---
title:  विलियम मिलर र बाइबल
date:   14/05/2024
---

केवल ख्रीष्टमा मात्रै विश्वासद्वारा निर्दोष ठहरिन्छ भन्ने सत्य ज्ञानलाई पुन: पत्ता लगाउन परमेश्‍वरले मध्यकालिन युगमा सुधारवादी वा प्रोटेस्टेन्ट इसाईहरूलाई प्रयोग गर्नुभएको थियो, त्यसरी नै येशू ख्रीष्टको दोस्रो आगमन कसरी हुनेछ भन्ने सत्य ज्ञानलाई पुन: पत्ता लगाउन उहाँले विलियम मिलरलाई प्रयोग गर्नुभएको थियो। जब उनले लगनशील भएर बाइबल अध्ययन गरे तब ख्रीष्टले उनलाई अपार प्रेम गर्नु भएको थियो भनेर उनले पत्ता लगाएका थिए। उनले हातमा बाइबल र कलम लिएर केलाउँदै अध्ययन गर्न थाले। बाइबलमा भएको प्रत्येक अंश बुझ्न धेरै प्रयास गरे। बाइबलले बाइबललाई नै बुझाउन बाइबलले व्याख्या गरोस् भनेर एक अंशबाट अर्को अंश तुलना गर्दै उनले अध्ययन गर्न थालेका थिए।

`बाइबललाई कसरी व्याख्या गर्नै भन्ने नीतिहरू देहायका पदहरूमा पाइन्छ। ती नीतिहरू के हुन्? हेर्नुहोस्: हितोपदेश 8:6-9; यूहन्ना 16:13-15; र 2 पत्रुस 2:19-21।`

जब विलियम मिलरले बाइबलसँग बाइबल तुलना गरेर अध्ययन गरे तब उनको निम्ति बाइबलका रहस्यहरू खोलिएको थियो। उनले लुकेको धन जस्तै बाइबलमा सत्यहरूलाई खोजेका थिए र उनलाई प्रशस्त ज्ञानहरू प्राप्‍त गराइएका थिए। उनको बुझाइलाई सहयोग गर्न पवित्र आत्माले उनको निम्ति बाइबल खोलाइदिनुभएको थियो। बाइबलमा भएका भविष्यवाणीहरूको अध्ययनमा उनी लगनशील भएर बाइबलका अरू अंशहरूसँग तुलना गरेर उनले अध्ययन गरे।

`बाइबलका भविष्यवाणीहरूलाई बुझाउन देहायका पदहरूले हामीलाई के सिकाउँछ? हेर्नुहोस् दानिएल 1:17; दानिएल 2:44-45; 1 पत्रुस 1:10-12; र प्रकाश 1:1-3।`

बाइबलमा विभिन्न भविष्यवाणीहरू प्रतीकद्वारा उल्लेखित गरिएका छन्। तर तिनीहरूको रहस्यमा ताल्चा लगाइएको छैन। प्रिय परमेश्वरले हामीलाई भविष्यवाणीको वचन दिनुभएको छ। संसारमा आउने विभिन्न महत्त्वपूर्ण घट्नाहरूको सामना गर्न हामी तयार होऔ भनेर परमेश्‍वरले हामीलाई अग्रिम सूचना दिनुभएको थियो। भविष्यवाणीलाई व्याख्या गर्न भविष्यवाणीले नै उत्तम तरिकाले दिन्छ भनेर विलियम मिलरले स्पष्टसँग बुझेका थिए। बाइबलमा भएका विभिन्न प्रतीक र चिन्हहरू बाइबलले नै स्पष्ट पार्दछ। पशुहरूले राजा वा राज्यहरूको प्रतिनिधित्व गर्दछ (दानिएल ७:१७,२३)। हुरी बतासले विध्वंसको प्रतिनिधित्व गर्दछ (यर्मिया ४९:३६)। पानीले मानिसहरू वा राष्ट्रहरूको प्रतिनिधित्व गर्दछ (प्रकाश १७:१५)। स्त्रीले चर्चको प्रतिनिधित्व गर्दछ। दानिएल र प्रकाशमा उल्लेखित समयको भविष्यवाणी पनि प्रतीको भाषामा लेखिएको छ। भविष्यवाणीमा एक दिनको अर्थ एक वर्ष भन्ने बुझाउँछ (गन्ती १४:३५, इजकिएल ४:६)। विलियम मिलरले ती व्याख्या गर्ने नीतिहरू बाइबल अध्ययन गर्न प्रयोग गरेका थिए। येशू ख्रीष्टको आगमनको समय कसरी ठिक थियो भनेर पत्ता लगाउँदा उनी चकित भएका थिए।

`हाम्रो विश्‍वासलाई बलियो बनाउन भविष्यवाणीहरूका प्रतिकहरूलाई ठिकसँग बुझ्न किन जरुरी छ?`