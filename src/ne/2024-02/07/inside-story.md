---
title:  कथा
date:   17/05/2024
---

### ताल्चा लगाएका हृदय खोल्दै

एफ॰ एडगर नुनस्

क्यानाडाको अन्टेरियो प्रदेशमा सिरियाबाट आएका शरणार्थीहरू छन्। एकदिन दुई शरणार्थीहरू किङ्गस्टन सेभेन्थ÷डे एडभेन्टिस्ट चर्चमा आउँदा त्यस चर्चको पास्टरको हर्षको सीमा थिएन। कुनै पनि पाहुना आउँदा मलाई खुशी नै लाग्छ। तर अर्कै धर्मका आमा र छोरीलाई स्वागत गर्न पाउनु यो अपेक्षा नगरिएको अवसर थियो। तिनीहरूले हाम्रो बारेमा कसरी थाहा पाए त? हाम्रो आराधनाको सेवामा तिनीहरूलाई कसले निम्तो दिए त?

तिनीहरूसँग सोधपुछ गर्दा धेरै अगाडि देखिनै एक जना चर्चको सदस्यले तिनीहरूलाई साथी बनाएकी थिइन्। उनको नाउँ शर्ली थिए। शर्लीले सिरियाबाट आएका शरणार्थीहरूलाई साथी बनाइरहेकी थिइन्।

शर्लीको हृदय विशाल थियो। उनी अपरिचित, विशेष गरेर शरणार्थीहरूलाई हृदयदेखि नै साथी बनाउन रुचाउँथी। उनको न्यानो र हँसिलो मुस्कुराहतले कुनै पनि तगारो पग्लिन्थ्यो। उनले सकेसम्म मानिसहरूलाई सहयोग गर्न मन पराउँथिन्। उनको दया र करुणाले मानिसहरू प्रभावित भएका थिए। खानपिन र बनभोजमा उनले निम्तो दिएको परिवारले उनको निम्तोलाई स्वीकार गर्न जहिले पनि तयार हुन्थ्यो। सिरियाकी आमा एम्मा र उनकी छोरी हेबालाई शर्लीले साबथमा चर्चमा आउन निम्तो दिएकी थिइन्।

साबथको आराधना पछि चर्च बाहिर हामीले तिनीहरूलाई भेट्यौँ। तिनीहरू हामीसँग कुरा गर्न निको मानेकी थिइन्। तिनीहरूको निम्ति प्रार्थना गर्न मैले अनुरोध गर्दा तिनीहरूले खुशीसाथ स्वीकार गरे। पछि तिनीहरूले उर्दु भाषामा यूहन्नाको सुसमाचार पढ्नुहुन्छ कि भनेर मैले अनुरोध गरेँ। यो क्यानाडिएन बाइबल सोसाइटले छापेको थियो।

"तपाईँले नाईँ भने पनि म रिसाउँदिन," मैले भनेँ। उनले त्यो किताब लिइन्। "येशू अगमवक्ता हुनुहुन्छ भनेर हामी विश्‍वास गर्छौँ। त्यसकारण, हामीले यो किताब पढ्नेछौँ," उनले बताइन्।

केही दिन पछि शर्लीले मलाई फोन गरिन् कि म सुडानी भाषा बोल्छु कि भने। "अफ्रिकाबाट अर्को परिवार छ, त्यसकहाँ तपाईँ जान अनुरो गर्दछु," उनले भनिन्। शर्लीको हृदयदेखि माया गर्ने बानी र अपरिचितहरूसँग न्यानो व्यवहार गर्ने गर्दा तिनीहरूको ताल्चा लगाएका हृदयहरू तिनले खोल्दै रहिन्। उनको उदाहरणले हामीलाई ख्रीष्टको तरिका पछ्याउन हामीलाई उत्साह दिन्छ। "मानिसहरूको हृदयमा पस्न केवल येशूको तरिकाले मात्र सही सत्य कार्य हासिल गर्न सकिन्छ। मानिसहरूको हित खोज्ने आभास दिएर मुक्तिदाता मानिसहरूसँग घुलमिल गर्नुभएको थियो। तिनीहरूलाई उहाँले सहानुभूति देखाउनुभएको थियो। तिनीहरूका समस्याहहरूमा उहाँले सहयोग गर्नुभयो। तिनीहरूको विश्‍वास उहाँले जित्‍नुभयो। अनि 'मेरो पछि लाग' भनेर उहाँले अर्‍हाउनुभयो।"÷मिनिस्त्री अभ हिलिङ्ग, पृ॰ १४३।

शर्लीले मानिसहरूसँग घुलमिल गर्छिन्। तिनीहरूका कुराहरू सुन्छिन्। तिनीहरूको सेवा गर्छिन्। कुनै नियत नभएको प्रेमले तिनीहरूलाई प्रेम गर्छिन्। तिनीहरू जस्तो छ त्यस्तै उनले माया गर्छिन्। त्यसले गर्दा धर्म, जात र देशविदेशको बीचमा रहेका अत्यन्तै अल्गो पर्खालहरू भत्किन्छ। जसरी शर्लीले दिनदिनै मानिसहरूको हृदयमा पस्छिन्, हामी पनि त्यसै गर्न सक्छौँ।

येशूले भन्नुभयो, "तिमीहरू एक आपसमा मायाप्रेम गर्‍यौ भने तिमीहरू मेरा भक्तहरू हौ भनेर मानिसहरूले पहिचान गर्न सक्नेछन्," यूहन्ना १३:३५ रूपान्तरित। जुन प्रेमले हामी उहाँका चेलाहरू हौँ भनेर प्रकट गर्छ त्यही प्रेम अपरिचित मानिसहरूलाई हामीले देखाउन सक्यौँ भने तिनीहरू पनि उहाँका चेलाहरू हुन चाहना गर्नेछन्।