---
title:  उपसंहार
date:   17/05/2024
---

७० हप्ता र २३०० दिनको भविष्यवाणीको बारेमा बुझाउने मानचित्र वा चार्ट हेर्दा भविष्यवाणीको व्याख्या स्पष्टसँग बुझिन्छ। भविष्यवाणीहरू सुरु भयो ई॰पू॰ ४५७मा। त्यसमा मसीह राजकुमारको भविष्यवाणीको वरिपरि हुने घट्नालाई औँल्याउँछ। ७० हप्‍ताको भविष्यवाणी मसीह वा अभिषिक्त जनको भविष्यवाणीको आधार हो। यो ठोस आधारमा खडा भएको २,३०० दिनको भविष्यवाणी सन् १८४४ मा समाप्त भएको थियो।

![Chart](https://sabbath-school-resources-assets.adventech.io/ne/ss/2024-02/07/chart.png)

"येशूका प्रथम चेलाहरूले जस्तै विलियम मिलर र उनका सहयोगीहरूले तिनीहरूले बोकेका सन्देशको बारेमा पूरै जानकारी थिएन। वर्षौँसम्म चर्चमा भित्रिएका अनेकौँ गलत धारणाहरूले गर्दा भविष्यवाणीको महत्त्वपूर्ण बुँदाको ठिक व्याख्यामा आउन सकेको थिएन। त्यसकारण, संसारलाई सुनाउने सन्देश परमेश्वरले तिनीहरूलाई दिएतापनि त्यस सन्देशलाई प्रष्ट बुझ्न नसकेकोमा तिनीहरू सन् १८४४मा महान् निराशको चेपटामा परेका थिए।"÷द ग्रेट कन्त्रोभर्सी, पृ॰ ३५१, ३५२।

"यद्यपि, संसारलाई दिनुपर्ने न्यायको बारेमा चेतावनी दिन परमेश्वरले अनुमति दिनुभएको थियो। महान् दिन नजिकै छ। परमेश्वरकै इच्छा अनुसार निश्‍चित समयको परीक्षा गर्न उहाँले उहाँका जनहरूलाई एकत्रित पार्नुभएको थियो। तिनीहरूको हृदयमा के छ सो प्रकट गर्न मानिसहरूलाई जम्मा गरिएको थियो। त्यो सन्देश चर्चलाई जाँच्‍न र शुद्ध गर्ने योजना थियो। तिनीहरूको प्रेम, स्नेह र मोहको केन्द्रविन्दु यस संसार होकि ख्रीष्ट र स्वर्गमा हो भनेर त्यस महान् निराशको घडीतिर मानिसहरूलाई डोर्‍याइएका थिए। ओठले तिनीहरू मुक्तिदातालाई माया गर्छु भनेर दावी गरेका थिए। अब तिनीहरूले उहाँलाई साँच्‍चिक्‍कै प्रेम गर्छन् कि भनेर प्रमाणित गर्नुपरेको थियो। के तिनीहरू सांसारिक आशा र महत्त्वाँक्षाहरू त्यागेर येशूको आगमनको आनन्दमा सहभागी हुन तिनीहरू तयार थिए त? त्यो सन्देशले तिनीहरूको सक्‍कली आत्मिक स्थितिको बारेमा निर्णय गर्न सक्षम् बनाइएको थियो। पश्‍चात्ताप र नम्र भएर प्रभुको खोजी गरोस् भनेर नै परमेश्वरले आफ्ना दयामा येशूको आगमनको सन्देश दिइएको थियो।÷द ग्रेट कन्त्रोभर्सी, पृ॰ ३५८।

**चिन्तनमनन**:

`विलियम मिलरको अनुभवले हामी के पाठ सिक्न सक्छौँ? के परमेश्वरले बेलाबेलामा हाम्रा गलत बुझाइबाट आँखा चिम्लिनु हुन्छ त?`

`बाइबलको इज्जत र ख्रीष्टको परमेश्वरीय चिनारीलाई स्थायीत्व दिन दानिएल ९:२४÷२७ बुझ्न किन महत्त्वपूर्ण छ?`

`मुक्तिको योजनामा भविष्यवाणीलाई बुझ्न के भूमिका खेल्दछ? परमेश्वरको योजनामा भविष्यवाणी किन महत्त्वपूर्ण छ?`