---
title:  पाठ
date:   12/05/2024
---
उहाँको आगमनको प्रतिज्ञा

सुधारवादी इसाईहरू र विश्‍वासको निम्ति रोमन क्याथोलिक चर्चले दिएको सतावट सहन नसक्ने इसाईहरू युरोपको हल्याण्डबाट नयाँ संसार वा भर्खर स्थापना हुन गइरहेको अमेरिकामा आएका थिए। तिनीहरू सबैले येशूको दोश्रो आगमनको प्रतिक्षा गरेका थिए। तिनीहरूको निम्ति येशूको आगमन सच्चिदानन्दको अनुभव हुने छ भनेर अपेक्षा गरेका थिए। येशूको आगमन चर्चको आशा हो भनेर सुधारवादी येशूभक्त जोन वाइक्लिफले बढो उत्सुकतासाथ हेरिरहेका थिए। अर्को सुधारवादी क्यालभिनले सबै सुधारवादी इसाईहरू वा प्रोटेस्टेन्टहरूको निम्ति ख्रीष्टको आगमन सबै घट्नाहरूको चुचुरो र शुभ दिन हो भनेर बताएका थिए। येशूभक्त बफादारी पुरुष र महिलाको निम्ति येशूको दोश्रो आगमन हृदयमा सजाउने घट्ना हो तर तर्साउने होइन भनेर जिकिर गरी राख्‍नुपर्दछ।

`शताब्दीयौँदेखि येशूको आगमन येशूभक्तहरूको निम्ति किन आशा भइरहेको छ भनेर देहायका पदहरूले कसरी बताउँदछ? हेर्नुहोस् यूहन्ना 14:1-4; १ थेस्सोलिनिकी ४:१३÷१८ र तितस 2:11-15।`

बाइबल र बाइबललाई मात्र विश्‍वास गर्ने येशूभक्तहरू येशूको दोस्रो आगमनमा किन विश्वास राखे भन्ने तथ्यलाई बुझ्न सजिलो छ। यसले रोग, बिमार, दु:ख, कष्ट, पीडा र मृत्युको अन्त्यलाई औँल्याउँछ। गरिब, अन्याय, दु:खी, दवाव र सतावटको अन्त हुनेछ भनेर तिनीहरूले विश्‍वास गरेका थिए। त्यसबेला, झगडा, द्वन्द्व, कचकच, कलह र युद्धहरूको अन्त हुने अपेक्षा गरिएको थियो। यसले शान्ति, सुखी, मेलमिलाप र ख्रीष्ट र मुक्ति पाएकाहरूसँग सदाकाल सङ्गत हुनेछ भनेर भविष्यवाणी गर्दछ।

"येशूको दोस्रो आगमन उहाँका सक्‍कल बफादारी अनुयायीहरूको निम्ति युगौँ युगदेखि आशा भइरहेको छ। आफू स्वर्गमा उत्रिनुभन्दा अघि येशूले चेलाहरूलाई ओलिभ पहाडमा दिनुभएको आफू फेरी फर्किनेछ भनेर विदाइको प्रतिज्ञामा उल्लेख गर्नुभएको थियो। यो प्रतिज्ञाले गर्दा चेलाहरूका हृदयहरू आनन्द र आशाले भरिएको थियो। त्यसले गर्दा तिनीहरूले पाएका दु:ख, कष्ट, पीडा, परीक्षा र यातना मन्द भएको थियो। सतावत र कष्टको बिचमा "महान् परमेश्‍वर र मुक्तिदाता येशू ख्रीष्‍टका महिमाको आगमनको प्रतीक्षा धन्‍यको आशा थियो।" जब आफ्ना मरेका प्रियजनहरूलाई गाड्नुपर्दा थेस्सोलोनिकीका इसाईहरूका हृदय शोकले भरिएका थिए। ती प्रियजनहरू येशूको आगमनमा जिउन आशा गरेका थिए। पावलले तिनीहरूलाई पुनरुत्थानको दिनलाई औँल्याएका थिए जुन मुक्तिदाताको दोस्रो आगमनमा हुनेछ। १ थेस्सोलिनिकी ४:१६÷१८मा उनले बताउँछन्, "16प्रभु स्‍वयम् हुकुमको गर्जनसित, प्रधान स्‍वर्गदूतको आवाज र परमेश्‍वरका तुरहीको सोरसित स्‍वर्गबाट ओर्लनुहुनेछ, र ख्रीष्‍टमा मरेकाहरूचाहिँ पहिले बौरिउठ्नेछन्। 17 तब हामी बाँचिरहेका र छोडिएकाहरू प्रभुलाई आकाशमा भेट्न तिनीहरूका साथसाथै बादलमा उठाइलगिनेछौं, र यसरी हामी सधैँ प्रभुसँग रहनेछौं। 18 यसैकारण एउटाले अर्कालाई यी वचनहरूले सान्‍त्‍वना देओ।"÷द ग्रेट कन्त्रोभर्सी, पृ॰ ३०२।

`हाम्रा आस्था, निष्ठा र विश्‍वासमा येशूको दोस्रो आगमन किन अति महत्त्वपूर्ण छ? हामीलाई थाहा छ कि मृत्यु चिर निन्द्रा नभएर क्षणिक मात्र हो। यो शिक्षा किन महत्त्वपूर्ण छ? यस विश्‍वासबिना हाम्रो जीवन आशारहित र अनर्थ किन हुन्छ (१ कोरन्थी १५:१५÷१८)?`