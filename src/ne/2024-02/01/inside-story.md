---
title:  कथा
date:   05/04/2024
---

### ज्वालामुखी, आगो, र कोभिड १९

अफ्रिका र स्पेन देशहरूको परिसरमा रहेको स्वतन्त्र सुन्दर टापु केनरी टापुमा करिब २५ लाख जनसंख्या छन्। त्यहाँ मिशिनेरी वा सुसमाचार प्रचार गर्न क्युबा देशको मिसाएल डेलगाडो रोड्रिगे गएका थिए। त्यहाँ उनले धेरै चुनौतीहरूको सामना गर्नुपरेका थियो। पहिलो साबथमा केवल पाँच जना मानिसहरू मात्र सेवासङ्गति गर्न आएका थिए।

मिसाएलले सुसमाचार प्रचार गर्न सरिक हुन थाले। उनी केनरी टापुको ला पाल्मा टापुमा काम गर्न गएका थिए। त्यहाँ चर्चका पुराना सदस्य र अरूहरूकहाँ भेटघाट गर्न गए। तिनीहरूसँग घरेलु सङ्गति गर्न थाले। एक महिना पछि एक जनाले प्रभुलाई विश्‍वास गरेर बप्‍तिस्मा लिएकोले उनी धेरै हर्षित भए। तर कोभिड÷१९को आक्रमणले उनको काम रोकियो। त्यसबेला उनले धेरै समस्याहरूको सामना गर्नुपर्‍यो। त्यस टापुको उत्तरी भागमा आगलागीले गर्दा चर्चका केही सदस्यहरू घरबारविहिन भए। अनि दक्षिण भागमा पनि आगलागी भयो, त्यति मात्र नभएर ८५ दिनसम्म ज्वालामुखी फुटिनै रह्यो। त्यहाँका बासिन्दाहरूले भूकम्प, बिषाधी ग्याँस र खरानीहरूसँग लड्नुपर्‍यो। चर्चका दुई परिवारहरूले सबै थोक गुमाए।

यस्तो समस्याको आँधीबेरीमा केही अचम्मको कुरो भयो। परमेश्वरमाथि विश्‍वास पल्हाउन थाल्यो। मिसाएल आएको तीन वर्षपछि ४५ जना मानिसहरू साबथ दिनमा नियमित रूपमा चर्चमा आराधना गर्न थालेका थिए। सात जनाले बप्‍तिस्मा लिए र थप पाँच जना बप्‍तिस्माको निम्ति तयार भएका थिए भने १५ जनाले बाइबल अध्ययन गर्न थालेका थिए। यो सबै कसरी भयो त?

यो सबै मिसाएलको अन्तरविन्तिको परिणाम थियो। उनले भने, "हामी दिन दिनै बिहान ७ बजे, २ बजे, र ९बजे प्रार्थना गर्छौँ। प्रत्येक विश्‍वासीले पाँच जनाको निम्ति प्रार्थना गर्छन्।"

सुसमाचार प्रचार गर्ने काममा चर्चको प्रत्येक विभाग जुटेको थियो। स्पानिश युनियन अभ चर्चेज कन्फरेन्सको एक जना विश्‍वासीलाई यो जानकारी भएको थियो। चर्चका सदस्यहरूले फोनबाट मानिसहरूलाई सम्पर्क गर्थे, एलेन जी॰ ह्वाइटको स्टेप्स टु क्राइष्ट र बाइबल अध्ययनको निम्ति सम्पर्क गर्दथे। अर्को सुसमाचार प्रचारको योजनमा शैक्षिक कोर्सहरू जुन चर्चको फेसबुकमा राखेका थिए। परिवार, युवा र बालबालिकाहरूलाई लक्षित गरेर कार्यक्रम चलाइएको थियो। एडभेन्टिस्ट युवाहरूले सडकमा सङ्गीत कार्यक्रम गरेर सुसमाचार प्रचार गर्दथे। तिनीहरू बिरामी र आवश्यकता परेकाहरूकहाँ भेटघाट गर्न जान्थे। आड्राले गरेको कार्यक्रम छापेका कार्डहरू चर्चका सदस्यहरूले बजारमा वितरण गर्थे। बजारमा खाना वितरण गर्ने, स्वास्थ्य कार्यक्रमहरू, बाइबल अध्ययन, द डिजाएर अभ एजेज र अरू पुस्तकहरू दिने जानकारी ती कार्डहरूमा हुन्थे। आमाको दिन जस्तै छुट्टीका दिनहरूमा चर्चका सदस्यहरूले विशेष कार्ड प्रत्येक पुस्तकमा राखेर बितरण गर्थे।

सर्बसाधारण विश्‍वासीहरूको निम्ति चर्चले चेला बनाउने स्कूल खडा गरेका थिए। त्यहाँ सुसमाचार प्रचार गर्ने कलाहरू सिकाइन्थ्यो। चार समूहरू नियमित रूपमा घरघरमा सङ्गति गर्दथे।

साथी बनाएर सुसमाचार प्रचार गर्नु प्रभावाकारी भएको थियो भनेर मिसाएलले बताउँदछन्। भूकम्प गएको बेलामा हाम्रा चर्चका सदस्यहरूले दुई महिनासम्म मास्कहरू बितरण गरेका थिए साथै ज्वालामुखी फुटेको बेलामा स्वस्थ रहने जानकारीहरू पनि वितरण गरेका थिए। "यसले गर्दा मेरो चर्च प्रख्यात भयो," भनेर मिसाएलले बताए। बाइबल अध्ययन गरिरहने १५ जनामा भूकम्पले गर्दा धेरैले सबै थोक गुमाउनु परेको थियो। त्यस बिपदमा तिनीहरूलाई परमेश्वरतिर धकेलेको भनेर तिनीहरूले स्वीकारे। "नत्र भने तिनीहरू परमेश्वरको बारेमा सिक्न चासो देखाएका थिएनन्," उनले थपे।

अहिले मिसाएल क्यानरी टापुहरूमा भएको अनुभव आनन्दित भएर याद गर्दै भने, "सुरुमा धेरै मुश्‍किल थियो। हामी सबैले त्यसबाट पार गर्‍यौँ। त्यसका नतिजाहरू संतुष्ट थियो। परमेश्वरले हामीलाई कसरी आशिष दिनुभयो सो हामीले देख्‍न पाएका छौँ।"