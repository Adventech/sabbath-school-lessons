---
title:  महायुद्धको पछाडि सबै युद्धहरू
date:   30/03/2024
---

### यस अध्यायका मूल पदहरू
प्रकाश १२:७÷९, इजकिएल २८:१२÷१५, यशैया १४:१२÷१४, उत्पत्ति ३:१५, यूहन्ना १७:२४÷२६।

> <p>यस अध्यायको मुल सार पद</p>
> "अनि स्‍वर्गमा लड़ाइँ भयो। मिखाएल र तिनका दूतहरूले त्‍यस अजिङ्गरसँग युद्ध गरे। अजिङ्गर र त्‍यसका दूतहरूले पनि युद्ध गरे, तर यिनीहरू हारे, र यिनीहरूका निम्‍ति स्‍वर्गमा कुनै ठाउँ रहेन।" प्रकाश 12:7-८।

यदि परमेश्वर धेरै असल र भलो हुनुहुन्छ र हाम्रो हितैषी हुनुहुन्छ भने संसारमा खराब तत्त्वहरूको विगिविगी किन? प्रेमको परमेश्वरले यस संसारमा धेरै खराब, दुष्ट, आतङ्क जस्ता प्रेमका प्रतिरोधी तत्त्वहरूको अस्तित्व किन छ? धर्मी, असल, सोझो मानिसहरूलाई, आतङ्क, पीडा, खराब वा दुष्ट तत्त्वहरूले किन आक्रमण गर्छन्? युगौ युगदेखि भइरहेको असल र खराबको द्वन्द्व यस अध्यायमा नियाल्नेछौँ। स्वर्गमै लुशिफरको विद्रोहको सुरुवातदेखि खराब, पाप, दुष्टको उत्पत्ति कसरी भयो भनेर हामी हेर्नेछौँ। त्यस पापको मामिलामा परमेश्वरले देखाउनुभएको धिरजता, सहनशीलता र संयमशीलतालाई पनि हामी खोजनीति गर्दै सिक्नेछौँ।

परमेश्वरको प्रेम अविश्‍वसनीय, अकल्पनीय र अद्‍भुत छ। उहाँ स्वभावैले प्रेम हुनुहुन्छ वा प्रेमिलो हुनुहुन्छ (१ यूहन्ना ४:७,८)। उहाँले जे गर्नुहुन्छ सबै क्रियाकलाप उहाँको प्रेमद्वारा परिचालित भएको हुन्छ(यर्मिया ३१:३)। प्रेम जबरजस्ती लाद्‍न सकिँदैन, कसैलाई वाध्य पारेर, बन्दुक देखाएर, दवाएर वा कानुन बनाएर कहिल्यै पनि प्रेम मानिसको हृदयमा रोप्‍न सकिँदैन। एलेन जी॰ ह्वाइटले यस मामिलामा यसरी व्यक्त गर्छिन्, "प्रेमले मात्र प्रेमलाई जगाउन सकिन्छ।"÷ द डिजाएर अभ एजेज, पृ॰ २२। कुनै व्यक्तिको आत्मनिर्णय वा स्वविवेकको स्वतन्त्रता वा अधिकारको हनन गर्नु भनेकै प्रेम गर्ने सामर्थ्यलाई नाश गर्नु हो। प्रेम गर्ने गुण वा सामर्थ्यलाई नाश गर्नु भनेकै मानिसको जीवनमा सत्य, सुख, शान्ति र खुशीलाई ध्वस्त वा निर्मुल पार्नु हो। परमेश्वर प्रतिको हाम्रो बफादारिता उहाँकै प्रेमले जित्‍नुहुन्छ। उहाँले असल र खराबको बीचमा भइरहेको महासंग्रामको कारोबार यस्तरी गरिरहनुभएको छ कि त्यस संग्रामको अन्तमा पापले यस जगतमा कहिल्यै पनि शिर उठाउन सक्नेछैन। आफ्ना प्राणीहरूको जहिले पनि उत्तम हित चाहनुहुन्छ भनेर सारा जगत ब्रम्हाण्डको सामु प्रदर्शन गर्ने परमेश्वरको लक्ष्य हो। यस संसारलाई परमेश्वरको प्रेमको चस्माले हेर्न प्रयास गर्नेछौँ। असल र खराबको बीचमा भइरहेको महान् वैचारिक द्वन्द्व वा मतभेदको अध्ययन गर्दा अन्तमा आएर जै ठिक वा असल छ त्यसको जित हुनेछ र त्यो जित सदाकाल रहनेछ भनेर हामी प्रत्येक विश्‍वस्त हुनेछौँ।

(यस अध्याय द ग्रेट कन्त्रोभर्सी, अध्याय २९÷३० को आधारमा लेखिएको हो)।