---
title:  प्रेमले बाटो पहिल्याउँछ
date:   03/04/2024
---

`आदम र हव्वाले पाप गरे र तिनीहरूले सुन्दर बगैँचा घर अदनलाई छोड्नुपर्छ भनेर परमेश्वरले आदेश दिनुभयो। त्यसबेलादेखि दु:ख,कष्ट, परिश्रम, पसिनामा तिनीहरू सहभागी हुनुपरेको थियो। के अब तिनीहरू दु:खै पाएर आशा बिना मर्ने नै पर्ने भयो त? के मानव जीवनको अस्तित्वको अन्त्य वा लक्ष्य मृत्यु नै हो त?`

यस बिन्दुमा परमेश्वरले तिनीहरूलाई प्रतिज्ञा दिनुभएको थियो जुन उत्पत्ति ३:१५ मा लेखिएको छ: सैतानलाई सिधै हेरेर परमेश्वरले भन्नुभयो: "तिम्रो र स्त्रीको बिचमा म शत्रुता हाल्नेछु, र तिम्रो सन्तान र उनको सन्तानको बीचमा। उनले तिम्रो टाउको कुच्याउनेछ र उसको कुर्कुच्चा तिमीले डस्नेछौँ।" त्यसको ठिक अर्थ आदम र हव्वाले पूर्ण रूपले नबुझ्न सक्छ, तर तिनीहरू आशा गर्न सकिन्छ भनेर तिनीहरूले थाहा पाएका थिए। स्त्रीको सन्तानबाट तिनीहरूलाई उद्धार गरिनेछ वा तिनीहरूलाई मुक्ति उपलब्ध गराइनेछ।

स्त्रीको सन्तान भन्दा येशू ख्रीष्टलाई औँल्याइएको थियो (गलाती ३:१६)। क्रूसमा सैतानले उहाँको कुर्कुच्चा डसेको थियो। तर येशूको पुनरुत्थान नै उहाँको विजय भएको हुनाले एक दिन सैतानको शिर उहाँले ध्वस्त पार्नुहुनेछ त्यो विजय जमानत भएको थियो। आदम र हव्वाले खोलेको दु:ख, कष्ट, पीडा र मृत्युको ढोका सदाको निम्ति बन्द गरिनेछ।

`क्रूसमा ख्रीष्टको बलिदानको विशालता, व्यापकता र प्रचण्ड अर्थ के हो भनेर देहायका पदहरूले हामीलाई बताउँछ? हेर्नुहोस् हिब्रू 2:9, गलाती 3:13 र २ कोरन्थी 5:21।`

तपाईँ दु:ख, कष्ट, सन्ताप, पीडा र परीक्षा परेको कतिपय समयमा के परमेश्वरले तपाईँलाई प्रेम गर्नुहुन्छ त? यस मामिलामा तपाईँ शङ्का गर्नु होला र आश्‍चर्यमा पर्नु होला। तर क्रूसमा हेर्नुहोस्; उहाँको शिरमा भएको काँडाको मुकुट हेर्नुहोस् काँटी ठोकिएको उहाँका हात र पाउ हेर्नुहोस्। कलभरीको क्रूसमा येशूले पोखाउनु भएको प्रत्येक रगतको थोपाले परमेश्वरले तपाईँलाई भनिरहनुभएको छ, म तिमीलाई प्रेम गर्छु। तिमी बिना म स्वर्गमा बस्न चाहँदिन। हो, तिमीले पाप गर्‍यौ; तिमी शत्रुको हातमा आफूलाई बेच्यौ; तिमी आफै अनन्त जीवनको निम्ति योग्य छैनौ। तर तिम्रो लागि मैले फिरोती तिरी सकेको छु। तिम्रो मोल मैले तिरीसकेको छु जब तिमीले क्रूसमा हेर्छौँ तब मैले तिमीलाई प्रेम गरेको छु भन्ने कुरामा तिमीले कहिल्यै पनि शङ्का गर्नु पर्दैन।

सारा मानव प्राणीले भोग्ने मुटुको व्यथा, नैराश्यता, पीडा, दु:ख, कष्ट र सतावट यस संसारमा आउनुभएर येशूले भोग्नुभएको थियो भनेर बाइबलले बताउँदछ। हामीले जुन परीक्षा, प्रलोभन वा सैतानको जाल भोग्छौँ त्यही ख्रीष्टले पनि सामना गर्नुभएको थियो भनेर बाइबलले प्रकट गर्दछ। नर्कका शक्ति र अधिकारहरूको विरुद्धमा येशूले विजय पाउनुभएको थियो। उहाँको जीवन र क्रूसको मृत्युद्वारा उहाँले सैतानको पासोलाई जित्‍नुभएको थियो। हामी प्रत्येकको निम्ति उहाँले व्यक्तिगत रूपमै मृत्यु चाख्नुभएको थियो।

यसको बारेमा सोच्नुहोस्: यस जगतब्रम्हाण्डलाई सृष्टि गर्नुहुने (यूहन्ना १:३) येशू स्वर्गबाट ओर्लनुभयो। उहाँ यस पतित संसारमा आउनु मात्र भएन तर दु:खकष्ट पाउनुभयो जुन हामीले कहिल्यै पनि देख्‍न र महसुस गर्न सक्दैनौँ (यशैया ५३:१÷५)। हामी प्रत्येकलाई प्रेम गर्नुभएकोले नै उहाँले त्यो कदम चाल्नुभएको थियो। आशामा रहन वा झुण्डिरहन यो भन्दा प्रभावकारी कारण अरू के होला?

`सैतानको आरोपलाई ख्रीष्टले क्रूसमा कसरी जवाफ दिनुभयो? असल र खराबको बिचमा भइरहेको महायुद्धको बारेमा हामीले पाएको आत्मज्ञानमा उहाँको मृत्युले के उपलब्धि हासिल गर्नुभएको थियो?`