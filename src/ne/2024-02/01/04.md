---
title:  सारा पृथ्वी ग्रह नै महायुद्धमा समावेश हुन्छ
date:   02/04/2024
---

जब परमेश्वरले पृथ्वीलाई सृष्टि गर्नुभयो तब पृथ्वी सिद्ध, निष्खोट र पूर्ण थियो। पृथ्वीको सृष्टि पछि बाइबलले स्पष्ट रूपमा बताउँछ "उहाँले बनाउनु भएको प्रत्येक थोक उहाँले हेर्नुभयो र त्यो साँच्चिक्कै धेरै राम्रो वा असल थियो" (उत्पत्ति १:३१)। पाप र खराब तत्वको दाग त्यहाँ कहीँ पनि थिएन। तर परमेश्वरले लुशिफरलाई जस्तै आदम र हव्वालाई आत्मनिर्णय वा रोज्ने स्वतन्त्रता दिनुभएको थियो। उहाँले न त यस पृथ्वीमा न त स्वर्गमा यान्त्रिक मानव वा रोबोटहरू चाहनुभएको थियो। ती यान्त्रिक मानवहरू वैज्ञानिकहरूको इच्छा अनुसार प्रोग्राम गरेर निर्माण गर्छन् र पुतली जस्तै वैज्ञानिककै चाहना अनुसार चल्छन् र बोल्छन् पनि।

आत्मनिर्णय वा विवेकको स्वतन्त्रतालाई स्पष्टसँग बुझाउन परमेश्वरले आफूले नचाहेतापनि उपाय रच्नुभयो। उहाँले अदन बगैँचामा असल र ज्ञान दिने रूख रोप्नुभयो। त्यसको बारेमा उहाँले आदम र हव्वालाई स्पष्टसँग बुझाउनु भएको थियो। तिनीहरूको रोज्ने वा आत्मनिर्णय स्वतन्त्रताको बारेमा तिनीहरूले थाहा पाऊन् भनेर उहाँले चाहनुभएको थियो।

सैतान रूखमा नै सर्पको रूपमा बेरिएर बस्यो। हव्वा घुम्दै त्यहाँ आइन्। सैतानले उनलाई भन्यो: "तिमी मर्नेछैनौ वा तिमी अमर छौ। यसमा ढुक्‍क हुनु। जुन दिन तिमीले यस रूखको फल खान्छौँ तिम्रा आँखाहरू उघारिनेछ। तिमी परमेश्वर जस्तै हुनेछौँ। तिमीले असल र खराबको ज्ञान प्राप्‍त गर्नेछौ" (उत्पत्ति ३:४,५)। यदि तिमीले यस रूखको फल खायौ भने तिमी नयाँ अस्तित्वको तहमा पुग्नेछौ। तिमीमा नयाँ उत्साह, जोश र उमङ्ग हुनेछ। तिमी आनन्द र रोमाञ्चले रमाउनेछौ जुन पहिला कहिल्यै पनि अनुभव गरेका थिएनौ। हे हव्वा, परमेश्वरले तिमीबाट केही कुरा लकाइ राख्‍नुभएको छ। यो निषेधित फल खाउ।

जब हव्वा र आदमले त्यो फल खान निर्णय गरे तब तिनीहरूले त्यो ढोका बन्द गरे जुन परमेश्वरले सदाको निम्ति बन्द गर्न चाहनुभएको थियो। त्यो पापमा पस्ने ढोका थियो। दु:ख, कष्ट, बिमार, पीडा र मुटुको व्यथा र मृत्य जस्ता अवगुणहरूले मानिसलाई सताउन थालियो।

`देहायका पदहरूमा के साझा धारणा छ? सारा मानव प्राणीमा फैलिएको पापको महामारीले कस्तो रूप लिन थाल्यो भनेर ती पदहरूले कसरी बताउँछ? हेर्नुहोस् उत्पत्ति 3:1-3, रोमी ३:२३ र रोमी 5:12।`

पापको कोर वा मुल जड नै परमेश्वरको विरुद्धमा विद्रोह मच्‍चाउनु हो। पापले मानिसलाई परमेश्वरबाट अलग गराउँछ। परमेश्वर जीवनको स्रोत हुनुहुन्छ। उहाँबाट अलग हुनु नै मृत्युलाई अङ्गाल्नु हो। यसले मानव प्राणीलाई चिन्ता, फिक्री, रोग र बिमारहरू निम्त्याउँछ। हाम्रो पृथ्वी ग्रहमा पापकै बिगिबिगीले गर्दा दु:ख, कष्ट, आतङ्क, खराब तत्त्वहरूको ज्यादति भइरहेको छ। यसको अर्थ यो होइन कि प्रत्येक समय हामी कष्ट भोग्छौँ, हामीले पाप गरेको कारणले हो। तर यस पृथ्वी ग्रहमा जन्मिने प्रत्येक प्राणी पापको महामारीले कुनै न कुनै तरिकाले असर पारिरहेको हुन्छ।

`आदम र हव्वाले अदनको बगैँचामा पाप गरेपछि परमेश्वरले तिनीहरूलाई के प्रतिज्ञा दिनुभयो जसले गर्दा तिनीहरूको नैराश्यता र दोषी मनस्थितिबाट राहत पाउन सकेका थिए? पापको समस्याको समाधानको निम्ति शताब्दीयौँ पछि के उपायलाई औँल्याएको थियो? हेर्नहोस् उत्पत्ति 3:15, लेबी 5:5-6 र यूहन्ना 1:29।`