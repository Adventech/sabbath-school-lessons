---
title:  उपसंहार
date:   05/04/2024
---

"सैतानलाई स्वर्गबाट धपाएकोले परमेश्वरले आफ्नो न्याय र आफ्नो सिंहासनको स्थायीत्वलाई कायम गर्नुभएको थियो। तर जब सैतानको छलमा परेर मानिसले पाप गर्‍यो तब परमेश्वरले आफ्नो एक मात्र पुत्र दिनुभएर उहाँको प्रेमको प्रमाण दिनुभएको थियो। पतित मानव जातको निम्ति बलि हुन येशूलाई यस संसारमा पठाउनुभएको थियो। मानिसको निम्ति येशूलाई मर्न दिनुभएर परमेश्वरको चरित्रलाई प्रदर्शन गर्नुभएको थियो। लुशिफरले पक्रेको पाप बाटो गलत थियो र उसले परमेश्वरको राज्य शासनप्रति गरेको आरोपको कुनै आधार छैन। यो महान् विवाद क्रूसले समाधान गरेको थियो। सारा जगतब्रम्हाण्डको सामु परमेश्वर न्यायी र उचित हुनुहुन्छ भनेर क्रूसले प्रमाणित गरेको थियो।"÷एलेन जी॰ ह्वाइट, द ग्रेट कन्त्रोभर्सी, पृ॰ ५००,५०१।

"कलभरीको क्रूसले परमेश्वरका दश आज्ञाहरू अपरवर्तनीय, चिरस्थायी र नलचकिने भनेर घोषणा गरिएको थियो। पापको ज्याला मृत्यु हो भनेर सारा जगत ब्रम्हाण्डलाई प्रमाणित गरेर देखाइएको थियो। "अब सिद्धियो" भन्ने मुक्तिदाताको चित्कारले सैतानको मृत्युको घन्टी बजेको थियो। लामो समयसम्म भइरहेको परमेश्वर र सैतानको बिचमा भइरहेको महान् मतभेद वा महायुद्ध क्रूसले निर्णयात्मक भूमिका खेलेको थियो। अन्तमा खराब, पाप, दुष्ट सदाको निम्ति निर्मुल हुनेछ भनेर निश्‍चित भएको थियो। परमेश्वरको पुत्र चिहानका ढोकाहरूलाई उघारेर निस्कनु भएको थियो। उहाँको आफ्नो मृत्युले मृत्युको शक्ति हुने वा सैतानलाई नष्ट गर्नु भएको थियो। हिब्रू २:१४।" एलेन जी॰ ह्वाइट, द ग्रेट कन्त्रोभर्सी, पृ॰ ५०३।

**चिन्तनमनन**:

`लुशिफरले विद्रोह गर्नेछ भनेर परमेश्वरलाई थाहा थियो भने उहाँले उसलाई सुरुमै किन आत्मनिर्णयको अधिकार दिनुभयो? वा लुशिफरले विद्रोह गरेपछि परमेश्वरले उसलाई तुरन्तै किन नष्ट गर्नुभएन? यदि लुशिफरलाई तुरन्तै नष्ट गरेको भए पतित नभएका जगत ब्रम्हाण्डका जीवहरूको प्रतिक्रिया कस्तो हुने थियो होला? परमेश्वर र सैतानको बीचमा भइरहेको महाविवादीय युद्धमा मुक्तिको अवधारणाको महत्त्वलाई (१ पत्रुस १:१२, प्रकाश ५:१३, प्रकाश १६:७) बुझ्न ती पतित नभएका जीवहरूले किन चासो राख्थे होला?`

`क्रूसमा ख्रीष्टको मृत्युका के कारणहरू तपाईँले सोच्न सक्नुहुन्छ? के यो परमेश्वरको चरित्रलाई प्रकट गर्न मात्र हो र? के पापको मोल तिर्न मात्रै थियो? यदि थियो भने त्यो जमानत मोल कसलाई तिरेको थियो? यस विषयमा बाइबलका धारणाहरू के छन्?`

`जब हामी "महान् विवाद, महायुद्ध, भिषण मतभेद" जस्ता शब्द प्रयोग गर्छौँ त्यसको अर्थ के हो? यस अध्यायमा उल्लेखित त्यस विषयको बारेमा सोच्नुहोस् र तपाईँकै जीवनमा त्यो कसरी लागु हुनसक्छ?`

`महायुद्ध, महाद्वन्द्व, महान् विवाद वा भिषण मतभेदको वास्तविकतालाई प्रकट गर्ने बाइबलका पदहरू सोच्नुहोस्, जस्तै अय्यूब १,२, एफिसी ६:१२ आदि।`

`संसारका इसाईहरू सम्प्रदायहरूमा सेभेन्थ÷डे एडभेन्टिस्टको बुझाइ किन विशेष फरक छ? परमेश्वर र सैतानको बीचमा भइरहेको महायुद्धको विषयवस्तुले गर्दा सम्पूर्ण इसाईहरूले एडभेन्टिस्टहरूलाई किन अलग राखिन्छ?`