---
title:  'लुशिफरले धोखा पाउँछ: ख्रीष्टको विजय कायमै हुन्छ'
date:   01/04/2024
---

पहिला उल्लेख गरिएको थियो र फेरि पनि डोहोर्‍याएर उल्लेख गर्नु उचित छ कि आफ्नो सृष्टिकर्ताको विरुद्धमा सिद्ध र परिपक्व लुशिफरको हृदयमा अहङ्कार वा घमण्ड र डाहाको बिजारोपण किन गर्न दियो भन्ने व्याख्या तर्कयुक्त छैन। कुनै पनि मानवीय बुद्धिजिवीले दिमाग खेलाएर लुशिफरको कदमलाई व्याख्या गर्न सक्दैन। यथार्थमा भन्ने हो भने लुशिफर त्यो मनस्थितिमा पुग्न न त कुनै कारण थियो न त आवश्यक नै थियो। तर लुशिफर घमण्डले फुल्दै फुल्दै आखिरमा परमेश्वरको विरुद्धमा खुलेआम विद्रोह गरेर महान् तेजस्वी स्वर्गदूत सैतान बन्न पुग्यो। परमेश्वर अन्याय र अनुचित हुनुहुन्छ भनेर उसले आरोप लगायो। उसका शङ्का र आरोपहरूले स्वर्गदूतहरूको दिमागैमा कचिङ्गल ल्यायो।

`सैतानमा धोखा दिने सामर्थ्यको बारेमा प्रकाश १२:४ले कसरी प्रकट गर्दछ? परमेश्वरको विरुद्धमा भ्रम वा झूट फैलाउँदा उसको धरापमा कति स्वर्गदूतहरू फसे?`

जब येशू र सैतानको बिचमा स्वर्गमा महासंग्राम सुरु भयो तब कसको पक्ष लिने भनेर स्वर्गदूतहरूले निर्णय गर्नु परेको थियो। स्वर्गमा भएको युद्ध कस्तो खालको थियो? के त्यो पृथ्वीमा गरिने जस्तो भौतिक युद्ध थियो कि वैचारिक युद्ध वा दुवै? त्यसको विस्तृत विवरण हामीलाई थाहा छैन। तर त्यो युद्ध भौतिक युद्ध पनि हुन गएको थियो र जसको फलस्वरूप सैतान र उसका दूतहरूलाई स्वर्गबाट नै निष्काशन गरियो। स्वर्गमा तिनीहरूको निम्ति ठाउँ नै भएन। प्रकाश १२:८,९ले यसरी स्पष्ट पार्दछ, "तर यिनीहरू हारे, र यिनीहरूका निम्‍ति स्‍वर्गमा कुनै ठाउँ रहेन। त्‍यो ठूलो अजिङ्गर तल फालियो– त्‍यो प्राचीन सर्प, जो सारा संसारलाई बहकाउने दियाबलस वा सैतान हो। त्‍यो पृथ्‍वीमा फ्‍याँकियो र त्‍यसका दूतहरू त्‍यसका साथसाथै फ्‍याँकिए।"अलौकिक स्वर्गदूतहरू वैचारिक वा अदृश्य आत्मा नभएर प्रत्यक्ष जिवहरू थिए। त्यसकारण, त्यो युद्ध अदृश्य हावादारी नभएर अलौकिक भौतिक थियो।

स्वर्गमा भएको युद्धको बारेमा एउटा कुरा निश्चित छ। प्रत्येक स्वर्गदूत, ख्रीष्टको पक्षमा उभिने कि विरुद्धमा जाने भन्ने आत्मनिर्णय वा विवेकको स्वतन्त्रता प्रयोग गर्न वाध्य भएको थियो। स्वर्गको उज्ज्वल वैभवशाली स्थानमा रहने की सैतानको अन्धकारको राज्यमा रहने? कसको पछि लाग्ने? तिनीहरूले कसको आवाज सुन्ने वा पछि लाग्ने? बफादारी स्वर्गदूतहरू ख्रीष्टको प्रिय आदेशमा रहन निर्णय गरेका थिए भने एक तिहाइ स्वर्गदूतहरू लुशिफरको अफवाहमा लागे, उसकै आवाजलाई पत्यार गरेर उसको पछि लागेर पतित भए। लुशिफर र उसका दूतहरू परमेश्वरका आज्ञालाई लत्याए र स्वर्ग गुमाए। हामी पनि पृथ्वीको इतिहासको निर्णायक घडीमा छौँ। हामी पनि ख्रीष्टको पक्षमा उभिने कि विपक्षमा उभिने, सो निर्णय गर्न आह्वान गरिएको छ। हामी ख्रीष्टको साथमा छौँ कि सैतानको साथमा छौँ भनेर खुलेआम घोषणा गर्नुपर्दछ।

`ख्रीष्ट र सैतानको बिचमा भइरहेको महासंग्राम वा मतभेदमा कुन मौलिक नीति प्रस्तुत गरेर हामीलाई सिकाउन खोजेको देहायका पदहरूले देखाउँदछ? हेर्नुहोस् उत्पत्ति 2:15-17, प्रस्थान 32:25-26, १ राजा १८:२०,२१ र प्रकाश 22:17।`

जब परमेश्वरले मानव प्राणी सृष्टि गर्नुभयो तब हाम्रो भित्री मगजमा सोच्ने, तर्क गर्ने र निर्णय गर्ने दक्षता वा क्षमताको गुण वा अधिकारले सम्पन्न गराउनु भएको थियो। हाम्रो मानव जीवनको रस वा सार नै हामीमा भएको नैतिक निर्णयको क्षमता हो। हामी यान्त्रिक मानव होइनौँ। हामी परमेश्वरको स्वरूपका सृष्टि भएकोले हामी उहाँका प्रतीक हौँ। हामी पशु भन्दा विशेष फरक छौँ। हामीमा नैतिक निर्णय गर्ने क्षमता छ र अनन्त जीवनको आत्मिक नीतिहरू अनुसार जिउन अधिकार दिइएको छ। स्वर्गमा लुशिफरले विद्रोह गरेपछि परमेश्वरले आफ्ना जनहरूलाई उहाँको प्रेममा रहन र उहाँका आज्ञाहरूलाई पालन गरेर उहाँको सेवा गर्न वा भक्त हुन आह्वान गरिरहनुभएको छ।

`हाम्रो व्यक्तिगत जीवनमा दुष्ट तथा खराब तत्त्वहरूसँ दिन दिनै संग्राम गरिरहेकाछौँ। स्वर्गमा भएको युद्धबाट हामी के पाठहरू सिक्न सक्छौँ? यदि सैतानले धर्मी र पवित्र जीवहरूलाई धोखा दिन सफल भएको थियो भने उसका खराब योजनाहरूले हामीलाई पनि धोखा दिन सक्ने रहेछ, त्यसबाट सजग रहन हामी के गर्नुपर्दछ?`