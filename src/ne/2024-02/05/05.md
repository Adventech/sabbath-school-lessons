---
title:  केवल ख्रीष्टले मात्रै॰॰॰॰॰अनुग्रहले मात्रै
date:   01/05/2024
---

`मुक्तिको योजनाबारे देहायका पदहरूले हामीलाई के सिकाउँछ? हेर्नुहोस् एफिसी 2:8-9; रोमी ३:२१÷२६; रोमी 6:22-23 र रोमी 5:6-11।`

मुक्ति वा परमेश्वरको राज्यको नागरिक हुन हाम्रो धर्मकर्म, पुण्य काम, अथक प्रयास र पैसा खर्च गरेर पाउने होइन। यो त परमेश्वरको उपहार हो। ख्रीष्टले कलभरीको क्रूसमा उहाँको मृत्युद्वारा सित्तैँमा उपलब्ध गराएको मुक्ति विश्‍वासद्वारा पाउन पवित्र आत्माले हामीलाई अगुवाइ गर्नु हुन्छ। परमेश्वरको पुत्र येशूले हाम्रा पापहरूको निम्ति प्रायश्‍चित गर्नुभएर आफ्नो शिद्ध जीवन अर्पण गर्नुभएको थियो।

दैविक न्यायले शिद्ध आज्ञाकारी हुन माग गर्दछ। हाम्रो अशिद्ध वा पापी जीवनको ठाउँमा येशूले आफ्नो शिद्ध जीवन साट्नुभएको छ। हामीले उल्लङ्घन गरेका परमेश्वरको व्यवस्थाले हामीलाई अनन्त मृत्युको निम्ति दोषी ठहर्‍याउँछ। यसमा बाइबल स्पष्ट छ। हाम्रै पाप गर्ने निर्णयहरूले हाम्रो जीवनमा परमेश्वरले चाहनुभएको आदर्श जीवनबाट हामी पतित भएकाछौँ। हामीले पाप गरेकाछौँ। पवित्र परमेश्वरको न्यायी, उचित र धार्मिक मागलाई पूरा गर्न हामी सक्दैनौँ। त्यसको फलस्वरूप हामी सदाको निम्ति मर्न योग्य भएका छौँ। तर सुसमाचार छ। येशूभक्त पावलले भन्दछन्, "पापको ज्‍याला मृत्‍यु हो, तर परमेश्‍वरको सित्तैँको वरदान ख्रीष्‍ट येशू हाम्रा प्रभुमा अनन्‍त जीवन हो।" रोमी 6:23। यो उपहार हो। यदि यो हाम्रो धर्मकर्म वा पुण्य कामबाट पाउने भए हामीले आर्जन गर्न सक्छौँ भनेर दावी गर्छौ। तर सुसमाचारमा केवल एउटै सत्य उज्ज्वल तरिकाले चम्किरहेको छ, हामीले हाम्रै अथक प्रयास वा कर्मले मुक्ति पाउँदैनौ।

ख्रीष्ट र ख्रीष्ट एक्लै मात्र मुक्तिको स्रोत हो भनेर मार्टिन लुथर र सुधारवादी येशूभक्तहरूले पत्ता लगाएको थिए। त्यस समयमा मार्टिन लुथरले अनुग्रहबाट मुक्ति पाइन्छ भन्ने सन्देश प्रचार गर्न थाले। उनको जीवनलाई नै परिवर्तन गर्ने सन्देश सुन्न मानिसहरू हुलका हुल आएका थिए। मरुभूमि जस्तो जीवनमा उनको सन्देश ठण्डा पानी जस्तो भएको थियो। मध्यकालिन युगको चर्च परम्परावादीहरूले परम्पराको नाँउमा सिक्रीले बाँधेको जस्तै मानिसहरूलाई बाँधी राखेका थिए। आत्मियता नदिने अनेकौँ चालचलन, विधि र परम्पराहरूले मानिसहरूलाई शताव्दीयौँसम्म रोमन क्याथोलिक चर्चले नजरवन्दमा राखेका थिए। लुथरको बाइबलीय सन्देशहरूले मानिसहरूका हृदय छोएको थियो र कतिपयको जीवन परिवर्तन भएको थियो। जब लुथरले नयाँ करार पढे उनको हृदय परमेश्वरको भलोप्रति भारी आभारित भएका थिए। मानव प्राणीलाई मुक्ति दिने परमेश्वरको चाहनाप्रति उनी चकित भएका थिए। त्यसबेलाका चर्चले मुक्ति भनेको मानिसको केही भाग काम हो र परमेश्वरको केही भाग काम हो भनेर सिकाएको थियो। सारा मानिसलाई मुक्ति दिन क्रूसमा येशूको मृत्यु नै पर्याप्‍त थियो भनेर लुथरले पत्ता लगाएका थिए।

"जुन सजायँ हामी भोग्न योग्य थियौँ त्यो सजायँ येशूले भोग्नुभएको थियो ताकि उहाँलाई गर्नुपर्ने व्यवहारको योग्य हामी हुन सकौँ। हाम्रा पापहरूको निम्ति उहाँलाई दोषी ठहर्‍याइएको थियो। हाम्रो पापमा उहाँको कुनै सहभागी थिएन, तर उहाँको धार्मिकताले हामी निर्दोष थहरियौँ भन्ने हिसाबले उहाँ मर्नुभएको थियो। उहाँको धार्मिकतामा हामी सहभागी हुन योग्यका थिएनौँ। हामी मर्नुपर्ने ठाउँमा उहाँले नै मृत्युको कष्ट भोग्नुभयो ताकि उहाँको अनन्त जीवन हामीले पाउन सकौँ।"÷एलेन जी॰ ह्वाइट, द डिजाएर अभ एजेज, पृ॰ २५। सुसमाचारको सार कस्तो शक्तिशाली, प्रभावकारी र अचम्म तरिकाले लेखिएको हो। हामीमा धार्मिकताको हिस्सा नभएतापनि ख्रीष्टको धार्मिकताले हामी निर्दोष हुन सक्छौँ। यो कस्तो अचम्म लाग्दो प्रतिज्ञा हो?

`यदि मुक्ति भनेको ख्रीष्टमा परमेश्वरले गर्नुभएको कामको नतिजा हो भने येशूभक्तको जीवनमा असल कामको भूमिका के छ त? हाम्रा अनुभवहरूमा असल कामको महत्त्वप्रति कसरी प्रतिवद्ध हुने तर असल काम हाम्रो मुक्ति र आशाको आधारशीला होइन भनेर पनि स्वीकार गर्ने?`