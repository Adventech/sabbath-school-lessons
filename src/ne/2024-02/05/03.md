---
title:  परमेश्वरको वचन फैलिँदै जान्छ
date:   29/04/2024
---

`परमेश्वरको वचनको सत्यलाई फैलाउन पावलले धेरै दु:ख, कष्ट र वाधाहरूको सामना गर्नुपरेको थियो। तैपनि उनमा परमेश्वरको वचनमा विश्‍वास, भरोसा थियो जसले गर्दा वचन फैलाउन उनले कसरी आँट गर्न सकेका थिए। हेर्नुहोस् 2 कोरन्थी 4:1-13 र 2 कोरन्थी 2:14-17।`

सुसमाचार सुनाउने क्रममा पावलले अत्यन्तै भारी दु:ख र कष्ट सहनुपरेको थियो। तैपनि उनमा यो विश्‍वास थियो कि परमेश्वरको वचन विजयी हुनेछ। उनले यो बताए, "हामीले सत्यको विरुद्धमा केही गर्न सक्दैनौँ तर सत्यको पक्षमा मात्रै" (२ कोरन्थी १३:८)।

सुधारवादी येशूभक्तहरूले पनि त्यही कष्टहरू भोगेका थिए, तर विश्‍वासद्वारा तिनीहरू परमेश्वरको वचनप्रति बफादार भएका थिए। परमेश्वरको वचनको निम्ति अनेकौँ दु:खकष्ट सहनु परेको कथा विलियम टिन्डेलको (१४९०÷१५८६) छ। बिलायतमा बाइबल ठिकसँग अनुवाद गरेर मानिसहरूको समक्ष ल्याउने उनको प्रचण्ड चाहना थियो। १४० वर्ष अघि वाइक्लिफले गरेका बाइबलको अनुवादमा केही त्रुटीहरू थिए। त्यसलाई सच्याउन उनले बाइबलको सुरुको भाषाबाट बाइबल अनुवाद गरेका थिए। रोमन क्याथोलिक चर्चले त्यो गर्न मनाही गरेको थियो। आखिरमा टिण्डेललाई पनि पक्राउमा परे। उनको विरोधमा धर्मविरोधी भनेर मुद्दा चलायो। जर्मनको वर्म भन्ने सहरमा छापेका धेरै बाइबलहरूलाई ती क्याथोलिक धर्मगुरुहरूले जफ्त गरे र सार्वजनिक रूपमै जलाइ दिए। सन् १५५६मा उनको विरुद्ध बेल्जियममा मुद्‍दा चलाइयो। बाइबल छापेको र वितरण गरेकोमा उनी धर्मभ्रष्ट भएको भनेर क्याथोलिक चर्चका धर्मगुरुहरूले दोषी ठहर्‍याए। उनलाई जिउँदै जलाउने दण्डको फैसला सुनाइयो। उनलाई मार्नेहरूले उनलाई खम्बामा डोरीले बेसरी कस्सेर बाँधे र उनलाई जलाइ दिए। प्राण त्याग्ने बेलामा उनले जोशले चिच्च्याएर भने, "हे प्रभु, बिलायतका राजाका आँखाहरू खोलिदिनुहोस्।" परमेश्वरले अचम्म तरिकाले टिण्डेलको प्रार्थना सुन्नुभयो।

उनलाई मारिएको चार वर्षभित्रै बाइबलका चार अनुवादहरू छापिए। १६११मा राजा जेम्सको निर्देशनमा बाइबल छापियो। यसलाई किग्स जेम्स बाइबल भनिन्छ। यो प्रायजसो टिन्डेलले नै अनुवाद गरेको आधारमा थियो। ५४ जना विद्वानहरू मिलेर विलियम टिन्डेलकै बाइबल परिमार्जित गरेर अनुवाद गरे। किङ्ग जेम्स बाइबलमा भएको पुरानो करार टिन्डेलकै ७६ प्रतिशत थियो भने नयाँ करार ८३ प्रतिशत थियो भनेर बताइएको छ। सन २०११मा किङ्ग जेम्स बाइबलले ४०० वर्षको उत्सव मनाएर एक खरब बाइबल छापेको थियो। यस किङ्ग जेम्स भर्जन संसारका करोडौँ मानिसहरूलाई प्रभावित पारेको छ। विलियम टिन्डेलको त्याग अभुतपूर्व सफल भएको पाइन्छ।

कति कठिन र चुनौतिपूर्ण परिस्थिति भएतापनि टिन्डेल र उनका बाइबलमा विश्‍वास गर्ने सहयात्रीहरूले परमेश्वरमाथि विश्‍वास गरेका थिए र जे हुनु थियो त्यसमा परमेश्वरकै इच्छा अनुसार भइरहेका थिए भनेर तिनीहरू विश्‍वस्त भएका थिए। अनन्त समयसम्म टिन्डेलको जीवनले विश्‍वका मानिसहरूलाई फरक पारेका छन्।

`दानिएल १२:३ र प्रकाश १४:१३ पढ्नुहोस्। टिन्डेलको जीवनमा ती पदहरूले कसरी प्रभाव पार्न सकेको थियो? तपाईँले आफ्नै र अरूको जीवनमा ती पदहरूले कसरी प्रभाव पारेको छ, सोच्नुहोस्। अरूलाई पनि अनन्त जीवनको निम्ति प्रभाव पार्ने अवसरमा ती पदहरूले तपाईँलाई कस्तो उत्साह दिन्छन्? हेर्नुहोस् दानिएल 12:3 र प्रकाश 14:13।`