---
title:  कथा
date:   03/05/2024
---

### धनी र प्रख्यात व्यक्तिलाई पत्रहरू

रेबेका रुइज लागार्डिया

युरोप स्पेन देशी गृहणीले एक दिन चकित पार्ने लेख पढेकी थिइन्। त्यो पत्र पढेर येशूको आगमनको बारेमा सुनाउँदै पत्र लेख्‍ने अभियान थालिन्। उनले स्पेनका शाही खान्दान, सङ्गीतकार, रङ्गकर्मीहरूलाई पत्र लेखिन्। उनले अहिले देहावसान भएका क्युबाको राष्ट्रपति फिडेल कास्त्रोलाई पनि पत्र लेखेकी थिइन्।

यो सुसमाचार सुनाउने क्रियाकलाप गृहणीका दिमागमा चढेको थियो। उनी मेरी आमा पिलर लाग्विर्डिया हुन्। उनले एलेन जी॰ ह्वाइटद्वारा लिखित क्राइष्ट अबजेक्ट लेशनस पुस्तकको पृ॰ २३०मा यो पढेकी थिइन्,"कतिपय मानिसहरू ब्यापारमा सम्पन्न छन्, उच्च ओहोदामा जिम्मेवार बोकेर बसेका छन्, कतिपय मानिसहरू सृजनशील र वैज्ञानिक प्रतिभाले सजिएका छन्, कतिपय मानिसहरूमा वौद्धिक प्रतिभा छन्, तिनीहरूलाई सुसमाचारका कार्यकर्ताहरूले यस समयका विशेष सत्यहरू सुनाउने जिम्मेवार भएको ठान्नुपर्छ। ती प्रतिष्ठित मानिसहरूको दिमागमा येशू प्रतिको विश्‍वास नजागेको हुनुपर्छ। तर तिनीहरूले सुसमाचार पहिला सुन्नै पर्छ। तिनीहरूलाई सुसमाचार सुन्न आह्वान गर्नै पर्छ।"

यो भनाइ पढेर मेरी आमा अचम्भित हुँदै भनिन्, "म केवल साधारण गृहणी मात्र हुँ। ती मानिसहरूकहाँ म कसरी पुग्ने?" केही क्षण पछि उनको दिमागमा एउटा उपाय रोपियो। उनले प्रख्यात र लोकप्रिय मानिसहरूका अन्तर्वार्ताहरू रेडियो र टेलिभिजनमा सुन्न सक्छिन्। तिनीहरूको बारेमा पत्रपत्रिकामा पढ्न सक्छिन्। तिनीहरूमा आत्मिक कुरामा चासो देखाएको छ कि भन्ने आभास पायो भने तिनीहरूलाई परमेश्वरको बारेमा चिनाउन उनले सक्नेछिन्। मेरी आमाले ती धेरै मौकाहरू पाइन्। कसैले "मसँग विश्‍वास भएको भए" वा "म धर्मका विश्‍वास गर्दिन" वा "म भित्र खालि भएको वा मेरो जीवन रिक्त भएको मैले अनुभव गरेको छु" भनेर कसैले बतायो भने मेरी आमाले उनलाई पत्र लेखिन्।

स्पेनका राष्ट्रपति, देशका मन्त्रीहरू, चर्चका अगुवा वा बिशपहरू, रोमन क्याथोलिक चर्चका फादरहरू, रङ्ग कर्मी वा अभिनेत्रहरू, सङ्गीतकारहरू, पत्रकारहरू र झ्यालखानमा परेका कैदीहरूलाई उनले पत्र लेख्‍न थालिन्। कति जनालाई पत्र लेखिन् त्यसको हिसाब उनले राख्‍नै सकेको छैन। उनको पत्र पाउनेमा फिडेल कास्ट्रो, स्पेनका राजा फिलिप छैठौँ र महारानी लेट्जिया, इटालीका गीतकार आल बानो क्यारिसी, लेखक पावलो कोहेलो र होसे सारामागो थिए। तिनीहरूको ठेगाना पाउन उनलाई कहिल्यै पनि समस्या भएन। कहिलेकाहीँ पत्र पत्रिकाका लेखहरूमा तिनीहरूको ठेगानको सुराक उनले पाउँथिन् भने अरू समयमा टेलिभिजन स्टेशन र कैद खानाबाट ठेगाना पाउँथिन्।

उनको पत्रको जवाफ धेरैले दिएका थिए। स्पेको राजधानी मेड्रिडको प्रमूखले लेखे, "मैले एलेन जी॰ ह्वाइटको पाँचैवटा विशेष श्रृङ्खला पढैछु। अहिले मैले ग्रेट कन्त्रोभर्सीको "वेकनिङ्ग इन स्पेन" पढ्दै छु। यो धेरै रोचक छ र म निरन्तर रूपमा पढिनै रहनेछु।"

एक जना धर्मगुरु बिशपले स्टेप्स टु क्राइस्ट र कन्फलिक्ट अभ एजेज पाएकोमा आभार व्यक्त गर्दै लेखे, "हामीमा परमेश्वरको सत्य ज्योति चम्काउन परमेश्वरको दया होस्।"

अर्को बिशप वा इसाई धर्मगुरुले लेखे,"म बाइबल अध्ययन गर्न चाहन्छु र परमेश्वरलाई अझ उत्तम तरिकाले सेवा गर्न चाहन्छु। शायद मलाई बाइबलको बारेमा मैले गरेको व्याख्यामा केही सुधार हुनुपर्छ होला।"

इसाबेल डाक्टर थिइन् तर उनी इसाई भिक्षुणी हुन आफ्नो पेशा छोडेकी थिइन्। उनले मेरी आमासँग फोनबाट र पत्रबाट महिनौँसम्म सम्पर्कमा रहिन्। उनको पहिलो पत्रमा लेखेकी थिइन्, "तपाईँसँग भएको बाइबलका सबै सामग्रीहरू पठाउनुहोस्।" मेरो आमाले पठाइन्। उनले बिउ रोपिन्। त्यसको नतिजा परमेश्वरको हातमा छ।

"सबैभन्दा महत्त्वपूर्ण कुरो त हामीले बिउ रोप्नुपर्दछ। प्रभुको वचनमा लेखिएको छ, ' आफ्‍नो अन्‍न पानीमा फालिदेऊ, र धेरै दिनपछि तिमीले त्‍यो फेरि पाउनेछौ।'" उपदेशक 11:1।