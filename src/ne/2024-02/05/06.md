---
title:  'आज्ञाकारी: परमेश्वरमाथि विश्‍वास र आस्थाको फल'
date:   02/05/2024
---

`ख्रीष्टको धार्मिकताले मात्रै मुक्ति पाइन्छ भनेर देहायका पदहरूले हामीलाई कसरी सिकाउँदछ? हेर्नुहोस् रोमी 3:21-31; रोमी 6:11-18 र रोमी 8:1-12।`

लुथरको समयमा इसाई जगतमा नयाँ हावा बगिरहेको थियो। हजारौँ हजारौँ मानिसहरूलाई आफ्नो पापलाई चोखो पार्न आफूतिर वा आफ्नो रितिरिवाजबाट होइन येशूतिर हेर भनेर सिकाइरहेको थियो। आफूले आफूलाई मात्र हेर्ने र आफ्ना धार्मिक क्रियाकलापप्रति सन्तुष्ट नहुँदा तिनीहरू खुशी थिएनन्। के आज पनि इसाई वा अरू कुनै पनि धर्ममा त्यही वातावरण छैन र? त्यसैकारण, हामीले निरन्तर रूपमा येशूतिर हेर्ने बानी बसाल्नु जरुरी छ।

परमेश्वरको अनुग्रहले हामीलाई परिवर्तन गर्दछ। एक दिन बिलायतका प्रचारक जोन वेस्ली लन्डनमा मोराभीहरूको सङ्गतिमा सामेल भएका थिए। मोराभीहरू पनि पुराना सुधारवादीहरू हुन्। लुथरले लेखेका रोमीको पुस्तकको परिचय सुन्दा वेस्लीलाई अचम्म लागेको थियो। आफ्नो जीवनको पहिलो पल्ट उनले सुसमाचारको बारमा बुझ्न थाले। उनको निम्ति जीवन दिने येशूप्रति उनको आकर्षणले उनलाई हल्लाउन थालेको थियो। उनी ठुलो स्वरले भने, "मैले येशूमाथि विश्‍वास र भरोसा राखेको महसुस गरेको छु। उहाँ मात्रै हाम्रो मुक्ति हुनुहुन्छ: उहाँले मलाई यो आश्‍वासन दिनुभएको छ किन उहाँले मेरा पापहरू हटाउनुभयो मैरै पापहरू, र मलाई मृत्यु र पापको व्यवस्थाबाट मलाई मुक्त पारेको छ।"÷ जोन ह्वाइटहेड, द लाइफ अभ द रेभ जोन वेस्ली, एम॰ए॰ (लन्डन, कोचमान, १७९३) पृ॰ ३३१।

`येशूभक्तको सदाचारी जीवनको बारेमा देहायका पदहरूले कस्तो महत्त्वपूर्ण सत्यलाई उघारेकोछ? हेर्नुहोस् 2 पत्रुस 1:1-9; 1 पत्रुस 2:1-3; 1 पत्रुस 3:13-18; कलस्सी 1:9-14 र एफिसी 4:17-32।`

सत्यलाई अझ बढी पत्ता लगाउन सुधारवादी येशूभक्तहरूले बाइबल क्रमबद्ध र प्रणालीबद्ध अध्ययन गरेका थिए। परम्परा अनुसार औपचारिक तवरले तिनीहरूले बाइबल अध्ययन गरेनन्। तिनीहरू कठ्ठर भएर आत्मिक ज्ञानलाई बुच्चे पार्ने गरी अध्ययन गरेनन्। तिनीहरूले येशूलाई राम्रोसँग जान्न निरन्तर रूपमा चाहना गरेका थिए। मध्यकालिन युगमा बाइबललाई विश्‍वास गर्ने धेरै येशूभक्तहरूले आफ्नो समर्पणको निम्ति ठुलो मूल्य चुकाउनु परेको थियो। तिनीहरूलाई कठोर यातना दिएको थियो, काल कोठरीमा राखेका थिए, देशबाट निकाला गरेका थिए भने कतिको हत्या गरिएको थियो। तिनीहरूको चल अचल सम्पत्ति जफत गरिएको थियो। तिनीहरूका घरहरू जलाइएको थियो। तिनीहरूका खेतबारी ध्वस्त बनाइएको थियो र तिनीहरूको परिवारहरूलाई सताइएको थियो। जब तिनीहरूलाई आफ्नो घरबाट लखाटिए तब तिनीहरूले त्यो सहरलाई दृष्टिगत गरेका थिए जसको निर्माण र बनाउने परमेश्वर हुनुहुन्थ्यो (हिब्रू ११:१०)। जब तिनीहरूलाई घोर यातना दिए तब तिनीहरूलाई सास्ती दिनेलाई तिनीहरूले आशिष दिए। जब तिनीहरू अन्धकार चिसो काल कोठरीमा जाकिएका थिए तब तिनीहरूदले भोली हुने उज्यालो दिनको परमेश्वरका प्रतिज्ञाहरूलाई याद गरे। तिनीहरूको शरीरलाई कैद गरेतापनि तिनीहरू ख्रीष्टमा स्वतन्त्र थिए। तिनीहरू परमेश्वरको वचनमा स्वतन्त्र थिए। येशूको सिघ्र आगमनमा आशा राख्‍न तिनीहरू स्वतन्त्र थिए।

`जब तपाईँले आफूलाई हेर्नुहुन्छ, तब तपाईँमा मुक्तिको के आशा भएको पाउनुभएको छ?`