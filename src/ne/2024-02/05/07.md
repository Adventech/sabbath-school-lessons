---
title:  उपसंहार
date:   03/05/2024
---

"परमेश्वरका बफादारी सेवकहरू एक्लै पसिना बगाइरहेका थिएनन्। अन्धकारका शक्ति र शासकहरू र उच्च स्थानमा आसिन भएका दुष्ट आत्माहरूले तिनीहरूको विरुद्धमा गठबन्धन गरेका थिए। प्रभुले उहाँका जनहरूलाई त्याग्नुभएन। यदि तिनीहरूका आँखाहरू खोलिएको भए तिनीहरूको साथमा परमेश्वरको उपस्थिति भएको तिनीहरूले देख्‍ने थिए।

पौराणिक भविष्यवक्तालाई सहयोग गरेको जस्तै परमेश्वरले पनि तिनीहरूलाई बल र सहयोग गरेको तिनीहरूले थाहा पाउने थिए। जब शत्रु सेनाले आफ्नो स्वामी एलिशाको घर घेरेको र त्यहाँबाट फुत्कने उपाय नदेख्दा आफ्नो स्वामीलाई सेनाहरूको घेराबन्धीलाई देखाएको थियो, तब अगमवक्ताले यो प्रार्थना गरे: 'प्रभु उसका आँखाहरू खोलिदिनुहोस् ताकि उसले देखून्।' २ राजा ६:१७। उसले आगोका बग्गी र घोडाहरूले पहाड भरिएको उसले देखेका थिए। परमेश्वरका जनलाई सुरक्षा दिन स्वर्गको सेना तैनाथ गरिएको थियो। यसरी नै सुधारवादी सेवकहरूलाई तिनीहरूको काममा सघाउन स्वर्गदूतहरूले सुरक्षा दिएको थियो।" द ग्रेट कन्त्रोभर्सी, २०८।

"सुधारिएको विश्‍वासलाई ध्वस्त पार्न शक्तिशाली शत्रुहरू एक भएका थिए। हजारौँ तरवारहरू तिनीहरूको विरुद्धमा प्रयोग गर्न राजिभएको थियो। लुथरले लेख्दछन्: 'सैतानले आफ्नो रिसको ज्वाला सल्काउँदैछ; परमेश्वर र सत्यलाई नमान्ने पोप र उनका पदाधिकारीहरू परमेश्वरका जनहरूको विरुद्ध षडयन्त्र रचिरेका छ। हामीमाथि युद्ध गर्न तिनीहरूले धम्कि दिइरहेका छन्। परमेश्वरको सिंहासनको अगाडि जोरकातोरले प्रार्थना गर्न निबेदन गरिएको थियो। परमेश्वरको आत्माले हाम्रा शत्रुहरूलाई बिलाइ दिऊन् भनेर विश्‍वास र प्रार्थनाद्वारा विश्‍वासीहरू परमेश्वरसँग प्रार्थना गरिरहेका थिए। हामी शान्तिसँग रहन चाहन्छौँ। हाम्रो प्रार्थना नै हाम्रो मुख्य परिश्रम हो। हाम्रो स्वामी त्यही चाहनुहुन्छ। परमेश्वरका बफादारी विश्‍वासीहरूलाई यो थाहा पाऊन् कि तिनीहरू सैतानको क्रोधले गर्दा तिनीहरू तरवारको सामु खडा भएका छन्। तिनीहरूले प्रार्थना गरिरहून्।'" डोबिग्ने, बुक १०, अध्याय १४। द ग्रेट कन्त्रोभर्सी, पृ॰ २०९मा उद्‍धृत।

विश्‍वासद्वारा निर्दोष ठहरिनु, महान् सत्य जुन लुथरले पत्ता लगाएका थिए त्यो नै सुसमाचारको आधारशीला हो। हाम्रो मुक्तिको आशा त्यही सत्यमा आधारित छ। लुथरको भजन "ए माइटी फोर्ट्रेस इज आवर गड"मा सुसमाचारको सन्देशको बललाई यसरी सारगर्भित शब्दहरू कोरिएका छ्न: "यदि हाम्रै बलमा भर पर्‍यौँ भने हाम्रो सङ्घर्ष बेकार हुनेछ। के हाम्रो पक्षमा ठिक मानिस उभिएका थिएनन् भने हामी हारीरहनेछौँ। परमेश्वरले कै मानिस हामीसँग हुनुहुन्छ। त्यो मानिस को हो त? उहाँ हुनुहुन्छ, येशू ख्रीष्ट, ऊ उहाँ नै हुनुहुन्छ। उहाँको नाउँ साबथका प्रभु। युगौँ युगसम्म उहाँ त्यही हुनुहुन्छ। उहाँले युद्धलाई जित्‍नै पर्दछ।"÷सेभेन्थ÷ड एडभेन्टिस्ट हिमनल (हागरटाउन, मेरील्याण्ड: रिभ्यु, १९५६), नम्बर ५०६।

**चिन्तनमनन**:

`अनुग्रह र व्यवस्था वा दश आज्ञा, विश्‍वास र असल कामहरूको बिचमा राख्‍नुपर्ने संतुलनलाई कसरी व्याख्या गर्ने?`

`धार्मिक कार्यक्रमा औपचारिक रूपमा लाग्न वा विधिवादमा हाम्रो दिमाग पस्रिन किन सजिलो छ? विधिवाद वा नीतिनियम पालन गरेर धर्मी हुन्छ भन्ने धारणालाई कसरी व्याख्या गर्ने? येशूप्रतिको आस्थामा यसबारे ज्ञान हुनु किन जरुरी छ?`

`यदि अनुग्रहद्वारा मुक्ति पाइन्छ भन्ने धारणालाई उचित तवरले बुझ्न सकेन भने के खतराहरू उब्जिन सक्छ? यसले गर्दा मुक्तिको बारेमा के गलत धारणातिर अग्रसर गराउन सक्छ?`

`कतिले अनुग्रह त सस्तो छ भनेर बताउँछन्। के अनुग्रह साँच्चिक्‍कै सस्तो छ त?`