---
title:  परमेश्वरको वचनमा मात्रै
date:   28/04/2024
---

`परमेश्वरको वचनमा दाउदको प्रभाव र मनस्थिति कस्तो थियो? सुधारवादी येशूभक्तहरूलाई बाइबलको प्रभाव कस्तो थियो? हाम्रै जीवनमा यसले कसरी असर पारिरहेको छ? हेर्नुहोस् भजन 119:101-105, भजन 119:145-148 र भजन 119:161-168।`

सुधारवादी येशूभक्तहरूको आधारशीला बाइबल र यसको शिक्षा थियो। तिनीहरूले यो बुझेका थिए कि तिनीहरूले सदा जीवित रहने परमेश्वरबाट प्रेरित भएको वचनलाई तिनीहरूले चलाइरहेका थिए (१ पत्रुस १:२३)। बाइबलको प्रत्येक शब्द तिनीहरूले हृदयमा सजाइ राखेका थिए। बाइबलका प्रत्येक पाना तिनीहरूले पढ्थे र त्यसमा भएका प्रतिज्ञाहरूलाई तिनीहरूले विश्‍वास गर्दथे। तिनीहरूको आस्था बलियो भएका थिए र तिनीहरूको साहस नविकरण भएको थियो। "परमेश्वरको वचनमा भएका सबै प्रतिज्ञाहरूलाई हाम्रो लागि हो। ती प्रतिज्ञाहरूद्वारा परमेश्वरले हामीलाई व्यक्तिगत रूपमा बोलिरहनुहुन्छ। बाइबल पढ्दा उहाँको आवाज हामीसँग सिधै बोलिरहेको हामी आभास पाउँछौँ। ती प्रतिज्ञाहरूद्वारा येशूले उहाँको शक्ति र अनुग्रहको बारेमा सुनाउनुहुन्छ। बाइबलका पानाहरू रूखका पातहरू जस्तै हुन् जसले राष्ट्रहरूलाई निको पार्दछ। प्रकाश २२:२। बाइबल पढेर त्यसका सन्देशहरूलाई ग्रहण गरेर पचाए तिनीहरूले चरित्रलाई बलियो बनाउँछ, जीवनलाई समाल्छ र अर्थमूलक जीवन जिउन प्रेरणा प्रदान गर्छ। हामीलाई स्वस्थ बनाउने शक्ति बाइबलबाहेक अरू कुनै दर्शन वा विद्याले दिन सक्दैन। हाम्रो पूर्ण बहुआयामिक जीवनलाई महत्त्वपूर्ण उर्जा दिन्छ जसले साहस र विश्‍वासको सिँचाइ हाम्रो जीवनमा गर्दछ।"÷एलेन जी॰ ह्वाइट द मिनिस्त्री अभ हिलिङ्ग, पृ॰ १२२।

हाम्रो दु:ख, कष्ट, सन्ताप, निराश र अशान्तिमा आशा दिलाएर हाम्रो जीवनलाई चम्काइ दिन्छ। हाम्रो अन्धकारमय जीवनलाई यसले उज्यालो पार्दछ। हाम्रो अलमल परेको जीवनलाई यसले कहाँ जाने हो भनेर निर्देशित गर्दछ। जटिल र अलमलमा पर्दा यसले निश्चयता प्रदान गर्दछ। कमजोर भएको बेलामा यसले हामीलाई बल दिन्छ र हाम्रो अज्ञानतामा यसले बुद्धिज्ञान दिन्छ। जब परमेश्वरको वचनमा हामी ध्यान गर्छौँ र त्यसमा भएका प्रतिज्ञाहरूमाथि भरोसा राख्‍छौँ तब परमेश्वरको जीवन दिने शक्तिबाट उर्जा दिएर हाम्रा सम्पूर्ण शारीरिक, मानसिक, भावना र आत्मिक जीवन सुधार भएर जागृत हुन्छौँ।

सुधारवादीहरूको दिमाग परमेश्वरको वचनले खचाखच भरिएको थियो। तिनीहरू परमेश्वरकै वचन अनुसार जिएका थिए। परमेश्वरकै वचनको निम्ति तिनीहरूमा धेरैले ज्यान फालेका थिए। तिनीहरू औपचारिक इसाई थिएनन्, तिनीहरूको आस्था झारा तार्ने जस्तो थिएन, जहिले मन लाग्यो त्यसबेला सङ्गतिमा जाने खालका थिएन, तिनीहरू आत्मसन्तुष्ट वा जेभएपनि ठिकै हो भन्ने खालका थिएनन् र विश्‍वासमा लापरवाही गर्दैनथे। तिनीहरूको भक्ति जीवन देखावटी वा औपचारिक थिएन। परमेश्वर र उहाँको वचनको शक्तिबिना दुष्टहरूका शक्तिसँग तिनीहरू मुकाबिला गर्न सक्दैन भनेर तिनीहरूलाई थाहा थियो। साधारण मानिसहरूले बाइबल पढून् र बुझून् भनेर अङ्ग्रेजीमा बाइबल अनुवाद गर्न जोन वाइक्लिफमा जोश, जाँगर थियो। त्यससमय सर्वसाधारण मानिसहरूले बाइबल पढ्न अवैध थियो। त्यो गैर कानुनी थियो। त्यसले गर्दा उनी धर्मभ्रष्ट भए भनेर उनका आस्थाको निम्ति दोषी ठहर्‍याइयो र उनलाई कठित इसाई भनाउँदा रोमन क्याथोलिक चर्चले मृत्युदण्ड दियो। उनलाई अदालतमा उभ्याउँदा उनले हृदयदेखि नै यो निवेदन सुनाएका थिए, "मर्नै लागेको बुढो मानिससँग तपाईँहरू किन लडिरहनुहुन्छ? अहँ, मसँग होइन तर सत्यसँग हो। यो सत्य तपाईँहरूभन्दा धेरै बलियो छ। यही सत्यले तपाईँलाई जित्‍नेछ।"÷वाइक्लिफ, बुक २ अध्याय १३, द ग्रेट कन्त्रोभर्सी पृ ९९ मा उद्‍धृत। उनले मर्ने बेलामा बोलेका वचनहरू मध्यकालिन अन्धकार युग समाप्‍त भएपछि पूरा भएका थिए। परमेश्वरको वचनले त्यस अन्धकार युगमा ज्योति जस्तै चम्केको थियो।

`तपाईँको आफ्नै अशान्ति, दु:खकष्टमा परमेश्वरको वचनले सान्त्वना र शान्ति दिएको के कहिल्यै अनुभव गर्नुभएको छ?`