---
title:  सबै बाधा, मतभेद, असुविधा र अनौठा तत्त्वहरूसँग मुकाबिला गर्दै आफ्नो आस्था र निष्ठालाई कायम गरिराख्‍नु
date:   27/04/2024
---

### यस अध्यायका मूल पदहरू
भजन ११९:१६२; यूहन्ना १६:१३÷१५; २ पत्रुस १:२०, २१; एफिसी २:८,९; रोमी ३:२३,२४ र रोमी ६:१५÷१८।

> <p>यस अध्यायको मुल सार पद</p>
> "तपाईँको वचन मेरो हृदयमा लुकाइ राखेको छु ताकि तपाईँको विरुद्धमा म पाप नगरूँ।" भजन ११९:११।

मध्यकालिन युगका सुधारवादी इसाईहरूमा के थियो सो वर्तमान युगका मानिसहरूलाई पनि हुन नितान्त आवश्यक छ, त्यो हो तिनीहरूको जीवनमा जिउनुको लक्ष्य। अमेरिकाको प्रख्यात मनौवैज्ञानिक फिलिप कुशमानले आफ्नो पुस्तक द एम्प्टी सेल्फ The empty self मा लक्ष्य वा उद्देश्यविहिन बाँचिरहेका मानिसहरूको बारेमा चर्चा गर्दछन्। परमेश्वरमाथि तिनीहरूको विश्‍वास वा आस्था खोक्रो, छाला÷गहिरो वा झारा तार्ने हिसाबको मात्र छ। वास्तविक उपयोगी जीवन तिनीहरूको निम्ति महत्त्व छैन। तिनीहरूको जीवन केको लागि मर्ने, किन त्याग गर्ने किन मरीमरी खट्ने भन्ने धारणामा स्थापित भएको हुन्छ। त्यसकारण, तिनीहरूको निम्ति बाँच्नुको लायक वा मूल्य हुँदैन न त अर्थपूर्ण नै हुन्छ।

तर मध्यकालिन युगका सुधारवादी पुरुष, महिला र युवायुवती येशूभक्तहरूका जीवन नाटकिय रूपमा फरक थियो। तिनीहरू बाँचि रहन अटल आवश्यक भएको ठानेका थिए। तिनीहरूले के विश्‍वास गरे त्यो अत्यन्तै आवश्यक भएको महसुस गरेका थिए। तिनीहरूको इमान्दारीता, नैतिकता र लगनशीलतासँग कुनै तत्त्वलाई सम्झौता गर्दैनथे। तिनीहरूका मुख्य विश्वास, परमेश्वरमाथि आस्था वा आत्मिक विद्या तिनीहरूको निम्ति अलग नगरिने आफ्नो जीवनको भाग भनेर पक्रि राख्दथे। तिनीहरूमा भएका ती आस्था वा आत्मिक विद्याहरू त्याग्नु भनेकै तिनीहरूको पहिचान नै त्याग्नु थियो। तिनीहरूमा भएको आस्थाले गर्दा तिनीहरू मर्नुपर्दा वा मारिन्दा पनि तिनीहरूमा भित्री शान्ति थियो।

यस अध्यायमा सुधारवादी युगका केही उदाहरणहरू हेर्नेछौँ। जीवनलाई परिवर्तन गर्ने बाइबलका शिक्षादीक्षाले बाँच्नुको अर्थ, आधार र लक्ष्य कसरी उपलब्ध गराउँछ भनेर हामी छलफल गर्नेछौँ। ती अनन्त सत्यहरूलाई जानेर असल र खराबको बिचमा भइरहेको महान् द्वन्द्वको पराकाष्टामा हामी तयार हुन हौशला मिल्नेछ। मध्यकालिन युगमा सुधारवादी येशूभक्तहरूले सामना गरेका संग्रामको अन्त्य भएको छैन। तिनीहरूले केको लागि गरेका थिए सो पूरा नभएकोले त्यसलाई निरन्तरता दिन हामी सेभेन्थ÷डे एडभेन्टिस्टहरूलाई आह्वान गरिएको छ। जीवन आउने सबै चुनौतिहरूको सामना गर्न महान् परमेश्वरले हामीलाई पनि साथ दिनुहुन्छ भनेर हामीले पत्ता लगाउनेछौँ। संसारले दिने सांसारिक जीवन परमेश्वरले दिनुहुने अर्थ र लक्ष्यको सामु केही पनि होइन भनेर हामीले नियाल्नेछौँ।