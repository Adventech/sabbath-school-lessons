---
title:  पवित्र आत्माबाट प्रबुद्ध बनेका वा ज्ञान पाएका
date:   30/04/2024
---

एक दिन रोमन क्याथोलिक चर्चका जर्मन धर्मगुरु वा फादर मार्टिन लुथर (१४८३÷१५४६) विश्‍वविद्यालयमाको पुस्तकालयमा अध्ययन गर्दै थिए तब त्यसबेला उनको जीवनमा भारि परिवर्तन भयो। उनले ल्याटिन भाषामा लेखिएको बाइबल भेट्टाए। यस खालको पुस्तक थियो भनेर उनलाई कहिल्यै पनि थाहा थिएन। एकदम आनन्द मानेर उनले त्यो बाइबल एक एक पद र अध्याय पढ्न थाले। परमेश्वरको वचनको स्पष्टता र शक्तिबारे उनी अचम्भित भए। जब उनले पवित्र बाइबल लगनशील भएर अध्ययन गरे तब उनको दिमाग पवित्र आत्माले चम्काउन थाल्नुभयो। बाइबलको सत्यलाई परम्परावादी रोमन क्याथोलिक चर्चले छोपी राखेको थियो भनेर पवित्र आत्माले उनलाई ज्ञान दिएको उनले महसुस गरे। बाइबलको बिपरित रोमन क्याथोलिक चर्च चलिरहेको उनले निश्कर्ष निकाले। बाइबल सिधै पढ्दा आफूले प्राप्‍त भएको ज्ञानको पहिलो अनुभवलाई उनले यसरी बताउँछन्: "ओहो, परमेश्वरले यस खालको पुस्तक मलाई दिनुभएको भए कस्तो हुन्थ्यो!"

**बाइबल कसरी व्याख्या गर्नुपर्छ भन्ने नीतिहरू देहायका पदहरूले हामीलाई कसरी बताउँछ?**

`यूहन्ना १४:२५,२६`

`यूहन्ना १६:१२÷१५`

`२ पत्रुस १:२०,२१`

त्यही पवित्र आत्मा जसले बाइबलका लेखकहरूलाई प्रेरणा दिएका थिए, जब हामी बाइबल पढ्छौँ त्यही पवित्र आत्माले बाइबल बुझ्न अगुवाइ गर्नुहुन्छ। माथिका पदहरूमा दिएका वचनहरू एकदम शक्तिशाली भएको हामीले महसुस गर्नपर्छ। परमेश्वरको वचन व्याख्या गर्ने ईश्वरीय व्याख्याकार पवित्र आत्मा नै हुनुहुन्छ। दुर्भाग्यवस, कतिपय इसाई हौँ भनेर दावी गर्नेहरूले बाइबलको अलौकिक तत्त्वलाई पन्छाउँछन् र मानवीय ज्ञान, दर्शन र तत्त्वहरूलाई बढाइ चढाइ गरेर बाइबल बुझाउन खोज्छन्। अबको युगमा हाम्रो हातबाट बाइबल पन्छाउन नसक्ने भएकोले सैतानले अर्को चलाखी रणनीति खेल्दछ: बाइबलको अलौकिक चरित्रलाई ढाक्दछ। यो केवल असल साहित्य हो भनेर मानिसहरूलाई बताउँछ। अझ त्यो भन्दा खराब त बाइबल नै प्रयोग गरेर धर्मको नाउँमा ठुलो जनसमुहलाई दवाएर नियन्त्रण गर्दछ।

मार्टिन लुथर समेत अरू सुधारवादी येशूभक्तहरूले पादरी, चर्चका उच्च पदाधिकारी, बिशप र पोपहरू पवित्र आत्मा होइन भनेर तिनीहरूमा ज्ञान भएको थियो। पोपसमेत चर्चका धर्मगुरुहरूले व्याख्या गरेका बाइबल गलत हुनसक्छ भनेर तिनीहरूले महसुस गरेका थिए। पवित्र आत्मा नै अचूक, सही परम व्याख्याकार हुनुहुन्छ भनेर तिनीहरूले मानेका थिए। स्कटलान्डका सुधारवादी येशूभक्त जोन नक्स र स्कटलान्डकी महारानी मेरीसँग भएको कुराकानीको लेखा घट्लाग्दो छ। "मेरीले भन्छिन्: 'तिमीले बाइबललाई आफ्नै तरिकाले व्याख्या गर्छौँ तर रोमन क्याथोलिक चर्चका धर्मगुरुहरूले अर्कै तरिकाले व्याख्या गर्छन्। म कसलाई विश्‍वास गरूँ, त्यसको फैसला कसले गर्छ होला?' सुधारवादीले बताए, "हजुरले परमेश्वरलाई विश्‍वास गर्नुहोस् जुन उहाँको वचनमा आफ्नो बारेमा स्पष्ट बोल्नुहुन्छ। बाइबलभन्दा बाहिर गएर सिकाउने कसैलाई पनि विश्‍वास गर्नु आवश्यक छैन। परमेश्वरको वचन आफै सरल र स्पष्ट छ। यदि बाइबल पढ्दा केही बुझिएन भने आफूसँग कहिल्यै नबाझ्ने पवित्र आत्माले अर्को ठाउँमा स्पष्ट तरिकाले व्याख्या गर्नुहुन्छ। त्यसकारण, त्यहाँ शङ्का गरेर बस्नु आवश्यक छैन। हठी भएर अज्ञानमा कोही पनि रहनु आवश्यक छैन।'"÷ देभिद लाङ्ग, द कलेक्टेड वर्कस् अभ जोन नक्स, ठेली २, पृ॰ २८१,२८४। द ग्रेट कन्त्रोभर्सी पृ॰ २५१मा उद्‍धृत।