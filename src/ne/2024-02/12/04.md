---
title:  कसको पूजा वा आराधना गर्ने?
date:   18/06/2024
---

अन्तिम दिनमा भिषण मतभेद आराधनाको विषयमा लिएर नाटकीय ढङ्गमा खेलिनेछ। के हामीले सनातन सृष्टिकर्ताको आराधना गर्छौँ वा ढोग्छौँ कि पशु र उसको प्रतिकलाई? आत्मिक जगतमा बाइबलको अनुसार मध्यम मार्ग भन्ने छैन। प्रकाश १४को पहिलो स्वर्दूतको सन्देश छ कि सारा मानिसहरूले स्वर्ग, पृथ्वी, समुद्र र पानीका मुहान सृष्टि गर्नुहुनेलाई प्रणाम गर वा उहाँको आराधना गर भनेको छ (प्रकाश १४:७)। पशु वा मूर्ति वा गलत आराधनाको नतिजा के हुनेछ भनेर तेस्रो स्वर्गदूतको सन्देश छ: " त्‍यसले पनि उहाँका क्रोधको कचौरामा केही नमिसाई तयार गरिएको परमेश्‍वरका क्रोधको कड़ा मद्य पिउनेछ, र पवित्र स्‍वर्गदूतहरू र थुमाको सामुन्‍ने आगो र गन्‍धकमा त्‍यसलाई यातना दिइनेछ।" प्रकाश 14:10। त्यसको विपरित परमेश्वरका आज्ञाहरू पालन गर्ने र येशूको विश्‍वास हुने भक्तजनले सृष्टिकर्ताको आराधना गर्नेछ भनेर उल्लेख गरिएको छ। प्रकाश १४:१२।

सत्य आराधनाको आधार नै परमेश्वर सृष्टिकर्ता हुनुभएकोले हो (प्रकाश ४:११)। येशूद्वारा सबै सृष्टि गर्नुभएकोले (एफिसी ३:९) सैतानले सृष्टिकर्तालाई घृणा गर्दछ। त्यो घृणा उसले संसारका शक्ति वा राज्यशक्तिहरूद्वारा र सृष्टिको स्मारक साबथलाई (दानिएल ७:२५) परिवर्तन गरेर व्यक्त गर्दछ।

परमेश्वरको व्यवस्था वा दश आज्ञाहरूमा केन्द्रित आउने द्वन्द्वमा यस पृथ्वी र जगत कसको अधिकारमा छ भन्ने विषयमा हुनेछ। यदि सैतानले साबथलाई उन्मुलन गर्न सक्यो भने आफू परमेश्वरभन्दा महाशक्तिशाली आधिकारिक जीव भएको देखाउन सक्नेहुन्छ। त्यो लक्ष्य पूरा गर्न सैतानले अनेकौँ तर्क गरेर वा जबरजस्ती गरेर सारा संसारले नै नक्‍कली साबथलाई स्वीकार गर्न प्रयास गर्नेछ।

यस्तो हुन सक्दैन भनेर हामीले अनुमान गरेतापनि यस संसार नाटकीय ढँगमा परिवर्तन भइरहेकोले सैतानले आफ्नो चालबाजी पूरा गर्ने प्रयास गरिनै रहनेछ। हामीलाई थाहा छ कोभिड÷१९को शङ्कटले गर्दा संसार रातारात फरक हुन गएको थियो। पशुको छापको बारेमा हामीलाई विस्तृत थाहा नपाएतापनि त्यस छापले ल्याउने भयानक नतिजालाई अकल्पनीय भन्न सक्दैनौँ। संसार धेरै अस्थिर छ। संसारका वैज्ञानिक र प्राविधिक आविष्कारहरूले र बाइबलले दिएको चेतावनीको आधारमा यो संसार हामीले सोचेको भन्दा द्रुत गतिले परिवर्तन हुन सक्छ।

`पशुको छाप नलिने मानिसहरूलाई कुन दण्डहरू दिइनेछ भनेर प्रकाश १३:१३÷१७ले कसरी बताउँछ?`

जो येशूमा बफादारी भएर बस्छन् र सैतान र उसको मूर्ति वा आइतबारे कानुनलाई पालन गर्दैन् तिनीहरूले आर्थिक दण्ड वा नाकाबन्दी र मृत्यु दण्डको फैसलाको सामना गर्नुपर्नेछ। अदनमा पतन भएदेखि मानव प्राणीको चरित्र जहिले पनि त्यही खालको भइरहेको छ: भ्रष्ट, शक्तिको निम्ति तँछाड÷मछाड वा आफ्नो भाउ खोज्ने र हिँस्रक। अन्तिम घट्नाहरू कसरी र कहिले उघारिनेछ भन्ने मामिला हामीलाई थाहा नपाएतापनि युगको अन्तमा हुने यातना वा सतावटको बारेमा कल्पना गर्न कठिन छैन। अर्कै सन्दर्भमा लेखिएतापनि यूहन्नाले व्यक्त गरेको भावनाले भन्नुपर्ने सबै थोक भन्दछ। येशूको बारेमा यूहन्नाले लेखेका थिए, "मानिस के हो भनी उहाँ जान्‍नुहुन्‍थ्‍यो। उहाँलाई मानिसको विषयमा कसैले सिकाउनु आवश्‍यक थिएन, किनकि मानिसको हृदयमा के हुन्‍छ, सो उहाँ स्‍वयम् जान्‍नुहुन्‍थ्‍यो।" यूहन्ना 2:25।

`मानव प्राणी कस्तो भ्रष्ट छ र दुष्ट काम गर्न सक्षम् भइरहेको छ भन्ने कुरालाई सोच्नुहोस्। अन्तिम घट्नाहरू के हुनेछ भनेर अनुमान गर्न किन कठिन छैन? यस तितो सत्यले हाम्रो हृदयलाई कसरी सुरक्षित राख्‍नुपर्छ भनेर हामी सजग हुने?`