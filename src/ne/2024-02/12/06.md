---
title:  उच्च स्वरले कराउँदै
date:   20/06/2024
---

`परमेश्वरको काम यस संसारमा कसरी समाप्‍त हुनेछ भनेर देहायका पदहरूले कसरी खुलासा गरिएको छ? हेर्नुहोस् प्रकाश 18:1-4, हबकूक 2:14 र मत्ती 24:14।`

महान् अधिकार भएको बेबिलोनको पतन भएको स्वर्गदूतले घोषणा गर्दछन्। प्रकाश १४मा उल्लेख गरिएका स्वर्गदूतहरू जस्तै यो स्वर्गदूत पनि मानवीय सन्देशवाहकहरू हुन्। यो स्वर्गदूतले परमेश्वरको महिमा यस्तरी प्रकट गर्दछन् कि उनको तेजले सारा पृथ्वी नै चम्किन्छ। नयाँ करारमा लेखिएको शक्ति वा अधिकार ग्रीक भाषामा एक्सोसिया exousia हो। नर्कका शक्ति र प्रधानताहरूमाथि येशूको विजय भएको प्रायजसो यस शब्दले व्यक्त गर्दछ। येशूले यो शब्द मत्तीको सुसमाचारमा प्रयोग गर्नु हुन्छ। उहाँले आफ्ना चेलाहरूलाई सुसमाचार सुनाउन पठाउने क्रमसँग तालमेल भएको यो शब्द हो। मत्ती १०:१मा येशूले उहाँका चेलाहरूलाई नर्क र प्रधानताहरूमाथि अधिकार र शक्ति दिनुभएको थियो। असल र खराबको बीचमा भएको युद्ध विजयी हुन उहाँले स्वर्गबाटै तिनीहरूलाई शक्तिसम्पन्न गर्नुभएको थियो। मत्ती २८:१८,१९मा येशूले तिनीहरूलाई शक्तिसम्पन्न गर्दै सुसमाचार सुनाउन यसरी पठाउनुभएको थियो, "18 तब येशू तिनीहरूकहाँ आएर भन्‍नुभयो, “स्‍वर्ग र पृथ्‍वीमा समस्‍त अधिकार मलाई दिइएको छ। 19 यसकारण जाओ, र सबै देशका जातिहरूलाई चेला बनाओ, पिता र पुत्र र पवित्र आत्‍माको नाउँमा तिनीहरूलाई बप्‍तिस्‍मा देओ, 20 मैले तिमीहरूलाई आज्ञा गरेका सबै कुरा पालन गर्न तिनीहरूलाई सिकाओ। हेर, म युगको अन्‍त्‍यसम्‍म सधैँ तिमीहरूका साथमा छु।” मत्ती 28:18-20।

चेलाहरू पवित्र आत्माको शक्तिले सम्पन्न भएको थियो। तिनीहरू जीवित ख्रीष्टको अधिकार र शक्तिले सुसम्पन्न भएका थिए। येशूले आफ्नो जीवन र मृत्युद्वारा नर्क र प्रधानता वा सैतानका मतियारहरूमाथि विजय पाउनुभएको थियो। उहाँकै प्रतापले नयाँ करारको चर्चले पृथ्वीभरी परमेश्वरको महिमाले उज्यालो पारेको थियो। थोरै समयमा चेलाहरूले त्यसबेलाको थाहा पाएको संसारमा सुसमाचार फैलाएका थिए (कलस्सी १:२३)।

युगको अन्तमा पवित्र आत्मा उहाँका जनहरूमाथि अभूतपूर्व शक्तिले खनिनेछ। परमेश्वरको अनुग्रहको दिनमा हजारौँ मानिसहरू परिवर्तन हुनेछ र सारा ग्रहमा नै शक्तिले प्रभाव पार्नेछ। सारा विश्‍वमा चेतावनी फैलिनेछ र सुसमाचार फैलिनेछ र जगतभरी परमेश्वरले दिनुभएको आशा फैलिनेछ।

"सुसमाचार सुनाउने महान् काम सुरुमा जस्तै शक्तिको प्रदर्शन गरेर बन्द हुनेछ। चानचुन प्रदर्शन गरेर परमेश्वरको कामको समाप्‍त हुँदैन। सुसमाचारको सुरुमा भविष्यवाणीको पहिलो पवित्र आत्मा वर्षा वर्षेको जस्तै सुसमाचार प्रचार गर्ने समाप्‍त भएको समयमा पनि पछिल्लो वर्षा जस्तै येशूका भक्तहरूमाथि पवित्र आत्मा प्रभावकारी रूपमा खनिनेछ...।

"पवित्र समर्पित भएका परमेश्वरका सेवकहरूका अनुहारहरू उहाँको चमकले चम्किनेछ। तिनीहरू एक ठाउँबाट अर्को ठाउँमा स्वर्गको सन्देश छिटो छिटो घोषणा गर्नेछ। सारा संसारभरी हजारौँ मानिसहरूले चेतावनीका आवाजहरू उठाउनेछन्। आश्‍चर्य कामहरू हुनेछ, बिमारहरू निको हुनेछन् र अचम्मका काम र चिन्हहरू विश्‍वासीहरूद्वारा हुनेछन्।"÷द ग्रेट कन्त्रोभर्सी, पृ॰ ६११,६१२।

`तपाईँमा हुनु पर्ने पवित्र आत्माको शक्तिशाली पछिल्लो वर्षा नबर्षन र चेतावनीका आवाजहरू नउठाउन के ले रोकिराखेको छ? हाम्रो काम जतिसुकै सानै भएतापनि हामीमा पवित्र आत्मा पाउन र उहाँको लागि हृदय खुला गर्न हामीले कस्तो भूमिका खेल्नुपर्दछ?`