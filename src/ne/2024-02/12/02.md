---
title:  परमेश्वर र उहाँको वचन प्रति बफादार हुन आह्वान
date:   16/06/2024
---

`देहायका पदहरूमा के साझा विषय बुनिएको छ? हेर्नुहोस्  यूहन्ना 8:31-32 र यूहन्ना 17:17।`

युगौँ युगदेखि सत्य र गलत वा भ्रमको बिचमा भिषण मतभेद भइरहेको छ। सैतान फताहा हो र उ फताहाको बाबु हो (यूहन्ना ८:४४)। सबै सत्यको स्रष्टा वा स्रोत येशू हुनुहुन्छ। उहाँले यो घोषणा गर्नुभयो, "बाटो, सत्य र जीवन मै हुँ।" यूहन्ना १४:६। सैतानका छल र जालबाट हामीलाई परमेश्वरको वचनले नै उम्काउनुहुन्छ। बाइबलले सैतानको रणनीतिलाई उघार्दछ र परमेश्वरको योजना बाइबलले नै प्रकट गर्दछ। परमेश्वरको वचन हाम्रा पाउहरूका निम्ति बत्ती हो (भजन ११९:१०५)। भजनका लेखकले यो भावना व्यक्त गर्दछन्, "तपाईँका वचनको व्‍याख्‍याले ज्‍योति प्रदान गर्छ, त्‍यसले सीधासादा मानिसहरूलाई समझशक्ति दिन्‍छ।" भजन 119:130। अनि उनले यो थप्दछन्, "तपाईँका सम्‍पूर्ण वचनहरू सत्‍य छन्, र तपाईँका सबै धार्मिक नियमहरू अनन्‍तका छन्।" भजन 119:160।

`भविष्यवाणीको बारेमा पत्रुसले हामीलाई के आश्वासन दिन्छन्? परमेश्वरको वचनमा भएका भविष्यवाणीहरूको महत्त्वलाई देखाउन उनले के चित्रण प्रयोग गर्छन्? हेर्नुहोस् 2 पत्रुस 1:16-21।`

पत्रुसको भनाइ अनुसार हामी पनि यो ठोकुवा गर्न सक्छौँ, "समाचार दिँदा धूर्ततासँग रचिएका दन्‍त्‍यकथाहरूको हामीले अनुसरण गरेनौं।" परमेश्वरका भविष्यवाणीहरूले हाम्रो अगाडिको बाटोलाई उज्यालो दिन्छ। तिनीहरूले सत्यलाई असत्यबाट अलग बनाउँछ। बाइबलबिना हामी मानिसहरूको चलाकी धारणा, दर्शन र वादहरूमा सजिलैसँग लाग्दछौँ र हामी धोखामा पर्न सक्छौँ। "संसारमा भएका झुठा शिक्षक, प्रचारक र दार्सनिकहरूको प्रभावबाट सुरक्षित हुन परमेश्वरका जनहरूलाई बाइबल नै सुरक्षा कवच भनेर आत्मसात गर्नुपर्छ। यस संसारमा दुष्ट आत्मा वा वादहरूको प्रभावले मानिसहरूलाई फसाइ रहेको छ। बाइबलबाट सत्य ज्ञान नपाओस् भनेर सैतानले अनेकौँ उपायहरू रचिरहेको छ। बाइबलको सरल विद्याले सैतानका छल र कुकृत्यलाई प्रकट गर्दछ। अन्तिम बेइमानी र धोखा हाम्रो सामु छिटै आउँदैछ। हाम्रै अगाडि ख्रीष्ट बिरोधी तत्वले अनेकौँ चमत्कारीय कामहरू गर्नेछ।त्यसले सत्यको यसरी नक्‍कल गर्नेछ कि बाइबलमा नभिजेका मानिसहरूले त्यो सैतानको चालबाजी हो भनेर छुट्याउन असम्भव हुनेछ। बाइबलका सत्यहरूले दिमागमा सुदृढ वा रक्षित राखेन भने कोही पनि अन्तिम भिषण द्वन्द्वमा खडा हुन सक्दैन। प्रत्येक मानिसको सामु हृदय खोतल्ने यो प्रश्‍न खडा हुनेछ: के म मानिसहरूलाई भन्दा परमेश्वरको आज्ञालाई पालन गर्ने हो कि? निर्णय गर्ने क्षण अहिले नै हो। के हाम्रा पाउहरू परमेश्वरको अपरवर्तनीय र नहल्लिने वचनमा उभिरहेकाछौँ कि? परमेश्वरका दश आज्ञाहरूको पक्षमा उभिन के हामी तयार छौँ त? के हामीमा येशूको र येशूमा विश्‍वास छ त?"÷ द ग्रेट कन्त्रोभर्सी, ५९३।

`माथिको भनाइमा लेखिएका प्रश्‍नहरू सोच्नुहोस्। अन्तिम शङ्कटमा उभिन हामीलाई केले सामर्थ बनाउँछ? परमेश्वरको वचन नपढ्न हामीलाई कसरी र केले अलमल पारिरहेको छ? हाम्रो व्यक्तिगत आनन्दको निम्ति सत्यमा मन नलगाइ केसँग सम्झौता गरिरहेकाछौँ?`