---
title:  स्वर्गको निम्ति लाहाछाप लगाइएको
date:   17/06/2024
---

कसको पूजा गर्ने, कसको आराधना गर्ने, को प्रति हाम्रो भक्ति देखाउने भन्ने विषयमा आउने शङ्कटमा परमेश्वरका थोरै मात्र किन नहोस् जनहरू हुनेछन् जो संसारको दवावमा आत्मसमर्पण गर्ने छैन (प्रकाश १४:१२)। तिनीहरूलाई पवित्र आत्माले नै लालमोहर लगाएको हुन्छ (एफिसी ४:३०) र तिनीहरूलाई कसैले पनि हल्लाउन सक्नेछैन। पौराणिक कालमा आधिकारिक कागजमा लालमोहर लगाएर त्यो कागज वा कागजमा भएको सम्झौता अनुमोदन गरिन्थ्यो। त्यसमा छाप लगाइएको लाल मोहर विशेष र व्यक्तिगत थियो। अन्तिम द्वन्द्व आराधना र परमेश्वरको अधिकारमा केन्द्रित भएकोले परमेश्वरको अधिकारलाई उहाँको व्यवस्था वा दश आज्ञाले प्रकट गरेको छ। परमेश्वरको छाप उहाँको व्यवस्थामा बुनिएको हुन्छ भनेर हामी अपेक्षा गर्न सक्छौँ (यशैया ८:१६मा लेखिएको छ: "यो गवाही-पत्र बाँधिदेऊ र यो व्‍यवस्‍था मेरा चेलाहरूका बीचमा बन्‍द गरेर त्‍यसमा मोहोर लगाइदेऊ।"

`प्रस्थान २०:८÷११ पढ्नुहोस्। लालमोहर छापमा हुनुपर्ने तत्वहरू साबथको आज्ञामा के छन्?`

आधिकारिक लालमोहरमा तीन तत्वहरू छन्: (१) कसको छाप हो त्यसलाई जनाउन लेख्‍ने नाउँ। यसमा "प्रभु तिम्रो परमेश्वर" (२) उहाँको दर्जा वा ओहोदा, "परमेश्वर जसले स्वर्ग र पृथ्वी बनाउनुभयो वा उहाँ सृष्टिकर्ता। (३) उहाँको क्षेत्र, "स्वर्ग वा आकाशमण्डल, पृथ्वी, समुद्र र त्यहाँ भएका सबै थोकहरू।" बाइबलमा लालमोहरलाई कहिलेकाहीँ चिन्ह भनेर सम्बोधन गरिएको छ (रोमी ४:११)। ती दुवै शब्दहरूको अर्थ एउटै हो। परमेश्वरको चिन्ह वा लालमोहर परमेश्वरको व्यवस्थाको केन्द्रविन्दु हो। त्यो केन्द्रबिन्दु हो साबथ। युगको अन्तमा कसको आराधना गर्ने विषयमा द्वन्द्व चर्किनेछ (इजकिएल २०:१२,२०; प्रकाश १२:१७)।

`परमेश्वरको लालमोहर र पशुको छाप कहाँ लगाइनेछ? त्यसको भिन्नता के छ? हेर्नुहोस् तुलनात्मक रूपमा देहायका पदहरू: प्रकाश 7:1-3, प्रकाश 14:1 र प्रकाश 13:16-18।`

परमेश्वरको लालमोहर छाप निधारमा लगाइन्छ। निधारको दिमागको चिन्ह हो र यसले विवेकशील निर्णय गर्दछ।

पशुको छाप कि त निधार वा हातमा लगाइन्छ। त्यसको अर्थ मानिसहरूले स्वविवेक निर्णय गरेर सैतानका झुटहरूलाई स्वीकार गरेको छ भनेर प्रमाणित गरेको हुन्छ। आफ्नो ज्यानको मायाले तिनीहरूले झुटो आराधना वा आइतबार नै ठिक हो भनेर त्यस दिनमा आराधना गरिन्छ।

परमेश्वरका आज्ञा पालन गर्नेहरूलाई सैतानले घृणा गर्दछ र तिनीहरू प्रति आक्रोसित हुन्छ। जब "परमेश्वरका आज्ञाहरू पालन गर्ने र येशूका विश्‍वास" भएकाहरूलाई उसले घोर आक्रमण गर्नेछ (प्रकाश १४:१२)। तिनीहरू ख्रीष्ट प्रति बफादार भएर अडिग भएर बस्नेछन्।

`दिनदिनै प्रभुमा विश्‍वास गरेर उहाँको मार्गमा हिँड्नु नै अन्तिम युगमा आउने शङ्कटको सामना गर्न तयार हुने साँचो हो भनेर कसरी थाहा पाउने?`