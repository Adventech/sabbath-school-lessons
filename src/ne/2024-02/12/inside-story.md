---
title:  कथा
date:   21/06/2024
---

### रूसी भाषा बोल्नेहरूकहाँ सुसमाचार सुनाउनु

आन्ड्र्यु मेकचेस्नी

युक्रेनका नागरिक भाडिम क्रिनचेनी स्पेनबाटबाट युरोपको पोर्चुगालमा सरेका थिए। उनी घरमा एयर कन्डिसनहरू हाल्ने पेशामा लागेका थिए। बीस वर्षपछि उनी युक्रेनका शरणार्थीहरूको सेवा गर्दै थिए। उनी स्पेनमा रुसी भाषा बोल्ने चर्चमा पास्टरीय सेवा गर्दै थिए।

तब के भयो त?

"हामीले केही सदस्यहरू मिलेर चर्च सुरु गर्‍यौँ। अनि हाम्रो चर्च लोकप्रिय भयो र धेरैको निम्ति प्रभाव पार्ने थलो बन्यो। यो तर परमेश्वरको आशिषले भएको हो," ४४ वर्षको भाडिमले बताए।

युक्रेन छोडेपछि भाडिम र उनकी श्रीमती एलिना पोर्चुगलमा एयर कन्डिशन जडान गर्ने सफल व्यापारी भए। तिनीहरूले पोर्चुगलको नागरिकता प्राप्‍त गरेका थिए।

तिनीहरूको जीवनमा अचानक परिवर्तन हुन थाल्यो। यो परिवर्तन तिनीहरूमा १२ वर्षपछि हुन थालेको थियो जब पोर्च्युगिज भाषा नबोल्ने परिवार पोर्च्युगालमा आयो। त्यो परिवारका सदस्यहरूले रुसी भाषा बोल्दथे। त्यस नयाँ परिवारलाई सहयोग गर्न भाडिमलाई अनुरोध गरियो। भाडिम र उनकी श्रीमती एलिनाले त्यस रुसी भाषा बोल्ने परिवारलाई आफूहरूसँग चर्चमा सरिक हुन निम्तो दिए। भाडिमसँग बाइबल अध्ययन गर्न गरिएको अनुरोध पनि त्यस परिवारले स्वीकार्‍यो। तीन महिना पछि त्यस परिवारले बप्‍तिस्मा लिएर तिनीहरूको हृदय येशूलाई सुम्पेका थिए।

भाडिम र एलिना अत्यन्तै खुशी भए। अरू रुसी भाषा बोल्नेहरूलाई तिनीहरूले खोज्न थाले। १८ महिना पछि २० जनाहरू मिलेर घरेलु चर्च चलाउन थाल्यो। भाडिमले प्रत्येक साबथ प्रवचन दिन्थे। एलिनाले सङ्गितको बारेमा रेखदेख गर्थिन्। "शनिबार दिनभरिको क्रियाकलापहरूले हामी थाकेका हुन्थ्यौँ। तर हामीमा व्यक्त नै गर्न नसकिने संतुष्ट हुन्थ्यो। हामी धेरै आनन्द र खुशी थियौँ," मुस्कुराएर भाडिमले बताए।

त्यस दम्पत्तिले तिनीहरूलाई नयाँ लक्षको निम्ति परमेश्वरले आह्वान गरिरहनुभएको महसुस गरे। येशूलाई ग्रहण गरेर मुक्ति पाऊन् र नयाँ अर्थमूलक र लक्षप्रेरित मानिसहरूले जीवन बिताऊन् भन्ने तिनीहरूको चाहना थियो। आफ्नो व्यापारलाई तिनीहरूले बन्द गरे। तिनीहरू नजिकको छिमेकी देश स्पेनमा रहेको सागुन्टो एडेन्टिस्ट कलेज सरे र त्यहाँ बाइबलीय विज्ञान अध्ययन गर्न थाले। चार वर्षपछि बाइबलीय धर्मविज्ञानमा उनले स्नात्तोर गरे वा एम. ए. पास गरे।

भाडिमले रुसी भाषा बोल्नेहरूको समूह जम्मा गरे। तिनीहरू प्रत्येक हप्‍ता साबथ अपरान्ह बाइबल अध्ययन गर्न थाले। त्यसबेला भाडिम नजिकको सहर भ्यालेन्सियामा अन्तरिम पास्टर भएर पनि काम गर्न थाले। बाइबल अध्ययन गर्न समूहमा आएका आगन्तुकहरूलाई चर्चमा आउन निम्तो दिइन्थ्यो। अनि केही समयभित्रै १० जना नव आगन्तुकहरूले नियमित रूपमा चर्चमा आउन थाले। साबथ अपरान्ह बाइबल अध्ययन गर्ने समूह बढ्दै गए। "आफ्नै भाषा बोल्ने मानिसहरू भेला हुनु पर्ने आवश्यकता हामीले महसुस गर्‍यौँ," भाडिमले बताए।

जब रुसी भाषा बोल्ने विश्‍वासीहरू बढेर २६ जना पुग्यो तब भालेन्सियामा रुसी भाषा बोल्ने एडभेन्टिस्ट चर्चको स्थापना भयो। स्पेनको एडभेन्टिस्ट चर्च र इन्टर अमेरिका डिभिजनले तिनीहरूलाई सहयोग गर्न थाले।

"रुसी भाषा बोल्ने सबै मानिसहरूको सेवा गर्ने हाम्रो चाहना हो। तिनीहरूको नागरिकता जुनसुकै भएतापनि तिनीहरूलाई येशूकहाँ ल्याउने हाम्रो इच्छा हो। हाम्रो लक्षमा अघि बढ्न परमेश्वरले धेरै आशिष दिनुभएको छ," खुशी भएर भाडिमले व्यक्त गरे।