---
title:  अघिल्लो र पछिको वर्षा
date:   19/06/2024
---

`देहायका पदरूले पहिलो शताब्दीमा के भविष्यवाणी पूरा भएको थियो भनेर बताउँछ? त्यसको प्रभाव कस्तो थियो? हेर्नुहोस् योयल 2:21-2४।`

पेन्टीकोस्टको समयमा पवित्र आत्मा शक्तिशाली रूपमा खनिन्दा इसाई चर्चको सुरुवाट भएको थियो। एक दिनमा तीन हजार मानिसहरू परिवर्तन भएर बप्‍तिस्मा लिएका थिए। परमेश्वरको परिवर्तिन अनुग्रहको बारेमा प्रेरितको पुस्तकमा एक पछि अर्को आश्‍चर्य काम भएको लेखिएको छ: " 1 पत्रुस र यूहन्‍ना मानिसहरूसँग बोल्‍दै नै थिए, पूजाहारीहरू, मन्‍दिरका कप्‍तान र सदुकीहरू तिनीहरूकहाँ आए। 2 उनीहरू रिसाएका थिए, किनकि येशूमा पुनरुत्‍थान हुन्‍छ भन्‍ने कुरा तिनीहरूले मानिसहरूलाई सिकाउँदैथिए र घोषणा गर्दैथिए। 3 तब उनीहरूले यिनीहरूलाई पक्रे, र भोलिपल्‍टसम्‍म थुनामा राखे, किनभने त्‍यस बेला साँझ परिसकेको थियो। 4 तर वचन सुन्‍नेहरूमध्‍ये धेरैले नै विश्‍वास गरे, र विश्‍वास गर्ने मानिसहरूको संख्‍या प्राय: पाँच हजार भयो।" प्रेरित 4:1-4। माथिल्लो कोठामा केवल एक सय बीस जना विश्‍वासीहरू मात्र प्रार्थना गर्न जम्मा भएका थिए। तर त्यो प्रार्थनाले नाटकीय परिवर्तन ल्यायो। द्रुत रूपमा चर्चमा हजारौँ मानिसहरू थपिन पुगेको थियो। धेरै पुजारीहरू पनि विश्‍वासमा सामेल हुन पुगेका थिए (प्रेरित ६:७)। जब चेलाहरूले यरुशलेममा भयानक सतावट खप्‍नुपरेको थियो तब तिनीहरू जताततै गएर परमेश्वरको वचन प्रचार गर्न गएका थिए (प्रेरित ८:४)। प्रारम्भिक चर्चको उपलब्ध हाम्रो निम्ति बलियो गवाही भएको छ। यहूदा, सामरिया, र गालिलभरी चर्चहरू स्थापना भएका थिए (प्रेरित ९:३)। पावलको परिवर्तन भएपछि उनले भूमध्यसागर संसारमा येशूको बारेमा प्रचार गरेका थिए। थेस्सोलिनिकामा केही यहूदीहरू अचम्म मानेर यो व्यक्त गरेका थिए: "तिनीहरूलाई फेला पार्न नसक्‍दा, उनीहरूले यासोन र कुनै-कुनै भाइहरूलाई सहरका शासकहरूकहाँ यसो भनेर कराउँदै घिस्‍स्‍याएर ल्‍याए, “संसारलाई उलटपुलट पार्ने यी मानिसहरू यहाँ पनि आइपुगेका छन्।" प्रेरित 17:6। पवित्र आत्माको शक्तिले त्यसबेला थाहा पाएको प्रायजसो संसारमा छोटै समयमा सुसमाचार पुगेको थियो। योयलले गरेका पहिलो वर्षाको भविष्यवाणी पेन्टिकोस्टमा पूरा भएको थियो। तर पछिल्लो वर्षा झन ठूलो शक्तिले वर्षिनेछ जब अन्तिम कटानीको निम्ति संसार तयार हुन्छ।

`परमेश्वरको काम यस संसारमा कसरी समाप्‍त हुनेछ भनेर देहायका पदहरूले कसरी बताउँछ? हेर्नुहोस् जकरिया 4:6; जकरिया 10:1; होशे 6:3 र याकूब 5:7-9।`

"पहिला र पछिल्लो वर्षा भन्ने शब्द इस्राएलको बालीको समय आउने वर्षाबाट लिएको हो। सुरुको वर्षाले बिऊलाई उमार्ने काम गर्छ भने बसन्त ऋतुको समयमा बाली पाक्ने समय थियो। यसले सुसमाचार सुनाउने पवित्र आत्माको कामलाई वर्णन गर्दछ। पेन्टिकोस्टको समयमा पहिलो वर्षा भएको थियो अर्थात् पवित्र आत्मा खनिएर सुसमाचार सुनाउने योजनाको उद्‍घाटन भएको थियो। यसले सुसमाचारको बहुमूल्य बिउ मानिसहरूका हृदयमा रोपिएको थियो। जब बाली पाक्छ र कटानीको समयमा पछिल्लो वर्षा दिइनेछ। "÷ द ग्रेट कन्त्रोभर्सी, ६११,६१२।