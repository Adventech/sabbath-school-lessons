---
title:  पृथ्वी समाप्‍त हुनुभन्दा अघि हुने घट्नाहरू
date:   15/06/2024
---

### यस अध्यायका मूल पदहरू
यूहन्ना ८:३२; इजकिएल २०:१२,२०; प्रकाश ७:१,२; प्रकाश १४:१: योयल २:२१÷२४; होसे ६:३; याकूब ५:७,८ र प्रकाश १८:१÷४।

> <p>यस अध्यायको मुल सार पद</p>
> "सत्‍य किन् र त्‍यो बिक्री नगर्। बुद्धि, अनुशासन र समझदारी प्राप्‍त गर्।" हितोपदेश 23:23।

मानौँ तपाईँकी तन्नेरी छोरी गर्मीको छुट्टीमा टाढा कलेजबाट आफ्नै कारमा आउँदैछिन् रे। उनको प्रतिक्षामा तपाईँ उत्सुक भएर बस्नुहुन्छ। अनि तपाईँले मौसमको बारेमा फिक्री गर्दै सुन्दै हुनुहुन्छ। मौसम द्रुत गतिले बदलिएको देख्‍दा तपाईँ चिन्तित हुनुहुन्छ। आकाशमा कालो बादल लागेको तपाईँ देख्‍दै हुनुहुन्छ। डरलाग्दो आँधीबेरी आइरहेको हुन्छ। अनि आकाशबाट पानीको मुस्लो झर्छ। सडकभरी जताततै रूखहरू ढलेको हुन्छ। अनि घरमा आउने सडकमा पानी बगेर सडकै बन्द हुन्छ। अनि तपाईँले आफ्नो छिमेकीबाट खबर पाउनुहुन्छ कि तपाईँकी छोरी बैकल्पिक बाटोबाट घर आउन सक्छिन्। ढलेका रूखहरूबाट बच्दै कारहरू आइरहेका हुन्छन्। आफ्नी छोरीसँग कसरी कुरा गर्ने त्यो पनि मुश्किल भएको तपाईँ पाउनुहुन्छ। जसरी तसरी तपाईँले छोरीलाई एसएमएस पठाउनुहुन्छ र कुन बाटो भएर सुरक्षितसाथ घरमा आउनु भनेर अर्‍हाउनुहुन्छ।

हाम्रो जीवनको आँधीबेरीबाट उकास्दै येशूले हामीलाई घर पुर्‍याउने अत्यन्तै उत्सुक हुनुहुन्छ। एलेन जी॰ ह्वाइटले यो लेख्छिन्, "आँधीबेरी आउँदैछ। त्यो भयानक रीतिले आउँदैछ। के त्यसको निम्ति हामी तयार छौँ?" टेस्टिमोनिज फर द चर्च, ठेली ८, पृ॰ ३१५। येशू ख्रीष्टको जीवन, मृत्यु, पुनरुत्थान र स्वर्गको पवित्र स्थानमा उहाँको सेवाकार्यले हामी सुरक्षितपूर्वक घर पुगौँ भनेर उहाँले सुनिश्‍चित गर्न चाहनुहुन्छ। युगको अन्तमा रहने मानिसहरूको निम्ति परमेश्वरका निर्देशनहरू दानिएल र प्रकाशका भविष्यवाणीहरूमा लेखिएका छन्। जीवनमा आउने आँधीबेरीबाट पार भएर प्रिय मुक्तिदाताको न्यानो मायाको काखमा एक दिन हामी पुग्नेछौँ भन्ने आशामा हामी बिचलित नभएर बाँचीरहेका छौँ।

परमेश्वरको भविष्यवाणीको वचनले युगको समाप्‍तमा हुने घट्नाहरू र ख्रीष्टको बलले संसारको अन्तिम द्वन्द्वलाई पार गर्दै हामीलाई घर पुर्‍याउने विषयलाई प्रकट गर्ने यस अध्यायको लक्ष्य हो।

यो अध्याय द ग्रेट कन्त्रोभर्सीको अध्याय ३७ र ३८ मा आधारित छ।