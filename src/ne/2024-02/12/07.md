---
title:  उपसंहार
date:   21/06/2024
---

सन १८५१को दशकमा एडभेन्टिस्ट अग्रजहरूले प्रकाश १३:११÷१७मा उल्लेखित पशु अमेरिका नै हो भनेर ठम्याएका थिए। तर त्यसबेला अमेरिकाले प्रकाश १३:१२मा पहिलो पशुलाई पूजा गर्न लगाउने देश कसरी हुन सक्छ भनेर बुझ्न र बुझाउन कठिन त भएकै थियो होला। सन १८८०मा सैनिक पानी जहाजहरू केवल ४८वटा मात्रै थियो। ती पनि पुरानो भएको थियो।

तर शितयुद्धपछि यस संसारमा कुनै पनि विश्‍वशक्ति थिएन जो अमेरिकाको सैनिक शक्तिसँग जोरी खोज्न सक्थ्यो। अमेरिकनहरूले स्वतन्त्रताहरूलाई राम्रोसँग उपभोग गर्न सकेतापनि जब समय बित्दै जान्छ र कठिन परिस्थितिहरू खडा हुन्छन् ती स्वतन्त्रताहरूलाई मानिसहरूबाट खोसिने वातावरण बन्ने जाने कुरालाई बुझ्न कठिन छैन। अहिले पनि कतिपयले व्यक्तिगत स्वतन्त्रतालाई डगमगाउन खोजेको अनुभव गरिरहेका छन्।

"नक्कली साबथ वा आइतबारलाई पालन नगर्ने सबैलाई नागरिक दण्ड दिइनेछ। अनि अन्तमा आएर आइतबार नमान्नेहरू मृत्युदण्डको भागि हुनेछ भनेर सरकारले अध्यादेश जारी गर्नेछ। तर परमेश्वरको व्यवस्थामा उल्लेखित विश्रामको दिनलाई पालन गर्न अस्वीकार गर्नेहरूमाथि परमेश्वरको क्रोध वर्षिनेछ। तिनीहरू परमेश्वरका नीतिहरूलाई अवज्ञा गरेको उहाँले ठहर्‍याउनुहुनेछ।"÷द ग्रेट कन्त्रोभर्सी, पृ॰ ६०४।

"जब आत्मिक आँधीबेरी आउँछ तब कतिपय तेस्रो स्वर्गदूतको सन्देशलाई विश्‍वास गर्छु भनेर दावी गर्नेहरू त्यो दावीलाई त्याग्नेछन्। तिनीहरूले सत्यलाई स्वीकार गर्दै आज्ञा पालन गर्ने नीतिलाई त्याग्नेछन् र तिनीहरू ख्रीष्टको विपक्षमा उभिनेछन्। संसारसँग मिलेर र संसारको आत्मा वा सैतानको नीतिसँग मिल्दा हप्‍ताको सातौँ दिन साबथ होस् वा आइतबार होस् वा कुनै दिन होस आराधनको दिन मान्न कुनै फरक हुँदैन भनेर तिनीहरूले विश्‍वास गर्नेछन्।

जब परीक्षा आउँछ, तब तिनीहरू सजिलो बाटो खोज्छन् वा लोकप्रिय बाटोमा तिनीहरू हिँड्दछन्। सत्यमा लागेर त्यसको पक्षमा उभिने कतिपय दक्ष, प्रतिभाशाली र मनमुग्ध पारेर प्रचार गर्नेहरूले आफ्नो शक्ति वा दक्षतालाई मानिसहरूलाई धोखामा पार्न प्रयोग गर्नेछन्। तिनीहरूले कतिपय विश्‍वासीहरूको आस्थालाई भड्काउनेछन्। तिनीहरू पहिलाका विश्‍वासी दाजुभाइहरूका घोर विरोधी हुन्छन्। जब साबथ पालन गर्नेहरूलाई तिनीहरूको विश्‍वासको बारेमा गवाही दिन अदालतमा उभ्याउँछन् तब ती भ्रष्ट इसाईहरू नै सैतानका जोशिला माध्यमहरू हुन जान्छन्। तिनीहरूको खिलाफमा झुठो साक्षी वक्नेछन्, तिनीहरूलाई दोषी ठहराउनेछन्, तिनीहरूको विरुद्ध झुठा रिपोर्टहरू दिनेछन् र तिनीहरूको विरुद्धमा शासक र संस्थाहरूलाई प्रयोग गर्नेछन्।"÷द ग्रेट कन्त्रोभर्सी, पृ॰ ६०८।

**चिन्तनमनन**:

`आउने शङ्कट प्रति सजग हुन अन्तिम दिनका घट्नाहरूको बारेमा बुझ्न किन जरुरी छ? इसाई भनाउँदाहरूबाट नै धोखा दिनेहरूबाट सुरक्षित हुन केवल बाइबल मात्र हाम्रो सुरक्षा कवच किन हो?`

`विश्‍वका कतिपय प्रजातान्त्रिक राष्ट्रहरू धार्मिक स्वतन्त्रको वकालत शताब्दीयौँदेखि गरिरहेका छन्। यो अचानक कसरी परिवर्तन हुन सक्छ?`

`एलेन जी॰ ह्वाइटको माथिको भनाइलाई हेर्नुहोस्। अहिले नै तपाईँले के निर्णयहरू गरिरहनुभएको छ जसले गर्दा भोलीका भ्रष्ट एडभेन्टिस्टहरूको पक्षमा तपाईँ उभिन नपरोस्?`

`दोस्रो स्वर्गदूतको सन्देश चर्को स्वरमा कसरी दिँदा कस्तो परिवर्तन हुन्छ? यस संसारमा परमेश्वरको कामलाई समाप्‍त गर्न तपाईँले पछिल्लो वर्षा पाओस् भनेर तपाईँ कसरी तयार हुने?`