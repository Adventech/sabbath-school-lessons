---
title:  ज्योतिले अन्धकारलाई बिलाइ दिन्छ
date:   22/04/2024
---

`यहूदा ३,४ मा येशूभक्तहरूको निम्ति चेतावनी दिइएको छ। मध्यकालिन युगका पछिको चर्चले त्यस चेतावनीलाई कसरी बेवास्ता गरे र गरिरहेकाछन्?`

बफादारी येशूभक्तहरूको निम्ति यहूदाको पत्र लेखिएको थियो। त्यो पत्र सन ६५को केही समय अघि लेखिएको थियो। "येशू ख्रीष्‍टको दास, याकूबको भाइ यहूदाबाट– बोलाइएकाहरू, अर्थात् परमेश्‍वर पितामा प्रियहरू र येशूको निम्‍ति ख्रीष्‍टमा सुरक्षित राखिएकाहरूलाई" यहूदा 1 त्यो पत्र लेखिएको थियो। "प्रिय हो, हामी सबै सहभागी भएका उद्धारको विषयमा लेख्‍न म साह्रै उत्‍सुक भएको छु, त्‍यसैले सन्‍तहरूलाई सदाकालको निम्‍ति सुम्‍पिएको विश्‍वास रक्षा गर भन्‍ने निवेदन गर्न तिमीहरूलाई लेख्‍न मैले आवश्‍यक ठाने। किनकि धेरै अघिदेखि नै दण्‍डका भागीदार ठहरिएका कोही-कोही मानिसहरू गुप्‍त रूपले तिमीहरूका माझमा पसिसकेका छन्। यिनीहरू ईश्‍वरहीन मानिसहरू हुन्, जसले हाम्रा परमेश्‍वरको अनुग्रहलाई विलासितामा परिणत गरेका छन्, र हाम्रा एकमात्र स्‍वामी र प्रभु, येशू ख्रीष्‍टलाई इन्‍कार गर्छन्" (यहूदा 3-4) भनेर लेख्‍दा ती बफादार येशूभक्तहरूलाई सजग गराइएको थियो। मध्यकालिन चर्चका शिक्षादीक्षामा मूर्तिपूजाका चालचलन वा संस्कार र मानवीय परम्पराहरूलाई बाढी जस्तै ओइरहेको थियो। परमेश्वरको वचनसँग बाह्य धर्म र संस्कारलाई समायोजन गरेका थिए। बाइबलका सत्यहरूको निम्ति धेरै शताब्दीसम्म वाल्डनसिस बिरहरूले सामना गरेर बाइबलप्रतिको आस्थामा अडान लिएका थिए। पोप र फादरहरूको मध्यस्थता आवश्यक छ भनेर रोमन क्याथोलिक चर्चले इसाईहरूको बिचमा भ्रम फैलाएका थिए र त्यही शिक्षामा अनगिन्तियौ इसाईहरू फसेका थिए र फसिरहेकाछन्। तर कतिपयले ख्रीष्ट मात्र मध्यस्थकर्ता हुनुहुन्छ र रोमनक्याथोलिक चर्च वा पोप होइन बाइबल मात्र तिनीहरूको आधिकारक स्रोत हो भन्ने अडान लिएका थिए र लिइ नै रहेकाछन्। यस मामिलामा एलेन जी. ह्वाइट आफ्नो भनाइ राख्दछन्, "प्रत्येक युगमा परमेश्वरको गवाही दिने समुहहरू हुन्छन्। येशू मात्र परमेश्वर र मानिसको बिचमा पहल गर्ने हुनुहुन्छ, बाइबल मात्रै जीवनको निम्ति नीति हो र सत्य साबथलाई विश्‍वास गर्नुपर्छ भनेर हृदयमा सजाइ राख्‍ने येशूभक्तहरू खडा हुन्छन्।"÷द ग्रेट कन्त्रोभर्सी, पृ॰ ६१।

`मृत्युकै सामना गर्नु परेतापनि परमेश्वरमा बफादार हुनेहरूलाई दिइएको प्रतिज्ञा प्रकाश २:१० मा पढ्नुहोस्।`

ती वचनहरू स्मिरिनाको चर्चलाई लेखेका थिए। त्यो सहरको संरक्षक देवताहरूमा डिऔनसिस पनि थियो। यो देवता पर्व र सन्तानेश्‍वर थियो। जब यस देवताका पुजारीहरू मर्थे तब तिनीहरूको मलामीमा तिनीहरूका शिरमा मुकट लगाइ दिन्थ्यो। ती मुर्दाहरको शिरमा राखिने नाशवान मुकुटको बिपरित दुष्टहरूको शक्तिहरूसँग सामना गरेर मरेर विजयी हुने येशूभक्तहरूका शिरहरूमा राखिदिने जीवनको मुकुटको बारेमा यूहन्नाले उल्लेख गरेका थिए। ख्रीष्टको निम्ति अनेकौँ दु:ख, यातना, बेदना, पीडा, कष्ट, कठिन सहने, र मृत्युको सामना गर्ने येशूभक्तहरूलाई जीवनको मुकुट लगाइ दिने वाचा दिएको छ।

अनन्त जीवनको मुकुट पाउने आशाले बफादार येशूभक्तहरूले प्रेरणा पाएको थियो, त्यसको फलस्वरूप ख्रीष्टको निम्ति मृत्युको सामना गर्न तिनीहरू तयार थिए। कुनै पनि असहज वा चुनौतिपूर्ण परिस्थितिमा जीवनको मुकुटले विश्‍वासीहरूलाई हरदम प्रेरणा दिएको हुन्छ। वाल्डदनसिस र करोडौँ येशूभक्तहरू दु:खकष्ट र यातना सहन जीवनको मुकुटको आशाले प्रेरणा दिएको थियो र दिइरहेको छ। एक दिन तिनीहरूले येशूलाई भेट्नेछन् भनेर तिनीहरूलाई थाहा थियो। यो जीवनको मुकुट हाम्रो निम्ति पनि हो। अहिले हामी पनि कठिन परिस्थितिमा गुज्रिरहेका होलान् तर यदि हाम्रो नजर येशूमै राखिराख्‍न सक्यौँ भने हाम्रो निम्ति पनि जीवनको मुकुट पर्खिरहेको छ।

`असहज र चुनौतिपूर्ण समयमा तपाईँलाई थामि राख्‍न केले प्रेरणा दिन्छ? केले तपाईँलाई त्राही त्राही बनाउँछ? त्यस समयमा तपाईँले पनि के प्रतिज्ञाहरू आफ्नै लागि हो भनेर दावी गर्न सक्नुहुन्छ?`