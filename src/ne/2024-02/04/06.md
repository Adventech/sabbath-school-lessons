---
title:  आशाले प्रसन्न र उत्साहित भएकाहरू
date:   25/04/2024
---

`परमेश्वर र सैतानको बिचमा भइरहेको भिषण सङ्घर्षको वास्तविकता मध्यकालिन युगका येशूभक्तहरूले कसरी अनुभव गरेका थिए? हेर्नुहोस् हिब्रू 2:14-18।`

मध्यकालिन युग वा अन्धकार युगमा केवल येशूप्रति मात्र बफादार हुने वाल्डनसीहरूले इसाई भनाउँदा रोमन क्याथोलिक चर्चका धर्मगुरुहरूबाट भयानक सतावटको सामना गर्नुपरेको थियो। तिनीहरूमा के थियो जसले गर्दा ती सतावटहरू हाँसी हाँसी सामना गरेका थिए। त्यही युगमा जोन हस, जेरोम, विलियम टिन्डेल, लाटिमर र अनगिन्तियौँ येशूभक्तहरू शहीद हुने बल कहाँबाट आयो? तिनीहरू अनेकौँ निष्ठुर सास्ती सहने क्रमा कतिलाई तरवारले मारेका थिए भने जिउँदै जलाइएको थियो? तिनीहरूमा परमेश्वरका प्रतिज्ञाहरूमा विश्‍वास वा आस्था थियो। तिनीहरूले येशूको यो प्रतिज्ञालाई आत्मसात गरेका थिए, "म जीवित भएकोले तिमीहरू पनि जीवित हुनेछौ" (यूहन्ना १४:१९)। सबभन्दा भयानक कष्टहरूको सामना गर्न तिनीहरूले परमेश्वरको अनुग्रह र बल नै काफी भएको थियो। येशू ख्रीष्टसँगको कष्टमा सङ्गति गर्न पनि तिनीहरूले आनन्द मानेका थिए। येशूप्रतिको तिनीहरूको एकाग्रता र बफादारीता नै संसारको निम्ति शक्तिशाली गवाही भएको थियो।

तिनीहरूले जे हुनेवाला थियो त्यसलाई अपार दृष्टिले हेरेका थिए। येशूको पुनरुत्थानले सैतान हारिएको शत्रु हो भनेर तिनीहरूलाई थाहा थियो। ती साहसी बिर पुरुष र स्त्रीहरूले मृत्युको बलियो पासोलाई चुँडालेका थिए। तिनीहरूले परमेश्वरको वचनका प्रतिज्ञाहरूलाई पक्री राखे र मरे पनि तिनीहरू विजयी भएका थिए (जसरी प्रसव वेदनाले सताएकी स्त्रीले बालक जन्मे पछि मृत्युमाथि विजय प्राप्‍त गरेको अनुभव गर्छन् अझ कतिपय समयमा जीवन पनि त्याग गरेका हुन्छन्)।

`तपाईँको जीवनमा सहनुपर्ने अनेकौँ कष्ट, अत्याचार, दमन, हेपाइ आदि सहनुपर्दा देहायका प्रतिज्ञाहरूले तपाईँलाई के बल र आश्‍वासन मिल्दछ? हेर्नुहोस् यूहन्ना 5:24-27, यूहन्ना 11:21-27 र 1 यूहन्ना 5:11-14।`

रोमन क्याथोलिकको बाइबल विपरित शिक्षाको विरोध गरेकामा चेकोस्लाभियाका इसाई विद्वान जोन हसलाई झ्यालखानामा राखेको थियो। उनी अन्यायमा परेका थिए। उनी महिनौँसम्म चिसो कालकोठरीमा परेका थियो। चिसोले गर्दा उनको ज्यान झण्डै गएको थियो। "तैपनि परमेश्वरको अनुग्रहले उनलाई समाली राखिएको थियो। हप्‍तौँसम्मको यातनामा पनि उनको आत्मामा स्वर्गको शान्ति भरिएको थियो। आफ्नो मित्रलाई उनले पत्र लेख्छन्, 'म यो पत्र लेख्‍दछु। झ्यालखानामा मलाई सिक्रीले बाँडीएको छ। मेरो मृत्युको घोषणा शायद भोलि गर्छ होला। येशू ख्रीष्टको भविष्यको जीवनमा हुने सुन्दर शान्तिको सहायताले हामी फेरि भेट्नेछौँ। म यो भन्न चाहन्छु कि दयालु परमेश्वरले मलाई देखाउनुभएको अनुग्रह र कृपाले मेरो दु:ख,कष्ट र परीक्षामा सहयोग पुर्‍याइएको छ।' बोनेचोज, ठेली २, पृ॰ ६७। अन्धकार काल कोठरीमा उनले सत्य निष्ठाको विजयी भएको उनले देखेका थिए।" द ग्रेट कन्त्रोभर्सी,१०७,१०८। धर्मविरोधी वा धर्मभ्रष्टको आरोप लगाएर रोमन क्याथोलिक चर्चका धर्मगुरुहरूले उनलाई खम्बामा बाँडेर जिउँदै जलाएका थिए।

प्रेरित पावलले दिएको अर्ति वर्तमान समयमा पनि समयसापेक्षित र महत्त्वपूर्ण छ। "हामीले दृढ़ स्‍वीकार गरेको आशालाई दोधार नभईकन दह्रिलोसँग थामिराखौं, किनकि जसले प्रतिज्ञा गर्नुभयो, उहाँ विश्‍वासयोग्‍य हुनुहुन्‍छ।"हिब्रू 10:23। विगतका युगहरूमा परमेश्वरका प्रतिज्ञाहरूले विश्‍वासीहरूलाई दर्‍हिलो पारेका थिए, अहिले पनि ती प्रतिज्ञाहरूले हामीलाई समाली राख्‍दछ।

`ख्रीष्टको निम्ति सबै थोक त्याग्नु वा गुमाउनु भनेको के हो? अन्तमा आएर तपाईँले के नै गुमाउनु पर्दो रहेछ? (मर्कूस ८:३६) युगको अन्तमा हुने द्वन्द्वमा पनि सुधारवादी इसाई र वाल्डनसिसहरूलाई जस्तै विश्‍वासमा दर्‍हो भएर बस्ने पाठ हामीले कसरी सिक्न सक्छौँ?`