---
title:  येशूप्रतिको विश्‍वासमा अडान लिएर उभिन साहस
date:   23/04/2024
---

`देहायका पदहरूमा के समान आधारभूत मौलिक नीति छ? हेर्नुहोस् प्रेरित 5:27-32, एफिसी 6:10-13 र प्रकाश 3:10-12।`

वाल्डेनसी र येशूभक्त सुधारवादीहरूमा केही उल्लेखनीय विशेषताहरू थिए। तिनीहरूले परमेश्वरमाथि पूरै निष्ठा र भक्ति थिए, तिनीहरूले बाइबलको आधिकारितालाई विश्‍वास गरेकोले त्यसैकै शिक्षालाई तिनीहरूले पालन गर्थे र येशू ख्रीष्टको सर्वोच्चतामाथि तिनीहरूको पूर्ण समर्पण थियो। त्यस युगमा रोमन क्याथोलिक चर्चले ती धारणाहरूलाई लत्याएर केवल पोपप्रति मात्र निष्ठावान हुन जबरजस्ती गरेको थियो। तिनीहरूको दिमाग नयाँ करारका विश्‍वास र साहसका कथाहरूले पूरै भरिएको थियो।

पत्रुस र प्रेरितहरूसँग एकमत भएर तिनीहरूले यो भन्न सकेका थिए, "हामीले मानिसलाईभन्दा परमेश्वरको कुरा मान्छौँ" (प्रेरित ५:२९)। पावलको अर्तिलाई तिनीहरूले पक्रि राखेका थिए, "परमेश्वरका बलियो होउ र उहाँको शक्तिले सशक्त होउ" (एफिसी ६:१०)। येशूको सल्लाहलाई तिनीहरूले गम्भीरतापूर्वक लिएका थिए, "तिमीसँग जे छ त्यसलाई बलियोसँग पक्रि राख ताकि कसैले तिम्रो मुकुट नखोसून्" (प्रकाश ३:११)। रोमन क्याथोलिक चर्चको परम्परामा समर्पित हुनुभन्दा ती येशूभक्त बीर पुरुष र स्त्रीहरू परमेश्वरको वचनका सत्यहरूमा अडिग हुन साहस गरेका थिए।

मध्यकालिन युगको युरोपमा आफ्नै भाषामा बाइबल भएका इसाई समुहहरूमा वाल्डनिसिस पनि पहिलो थियो। वाल्डेनसिसहरूले बाइबल हातले सारेको कथा जिन लेजरले बढो मार्मिक तरिकाले प्रस्तुत गरेका छन्। बाइबललाई बुझाउन वाल्डनसिसले बाइबल सार्दा चित्रहरू पनि कोरेका थिए। उत्तर इटाली र दक्षिण फ्रान्समा भूमिगत भएर बसिरहेका वाल्डनसिस समुदायले बढो मेहनतसाथ बाइबल सारेका थिए। सानैदेखि युवायुवतीहरूलाई तिनीहरूका बाबुआमाहरूले बाइबलका धेरै भागहरू कण्ठ गर्न लगाउँथे। बाइबल सार्ने समुहले एकदम परिश्रम गरेर काम गर्दथे। धेरै जसो वाल्डेनसी युवाहरू युरोपमा व्यापारी भएर जान्थे र चुपचाप बाइबलको सत्यलाई बाँड्दथे। कतिपय युवाहरू विश्‍वविद्यालयहरूमा अध्ययन गर्दथे र आफ्ना साथी विद्यार्थीहरूलाई बाइबलका भागहरू बाँड्दथे। तिनीहरूलाई पवित्र आत्माको अगुवाइ थियो र सत्यलाई इमान्दारपूर्वक खोज्नेहरूलाई बाइबलका बहुमूल्य भागहरू बाँड्दथे। तिनीहरूमा परमेश्वरप्रति बफादार भएकोले कतिपयले ज्यान गुमाएका थिए। वाल्डनसिसहरूले बाइबलको बारेमा सबै ज्ञान स्पष्ट नबुझेतापनि तिनीहरूले बाइबललाई सुरक्षित राखेका थिए र शताब्दीयौँसम्म बाइबल अरूहरूलाई बाँड्न सक्ने भएको थियो।

"धर्मीको चाल प्रभातको प्रथम चमकजस्‍तै हो, त्‍यो मध्‍यदिन नहोउञ्‍जेल झन्-झन् चहकिलो हुँदैजान्‍छ।" हितोपदेश 4:18। राजा सोलोमनले परमेश्वरका सन्तानलाई सूर्यसँग तुलना गरेको छ। जसरी सूर्य विहान उदयभएपछि त्यसको किरण फैलिन्छ त्यस्तै परमेश्वरका जनहरूको यश पनि फैलिन्छ। यदि परमेश्वरले सूर्यलाई अचानक चम्काइ दिनुभयो भने त्यसको चमकले हाम्रो आँखा अन्धा हुन्थ्यो। जब अन्धकारले संसारलाई छोप्यो तब परमेश्वरले पुरुष र स्त्रीहरूलाई उठाउनुभयो र उहाँको वचन तिनीहरूलाई दिनुभयो। सत्यलाई खोज्नेहरूलाई निरन्तर रूपमा सत्यलाई उपलब्ध गराइरहेको छ।

`हाम्रो समाजमा ख्रीष्टको ज्योतिलाई कसरी चम्काउने? के हामी चम्काइरहेकाछौँ त?`