---
title:  इसाई सुधारवादको बिहानीको तारा
date:   24/04/2024
---

`परमेश्वरको वचनप्रति दाउद र यर्मियाको धारणा जे थियो त्यही नै मध्यकालिन सुधारवादी युगमा सुधारवादी इसाईहरूको आधारशिला थियो। त्यो के हो? हेर्नुहोस् भजन 19:7-11, भजन 119:137-144, भजन 119:159-165 र यर्मिया 15:16।`

सुधारवादी युगका प्रत्येक सुधारवादी येशूभक्त परमेश्वरको वचनमा आनन्दित भएका थिए। परमेश्वरको इच्छा पालन गर्न तिनीहरू प्रशन्न हुन्थे। उहाँका दश आज्ञाहरूलाई तिनीहरूले अति प्यार गर्थे। सत्यहरूको जग तिनीहरूमा भएकोमा बाइबल अध्ययन गर्दा आउने आनन्द र खुशीयाली पनि एक उल्लेखनीय थियो। बाइबल अध्ययन गर्नुभन्नुको अर्थ तिनीहरूको निम्ति करको विषय थिएन। त्यो कुनै धर्मको नाउँमा औपचारिक क्रिया वा विधिवत थिएन। तर बाइबल अध्ययन गर्दा तिनीहरूमा वढो आनन्द आउँथ्यो।

जब तिनीहरूले बाइबल अध्ययन गरे तब पवित्र आत्माको शक्तिले तिनीहरू परिवर्तन भएका थिए। "पवित्र बाइबलको परिवर्तन गर्ने शक्तिको ज्वलन्त उदाहरण जोन बाइक्लिफको चरिच थियो। मानिसलाई परिपक्‍व बनाउने शिक्षा बाइबल थियो। वाइक्लिफ जे भएका थिए त्यो बाइबलले गर्दा नै भएका थिए। बाइबलमा प्रकट गरिएका महान् सत्यहरू थाहा पाउन धुरन्धर प्रयास गर्दा त्यसबाट मानिसलाई ताजा र फुर्तिलो बनाउँछ। उसका चरित्र, स्वभाव र जीवनशैलीका सम्पूर्ण आयामहरूलाई बल पर्‍याउँछ। मानिसको दिमागलाई फराकिलो पार्दछ, उसका धारणा वा दृष्टिकोणहरू तिखो पार्दछ र उसको न्याय वा निर्णय गर्ने बुद्धि पल्हाउँछ। मानिसको कुनै पनि दर्शन र विद्याभन्दा बाइबल अध्ययनले उसका प्रत्येक सोच, भावना र आकाङ्क्षालाई उचाल्दछ। यसले जीवनको यथार्थलाई स्थायीत्व दिन्छ। यसले साहस, धैर्यता, आत्मबल वा मनोबल प्रदान गर्दछ। उसको चरित्रलाई परिष्कृत वा सफा बनाउँछ र आत्मालाई पवित्र बनाउँछ। इमान्दारसाथ लगनशील भएर श्रद्धापूर्वक बाइबल अध्ययन गर्ने विद्यार्थीको दिमाग अनित्य दिमागसँग सम्पर्क राख्‍दछ। यसले संसारलाई बलियो, चरित्रवान, नैतिकवान र अत्यन्तै सक्रिय वौद्धिक क्षमता भएको मानिस दिँदछ। कुनै पनि मानवीय दर्शन र विद्याको धुरन्धर तालिमले ल्याउने नतिजाभन्दा बाइबल अध्ययनले आदर्शमय नीतिमा चल्न मानिसलाई सभ्य, महान् र मर्यादित बनाउँछ।"÷ द ग्रेट कन्त्रोभर्सी, पृ॰ ९४।

`परमेश्वरको वचन अरूलाई सुनाउने मामिलामा पावलले तिमोथीलाई के सल्लाह दिएका थिए? हेर्नुहोस् 2 तिमोथी 2:1-7।`

परमेश्‍वरको वचनको सत्यता र ख्रीष्टमा मुक्तिको आनन्दले येशूभक्त सुधारवादीहरूका हृदयहरू भरिएका थिए। अरूलाई नसुनाउँदा तिनीहरू उकुसमुकुस भएका थिए। तेर्‍हौँ शताब्दीका विलायतका सुधारवादी जोन वाइक्लिफले बाइबल अङ्ग्रेजीमा अनुवाद गर्न उनले आफ्नो जीवन नै बिताएका थिए। त्यसो हुन दुई कारणहरू मात्र थियो: बाइबलकै शक्तिले उनको जीवन जीवित ख्रीष्टले परिवर्तन गर्नुभएको थियो र प्रभु येशूप्रतिको प्रेमले नै आफूले सिकेका विद्या अरूलाई सिकाउन प्रेरित भएको थियो। यी दुवै तत्त्व उनको निम्ति ड्राइभिङ्ग फोर्स वा घचेट्ने उर्जा थियो।

बाइक्लिफ भन्दा अघि बाइबलका केही भागहरू मात्र अङ्ग्रेजीमा थियो। उनले सम्पूर्ण बाइबल नै अङ्ग्रेजीमा अनुवाद गरेका थिए। बाइबललाई सबैले पढ्ने गर्ने गरी लोक भाषा अङ्ग्रेजीमा अनुवाद गर्दा रोमन क्याथोलिक चर्चका धर्मगुरु पोप र उनका मतियारहरूले उनलाई मार्न पिछा गरेका थिए। सर्वसाधारण जनताले बाइबल पढ्नु हुन्न भन्ने रोमन क्याथोलिक चर्चको शिक्षा थियो। रोमको पोपले उनलाई पक्रिनुभन्दा अघि उनको मृत्यु भएको थियो। रिसले चुर भएको पोपका मतियारहरूले उनको चिहान खनेर उनको कङ्काल निकालेका थिए र जलाएका थिए। उनको खरानी नदीमा फ्याँकिएको थियो। जसरी उनको खरानी पानीमा बगेको थियो त्यसरी नै जीवनको पानी परमेश्वरको वचन पनि जताततै फैलिएको थियो। बाइबललाई अङ्ग्रेजी भाषामा अनुवाद गरेर उनले सर्वसाधारण मानिसहरू समक्ष परमेश्वरको वचन हातमा राखिन पुगेको थियो। त्यसबेलाको शक्तिशाली रोमन क्याथोलिक चर्च भन्दा परमेश्वर शक्तिशाली भएकोले उनलाई उहाँले प्रयोग गर्नुभएको थियो। उनलाई "येशूभक्त सुधारवादीको बिहानीको तारा" भनेर सम्बोधन गरिन्छ।