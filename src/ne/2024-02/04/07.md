---
title:  उपसंहार
date:   26/04/2024
---

"परमेश्वरले चुन्नुभएका व्यक्तिहरूका दिमागमा महान् ज्योति चम्किन उहाँकै अनुमतिले भएको थियो। रोमन क्याथोलिक चर्चका बाइबल विपरित धेरै गलत शिक्षाहरूलाई तिनीहरूले प्रकट गरेका थिए। तर संसारलाई दिनुपर्ने सबै दिव्यज्ञानको ज्योति तिनीहरूले पाएका थिएनन्। तर उहाँका ती सेवकहरूद्वारा रोमन क्याथोलिक चर्चको अन्धकारबाट मानिसहरूलाई बाहिर निकाल्दै हुनुहुन्थ्यो। तिनीहरूले धेरै ठुला ठुला वाधा अर्चनहरूको सामना गर्नु परेको थियो। तिनीहरूले बोक्नु सक्ने जति परमेश्वरले कदम कदममा अगुवाइ गर्नुभएको थियो। अन्धकारमा धेरै रहने मानिसहरूलाई दिउँसोको चर्को घाममा अचानक तिनीहरू पर्‍यो भने तिनीहरू हच्किने थियो। रोमन क्याथोलिक चर्चका अन्धकार शिक्षामा रहेकालाई एकै चोटी सबै ज्ञान प्रकट गरे तिनीहरू रनभुल्लमा पर्ने थिए। त्यसकारण, उहाँले अगुवाहरूलाई अलि अलि गरेर लिन सक्ने गरेर सत्य प्रकट गर्नु भएको थियो। शताब्दीयौँदेखि शताब्दीसम्म अरू निष्ठावान सेवकहरूले मानिसहरूलाई अगुवाइ गर्न सुधारिएको मार्गमा लगाउने क्रम जारी रहेको थियो र रहनेछ।" द ग्रेट कन्त्रोभर्सी, पृ॰ १०३।

"सुसमाचारका चेला भएका अर्को पादरीलाई हसले आफ्ना गल्तीहरूलाई गहिरो नम्रतापूर्वक लेखेका थिए। आफूले पादरीको महंगो वस्त्र लगाएर घन्टौँ बेकारका रितिथिति मानेर समय खेर फालेकोले आफैलाई दोषी ठहर्‍याका थिए। अनि उनले यो मर्माहत अर्ति थप्छन्, "परमेश्वरको महिमा र उहाँले दिनुहुने मुक्तिको ज्ञान तपाईँको दिमागमा भरिएर बसोस्। तर चर्चबाट फाइदा लिने काममा तपाईँको ध्यान नजाओस्। तपाईँको घर तपाईँको आत्मालाईभन्दा बढी नसजाउन सतर्क हुनुहोस्। अझ सबभन्दा धेरै तपाईँको स्याहार आत्मिक उन्नति र इज्जतको निम्ति होस्। गरिबको अगाडि तपाईँ परमेश्वरमा समर्पित भएको देखाउँदै नम्र हुनुहोस्। धेरै भोजभतेरमा लागेर मस्ती नगर्नुहोस्। अनावश्यक जीवनशैली बिताउनुबाट के तपाईँ जोगिनु पर्दैन र? नत्र भने तपाईँले कठोर दण्ड पाउनुहुनेछ जसरी मैले पाइरहेको छु।"÷ द ग्रेट कन्त्रोभर्सी, पृ! १०५,१०६।

**चिन्तनमनन**:

`प्रगतशिल दिव्यज्ञान के हो? परमेश्वरले सत्यलाई अलिअलि गरेर मात्रै किन प्रकट गर्नुहुन्छ? आजको परमेश्वरको चर्चमा त्यो नीति कसरी लागु हुन्छ?`

`नयाँ सत्य पत्ता लगाउँदा विगतमा परमेश्वरका जनहरूले थाहा पाएकोसँग कसरी मिल्न आउँछ? पुरानो दिव्यज्ञानसँग नयाँ ज्ञान किन कहिल्यै पनि बाझिनुहुन्न?`

`तपाईँ जहाँ रहनुभएतापनि तपाईँको संस्कार, रहनसहन र संस्कृतिले आफ्नो मूल्यमान्यता, धारणा र नैतिक नियमहरूसँग बाइबलको शिक्षासँग बाझिएको पाउनुहुन्छ। ती तत्त्वहरूको पहिचान पछि तिनीहरूसँगको कारोबारमा तपाईँ, हामी र चर्च कसरी लाग्ने? ती चुनौतिहरूसँग कसरी कारोबार गर्ने? देश र संस्कारको गलत बाटोमा नलागि हामी कसरी असल नागरिक भएर बस्ने?`

`जोन हसको पत्रले आज तपाईँको विचारलाई कस्तो प्रभाव पारेको छ? त्यस पत्रले तपाईँलाई कस्तो प्रभाव पारेको छ?`