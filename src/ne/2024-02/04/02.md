---
title:  सताइएको तैपनि विजयी
date:   21/04/2024
---

`येशूभक्तहरूलाई सताइने युग दानिएल र प्रकाशको पुस्तकले भविष्यवाणी गरेका छन्। त्यो समयको अवधि कतिको थियो? हेर्नहोस् दानिएल 7:23-25 र प्रकाश १२:६,१४।`

जब परमेश्वरका जनहरू उहाँप्रति बफादार रहन्छ तब सैतान रिसले चुर हुन्छ। त्यसको फलस्वरूप भयानक सतावट हुन्छ। अगमवक्ता दानिएलले समयको बारेमा बताउँछन् जुन उनको निम्ति भविष्यको कुरो थियो। उनले मध्यकालिन युगको चर्चको बारेमा चर्चा गरेका थिए। त्यस युगकै रोमी चर्चले र परमेश्वरका जनहरूको विरुद्धमा युद्ध छेडेका थिए र तिनीहरूलाई क्रुर यातना दिएको थियो (दानिएल ७:२१,२५)। अगमवक्ता यूहन्नाले त्यही समयअवधीको बारेमा उल्लेख गरेका थिए। त्यस समय परमेश्वरको चर्च जङ्गलमा भागेर भूमिगत हुन बाध्य भएको थियो। त्यसबेला चर्च, "समय, समयहरू र आधा समय सम्म परमेश्वरको संरक्षणमा थियो" (प्रकाश १२:१४)। प्रकाश १२:६मा यो थप्छ, "त्‍यो स्‍त्रीचाहिँ उजाड-स्‍थानभित्र भागी, जहाँ एक हजार दुई सय साठी दिनसम्‍म त्‍यसको पालनपोषण होस् भनेर परमेश्‍वरले त्‍यसको लागि ठाउँ तयार राख्‍नुभएको थियो।" जङ्गलमा परमेश्वरका जनहरूको पालनपोषण गरिएको थियो। पोपको दमनमा इसाईहरू अन्धकार युगमा पस्रिएका थिए। त्यस युगमा येशू र सैतानको बिचको भिषण द्वन्द्व चर्किएको थियो। बफादार येशूभक्तहरूलाई परमेश्वरको वचनले बल दिएर थामी राखेको थियो।

परमेश्वरले तयार पारिराख्‍नुभएको ठाउँ परमेश्वरका जनहरूले संरक्षण माएका थिए। जीवनको कठोर समयमा परमेश्वरले आफ्ना बफादारी जनहरूलाई जहिले पनि ठाउँ तयार पार्नुहुन्छ। तिनीहरूको महान् सङ्कष्टको समयमा परमेश्वरको प्यार र स्याहारको संरक्षण तिनीहरूले पाएका थिए (हेर्नुहोस् भजन ४६)।

१,२६० वर्ष र समय, समयहरू र आधा समय प्रकाश १२:६मा उल्लेख गरिएको छ। ती दुई त्यही समयावधीको बारेमा चर्चा गरिएकोहो। (समय, समय र आधा समय भन्दा वर्ष, वर्षहरू र आधा वर्ष भन्ने जनाउँछ। समयको अर्थ वर्ष वा ३६० दिन हो। तिनीहरूलाई जोड्दा १२६० दिन वा वर्षहरू हुन्छ)। दानिएल र प्रकाशमा उल्लेख गरिएको भविष्यवाणीमा एक दिनको अर्थ एक अक्षरस वर्ष हुन्छ। यो नीति गन्ती १४:३४ र इजकिएल ४:६मा पाइन्छ।

एकदिनको अर्थ एक वर्ष भन्ने अर्थ केवल ती पदहरूमा मात्रै सिमित छैन। यो नीति बाइबलको फराकिलो जगमा बसालिएको छ। बाइबलको विद्वान विलियम शियले यो नीति वा अर्थ पुरानो करारमा २३ पल्ट उल्लेख गरिएको छ भनेर प्रमाणित गर्दछ। बाइबलका व्याख्याकारहरूले यो नीतिलाई शताब्दीयौँदेखि प्रयोग छन्।

युरोपका भिसिगोथ, भान्डाल र अस्त्रोगोथ जातिहरूले रोमन क्याथोलिक चर्चको आधिकारिक शिद्धान्त वा शिक्षाभन्दा फरक विश्‍वास गरेका थिए। तिनीहरू रोममा फैलिएका थिए र तिनीहरूको प्रभाव ठुलो थियो। १२६० वर्ष त्यसबेलादेखि सुरुभयो जब अन्तिम जाति ओस्ट्रोगोथहरूलाई सन ५३८मा रोमबाट धपाइएको थियो। त्यसबेलादेखि रोमन क्याथोलिक चर्चको मात्रै बाहुल्यता भयो। यो मितिदेखि नै इसाई जगतमा अन्धकारको युगको सुरु भएको थियो। यो बाहुल्यता सन १७९८ सम्म रह्‍यो। जब फ्रान्सका शासक नेपोलियनका सेनापति बर्थियरले रोमलाई कब्जा गरेर पोपलाई बन्धक बनाएका थिए तब अन्धकार युगको समाप्‍त भएको थियो। त्यस अन्धकार युगमा कठित इसाई रोमन क्याथोलिक चर्चले अनगिन्तियौँ येशूभक्तहरूलाई अनेकौँ यातना दिएर हत्या गरेका थिए। तिनीहरूले बाइबल र बाइबललाई मात्र विश्‍वास गर्ने भएकोले क्याथोलिक चर्चको अगुवा पोपलाई असह्य भएको थियो। ती भक्तहरू मरेर पनि जितेका थिए। येशू ख्रीष्टमा तिनीहरू पापको श्राप र दमनबाट स्वतन्त्र भएका थिए। तिनीहरूको विवेक सफा थियो। तिनीहरूले थुमाको रगतको शक्तिले मृत्युको सामना गरि क्याथोलिक चर्चको सतावटलाई जित्‍न सफल भएका थिए। क्रूसमा ख्रीष्टले सैतानमाथि गर्नुभएको विजय नै तिनीहरूको निम्ति विजय थियो। तिनीहरू मरेतापनि मृत्यु केवल ख्रीष्ट नआउञ्जेल तिनीहरूको निम्ति विश्राम थियो (वा लोडशेडिङ्ग)।

`तपाईँको आस्थालाई बलियो पारिराख्‍न बाइबलका कुन भविष्यवाणी तपाईँको जीवनमा पूरा भएको छ?`