---
title:  सत्यमा साहसी भएर विरतापूर्वक उभिनु
date:   20/04/2024
---

### यस अध्यायका मूल पदहरू
दानिएल ७:२३÷२५; प्रकाश १२:६,१४; यहूदा ३,४; प्रकाश २:१०; प्रेरित ५:२८÷३२; भजन १९:७÷११ र १ यूहन्ना ५:११÷१३।

> <p>यस अध्यायको मुल सार पद</p>
> "जसरी मोशाले उजाड-स्‍थानमा सर्पलाई उचाले, त्‍यसरी नै मानिसको पुत्र उचालिनुपर्छ, 15 र जस-जसले उहाँमाथि विश्‍वास गर्छ, त्‍यसले अनन्‍त जीवन पाउँछ।" यूहन्ना 3:14-15।

आधुनिक टर्कीको समुद्रको किनारामा रहेको इजमिर सहर एक समय स्मिर्ना नाउँ गरेको बाइबलीय सहर थियो। प्रकाशको पुस्तकमा यो सहरको नाउँ उल्लेख गरिएको छ। पहिलो र दोस्रो शताब्दीतिर करिब एक लाख जनसंख्या भएको यो पौराणिक सहर सम्पन्न थियो। यो सहर रोमप्रति धेरै बफादार थियो।

वर्षको एक दिन स्मिर्ना सहरका सबै बासिन्दाहरूलाई रोमका देवीदेवताहरूका अगाडि धुप बाल्न आदेश दिइएको थियो। दोस्रो शताब्दीतिर स्मिर्ना सहरमा इसाई समुदाय पनि बढी रहेको थियो। धेरै इसाईहरूले रोमको आदेश पालन गरेका थिएनन्। त्यसबेलाको इसाई अगुवा बिशप पोलिकार्पलाई स्मिर्नाको सार्वजनिक स्थलमा हत्या गरिएको थियो। रोमी देवीदेवताहरूलाई धुप चढाएर आफ्नो प्रभुलाई उनले धोका दिन चाहेका थिएनन्। येशूलाई विश्‍वास गर्न छोड भनेर उनलाई कर लगाएको बेलामा उनले यो जवाफ दिए, "अस्सी र छ वर्ष मैले उहाँको सेवा गरे। उहाँले मलाई केही बिगार्नुभएको थिएन। जसले मलाई मुक्ति दिनुभयो मेरो राजको बारेमा नराम्रो कुरा म कसरी गर्ने?"

शताब्दीयौँदेखि ख्रीष्टमाथि आफ्नो विश्‍वास त्याग्नुभन्दा मृत्युको मुखमा पर्न येशूभक्त पुरुष र महिलाहरू तयार भएका थिए। तिनीहरूको त्याग र बलिले येशुभक्तहरूको बिचमा झन साहसको ज्वाला दनदन बलेको थियो। येशूप्रति तिनीहरूको समर्पणताले हाम्रै समर्पण पनि नविकरण हुन्छ। एघारौँ शताब्दी र पछिको युरोपमा लाखौँ येशूभक्तहरूलाई कठित इसाई रोमन क्याथोलिक चर्चले क्रुर यातना दिएर हत्या गरेका थिए। यस अध्यायमा वाल्दन्सी र हस र जेरोम जस्ता सुधारवादी वा पोपलाई होइन बाइबललाई मात्र मान्ने येशूभक्तहरूमा बाइबलका के नीतिहरूले परिचालित भएको थिए जसले आफ्नो आस्थाको निम्ति ज्यान फालेका थिए। बयो बृद्ध पोलिकार्प जस्ता येशूभक्तहरू प्रभुप्रति बफादार भएर मर्न कसरी तयार भए? मूर्तिपूजक रोमका बादशाहहरू र कठित इसाई पोपहरूले तिनीहरूलाई आफ्नो शक्ति र अधिकार दुरुपयोग गरेर निरपराध येशूभक्तहरूलाई सखाप पार्न खोजेको थियो। त्यसको बारेमा यस अध्यायमा हामी केही छलफल गर्नेछौँ।

यो अध्याय द ग्रेट कन्त्रोभर्सी अध्याय ४÷६मा आधारित छ।