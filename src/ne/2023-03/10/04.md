---
title:  'ख्रीष्टको दुलहीको रूपमा चर्च: भाग २'
date:   29/08/2023
---

`पौराणिक विवाह समारोहलाई प्रयोग गरेर कोरन्थीका इसाईहरूलाई येशूकी दुलही भनेर प्रस्तुत गर्दा तिनीहरूलाई कस्तो भयो होला? यो प्रस्तुत खासमा कहिले हुन्छ? हेर्नुहोस्: २ कोरिन्थी ११:१-४।`

पौराणिक विवाहको चलनलाई चित्रण गरेर पावलले एफिसी ५:२५-२७मा येशू ख्रीष्ट आफैले दुलहीलाई प्रस्तुत गर्नुहुन्छ वा आफैमा। पौराणिक समय वा अहिले पनि दुलहीको बाबुले दुलाहालाई दिन्थ्यो। बाबु नभए कुनै नजिकको आफन्त वा दुलहीको अभिन्न मित्रले दुलाहालाई दुलही बुझाउँथ्यो। तर कहिल्यै पनि दुलाहाले दुलहीलाई सिधै लिन्नथ्यो। यहाँ येशूले चर्चलाई आफ्नी दुलही भनेर उनले आफूलाई नै दिनुभएको पावलले कल्पना गर्छन्।

विवाहको चलनलाई प्रयोग गरेर पावलले ख्रीष्टको सम्बन्ध चर्चसँग कस्तो हुन्छ भनेर श्रृङ्खलाबद्धरूपमा उघारेर देखाउँछन्: १.  मगनी। ख्रीष्ट आफै चर्चलाई सुप्पन्नु हुन्छ वा आफै दुलहीको मोल बन्नुहुन्छ। यस प्रक्रियाले उहाँले चर्चसँग मगनी गर्नुहुन्छ (एफिसी ५:२५)। २. विवाह समारोहको निम्ति तयारी।आफू दुलहा भएको  हैशियतले दुलहीलाई तयार पार्ने कामलाई उहाँले निरन्तरता दिनुहुन्छ अर्थात् दुलही वा चर्चलाई चोखो र पवित्र पार्ने काममा उहाँ लागिरहनुहुन्छ (एफिसी ५:२६)। ३. विवाहको समारोह। दुलहीलाई विवाहमा प्रस्तुत गर्ने काममा ख्रीष्टले आफ्नो ध्यान पुर्‍याउनुहुन्छ (एफिसी ५:२७)। जब दुलहा रूपि ख्रीष्ट यस संसारमा फर्किनुहुन्छ तब उहाँले दुलहीरूपि चर्चलाई आफ्नो बनाउन उहाँले भव्य विवाहको समारोह गर्नुहुनेछ (एफिसी ५:२७; २ कोरन्थी ११:१,२; कलस्सी १:२१-२३, २८)।

पौराणिक विवाहको समारोहमा दुलहा आफ्ना जन्तीसँगै रातमा जान्छन् (मत्ती २५:१-१३)। पहिला दुलाहा आफ्नै नयाँ घरमा जन्तीहरू भेला गर्छन् अनि दुलहीकहाँ भव्य लस्करसाथ जान्छन्। हातमा चिराखहरू बाल्दै बाजागाजा र गीत गाउँदै खुशीयालीसाथ दुलहीको बाबुको घरमा जान्छन्। जब तिनीहरू दुलहीको बाबुको घरतिर लम्किन्छन तब बाटोमा दुलहीका जन्तीहरू पनि भेट्दछन्। अनि दुवै लावालश्करहरू दुलहाको नयाँ घरमा आउँछन् र पाहुनाहरू एक हप्‍तासम्म भोज भतेरमा लाग्छन्। अनि विवाह समारोह हुन्छ जबहा दुलहीलाई दुलहालाई बुझाएर त्यो विवाह समारोह अन्त हुन्छ।

जब ख्रीष्टले चर्चलाई आफूमा सुम्पिन्छन् तब त्यसबेला ठूलो लावा लश्कर सरिक भएको पावलले चित्रण गर्दछन्। ख्रीष्टको दोस्रो आगमनने भविष्यको विवाहको समारोह हो भनेर पावलले मार्मिक तवरले  चित्रण गर्दछन्। त्यसबेला ख्रीष्ट र चर्चको बीचमा भएको लामो मगनी पूरा हुन्छ र विवाहको समारोह उत्सव मनाउने छ।

`यो  खुशियाली, सकारात्मक र आशापूर्ण चित्रणमा हामीमा कस्तो सन्देशले प्रेरित हुनुपर्दछ?`