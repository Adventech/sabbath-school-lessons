---
title:  'श्रीमान र श्रीमतीहरू: क्रूस दुवै सँगै'
date:   26/08/2023
---

### यस अध्यायका मूल पदहरू
एफिसी ५:२१-३३; फिलिप्पी २:३,४; इजकिएल १६:१-१४; २ कोरन्थी ११:१-४; उत्पत्ति २:१५-२५ ।

> <p>यस अध्यायको मूल सार पद</p>
> "पति हो, आफ्‍ना पत्‍नीहरूलाई प्रेम गर, जसरी ख्रीष्‍टले पनि मण्‍डलीलाई प्रेम गर्नुभयो, र त्‍यसको निम्‍ति आफूलाई अर्पण गर्नुभयो, यस हेतुले कि उहाँले त्‍यसलाई पानीले धोएर वचनद्वारा पवित्र पार्न सकून्‌,  र उहाँले दाग वा चाउरी नभएको, अथवा यस्‍ता कुनै कुरा नभएको तेजस्‍वी मण्‍डली आफैकहाँ प्रस्‍तुत गर्न सकून्‌, र त्‍योचाहिँ पवित्र र निष्‍खोट होस्‌।" एफिसी ५:२५-२७।

विश्‍वासीहरूको बीचमा एक आपसमा समर्पित हुनुपर्छ (एफिसी ५:२१) भन्ने धारणामा पावलले एफिसी ५:२१-३३ रचेका छन्; येशूभक्त पत्‍नीहरूलाई उनले सल्लाह दिन्छन् (एफिसी ५:२२-२४) र पतिहरूलाई पनि (एफिसी ५:२५-३२); अनि दुवै पति र पत्‍नीहरूलाई दिएको सल्लाहको निचोड निकाल्दै यो अंश तुंग्याउँछन् (एफिसी ५:३३)।

पुनरुत्थान हुनुभएका ख्रीष्टले हाम्रो एक आपसको सम्बन्धको बारेमा सम्बोधन गर्नुभएको सल्लाह आजको बाइबलका विद्यार्थीहरूलाई सुनाइएको छ। एफिसी पत्रको महान् विषयबस्तु नै एकता हो। त्यो एकतालाई कसरी सार्थकता दिने भनेर एफिसी ५:२१-६:९ले हामीलाई बुझाउन खोज्छ। त्यो एकता केवल विश्‍वासीहरूको बीचमामात्र नभएर घरेलु परिवारमा पनि हुनुपर्छ भनेर उनले जिकिर गर्दछन्। पुरानो मानव जीवनको सामाजिक संरचनाको कमीकमजोरीप्रति पावलले घोर आपत्ति जनाउँछन् (एफिसी ४:२२), फेरि त्यसैबेला नयाँ मानवतावादको सृष्टिप्रति पावलले आनन्द मनाउँछन् (एफिसी २:१५)। कमजोरी सामाजिक संरचनामा नै नयाँ संरचना बृहतरूपमा गाभिएको थियो। ती संरचनामा नै विश्‍वासीहरू पवित्र आत्माको नयाँ शक्तिमा सशक्त भएर (एफिसी २:२२; ३:१६;५:१८-२१; ६:१७,१८) अन्यजातिरूको सामु  येशू ख्रीष्टमा भएको नयाँ नैतिकतालाई अंगालेर नयाँ समाजको नमुना प्रस्तुत गर्दछन्। परमेश्‍वरका जनहरू र संसारको निम्ति नयाँ समाजको सृजना गर्ने उहाँको योजना इसाई विश्‍वासीहरूले अहिले नै आफ्नो जीवनमा चरितार्थ गरेको परमेश्‍वरले अपेक्षा गर्नुहुन्छ।