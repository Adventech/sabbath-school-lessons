---
title:  विवाहित जीवन एकै हाडछालाको जीवन हो अर्थात् पति र पत्‍नी एकै जिउ हुन्
date:   31/08/2023
---

`उत्पत्ति २:१५-२५को विवरणलाई अध्ययन गर्नुहोस्। पति र पत्‍नी एकै जिउ हुन् भनेर उच्चारण गर्नुभन्दा अघि कथामा पहिला के भएको पाइन्छ?`

पति र पत्‍नी एकै जिउका हुन् भन्ने धारणा पावलले उत्पत्ति २:२४बा लिएका थिए। जब पावलले यस सृष्टिको कथामा ध्यान दिन्छन्, तब इसाई इसाईहरूको बीच र स्वस्थ इसाई परिवारको निम्ति आवश्यक नीति "एक जिउ" भन्ने धारणलाई आत्मसात् गर्नुपर्छ भन्ने उनको राय छ। उत्पत्ति २:२४को सन्देश युगौँ युगसम्म लागुभएको उनले तर्क गर्छन्। वैवाहिक सम्बन्ध एक जिउ भन्ने परमेश्‍वरको संरचना हो। पति र पत्‍नीको बीचमा यौन सम्पर्कद्वारा  भावनात्मक, आत्मिक र शारीरिक एकतामा तिनीहरू रहन्छन्।

यो पनि सोच्नुहोस् कि पावलले उत्पत्ति २:२४को पदलाई पाप आउनुभन्दा अघिको चुन्दछन्। यही पद इसाई पति र पत्‍नीहरूको बीचमा येशूमा भक्तिभाव राखेर सम्बन्ध हुनुपर्छ भनेर पावलले प्रयोग गर्दछन्। यस पतित संसारमा पुरुष र स्त्री बीचमा यौन सम्बन्ध कतिपय समयमा कामवासना तृप्‍त गर्ने र पुरुषले यौन शोषण गर्ने संस्कारले यो संसार चलिरहेको छ। पत्‍नी पतिको यौन क्रिडास्थल मात्र हो भन्ने प्रवृत्ति कतिपय मानिसहरूमा हुन्छ। तर पति र पत्‍नीको बीचमा आपसी समझदारीमा हुने यौन सम्पर्क एकले अर्कोलाई दवाउने नभएर एकै जिउ भन्ने अवधारणा उत्पत्तिको पुस्तकले दिँदछ। यसमा श्रीमान र श्रीमतीको बीचमा दमन नीति नभएर एउटै हाडछाला र मासु भन्ने अवधारणाले प्रमुखता दिएको छ।

विद्यमान संस्कार र संस्कृति वा चालचलनको प्रतिवाद गर्न एफिसी ५:२१-३३ र उत्पत्ति २:२४लाई प्रयोग गरेर वैवाहिकमा यौन सम्पर्को उचित दर्शन प्रस्तुत गर्नु आवश्यक छ।

फेरि वैवाहिक जीवन गम्भिर रहस्य हो (एफिसी ५:३२) भनेर पावलले चर्चा गर्दछन्। वैवाहिक जीवन किन रहस्यमय छ भनेर पावलले त्यसलाई पति र पत्‍नीको बीचको सम्बन्धलाईमात्र नलिइकन ख्रीष्टको सम्बन्ध उहाँको चर्चसँग (एफिसी ५:३२) र चर्चसँग उहाँको सम्बन्ध इसाई पवित्र विवाहको परिप्रेक्ष्यमा बुझ्न कोशिश गर्नुपर्छ (एफिसी ५:३२)।

जब इसाई विवाह ख्रीष्ट र चर्चसँग तुलना गरिन्छ तब त्यो विवाहको गरिमा उच्च भएको हुन्छ। त्यसको थपमा चर्चको ख्रीष्टसँगको सम्बन्धको आँखाले हेर्नुपर्दछ। जब चर्चमा येशूको स्याहार, प्रेम, सदाशयता, कोमलता, शिष्टता, त्यागको अनुभव गरिन्छ तब विवाहित विश्‍वासीको जीवन पनि त्यही येशूको मिजासलाई एक आपसमा बाँड्ने हुन्छ भन्ने नयाँ र आदर्श सोचमा विश्‍वासीहरू पर्न सक्छन्।

`एफिसी ५:२१-३२को सारांश एफिसी ५:३३ हो भनेर पावलको सल्लाह कुन तरिकाहरूले मान्नुपर्दछ? तपाईँहरूको वैवाहिक जीवनमा ती नीतिहरू पूरा लागु गर्न कसरी प्रयास गर्न खोज्न सक्नुहुन्छ?`