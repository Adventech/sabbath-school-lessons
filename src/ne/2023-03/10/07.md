---
title:  थप जानकारी
date:   01/09/2023
---

एलेन जी ह्वाइट, "रेस्पोन्सिबिलिटिज अभ मारिड लाइफ," टेस्टिमोनिज फर द चर्च, ठेली ७, पृ. ४५-५०; "म्युचिएल अब्लिगेशनस्," द एडभेन्टिस्ट होम, पृ. ११४-१२०।

विवाहित जोडीले एक आपसलाई नियन्त्रण गर्ने र दवाउने प्रवृत्तिबाट हट्नुपर्छ भन्ने एलेन जी ह्वाइटले बारम्बार आह्वान गर्दछिन्: "एक आपसको इच्छालाई एक आपसले नियन्त्रण गर्ने प्रयास गर्नुहुन्न । यदि एकले अर्कोलाई दवाएर घरपरिवार चल्यो भने त्यहाँ प्रेमको वातावरण हुनसक्दैन । एक आपसमा दया देखाउनु पर्छ, सदाशयता, धैर्यता, सहनशीलता, शिष्टता हुनुपर्छ । आफ्नो भाउभन्दा अर्कोको भाउ उचाल्ने खालको व्यवहार पति र पत्‍नीको बीचमा हुनुपर्दछ।"- द एडभेन्टिस्ट होम, पृ. ११८।

कलस्सी ३:१० र एफिसी ५:२२-२४को सिधै व्याख्या गरि उनले प्रयोगात्मक टिप्पणी गर्दछिन्: "कतिपय समयमा मलाई यो सोध्छन्, "के पत्‍नी पतिको अधिनमा बस्नुपर्छ भन्दैमा पत्‍नीको आफ्नै इच्छा वा चाहना हुनुहुँदै र? हो, बाइबलले स्पष्टरूपमा भनेको छ, "पति परिवारको शिर हो। पत्‍नीहरू आफ्नै पतिहरूप्रति समर्पित हुनुपर्छ। यदि हामी यही आदेशमा टुङ्ग्याउँछौँ भने हामी यो भन्न सक्छौँ कि कोही स्त्री पनि पत्‍नी हुन चाहना गर्नु आवश्यक हुँदैन।...धेरै पतिहरूले "पत्‍नीहरू हो, तिमीहरू आआफ्ना श्रीमानहरूको अधिनमा बस" भनेर त्यहीँ रोक्दछन्। तर त्यतिमात्र भनेर चुप लाग्नु पत्‍नीहरूप्रति सरासर अन्याय भएको हुन्छ। हामीले यो पनि पढ्नुपर्छ, "पत्‍नी हो, प्रभुको दृष्‍टिमा सुहाउँदो गरी आ-आफ्‍ना पतिहरूका अधीनमा बस।" कलस्सी ३:१८। पत्‍नीले आफ्नो सामु परमेश्‍वरप्रति श्रद्धा र महिमालाई प्रार्थमिकता दिन परमेश्‍वरको आदेश छ। पूर्ण समर्पण केवल प्रभु येशू ख्रीष्टप्रतिमात्र हुनुपर्दछ, किनभने उनलाई आफ्नो बालिका बनाउन अपार मोल अर्थात् आफ्नै ज्यान उहाँले फाल्नुभएको थियो।...पतिभन्दा उच्च स्थानमा परमेश्‍वर हुनुहुन्छ; उहाँ पत्‍नीको पनि मुक्तिदाता हुनुहुन्छ। परमेश्‍वरको दृष्टिमा सुहाउँदो वा परमेश्‍वरमा योग्य व्यक्ति पति हो भनेर पतिप्रति समर्पित हुनु जायज हुन्छ।"-द एडेभन्टिस्ट होम, पृ.११५,११६।

**चिन्तनमनन**:

`कतिपय इसाईहरूले नै एफिसी ५:२१-३३ पुरानो नीति हो, बर्तमान परिप्रेक्ष्य र कतिपय समाजमा त्यो लागु हुँदैन किनकि श्रीमती भनेको श्रीमानको दोस्रो दर्जाको लिङ्ग हो र श्रीमानको अधिकारमा बस्नै पर्छ भनेर सिकाउँदछन्। यसमा हामीले  कस्तो जवाफ दिने? ती अंश आफैमा के छ जसले पत्‍नीप्रति गलत धारणाको प्रतिवाद गर्न सकिन्छ।`

`कतिपय वैवाहिक जीवन कठिन र चुनौतीपूर्ण भइरहेको छ। एफिसी ५:२१-३३मा पावलले दिएको अर्तीले कस्तो सान्त्वना दिन वा सहयोग गर्न सक्छ?`

`कतिपय इसाईहरूले नै उत्पत्ति १ र २को उत्पत्तिको विवरण केवल प्रतिकमात्र हो र त्यसमा कुनै वास्तविकता छैन भनेर तर्क गर्छन्। वर्तमान वैज्ञानिकहरू र इसाईहरूले नै यो पृथ्वी खरबौँ वर्षको भनेर विकासवाद सिद्धान्तलाई मानेका छन्। जब पावलले उत्पत्तिकै पुस्तकबाट उदाहरणलाई लिँदा सृष्टिको कथा अक्षरस वा वास्तविक हो भनेर हामीले कसरी ठोकुवा गर्न सक्छौँ?`

`"एकै जिउ" भन्ने अवधारणामा अझ धेरै ध्यान गर्नुहोस्। यसले वैवाहिक जीवन कतिको पवित्र छ भनेर यसले हामीलाई बुझाउँछ र दम्पत्तिले आफ्नो दिलोज्यानले सम्भव भएसम्म त्यस पवित्रतालाई कसरी सुरक्षित राख्‍ने?`