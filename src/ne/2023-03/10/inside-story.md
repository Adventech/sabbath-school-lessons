---
title:  कथा
date:   01/09/2023
---

### लागु पदार्थको कारोबार गर्नेदेखि...

_मारेक, पोल्याण्ड_

माथ्यु र मार्टिन स्कुलमा मारेकको एकदम मिल्ने साथी थिए। जब स्कुलमा झगडा हुन्छ र विद्यार्थीहरूको बिचमा कुटाकुट हुन्थ्यो ती तीन किशोरहरू माथ्यु. माटिन र मारेकलाई दोष लगाउँथ्यो।
यो कथा लेखिएको समयमा माथ्युको मृत्यु भइसकेको छ। मार्टिन सात वर्ष झ्यालखानामा बिताएको थियो। मारेकले लागु पदार्थको कारोबार गर्थ्यो। तर अहिले ऊ पोल्याण्डको सेभन्थ-डे एडभेन्टिस्ट चर्चको युवाहरूको अगुवा भएर प्रभुको सेवा गरीरहेको छ।
मारेक त्यस स्थितिमा कसरी पुग्यो त?

पोल्याण्डको दक्षिण भागमा इसाई परिवारमा मारेक जन्मेको थियो। जब ऊ १८ वर्षको थियो तब उसको मन पर्ने प्रियसीले उसलाई त्यागेपछि उसको जीवन नै खतम भयो। उसले त आत्महत्या पनि गर्न चाहेको थियो। ऊ दुई हप्‍तासम्म घरको ओछ्यानमै गुप्‍तबास बस्यो। दुई हप्‍तासम्मै रोएर आँशु बगाएर बसेको थियो। आखिरमा उसले प्रार्थना गर्ने निर्णय गर्‍यो. "प्रभु. उनी मतिर आएको चाहन्छु।" केही पनि भएन। आखिरमा उसले यो पनि प्रार्थना गर्‍यो. "प्रभु. म बिउँतिन पनि चाहन्न। मेरो जीवन मेरो निम्ति पिडादायी भइरहेको छ।" फेरि. केही पनि भएन।

मारेकले प्रार्थना गर्न पनि छोड्यो। धर्मप्रति विरक्त भएर नास्तिक बन्यो। उसले लागु पदार्थ खान खान थाल्यो। उसको साथी मार्टिन लागु पदार्थको कारोबार गर्न थालेको थियो। मारेकलाई आफूसँग मिल्न मार्टिनले तान्यो। अनि मारेक सफल लागु पदार्थको ब्यापारी बन्यो र आफू पनि दुर्व्यसनमा फस्यो। एक दिन उसले सोच्यो. "यो जीवन कस्तो रमाइलो छ। पैसा पनि धेरै कमाइन्छ र सधैँ पार्टी गरेर मोजमस्ती गर्न पाइन्छ

यसरी उसको जीवन दुई वर्ष वित्यो। सन २००० को नव वर्षको पार्टीमा नाचगान गर्ने उसले कुनै मिल्ने साथी भेट्टाएन। यो ठूलो अवसर थियो। ऊ २१ वर्षको थियो। अनि उसले हजुरआमाको घरमा जान निर्णय गर्‍यो र गयो।

हजुर आमाको घरमा गएको रातमा उसले हजुर आमाको कोठमा भएको येशूको फोटोलाई एक टक लगाएर हेर्न थाल्यो। उसले सोच्न थाल्यो, "मैले परमेश्वरलाई विश्वास नगरेपनि येशू त वास्तविक हुनुहुन्थ्यो। उहाँ यस संसारमा हुनुहुन्थ्यो। यथार्थमा हामी अहिले उहाँको जन्मको २००० वर्षको जन्मदिन मनाउँदैछौँ।"

अनि आफू सानो हुँदा कसरी बाइबल पढ्थेँ भन्‍ने याद आयो। येशू असल मानिस हुनुहुन्थ्यो र उहाँले सबैलाई माया गर्थ्यो। उसले सोच्यो, "यदि येशू असल हुनुहुन्थ्यो भने के म असल छु त?" त्यसबेला उसको विवेकमा एउटा आवाजले बोल्यो, "तिमी असल छौ। तिमी म जस्तै असल छौ।" तर, कसले बोल्यो आजसम्म उसलाई थाहा छैन। तर, त्यो आवाज निर्णायक आवाज थियो। त्यसले परमेश्वरको अस्तित्वको बारेमा गम्भीर रूपमा सोच्न थाल्यो।

धेरै दिन पछि एक दिन ऊ जोखना हेर्ने स्त्रीकहाँ गइन्। उसको भविष्य उसलाई प्रकट गर्न सक्छु भनेर दावी गरेकी थिइन्जोखना हेर्ने कागज हेरेर उनले उसलाई यो बताइन्, "संसारको अन्त छिट्टै हुँदैछ। मानिसहरू परिवर्तन हुनु आवश्यक छ। तिनीहरू प्रार्थना गर्नु आवश्यक छ।" मारेक छक्‍क पर्‍यो। संसारको अन्त कहिले हुनेछ भन्दा ठ्याक्‍क एक वर्षपछि भनेर उनले जवाफ दिइन्।

अनि उसले बाइबल पढ्न थाल्यो। संसारको अन्त कसरी हुन्छ भनेर बाइबलले के सिकाउँछ भन्ने जिज्ञासा राख्दै उसले बाइबललाई पल्टाउन थाल्यो। प्रकाशको पुस्तकबाट आफूले जवाफ पाउनेछ भनेर पढ्न थाल्यो। उसले तिन पटक प्रकाशको पुस्तक पढ्यो तर केही पनि बुझ्न सकेन। अनि सुसमाचारको पुस्तकहरू पढ्न थाल्यो। येशूको राज्य छ जहाँ मानिसहरू अनन्त समयसम्म खुशी रहनेछन् भनेर पढ्दा ऊ छक्‍क पर्‍यो। कहिल्यै अन्त्य नहुने सिद्ध संसारमा आफू रहन चाहेको भनेर सोच्न थाल्यो। पार्टी र मनमौजी गर्नेको बिचमा त्यस येशूको राज्यमा आफू कसरी सरिक हुने भनेर खोजनीति पनि गर्न थाल्यो।

एक दिन पार्टीपछि कारमा बसेर साथीहरूसँगै खान बस्दा झ्यालबाट बाहिर साइन्स अभ टाइम लेखेको किताब पसल उसले देख्यो। त्यसको नाउँले नै उसलाई आकर्षित गर्‍यो। सुसमाचारको पुस्तकमा येशूले आखिर समयमा हुने चिन्हहरूको बारेमा पढेको याद उसलाई याद आयो। त्यस पुस्तक पसलले आफूलाई संसारको अन्तको निम्ति तयार पार्छ कि भनेर सोच्न थाल्यो। अर्को दिन त्यही पसलमा भविष्यको बारेमा अनुमान गरेर लेख्‍ने नोस्ट्रडमसको पुस्तक छ कि भनेर पसलेलाई सोध्यो। त्यस पसलकी महिलाले भनिन्,"हामीसँग त्यो किताब त छैन। तर तपाईँलाई भविष्यवाणीको बारेमा सिक्न चाहनुहुन्छ भने द ग्रेट कन्त्रोभर्सी  पुस्तक पढ्नुहोस्," भनेर उसको हातमा त्यो पुस्तक राखिदिइन्। त्यो एडभेन्टिस्ट किताब पसल थियो। मारेकले एलेन ह्वाइटले लेखेको किताब किन्यो।

यरुशलेमको ध्वस्त भएदेखि इसाई चर्चको इतिहास र येशूको दोस्रो आगमनको बारेमा पढ्दा मारेक चकित भयो। उसले इन्टरनेटबाटै बाइबल हेरेर त्यस पुस्तकमा उल्लेख गरेका बाइबलका पदहरू पढ्यो। सबै ठिक भएको उसले महसुस गर्‍यो।

एक रात त्यस द ग्रेट कन्त्रोभर्सी ओछ्यानमा पढिरहेको बेलामा उसले सोच्यो, "के मैले यस पुस्तकबाट आत्मज्ञान पाइरहेको छु त?" मार्टिन लुथरले परमेश्वरबाट कसरी आत्मज्ञान पाएको थियो भनेर उसले त्यस पुस्तकमा पढ्यो। आफू पनि आत्मज्ञान पाइरहेको हो कि भनेर महसुस गर्न थाल्यो। त्यसैबेला उसको शिरमाथि रहेको चिम झिम झिम गर्न थाल्यो। १०, १५ र २० सेकेन्डसम्म चिम झिम झिम भएको थियो। त्यस्तो पहिला कहिल्यै भएको थिएन। मारेक आत्तिन थाल्यो। अनि अचानक आफ्नो प्रतिबिम्ब अर्को झ्यालमा देख्यो। त्यहाँ आफ्नो शिरमाथि रहेको चिम देख्यो। त्यसैबेला चिम झिमझिम हुन छोड्यो र चिम चहकिलो भएर बल्न थाल्यो। उसले अब स्पष्ट जवाफ पाएको थियो। उसले सोच्यो, "यो चिम जस्तै मेरो दिमागमा आत्मज्ञानको ज्योति चम्केको छ।"

उसको जीवनमा पहिलो पल्ट परमेश्वर र उहाँका प्रेम आफूमा उपस्थित रहेको उसले महसुस गर्‍यो। (मारेक मिस्यक अहिले पोल्याण्डको होप प्रसारणको नियमित वक्ता पनि भएका छन्)।

-आन्ड्र्यु मेकचेस्नी