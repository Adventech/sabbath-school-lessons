---
title:  तिम्रो पत्‍नीलाई आफूलाई जस्तै प्रेम गर्नु
date:   30/08/2023
---

पतिहरूले आफ्ना पत्‍नीहरूप्रति कस्तो कोमल प्रेमको व्यवहार गर्नुपर्छ भनेर पावलले कस्तो नयाँ तर्क प्रस्तुत गर्छन्? हेर्नुहोस: एफिसी ५:२८-३१।

इसाई परिवारमा अपनाउनुपर्ने नीतिहरू (एफिसी ५:२१-६:९) ले तत्कालिन सामाजिक परिवेशलाई चुनौती दिएको पाइन्छ। एफिसी ५:२८-३० मा त्यस समय र कतिपय अहिले पनि घरेलु हिँसालाई पावलले सम्बोधन गरेको पाइन्छ। आफ्नो श्रीमतीहरूलाई पिट्नु र दुर्व्यवहार गर्नु भनेको आफ्नै शरीरलाई घृणा गर्ने स्थितिमा रहनु हो भनेर उनले बताउँछ (एफिसी ५:२८,२९)। पावलको समयमा ग्रिक र रोमन सभ्यतामा परिवारको मूली वा पिताको कानुनी अधिकार धेरै थियो। ल्याटिन वा रोमको भाषामा pater familias पाटर फामिलियाज भनिन्छ। आफ्नो श्रीमती, छोराछोरी र दासहरूलाई उसले मार्न सक्थ्यो। त्यो उसको कानुनी अधिकार थियो। तर समाजको सजगताले गर्दा श्रीमानले आफ्ना श्रीमती र छोराछोरीहरूले त्यस्तो व्यवहार कमै गरिन्थ्यो।

कतिपय समाज वा संस्कारमा पतिलाई प्रेम गर्नुपर्छ र पतिको अधिनमा पत्‍नी बस्नुपर्छ र पतिले जे व्यवहार गरेपनि सहनुपर्छ भनेर सिकाउँछ। तर त्यसको बिपरित पतिले पत्‍नीबाट पाउने प्रेम वा पतिको अधिनमा बस्ने कुन सर्तमा भनेर बाइबलमा स्पष्ट गरेको छ। जसरी ख्रीष्टले चर्चलाई आफ्नै ज्यान दिएर प्रेम गर्नुभयो त्यसरी नै पतिले पत्‍नीलाई ज्यान दिने प्रेम हुनुपर्छ भनेर पावलले एफिसी ५:२५-२७मा बताउँछ। यो तत्कालिन होस् वा आधुनिक समाजमा होस् त्यस खालको प्रेम पति र पत्‍नीको बीचमा हुनुपर्ने नीति एकदम फरक छ। इसाई पतिले येशूको महान् उदाहरणको अनुसरण गर्नुपर्छ र येशूले जस्तै आफ्नो पत्‍नीलाई प्रेम गर्नुपर्छ भनेर पावलले आह्वान गर्दछन् (एफिसी ५:२९)। उनले लेख्छन्, "२५ पति हो, आफ्‍ना पत्‍नीहरूलाई प्रेम गर, जसरी ख्रीष्‍टले पनि मण्‍डलीलाई प्रेम गर्नुभयो, र त्‍यसको निम्‍ति आफूलाई अर्पण गर्नुभयो, २६ यस हेतुले कि उहाँले त्‍यसलाई पानीले धोएर वचनद्वारा पवित्र पार्न सकून्‌, २७ र उहाँले दाग वा चाउरी नभएको, अथवा यस्‍ता कुनै कुरा नभएको तेजस्‍वी मण्‍डली आफैकहाँ प्रस्‍तुत गर्न सकून्‌, र त्‍योचाहिँ पवित्र र निष्‍खोट होस्‌।" एफिसी ५:२५-२७। त्यसबेलाको संस्कार र समाजले मान्यता दिएको पतिले पत्‍नीलाई दमन नीति अपनाएर प्रभुत्त्व कायम गर्नुबाट फनक्‍क फर्के येशूको कोमल प्रेमको नीतिमा चल्नुपर्छ भनेर इसाई पतिहरूलाई पावलले चुनौती दिन्छन्।

एफिसी ५:२८-३०मा इसाई पतिहरूले आआफ्ना पत्‍नीहरूलाई कस्तो प्रेम गर्नुपर्छ भनेर अर्को तर्क प्रस्तुत गर्दछन्, त्यो हो: आफूले आफैलाई प्रेम गर्ने वा आफ्नो शरीरलाई सम्मान गर्ने। यस विषयमा पावलले ध्रुबसत्य प्रस्तुत गर्छन्, "कुनै मानिसले कहिल्‍यै आफ्‍नो शरीरलाई घृणा गर्दैन, तर त्‍यसको कदर गरेर पालनपोषण गर्दछ, जसरी ख्रीष्‍टले पनि आफ्‍नो मण्‍डलीको निम्‍ति गर्नुहुन्‍छ।"  एफिसी ५:२९। कसैले पनि आफ्नो शरीरलाई कष्ट दिन चाहन्दैन बरु पालनपोषण गर्दछ। घरेलु हिँसा व घरमा झैँझगडालाई निराकारण गर्न इसाई पति आफूलाई आफ्नो पत्‍नीसँग चिनारी गर्नुपर्छ भनेर पावलले आह्वान गर्दछन्। पति पत्‍नीकै एक अङ्ग भएकोले उनलाई चोट पुर्‍याउनु भनेको आफूले आफैलाई चोट पुर्‍याउनु हो। प्रायजसो ठिक वा संतुलित दिमाग भएको मानिसले आफूले आफैलाई हिँसा गर्दैनन्।

येशूका उदाहरणतिर फर्किन्दै पावलले यो तर्क प्रस्तुत गर्छन् कि येशू आफैले विश्‍वासीहरू उहाँको शरीर भएकोले तिनीहरूलाई उहाँले कोमल तरिकाले हिफाजत गर्नुहुन्छ (एफिसी ५:२९)। पति भएको हैशियतले आफू पत्‍नीको निम्ति अनुसरणीय उदाहरण बन्नु पर्छ अर्थात् पतिलाई येशूले कस्तो व्यवहार गर्नुहुन्छ त्यही व्यवहार पत्‍नीलाई पनि गर्नुपर्छ भन्ने पावलको जिकिर छ।

`दुवै पति र पत्‍नि कसको उदाहरणमा चल्नुपर्छ भनेर पावलले जिकिर गर्दछन्। तपाईँको आफ्नै परिवारको घेरामा रहेकाहरूलाई प्रेम गर्न तपाईँ कसरी सिक्ने?`