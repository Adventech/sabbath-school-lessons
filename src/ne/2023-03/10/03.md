---
title:  'चर्च येशू ख्रीष्टको दुलहीको रूपमा: भाग १'
date:   28/08/2023
---

`पावलले इजिकिएल १६:१-१४मा लेखिएको तत्वहरूलाई सम्झन्दै एफिसी ५:२५-२७, २९ कोर्दछन्। ती पदहरूमा पावलले के तत्वहरू कोर्दछन्?`

एफिसी ५:२५-२७,२९मा पावलले चर्चलाई विवाहित दुलहीको प्रतिकमा लिएकोछ। चर्च ख्रीष्टसँगको सम्बन्धमा गाँसिएको छ। विवाहको पुरानो चलन र भूमिका अनुसार विश्‍वासीहरू ख्रीष्टसँग विवाहमा बाँधिएका छन् भनेर उनले चित्रण गर्दछन्। चर्च दुलही भएको नाताले ख्रीष्ट ईश्‍वरीय दुलाहा हुनुहुन्छ। तर उहाँ कस्तो खालको दुलाहा हुनुहुन्छ त?:

1\. उहाँले चर्चलाई आफ्नै दुलही जस्तै प्रेम गर्नुहुन्छ (एफिसी ५:२५)। येशूलाई विश्‍वास गर्नु वा उहाँमा हिँड्नु भनेको उहाँलाई हृदयदेखि प्रेम गरेर उहाँको प्रेमलाई स्वीकारेर प्रेमको आदानप्रदानको काम हो भन्ने तर्कलाई हामीले कहिल्यै पनि बिर्सिनु हुन्न। उहाँले हामीलाई प्रेम गर्नुहुन्छ!

2\. दुलहीको मोल तिर्न उहाँ आफै अर्पण गर्नुभयो। पौराणिक विवाहको व्यवस्थापन अनुसार दुलहाले दुलहीको मोल तिरेर किनेको हुन्थ्यो। यो मोल ठूलो धनराशी र बहुमूल्यको हुन्थ्यो। यस्तो ठूलो हुन्थ्यो कि पौराणिक गाउँको आर्थिक आय नै यस चलनमा भर पर्दथ्यो। येशूले चर्च उहाँको दुलही भएकोले उनको निम्ति ठूलो मोल तिर्नुभएको थियो, त्यो मोल उहाँ आफै हुनुहुन्थ्यो (एफिसी ५:२५)। उहाँ मानव अवतार लिनुभएर क्रूसमा ज्यान दिनुहुँदा उहाँ आफै दुलहीको मोल तिर्नुभएको थियो।

3\. उहाँकी दुलहीलाई नुहाइ दिनुहुन्छ। विवाह समारोहको निम्ति दुलही तयार हुनु अत्यन्तै महत्त्वपूर्ण भाग हो। यो अहिले पनि सत्य छ। दुलहीका साथीहरू र उनका स्त्री आफन्तहरूले विवाह समारोह निम्ति दुलहीलाई तयार पार्छन्। ईश्‍वरीय दुलाहाले उनको दुलहीसँग विवाह गर्न उहाँले कस्तो तयार गरिरहनुभएको छ त्यो पावलले कल्पना गर्छन्। उहाँले नै दुलहीलाई धोएर सफा गर्नुहुन्छ र पवित्र पार्नुहुन्छ (एफिसी ५:२६)। शायद यसमा बप्‍तिस्मालाई सम्बोधन गरेको हुनुपर्दछ।

4\. प्रतिज्ञाको वचन बोल्नुहुन्छ। वचनद्वारा (एफिसी ५:२६) दुलहीलाई सफा गरिन्छ। आफ्नी दुलहीसँग विवाहको बाचा दुलहा येशूले बाँध्नुहुन्छ (एफिसी १:३-१४, २:१-१०  येशूलाई विश्‍वास गर्ने क्षणमा परमेश्‍वरका प्रतिज्ञाहरू विश्‍वासीहरूलाई दिएका हुन्छन्)। पौराणिक कालमा मगनी धेरै गम्भिर मामिला थियो। त्यसमा दुलाहाबाट दुलहीको मोल लिखितरूपमै सम्झौता हुन्थ्यो र त्यसको साथमा दुलहीको परिवारबाट दाइजो पनि समावेश हुन्थ्यो।

5\. दुलहीलाई तयार पारिनु र सिंगार्नु। जब चर्चरूपि दुलहीलाई येशू रूपि दुलहाको सामु प्रस्तुत गरिन्छ तब उनी अन्त्यन्तै सुन्दरी र निष्खोट देखिन्छिन् (एफिसी ५:२७)। ख्रीष्टले दुलहीलाई नुहाइमात्र दिनुहुन्न उनलाई सिँगारपतार पनि गरेर विवाहको निम्ति तयार पार्नुहुन्छ।

`ती पदहरूले हामीप्रति येशूको भावना कस्तो रहेछ भनेर हामीलाई बुझाउँछन्? यो हाम्रो निम्ति किन सान्त्वनादायक छ?`