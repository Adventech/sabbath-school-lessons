---
title:  इसाई पत्‍नीहरूलाई सल्लाह
date:   27/08/2023
---

चर्चका विश्‍वासीहरू एक आपसमा समर्पित हुनुपर्छ भन्ने आभास् दिँदै (मर्कूस १०:४२-४५; रोमी १२:१०; फिलिप्पी २:३,४) एफिसी ५:२१, ५:१-२० र एफिसी ५:२२-३३लाई पावलले पल्टाउँछन्। येशूप्रति श्रद्धा राखेर विश्‍वासीहरू एक आपसमा समर्पित हुनुपर्दछ। धर्म वा विधिहरूसँग होइन तर येशू ख्रीष्टसँगको सम्बन्धलाई पावलले अत्यन्तै महत्त्व दिएका छन्। विश्‍वासीहरूले गर्छन् भन्दा पनि कोसँग सम्बन्ध छ त्यसले असली पहिचान दिँदछ।

`एक आपसमा समर्पित हुनु भनेर पावलको अर्तीलाई हामीले कसरी बुझ्ने? "ख्रीष्‍टको श्रद्धामा एक-अर्काको अधीनमा बस।" एफिसी ५:२१।`

आफ्ना श्रीमानहरूप्रति प्रभुलाई जस्तै गरेर समर्पित हुनु भनेर पावलले इसाई पत्‍नीहरूलाई आह्वान गर्दछन् (एफिसी ५:२२)। आआफ्ना श्रीमानहरूमा समर्पित हुने कुरामा पावलले स्ष्टरूपमा छलफल गर्दछन् (१ पत्रुस ३:१,५ पनि हेर्नुहोस्)। जब आफ्नो श्रीमानलाई प्रभु जस्तै ठानेर  समर्पित हुनु भनेको के उनको श्रीमान ख्रीष्ट हो भनेर पावलले भनिरहेका छन् त वा उनको समर्पण येशू ख्रीष्टलाई नै सत्य मानेर उनको उच्च केन्द्रविन्दु वा फोकस उहाँ नै हो भनेर मानेर चल्नु?

एफिसी ६:७मा दासहरूलाई प्रभुलाई जस्नो सेवा गर्नु तर मानिसहरूलाई खुशी पार्न होइन भनेर पावलले एफिसी ६:७मा उल्लेख गर्दछन्। कलस्सी ३:१८मा पावलले लेख्‍दछन्, "पत्‍नी हो, प्रभुको दृष्‍टिमा सुहाउँदो गरी आ-आफ्‍ना पतिहरूका अधीनमा बस।" पतिको अधिनमा त बस तर प्रभुका दृष्टिमा सुहाउँदो हुनुपर्दछ। यो आह्वान येशूभक्त पत्‍नीहरूलाई दिएको हो जसले आफ्नो श्रीमानलाई भन्दा बढि श्रद्धा र आदर ख्रीष्टलाई दिएको हुन्छ।

दुवै कलस्सी र एफिसीमा चर्चको शिर वा प्रधान ख्रीष्ट हुनुहुन्छ भनेर परिचित गराएको छ। चर्च उहाँको शरीर हो (एफिसी १:२२, ५:२३, कलस्सी १:१८): "पति पत्‍नीको शिर हो, जसरी ख्रीष्‍ट मण्‍डलीको शिर हुनुहुन्‍छ, जुन मण्‍डली उहाँको शरीर हो, र उहाँ स्‍वयम्‌ त्‍यसको मुक्तिदाता हुनुहुन्‍छ।" एफिसी ५:२३। पति पत्‍नीको शिर भन्ने हकदावी त्यसबेला गर्न सक्छ जब पति पनि ख्रीष्टको निष्ठामा रहेर सेवा गर्दछन्। पत्‍नी बफादारिता वा निष्ठा पतिले पाउन उनी ख्रीष्टको नमुनामा हिँड्नुपर्दछ। वैवाहिक जीवन प्रेमिलो, एक आपसको हेरचाह गर्ने हुनुपर्छ। पति र पत्‍नी एक आपसमा मनमुताव गरेर वा एक आपसलाई दमन गरेर बस्न बाइबलले छुट दिँदैन। कुनै किसिमको घरेलु हिँसालाई अनुमोदन गर्न यस पदलाई प्रयोग गर्न यस पदको सरासर अन्याय हो।

माथिको धारणासँग सहमत हुन एलेन जी ह्वाइटको यो कथन याद गर्नु जरुरी छ: "श्रीमान आफ्नी श्रीमतीको शिर भन्दै रडाको मचाएर, आँधिबेरी जस्तै भएर, खस्रो, रुखो, असभ्य, मैमत्ता, अहङ्कारी, स्वार्थी, आफ्नोमात्र भाउ खोज्ने, कर्कश बोली बोल्ने, निष्ठुरी भएर दमन नीति कहिल्यै अपनाउनु हुन्न। त्यस खालको नीति अपनाउने वा स्वभाव भएको श्रीमानले आफू आफ्नो श्रीमतीको शिर हो भनेर कहिल्यैपनि दावी गर्नुहुन्न त त अधिकार नै छ। यस परिवेशमा श्रीमतीले आफ्नो श्रीमानले भनेको सबै कुरामा समर्पित हुनुपर्छ भन्ने कर छैन किनकि उनको श्रीमान प्रभु होइन। यथार्थमा भन्ने हो भने सही बोलीमा त्यस खालको श्रीमान उनको श्रीमान नै होइन।"-एलेन जी ह्वाइट, एडभेन्टिस्ट होम, पृ. ११७।