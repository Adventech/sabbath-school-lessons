---
title:  ख्रीष्टमा पाउने बल
date:   11/09/2023
---

पत्रको  पूरै विषय र धारणाहरू समत्दै पावलले आफ्नो पत्र अन्त्य गर्छन् तर युद्धको निम्ति शक्तिशाली आह्वान गर्दै। आफ्नो पत्रको अन्त्यमा प्रभावकारी विषयलाई औँल्याउँछन्, उनी युद्धको सेनापतिले जस्तै युद्धका निम्ति आह्वान गर्छन्: "अब अन्‍त्‍यमा, प्रभुमा र उहाँका शक्तिको सामर्थ्‍यमा बलवान्‌ होओ।" एफिसी ६:१०। बाँकि एफिसी ६:११-२०ले एफिसी पुस्तकको वृहत विषयलाई खोल्दछ्न्  र चित्रण गर्दछन्।

`एफिसी ६:१०-२० फेरि पढ्नुहोस्। यसमा परमेश्‍वर र सैतानको बीचमा भइरहेको भिषणयुद्धको वास्तविकतालाई कसरी हेर्नुहुन्छ? कुनै मनगढन्ते नभएर वास्तविक अलौकिक शक्तिहरूको बीचमा भइरहेको संग्रामलाई ती पदहरूले खुलासा गरेका छन्। परमेश्‍वरसँगको दैनिक हिँडाइमा यो निर्णायक सत्य हाम्रो अगाडि राखिराख्‍नु किन महत्त्वपूर्ण छ?`

येशू ख्रीष्ट विश्‍वासीहरूको शक्तिको स्रोत हुनुहुन्छ भनेर पावले उहाँलाई परिचित  गराउँछन्। उनले भन्छन्, "प्रभुमा र उहाँका शक्तिको सामर्थ्‍यमा बलवान्‌ होओ।" एफिसी ६:१०। "प्रभु" भनेर पावलले ख्रीष्टलाई सम्बोधन गर्छन्। एफसीभरी उनले येशूलाई त्यरी नै सम्बोधन गर्छन् (एफिसी २:२१; एफिसी ४:१,१७; एफिसी ५:८; एफिसी ६:१,२१)। "चर्चको बल नै उनको पुनरुत्थान हुनुभएको प्रभुको शक्तिमा भर पर्छ। उहाँ चर्चले गरिने युद्धको सेनापति हुनुहुन्छ।"-जी.जी. फिन्डले, द इपिस्टल टु द इफिसियनस्, न्यु योर्क: रे लङ्ग, १९३१, पृ. ३९८।

एफिसी ६:१०मा प्रयोग गरृको शक्ति र बल चर्चका सदस्यहरूको आफैमा होइन तर प्रभु येशूबाट आउँछ भनेर पावलले उल्लेख गर्दछन्। पत्रको महत्त्वपूर्ण विषयलाई पावलले र संक्षिप्‍तरूपमा यहाँ व्याख्या गर्छन्, परमेश्‍वरले आफ्नो शक्तिलाई विश्‍वासीहरूलाई बाँड्नुहुन्छ (एफिसी १:१९-२२;२:४-६;३:१६,१७)। वर्तमान होस् वा भविष्यमा होस् विश्‍वासीहरूको प्रत्येक संघर्षमा पाउने बल पुनरुत्थान हुनुभएको र उचलिएको ख्रीष्टसँगको एकवद्धतामा पाइन्छ।

विश्‍वासीहरूलाई शक्तिसम्पन्न बनाउन ख्रीष्ट सक्रिय हुनुहुन्छ (एफिसी ६:१०) भनेर सुरुमा भनेपनि सबै त्रिएक परमेश्‍वर नै विश्‍वासीहरूको दुष्टसँगको आत्मिक संघर्षमा बल दिँदै सम्मिलित भएका छन् भनेर बुझाउँछ। परमेश्‍वर पिता आफ्नै अस्त्र उपलब्ध गराउनुहुन्छ जसलाई "परमेश्‍वरका हतियारहरू" (एफिसी ६:११-१३; यशैया ५९:१७) भनेर सम्बोधन गरिन्छ। अनि पवित्र आत्माले विश्‍वासीहरूको प्रार्थना परमेश्‍वरकहाँ पुर्‍याउँदै बल दिनुहुन्छ। पावलले बताउँछन्, "म प्रार्थना गर्छु, कि उहाँका महिमाको सम्‍पत्तिअनुसारको शक्तिले उहाँका आत्‍माद्वारा भित्री मनुष्‍यत्‍वमा तिमीहरूलाई शक्तिशाली पारून्‌।" एफिसी ३:१६। पवित्र आत्माले विश्‍वासीहरूलाई तरवार उपलब्ध गराउँछन्, "पवित्र आत्‍माको तरवार लेओ, जोचाहिँ परमेश्‍वरको वचन हो।" एफिसी ६:१७। विश्‍वासीहरू पवित्र आत्मामा सधैँ प्रार्थना गर्नुपर्छ (एफिसी ६:१८)। दुष्टका शक्तिहरूसँग युद्ध गर्न त्री-एक परमेश्‍वर नै समावेश भएका छन् भनेर आफ्ना पाठकहरूले बुझोस् भन्ने पावलको चाहना छ।