---
title:  निष्ठामा उभिन आह्वान
date:   09/09/2023
---

### यस अध्यायका मूल पदहरु
एफिसी ६:१०-२०; व्यवस्था २०:२-४; रोमी १३:११-१४; १ थेस्सोलिनिकी ५:६-८; १ कोरन्थी १५:२३,२४ ।

> <p>यस अध्यायको मूल सार पद</p>
> "अब अन्‍त्‍यमा, प्रभुमा र उहाँका शक्तिको सामर्थ्‍यमा बलवान्‌ होओ। दियाबलसका युक्तिहरूका विरुद्धमा खड़ा हुन सक्‍नलाई परमेश्‍वरका सारा हातहतियार धारण गर।" एफिसी ६:१०-११।

अगमवक्ता एलिशालाई पक्रन सयौँ सस्त्रअस्त्रले सुसज्जित सेनाहरू उनकन घरको परिपरि घेरिएका थिए। सेनाका जठ्ठा, घोडा र युद्धका बग्गीहरू जताततै थिए। उनका चाकर गेहजीले आँखा तिर्मिराउँदै तिनीहरूलाई देखेर सातोपुत्लो गएको थियो। बरबराउँदै एलिशाकहाँ आएर यो हैरान पार्ने प्रश्‍न उसले गर्‍यो, "हे, स्वामी, अब हामी के गर्ने?

एलिशाले जवाफ दिए, "नडराउ, किनभने हाम्रो पक्षमा ती सैनिकहरूभन्दा धेरै छन्।" तर चाकरको अनुहार हेरेर उसले विश्‍वास नगरेको उनले थाहा पाउँछन्। उसलाई अगाडि तानेर, एलिशाले प्रार्थना गर्छन्: "हे प्रभु, उसका आँखाहरू खोलिदिनुहोस् र उसले देखुन्!" अगमवक्ताको प्रार्थनाको जवाफ तुरन्तै पाउँछन्। चाकर ढोकाबाट बाहिर निस्कन्छ। यस बेला बाहिरको दृश्य र उसको आँखामा भएको पर्दा खोलिन्छ। उसले अब एक फौज होइन दुई फौज देख्छ। " जब एलीशाले यसो भनेर प्रार्थना गरे, “हे परमप्रभु, यसको आँखा खोलिदिनुहोस्‌, र यसले देखोस्‌,” तब परमप्रभुले त्‍यस चाकरको आँखा खोलिदिनुभयो, र त्‍यसले एलीशाका वरिपरिका डाँड़ाहरू अग्‍निमय घोड़ाहरू र रथहरूले भरिएका देख्‍यो।" २ राजाहरू ६:१५-१७।

एफिसी ६:१०-२० रचिएको बेलामा पावलले विश्‍वासीहरूका आँखा खोलियोस् भनेर प्रार्थना गर्छन्। ती  विश्‍वासीहरूले परमेश्‍वर र सैतानको बीचमा भइरहेको  भिषणद्वन्द्वको बास्तविकतालाई देख्‍न सकोस् र तिनीहरूलाई प्रकट गरेको सन्देशले तिनीहरूलाई आशा मिलोस् भन्ने पावलको चाहना थियो।