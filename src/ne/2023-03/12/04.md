---
title:  परमेश्‍वर र सैतानको बीचमा भइरहेको महान् बिवाद पावलका पत्रहरूमा चर्चा
date:   12/09/2023
---

`एफिसी ६:१०-२०सँग तुलना गरेर रोमी १३:११-१४, १ थेस्सोलिनिकी ५:६-८ र २ कोरन्थी १०:२-६ पढ्नुहोस्। ती चित्रणहरू पावलले किन प्रयोग गरे होलान्? रोमी १३:११-१४; १ थेसलोनिकी ५:६-८; २ कोरिन्थी १०:३-६।`

आफ्नो पत्रमा पावलले बारम्बार सैनिकको लवज र  चित्रण गरेको पाइन्छ। विश्‍वासीहरू सिपाहीँ जस्तो व्यवहार गर्नुपर्छ भनेर उनले आह्वान गर्दछन्। सुसमाचारको बारेमा प्रष्टसँग जानकारी दिन पावलले एफिसी ६:१०-२०मा सैनिक शैलीको लामो लवज प्रयोग गर्दछन्। "उहाँले प्रधानताहरू र शक्तिहरूलाई नि:शस्‍त्र पारी ती सबैमाथि क्रूसमा विजय प्राप्‍त गर्नुभयो, र तिनलाई खुल्‍लमखुल्‍ला तमाशा बनाइदिनुभयो।" कलस्सी २:१५। अब "त्‍यसैकारण परमेश्‍वरले उहाँलाई अति उच्‍च पार्नुभयो, र उहाँलाई त्‍यो नाउँ प्रदान गर्नुभयो, जो हरेक नाउँभन्‍दा उच्‍च छ, १० कि स्‍वर्गमा, पृथ्‍वीमाथि र पृथ्‍वीमुनि भएको हरेक प्राणीले येशूको नाउँमा घुँड़ा टेक्‍नुपर्छ,  ११ र हरेक जिब्रोले परमेश्‍वर पिताका महिमाको निम्‍ति येशू ख्रीष्‍टलाई प्रभु भनी स्‍वीकार गर्नुपर्छ।" फिलिप्पी २:९-११। उहाँले आफ्ना जनहरूलाई जगतको युद्धको निम्ति भर्ना गर्नुहुन्छ। येशूले ज्योतिका सैनिकहरूलाई महान् बिजय दिनको निम्ति अगुवाइ गर्नुहुन्छ (१ कोरन्थी १५:५४-५८, २ थेस्सोलिनिकी २:८, रोमी १६:२०)। सैनिकको प्रतिकलाई प्रयोग गरेर पावलले यो बुझेको पाइन्छ कि जगतव्यापी असल र खराबको युद्ध "लामोसमयसम्म रहने: दुई सैनिक दलहरूको बीचमा मुखामुख गरेर भइरहेको युद्ध एक दलले नजितिउँञ्‍जेल युगौँ युगसम्ममा चलिन रहनेछ।"- पिटर डब्ल्यु माकी, सेन्ट पावलस कसमिक वार मिथ: मिलिटरी भरजन अभ द गस्पल, न्यु योर्क: पिटर, १९९८, पृ. १।

जगतव्यापी युद्धको बारेमा गरिने चर्चामा पावलले एफिसीको पत्रमा प्रयोग गरिएका छन्। उनले अस्त्र-शस्त्र भिँड (एफिसी ६:१०-२०) भनेर उनले प्रयोग गरेको जगतव्यापी द्वन्द्वका तत्वहरू जम्मा गर्दछन्: परमेश्‍वरले विश्‍वासीहरूलाई युद्ध गर्न सशक्त बनाउनुहुन्छ (एफिसी १:१८-२०); एफिसी ३:१६,२०); अन्धकारका शक्तिहरूमाथि ख्रीष्टको विजय र उहाँले ती  शक्तिहरूमाथि उचालिनुभएको (एफिसी १:२०-२३); विश्‍वासीहरू एक पल्ट मरिसकेका तर पुनरुत्थान भएका सैनिकहरू जो उच्च पारिनुभएको ख्रीष्टसँग पहिचान गराउन शक्तिसम्पन्न गराइएको र अब तिनीहरूको विगतका अन्धकारको मालिक वा सैतानसँग युद्ध गर्न सशक्त बनाइएको (एफिसी २:१-१०); ती अन्धकारका शक्तिहरूको नाश हुने सुनिश्‍चित भएको प्रकट गर्ने चर्चको भूमिका (एफिसी ३:१०); भजन ६८:१८लाई प्रयोग गरेर येशू ईश्‍वरीय बिजयी यौद्धा (एफिसी ४:७-११); र विश्‍वासीहरूलाई सुसमाचारको वस्त्र धारण गर्न आह्वान (एफिसी ४:२०-२४)। जब परमेश्‍वरको पूरा अस्त्र-शस्त्र भिर्न हामीलाई आह्वान गरिन्छ तब जगतव्यापी युद्धमा हाम्रो पनि हाम्रो भूमिका मूख्य भएको देखाउँछ, साथै ख्रीष्टले अन्तमा बिजय पाउनुहुनेछ भन्ने आश्‍वासनमा दृढ रहेर हामी विश्‍वासमा अटल भएर बस्नु आवश्यक भएको ठान्नुपर्दछ।

`यस जगतव्यापी युद्धको वास्तविकता तपाईँ आफैले कुन कुन तरिकाले अनुभव गर्नुभएको छ? ख्रीष्टमा रहेर हामी विजयी हुने कस्तो दावी गर्न सक्छौँ? हाम्रो आशा र अनुभवको जग नै उहाँको विजयलाई बुझ्न सक्नु किन आवश्यकता छ?`