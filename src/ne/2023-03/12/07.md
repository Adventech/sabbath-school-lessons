---
title:  थप जानकारी
date:   15/09/2023
---

"हाम्रो काम भनेको आक्रामक खालको छ, र येशूको  बफादारी सैनिकहरू भएको कारणले उहाँको रगताम्य झण्डामुनि रहेर शत्रुको प्रत्येक किल्लामा लड्न सक्नुपर्छ। "हामीहरूको युद्ध शरीर र रगतको विरुद्ध होइन, तर प्रधानताहरूका विरुद्ध, शक्तिहरूका विरुद्ध, वर्तमान अन्‍धकारका सांसारिक शासकहरूका विरुद्ध र स्‍वर्गीय स्‍थानहरूमा भएका दुष्‍ट्याइँका आत्‍मिक सेनाहरूका विरुद्ध हो। यसैकारण परमेश्‍वरका सारा हातहतियार उठाओ, र यसरी खराब दिनको सामना गर्न सक, र सबै काम गरेर खड़ा हुन सक्‍ने होओ।" यदि हामीले हाम्रा हतियारसहित आत्मसमर्पण गर्‍यौँ, रगताम्य झण्डालाई झुकायौँ र सैतानको बन्दी र दासहरू हुन पुग्यौँ भने हामी संघर्ष र कष्टबाट राहत त पाऔँला। तर त्यो शान्ति हामीले येशू र अनन्त जीवनबिनाको मोलमा पाएका हुन्छौँ। ती सर्तहरूमा हामीले शान्तिलाई स्वीकार गर्न चाहन्दैनौँ। त्यसकारण युद्ध गर्दै जाऔँ। संसारको वा (हाम्रै) इतिहास अन्तसम्म संग्राम गर्दै जाऔँ, तर आत्मिक, नैतिक र चारित्रिक हत्या र पापीको मोलमा हामीलाई त्यस्तो शान्ति चाहिन्दैन।–एलेन जी ह्वाइट, द रिभ्यु एण्ड हेराल्ड, मे ८, १८८८।

प्रकाशको पुस्तकसँग एफिसी ६:१०-२० को सम्बन्ध के छ ? यस अंशमा अन्तिम युग वा येशू आउनुभन्दा अघिका त्यही घट्नाहरूलाई देखाउँदछ। प्रकाशको पुस्तकमा युद्धका आवाजहरू घन्किएको पाइन्छ (प्रकाश १२, १६:१२-१६, १९:१७-२१)। दुवैमा, परमेश्‍वरका जनहरूलाई स्वर्गिय स्थाहरूमा भएका शत्रुले हमला गरिरहेकाछन्। यो शक्ति युगौँ युगसम्म सक्रिय र शक्तिशाली छ। दुवैमा परमेश्‍वरका जनहरूलाई भविष्यको युगको निम्ति अघि सरिरहन उत्साह दिएको छ।

अझ "दुवै एफिसी र प्रकाशको पुस्तकले अन्तिम युद्धलाई औँल्याउँछ जब शत्रुलाई पूरै परास्त्र गरिनेछ र सदाको निम्ति नयाँ युगको स्थापना हुनेछ," त्यो नयाँ युगमा परमेश्‍वरका जनहरू अन्तिम महिमित स्थितिमा हुनेछन् र शत्रु सदाको निम्ति बिनाश हुनेछ। यो प्रतिज्ञा प्रमाणित गरेर नै देखाउनेछ। (योर्डन कालेभझेकोभ, इस्काटोलोजी अभ एफिसियनस्, ओसिजेक, क्रोशिय: इभन्जसलिकल थियोलोजिकल सेमिनारी,२००५, पृ. २१७, २३३-२३५)।

**चिन्तनमनन**:

`अन्धकारको शक्तिसँग तपाईँले स्पष्टरूपमा कहिले सामना गर्नुभएको थियो? ती समयहरूमा तपाईँको के रणनीतिहरूले सहयोग गरेका थिए?`

`एफिसी ६:१०-२०को बारेमा तपाईँलाई थाहा नै भएको परिवेशमा कुनै व्यक्तिलाई दुष्टको शक्तिले (एफिसी ६:१२) दवाइरहेकोलाई तपाईँले कसरी सेवा गर्न सक्नुहुन्छ?`

`सैतान र उसका खराब तत्वका युक्तिहरूलाई हामीले कसरी पहिचान गर्ने र त्यसबाट सुरक्षित हुने? कतिपय समयमा तपाईँ धेरै पापी, भ्रष्ट भएको महसुस गरि तपाईँले आफ्नो विश्‍वासलाई त्याग्न तयार हुनुभएको होला। तपाईँको दिमागमा त्यो सोच कसले राखेको छ- येशूले कि अन्धकारका शक्तिहरूले? यस्तो समयमा येशूमा भएको अचम्मका प्रतिज्ञाहरूलाई तपाईँले दावी गर्नु किन जरुरी छ?`