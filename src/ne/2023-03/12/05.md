---
title:  पौराणिक रणभूमिमा युद्ध गर्न जम्मा हुनु
date:   13/09/2023
---

`एफिसि ६:१०-२० फेरि पढ्नुहोस्। यसबेला पावलले प्रयोग गरेको क्रियापद "उभिनु वा खडा हुनु" भन्ने प्रयोग गरेको विभिन्न शैलीहरूलाई सोच्नुहोस्। उनको निम्ति यो धारणा किन महत्त्वपूर्ण छ?`

जब पावलले सैनिकको प्रतिकलाई प्रयोग गर्छन् तब उनको वा पौराणिक समयमा युद्धमैदानमा हुने युद्धको परिवेशमा प्रयोग गरेको हामीले बुझ्नुपर्छ। "खडा हुनुको" अर्थ के हो (एफिसी ६:११,१३,१४)? के युद्धसँग प्रतिवाद गर्नमात्र खडा हुने हो त? पौराणिक साहित्यको प्रख्यात लेखक थसाइडिडसले युद्धको बारेमा वयानहरू लेखेका थिए। यदि लडाईँ जित्‍नुछ भने सैनिकहरूले युद्धभूमिमा भाषणहरू सुन्नुपर्छ। सफल युद्धको निम्ति क्रियाकलापहरू हुनुपर्छ भनेर उनले लेखेका छन्: (१) सैनिकहरू एक जत्था भएर शत्रुको सामना गर्न अघि बढ्नुपर्छ; (२) अनि तिनीहरूले द्रुतगतिले निडर भएर शत्रुसँग युद्ध गर्न हाताहात गर्नुपर्छ; (३) अन्तमा तिनीहरूले शत्रुलाई परास्त्र गर्नै पर्छ।" द पेलोपोनिसियन वार, न्यु योर्न: डट्टन, १९१०, ४.१०.१-५।

पौराणिक युद्धको मूख्य क्षण त्यसबेला हुन्छ जब दुई सेनाहरू आआफूसँग भएका हातहतियारहरूले अर्कोमाथि बज्राघात गर्छन्। त्यसबेलाको तिनीहरूको "टक्‍कर एकदम भिषण हुन्छ"- भिक्टोर देभिस हानसन, द वेस्टर्न वे अभ वार, न्यु योर्क: अक्सफोर्ड, १९८९, पृ. १५२,१५३। युद्धभूमिको मैदानमा अडिग भएर उभिनु पौराणिक युद्धको ठूलो चुनौती थियो। जब तिनीहरू मुखामुख भिड्छन् तब एकले अर्कोलाई दवाउन वा लखेट्न प्रयास गर्दथे।

युद्ध गर्न खडा होउ भन्ने पावलको आह्वानमा त्यस दृश्यलाई याद दिलाउँछ जब सिपाहीँहरू एक भएर शत्रुपक्षलाई सयौँ मुक्‍का हान्थे।- भिक्टोर देभिस हानसन, द वेस्टर्न वे अभ वार, पृ. १५२। आफ्नो शत्रुसँग पनि चर्चले कुस्ताकुस्ती गर्नुपर्छ भनेर पावलले बताउँछ (एफिसी ६:१२)। खडा होउ भन्ने कडा शब्द पावलले यसरी प्रयोग गर्छन्: "यसैकारण परमेश्‍वरका सारा हातहतियार उठाओ, र यसरी खराब दिनको सामना गर्न सक, र सबै काम गरेर खड़ा हुन सक्‍ने होओ।" एफिसी ६:१३।
यसको अर्थ हामी आरामसँग बस्ने होइन! "खडा हुनु" भनेको हामी युद्धभूमिमा जोशिलो र हठ्ठाकठ्ठा भएर लडाईँ गरिरहनु हो। हामीसँग भएका सबै अस्त्र-शस्त्र प्रयोग गरेर सैतानसँगको संग्राममा सिपाहीँ जस्तै खडा हुनुपर्छ। पावलले यो अर्ती दिन्छन्, "तिमीहरूका जीवनको चाल ख्रीष्‍टका सुसमाचारको योग्‍य होस्‌। म चाहे आएर तिमीहरूलाई देखूँ, चाहे अनुपस्‍थित रहूँ, म तिमीहरूका बारेमा यही कुरा सुन्‍न चाहन्‍छु, कि तिमीहरू एउटै आत्‍मामा दृढ़ बनी खड़ा भएका छौ, र एउटै मनका भई सुसमाचारको विश्‍वासको निम्‍ति मिलेर परिश्रम गर्दछौ।"  फिलिप्पी १:२७।

`हिब्रू १२:४ पढ्नुहोस्। प्रभुमा खडा हुनु भनेको त्यस पदले निचौडमा कसरी बताउँछ? यसमा चर्चका सबै सदस्यहरू एकताको  सूत्रमा रहेर किन खडा हुन आवश्यक छ? "पापको विरुद्धमा तिमीहरूले गरेका सङ्घर्षमा रगत बगाउनुपर्ने अवस्‍थासम्‍म तिमीहरू पुगेका छैनौ।" हिब्रू १२:४।`