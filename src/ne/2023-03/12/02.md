---
title:  युद्धभूमिमा भाषण
date:   10/09/2023
---

`पावलले एफिसीको पत्रको निश्कर्ष एफिसी ६:१०-२० थर्किने शैलीमा लेख्दछन्। आज हामीपनि महान् विवादको चलखेलमा होमिएकोले युद्धभूमिमा हामीले पनि उठाउनुपर्ने चर्को आवाजको अर्थ  के हो?`

अन्धकारका दुष्ट फौजहरूसँग युद्ध गर्न चर्च र विश्‍वासीहरू बलबान भएर खडा होओस् भनेर आह्वान गर्दै उनको एफिसीको पत्र अन्त्य गर्दछन्। परमेश्‍वरका सशक्त होउ (एफिसी ६:१०) भन्ने अर्तीबाट पावलले आफ्नो आग्रह सुरु गर्छन्। परमेश्‍वरका सारा हातहतियारहरूले सुसज्जि होस् भनेर उनले आफ्नो आह्वान दोहोर्‍याउँछन् (एफिसी ६:११)। विशेष लक्ष्यलाई औँल्याउँदै पावलले आह्वान गर्दछन्: सैतानका युक्तिहरूको बिरुद्धमा खडा हुन (एफिसी ६:११) र सैतान र उसका दुष्ट शक्तिशाली, आत्मिक फौजहरूसँग युद्ध गर्न अस्त्रहरू भिर्न। कुनकिसिमको अस्त्रहरू भिर्नुपर्छ भनेर उनले विस्तृतरूपमा बताउँछन्। युद्धमा निडर भएर खडा हुन विश्‍वासीहरू परमेश्‍वरको सम्पूर्ण हतियार भिर्नुपर्छ, जुन कम्मर पेटी, छातीपाटा, जुत्ता, ढाल, मुकुट र तरवार हुन् (एफिसी ६:१४-१७)। विश्‍वासीहरू हतियारहरू पूरै भिरेर युद्धभूमिमा लडाईँ गर्न तयार होउ भनेर पावलले विश्‍वासीहरूलाई आह्वान गर्दछन्। पौराणिक सेनाहरूले पनि त्यही खालका अस्त्रहरू भिरेर संग्रामभूमिमा जान्थे। युद्धभूमिमा साहस बढाउन प्रार्थना गर भनेर पावलले आग्रह गर्दछन्।

पुरानो करारमा युद्धमा जानुभन्दा अघि राजाले युद्धको निम्ति भाषण गर्दथे। त्यही खालको नीति अपनाउँदै पावलले पनि चर्चको लक्ष्य भनेको सैनिक द्वन्द्व हो र त्यसको निम्ति हतियारहरू भिर्नुपर्छ भनेर आह्वान गर्छन्। उनले यो आदेश दिँदै चर्च र विश्‍वासीहरूलाई सुर्‍याउँछन्: "प्रभुमा र उहाँका शक्तिको सामर्थ्‍यमा बलवान्‌ होओ।" एफिसी ६:१०।

पुरानो करारका सैनिकहरू युद्धभूमिमा जानुभन्दा अघि अगुवाहरूले तिनीहरूलाई साहस दिने वचनहरू दिन्थे (उदाहरणमा, व्यवस्था २०:२-४; न्यायकर्ता ७:१५-१८; २ इतिहास २०:१३-२०; २ इतिहास ३२:६-८; नेहम्याह ४:१४,१९,२०)। ती साहस दिने वचनहरूमा इस्राएलको युद्धको सफलता तिनीहरूको बल र आफ्नो हतियारहरूमा होइन भनेर उल्लेख गरिएको हुन्थ्यो किनकि शत्रुहरूको हतियार र सैनिक तिनीहरूको भन्दा धेरै हुन्थ्यो। तर, तिनीहरूको विजय परमेश्‍वरको उपस्थिति र शक्तिमा भरपर्छ भनेर सुनाउँथ्यो। युद्धभूमिमा हासिल गर्ने सफलता आत्मस्वाभिमान वा आत्मबलमा होइन तर परमेश्‍वरको शक्तिमा अटल विश्‍वास राखेर र उहाँद्वारा नै सफल उपलब्ध गराउने सर्तमा हुन्थ्यो। ती विषयबस्तुहरूलाई प्रयोग गर्दै पावलले विश्‍वासीहरूलाई यो अर्ती दिन आँट गर्दछन्: (१) चर्चको लक्ष्य र कार्यक्रममा सक्रिय भएर अघि बढ; (२)  तिनीहरूको जीवन र गवाहीलाई प्रभाव पार्ने अदृश्य आयामहरूप्रति चनाखो होउ; (३) तिनीहरूको सफलताको निम्ति परमेश्‍वरको प्रावधनाप्रति सजग हुनु; र (४) विश्‍वासीहरूको बीचमा जहिले पनि एकताको सूत्रमा रहनु जसले गर्दा सैतानसँगको युद्धमा एकजुट हुनसकोस्।

`हाडछाला भएको मानव प्राणीसँग हाम्रो युद्ध होइन भनेर पावलले हामीलाई किन चेतवनी दिन्छन्? तर हाम्रो युद्ध भनेको अदृश्य अलौकिक शत्रुहरूसँग हो। त्यसले गर्दा तिनीहरूसँग युद्ध गर्दा हामी विजयको आशा परमेश्‍वरमात्रै हुन्छ भनेर कसरी प्रतिवद्धता जनाइरहने?`