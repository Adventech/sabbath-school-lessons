---
title:  कथा
date:   15/09/2023
---

### निकाशा नै देखिएन

_बाइबा, लाटाभिया_

खेलकुद नै बाइबाको तिब्र चाहना थियो। खेलकुदहरूमा सरिक हुन उनले सबै थोक सुम्पेकी थिइन्। उनलाई विशेष गरेर बास्केटबल मन परेको थियो। उनका प्रशिक्षकहरूलाई पनि उनले धेरै मन पराएकी थिइन्। जब जब प्रतिस्पर्धामा भाग लिन्थिन् त्यसबेला आफू जित्‍ने आशामा थिइन् र त्यसको निम्ति उनी जे गर्न पनि तयार थिइन्।

बाइबा सेभेन्थ-डे घरपरिवारमा जन्मेकी थिइन्। जब उनी बप्तिस्माको निम्ति तयार गर्दै थिइन् तब बास्केटबल खेल्न रोक्नुपर्ने महसुस गरिन्। धेरै जसो खेलहरू शनिबार हुन्थ्यो। आफूले साबथलाई पालन गरेर परमेश्वरको इज्जत राख्‍न उनले चाहेकी थिइन्।

आफ्नो देश लाटाभियाम त्यस १६ वर्षकी किशोरीले ठूलो चुनौतिको सामना गर्नुपरेको थियो। खेलकुद नै उनको जीवन थियो। अब आफ्ना प्रशिक्षकहरूलाई यो सन्देश दिन उनलाई वाध्य भयो। यो एकदम पीडादायी थियो। प्रशिक्षकहरू उनका निम्ति बाबुआमा जस्तै थिए। तिनीहरूले उनलाई तालिम दिन धेरै समय र उर्जा लगानी गरेका थिए। उनले आफ्ना साथीहरूलाई पनि भन्न कर लाग्यो। उनी टिमको क्याप्टेन पनि थिइन्। उनको सहभाग बिना बास्केटबलको प्रतिस्पर्धात्मक खेलमा उनका साथीहरूले धेरै चुनौतीको सामना गर्नुपर्ने पनि उनले महसुस गरिन्। उनले प्रार्थना गरिन्, "प्रभु, म तिनीहरूलाई कसरी भन्ने?" उनले निकाशा नै पाउने देखिनन्। अनि यस किशोरीले एक साबथमा आफ्नो अन्तिम खेल खेल्ने निर्णय गरिन्। अनि खेलको बिचमा आफू आफ्नो दराजको अगाडि एक्लै उभिरहेकी भेट्टाइन्। उनलाई के गरुँ के गरुँ भयो। उनको बिवेकले उनलाई घचघचाइरहेको थियो। उनी घुँडा टेकेर प्रार्थना गरिन्, "प्रभु, केही न केही त गर्नुहोस्। अबदेखि साबथमा बास्केटबल खेल्न चाहँदिन। म तपाईँको पछि लाग्न चाहन्छु। तर मेरा प्रशिक्षकहरूलाई कसरी भन्ने सो मलाई थाहा भएन। यो तिनीहरूको निम्ति पीडादायक हुन सक्छ। तर म तपाईँलाई यो बाचा गर्दछु कि यो साबथ मेरो अन्तिम खेल हुनेछ।" तर त्यसबाट निकाशा पाउने उनले देखिनन्। प्रार्थन गरेपछि उनी बिसन्चो भइन्। प्रशिक्षकहरूले उनलाई जाँचे र उनको रक्तचाप २०० भएको थाहा पाए। त्यो अत्यन्तै ठूलो रक्तचाप थियो। उनलाई अस्पतालमा भर्ना गरियो। विभिन्न श्रृङ्खलाको जाँचपछि डाक्टरले उनलाई चकित पार्ने गरेर सन्देश दिए, "तिमी केवल एउटामात्र मृगौला बोकेर जन्मेका हौ। अब देखि तिमीले बास्केटबल खेल्न सक्दैनौ।" आफूले के सुनिरहेको छ सो बाइबालाई विश्‍वासै गर्न सकिनन्। आफ्नो समस्याबाट निकासा परमेश्वरले नै उपलब्ध गराउनुभएको थियो। आफ्नो मृगौला केवल एउटामात्र भएको उनलाई रमाइलो त मानिनन्। आफू खेलमा सहभागी हुन असमर्थ भएको उनका प्रशिक्षक र साथीहरूलाई सुनाइन्। त्यस समाचारदेखि तिनीहरूले दु:ख त माने तर तिनीहरूले बुझेर सहानुभुति देखाए।

परमेश्वरले नै निकाशा गरिदिनुभएकोमा बाइबा उहाँप्रति आभारित त भइन् तर आफूलाई मन पर्ने खेलकुदबाट अलग हुनुपर्दा उनलाई ठूलो दुख लागेको थियो। खेलकुद नै उनको निम्ति जीवन थियो। तर, खेलकुदभन्दा आफूले उत्तम थोक पाएको उनी खुशी भइन्।उनले येशूलाई पाएकी थिइन्। उनले प्रार्थना गरिन्, "प्रभु, मेरो जीवनमा कुनै नयाँ थोक दिनुहोस् किनकि म अब खेलकुदमा भाग लिन सक्दिनँ।"

प्रार्थना गरेको केही समयमा नै उनको साथीले उनलाई गितार खेल्न दिइन्। बाइबाले गितार पहिला कहिल्यै पनि खेलेकी थिइनन्। अलि अलि गितारको कोर्ड बजाएर गीत गाउन थालिन्। उनलाई गार्‍हो भएन। सानोतिनो गीतहरू गितारको सहायताले गाउन सकेकी आफूले महसुस गरिन्। उनी धेरै खुशी भइन्। उनलाई थाहा थिएन कि उनलाई येशूले सङ्गीतको प्रतिभा दिनुभएको थियो।

यो कथा लेखुञ्‍जेल बाइबा ४२ वर्षकी थिइन्। बास्कटेबल आफूले खेल्न नपाएतापनि अरू खेलहरूमा भाग लिन सक्ने भएकी थिइन्।

"मेरो केवल एउटामात्र मृगौला भएकोले मेरो खेलकुदमा भाग लिन नसक्ने होइन रहेछ। हिँउमा स्की खेल्न र अरू खेलकुदमा म अझै पनि भाग लिन सक्छु," अत्यन्तै हर्षित भएर बाइबाले यस लेखकलाई बताइन्।

-आन्ड्र्यु मेकचेसस्नी