---
title:  दुष्टका शक्तिहरूसँग कुस्ताकुस्ती
date:   14/09/2023
---

पावलले खराब वा दुष्ट आत्मिक शक्तिहरूलाई विभिन्न नाउँहरू दिएको छन्। एफिसी १:२१मा " शासन, र अधिकार, र शक्ति र राज्य" भनेका छन् भने एफिसी ३:१०मा " स्वर्गीय स्‍थानहरू शासकहरू र अख्‍तियारवाला" भनेर उल्लेख गरेकाछन्। एफिसी ६:१०-२०को पद १२मा यो उल्लेख गरिएको छ, "हामीहरूको युद्ध शरीर र रगतको विरुद्ध होइन, तर प्रधानताहरूका विरुद्ध, शक्तिहरूका विरुद्ध, वर्तमान अन्‍धकारका सांसारिक शासकहरूका विरुद्ध र स्‍वर्गीय स्‍थानहरूमा भएका दुष्‍ट्याइँका आत्‍मिक सेनाहरूका विरुद्ध हो।"

जब पावलले "हाम्रो युद्ध वा संघर्ष" (एफिसी ६:१२) भन्ने शब्द प्रयोग गर्दा ग्रिक शब्द प्रयोग गर्दछन्। यो शव्द कुस्तीवाजहरू (pale पेले) प्रतिस्पर्धाको निम्ति कुस्ती खेल्नेमा प्रयोग गरिन्छ। युद्ध गर्नुभन्दा अघि मानिसहरू कुस्ती खेल्दथे। यो युद्धको निम्ति तयार हुने उत्कृष्ट तालिम थियो। विश्‍वासीहरू कुनै मनगढन्ते शक्तिसँग होइन वास्तविक अन्धकारका शक्तिहरूसँग संघर्ष गरिरहेकाछन् भनेर पावलले यकिन गर्न चाहन्छन्।

ती शक्तिहरू को हुन् भनेर पावलले यहाँ बताउँछन्:

| एफिसी १:२१ | एफिसी ३:१० | एफिसी ६:१२ |
| --- | --- | --- |
| प्रत्येक शासक वा जसले शासन वा अख्तियार चलाउँछ | शासकहरू वा अख्तियारवालाहरू | शासक वा अख्तियारवालाहरू |
| प्रत्येक आधिकारी | आधिकारीहरू | आधिकारीहरू |
| प्रत्येक शक्ति | | बर्तमान अन्धकारका जगतव्यापी शक्तिहरू |
| प्रत्येक राज्य वा प्रभुसत्ता | | आकाशीय क्षेत्रहरूमा भएका दुष्टका आत्मिक शक्तिहरु |
| नामाङ्करण गरेको प्रत्येक नाउँ | | |

नामाङ्करण गरेको प्रत्येक नाउँ र स्वर्गीय वा आकशीय क्षेत्रहरूमा भएका आत्मिक दुष्ट फौजहरू भनेको अर्थ ती दुष्ट र अलौकिक शक्तिहरू ख्रीष्टको अधिनमा छ भनेर पावलले प्रतिवद्धता जाहेर गर्छन् (एफिसी १:२१)। यद्यपि, कुनै पनि युद्धमा शत्रु पक्षको शक्तिलाई कमजोर ठान्नु असल रणनीति होइन। हामी केवल मानवीय शत्रुहरू वा सुसमाचारलाई प्रतिरोध गर्नेहरूसँगमात्र होइन "हामीहरूको युद्ध शरीर र रगतको विरुद्धमात्र होइन, तर प्रधानताहरूका विरुद्ध, शक्तिहरूका विरुद्ध, वर्तमान अन्‍धकारका सांसारिक शासकहरूका विरुद्ध र स्‍वर्गीय स्‍थानहरूमा भएका दुष्‍ट्याइँका आत्‍मिक सेनाहरूका विरुद्ध हो (एफिसी ६:१२-१३) भनेर पावलले जिकिर गर्दछन्। ती दुष्टका शक्तिहरूलाई चलाख सेनापति सैतानले नेतृत्व गरिरहेको छ (एफिसी ६:११)। हाम्रो शक्तिशाली शत्रुको फौज र चर्तिकलाहरूप्रति हामी सजग हुनुपरेतापनि तिनीहरूबाट हामी झुक्नु आवश्यक छैन। प्रत्येक युद्धमा परमेश्‍वर हाम्रो साथमा हुनुहुन्छ (एफिसी ६:१०) र उहाँको अत्यन्तै शक्तिशाली अस्त्र-शस्त्रहरू हामीलाई उपलब्ध गराइएको छ (एफिसी ६:११; यशैया ५९:१५-१७)। उहाँले हामीलाई उहाँको सत्य, धार्मिकता, शान्ति, विश्‍वास, मुक्ति र पवित्र आत्माले हामीलाई सुसज्जित पार्नुभएको छ (एफिसी ६:१३-१७)। हामीसँग लाग्गु हुने परमेश्‍वर र हाम्रो शिरदेखि पाइटालासम्म अस्त्र भिराइदिएकोले हामी सैतानसँगको युद्धमा पराजित हुन आवश्यकता छैन (रोमी १६:२०; १ कोरन्थी १५:२३,२४; २ थेस्सोलिनिकी २:८)।

`हाम्रो बिरुद्धमा अदृश्य आत्मिक, आध्यात्मिक शक्तिहरू जुटेकाछन् भन्ने वास्तविकता काल्पनिक होइन। त्यसको सामना गर्न हामी निरिह छौँ। त्यसकारण ती शक्तिहरूसँग भिड्न र परास्त्र गर्न प्रत्येक क्षण प्रभु येशूलाई किन पक्रिराख्‍नुपर्छ किनकि उहाँ ती सबै शक्तिहरूभन्दा महान् मात्र होइन तिनीहरूलाई परास्त्र पनि गर्नुभएको थियो?`