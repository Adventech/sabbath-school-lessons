---
title:  हामी जीवित परमेश्‍वरका चर्च हौँ
date:   26/09/2023
---

`परमेश्‍वरको चर्चमा सहभागी हुनु किन महत्त्वपूर्ण र अत्यन्तै रहरलाग्दो छ? हेर्नुहोस् एफिसी ३`

चर्चको बारेमा जब चर्चका सदस्यहरूले सकारात्मक टिप्पणी गर्छन् तब हामी उत्साहित हुन्छौँ। तर, जुनरूपमा पावलले चर्चको बारेमा एफिसी ३मा अत्यन्तै उल्लेसित भएर वर्ण गरे हामी जतिसुकै चर्चको गुणगाण गर्नेभएतापनि चर्चप्रति उनले गरेका प्रशंसाको तहमा पुग्न सक्दैनौँ अर्थात् हामीसँग शब्दहरू नै छैन। एफिससमा रहेका विश्‍वासीहरूको निम्ति आफूले गरेका पार्थनाहरूलाई उल्लेख गरेकै (एफिसी ३:१, साथै एफिसी १:१५-२३सँग तुलना गर्नुहोस्) बीचमा उनले परमेश्‍वरले चर्च सृजना गर्नुभएको बारेमा छलफल गर्दछन् (एफिसी ३:२-१३), अनि उनले आफ्नो प्रार्थनाको बारेमा सुनाएको पूरा गर्छन् (एफिसी ३:१४-२१)। अनि हामी यो अध्याय पढ्दै गर्दा परमेश्‍वरको "योजना" वा "रहस्य"को महत्त्वपूर्ण शिक्षालाई बुझ्न सक्नेहुन्छौँ:

* अनन्तको समयमा नै परमेश्‍वरले चर्चको स्थापनाको "रहस्य" वा "योजना" तर्जुमा गर्नुभएको थियो।
* येशू ख्रीष्टको जीवन र मृत्युले लामो समयसम्म रहस्यमय भएको त्यो योजना सम्पन्न भएको थियो (एफिसी ३:११सँग एफिसी २:११-२२ तुलना गरेर पढ्नुहोस्)।
* चर्चको "रहस्य" र अन्यजातिहरू पनि त्यस चर्चका पूर्ण सहभागी हुन् भन्ने चकित पार्ने सत्य परमेश्‍वरले पावललाई प्रकट गर्नुभएको थियो (एफिसी ३:३-६)।
* "ख्रीष्टको अगम्य वा खोजेर पत्ता लगाउन नसकिने सम्पत्ति" (एफिसी ३:८,९)को सुसमाचार प्रचार गर्नुमा आफू सहभागी भएको पावलले व्यक्त गर्दछन्।
* धेरै मानिसहरू ख्रीष्टलाई विश्‍वास गरेको कारण चर्चको सृजना भएको हो। चर्च भनेकै दुवै यहूदी र अन्यजाति वा अयहूदीहरूको एकै थलो हो। "ताकि यसरी मण्‍डलीद्वारा परमेश्‍वरका विभिन्‍न किसिमका ज्ञान स्‍वर्गीय स्‍थानहरूमा शासकहरू र अख्‍तियारवालाहरूका माझमा प्रकट गरिओस्‌।" एफिसी ३:१० र दुष्ट बाटोमा नै रहन रूचाउनेहरूको पनि अन्त्य हुनेछ भनेर चर्चले नै घोषणा गर्दछ (एफिसी ६:१०-२०)। सबै थोक येशूमा एकत्रित गर्ने योजना तर्जुमा हुँदैछ, र समय छोटो छ।

चर्चको बारेमा यही बुझाइले विश्‍वासीहरूको निम्ति प्रार्थना गर्न पावललाई उत्साहित गरिएको थियो। हाम्रै निम्ति हृदयछुने प्रार्थना पावलले एफिसी ३:१४-२१मा प्रार्थना गरेका थिए भनेर किन कल्पना नगर्ने? तपाईँ पनि "परमेश्‍वरको पूर्णताले भरियोस्" भनेर पावलले तपाईँको निम्ति प्रार्थना गरेका थिए भनेर किन कल्पना नगर्ने? तपाईँ पनि यस चकित पार्ने एकैसूत्रमा बाँधिने चर्चको रहस्यमा समावेश होस् भन्ने उनको प्रार्थनामा किन सहभागी नहुने?

`हाम्रै चर्चमा के अवरोध वा पर्खालहरू छन् जुन पावलले भनेको अनुसार हुनुहुँदैन? त्यसलाई हटाउन तपाईँले कसरी सहयोग गर्न सक्नुहुन्छ?`