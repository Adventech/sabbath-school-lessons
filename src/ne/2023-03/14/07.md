---
title:  थप जानकारी
date:   29/09/2023
---

एफिसी ६लाई चिन्तन गर्दै हाम्रो यस अध्ययन पुस्तकला अन्त्य गर्नेछौँ। हामी, चर्च समूदाय शान्तिको निम्ति युद्ध गर्ने परमेश्‍वरका फौज हौँ भनेर एफिसी ६मा भेट्टाएका छौँ।

एफिसीको पत्रमा, पावलले चर्चलाई विभिन्न प्रतिकहरूले चित्रण गरेकाछन्; ख्रीष्टको शरीर (एफिसी १:२२,२३; ४:११-१६), परमेश्‍वरको मन्दिर (एफिसी २:१९-२२), ख्रीष्टको दुलही (एफिसी ५:२१-३३) र हातहतियारले सुसज्जित भएर अग्रसर हुने परमेश्‍वरको फौज (एफिसी ६:१०-२१)। चर्च हतियारधारी जत्था हो भन्ने तर्कमा धेरै फाइदाहरू छन् साथै त्यस तर्कलाई गलत पनि सम्झिन सक्छ।

सैतिक हतियार भिरेर अरूसँग युद्ध गर्नुपर्छ भन्ने पावलको वचनलाई हामी सजिलैसँग गलत सम्झिन सक्छौँ । त्यही पावलले हामीलाई एकताको सूत्रमा रहनुपर्छ, हाम्रो बोलिचालीले एक आर्काको हित गर्नुपर्छ र कोमल हृदय हुनुपर्छ भनेर सिकाउँदछन् (एफिसी ४:२५-५:२) । परमेश्‍वरको सुसमाचार भनेको "शान्तिको सन्देश वा सुसमाचार" हो भनेर पावलले नै भनिरहेका छन् (एफिसी ६:१५)। तर पावलले चर्च जल्दोबल्दो सैनिकको प्रतिक भनेर चित्रण गर्दा परम्परागतरूपमा हातहतियार उठाएर येशूलाई विश्‍वास नगर्नेहरूलाई भौतिक कार्यवाही वा युद्ध गर्न पावलले आह्वान गरेकै होइन। सैतान र उसका दुष्ट फौजसँग आत्मिक युद्ध गर्नुपर्दा हाम्रो युद्ध शान्ति युद्ध हो भनेर बुझ्नु पर्छ। परमेश्‍वर र सैतानको बीचमा भइरहेको भिषण वैचारिक द्वन्द्वको मैदानमा हामीलाई परमेश्‍वरको फौजमा सामेल हुन पावलले आग्रह गर्दछन्।

हाम्रो विरुद्धमा खडा भएका शत्रुका फौजहरू कतिको शक्तिशाली छ भन्ने वास्तविक अनुमानबाट हामी पन्छिनु हुन्न। हाम्रा शत्रुहरू भनेको केवल हामीमाथि जाइलाग्ने मानव शत्रुहरूमात्र होइन तर "आकाशका स्थानहरूमा रहेका दुष्टका आत्मिक फौजहरू" हुन् (एफिसी ६:१२)। त्यसलाई नेतृत्व गर्ने त्यसको चलाख सेनापति लुशिफर वा सैतान आफै हो (एफिसी ६:११)। तर, हाम्रा शत्रुहरूको अगाडि हामी झुक्नुपर्दैन न त दविनै पर्छ। सैतानसँग गर्ने युद्धमा परमेश्‍वर हाम्रो साथमा हुनुहुन्छ (एफिसी ६:१०)। उहाँले हामीलाई उच्चस्तरका हतियारहरू भिराउनुभएको छ। त्यो हतियार परमेश्‍वर आफैको हो (एफिसी ६:११, यशैया ५९:१५-१७)। उहाँले हामीलाई सत्य, धार्मिकता, शान्ति, विश्‍वास वा निष्ठा, मुक्ति र पवित्र आत्माले सुसज्जित गर्नुभएको छ (एफिसी ६:१३-१७)। हाम्रो अगाडि परमप्रभु परमेश्‍वर हुनुहुन्छ। युद्धमैदानमा उहाँले नै नेतृत्व गर्नुहुन्छ। शिरदेखि पाइटालासम्म उहाँले हामीलाई उहाँको अस्त्रले सुसज्जित पार्नुभएको छ। यस परिवेशमा हामी सैतानसँगको युद्धमा हार्नु आवश्यक छैन। हाम्रो निम्ति विजय सुनिश्‍चित गरिएको छ।

**चिन्तनमनन**:

`हामी हाम्रो धर्मकर्म र कामबाट मुक्ति पाउँदैनौँ। यो कुरा बाइबलले स्पष्टसँग बताउँदछ। यद्यपि पावलले यो लेखिएको अर्थ के हो, "किनकि हामी असल कामहरूका निम्‍ति ख्रीष्‍ट येशूमा सृजना गरिएका उहाँका हातका सीप हौं। हामी तीबमोजिम हिँड़ौं भन्‍ने हेतुले परमेश्‍वरले पहिलेबाटै ती तयार गर्नुभएको थियो" (एफिसी २:१०)? त्यसकारण, हाम्रो असल कामहरूको लक्ष्य के हो त?`

`पावलले यो लेख्दछन्: "उहाँलाई, जसले हामीभित्र काम गर्ने उहाँको शक्तिअनुसार हामीले मागेको वा चिताएको भन्‍दा ज्‍यादै प्रशस्‍त मात्रामा गर्न सक्‍नुहुन्‍छ। एफिसी ३:२०। हामीलाई घचेट्ने के शक्ति हामीमा छ र त्यो शक्तिलाई हाम्रो जीवनबाट कसरी प्रकट गरिरहेकाछौँ?`