---
title:  समाजको निम्ति हामी मुक्ति पाएको
date:   25/09/2023
---

`एफिसी २ अध्याय पढ्नुहोस्। जब तपाईँले यो पढ्नुहुन्छ, तब उहाँको पुत्र येशू ख्रीष्टद्वारा परमेश्‍वरले हाम्रो निम्ति के गर्नुभयो सो सोच्नुहोस्।`

"तर परमेश्‍वरले..." (पद ४)। ति दुई शब्दहरू मानव प्राणीको निम्ति अत्यन्तै आशाले भरिएका उल्लेखनीय भावनाहरू हुन्। पावलले आफ्ना पाठकहरूलाई तिनीहरूको बिगतको भयावभ र भ्रष्ट जीवनको बारेमा वर्णन गर्छन्। तिनीहरूको भयानक र कठोर जीवनको चित्रण एफिसी २:१-१०मा पावलले चित्रण गर्छन्। मानव जीवनको कहालीलाग्दो परिस्थितिको बारेमा उनले बताउँदै तिनीहरू परमेश्‍वरको खिलाफमा विद्रोह गर्ने मनस्थितिमा तिनीहरू थिए भनेर उनले सुनाउँछन्। तिनीहरूको खास जीवन सैतानको नियन्त्रणमा थियो (एफिसी २:१-३)। "तर कृपाको धनी परमेश्‍वर..." र परमेश्‍वरले तिनीहरूलाई के गर्नुभयो र हामीलाई पनि गर्नुभयो? १. येशूबिना हामी मुर्दा जीवन बिताइरहेका थियौँ। तर उहाँले ख्रीष्टमा जीवित पार्नुभयो। उहाँको पुनरुत्थान पनि हाम्रै पुनरुत्थान हो। २. उहाँले हामीलाई येशूसँग उचाल्नुभयो-स्वर्गमा उहाँको उक्लाइ हाम्रो पनि उक्लाइ थियो। ३. स्वर्गमा उहाँको सिंहासनसँगै हामीलाई बसाल्नुभएको थियो-उहाँको राज्यरोहण हाम्रो पनि थियो (एफिसी २:४-७)। यस जगतमा हामी केवल दर्शकहरूमात्र होइनौँ- ख्रीष्टको जीवनको तलमाथिको घट्नामा पनि हामी सहभागी भएका हुन्छौँ। ख्रीष्टसँग हामीलाई समावेश गरेर परमेश्‍वरले जुन काम गर्नुहुन्छ त्यो हामी असल भएर वा योग्य भएर वा हाम्रो कुनै धर्मकर्म गरेर होइन तर उहाँको अनुग्रहले (एफिसी २:८,९) हो। येशूसँग एकवद्ध भएर असल काममा लागोस् (एफिसी २:१०) भन्ने परमेश्‍वरको नियत हो।

यदि एफिसी २:१-१०ले हामीलाई येशूसँग एक भएर बाँचोस् भनेर सिकाउँदछ भने, एफिसी २:११-२२मा उहाँको चर्चमा हामी एक आपसमा एक भएर बसोस् भनेर सिकाउँदछ। येशूको मृत्युले परमेश्‍वरसँग ठाडो सम्बन्ध राख्‍न लगाउँछ भने (एफिसी २:१-१०), विश्‍वासीहरूको बीचमा तेर्सो वा सिधा सम्बन्ध राखेर एक आपसमा एकचित्त भएको एफिसी २:११-२२मा उल्लेख गर्दछ। येशूले धर्मको नाउँमा यहूदीले खडा गरेका अयहूदी वा अन्य जातिहरूको पर्खालहरू भत्काइ दिनुभएको थियो। ती पर्खालहरूमा परमेश्‍वरले दिनुभएको व्यवस्थाको दुरुपयोग पनि थियो जसले गर्दा यहूदी र अयहूदीहरूको बिचमा फराकिलो चिरा थियो (एफिसी २:११-१८)। येशूलाई विश्‍वास गरेपछि अब यहूदी र अन्यजातिहरू समान जाति वा एक मानव जाति भएको हुन्छ। येशूले चकित पार्ने अरू कुरो पनि निर्माण गर्नुहुन्छ-नयाँ मन्दिर जो सर्वजातिका मानिसहरू समावेश गरिएका छन्। पौराणिक मन्दिरको पवित्र स्थानहरूमा यहूदीभन्द अरू जातिहरू जान निषेधित गरिएको थियो, अब यहूदीहरूसँग बसेर एक भएर परमेश्‍वरको आराधना गर्न सक्ने भएकोछ। हामी सबै जना परमेश्‍वरको चर्चको भाग हुन सक्छौँ, "परमेश्‍वरको पवित्र मन्दिरको" (एफिसी २:१९-२२)।

परमेश्‍वरको अनुग्रहले तपाईँ हामी सबै जना येशू र हाम्रा विश्‍वासी जनहरूसँग एक सूत्रमा रहने अवसर पाएकाछौँ।

एफिसी २:८-१० पढेर धेरै मानिसहरूले येशूप्रति महाआस्था राखेको पाइन्छ। यही अनुग्रहको सन्देशले पन्द्रौ शताब्दीको रोमन क्याथोलिक धर्मगुरु मार्टिन लुथरको मन जितेको थियो। अनुग्रह र सुधारवादीहरूको मूख्य अरू शिक्षाहरूलाई उनले पत्त लगाएका थिए: मुक्ति भनेको केवल विश्‍वासबाटमात्र पाइन्छ, केवल अनुग्रहबाट, ख्रीष्टबाटमात्रै र परमेश्‍वरको महिमाबाटमात्रै। लन्डनको आल्डरगेट स्ट्रीटमा येशूलाई विश्‍वास गरेको अठारौँ दिनमा सन १७३८मा प्रख्यात प्रचारक जोन वेसलीले अक्सफोर्ड विश्‍वविद्यालयमा प्रचार गरेका थिए। त्यसमा उनको विषय थियो, " हृदयदेखिको चित्कार" र "नयाँ अभियानको दस्तावेज"। त्यसको मूल पद थियो एफिसी २:८। (ए. स्कीभिङ्टन वुड, "स्ट्रानजली वारम्ड: द वेसलीस एण्ड द इभान्जलिजम अवेकनिङ्ग, " क्रिश्‍चियन हिस्टोरी (पत्रिका), ठेली ५, नं. १, १९८४।