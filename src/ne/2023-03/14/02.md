---
title:  हामी ख्रीष्टमा आशिष पाएकाछौँ
date:   24/09/2023
---

कसैले एफिसीको पुस्तकलाई नयाँ करारका हिमालहरू भनेका छन्। हिमाली यात्रामा अगुवाइ गर्ने पथप्रदर्शकरूपमा पावलले एफिसी १मा एउटा चुचुरोमा हामीलाई छिटो छिटो चढाउँछन्। त्यो चुचुरोबाट पावलका धारणाहरूलाई हेर्न पाउँदा हामीलाई आश्‍चर्यचकित पार्दछ।

`एफिसी १ लाई केलाएर पढ्नुहोस्। यस अध्यायमा तपाईँलाई प्रेरणा दिने खालको के छ? त्यहाँ तपाईँको निम्ति आत्मिक चुचुरोहरू के देख्‍नुभएको छ?`

एफिसी १:३-१४ले हिमालको चुचुरोबाट देखिने नक्सा जस्तो काम गर्दछ। यसले अरू चुचुरोहरूको पहिचान गराउँछ। मुक्तिको योजनाको महान् भू-दृश्यमा हामीलाई हाम्रो आशिषित स्थानको बारेमा परिचय गराउँछ। त्यहाँ देखाएको दृश्यमा मुक्तिको इतिहासको पूर्ण दृश्यलाई समेटिएको छ। विगतको अनन्तदेखि ख्रीष्टद्वारा सम्पन्न गरिएको अनुग्रहले भरेको क्रियाकिलापहरूदेखि अनन्तको भविष्यसम्मको विवरण खुलासा गरिएको छ। विश्‍वासीहरूको निम्ति परमेश्‍वरले चाल्नुभएको मुक्तिको योजना यस पृथ्वी सृष्टि गर्नुभन्दा अघि नै बनाइएको थियो (एफिसी १:४)। अव त्यो योजना हाम्री जीवनमा नै सक्रिय वा लागु भएको छ (एफिसी १:७,८,१३,१४)। सृष्टिको सुरुमा तयार गरिएका रणनीतिहरू अन्तको समयमा पूरा हुनेछ। अनि स्वर्ग र पृथ्वीमा भएका सबै थोकहरू जम्मा हुनेछ वा येशू ख्रीष्टमा एक हुनेछ। अनि समय पूरा भएपछि परमेश्‍वरको योजना पूर्णरूपमा सम्पन्न हुनेछ (एफिसी १:१०)। त्यसपछि हामीले परमेश्‍वरको रहस्यमया योजनाको (एफिसी १:९) अनुभव गर्नेछौँ। वर्तमान समयमा हामी ख्रीष्टमा केन्द्रित मुक्तिमा उभिरहेकाछौँ भनेर हामी निश्‍चित हुन सक्छौँ।  परमेश्‍वरको दुरगामी मुक्तिको योजनामा सहभागी भएर सबैलाई समेतिने काममा महत्त्वपूर्ण भाग हामी अहिले खेलिरहेका छौँ।

आत्मिक शिखरमा उभिन पाउँदा हामी आभारित र प्रेरित भएर परमेश्‍वरलाई धन्यवाद चढाउँछौँ। परमेश्‍वरले योजना गर्नुभएको मुक्तिमा विश्‍वासीहरूले अनुभव गर्न सकुन् भनेर पावलले धन्यवादसहित प्रार्थना एफिसी १:१५-१९मा गर्छन्। अनि अर्को अग्लो चुचुरोमा उभिन पुग्छौँ जहाँ पुनरुत्थान हुनुभएको, स्वर्गमा उक्लिनुभएको र उच्च पारिनु भएको ख्रीष्टलाई पावलले हामीलाई औँल्याउँछन्। उहाँले मनले सोचेको प्रत्येक शक्तिमाथि प्रभुत्व जमाउनु भएको छ (एफिसी १:२०-२३)।

येशू ख्रीष्टमा नै व्यक्ति गरिएको परमेश्‍वरको अनुग्रहले अहिले नै हामी त्यस आत्मिक चुचुरोमा रहन सक्दछौँ!

`एफिसी १:४-५ले हामीलाई यो बताउँछ, "उहाँको सामुन्‍ने पवित्र र निष्‍कलङ्क होऔं भनेर संसारको उत्‍पत्तिभन्‍दा अघिबाटै उहाँले हामीलाई चुन्‍नुभयो। उहाँको इच्‍छाको लक्ष्यअनुसार ख्रीष्‍ट येशूद्वारा प्रेममा उहाँले हामीलाई आफ्‍ना सन्‍तान हुनलाई अघिबाटै नियुक्त गर्नुभएको थियो ।" यसको गहिरो अर्थ के हो सोच्नुहोस्। संसारको अस्तित्व हुनुभन्दा अघि नै उहाँले हामीलाई चुन्नुभएको थियो र! तपाईँलाई मुक्ति दिन परमेश्‍वरको महान् चाहनालाई त्यस कथनले तपाईँलाई कस्तो आशा दिनुपर्दछ।`