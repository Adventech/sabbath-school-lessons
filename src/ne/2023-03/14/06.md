---
title:  हामीहरू अनुग्रह पाउने र दिनेहरू हौँ
date:   28/09/2023
---

`जब तपाईँ एफिसी ५ पढ्नुहुन्छ तब अरूहरूसँग हाम्रो सम्बन्ध सुसमाचारले अपेक्षा गरेको अनुसार जीउन पावलको आह्वानलाई तपाईँले कसरी बुझ्नुहुन्छ? उनले दिएका अर्तीहरूमा तपाईँको निम्ति विशेष कुन अर्थपूर्ण छ?`

यदि तपाईँले सिधै एफिसी ५ अध्याय पढ्न सुरु गर्नुभयो भने तपाईँले महत्त्वपूर्ण विषय के हो र त्यसको पूरा प्रभावकारिता गुम्न सक्नेहुन्छ। त्यसकारण एफिसी ४:३२देखि पढ्न सुरु गर्नुपर्छ, जसमा पावलले एफिसीहरूलाई यो आग्रह गरेका थिए, "जसरी परमेश्‍वरले ख्रीष्‍टमा तिमीहरूलाई क्षमा गर्नुभयो, त्‍यसरी नै एउटाले अर्कालाई क्षमा गरेर तिमीहरू एक-अर्काप्रति कोमल मनका र दयालु होओ।"

येशूलाई विश्‍वास गरेपछि एक अर्कोसँग हामीले गर्नुपर्ने व्यवहारको जिम्मेवारीबाट पन्छिनु ठिक हुँदैन। परमेश्‍वरले हामीलाई कस्तो अनुग्रह देखाउनुभयो र कसरी क्षमा दिनुभयो त्यसरी नै अनुग्रह देखाएर र क्षमा दिएर  अरूहरूको निम्ति नमुना हुनुपर्दछ। हामीलाई परमेश्‍वरको अनुसरण गर भनेर येशूले नै आह्वान गर्नुभएको थियो (मत्ती ५:४३-४८)।

परमेश्‍वरको प्रेमको अनुसरण गर्नुपर्छ भन्ने पावलको भनाइ सृष्टिकर्ता परमेश्‍वरबिहिन संस्कार र जीवनशैली अपनाउनुको बिपरित छ। त्यसबेलाको वा अहिले पनि लौकिक संस्कार वा चालचलनमा एक आपस जोसुकैसँग पनि यौन सम्पर्क गरेर आनन्द लिँदै प्रेम देखाएको भनेर फूर्ति गर्छन् (एफिसी ५:३,४)। तर त्यसको बिपरित, सबै विश्‍वासी दाजुभाइ र दिदीबहिनीहरू परमेश्‍वरका परिवार हुन् भनेर दाम्पत्य पारिवारिक प्रेममा रहन पावलले अर्ती दिन्छन्। यदि प्रेमको नाउँमा व्यभिचारी जीवन वा कामबासनाको भोगबिलासमा बिताउँछ भने परमेश्‍वरले तयार गरिरहनुभएको नयाँ पृथ्वीमा तिनीहरूको ठाउँ हुँदैन भनेर पावलले चेतावनी दिन्छन् (एफिसी ५:५-७)। लोक वा समाजले मान्यता पाएतापनि, धर्मकै नाउँमा किन नहोस्, विवाहित जीवनभन्दा कुनै पनि बाहिरका व्यक्तिसँग यौन सम्पर्क वा अनैतिक जीवन बाइबलले अन्धकारको जीवन हो भनेर खुलासा गरिएको छ।

बरु त्यसको बिपरित, विगतको अन्धकारको जीवनबाट फर्कर ज्योतिका सन्तान भएर चल्दै (एफिसी ५:११,१२) परमेश्‍वर पिताको प्रेमको अनुसरण गर्नुपर्छ भनेर पावलले बताउँदछ। अन्धकारका कामहरू र गोप्यमा गर्ने कामदेखि पर बस भनेर पावलले चेतावनी दिन्छन् (एफिसी ५:११,१२)। परमेश्‍वरलाई विश्‍वास नगर्नेहरूको जीवनभन्दा हामी पारदर्शिक जीवन बिताएर ख्रीष्टको ज्योतिमा रहनुपर्दछ (एफिसी ५:१३,१४)। मद्यपान वा मतवाली जीवन या समयले खेर फालेर जीवन बिताउनुको सट्टा समयको सदुपयोग गरेर प्रत्येक क्षण परमेश्‍वरको हो भनेर समयको गरिमालाई आदर गरेर जीवन बिताउनुपर्छ। परमेश्‍वरलाई धन्यवादको भेटी दिएर उहाँको प्रेमप्रति आभारित भएर चिन्तनमन गरेर पनि समय बिताउनुपर्दछ (एफिसी ५:१५-२१)।

परमेश्‍वरको प्रेमको अनुसरण कसरी गर्ने भन्ने विषयलाई पावलले त्यो प्रेम पति र पत्‍नीमा हुनुपर्ने प्रेमलाई पावलले औँल्याउँछन्। येशूले चर्चलाई आफ्नो जीवन दिनुभएर कसरी प्रेम देखाउनुभयो, त्यसरी नै इसाई पतिहरूले पनि आफ्ना पत्‍नीहरूलाई आफ्नो जीवन दिएर प्रेम गर्नुपर्छ भनेर पावलले बताउँदछन् (एफिसी ५:२५-३३)। जसरी चर्च येशूप्रति बफादारी हुन्छ त्यो पनि इसाई पत्‍नीहरूको निम्ति नमुना हुन्छ (एफिसी ५:२२-२४)। सम्भोगमा पति र पत्‍नी एकै जिउ (एफिसी ५:२८-३३) हुने नैतिक आचारसंहिता र मूल्यमान्यतालाईलाई इसाई पति र पत्‍नीले हृदयमा सजाउनु पर्छ। तर, आजको संसारमा शुद्ध यौनक्रिया जीवन पनि दुरुपयोग भएको छ, भ्रष्ट भएको छ र भोगबिलासको नाउँमा स्वार्थलाई प्राथमिकता दिएर यौन शोषण भइरहेको छ।

"प्रिय बालकहरू परमेश्‍वरको अनुसरण गर" भनेर पावलले बिनम्र अनुरोध गर्दछन् (एफिसी ५:१)। परमेश्‍वरको अनुग्रहले तपाईँलाई आज अरूहरूसँगको सम्बन्धमा ईश्‍वरीय प्रेमको उदाहरण बनेर बाँच्न आह्वान गरिएको छ।

`"प्रेममा चल" भन्ने एफिसी ५:२ मा पावलको अर्तीलाई एफिसी ५:१मा बताएको "परमेश्‍वरको अनुसरण गर" भन्ने भावनाले कसरी बुझाउँछ?`