---
title:  हृदयमा एफिसीका विश्‍वासीहरू
date:   23/09/2023
---

### यस अध्यायका मूल अध्यायहरू
एफिसी १-एफिसी ६

> <p>यस अध्यायको मूल सार पद</p>
> "किनभने अनुग्रहबाट विश्‍वासद्वारा तिमीहरूले उद्धार पाएका छौ– र यो तिमीहरू आफैबाट होइन, यो त परमेश्‍वरको वरदान हो–  आफ्नो धर्मकर्महरूद्वारा होइन, नत्रता मानिसले घमण्‍ड गर्नेछ। किनकि हामी असल कामहरूका निम्‍ति ख्रीष्‍ट येशूमा सृजना गरिएका उहाँका हातका सीप हौं। हामी तीबमोजिम हिँड़ौं भन्‍ने हेतुले परमेश्‍वरले पहिलेबाटै ती तयार गर्नुभएको थियो।" एफिसी २:८-१०।

बिलायतको राजधानी लन्डनको प्रख्यात नदी थेम नदीको किनारामा ४५० फिट अग्लो लठ्ठाको टुप्पामा ३९५ फराकिलो चक्‍का छ। त्यसलाई लन्डन आइ अर्थात् लन्डनको आँखा भनिन्छ। त्यस चक्‍काको वरपरि मेचहरू छन्। त्यहाँ पर्यटकहरू बस्छन् र त्यो चक्‍कालाई घुमाउँछन्। त्यसबाट लन्डन सहरका धेरै महत्त्वपूर्ण मानव निर्मित आकर्षित भवन तथा स्मारकहरू हेर्दछन्। त्यहाँबाट लन्डनको ठूलो घन्टाघर बिग बेन, सदन भवन, धेरै ऐतिहासिक दरवार र कथिड्रल वा भव्य चर्चहरू देख्दछन्। नयाँ करारको विद्वान निकोलस थोमस "टम" राइटको निम्ति "एफिसीहरूलाई लेखेको पत्र लन्डन आइ जस्तै छ। पावलका सम्पूर्ण पत्रहरूलाई त्यस पत्रबाट हेर्न वा बुझ्न सकिन्छ। पावलको पत्रमा यो सबभन्दा लामो र सबै थोक अटिएको पत्र त होइन, तर यसले पावलको सम्पूर्ण पत्रलाई आश्‍चर्य तरिकाले देखाउँछ वा बुझाउँछ। लन्डन आइको पाङ्ग्रामा चढेर सहरका प्रमुख स्मारकहरू हेर्ने जस्तै यस पत्रबाट पावललका पत्रहरूमा भएको एक एक विषयबस्तुलाई अवलोकन गर्न सकिन्छ।" पावल फर एभ्रिवन: द प्रिजन लेटरस, लन्डन: एस.पी. सी.के., २००४, पृ. ३।

एफिसीको पत्रमा पावलले स्थानीय विषयबस्तुहरूतिर ध्यान दिएको पाइन्दैन। यो पत्र केवल एफिसस चर्चका विश्‍वासीहरूको निम्तिमात्र लेखेको नभएर संसारमा जहाँ रहेतापनि येशूको विश्‍वासीहरू र चर्चहरूको निम्ति लेखिएको छ। यो सबै युगको निम्ति समयसापेक्षित पत्रद्वारा आश्‍चर्य तरिकाले पावलले हाम्रो संसार र सोचबिचार तथा दिमागलाई खोतलिखोतलि हेर्दछन्। जब हामी यस पत्रको प्रत्येक अध्यायको समिक्षा गर्छौँ, तब यो  प्रश्‍न हाम्रो दिमागमा राखौँ: एफिसीको पत्रमा के महत्त्वपूर्ण सत्यहरू बुनिएका छन् जसले प्रत्येक विश्‍वासीको जीवनलाई येशूभावनामा ढालिराख्‍न निरन्तररूपमा सहयोग गर्दछ?