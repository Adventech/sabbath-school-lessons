---
title:  कथा
date:   29/09/2023
---

### अलौकिक काम

_ओलेग र स्भलटाना_

ओलेगको निम्ति विवाह भनेको केवल जीवन साथी बनाउनुमात्र थिएन। अचम्मको बुद्धि र बल भएको व्यक्तिसँग रहनु उनको चाहना थियो। ओलेग निरन्तर रूपमा टाउको दुखाइले ग्रस्त भएको थियो।

"के म तपाईँको शिरमा हात राख्‍न सक्छु?" भनेर स्भलटानाले उनलाई सोधिन्। तर उनको जवाफ नपाउँदै स्भलटानाले ओलेगको शिरमा हात राखेर प्रार्थना गरिन्। तुरन्तै उनको टाउको दुखाइ अलप भयो।

अचम्म मान्दै ओलेगले भने, "मलाई त सञ्चो भयो!"

त्यसबेलादेखि जब ओलेगलाई टाउको दुख्थ्यो कहाँ जानुपर्ने उनलाई थाहा भएको थियो। स्भलटानाले कसरी गरिन् उनलाई थाहा भएन तर त्यसमा उनको चिन्ता थिएन। सोभियतसंघले कब्जा गरेको लाटाभियामा के के भइरहेको थियो त्यो उनलाई थाहा थिएन। तर, एउटा कुरामा उनी निश्‍चित थियो कि यस संसारमा परमेश्‍वरको अस्तित्व छैन। ओलेग नास्तिक परिवारमा जन्मेका र हुर्केका थिए। उनी साथै लाटभियामा रहेका धेरै मानिसहरूले परमेश्वरलाई गर्दैनथे। तर यस जगतमा अदृश्य शक्तिहरू छ भनेर उनले विश्‍वास गर्दथे। स्भलटानाले तन्त्रमन्त्रका पत्र पत्रिकाहरू पढ्थिन्। अदृश्य शक्तिसँग उनको साँथगाँठ थियो। एक दिन ओलेग र स्भालटाना कारमा यात्रा गर्दै थिए, तब अदृश्य शक्तिको आवाजले उनको दिमागलाई प्रयोग गरेर कारको इन्जिन बन्द गर भनेर अर्‍हायो। उनले सोच्नुभन्दा अघि नै कारको इन्जिन बन्द भयो। अरू कामहरू गर्न पनि त्यस आवाजले अर्‍हाएको थियो। त्यस आवाजको बारेमा ओलेगले चिन्ता गरेको थिएन। तर एकदिन उनको श्रीमती स्भलटानालाई उनलाई र उनका तीन छोराछोरीहरूलाई मार भन्‍ने चर्को आवाज स्भलटानाले सुनिन्। त्यो आवाजलाई उनले मान्‍न चाहिनन्। अनि उनी एकदम उदासिन हुन थाले। तीन दिनसम्म आफू मर्न चाहना गर्न थालिन्। ओलेग डराए र उनी आफ्ना छोराछोरीहरूसँग घर छोडे। स्भलटानाकी आमाले आम्बुलेन्स बोलाइन् र स्भलटाना मानसिक अस्पतालमा भर्ना भइन्।

जब ओलेगले मानसिक डाक्टरलाई देखे तब आफ्नी श्रीमती अस्पतालबाट घर फर्किन सक्छिन् कि भनेर सोधे। "उनी बहुला त होइन, त्यसकारण मैले उनलाई अस्पतालमा राखिरहन सक्दिनँ। उनलाई अस्पताल होइन तर चर्चको आवश्यकता छ," भनेर ओलेगलाई चकित पारेर डाक्टरले जवाफ दिए। नास्तिक सोभियत राज्यको नास्तिक मनोवैज्ञानिकले आफ्नी श्रीमतीलाई इसाई धर्ममा लान शिफारिस गरेको? यो त अचम्मै भएको थियो। ओलेग र उनको परिवारलाई चर्चको बारेमा थाहा पनि थिएन न त कुनै सम्बन्ध नै थियो। अब आफू के गर्ने हो सो थाहा थिएन।

निराशले लटपटिएकी स्भलटानाकी आमाले आफूसँग काम गर्ने महिला साथीलाई सोधिन्, "म बाइबल कहाँ पाउँछु र परमेश्‍वरको बारेमा सुनाउने कोही व्यक्ति तपाईँलाई थाहा छ?" त्यस महिला सेभेन्थ-डे एडभेन्टिस्ट थिइन्। "मलाई थाहा छ। मेरो पास्टरले तपाईँकी छोरीसँग कुरा गर्न सक्नुहुन्छ। उहाँले बाइबल पनि दिन सक्नुहुन्छ।

जब स्भलटाना अस्पतालबाट घर आए तब तिनीहरू पास्टरकहाँ गएर आफ्ना दुखेसोहरू पोखाए। दुष्ट आत्माको शक्तिले स्भलटानालाई नियन्त्रण गरिरहेको छ भन्‍ने कुरामा पास्टरलाई महसुस भयो। "परमेश्‍वरसँग प्रार्थना गर्नुहोस् र उहाँले त्यस अदृश्य अलौकिक तर दुष्ट शक्तिबाट छुटकारा पाउनेछ र तपाईँहरू चर्चमा पनि आउनै पर्छ।"

स्भालटाना र उनका छोराछोरीहरू चर्चम जान थालेर तीन महिनापछि स्भालटानाले येशूलाई ग्रहण गरेर बप्‍तिस्मा लिइन्।

आफ्नी श्रीमतीले शान्ति पाएकोमा ओलेगलाई राहत भएको थियो। तर परमेश्‍वरको अस्तित्वको बारेमा र आफूलाई उहाँको आवश्यकता छ भन्‍ने कुरालाई उनले विश्‍वास गरेको थिएन। स्भल्टाना र उनको छोराछोरीहरूले प्रार्थना गर्दा कहिलेकाहीँ उनले हँसी उडाउँथे। एक दिन ओलेगले सोधे, "होइन, तिमीहरू प्रत्येक शनिबार किन चर्च जान्छौ?" "तपाईँ आफै आएर हेर्नुहोस्," स्भलटानाले जवाफ दिइन्। अनि, आखिरमा एक साबथ ओलेग चर्चमा गए। चर्चको गतिविधिलाई उनले मन पराए। जब पास्टरले सँगसँगै बाइबल पढौँ भनेर उनीसँग अनुरोध गरे तब उनी सहमत भए। बाइबल अध्ययन पछि ओलेगले आफ्नो हृदय येशूलाई सुम्पे र बप्‍तिस्मा पनि लिए। पछि उनका तीन छोराछोरीहरूले पनि बप्‍तिस्मा लिए।

"अब म एडभेन्टिस्ट चर्चकै पास्टर भएको छु। म त पास्टरै हुन्छु भनेर मैल कहिल्यै सोचेको थिइन," आफै चकित हुँदै ओलेगले यस लेखकलाई सुनाए।

(ओलेग केवल चर्च पास्टरमात्र होइन। सन १९९८ देखि उनी युवाहरूको निर्देशक पनि हुनुभएको छ। उनी पाथफाइन्डरसँग मिलेर काम गर्नुहुन्छ। क्याम्पिङ र अरू क्रियाकलापमा बालबालिकाहरूसँग मिलेर विभिन्‍न क्रियाकलापहरू गर्नुहुन्छ। स्भलटाना आफ्नो श्रीमानसँगै काम गर्छिन्)