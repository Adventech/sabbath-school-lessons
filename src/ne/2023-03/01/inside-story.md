---
title:  कथा
date:   30/06/2023
---

### परमेश्‍वरको महिमाको निम्ति छक्‍क पार्ने साहसिलो जीवन

_मिलान्का मनटेन्ग्रो_

मेरी गर्भवती आमा छ महिनासम्म नियमित रुपमा स्वास्थ्य जाँचको निम्ति मोन्टेन्ग्रोको अस्पताल जान्थी। छ महिनासम्म डाक्टरले उनको शरीर ठिकै भएको देखेका थिए।

तर आमा र डाक्टरलाई एउटा कुरा थाहा थिएन। गर्भमा भएको सानो भोयाले गर्भाधान भएको २७ दिनदेखि नै शारीरिक खोटको विकाश गरेको थियो। उसको तल्लो भागको मेरुदण्ड उचित तवरले वृद्धि तवरले भइरहेको थिएन। उसको पछाडिको भागमा प्वाल थियो। उसको मेरुदण्डको एक भाग त्यस प्वालबाट निस्केको थियो। त्यसमा भएका नशाहरू बलुन जस्तै पोको भएको थियो। उसको जन्मजात स्पाइनल बिफिदा वा अपाङ्गको रोग लागेको थियो।

आमाको पेट ठूलो हुँदै थियो। उनी दोस्रो डाक्टरकहाँ जाँच्‍न गइन्। पेटमा भएको बच्चाको ढाडमा ६ इन्चको पोको बढेको उक्त डाक्टरले सुनाए। आमालाई अस्पतालमा भर्ना गरियो। बच्चाको भविष्य ठिक छैन भनेर डाक्टरले सरासर सुनाए। बालक जन्म्यो भने मर्नेछ वा जिन्दगीभर नराम्रोसँग अपाङ्ग हुनेछ त्यसकारण आमालाई राहत दिन गर्भपतन नै सुरक्षित उपाय हो भनेर डाक्टरले भने।

अर्को दिन शुक्रबार थियो। डाक्टरले अल्ट्रासाउन्ड गरे। उसका खुट्टाहरू नचलेको उनले देखे। बच्चा जन्मेपनि उसका खुट्टाहरू बेकारका हुनेछन् भन्ने डाक्टरको निश्कर्ष थियो।

अर्को दिन साबथ थियो। त्यो दिन विश्रामको दिन थियो, तर आमालाई विश्राम भएको थिएन। उनी दिनभरी रोइन्। अनि राति उनी थकान भइन् र तीनदिनपछि पहिलो पल्ट मस्त निन्द्रामा परिन्।

आइतबार उनी व्युझिन् र आफूले पाएको खबर केवल नराम्रो सपनामात्रै हो कि भनेर सोचिन्। तर थिएन, आफ्नो पेटमा रहेको बच्चाको वास्तविकतालाई याद गर्दा उनी फेरि रोइन्। गहभरी आँशु पारेर उनले परमेश्‍वरसँग प्रार्थना गरिन्।

"हे प्रभु परमेश्‍वर तपाईँ सर्वशक्तिमान परमेश्वर हुनुहुन्छ। तपाईँले जे पनि गर्न सक्नुहुन्छ। मेरो भ्वयालाई जीवन दिनुभयो। जे भइरहेको छ सो तपाईँलाई सबै थाहा छ। यदि उसको मृत्युको निम्ति तपाईँले निर्णय गर्नुभयो भने यो मेरो लागि सजिलो हुनेछैन। तर म स्वीकार्नेछु। यो तपाईँकै इच्छा हो भने ममा शान्ति हुनेछ। यदि भ्वया जन्मिनै पर्छ भने उसलाई स्वस्थ बनाउनु होस्। तपाईँले जे निर्णय गर्नुहुन्छ सो म स्वीकार्नेछु। जेभएतापनि तपाईँको अनुमति बेगर केही नहोस्। प्रभु तपाईँकै नाउँमा उसको भविष्य तपाईँमै होस् भनि म पुकार्छु। आमेन," भनेर आफ्नो प्रार्थना टुङ्ग्याइन्।

प्रार्थनापछि आमामा शान्तिले भरियो। उनी शक्तिविहिन थिइन् र उनको आशा केवल परमेश्वरमामात्रै थियो। बच्चाको निम्ति जे असल हुन्छ सो परमेश्वरले गर्नुहुनेछ भनेर उनले विश्‍वास गरिन्। तर उनको निम्ति पर्खनु धेरै कठिन थियो।

आइतबार दिउँसोपख परमेश्वरले आशाको किरण दिनुभएको थियो। बच्चाको मूत्राशय भरिएको डाक्टले देखे। त्यसले गर्दा उसको शरीरमा केही न केहीले काम गरिरहेको डाक्टरले महसुस गरे। पछाडि ढाडमा जोखिम भएका बालबालिकाहरूमा प्रायजसो मूत्राशय खालि हुन्थ्यो।

अस्पतालमा भर्ना भएको दश दिनपछि आमा अस्पतालबाट घर फर्किन्। डाक्टरले यो भनेको अनुमान गरिन्, "उनलाई घर पठाउनु। परमेश्वरको इच्छा अनुसार जे हुनुपर्ने होस् सो होस्।"

छोटो समयमा नै आमा अस्पतालमा फर्किन्। भ्वयाका खुट्टाहरू चलेका थिए कि थिएन भनेर डाक्टरले हेर्न चाहेका थिए।  अस्पताल जानुभन्दा बाबु र आमाले प्रार्थना गरेका थिए। अनि आमालाई जाँचेपछि त्यसको रिपोर्टको निम्ति तिनीहरूले प्रार्थना गरे।

डाक्टरले अल्ट्रासाउन्ड गरे। भ्वयाको खुट्टा हलचल भएको थियो। पाँच मिनेट बित्यो, दश मिनेट बित्यो, १५ मिनेट बित्यो। उसको खुट्टा चलेको थिए। आमा र बुबाले प्रार्थना गर्दै गरे।

"प्रभु, तपाईँको शक्ति फेरि देखाउनुहोस्। बच्चाको खुट्टा चलाएर हामीलाई सान्त्वना दिनुहोस्," आमाले प्रार्थना गरिन्।

२० मिनेट पछि बच्चाको दायाँ र बायाँको खुट्टा चल्न थाल्यो। आमा र बुबा अत्यन्तै खुशीले गडगड भए। अनि तिनीहरू मार्च २०को निम्ति घर फर्के। त्यो  बच्चा जन्मिने दिन थियो।

बच्चा जन्मिने बेलामा मर्नेछ वा जन्मे पनि अपाङ्ग हुनेछ भनेर डाक्टरले तिनीहरूलाई सतर्क गरेका थिए। तर परमेश्वरले नै जीवन दिनुहुनेछ भनेर आमाले आशा राखेकि थिइन्। बच्चा नजन्मेसम्म आमाले प्रार्थना गर्दै रहिन्।

बच्चा जन्मिनुभन्दा अघि आमाले फेरि पनि प्रार्थना गरिन्, "प्रिय परमेश्वर, केही मिनेटमै बच्चा जन्मिनेछ। भ्वयालाई तपाईँले जीवन दिनुहुनेछ कि छैन भनेर केही बेरमै मैले थाहा पाउनेछु। तर उसलाई जीवन दिनुहोस् भनि म फेरि अनुरोध गर्दछु। तर मेरो इच्छा होइन तपाईँको इच्छा पूरा होस्। येशूको नाउँमा म तपाईँले धन्यवाद दिन्छु। आमेन।"

धेरै प्रसव पीडा नै नभएर बच्चाको जन्म छिट्टै भयो। परमेश्वरले आमालाई बल दिनुभएको थियो। जब भ्वया कराएको तब आमा आनन्दले मुस्कुराइन्।

बालको जीवन सजिलो थिएन। उसको धेरै जसो बालककाल डाक्टर र फिजिकल थेरापीमा बिताउन परेको थियो। तर बालक जीवित चमत्कार हो भनेर डाक्टरहरूले स्वीकारे। डाक्टरहरूले आशा मारेको त्यो सानो बालक अब हुर्केर ठुलो भएको थियो, अग्लो र बलियो किशोर भएर डगुर्न र उफ्रन सक्ने भएको थियो।

"भ्वयाको निम्ति परमेश्वरले चमत्कारै गर्नुभएको थियो। उ बाइकमा चढ्छ र अरू साथीहरूसँग फुटबल खेल्छ। उसका केही शारीरिक कष्ट भएको देखाएको छैन। मलाई र मेरो परिवारलाई गर्नुभएको सबै थोकको निम्ति म परमेश्वरलाई धन्यवाद दिन्छु," उहाँप्रति आभारित भएर आमाले सुनाइन्।

आज सर्वियाको नोभी साडको हाइस्कुलमा भ्वया पढिरहेको छ।

-आन्ड्र्यु मेकचेस्नी