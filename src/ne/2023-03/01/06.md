---
title:  'एफिसीहरूलाई: येशू ख्रीष्टले खाँदिएको पत्र'
date:   29/06/2023
---

`पावलले आफ्नो पत्रको मूख्य विषयबस्तु के हो भनेर कसरी जनाउँछन्? हेर्नुहोस्, एफिसी १:९,१०`

एफिसीहरूलाई लेखेको पत्रको सन्देशलाई कसरी संक्षेप्‍तमा वाख्या गर्ने? झ्यालखानकै काल कोठरीबाट पावलले परमेश्‍वरको ख्रीष्टमा केन्द्रित भएको योजनाको परिकल्पना अघि सार्दछन्। समय पूरा भएपछि त्यो योजना सम्पन्न भएको र त्यसमा चर्चको भूमिका के छ भनेर पावलले बुझाउन खोज्दछन्। ख्रीष्टद्वारा परमेश्‍वरले के योजना सुरु गर्न अग्रसर हुनुभयो? हेर्नुहोस्,  "समय पूरा भएपछि स्‍वर्ग र पृथ्‍वीमा भएका सबै थोकहरू ख्रीष्‍टको अधीनमा आऊन।" एफिसी १:१०। जब उहाँले चर्चको सृजना गर्नुभयो तब दुवै यहूदी र अन्यजातिहरू सम्मिलित भएको एक नयाँ मानवता थलो भएको थियो (एफिसी २:१४)। परमेश्‍वरको योजनामुताविक काम गर्न विश्‍वासीहरूलाई आह्वान गरिएको छ। विश्‍वासीहरूकै जीवनबाट सैतान र खराब तत्वहरूको शक्ति परमेश्‍वरले खतम गर्नु हुनेछ भनेर (एफिसी ३:१०) देखाउन अपेक्षा गरिएको छ।

एफिसी १:९,१०ले ख्रीष्टमा केन्द्रित एकता हुने कुरो परमेश्‍वरको दिमाग भएको घोषणा गरेको छ। त्यसकारण एफिसीहरूलाई लेखेको पत्र ख्रीष्टको बारेमा खचाखच भरिएको कुरा थाहा पाउँदा हामी अचम्म मान्नुपर्दैन। ख्रीष्टमा परमेश्‍वरले गर्नुभएको क्रियाकलापप्रति गरेको प्रशंसा यस पत्रमा जताततै फैलिएको छ। ख्रीष्टमा भएको आत्मिक स्रोतहरू विश्‍वासीहरूलाई उपलब्ध गराइएकोमा खुशी हुनुपर्छ भनेर आफ्नो मनशाय पावलले व्यक्त गर्दछन्। "ख्रीष्टमा" र यस्तै खालका वाक्यांश पावलले एफिसीको पुस्तकमा तीस पल्ट प्रयोग गरेका छन्। जब एफिसीको पत्र पढ्छौँ तब जताततै छरिएको त्यस वाक्यांशमा ध्यान दिन जरुरी छ। यही वाक्यांशलाई प्रयोग गरेर पावलले येशूका गरिमालाई केन्द्रित गरेका छन्।

एफिससका विश्‍वासीहरू चर्चको भाग हुन् भन्ने आत्मज्ञान जागोस् र त्यसप्रति समर्पित होस् भनेर पावलले जिकिर गर्न खोज्दछन्। सबै थोक ख्रीष्टको अधिनमा राख्‍ने र एक सूत्रमा राख्‍ने योजना परमेश्‍वरको मुटु हो भनेर प्रत्येक विश्‍वासीले महसुस गर्नुपर्छ भन्ने उनको चाहना हो। जब उनले "चर्च" भन्ने शब्द प्रयोग गर्छन्, जुन ग्रिक भाषामा एक्लिसिया ekklesia हो, तब यो विश्‍वव्यापी विश्‍वासीहरूको समूह हो, केवल स्थानीय विश्वासीहरूको चर्च समूहमात्र होइन।

चर्चको मूख्य रणनीतिको बारेमा बुझाउन पावलले ‍चर्च के हो भनेर प्रभावशाली चार प्रतिकहरू प्रयोग गर्छन्। ती प्रत्येक प्रतिक येशूका परमभक्तहरूले दिमागमा घुसाइ राख्‍नु जरुरी छ र ती प्रतिकहरूलाई व्यक्तिगतरूपमा आत्मसात् गरेर राख्‍दा चर्चको एकतालाई बलियो बनाइ राख्दछ। यहाँ ती प्रतिकहरूलाई केही विस्तृतरूपमा प्रस्तुत गरिएको छ:

1. चर्च शरीरको प्रतिक हो (एफिसी १:२२,२३; एफिसी २:१६; एफिसी ३:६; एफिसी ४:१-१६,२५; एफिसी ५:२३,२९,३०)।
2. चर्च भवन वा मन्दिरको प्रतिक हो (एफिसी २:१९-२२)।
3. चर्च दुलहीको प्रतिक हो (एफिसी ५:२२-२७)।
4. चर्च फौजको प्रतिक हो (एफिसी ६:१०-२०)।

ती सबै प्रतिकहरूले उहाँको चर्च के हो, त्यसको लक्ष्य के हो र कुन अभिप्रायले परमेश्‍वरले स्थापना गर्नुभएको हो भनेर आफ्नै विशेषताले प्रकट गर्दछ।

`तपाईँ सेभेन्थ-डे एडभेन्टिस्ट चर्चको एक भाग हुनुहुन्छ। विभिन्न राष्ट्र, विभिन्न भाषाभाषीहरू, विभिन्न जात जातिहरू र विभिन्न संस्कृति र रहनसहनहरू मिलेर बनेको समूह चर्च हो (प्रकाश १४:६,७)। येशूमा सम्पूर्ण मानव प्राणीमा एक सूत्रमा बाँध्ने परमेश्‍वरको योजना चर्चबाट पूरा भएको छ (एफिसी १:९,१०)। परमेश्‍वरको त्यस महान् योजनमा सहभागी भएर हामी कसरी एक भएर अघि बढ्न सक्छौँ?`