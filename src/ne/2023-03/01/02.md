---
title:  पावल, एफिसीमा सुसमाचार प्रचारक
date:   25/06/2023
---

`आफ्नो दोस्रो सुसमाचारीय यात्राको अन्त्यमा पावल एफिसीमा पहिलो पल्ट गएका थिए। त्यसबेला उनले के गरे? हेर्नुहोस्, प्रेरित १८:१८-२१।`

तत्कालिन रोमी  साम्राज्यमा भएका ठूला सहरहरूमा एफिसी पनि एउटा थियो। त्यहाँको जनसंख्या करिब २५०००० थियो। रोमी  साम्राज्यको सबभन्दा धनी क्षेत्रहरूको  एउटा राजधानी थियो। यो एशिया महादेशको एक क्षेत्र थियो। आजको एशिया माइनरका धेरै ठाउँहरू एफिससले ओगोटेका थिए। पौराणिक एफिसस सहर अहिलेको टर्कीको पश्‍चिमतिर छ। पावलको  समयमा यो क्षेत्र अत्यन्तै समृद्धिमा बढिरहेको थियो। यो सहर समुद्रको बन्दरगाहमा थियो। विभिन्न भूमि मार्गहरू त्यहाँ मिल्ने भएकोले व्यापारिक दृष्टिकोणले धेरै महत्त्वपूर्ण थियो। त्यहाँका मानिसहरू सुसम्पन्न थिए। त्यस सहरका मानिसहरूले धेरै देवीदेवताहरूलाई पूजा गर्दथे। ती देवीदेवताहरूमा आर्तिमिस देवी सर्वोच्च थिइन् र उनी सहरलाई रक्षा गर्ने देवीको रूपमा मानिसहरूले पूजा गर्दथे। एफिसीमा हुने सबै सार्वजनिक कार्यक्रम, खेलहरू र वार्षिक समारोहहरू त्यही देवीलाई केन्द्रविन्दु मानेर मनाइन्थे। (रोमीहरूले आर्टिमिस देवीलाई डायना भनेर सम्बोधन गर्दथे; प्रेरित १९:२४,३५)।

तेस्रो सुसमाचारीय यात्रामा पावल एफिससमा फर्केका थिए (प्रेरित १९:१-१२), र उनी त्यहाँ तीन वर्ष समय बिताएका थिए (प्रेरित २०:३१)। इसाई आस्थाको जग बलियो बनाउने अभिप्रायले पावलले महत्त्वपूर्ण समय एफिससमा बिताएका थिए।

`के अनौठो घट्ना भयो जसले गर्दा एफिससमा प्रभु येशूप्रति श्रद्धा व्यापकरुपमा बढेको थियो? हेर्नुहोस्, प्रेरित १९:१३-२०।`

सहरमा झारफुक, तन्त्रमन्त्र वा तान्त्रिक वा झाँक्री काम गरि घुमफिर गर्ने सात जना यहूदीहरूको बारेमा अनौठो कथा लुकाले बताउँछन्। तिनीहरूले भूत धपाउन वा दुष्ट आत्माहरू धपाउन येशू र पावलको नाउँ मिसाएर फू मन्त्र गरेका थिए। तर त्यो तिनीहरूको निम्ति अभिशाप भएको थियो। दुष्ट आत्मा लागेकै मानिस अत्यन्तै क्रोधित भएर जागेर ती तान्त्रिकहरूलाई नाङ्गोझार गरेर धपाएका थिए। जब यो समाचार एफिसस सहरको कुना कुनामा फैलियो तब "तिनीहरू सबैमाथि डर छायो, र प्रभु येशूको नाउँको प्रशंसा भयो।" प्रेरित १९:१७। त्यस घट्नाले गर्दा कतिपय मानिसहरू येशूलाई विश्‍वास गर्न पुगेका थिए। तिनीहरूले आफ्ना घरहरूमा भएका टुनामुना गर्ने, जादु गर्ने तथा तन्त्रमन्त्र सिकाउने दामी पुस्तकहरू सार्वजनिकरूपमा जलाइ दिए। ती महँगो पुस्तकहरूको मोल पचास हजार चाँदीका सिक्‍काहरू थियो (प्रेरित १९:१९)। (अहिलेको भाउमा त्यो ४-५ मिलियन डलर वा पचास लाख डलर थियो अर्थात् करिब पचास करोड रूपैँया)। एफिससका बासिन्दाहरूमा यो सन्देश फैलियो कि येशूको आराधनामा अरू कुनै देवीदेवताहरूको नाउँ  मिसाएर प्रदुषित पार्नु हुन्न।

`अत्यन्तै महँगो पर्ने पुस्तकहरू जलाएको अर्थ के हो? प्रभुप्रति पूरै समर्पित हुनुपर्छ भनेर त्यसले कसरी बताउँछ?`