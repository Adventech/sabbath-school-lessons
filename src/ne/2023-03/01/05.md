---
title:  तत्कालिन समयको निम्ति एफिसीहरूको पत्र
date:   28/06/2023
---

`एफिससका विश्‍वासीहरूलाई लेखेको पत्रमा पावलले कसरी सुरु गर्छन् र त्यसको अन्त्य गर्छन्? विश्‍वासीहरूप्रति उनको गहिरो चाहनाहरूको बारेमा हामी के सिक्दछौँ? हेर्नुहोस्,  एफिसी १:१,२ र एफिसी ६:२१-२४`

पत्रकै सुरुमा पत्रका लेखक आफू पावलनै भएको पहिचान गराउँछन् (एफिसी १:१)। पछि गएर पत्रको बीचमा पावल आफैले नाउँ किटान गरेर आफू को हो भनेर यसरी चिनारी गराउँछन्, "यसैकारण म पावल, तिमी अन्‍यजातिहरूका पक्षमा ख्रीष्‍ट येशूको कैदी।"एफिसी ३:१। आफू प्रेरित भएकोले (एफिसी ३:१-१३) आफ्नो व्यक्तिगत जिम्मेवारीलाई पहिल्याउँदै आफू येशूको कैदी भनेर ठम्याउँछन्। पत्रको अन्त्यतिर पावलले आफ्नो कारावासलाई औँल्याउँछन् (एफिसी ६:२१,२२) र व्यक्तिगत मनतव्य व्यक्त गर्दै पत्रलाई समाप्‍त गर्दछन् (एफिसी ६:२१,२२)। कतिपय विद्वानहरूले यो पत्र पावलले लेखेको होइन भनेर विवाद गर्छन्, तैपनि पत्र आफैमा पावल यसको लेखक हो भनेर स्पष्टसँग दावी गरेको स्वीकार गर्नु जरुरी छ। सबै इसाई भनाउँदाहरूले स्वीकार नगरेतापनि प्रायजसो सबै इसाईहरूले स्वीकार्दछन्। पावल नै यसको लेखक छ भन्ने कुरामा कुनै विवाद छैन।

`आफूलाई झ्यालखानमा राखेकोले एफिससका विश्‍वासीहरूलाई कस्तो नकारात्मक प्रभाव परेको छ होला भनेर पावलले कसरी व्यक्त गर्दछन्? हेर्नुहोस्, एफिसी ३:१३।`

झ्यालखानाबाट लेखेका अरू पत्रहरू जस्तै कलस्सीहरू (कलस्सी ४:७,८) र फिलमेनको समय र परिस्थितिहरू एफिसीको मामिलामा पनि झण्डै एउटै देखिन्छ। पावलले एफिससमा सेवाकार्य गरेको धेरै समय बितेको परिप्रेक्ष्‍यमा (एफिसी १:१५; एफिसी ३:१,२), सन ६२तिर पावलले रोमको झ्यालखानाबाट एफिसीहरूलाई पत्र लेखेको हुनुपर्दछ।

एफिससमा रहेका विश्‍वासीहरूलाई पावलले केही वास्तविक परिस्थितिहरूको बारेमा लेखेका थिए। एफिसीहरूले बुझोस् भनेर पावलले खिचेको ध्यानको दायरा विशाल छ। उनका समयको दायरा महान् छ। मानिसलाई मुक्ति दिने निर्णय संसारको जग बसाल्नु वा सृष्टि गर्नुभन्दा अघि नै परमेश्‍वरले गर्नुभएको थियो भनेर उनले बताउँछन् (एफिसी १:४)। ख्रीष्टबाट उपलब्ध गराइएको परमेश्‍वरको मुक्तिको महान् विषयबस्तुहरू फराकिलो ढङ्गले उनले चिन्तन गर्छन्। परमेश्‍वरको महान् लक्ष्यलाई वर्णन गर्न पावलले आफ्नो पत्र अत्यन्तै उच्च कोटीको शैली प्रयोग गर्छन्। उनको लेखमा साहित्यिक छाँटकाँट छ, लामो वाक्यहरू छन्, कतिपय व्यक्त गरेका भावनाहरू दोहोर्‍याएका छन्, र उनले सत्यलाई बुझाउन बिभिन्न प्रतिकहरु प्रयोग गर्छन्। यस किसिमको लेखन शैली पावलले अन्त पनि प्रयोग गरेका छन् (उदाहरणमा रोमी ८:३१-३९)। तर स्तुतिप्रशंसा, प्रार्थना र आराधनाका विषयबस्तुहरूले (एफिसी १:३-१४, एफिसी १:१६-२३, एफिसी ३:१४-२१) एफिसीको पुस्तकमा धेरै ओगोटेको छ। धेरै उच्च अलङ्कारिक, रोचक वा बुझाउने भाषाहरू प्रयोग गरेर परिच्छेदहरू होशियारसाथ कुँदिएको पाइन्छ (एफिसी ४:१-१६, एफिसी ५:२१-३३, एफिसी ६:१०-२०)।