---
title:  रङ्गशालामा दङ्गा
date:   26/06/2023
---

`प्रेरित १९:२१-२०:१ पढेर त्यसबाट हामीले के पाठ सिक्न सक्दछौँ?`

धनाद्य र सम्पन्न एफिससमा पावलको गवाही प्रभावकारी थियो। त्यहाँ धेरै मानिसहरूले येशूलाई विश्‍वास गर्न पुगेका थिए। उनका कदमले सहरको आर्थिक क्रियाकलापमा नै धक्‍का भएको थियो। त्यस सहरमा आर्तिमिस देवीको भव्य मन्दिर थियो। त्यस मन्दिरलाई केन्द्रविन्दु बनाएर धेरै पर्यटकहरू आउँथे। पर्यटक वा त्यस मन्दिरमा दर्शन गर्न आउने तिर्थयात्रीहरूले सहरको आयमा ठूलो टेवा हुन्थ्यो। यो मन्दिरको भाग १२७वटा खम्बाहरू थिए। ती खम्बाहरूको  उचाइ ६० फिट थियो। सेतो र चिप्लो परिरियन सिंहमर्मरका खम्बाहरू थिए। मूर्तिकलाहरूमा प्रयोग गर्ने त्यो पत्थर धेरै महँगो थियो। सैतिँसवटा खम्बाहरू सिंहमर्मरका थिए र तिनीहरूलाई सुनले ढाकेको थियो। पौराणिक संसारका सात वटा आश्‍चर्यहरूमा यो पनि एक आश्‍चर्य मन्दिर भनेर प्रख्यात थियो।

हातले बनाएका देवीदेवताहरू परमेश्‍वर होइन भन्ने पावलको प्रचारले एफिससमा रहेको देवीको मन्दिरको आय आर्जनमा धक्‍का भएको थियो (प्रेरित १९:२७)। डेमेत्रियस भन्ने चाँदीको शिल्पकारले आफ्ना केही कारीगरहरूलाई उचाले। अनि पावल र अरू चेलाहरूको बिरुद्धमा बजारमा दङ्गा मचाएर मानिसहरूलाई रङ्गशालामा जम्मा गराए। त्यस रङ्गशालामा करिब २५००० मानिसहरू बस्ने ठाउँ थियो। त्यहाँ हुललाई जम्मा गरेर " “एफिसीहरूकी आर्तेमिस महान्‌ हुन्‌” भन्‍दै कराए।" प्रेरित १९:३४। करिब दुई घन्टासम्म त्यहाँ भिंडले त्यही भनेर होहल्ला मचाएको थियो। केही समयपछि नगरका हाकिमले त्यस भिंडलाई सम्झाएर सामसुम पारे। त्यसपछि पावलले विश्‍वासीहरूसँग भेटघाट गरेर एफिसस सहर छोड्छन्।

`आफ्तो तेस्रो सुसमाचारीय यात्राको अन्तमा पावलले एफिसी चर्चका एल्डर अर्थात् अगुवाहरूलाई भेटेर आफ्नो चिन्ता व्यक्त गरेका थिए। पावलको त्यस चिन्तालाई तपाईँले कसरी संक्षेप्‍तमा वर्णन गर्नुहुन्छ? हेर्नुहोस्, प्रेरित २०:१७-३८।`

एफिसीसँग पावलको सम्बन्धको अस्थायी क्रम यस्तो छ:

* सन ५२: पावलले एफिसीमा छोटो समयको निम्ति यात्रा गर्छन् (प्रेरित १८:१८-२१)।
* आ सन ५३-५६: पावल एफिससमा तीन वर्ष सेवाकार्य गर्छन् (प्रेरित १९:१-२०:१)। उनको त्यहाँको बसाइको अन्तमा १ कोरन्थी पत्र लेख्छन् (१ कोरन्थी १६:५-९)।
* इ  सन ५७: मिलिटसमा पावलले एफिसीका एल्डरहरूसँग भेटघाट गर्छन् (प्रेरित २०:१७-३८)।
* ई सन ६२: सायद रोमको झ्यालखानामा हुँदा पावलले एफिसीहरूलाई पत्र लेख्छन्।

`"किनभने मलाई थाहा छ, कि म गएपछि डरलाग्‍दा ब्‍वाँसाहरू (इसाई भनाउँदाहरू नै) तपाईंहरूका माझमा पस्‍नेछन्‌, जसले बगाललाई बाँकी राख्‍नेछैनन्‌। तपाईंहरूकै बीचबाट भर्माउने कुरा बोल्‍ने मानिसहरू उठ्‌नेछन्‌, जसले चेलाहरूलाई आफ्‍ना पछि लैजानेछन्‌। यसकारण यो सम्‍झेर होशियार हुनुहोस्‌, कि तीन वर्षसम्‍म दिनरात आँसु बगाउँदै हरेक मानिसलाई मैले चेताउनी दिइरहें।" प्रेरित २०:२९-३१। आजको हाम्रै चर्चमा पनि त्यही खालको चेतावनी पावलले दिन सक्छन् होला, होइन त, र किन?`