---
title:  थप जानकारी
date:   30/06/2023
---

तन्त्रमन्त्र गर्ने वा झाँक्रिहरूले येशू र पावलको नाउँलाई दुरुपयोग गरेको कथा प्रभावकारी छ (प्रेरित १९:१३-२०)। एफिससमा परमेश्‍वरको शक्तिले कस्तो काम गरेको थियो भनेर बुझाउन पावलले प्रयोग गरेको भाषा शैली एफिसीहरूलाई लेखेको पत्रमा उल्लेखनीय छ । नयाँ विश्‍वासीहरूले येशूको सार्वभौमसत्ताप्रति प्रभावित भएर धेरै दुर्लभ र महँगो कितावहरू सार्वजनिक स्थलमा जलाएका थिए। ती किताबहरू जादु, इन्द्रजाल, तन्त्रमन्त्र तथा तान्त्रिक मान्युयल वा हातेपुस्तकहरू थिए। पुरातत्व विदहरूले त्यही खालका विद्याहरू लेखिएको २५० पापिरी वा हस्तलेखहरू भेट्टाएका थिए। ती हस्तलेखहरूमा तन्त्रमन्त्र, भूत जगाउने, विभिन्न फर्मुला वा नियमहरू, अरूहरूलाई विगार्ने मन्त्रहरू, श्रापहरू आदि लेखिएका छन् । तिनीहरू जादुका पुस्तकहरू जस्तै हुनुपर्दछ। ती किताबहरूमा देवीदेवताहरूलाई कसरी जगाउने र दुष्ट आत्माको शक्तिले जसलाई मन लाग्यो त्यसलाई मन्त्र गरेर नियन्त्रमा राख्‍ने जस्ता विधिहरू थिए।

जब एफिससका मानिसहरूले ती पुस्तकहरूलाई जलाए त्यसको मोल ५०००० चाँदीका सिक्‍काहरू थिए। अमेरिकामा त्यो ५०००० दिनको तलब थियो । दिनको ८० डलरको तलबलाई जम्मा गर्दा चालिस लाख डलर जति हुन्छ । ती मानिसहरूको दैनिक जीवनमा ती तन्त्रमन्त्रका पुस्तकहरू कतिको केन्द्रविन्दु रहेछ भनेर देखाउँछ।"आत्मिक शक्तिलाई आफ्नो नियन्त्रणमा लिन परम्परा अनुसार अनेकौँ तन्त्रमन्त्र, फूमन्त्र, तान्त्रिक विद्या, झाँक्री विद्या आदि र अनेक किसिमका बस्तुहरू प्रयोग गर्दथे। ती सबै प्रयोग गर्न गलत छ र त्यस संस्कारप्रति पूर्णरूपमा पश्‍चाताप गर्नुपर्छ भनेर पर्याप्‍तमात्रामा मानिसहरूलाई चित्तबुझाउन सर्वोच्च परमेश्‍वरले हस्तक्षेप गर्नुभएको थियो।"- क्लिन्टन इ. आर्नोल्ड, एफिसिरायनस्, ग्रान्ड रापिडस्, मिशिगन: जोन्डरभन, २०१०, पृ. ३४।

हामीलाई थाहा छ कि एफिसीहरूको पत्र ती विश्‍वासीहरूको निम्ति लेखिएको थियो कि अदृश्य शक्तिहरूको बिगिबिगिसँग तिनीहरू कसरी सामना गरिरहनु आवश्यक छ भनेर सिकोस। क्लिन्टन इ आर्नोल्ड, पावर एण्ड माजिक: द कन्सेप्ट अभ पावर इन एफिसियन्स, ग्रान्ड रापिडस्, मिशिगन: बेकर, १९९२, पृ. १६५। एफिसीहरूलाई लेखेको पत्रमा पावलले येशूलाई औँल्याउँदछन् जो सबै अन्धकारका शक्तिहरूभन्दा माथि हुनुहुन्छ (एफिसी १:२०-२३) र उहाँमा विश्‍वास गरेर चल्यो भने परमेश्‍वरले विश्‍वासीहरूलाई ती अन्धकारको शक्तिहरूसँग भिड्न शक्तिसम्पन्न गराउनुहुन्छ किनभने सैतानको शक्ति भन्दा परमेश्‍वरको बल सर्वोच्च छ (एफिसी २:१५-१९, एफिसी ३:१४-२१, एफिसी ६:१०-२०) ।

**चिन्तनमनन**:

`हाम्रो विश्‍वमा र तपाईँको जीवनमा कुन शक्ति वा अधिकारहरू चम्किरहेका छन्? ती शक्तिहरू आफैलाई कसरी प्रकट गरिरहेका छन्? उच्च स्थानमा रहनुभएको येशूलाई श्रद्धा र सम्मान गर्नुको सट्टा ती शक्तिहरूले विश्‍वासीहरूलाई कसरी भड्काइरहेकाछन् र आफूतिर आकर्षित गर्न खोजिरहेका छन्?`

`"समय पूरा भएपछि" परमेश्‍वरले ख्रीष्टमा सबै थोकहरूलाई अधिनमा राख्‍नुहुनेछ भन्ने उहाँको योजनालाई पावलले भविष्यको आशा भनेर उल्लेख गर्दछन्। एफिसी १:१८,२:१२ र ४:४मा पावलले "आशा" भन्ने शब्दलाई कसरी प्रयोग गरेका छन्? त्यो आशा भविष्यको आशा हो भनेर उनले किन विश्‍वास गर्दछन्?`

` देहायका पदहरूमा पावललले ख्रीष्टको आगमन भविष्यको महान् आशा भनेर कसरी औँल्याउँछन्? हेर्नुहोस्, एफिसी १:१३,१४, एफिसी १:२१, एफिसी २:७, एफिसी ४:३० र एफिसी ५:५। अहिले नै हाम्रो निम्ति त्यो आशाको अर्थ के छ?`