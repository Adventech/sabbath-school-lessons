---
title:  पावल र एफिसीका विश्‍वासीहरू
date:   24/06/2023
---

### यस अध्यायका मूल पदहरू
प्रेरित १८:१८; प्रेरित १९:१३-२०:१; प्रेरित २०:१७-३८; एफिसी १:१,२; एफिसी ६:२१-२४; एफिसी ३:१३; एफिसी १:९,१०।

> <p>यस अध्यायको मूल सार पद</p>
> "सम्‍पूर्ण बुद्धि र आन्‍तरिक समझमा ख्रीष्‍टमा राख्‍नुभएको उद्देश्‍यअनुसार उहाँले आफ्‍नो इच्‍छाको रहस्‍य हामीलाई जान्‍न दिनुभएको छ, ताकि समय पूरा भएपछि स्‍वर्ग र पृथ्‍वीमा भएका सबै थोकहरू ख्रीष्‍टको अधीनमा आऊन्‌।" एफिसी १:९-१०।  

जब हामीले केही लेख्छौँ, तब त्यस लेखको उद्देश्य हुन्छ। कहिलेकाहीँ त्यो लेख अत्यन्तै महत्त्वपूर्ण हुन्छ। सन १८६१देखि १८६५मा अमेरिका गृहयुद्धको चपेटामा परेको थियो। सन १८६३मा अमेरिकाको गेटसबर्ग भन्ने ठाउँमा गृहयुद्ध हुँदा करिब ७००० सिपाहीँहरू मारिएका थिए। त्यस युद्धको  भयानक विध्वंसप्रति भावुक भएर अमेरिकाको राष्ट्रपति अब्राहम लिङ्कनने प्रख्यात गेतसबर्ग सम्बोधन लेखेका थिए। त्यस सम्बोधनमा उनले अमेरिकाका संस्थापक पिताहरूको भूमिकालाई उल्लेख गरेका थिए। सन १७७६ मा सृजना भएको अमेरिका थामी राख्‍न यस गृहयुद्ध आखिरी परीक्षा हो र त्यस गृहयुद्धले यस पृथ्वीमा अमेरिकाको अस्तित्व कि त रहिरहन्छ कि त नाश हुनेछ भनेर मार्मिक भाषण उनले गेटसबर्गमा दिएका थिए।

एफिसीको पुस्तक पावलले अत्यन्तै उल्लेखनीय उद्देश्यले प्रेरित भएर लेखेका थिए। त्यो  पत्र लेख्‍दा उनी झ्यालखानामै थिए (एफिसी ३:१३, एफिसी ६:२०), त्यसबेला इसाईहरूलाई ठूलो सतावट आइरहेको थियो। एफिसीहरूले येशूमाथिको विश्‍वास त्याग्ने प्रलोभनमा परेका थिए र तिनीहरूका हृदयहरू निराश भएका थिए। जब एफिसीहरूले पहिला येशूलाई तिनीहरूको मुक्तिदाता भनेर विश्‍वास गरे र चर्चको भाग हुन पुगे तब तिनीहरूलाई के भएको थियो भनेर पावलले तिनीहरूलाई याद दिलाउँछ। तिनीहरू ख्रीष्टको शरीर भएका थिए (एफिसी १:१९-२३, ४:१-१६), तिनीहरू नै मन्दिरको निर्माण सामग्रीहरू भएका थिए (एफिसी २:१९-२२), तिनीहरू ख्रीष्टका दुलही हुन पुगेका थिए (एफिसी ५:२१-३३), र आस्थामा सुसज्जित फौज भएका थिए (एफिसी ६:१०-२०)। परमेश्‍वरको महान् योजना पूरा गर्न एफिसीहरूले ठूलो रणनीति खेल्नुपर्ने (एफिसी १:९,१०) र सबै थोक ख्रीष्टमा एक पार्ने तिनीहरूको भूमिका छ (एफिसी १:९,१०) भनेर पावलले जिकिर गरेका थिए। येशू ख्रीष्टका अनुयायीहरू हुने पहिचान र अवसरप्रति एफिसीका विश्‍वासीहरू जागून् भनेर पावलले पत्र लेखेका थिए।