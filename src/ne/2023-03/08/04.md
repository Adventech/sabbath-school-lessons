---
title:  एकताको निर्माण, अनुग्रहले भरिएको बोलीवचन
date:   15/08/2023
---

`मानिसको पहिचान, मिजास र चरित्र बोलीबचनबाट थाहा हुन्छ। पावलले विश्‍वासीहरूलाई येशूको इज्जत राखिरहेकाछन् भनेर मानिसहरूलाई बोलीवचनबाट थाहा दिनुपर्छ भनेर सल्लाह दिन्छन्। देहायका पदहरूमा दिएको अनुसार कुन बोलीवचन तपाईँको निम्ति अहिले नै महत्त्व भएको छ? किन? हेर्नुहोस्, एफिसी ४:२५-२९।`

पावलले बारम्बार एफिसीमा रोचक लेखनशैली प्रस्तुत गर्दछन्। यसको उदाहरण एफिसी ४:२५लाई लिन सकिन्छ: नकारात्मक आदेश-झूटो बोल्ने बानी छोड; अनि सकारात्मक आदेश-आफ्नो छिमेकीसँग सत्य बोल।" हामी सबै जना एउटै शरीरका अङ्गहरू हौँ र एक आपसमा सम्वन्ध भएकोले एक आपसमा सत्यवादी हुनुपर्छ भन्ने उनको अर्थ हो। सत्य बोल भन्ने पावलको आह्वानले चर्चका सदस्यहरूको बीचमा तथ्य कुरो दोहोर्‍याउनु भन्न खोजिरहेको छैन। तर, पावलले जकरिया ८:१६को वचनको प्रतिबिम्बित गरेको देखिन्छ, "१६ तिमीहरूले गर्नुपर्ने काम यिनै हुन्‌: एक-अर्कासँग साँचो बोल्‍ने गर, र आफ्‍ना न्‍यायालयमा सत्‍य र असल न्‍याय गर। १७ आफ्‍नो छिमेकीको विरुद्धमा खराब षड्‌यन्‍त्र नगर, र झूटा शपथ खान नरुचाओ। यी सबै कुरा म घृणा गर्दछु,” परमप्रभु भन्‍नुहुन्‍छ।" जकरिया ८:१६-१७। अर्थात् सत्यवादीको नीति अपनाउनु भनेको शान्तिलाई फस्ताउन दिनु हो।

एक आपसमा रिसलाई दवाउँदै चित्त दुख्‍ने कुवाच्य वा रिस उठने बोलि त्यागीदेउ भनेर एफिसी ४:३१मा भनेको हुनाले एफिसी ४:२६मा विश्‍वासीहरूको बीचमा रिसराग राख्‍ने मिजासलाई पावलले अनुमती दिएको पाइन्दैन। तर, हामी मानव प्राणी भएकोले रिस त उठ्छ भन्ने सम्भाव्यतालाई पावलले नकारेको देखिन्दैन। त्यसकारण उनले भन्छन्, "२६ क्रोध गर, तर पाप नगर। घाम अस्‍ताउन अघि नै तिमीहरूको रीस मरोस्‌, २७ र दियाबलसलाई मौका नदेओ। २८ चोर्नेले अब उसो नचोरोस्‌। बरु उसले परिश्रम गरोस्‌। उसले आफ्‍नो हातले ईमानदारीसाथ परिश्रम गरोस्‌, र खाँचोमा परेकाहरूलाई दिन सकोस्‌।" एफिसी ४:२६-२८। अर्थात् रिसको फल पाक्न नदेउ भन्न खोजिरहेको पाउँछौँ।

बोलिवचनको विषयलाई रोकेर पावलले चोरहरूको बारेमा नकारात्मक आदेश दिन्छन्। त्यसको अर्थ बिश्‍वासीहरूको बीचमा चोर पनि रहेछ। उनले अर्ती दिन्छन्, "चोर्नेले अब उसो नचोरोस्‌। बरु उसले परिश्रम गरोस्‌। उसले आफ्‍नो हातले ईमानदारीसाथ परिश्रम गरोस्‌, र खाँचोमा परेकाहरूलाई दिन सकोस्‌।" एफिसी ४:२८। चोर्ने बानीलाई छोडेर चोरहरूले आफ्नै हातले परिश्रम गरेर इमान्दारी हुनुपर्छ भन्ने उनको जिकिर छ (एफिसी ४:२८; १ कोरन्थी ४:१२, १ थेस्सोलिनिकी ४:११)। पावलको विश्‍वास येशूको परिवर्तन शक्तिमा बलियो भएकोले चोरहरू पनि चोर्न छोडेर आफ्नो जीवन धन्धा गर्नुमात्र होइन अरूहरूलाई पनि सहायता गर्न सकोस् भन्ने उनले कल्पना गर्दछन्।

पावलका आदेश, "तिमीहरूका मुखबाट कुवाक्‍य वा भ्रष्ट बोली ननिस्‍कोस्‌" (एफिसी ४:२९) भन्नुको अर्थ यस्तो विनाशकारी शब्दहरू मुखबाट नफुटोस् जुन सुन्ने मानिसको हृदयमा घाटक काम गर्दछ। चित्त दुख्‍ने, चित्त फाट्ने वा एक आपसमा वैमनश्यताको आगो सल्काउने वचन बोल्न रोक्नु पर्छ भन्दै त्यसको सट्टामा वैकल्पिक वोलीहरू बोल्नुपर्छ भनेर पावलले प्रस्ताब गर्छन्। ती वैकल्पिक बोलीवचनहरूले (१) एक आपसको असली सम्बन्ध निर्माण हुन्छ, (२) समय सुहाँदो मिठो वचनले सौहाद्र वातावरण बनिन्छ र (३) सुन्नेहरूले पनि अनुग्रह मिलेको आभास् पाउँदछ (एफिसी ४:२९)।

`हाम्रो बोल्ने संस्कारमा ती नीतिहरू अपनाउन सके भने घरमा, चर्चमा र समाजमा कस्तो प्रभाव पार्ने होला?`