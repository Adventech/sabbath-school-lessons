---
title:  ख्रीष्टले ढालिएका जीवनहरू र पवित्र-आत्माले
date:   12/08/2023
---

### यस अध्यायका मूल पदहरू
एफिसी ४:१७-३२;  कलस्सी ३:१-१७; जकरिया ३:३-५; जकरिया ८:१६; यशैया ६३:१०; रोमी ८:१६,२६,२७ ।

> <p>यस अध्यायको मूल सार पद</p>
> "छली लालसाहरूद्वारा भ्रष्‍ट भएका तिमीहरूको अगाडिको जीवनको ढाँचासँग सम्‍बन्‍धित तिमीहरूको पुरानो स्‍वभाव त्‍याग। आफ्‍नो भित्री वर्तावमा नयाँ होओ,  र परमेश्‍वरको स्‍वरूपमा साँचो धार्मिकता र पवित्रतामा सृष्‍टि भएको नयाँ स्‍वभावलाई धारण गर।" एफिसी ४:२२-२४।

योशे आन्टोनियो स्पेनको पाल्मा सडकमा वर्षौँसम्म सुत्दथे। उसको घरबार थिएन। योशे ५७ वर्षको भएतापनि उसको लामो दार्‍ही र शिरको लामो खरियो कपालले धेरै बुढो देखिन्थ्यो। एक दिन कपाल काट्ने पसलको मालिकले साल्भा गार्सियाले बिना पैसा योशेको कपाल काटेर उसलाई सफा बनाइदिन्छु भनेर प्रस्ताब राख्यो।

कपाल काट्नेहरू मिलेर योशेको कपाल काट्यो। लठ्ठ परेकोले त्यो कपाल हतपत काट्न गार्‍हो थियो। तर सबै जना मिलेर काटे। उसको कपाल रङ्गायो र उसलाई सुहाँउदो दार्‍ही र कपाल तिनीहरूले मिलाए। त्यसपछि उसलाई चिटिक्‍क पार्ने नयाँ लुगा पनि पहिर्‍याइ दियो। अनि बल्बब आफू को हो भनेर उसले थाहा पायो! ऐना अगाडि उभेर गहभरी आँशु खसाल्दै उसले बोल्यो, "के यो त्यही मानिस हो र? म कस्तो फरक छु; अब मलाई कसैले चिन्ने छैन!" पछि उसले थप्यो, "मेरो हेर्‍याइमात्र होइन, यसले मेरो जीवन नै परिवर्तन गरिदियो!"

विश्‍वासीहरू पूरै परिवर्तन भइसकेको अनुभव गरेका थिए भनेर एफिसी ४:१७-३२मा पावलले जिकिर गर्दछन्। तिनीहरूले तिनीहरूको पुरानो जीवनलाई पुखाली सक्यो र नयाँ जीवन लगाएको छ र नयाँ पहिचान भइसकेको छ। केही हदमा योशेको परिवर्तन जस्तै हो, तर बाहिरीरूप परिवर्तनमात्र होइन। विश्‍वासीहरू "परमेश्‍वरको स्‍वरूपमा साँचो धार्मिकता र पवित्रतामा सृष्‍टि भएको नयाँ स्‍वभावलाई धारण गरेकाछन्।" एफिसी ४:२४। यो नै विश्‍वासीहरूको आमूल परिवर्तन वा काँचुली फेरिएको जीवन हो।