---
title:  आत्मिक पहिरणमा नाटकिय परिवर्तन
date:   14/08/2023
---

`आफ्ना श्रोताहरूलाई आत्मिक परिवर्तनको कथा दोहोर्‍याएको सन्दर्भमा के मूख्य विषयबस्तु तिनीहरूलाई पावलले बुझाउन खोजेका थिए? हेर्नुहोस्, एफिसी ४:२०-२४।`

येशूलाई विश्‍वास गर्न पुगेका अन्य जातिहरूको विगतको जीवनलाई वर्णन गर्दै (एफिसी ४:१७-१९), पावलले भन्दछन्, "येशूको बारेमा तिमीहरूले त्यसरी सिकेका होइनौ" भन्दैनन्। तर उल्लसित भएर उनले भन्दछन, " तर ख्रीष्‍टलाई त तिमीहरूले यसरी जानेका छैनौ!" एफिसी ४:२०। तिनीहरूलाई सम्बोधन गरिएका, "उहाँको बारेमा सुनेका," "उहाँमा सिकाइएका (एफिसी ४:२१"  वा "उहाँद्वारा सिकाइएका" पावलका ती शब्दहरू अर्थमूलक छन्। ख्रीष्टका आकारित जीवन अपनाउन आवश्यक नीति "येशूमा भएको सत्यता"को शिक्षादीक्षा ग्रहण गर्नु जरुरी भएको पावलको जिकिर छ। पावलको निम्ति येशूको विश्‍वासमा आउने वा येशूभावनाभावित हुने जीवनको केन्द्रविन्दु येशूसँगको व्यक्तिगत सम्बन्ध थियो। अझ उनले जल्दोबल्दो रूपमा वास्तविक येशूभक्तको जीवन नै  "ख्रीष्टलाई सिकिरहनु"मा आधारित हुनुपर्दछ। हाम्रो जीवनमा येशूले हिजो के गर्नुभयो भन्ने कुरालाईमात्र सम्झिरहने होइन आज वा बर्तमान समयमा नै हाम्रो जीवनलाई उहाँले के गरिरहनुभएको छ र सिकाइरहनुभएकोछमा आधारित भइरहनुपर्दछ। येशू मृत्युबाट जीवित हुनुभयो, अहिले पनि जीवित हुनुहन्छ र हाम्रो बीचमा र हामीमा हुनुहुन्छ भन्ने कुरालाई स्वीकार्दछौँ। उहाँका शिक्षाहरू, उहाँका उदाहरण र उहाँ हाम्रो जीवित प्रभु हुनुहुन्छ भनेर देखाइरहने बफादारितामा हाम्रो जीवनको ढाँचा ढालिनुपर्दछ। उहाँको सक्रिय अगुवाइको निम्ति हाम्रा जीवनहरू खुला राखिनुपर्दछ। उहाँका पवित्र आत्मा र उहाँको वचनको निर्देशनमा हाम्रो जीवन चल्नुपर्दछ।

येशूको ढाँचामा ढालिएको जीवनका निम्ति तीन प्रक्रियाहरूको आवश्यक छ भनेर पावलले हामीलाई बुझाउन खोज्छन्। ती  प्रक्रियाहरू हाम्रो लाउने लुगाको चित्रणमा आधारित छन्: (१) "फुकाल" वा पुरानो जीवनको ढाँचालाई त्यागिदिनुपर्दछ वा इसाई हुँ भनेर दावी गरेपछि पनि पहिलाकै स्वभावमा हिँडनु हाम्रो दावीको बेइज्जत हो। त्यसकारण "हिजोको" जीवनशैली छोड्नुपर्छ (एफिसी ४:२२; (२) भित्री हृदय, चेतना र विवेकको नविकरण गरिएको अनुभव गर्नु (एफिसी ४:२३); अब "नयाँ स्वभाव धारण गर", ईश्‍वरीय जीवनको अनुसरणमा चल्नुपर्छ (एफिसी ४:२४)। पुरानो करारमा लुगालाई पापको प्रतिक (भजन ७३:६; जकरिया ३:३,४; मलाकी २:१६) र मुक्तिको प्रतिकलाई (यशैया ६१:१०; इजकिएल १६:८; जकरिया ३:४,८) पावलले प्रयोग गरेको देखिन्छ।

पुरानो समयमा पुरुषहरूले घुँडासम्म आउने भित्री लुगा र दौरा व वस्त्र गलाउँथे। घामबाट सुरक्षित हुन ती खालका लुगाहरू लगाउँथ्यो। त्यसरी नै स्त्रीहरूले पनि जिउभरि छोपिने वस्त लगाउँथ्यो। वातावरण सुहाँउदो लगाउने लुगाले बाइबलको समयको संस्कार देखाउँथ्यो। वस्त्रहरू बहुमूल्य र महँगो हुन्थ्यो। तिनीहरूले लुगाहरू लामो समयसम्म राख्दथ्यो। एक जोर भन्दा बढि लुगा राख्‍नु बिरलै थियो। मानिसहरूले लगाउने लुगाको गुणस्तर र ढाँचा वा स्टाइलले त्यो लगाउनेको पहिचान वा स्तर देखाउँथ्यो। लगाउने लुगामा परिवर्तन गर्नु वा एक किसिमबाट अर्को किसिमको लुगा लगाउन असाधारण थियो वा महत्त्वपूर्ण घट्ना मानिन्थ्यो। आजभोलि धेरै संस्कार वा चलनचल्तीमा विभिन्न खालको स्टाइलका लुगाहरू फेरिफेरि लगाउनु स्वभाविक मान्दछ। लगाउने वस्त्रको चित्रण पावलले वर्तमान युगको होइन तर प्रथम् शताव्त्रीको सन्दर्भमा गरेका थिए। त्यसबेला मानिसहरूले एकै खालका लुगाहरू लगाउँथे, त्यो पनि सर्वसाधारणलको एक जोर लुगामात्र हुन्थ्यो।

`ख्रीष्टको बारेमा जान्नु र ख्रीष्टलाई  जान्न वा चिन्न सिक्नुमा के निर्णायक भिन्नता छ?`