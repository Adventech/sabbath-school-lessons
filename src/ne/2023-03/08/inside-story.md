---
title:  कथा
date:   18/08/2023
---

### कैदीहरूलाई स्वतन्त्र पारिएको

_पोल्याण्ड, रिसजार्ड_

पोल्याण्डको सुसमाचारीय कार्यक्रममा आफ्नी श्रीमतीसँग क्रिस्टोफर पनि गएका थिए। तर त्यस सुसमाचारीय कार्यक्रममा उनी निराश भएका थिए। प्रचारकले आफ्नो प्रस्तुतीभन्दा पहिले प्रायजसो छोटो भिडियो देखाउँथे तर यस कार्यक्रमा भिडियो देखाइएको थिएन। त्यो देखि क्रिस्टोफरको झनक्‍क रिस उठेको थियो।

घरमा क्रिस्टोफरले आफ्नी श्रीमतीलाई ठूलो ठूलो स्वरले गाली गरेर रडाको मच्चाए। यो उनकोफ बानी नै थियो। उनको त्यो बानी देखेर उनको श्रीमती पनि वाक्‍क भइन्। "भोली म छोराछोरीहरूलाई लिएर यो घर छोड्छु। तपाईँबाट मैले कहिल्यै पनि राम्रो कुरा सुनेको छैन," दिक्‍क मान्दै उनले पनि आफ्नो गुनासो पोखाइन्। सुत्‍न जानुभन्दा पहिले क्रिस्टोफरलाई उनले भनिन्, "तपाईँले परमेश्‍वरसँग प्रार्थना गरेको मैले कहिल्यै पनि सुनेको छैन। तपाईँले उहाँसँग किन प्रार्थना गर्नु हुन्न? उहाँलेमात्र तपाईँको हृदय परिवर्तन गर्न सक्नुहुन्छ।"

क्रिस्टोफर झोकिएर गाली गर्दै सुत्‍न गए। तर उनी सुत्‍न सकेन। अनि राती उनी भान्सा कोठामा गएर परमेश्‍वरसँग कुरा गर्न थाले, "प्रभु तपाईँ हुनुहुन्छ कि हुनुहुन्न, मलाई थाहा छैन। तर म धेरै खराब मानिस हुँ। मेरी प्रिय श्रीमती र छोराछोरीहरूलाई धेरै दु:ख दिन्छु। म रक्सी पिउँछु। चुरोट पिउँछु। तर यो जीवन मलाई मन पर्दैन। के तपाईँले मलाई सहयोग गर्नुहुन्छ?" परमेश्‍वरसँग उनले आधा घण्टा कुरा गरे तर उनले त्यस समय केही जवाफ पाएन।

भोलीपल्ट बिहान क्रिस्टोफरले बसमा चढे र आफ्नो काममा गए। बसमा उनले केही साथीहरूलाई भेटे र तिनीहरूमा गफगाफ गर्न थाले। तिनीहरूले प्रायजसो छाडा मुख छोडेर कुरा गर्थे। तर पहिलो पल्ट तिनीहरूको बोली क्रिस्टोफरलाई मन परेन। आफूलाई के भयो सो उनलाई थाहा भएन।

काममा क्रिस्टोफर र उनका साथीहरूले काम पछि पैसा उठाएर रक्सी पिउँथे। तर यस  पटक उनले रक्सी पिएन। बरु उनी सिधै घर गए। "प्रभु, मेरी श्रीमतीले मलाई छोडेर नजाओस्," भनेर प्रार्थना गरे।

घरमा उनकी श्रीमतीले तिन वटा सुटकेसहरू पाक गरेर घर छोड्नै लागेकी थिइन्। "प्रिय, मलाई एउटा अर्को अवसर देऊ। के हामी नयाँ जीवन सुरु गर्न सक्छौँ?" भनेर आफ्नी श्रीमतीसँग बिनम्र भएर क्रिस्टोफर कुरा गरे। "हुन्छ। म तपाईँलाई एक मौका दिन्छु," भनेर उनकी श्रीमतीले सहमत जनाइन्।

अर्को दिन आफ्नी श्रीमतीसँग क्रिस्टोफर सुसमाचार प्रचारमा गए। चुरोट खाएपछि त्यस प्रचारकलाई भने, "म बप्‍तिस्मा लिन चाहन्छु। मेरी श्रीमती शुक्रबार बप्‍तिस्मा लिनेछिन्। म पनि उनीसँग बप्‍तिस्मा लिनेछु।

प्रचारकलाई थाहा थियो कि यदि क्रिस्टोफरलाई बप्‍तिस्मा दिन अस्वीकार गरे उनले फेरि कहिल्यै पनि बप्‍तिस्माको निम्ति अनुरोध गर्नेछैन। उनले मन मनै प्रार्थना गरे, "प्रभु, तपाईँले के गर्नुहुन्थ्यो यदि तपाईँसँग बप्‍तिस्मा लिन अनुरोध गरेको भए?"

"मलाई थाहा छ कि म चुरोट खान्छु। तर शुक्रबारै म चुरोट पिउन छोड्छु भनेर म तपाईँलाई  वचन दिन्छु," क्रिस्टोफरले सुनाए।
प्रचारकलाई के गर्ने के गर्ने भयो। चर्चको अरू साथीहरूले के भन्ला भनेर पनि उनी अलमलमा परे। तैपनि जे होस् भनेर उनले क्रिस्टोफर र उनकी श्रीमतीलाई बप्‍तिस्मा दिए।

केही समयपछि क्रिस्टोफरले आफू समस्यामा परेको थियो भनेर प्रचारकलाई  सुनाए। उनी युवा अवस्था हुँदा देशको कानुन उलङ्घन गरेका थिए र मुद्दा बोकेका थिए। अब झ्यालखानामा भएका युवाहरूलाई येशूको बारेमा सुनाउन आफू चाहेका थिए भनेर उनले सुनाए।

प्रचारक सेभेन्थ-डे एडभेन्टिन्टिस्ट परिवारमा जन्मेका थिए र उनको कैदीसँग कुनै सम्पर्क थिएन। के गर्ने भनेर उनलाई थाहा भएन।

"चिन्ता नगर्नुहोस्। म झ्यालखानाको हाकिमसँग कैदीलाई भेट्न पाउँ भनेर अनुरोध गर्नेछु," क्रिस्टोफरले भने। "हुन्छ त, म पनि तपाईँसँगै जानेछु।" उनले भने। अनि मनमनै उनले प्रार्थना गरे, "कैदीहरूसँग कसरी कुरा गर्ने मलाई थाहा छैन। मलाई सहयोग गर्नुहोस्।"

झ्यालखानको हाकिमले प्रचारकलाई कडा भएर सिधै कुरा गरे, "यदि तपाईँको प्रवचन नियास्रो छ र तपाईँले बोलेको बेलामा कसैले रोक्यो भने तपाईँ फेरि यहाँ फर्केर आउन पाउनु हुनेछैन।"

अब प्रचारकले झन धेरै प्रार्थना गरे, "प्रभु, यो त चुनौतिपूर्ण छ। मलाई सहयोग गर्नुहोस्।"

उनले प्रवचन बोल्ने बेलामा कैदीहरू एउटै खालका लुगा लगाएका थिए र झ्यालखानाको कोठा भरिएको थियो। तिनीहरूलाई हेर्दा नियास्रो लाग्दो थियो। आफूले तयार पारेको प्रवचनमा हेरफेर गर्नुपर्ने भन्ने तुरन्तै उनको मनमा आयो।

"साथीहरू, म यहाँ किन आएँ भनेर के तपाईँहरूलाई थाहा छ?" क्रिस्टोफरलाई औँल्याउँदै उनले सोधे। "यो मानिस पनि किशोर अवस्थामा तपाईँ जस्तै थिए। भाइ क्रिस्टोफर यहाँ आउनुहोस् त।"

क्रिस्टोफर उभे र म यो सुनाए, "साथीहरू, तपाईँहरूका मर्महरू मलाई थाहा छ। म पनि असल किशोर थिइनँ। मैले धेरै नराम्रो कामहरू गरेको थिएँ। म यस झ्यालखानाबाट भाग्न खोजेको थिएँ। हेर्नुहोस् त" भनेर आफ्नो नाडी देखाउँदै भने आफू आत्महत्या गर्न खोजेको उनले बताए। "तर परमेश्‍वरको जय होस्। कसैले मेरो जीवनलाई बचाए। आज म तपाईँहरू सामु शुभसमाचार लिएर आउँदैछु। जब तपाईँहरू यस कैदखानाबाट मुक्त हुनुहुनेछौ तब तपाईँहरूले पहिलेकै जस्तै जीवन बिताउन सक्नुहुनेछ, वा तपाईँको जीवन परिवर्तन गरेर परमेश्‍वरको निम्ति जिउन सक्नुहुनेछौ। परमेश्‍वरलाई रोज्नुहोस् भनेर म अनुरोध गर्दछु।"

त्यसपछि क्रिस्टोफर र प्रचारक झ्यालखानामा धेरै पटक गए। एकदिन दुरसञ्‍चार माध्यम तिनीहरूको पछि लागे। जवान कैदीहरूले ती सञ्चार माध्यमहरूलाई सुनाए, "सेभेन्थ-डे एडभेन्टिस्टहरू हामीकहाँ आएकोले हामी धेरै खुशी छौँ। तिनीहरूले हामीलाई बाइबल ल्याए। हामीसँग कहिल्यै पनि बाइबल थिएन। हामीले येशू, मुक्ति, क्षमाको बारेमा सिक्दैछौँ। हामी नयाँ जीवन सुरु गर्ने अवसर पाएका छौँ।" तिनीहरूको कुरा सुनेर क्रिस्टोफर र प्रचारक खुशीले गडगड भए।

प्रचारक रिसजार्ड यानोवस्कीले भने, "यो हाम्रो निम्ति खुशी र महत्त्वपूर्ण क्षण थियो। परमेश्‍वरले हामीलाई नयाँ जीवन दिन सक्नुहुन्छ। मानिसहरूले जे गरेतापनि परमेश्‍वरले तिनीहरूलाई परिवर्तन गर्न सक्नुहुन्छ। परमेश्वरले क्रिस्टोफरलाई नयाँ जीवन दिनुभयो र तपाईँहरूलाई पनि दिन सक्नुहुन्छ।" प्रचारक अहिले पोल्याण्डको सेभेन्थ-डे एडभेन्टिस्ट चर्चको अध्यक्ष हुनुहुन्छ र होप अन्तराष्ट्रिय टेलिभिजनको नियमित वक्ता हुनुहुन्छ।