---
title:  दया (तितोपना होइन)
date:   17/08/2023
---

"दिनको निम्‍ति तिमीहरू छाप लगाइएका छौ" (एफिसी ४:३०) भनेर पावलले सम्बोधन गर्दा आफ्नो पाठकहरूलाई यो आह्वान गर्दछन् कि येशूको दोस्रो आगमनको बारेमा ख्यालमा राखेर तिनीहरूको बोलीचाली होस्। त्यस महान् घट्ना नजिकै हुँदा हाम्रो बोलीचालीको संस्कार कस्तो हुनुपर्छ भनेर पावलले एफिसी ४:३१,३२मा सम्बोधन गरेका थिए भनेर बुझ्न सकिन्छ।

`येशू ख्रीष्टको दोस्रो आगमनलाई मध्यनजर राखेर जब हामी एक आपसमा बोलीचाली गर्छौँ तब हाम्रो व्यवहार कस्तो  हुनुपर्छ अर्थात् एक आपस बोल्दा के कुरा त्याग्नुपर्छ र के कुरा अङ्गाल्नुपर्छ? हेर्नुहोस्, एफिसी ४:३०-३१।`

एफिसी ४:१७-३२मा उल्लेख गरिएको पावलको अन्तिम अर्तीमा नकारात्मक आदेश दिएका छन्। इसाईहरूको बीचमा भएका छवटा खराब प्रवृत्ति वा तत्वहरू त्याग्नुपर्छ (एफिसी ४:३१) र त्यसको बदली सकारात्मक आदेश उनले दिँदछन्-विश्‍वासीहरूको बीचमा दया, कोमलता र क्षमाशीलता हुनुपर्छ जुन येशूभावनामा चल्नुपर्ने मानिसको स्वभाव हो। विश्‍वासीहरू एक आपसमा क्षमा दिनुपर्छ किनकि, "परमेश्‍वरले ख्रीष्‍टमा तिमीहरूलाई क्षमा गर्नुभएको थियो।" एफिसी ४:३२। येशूभावनामा चलेको व्यक्ति छवटा खराब तत्व वा अवगुणहरूबाट अलग हुनुपर्छ वा इसाई हुँ भन्ने व्यक्तिमा यी अवगुणहरूलाई पोषाइ राखेको छ भने उसले आफूलाई इसाई भनेर कसैलाई पनि चिनारी गर्ने हक वा अधिकार छैन। ती अवगुणहरू, तितोपना, क्रोध, रिस वा कुनियत, होहल्ला, निन्दा वा चरित्र हत्या र डाहा हुन् (एफिसी ४:३१)।

रिस, होहल्ला र निन्दा ग्रीक शब्द ब्लासफेमिया blasphemia बाट अङ्ग्रेजीमा अनुवाद गरिएको हो। यो परमेश्‍वरलाई हेपेर बोलीचाली गर्नु हो। तर ग्रीक भाषाको  शैलीमा जब निन्दा र होहल्ला वा खराब बोलीबचन परमेश्‍वरको वा मानिसलाई बेइज्जत गर्न प्रयोग गरिन्छ। तितोपना, क्रोध र रिसले गर्दा रिसाहा बोली (होहल्ला र निन्दा)उत्पन्न हुन्छ। निचोडमा भन्ने हो भने इसाईहरूले आफ्नो ओठबाट बोल्ने बोली र दिमागमा गुम्साउन खराब तत्वलाई लगाम कसेर राख्‍नुपर्छ। जुनसुकै प्रवृत्ति जसले रिसाहा बोली र निन्दा वा आलोचना गर्ने रणनीतिहरू इसाईहरूको निम्ति विषाधी तत्वहरू हुन् र ती हटाउनैपर्छ भन्ने पावलको जिकिर छ। जब ती तत्वहरू पन्छाइन्छ तबमात्र इसाई समाजको उन्नति हुन्छ र चर्चमा एकता फस्टाउँछ (एफिसी ४:१-१६)।
खराब बोलीलाई दवाउने होइन तर त्यसको ठाउँमा असल बोली बोल्नु हो। ख्रीष्टको परिवारमा र बाहिर पनि हाम्रा बोलीचाली र क्रियाकलापहरू रिस, डाहाबाट उन्मुक्त भएर दया, कोमलता र क्षमाशीलताको भावनाले अभिप्रेरित भएको हुनुपर्दछ। क्षमाशीलता नै सबैभन्दा परमेश्‍वरको उच्च स्तर हो। परमेश्‍वरले नै ख्रीष्टमा हामीलाई क्षमा दिनुभएकोले (एफिसी ४:३२) इसाई हुँ भन्ने जो कोही पनि एक आपसमा क्षमा दिने अपेक्षा परमेश्‍वरले गर्नुहुन्छ। पावलले ठाडो क्षमा (परमेश्‍वरबाट हामीलाई) नमुनाको रूपमा प्रस्तुत गर्दछ जसले तेर्सो क्षमा एक आपसमा उपलब्ध गराउँछ। यस सन्दर्भमा देहायका पदहरू पनि हेर्नुहोस्, "एउटाले अर्कालाई सहने गर, कुनै मानिसको विरुद्धमा केही दोषको कारण छ भने, एक-अर्कालाई क्षमा गर्ने गर। जसरी प्रभुले तिमीहरूलाई क्षमा गर्नुभएको छ, त्‍यसरी तिमीहरूले पनि क्षमा गर्नुपर्छ।" कलस्सी ३:१३ र "हाम्रा अपराध क्षमा गर्नुहोस्‌,  जसरी हामीले आफ्‍ना अपराधीहरूलाई क्षमा गरेका छौं।... १४ किनकि तिमीहरूले मानिसहरूका अपराध क्षमा गर्‍यौ भने तिमीहरूका स्‍वर्गमा हुनुहुने पिताले पनि तिमीहरूलाई क्षमा गर्नुहुनेछ।  १५ तर तिमीहरूले मानिसहरूका अपराध क्षमा गरेनौ भने तिमीहरूका पिताले तिमीहरूका अपराध क्षमा गर्नुहुनेछैन।" मत्ती ६:१२,१४-१५।

`बोलीको शक्तिको बारेमा सोच्नुहोस्। तपाईँको बोली उचाल्ने वा मानिसको मनोबल उच्च पार्न, साहस दिन र विश्‍वासलाई टेवा दिन कसरी प्रयोग गर्न सक्नुहुन्छ?`