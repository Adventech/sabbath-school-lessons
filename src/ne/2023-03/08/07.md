---
title:  थप जानकारी
date:   18/08/2023
---

"एक आपसमा कुराकानी गर्दा त्यो त्यो कुराकानी यस्तो होस् कि तपाईँले पछुताउन नपरोस् । "परमेश्‍वरका पवित्र आत्‍मालाई दु:खित नतुल्‍याओ, जसमा उद्धारका दिनको निम्‍ति तिमीहरू छाप लगाइएका छौ।" एफिसी ४:३०। यदि तपाईँको हृदयमा प्रेम छ भने तपाईँको बोलीचालीले तपाईँको भाइमा हुनु पर्ने अति पवित्र विश्‍वासको निर्माण प्रयास गर्नुहुनेछ। तपाईँले नसोचिकन बोल्ने बोलीले तपाईँको साथी वा विश्‍वासी भाइको चरित्रमा धक्‍का हुन्छ भने त्यस खालको खराब बोलीलाई पोषाइ नराख्‍नुहोस् । एक आपसको चरित्रमा दाग हाल्ने कुराकानी शत्रुको काम हो। यदि तपाईँलाई बोल्नेले कसैको चरित्रलाई विगार्ने खालको छ भने यस्तो खालको कुराकानी परमेश्‍वरको वचनले मनाही गर्छ भनेर सम्झाउनुहोस् ।"-एलेन जी ह्वाइट, एडभेन्टिस्ट रिभ्यु एण्ड साबथ हेराल्ड, जुन ५,१८८८।

यदि तपाईँ र तपाईँका विश्‍वासी बन्धुहरू प्रत्येकले देहायका कथनहरूप्रति प्रतिवद्धता जनाए तपाईँ र तपाईँका विश्‍वासी  बन्धुहरूमा कस्तो परिवर्तन आउँथ्यो होला?

सेभेन्थ-डे एडभेन्टिस्ट चर्च परिवार र बाहिरका सबै मानिसहरूसँग मेरो प्रभाव सकारात्मक, मनोबल उचाल्ने, विश्‍वासको निर्माण गर्ने र नैतिकतालाई उच्चस्तरमा राख्‍न चाहन्छु (एफिसी ४:२९)।

येशूको एकता र प्रेमको चाहनालाई स्मरण गर्दै मेरो बल ती मानिसहरूले गर्ने असल काम र भन्ने असल बोलीसँग प्रतिवद्धता जनाउने म प्रण गर्दछु। कतिपयले अरूको कमीकमजोरीहरूलाई औँल्याउन चाहन्छन् तर म त्यस प्रवृत्तिबाट अलग हुन चाहन्छु (यूहन्ना १३:३४,३५; यूह्ना १७:२०-२३; एफिसी ४:१-६; १ थेस्सोलिनिकी ५:९-११)।

जब म कसैसँग असहमत हुन्छु भने मेरो विश्‍वासी साथीप्रति मेरो कदर छ भन्ने कुरामा म स्पष्ट पार्नेछु। ख्रीष्टप्रतिको इमान्दारिता र विश्‍वासप्रति त्यस साथीको अडान छ भनेर म अनुमान गर्नेछु । ममाभएको फरक मत भलाद्‍मी, कोमल र दयापूर्वक प्रस्तुत गर्नेछु तर कर गरेर वा लाड्ने गरेर होइन (एफिसी ४:३१,३२)।

जब म येशू ख्रीष्टको आगमनको निम्ति पर्खिरहन्छु तब मेरा विश्‍वासी बन्धुहरूसँगको सम्बन्धको निर्माणमा र तिनीहरूको प्रतिवद्धतासँग सहमत जनाउँदै म आनन्दसाथ जीवन बिताउनेछु (एफिसी ४:२९,३०; गलाती ६:२; हिब्रू १०:२४,२५)।

**चिन्तनमनन**:

`मानवप्राणीको निम्ति त्री-एक परमेश्‍वरका सदस्यहरू जुटिरहेका छन् भन्ने  पावलले एफिसीको पुस्तकमा  ११ पल्ट वर्णन गरेको समिक्षा गर्नुहोस्। त्री-एक परमेश्‍वरप्रति हाम्रो विश्‍वास अडिग होस् भनेर पावलले यसरी दोहोर्‍याएर चर्चा गर्दा त्यस त्री-एक परमेश्‍वरप्रति हाम्रो आत्मज्ञान कसरी बलियो हुन सक्छ? एफिसी १:३-१४, १:१५-२३, २:११-१८, २:१९-२२, ३:१-१३, एफिसी ३:१४-१९, ४:४,६, ४:१७-२४, ४:२५-३२, ५:१५-२०, ६:१०-२० (एफिसी ६:१०मा "प्रभु" भनेर सम्बोधन गर्दा ख्रीष्टलाई औँल्याउँदछ)।`

`एफिसी ४:२५-३२मा इसाईहरूको बोलीचाली कस्तो हुनुपर्छ भनेर पावलले दिएका सल्लाह, वर्तमान कम्प्युट र युगमा कसरी प्रयोग गर्ने जसमा विभिन्न सञ्‍जालहरूद्वारा जान्ने वा नजान्ने गरेर दमन गर्ने र चरित्र हत्या गर्ने प्रवृत्तिहरू छ्यापछ्याप्‍ति भएको पाइन्छ?`