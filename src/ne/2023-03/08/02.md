---
title:  पापले गर्दा तल तल गिर्ने जीवन
date:   13/08/2023
---

`इसाई हुँ वा ज्योतिका सन्तान हौँ भनेर दावी गर्नेहरूले मौखिक वा औपचारिक रूपमा मात्र होइन व्यवाहारिकरूपमा जीवन बिताएर चर्चको एकता कायम राख्‍न पावलले विश्‍वासीहरूलाई आग्रह गर्दछन्। तिनीहरूले कस्तो जीवन विताउनुपर्छ ताकि चर्चमा एकत कायम होस् भनेर देहायका पदहरूमा पावलले कसरी व्यक्त गर्दछन्? हेर्नुहोस्, एफिसी ४:१७-३२ र कलस्सी ३:१-१७।`

यो भन्दा अघिको अंश एफिसी ४:१६मा पावले चर्चमा हुनुपर्ने एकताको विषयमा जोर गर्दछन्। एफिसी ४:१ र एफिसी ४:१७लाई तुलना गरेर हेरियो भने दुवै अर्तीहरूमा येशूभावनामाभावित भएर कसरी हिँड्ने र जिउने भन्ने पावललको चाहनालाई हामी देख्‍दछौँ। चर्चमा एकतामा रहेर आफ्नो जीवनशैलीले येशूको इज्जत राख्‍नुपर्छ भनेर पावलले जिकिर गर्दछन्। येशूभक्तको जीवनमा के नकारात्मक प्रवृत्ति, मिजास र चरित्र हुनुहुन्न भन्ने उनले लेख्‍दछन्।

एफिसी ४:१७-२४मा पावलले अन्यजाति वा नास्तिकहरूको जीवनशैलीसँग विश्‍वासीहरूको जीवनशैली कसरी मिल्दैन भनेर उल्लेख गर्दछन्। ती अन्यजाति, नास्तिक वा येशूलाई हृदयदेखि विश्‍वास नगर्नेहरूले चर्चको एकतालाई भाँडिरहेका हुन्छन् (एफिसी ४:१७-१९)। तर सत्य इसाई वा येशूभक्तहरूको जीवन शैलीनै एक आपसमा पोष्टाउने हुन्छ (एफिसी ४:२०-२४)। अन्यजाति वा परमेश्‍वरलाई विश्‍वास नगरि जीवन बिताउनेहरूको जीवनशैली नै निच, तल्लोस्तर र खस्किएको हुन्छ, तर तिनीहरूलाई परमेश्‍वरले ख्रीष्टबाट उद्धार गर्न सक्नुहुन्छ र परमेश्‍वरका जनहरूमा पूर्णरूपमा सहभागी हुने अवसर उपलब्ध गराइएको छ (एफिसी २:११-२२, एफिसी ३:१-१३)। एफिसी ४:१७-१९मा केवल भौतिक शरीर र अभिलाषामामात्र (एफिसी २:११) तल्लित हुने अन्यजाति, अनिश्‍वरवादीहरूको मिजास, प्रवृत्ति र चरित्र कस्तो हुन्छ भनेर पावलले केही नकारात्मक वयान दिएका छन्।

अन्यजाति, अयहूदी वा अनिश्‍वरवादीहरूले विशेष पापहरू वा व्यवहारमात्र देखाइरहेका छैनन् भनेर पावलले चासो राख्‍दछन्। तर तिनीहरू पापको पकडमा रहेर जीवन ढाँचा नै निच भइरहेको, तल्लोस्तरमा गिरिरहेको भनेर पावलले आफ्नो चिन्ता व्यक्त गर्दछन्। एफिसी ४:१७को मुटुमा अन्य जातिहरूको आत्मिकरूपमा पत्थरको जीवन बिताइरहेका थिए भनेर चित्रण गर्दछन्। "१७ अब म यो जोड दिएर प्रभुमा भन्‍दछु र प्रभुमा गवाही दिँदछु, कि अन्‍यजातिहरू जसरी तिनीहरूका विचारको व्‍यर्थतामा जिउँदछन्‌ त्‍यसरी तिमीहरू अबदेखि उसो नजिओ। १८ तिनीहरूका हृदयको कठोरताले ल्‍याएको तिनीहरूका अज्ञानताको कारणले तिनीहरू परमेश्‍वरको जीवनदेखि बिराना भएका छन्‌, र तिनीहरूको समझ अन्‍धकारले भरिएको छ। १९ तिनीहरू कठोर भएका छन्‌, र हरकिसिमका अशुद्ध काम गर्ने लालचमा परेर तिनीहरू छाडा भएका छन्‌।" एफिसी ४:१७-१९।

खाली इन्द्रियतृप्‍ति वा भौतिक जीवनको निम्तिमात्र जिउनेहरू आत्मिक कुराहरूमा चासो राख्‍दैनन्। आत्मामा पत्थर हुने मानिसहरूको समझशक्ति नै अन्धकार हुन्छ। तिनीहरूले ज्ञानगुणको कुराहरूप्रति चासो नै राख्‍दैन। तिनीहरू कठोर भएर कामबासनामा पनि भिजिरहेका हुन्छन्। तिनीहरूको यौन जीवन पनि विकृति र अशुद्ध भइरहेका हुन्छन् "तिनीहरू कठोर भएका छन्‌, र हरकिसिमका अशुद्ध काम गर्ने लालचमा परेर तिनीहरू छाडा भएर हिँडिरहेका छन्‌।" एफिसी ४:१९। परमेश्‍वरबाट आफ्नै निर्णयले अलग भएको कारणले तिनीहरू अर्थमूलक र सार्थक जीवन बिताउन जानेको पनि हुँदैन। तिनीहरू परमेश्‍वरको अनुग्रहबाट टाढा छन्। त्यसको फलस्वरूप तिनीहरू पाप र दयनीय अवस्थाको चक्‍करमा पर्दै तलतल झरिरहेका हुन्छन्।

`पापले गर्दा झन झन तल खस्किन पुगेको तपाईँको अनुभव के छ?`