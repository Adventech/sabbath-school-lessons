---
title:  विश्‍वासीको जीवनमा पवित्र आत्मा
date:   16/08/2023
---

`विश्‍वासीहरूको समूदायमा भइरहेको भ्रष्ट र कुवाच्य बोलीको पापको बारेमा छलफल गर्ने क्रममा विश्‍वासीहरूमा हुने पवित्र आत्माको उपस्थितिलाई के गर्नुहुन्न भन्ने अर्ती पावलले सुनाउँछन्? हेर्नुहोस्, "अनि परमेश्‍वरका पवित्र आत्‍मालाई दु:खित नतुल्‍याओ, जसमा उद्धारका दिनको निम्‍ति तिमीहरू छाप लगाइएका छौ। एफिसी ४:३०।`

विश्‍वासीहरू सत्य र येशूको नीतिमा हिँडेन भने तिनीहरूको गति कस्तो हुनेछ भन्ने चेतावनी पनि दिँदै पावलले हृदयलाई न्यानो पार्ने प्रतिज्ञा पनि सुनाउँछन्। चर्चमा एक आपसको विरुद्धमा पापहरू गर्ने सानोतिनो कुरा होइन, परमेश्‍वरले हामीलाई दिनुभएको असलबोलीबचनको बरदानलाई एक आपसलाई गिराउन दुरुपयोग गर्दा विशेष गरेर पवित्र आत्मालाई चित्त हामीले दुखाइरहेका हुन्छौँ (एफिसी ४:२५-२७,२९,३१,३२)। पावलको त्यो वचनले  यशैया ६३:१०को प्रतिध्वनी गर्दछ, जसमा लेखिएको छ, "तिनीहरू बागी भए, र उहाँका पवित्र आत्‍मालाई दु:खित तुल्‍याए। यसैकारण उहाँ तिनीहरूका शत्रु हुनुभयो, र उहाँ आफैले तिनीहरूका विरुद्धमा लड्‌नुभयो।"

पावलले यो पनि सुनिश्‍चित दिलाउने प्रतिज्ञालाई विश्‍वासीहरूलाई सुनाउँछन्। जुन दिनमा तिनीहरूले येशू ख्रीष्टलाई ग्रहण गरे वा विश्‍वास गरे त्यस दिन तिनीहरूलाई पवित्र आत्माको छाप लगाइएको हुन्छ (एफिसी १:१३,१४)। त्यो छाप मुक्तिको दिनसम्म रहिरनेछ (एफिसी ४:३०)। विश्‍वासीसँग पवित्र आत्माको सम्बन्ध पिटिक्‍क जाने जस्तो होइन तर दिगो रहने हुन्छ। जब आफ्नो जीवनमा पवित्र आत्माको उपस्थितिलाई वेवास्ता गर्दै विश्‍वासीहरूले एक आपसमा गिराउन बोलीचालीको बरदानलाई दुरुपयोग गर्छन् तब पवित्र आत्मा तिनीहरूलाई छोड्नुहुन्छ भनिएको छैन तर उहाँको चित्त दु:ख्छ वा मन फाट्छ भनिएको छ। येशू ख्रीष्ट यस संसारमा नफर्कुञ्‍जेल  विश्‍वासीहरूमा पवित्र आत्मा रहिरहने उहाँको आशय हो। तिनीहरू परमेश्‍वरको हो र उहाँले सुरक्षा दिनुहुन्छ भन्ने महसुस गराउन विश्‍वासीहरूमा पवित्र आत्मा रहनुहुन्छ।

"परमेश्‍वरको पवित्र आत्मा" भनेर पावलले सम्बोधन गर्दा पवित्र आत्माको पूर्ण ईश्‍वरीयतालाई उनले स्वीकार गरेका थिए। पवित्र आत्माको चित्त दु:ख्छ भन्दा उहाँ कुनै हावादारी अस्तित्व भएको जीव  नभएर व्यक्तित्व भएको व्यक्ति विशेष परमेश्‍वर हुनुहुन्छ भनेर मान्नुपर्दछ (यस सन्दर्भमा हेर्नुहोस्: रोमी ८:१६,२६,२७; १ कोरन्थी २:१०,१३; १ कोरन्थी १२:११; गलाती ५:१७,१८)।

त्री-एक परमेश्‍वरको रहस्यको बारेमा चिन्तन गर्दा हामी धेरै होशियार हुनुपर्दछ। पवित्र आत्मा त्री-एक परमेश्‍वरमा एक हुनुहुन्छ भने उहाँ पिता र पुत्र भन्दा भिन्न हुनुहुन्छ। "पवित्र आत्माको आफ्नै इच्छा छ र त्यही अनुसार उहाँ चल्नु पनि हुन्छ। उहालाई चित्त दुखाउन सक्छ र उहाँका विरुद्धमा निन्दा पनि गर्न सकिन्छ। यस किसिमका अभिव्यक्तहरू केवल कुनै शक्ति वा प्रभावलाई लागु हुँदैन तर व्यक्ति विशेषलाई मात्र लागु हुन्छ। त्यसो भए पवित्र आत्मा तपाईँ र म जस्तो व्यक्ति हो त? अहँ, परमेश्‍वरको बारेमा वाख्या गर्न हामीमाभएको सिमित शब्दहरू प्रयोग गर्छौँ। कोही मानव प्राणी पनि पवित्र आत्मा हुन सक्दैन।"- पावल पिटरसन, गड इन ३ परसन्स-इन द न्यु टेस्टामेन्ट (सिलभर स्प्रिङ्ग, मेरिलान्ड: बिब्लिकल रिसर्च, २०१५), पृ. २०।

`"परमेश्‍वरको पवित्र आत्मा" हामीमा यस्तो घनिष्टसँग रहनुहुन्छ कि हाम्रा क्रियाकलापले उहाँलाई असर पार्दछ। हामीमा पवित्र आत्मा हुनु भनेकै हाम्रो जीवन त्री-एक परमेश्‍वरको सदस्यसँग हाम्रो जीवन बाँड्नु हो र उहाँले युगको अन्तसम्म हामीलाई छाप लगाउनुहुन्छ। यस अचम्मको सत्यप्रति हाम्रो विश्‍वासको प्रत्युत्तर के हुनुपर्छ?`