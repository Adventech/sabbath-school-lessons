---
title:  चर्चमा येशू ख्रीष्टमा महिमा
date:   03/08/2023
---

`पावलले स्तुतिगानबाट उनको प्रार्थना टुङ्गाउँछन्। यो स्तुतिगान वा स्तोत्र परमेश्‍वरको प्रशंसा व्यक्त गर्ने छोटो र कविताको शैली हो। उनले केको निम्ति परमेश्‍वरको प्रशंसा गर्दछन्? हेर्नुहोस्, एफिसी ३:२०, २१`

विश्‍वासीहरूको निम्ति पावलले प्रार्थना लेखिरहेका थिए (एफिसी ३:१४-१९)। अब उनले सिधै र प्रभावकारीरूपमा प्रार्थना गर्दछन्। पावलले उल्लेख गरेको स्तोत्रले दुई प्रश्‍नहरू खडा गरेकाछन्:

१\. के त्यस अंशमा चर्चलाई अनुचितरूपमा उच्च स्थानमा राखिएको छ? के चर्चलाई ख्रीष्टको बराबरीमा राखिएको छ, "मण्‍डली र ख्रीष्‍ट येशूमा सदासर्वदा महिमा होस्‌। आमेन।" एफिसी ३:२१? एफिसीमा भएको चर्चप्रति पावलको गहिरो चासो त छ, चर्चको मुक्तिदाता येशू हुनुहुन्छ भन्ने कुरामा पक्‍कापक्‍की त छ र विश्‍वासीहरूको हृदयमा रहनुहुने येशू ख्रीष्ट नै हुनुहुन्छ (एफिसी ३:१७)। पावलको स्तोत्रमा ख्रीष्टद्वारा चर्चलाई परमेश्‍वरले मुक्ति उपलब्ध गराउनुभएकोले उहाँको प्रशंसा गर्दछन्।

२\. "पुस्‍ता-पुस्‍तासम्‍म, सदासर्वदा" (एफिसी ३:२१) भन्ने वाक्यांशले के पृथ्वीमा रहेको चर्चको कहिल्यै अन्त्य नहुने भविष्यको बारेमा लेखिएको  हो, जुन येशूको आगमन नहुञ्‍जेल सम्म? भावी भविष्यको बारेमा एफिसीमा गहिरी चर्चा गरेको पाइन्छ। उदाहरणमा, एफिसी ४:३०मा लेखिएको छ, "उद्धारको दिन।" र, "आउने युगमा" (एफिसी १:२१) विश्‍वासीहरूले ख्रीष्टको असिमित र सार्वभौमसत्ता शक्तिको अनुभव गर्नेछन्। विश्‍वासीहरूको निम्ति कार्यान्वयन गरिएको ख्रीष्टको असिमित शक्तिको उत्सब मनाएको पावलको  स्तोत्रमा पढ्नुपर्छ।

पावलको दोस्रो प्रार्थनामा (एफिसी ३:१४-२१; १:१५-२३सँग तुलना गर्नुहोस्) परमेश्‍वरको जगतव्यापी स्याहारमा भएको बल वा ताकत उनले महसुस गरेको पाइन्छ (एफिसी ३:१४,१५)। विश्‍वासीहरूको निम्ति परमेश्‍वरको शक्ति प्रदान गरिएको, तिनीहरूमाथि पवित्र आत्माको खनिन तयार भएको (एफिसी ३:१६) र  ख्रीष्टको अतुलनीय र असिमित प्रेम (एफिसी ३:१८,१९) उपलब्ध भएकोमा आफूलाई बल मिलेको पावलले दावी गर्छन्। विश्‍वासीहरू "परमेश्‍वरको सारा पूर्णतामा भरिपूर भएको" (एफिसी ३:१९) पावलले कल्पना गर्छन्। सन्तहरूलाई परमेश्‍वरको शक्ति प्रसस्तमात्रामा दिएकोमा (एफिसी ३:२०,२१) नै आत्मिक वास्तविकताहरू भएकोले पावलले खुशियाली मनाउँछन्।

जब हामी समस्याहरूको चापमा पर्छौँ, परीक्षा, शङ्का र सैतानको प्रलोभनमा हामी पर्छौँ त्यसबेला पावलको जल्दोबल्दो प्रार्थनामा हामी फर्कनुपर्दछ। झ्यालखानाको काल कोठरीमा परिरहेको पावलले हामीमा हुनुपर्ने परमेश्‍वरका लक्ष्य र अनुग्रहहरूको बिशालताको दिव्यदर्शनलाई उचालिनुपर्दछ। अहिले हामी जुनसुकै परिस्थितिहरूमा भएपनि अहिले नै हामी परमेश्‍वरको आखिरी योजनामा भागिदार भइरहेका छौँ (एफिसी १:९,१०) र उहाँको शक्तिले हामीमा काम गरिरहेको छ भनेर महसुस गर्नु जरुरी छ।

`तपाईँको निम्ति परमेश्‍वरका के आशिषहरू छन् जुन विशेप गरेर अमूल्यका छन्? तिनीहरूको निम्ति स्तुतिप्रार्थना रच्न प्रयास गर्नुहोस् ताकि तपाईँलाई आवश्यक परेको बेलामा परमेश्‍वरको प्रशंसा गर्न सकिन्छ।`