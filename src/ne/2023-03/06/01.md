---
title:  सुसमाचारको रहस्य
date:   29/07/2023
---

### यस अध्यायका मूल पदहरू
एफिसी ३; अय्यूब ११:५-९; इजिकिएल ४३:१३-१६; आमोस ७:७,८; प्रकाश ११:१,२ ।

> <p>यस अध्यायको मूल सार पद</p>
> "उहाँलाई, जसले हामीभित्र काम गर्ने उहाँको शक्तिअनुसार हामीले मागेको वा चिताएको भन्‍दा ज्‍यादै प्रशस्‍त मात्रामा गर्न सक्‍नुहुन्‍छ, उहाँलाई नै पुस्‍ता-पुस्‍तासम्‍म मण्‍डली र ख्रीष्‍ट येशूमा सदासर्वदा महिमा होस्‌। आमेन।" एफिसी ३:२०-२१।

पहिला नै औँल्याएको विषयबस्तुलाई पावलले एफिसी ३ सुरु गर्छन्: "सुसमाचारद्वारा नै अन्‍यजातिहरू सह-उत्तराधिकारीहरू हुन्‌, एउटै शरीरका अङ्गहरू र ख्रीष्‍ट येशूमा रहेको प्रतिज्ञाका साझेदार हुन्‌।" एफिसी ३:६।  बर्तमान चर्चमा त्यो अवधारणा नौलो नहुन सक्छ किनभने चर्च प्राय अन्यजाति वा अयहूदीहरूको समूह हो। तर त्यसबेलाका पाठकहरूको निम्ति यो क्रान्तिकारी नौलो कुरो थियो।

पावलले आफ्नो प्रेरणादायी शब्दहरूलाई निरन्तता दिन्छ। यहूदीभन्दा बाहिरका जाति, अछुत कहलाइएका विदेशी गोरा र सबै वर्णका मानिसहरूलाई सुसमाचार सुनाउने मोहलाई पावलले येशूका चेला भएकोले व्यक्त गर्दछन्।
त्यही कार्यको निम्ति उनले ठूलो कष्ट र संघर्ष भोग्नु परेको हामीले नियाल्नेछौँ। विदेशी तथा यहूदी जाति र धर्मभन्दा बाहिरका जातिहरूलाई येशूका प्रेमको कहानी सुनाउँदा उनलाई रोमी साम्राज्यले झ्यालखानमा हालेको थियो। त्यसको पनि चर्चा गर्नेछौँ।

सुसमाचारको मुटुमा रहेको रहस्यप्रति आफ्नो प्रतिवद्धता जनाएको पनि हामी सुन्नेछौँ। अन्य जातिहरू पनि यहूदी दाजुभाइ र दिदीबहिनीहरू सरह चर्चमा समावेश भएर बराबरीमा रहनु सुसमाचारको रहस्य हो। चर्च र यसको जगतव्यापी लक्ष्यप्रति उनी जोशिलो भएको पनि हामी अनुभव गर्नेछौँ। उनले गरेको प्रार्थना हामी  सुन्नेछौँ, चर्चद्वारा उहाँको अनुग्रह व्यक्त गरेकोले उहाँको स्तुति प्रशंसा गरेको हामी हेर्नेछौँ।

छोटकरीमा भन्ने हो भने, सुसमाचारप्रति पावलका मोहले हामी पनि उत्साहित भएकाछौँ।