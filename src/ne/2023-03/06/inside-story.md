---
title:  कथा
date:   04/08/2023
---

### बर्ताको निम्ति स्कुल, पोलाण्ड

जब पोलाण्डमा पहिलो सेभेन्थ-डे एडभेन्टिस्ट स्कुल खोले भनेर बर्ताले थाहा पाइन् उनी अत्यन्तै हर्षित भएकी थिइन्। उनी शिक्षिक हुन उच्च योग्य व्यक्ति थिइन्। उनी कामको खोजीमा थिइन्। बालिकाहरूलाई सेभेन्थ-डे एडभेन्टिस्ट स्कूलमा पढाउन उनी धेरै इच्छुक भएकी थिइन्। तर त्यहाँ एउटा समस्या थियो। त्यो स्कुल पोलाण्डको राजधानी वारसमा स्थापना भएको थियो। क्राकोमा रहेको आफ्नो घरभन्दा धेरै टाढा थियो। दु:खित भएर उनले भनिन्, "त्यस स्कुलमा मैले पढाउन नपाउने रहेछ।" अनि अचानक उनको साथीले सेभेन्थ-डे एडभेन्टिस्ट स्कूलको बारेमा उनीसँग चर्चा गर्न थालिन्। "शायद तिमीले त्यस स्कूलमा सिकाउन निवेदन दिन सक्छौ होला," साथीले भनिन्। "यो त धेरै टाढा छ। मेरो लागि होइन," भनेर बर्ताले जवाफ दिइन्। तर आफ्नै सहर क्राकोमा काम पाउन उनको निम्ति व्यावाहारिक थियो। अनि फेरि अर्को साथीले एडभेन्टिस्ट स्कुलको बारेमा उनलाई बताइन्। "एडभेन्टिस्ट स्कुलको बारेमा मैले सुनेँ। शायद तिमीले त्यहाँ पढाउन निवेदन दिन सक्छौ," उनले बर्तालाई बताइन्।

दुवै साथीले सेभेन्थ-डे एडभेन्टिस्ट स्कुलको बारेमा सुनाएपछि शायद त्यहाँ पढाउने परमेश्वरको इच्छा होला भनेर दिमागमा खेलाउन थालिन्। उनले प्रार्थना गरिन्, "हे प्रभु, म के गरुँ? के म क्राकोमै बस्ने कि त्यो स्कूलमा जाने?" बर्ताले दुई स्कूलहरूमा सिकाउन निवेदन दिएकी थिइन्। एउटा आफ्नै सहर क्राकोको सार्वजनिक स्कुलमा र वारसोको बाहिर रहेको सेभेन्थ-डे एडभेन्टिस्ट स्कुलमा। उनले फेरि प्रार्थना गरिन्। "जुन स्कुलले मलाई जवाफ दियो त्यही स्कुलमा मा सिकाउन जानेछु। यो नै तपाईँको इच्छा हो भनेर म ठान्नेछु," बर्ताले निर्णय गरिन्। कुनचाहीँ स्कुलले उनलाई जवाफ दिने होला भनेर उनले सोचिन्। सार्जजनिक स्कूलले कि एडभेन्टिस्ट स्कूलले? तर एडभेन्टिस्ट स्कुलले पहिला जवाफ दियो, "हाम्रो स्कुलमा पढाउन तपाईँले इच्छा व्यक्त गर्नुभएकोले तपाईँलाई धन्यवाद छ। कामको निम्ति अन्तर्वार्ता गर्न आउनुहोस्।" अब उनी फेरि अर्को चिन्तामा परिन्। उनको १६ वर्षको याकुब नाउँ गरेको छोरो थियो। उसका सबै साथीहरू क्राकोमा थिए। के आमासँग सर्न ऊ चाहन्छ त? आफ्नो छोराले आफूसँग टाढा जाऊन् भन्ने निर्णय बर्ताको निम्ति महत्त्वपूर्ण थियो। बर्ताले फेरि प्रार्थना गरिन्। आफ्ना आफन्तहरूसँगै क्राकोमा बस्ने कि आफूसँगै टाढा जाने र नयाँ स्कुलमा जाने सो निर्णय उसैलाई गर्न दिएको थियो।

"आमा, हामीसँगसँगै सरौँ। म तपाईँसँगै हुन चाहन्छु।" याकूबले जवाफ दियो। बर्ता अचम्भित भइन् र खुशी पनि भइन्। उसको बोलीले परमेश्वरले अनुमोदन गरेको उनले महसुस गरिन्। दुई साथीहरूले एडभेन्टिस्ट स्कुलको बारेमा गरेको चर्चा र छोरोले आफूसँग आउने चाहनाले सार्वजनिक स्कुलमा भन्दा एडभेन्टिस्ट स्कुलमा काम गर्ने प्रार्थमिकता उनले पाएको महसुस गरिन्। उनलर् एडभेन्टिस्ट स्कूलमै काम पाइन्।

आज बर्ता सेभेन्थ-ड एडभेन्टिस्ट प्राथमिक स्कुलकी प्रिन्सिपल छिन्। यो स्कूल वार्सोमा भएको एडभेन्टिस्ट स्कुलको परिसरमा छ। परमेश्वरकै अगुवाइमा आफूले काम पाएकोमा आफू निर्धक्‍क छिन्। एक दिन आफूले उचित निर्णय गरेको उनको छोरोले बताएको थियो। क्राकोमा उसको धेरै एडभेन्टिस्ट साथीहरू थिएन र साथीहरू एडभेन्टिस्ट क्रियाकलापमा चासो राखेका थिएनन्। अब उसका धेरै एडभेन्टिस्ट साथीहरू छन् र चर्चमा सक्रिय पनि छ।

"आमा तपाईँ यहाँ आउने निर्णय एकदम राम्रो थियो। हामी यहाँ भएकोले म खुशी छु," उसले बतायो।

अर्को कुनै बाटो आफूले नरोज्ने बर्ताले बताइन्। परमेश्वरले उनलाई यस स्कुलमा ल्याउनुभयो। "म यहाँ धेरै खुशी छु," बर्ताले बताइन्।