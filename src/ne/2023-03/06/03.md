---
title:  लामो समयदेखि लुकिएको सुसमाचारको रहस्य
date:   31/07/2023
---

`पावललाई के रहस्य सुम्पिएकोछ? हेर्नुहोस्, एफिसी ३:१-६मा`

एफिसी ३:१-६मा देहायका विषयबस्तुहरू पावलले उल्लेख गर्दछन्:

पहिलो, एफिसीको पत्रको यो भागमा विशेष गरेर अन्य जाति विश्‍वासीहरूलाई लेखेका थिए। तिनीहरू घरेलु चर्चमा सङ्गति गरिररहेका थिए (एफिसी ३:१)।

दोस्रो, आफूलाई केही कुराको जिम्मा लगाइ दिएको थियो र त्यसलाई ग्रहण गरेको पावलले दावी गर्छन्। उनले उल्लेख गर्दछन्, "तिमी अन्यजातिहरूका निम्‍ति मलाई सुम्‍पिएको परमेश्‍वरको अनुग्रहको जिम्‍मेवारीको विषयमा तिमीहरूले पनि सुनेका छौ भन्‍ने मलाई लागेको छ।" एफिसी ३:२। यो जतन गर्न वा अनुग्रहको सेवाकार्य भन्नु नै अन्यजातिहरूलाई परमेश्‍वरको अनुग्रहको सुसमाचार सुनाउनु थियो।
तेस्रो, एउटा रहस्य पावललाई प्रकट गरिएको थियो भनेर पावलले दावी गर्दछन्। यो रहस्यको बारेमा पावलले पत्रमा अघिनै लेखिसकेका थिए (एफिसी १:९,१०; एफिसी २:११-२२)। त्यो "येशू ख्रीष्टको रहस्य" थियो (एफिसी ३:३,४)। सुससाचारको आविश्कार आफू भएको अरूहरूले अनुमान नगरोस् भन्ने पावलले चाहेका थिए। तर त्यो रहस्यको घोषणा गर्न परमेश्‍वरले नै उनलाई सुम्पिनुभएको थियो भनेर उनले दावी गर्दछन्।

चौथो, यो रहस्य आफूलाईमात्र प्रकट गरिएको थिएन भनेर पावलले स्वीकार्दछन्। उनले लेख्दछन्, "जुन कुरा उहाँका पवित्र प्रेरितहरू र अगमवक्ताहरूलाई पवित्र आत्‍माद्वारा अहिले प्रकट भएको छ, त्‍यो अरू पुस्‍ताका मानिसहरूलाई जनाइएको थिएन। एफिसी ३:५। यहाँ अगमवक्ताहरू भन्दा घरेलु चर्चहरूका भेलाहरूमा भविष्यवाणी बोल्ने बरदान पाएका इसाईहरूलाई सम्बोधन गरेको हुन्छ, पुरानो करारका अगमवक्ताहरूलाई होइन। एक फेरा लुकिएको वा लुकाइएको रहस्य अव सबैको निम्ति खुला गरिएको रहस्य भएको थियो।

अन्तमा आएर, उनले घोषणा गर्दछन्:"अर्थात्‌ सुसमाचारद्वारा नै अन्‍यजातिहरू सह-उत्तराधिकारीहरू हुन्‌, एउटै शरीरका अङ्गहरू र ख्रीष्‍ट येशूमा रहेको प्रतिज्ञाका साझेदार हुन्‌।" (एफिसी ३:६)।

पावलले सुसमाचारप्रति आफ्नो अथाह मोह प्रकट गर्दछन्। दुवै यहूदी र अयहूदीहरू मिलेर चर्चमा एकसाथ परमेश्‍वरको आराधना गरेर सुसमाचारको मर्म प्रकट गर्दा पावलल अत्यन्तै मर्माहत भएको थियो। ती दुई समूहहरू परमेश्‍वरको नयाँ समूदाय खडा गर्न निर्माण सामग्री हुन पुगेका थिए। यो मानवताको नयाँ चित्रण थियो। त्यो चित्रण चर्चले देखाएको छ (एफिसी २:१४-१६)। तिनीहरू एकआपसको वैमनश्यता हटाएर अब तिनीहरू सुसमाचारको प्रतिज्ञा अनुसार "सह-उत्तराधिकारीहरू", "एउटै शरीरका अङ्गहरू" र "ख्रीष्ट येशूमा रहेको प्रतिज्ञाका साझेदार" भएका छन्। एफिसी ३:६।

`सुसमाचारको प्रतिरोधमा तपाईँसँग अरूहरूप्रति के पूर्वाग्रह छ जुन हटाउन आवश्यक छ र कसरी हटाउने?`