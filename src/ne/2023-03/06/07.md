---
title:  थप जानकारी
date:   04/08/2023
---

एलेन जी ह्वाइटद्वारा लिखित द ग्रेट कन्त्रोभर्सीको पृ. ४६१-४७८को "मोडर्न रिभाइभलस्।"

"एफिसी ३:१४-१९मा प्रस्तुत गरिएका पदहरूसँग हाम्रो बुच्चे आत्मिक अवस्थालाई कसरी तालमेल गर्ने जसमा ज्ञानको पूर्णता हामीमा हुन सक्ने अवसरलाई वर्णन गर्दछ? परमेश्‍वरले हामीलाई कसरी हेर्नुहुन्छ होला, जब आत्मिक अनुग्रहमा बढ्न र सुधार गर्न हामीले प्रत्येक आत्मिक र अस्थायी अवसर पाएतापनि त्यतातिर ध्यान दिन असफल भइरहेका हुन्छौँ? हामीलाई भुलाउन, धोखा दिन, वा हाम्रा निराश अनुभवबाटबाट उठाउन र आश्‍वासन दिन पावलले ती वचनहरू लेखेका होइनन्। हामी के हुनुसक्छौँ र के हुनुपर्छ भनेर देखाउन पावलले ती वचनहरू लेखेका थिए ताकि हामी परमेश्‍वरको राज्यका हकदारहरू होऔँ। यदि हाम्रा आत्मिक र वौद्धिक जीवन तथा अनुभव बाउन्ने वा मन्द छ भने हामी कसरी परमेश्‍वरसँग मिलेर काम गर्न सक्छौँ र? येशूभावनामा भावित भएर कसरी चल्ने भन्ने ज्ञान हामीसँग छ। त्यसकारण, परमेश्‍वरको बारेमा गहिरो आत्मिक समझदारीहरू हामीले खोज्नुपर्दछ, जुन प्रभुले हामीमा भएको चाहनुहुन्छ।

"हामी येशूका भक्तहरू हौँ भनेर दावी गर्छौँ, तर यथार्थमा, के हामीले बाइबललाई साँच्‍चिकै विश्‍वास गर्छौँ र? एफिसीका ती पदहरूमा हामीलाई प्रस्तुत गरेको परमेश्‍वरको ज्ञानमा हामी पुग्न सक्छौँ भनेर के हामी साँच्चिक्‍कै विश्‍वास गर्छौँ र? परमेश्‍वरको मुखारबाट निस्केको प्रत्येक शब्दमा के हामी विश्‍वास गर्छौँ? अगमवक्ता, प्रेरित र सबै ज्योति र आशिषको स्रस्ता येशूबाट निस्केका शब्दहरू के हामी विश्‍वास गर्छौँ र? उहाँमा नै सबै ज्ञानको ढुकुटी पूर्णरूपमा छ भनेर के हामीले साँच्चिक्कै विश्‍वास गर्छौँ र? के हामीले परमेश्‍वर र उहाँको पुत्रलाई साँच्चिक्‍कै विश्‍वास गर्छौँ र?- एलेन जी ह्वाइट, द एडभेन्ट रिभ्यु एण्ड साबथ हेराल्ड, अक्टोबर १, १८८९ ।

**चिन्तनमनन**:

`पावलले उल्लेख गरेको एफिसी ३:२०:२१को स्तोत्र वा परमेश्‍वरको प्रशंसा नयाँ करारमा देहायका पदहरूमा लेखिएको तुलना गर्नुहोस्, रोमी ११:३३-३६; रोमी १६:२५-२७; फिलिप्पी ४:१९-२०; २ पत्रुस ३:१८; यहूदा २४-२५। माथिका ती पदहरूमा के विषयवस्तु वा धारणाहरू एक नाशले बुनिएका छन्? त्यहाँ व्यक्त गरिएका स्तुति र प्रशंसाको मनस्थितिलाई हाम्रो जीवनमा कसरी उतार्ने?`

`पावलले ग्रीक शब्द pleroma प्लेरोमा वा पूर्णता एफिसीको पुस्तकमा चार पल्ट उल्लेख गरेका छन् (एफिसी १:१०,२३; ३:१९; ४:१३)। पावलको निम्ति त्यो धारणा किन महत्त्वपूर्ण थियो होला?`

`एफिसी ३मा लेखिएको परमेश्‍वरका कामहरूप्रति पावलले स्तुति प्रशंसा गर्दछन्। तिनीहरू मध्ये तपाईँलाई कुन प्रेरणादायी छन्? किन?`

`एफिसी १:३-२१मा पावलले सुरु गरिएको भाषामै एफिसीको पहिलो आधाभागमा पनि उल्लेख गर्दछन्। वर्तमान जीवनमा नै येशू ख्रीष्ट र पवित्र आत्माको शक्ति रहेकोले पावलले परमेश्‍वरको शक्तिको घोर प्रशंसा गर्दछन् (एफिसी ३:१६-२१)। माथि एलेन जी ह्वाइटले लेख्‍नुभएको अनुसार हाम्रो जीवनमा त्यो शक्ति अझ राम्रोसँग कसरी अनुभव गर्न सक्छौँ?`