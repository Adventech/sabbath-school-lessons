---
title:  'चर्च: परमेश्‍वरको ज्ञानबुद्धिलाई प्रकट गर्ने'
date:   01/08/2023
---

`एफिस ३:७-१३मा परमेश्‍वरको बारेमा र परमेश्‍वरको क्रियाकलापको बारेमा पावलले के बताउँछन्?`

परमेश्‍वरका अनुग्रहको बरदानले सेवक हुन पाएको हुँ भनेर पावलले दावी गर्दछन् (एफिसी ३:७, १,२)। यो उपहार सुसमाचार जस्तै हो। यो पाउने व्यक्ति योग्य भएकोले होइन तर परमेश्‍वरका अनुग्रहले उपलब्ध गराएको हो। आफू अयोग्य भएको र सन्तहरूभन्दा पनि निच भएको भनेर आफ्नो बारेमा भन्दै आफू योग्य भएकोले त्यो उपहार पाएको होइन भनेर पुष्टि गर्दछन् (एफिसी ३:८)।

पावलले आफूलाई कसरी बुझेका थिए भनेर उनले क्रमिकरूपमा बताएको घट्लाग्दो छ। जुन रूपमा उनले पत्रहरू लेखे र क्रममा लेखे त्यो हामीले बुझ्नु असल छ। सुरुमा आफूलाई परमेश्‍वरले नै प्रेरित हुन छान्नुभएको थियो (गलाती १:१) दावी गरेर आफ्नो स्तरलाई उचालेका थिए। पछि उनले आफूलाई "प्रेरितहरूमध्‍ये म सबैभन्‍दा तुच्‍छ हुँ। म प्रेरित भनिन योग्‍य छैनँ। किनभने मैले परमेश्‍वरको मण्‍डलीलाई खेदो गरें" भनेर उल्लेख गर्दछन्। १ कोरिन्थी १५:९।  एफिसी ३:८मा उनले आफूलाई सबै सन्तहरूको तुच्छ भएका देख्दछन्। अनि अन्तमा उनले आफूलाई "पापीहरूको मूख्य वा सरदार हुँ" भनेर आफ्नो बारेमा बताउँछन्। १ तिमोथी  १:१५।

पावलका त्यो  सोचलाई एलेन जी. ह्वाइटको यो प्रख्यात भनाइले बुझाउन सक्छ होला: "जति  नजिक तपाईँ येशूको नजिक आउनुहुन्छ त्यति नजिक तपाईँ आफ्नो आँखाको सामु तुच्छ वा कमजोर ठान्नुहुनेछ।; तपाईँको दिव्यदृष्टि सफा हुन्छ, तपाईँ कतिको सिद्ध छैन भनेर उहाँको  सिद्ध स्वभाव वा चरित्रको विपरित तपाईँले खुलारूपमा हेर्न सकिने हुन्छ।"-स्टेप्स टु क्राइस्ट, पृ. ६४।

अनि पावलले आफ्नो लेखलाई निरन्तरता दिन्छन्। एफिसी ३:१०मा उनले लेख्छन्, " ताकि यसरी मण्‍डलीद्वारा परमेश्‍वरका विभिन्‍न किसिमका ज्ञान स्‍वर्गीय स्‍थानहरूमा शासकहरू र अख्‍तियारवालाहरूका माझमा प्रकट गरिओस्‌।" यहाँ उल्लेख गरिएका "स्वर्गीय स्थानहरूका शासकहरू र अख्तियारवालाहरू" को हुन्? परमेश्‍वरको बहुआयमिक वा बहुपक्षिय ज्ञानको बारेमा चर्चले ती सासक र अख्‍तियारवालाहरूलाई कसरी प्रकट गर्छन्? एफिसी ३:१०मा ती शक्तिहरू कस्ता छन् भनेर व्याख्या गरिरएको छैन। तर एफिसी ६:११,१२मा वर्णदन गरेको अनुसार ती दुष्टहरू हुन् भनेर बुझ्न सकिन्छ। यहूदी र अन्य जातिहरूलाई बिभाजन तत्वहरू सैतानको चलखेल थियो। चर्चले ती तत्वहरू पन्छाएर दुवै जाति मिलिजुली चलेकोबाट परमेश्‍वरको भविष्यको योजनालाई प्रकट गरिएको देखिन्छ, "समय पूरा भएपछि स्‍वर्ग र पृथ्‍वीमा भएका सबै थोकहरू ख्रीष्‍टको अधीनमा आऊन्‌।" एफिसी १:१०। यस संसारमा चर्चको अस्तित्वले यो प्रकट गरेको थियो, "परमेश्‍वरको योजना साकार हुँदैछ र ती अन्धकारका शक्तिहरूको विनाश निश्‍चित छ।" चर्चमा भएका एकताले नै सैतान र उसका मतियारहरूलाई अन्तमा हराइनेछ भन्ने प्रमाणित गरिरहेको हुन्छ।

`एफिसी ३:१०मा पावलको कामको बारेमा बताएको तपाईँको चर्चमा कतिको लागु भइरहेको छ? तपाईँको चर्चमा एकता ल्याउन तपाईँ र विश्‍वासीहरूको भूमिका के छ जसले गर्दा दुष्टका शक्तिहरूसमझ मात्र होइन सबै मानिसहरूको सामु परमेश्‍वरका ज्ञानहरू प्रकट भइरहेको देखाउँदछ?`