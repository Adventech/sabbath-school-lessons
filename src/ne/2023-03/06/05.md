---
title:  तपाईँको हृदयमा सजिनुभएका येशू ख्रीष्ट
date:   02/08/2023
---

`पावलले आफ्नो प्रार्थनामा विश्‍वासीहरूको निम्ति अनुरोध व्यक्त गरेका थिए। यहाँ दुई प्रार्थनाहरू उल्लेख गरिएकाछन्। दुवै प्रार्थनामा गरिएका दुई अनुरोधहरू कसरी समान छन्? हेर्नुहोस्, एफिसी १:१५-१९ र एफिसी ३:१४-१९।`

एफिसी ३:१४,१५को अङ्ग्रेजी अनुवादमा महत्त्वपूर्ण शब्द खेलहरू छन्। जव पावलले, "यसैकारण म पिताको सामने आफ्‍ना घुँड़ा टेक्‍तछु, जसद्वारा स्‍वर्ग र पृथ्‍वीमा भएको हरेक परिवारको नाउँ राखिएको छ" लेख्छन् तब ग्रिक भाषाको पाटर pater पिता र पाट्रिया  patria परिवारको बीचमा भएको एउटै शब्दलाई उल्लेख गर्दछन्। परमेश्‍वरको मुक्तिको योजनाको  उल्लेखनीय स्वभावलाई पावलले एफिसीको पत्रमा हर्ष मनाउँछन्। त्यस योजनामा सबै थोक (एफिसी १:९,१०) सबै समयको निम्ति (एफिसी १:२१) समावेश भएको छ।  यहाँ स्वर्ग र पृथ्वीका प्रत्येक परिवार पिताको हो भनेर उनले दावी गर्छन्। प्रत्येक परिवारले (पाट्रिया) आफ्नो नाउँ पिता (पाटर)बाट लिएको हुन्छ। यो धेरै असल खबर हो!

यो कुरामा ध्यान गर्नुहोस्: तपाईँको परिवार कमीकमजोरी, सिद्ध नभएतापनि र कतिपय असफलता भोग्नु परेतापनि परमेश्‍वरको हो। तपाईँको परिवार कुनै निर्दयी  भाग्यको चपेतामा छैन तर परमेश्‍वरको प्यारो हातमा छ। सिद्ध र परिपक्‍व नभएको परिवारलाई परमेश्‍वरले माया गर्नुहुन्छ। किनभने तिनीहरूले उहाँको नाउँ बोकेको हुन्छ। तिनीहरू परमेश्‍वरको हो भन्ने छाप बोकेको हुन्छ।

एफिसी ३:१६-१९मा परमेश्‍वरले विश्‍वासीहरूलाई प्रसस्त आत्मिक अनुभव प्रदान गरुन् भनेर पावलले प्रार्थना गर्छन्। त्यो अनुभव विश्‍वासीहरूमा पवित्र आत्माको उपस्थितिले भित्री बल पाएर प्राप्‍त गर्छन् (एफिसी ३:१६)। येशूसँग घनिष्ठ सम्बन्ध राख्दा विश्‍वासीहरूका हृदयहरूमा उहाँ रहनुहुन्छ भनेर पनि चित्रण गरिएकोछ (एफिसी ३:१७)। यस अनुभवमा विश्‍वासीहरू आत्मिक पहिचानमा सुरक्षित भएका हुन्छन् र तिनीहरू प्रेमको जगमा बाँचेका हुन्छन् (एफिसी ३:१७)।

विश्‍वासीहरूलाई वृहतरूपमा आशिषहरू परमेश्‍वरले दिनुभएको परिवेशमा पावलले उहाँका आशिषहरूलाई ती मात्र होइन चार आयामहरू समावेश गर्दछन्, "चौडाइ, लम्बाइ, उच्चाइ र गहिर्‍याइ" (एफिसी ३:१८)। तर ती आयामहरूको पहिचान पावलले स्पष्टरूपमा उल्लेख नगरेतापनि त्यसको बिशाल आकारले केही महत्त्वपूर्ण कुरोलाई वर्णन गरेको हुनुपर्दछ। बाइबलका विद्यार्थीहरूलाई यो धारणा घट्लाग्दो पहेली वा प्रश्‍नको रूपमा खडा भएको हुन्छ। के ती आयामहरू परमेश्‍वरको वुद्धिज्ञानको बारेमा भनेको ह त (अय्यूब ११:५-९ जसमा पनि चार आयामहरू उल्लेख गरिएका छन्), परमेश्‍वरका शक्ति हो कि (एफिसी ३:१६,१७), वा एफिसी २:१९-२२मा उल्लेखित एफिसी विश्‍वासीहरूको आत्मिक मन्दिर (इजकिएल ४३:१३-१६मा पनि चार आयामहरू प्रयोग गरिएको छ; साथै आमोस ७:७,८; प्रकाश ११:१,२)? तर जे भएतापनि ती चार आयामहरू ख्रीष्टका प्रेमको तिब्रता वा घनत्वलाई प्रयोग गरेको देखिन्छ (एफिसी ३:१९)। किनभने "सन्‍तहरूसँग चौडाइ, लमाइ, उचाइ र गहिराइ के रहेछ सो बुझ्‍ने शक्ति प्राप्‍त गर्न सक" भनेको लगत्तै " ख्रीष्‍टको प्रेमलाई थाहा पाउन सक" भनेर उल्लेख गरिएको छ।  एफिसी ३:१८,१९। (यस सन्दर्भमा रोमी ८:३५-३९ पनि हेर्नु उचित देखिन्छ, "३५ कसले हामीलाई ख्रीष्‍टको प्रेमबाट अलग गर्ने? के सङ्कष्‍टले, अथवा दु:खले, वा खेदोले, वा अनिकालले, वा नग्‍नताले, अथवा खतराले वा तरवारले? ३६ यस्‍तो लेखिएको छ, “तपाईंको खातिर हामी दिनभरि मारिन्‍छौं, काटिने भेड़ाहरूजस्‍तै हामीहरू गनिएका छौं।” ३७ होइन, यी सबै कुरामा हामीलाई प्रेम गर्नुहुनेद्वारा हामी विजेताहरूभन्‍दा पनि अझ बढ़ी छौं। ३८ किनकि म यो पक्‍का गरी जान्‍दछु, कि मृत्‍युले वा जीवनले, स्‍वर्गदूतहरूले वा प्रधानताहरूले, वर्तमानका कुराहरूले वा पछि हुने कुराहरूले, वा शक्तिहरूले, ३९ उचाइले वा गहिराइले, वा सारा सृष्‍टिमा भएका कुनै पनि कुराले, ख्रीष्‍ट येशू हाम्रा प्रभुमा भएका परमेश्‍वरको प्रेमबाट हामीलाई अलग गर्न सक्‍नेछैन" रोमी ८:३५-३९)। पावलले जे शब्द शैलीहरू प्रयोग गरिएतापनि त्यो हाम्रो निम्त खुशीको खबर हो।