---
title:  'पावल: अन्य जातिहरूलाई सुसमाचार सुनाउँदा झ्यालखानको  सजायँ भोग्ने'
date:   30/07/2023
---

`एफिसी ३ अध्याय पढ्नुहोस्। त्यसमा भएका एक वा दुई मूल विषयबस्तु ठम्याउनुहोस्। के मूख्य बिन्दुहरूलाई पावलले औँल्याउँछन्?`

एफिसी ३को लेखनशैली घट्लाग्दो छ। पावलले यस अध्यायलाई यसरी सुरु गर्छन्, "यसैकारण म पावल, तिमी अन्‍यजातिहरूका पक्षमा ख्रीष्‍ट येशूका कैदी।" एफिसी ३:१। अनि अन्य जातिहरूलाई सुसमाचार सुनाउन प्रेरितको जिम्मा पाएका पावलले आफ्नो विवरण क्रमैसँग औँल्याउँछन् (एफिसी ३:२-१३)। त्यसपछि पावलले सुरुको बिचारतिर "त्यसैकारण" (एफिसी ३:१४) भनेर फर्किन्छन्। अनि पद १४-२१मा उनको प्रार्थनाद्वारा त्यो अध्याय टुङ्ग्याउँछन्।

आफू येशू ख्रीष्टका कैदी भनेर पावलले आफ्नो पहिचान एफिसी ३:१मा दिँदछन्। आफू रोमको साम्राज्यको बन्धक भएर बस्नुपरेतापनि उनको जीवनको जीवनमा परमेश्‍वरको गहिरो लक्ष्य छ। उनी रोमी साम्राज्यकोमात्र कैदी होइन "येशू ख्रीष्टकै केदी" रे! (एफिसी ४:१ पनि हेर्नुहोस्)।

आफू कष्टमा परेको (एफिसी ३:१३) र पछि सिक्रीमा बाँधिएको (एफिसी ६:२०) भनेर उल्लेख गर्दा उनी सुविधायुक्त घरेलु नजरबन्दमा थिएन भनेर देखाउँदछ (प्रेरित २८:१६) तर कालकोठरीमै थिए। प्रथम शताव्दीमा कैदी हुनु र रोमको कालकोठरीमा पर्न जानु जीवनको निम्ति चुनौतीपूर्ण थियो। रोमी साम्राज्यको झ्यालखानाहरू व्यवस्थित ढँगले चलेको थिएन। त्यहाँ फोहर मैलाको व्यवस्थापन थिएन न त नियमित खानाको सुविधा।

अझ भनौँ भने रोमी साम्राज्यमा झ्यालखानाहरूको आवश्यकता कमै थियो किनभने कसैलाई दण्ड दिनुथियो भने मारीहाल्थ्यो। तर मुद्दाको निम्ति पर्खिरहन वा मारिन हुकुमको निम्ति पर्खिरहन झ्यालखानमा कैदीहरूलाई हालिन्थ्यो। कैदीहरूले आफ्नो खाना आफैले उपलब्ध गराउनुपर्थ्यो। त्यसले गर्दा तिनीहरूलाई खाना उपलब्ध गराउन  र अरू आवश्यकताहरू पूरा गर्न तिनीहरू आफन्त र साथीहरूसँग भर पर्नुपर्दथ्यो।

आफू झ्यालखानामा रहनुपरेकोले विश्‍वासीहरूलाई भावनात्मकरूपमा चोट परेको बारेमा पावलको चिन्ता थियो। त्यसबेलाको सामाजिक मान्य संस्कारको सामु झ्यालखानमा पर्नु भनेको ठूलो बेइज्जत भोग्नु थियो। सायद कसैले यो सोध्लान भनेर पनि पावल डराएको हुनुपर्छ, "पावल कसरी उच्च पारिनुभएको ख्रीष्टको सन्देशवाहक र प्रेरित हुन सक्छ यदि उनी सबैले छि:छि: दु:रदु:र गरेको निन्दनीय झ्यालखानामा कैदी भएर बस्नु परेको थियो भने?" त्यसकारण, उनले आफ्नो झ्यालखानाको परिस्थितिलाई उनले नयाँ संरचना दिँन्छन्। विश्‍वासीहरूलाई सहायता गर्न र हौशला दिन उनी कैदी हुनुपरेको परमेश्‍वरकै योजना थियो भनेर उनले बताउँछन्। उनी तिनीहरूको निम्ति कष्ट भोगेका थिए। उनको लज्जास्पद स्थितिको स्रोत नै तिनीहरूको गौरबको निम्ति हो रे (एफिसी ३:१३)।

`जुनसुकै कठिन परिस्थितिमा पनि परमेश्‍वरमाथि भरोसा राख्‍न र उहाँका मार्गहरूमा भर पर्न हामी कसरी सिक्ने?`