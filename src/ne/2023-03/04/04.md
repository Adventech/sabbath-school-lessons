---
title:  अहिले नै हामी पुनरुत्थान गरिएको, स्वर्गमा उकालिएको र येशूसँगै सम्मानित भएको अवसर
date:   18/07/2023
---

"तर परमेश्‍वर, जो कृपामा धनी हुनुहुन्‍छ, उहाँले आफ्‍नो महान्‌ प्रेमद्वारा हामीलाई प्रेम गर्नुभयो।" एफिसी २:४। यहाँ दुई शक्तिशाली वा उल्लेखनीय पदहरू छन्, "तर परमेश्‍वर" आफ्ना पाठहरूलाई पावलले विगतको जीवनको कहालीलाग्दो चित्रण  गरेपछि (एफिसी २:१-३) विश्‍वासीहरूको जीवनमा नयाँ आशाको वास्तविकताहरै भर्दछन् (एफिसी २:४-१०)।

`विश्‍वासी भक्तजनहरू ख्रीष्टको पुनरुत्थान, स्वर्गमा उहाँको उत्राइ र उहाँलाई उच्च पारिएको अवसरमा सहभागी गराएका छन् भनेर पावलले कुन आधारमा भनेका थिए र यो सहभागी कहिले हुन्छ? एफिसी २:६-७।`

एफिसीको पत्र ख्रीष्टले भरिभराउ भएको पत्र हो भनेर हामीले जानेकाछौँ। येशूभक्तहरू ख्रीष्टसँग एकाभावना भएका छन् भनेर पावलले जोड दिएका छन्। एफिसी २:५ र ६मा पावलले यो बिषयबस्तुलाई विस्तृतरूपमा व्याख्या  गर्न तीन क्रियापदहरूलाई मिसाएका छन्। परमेश्‍वरको अग्रसरतामा विश्‍वासीहरू आफै मुक्तिको महत्त्वपूर्ण इतिहासका घट्नाहरूमा भाग लिन सक्नेहुन्छ भन्ने अचम्मको सत्य अगाडि सारेका छन्। ती घट्नाहरूको केन्द्रविन्दु येशू मसीह हुनुहुन्छ।

पावलले बताउँछन्, येशूभक्त विश्‍वासीहरू: (१) येशूसँगै पुनरुत्थान भएका छन्; (२) स्वर्गमा उहाँसँग उक्लिएका छन्; र (३) ख्रीष्टसँगै स्वर्गीय स्थानहरूमा बसिरहेका छन्। अर्थात् कसमोस वा जगत ब्रम्हाण्डको सिंहासनमा बस्नुहुने ख्रीष्टसँग विश्‍वासीहरू पनि सहभागी हुन्छन्। तिनीहरू येशूसँग उच्च पारिएकाछन्।

पावलको तर्कको शक्तिलाई सराहना गर्न हामी एफिसी १:१९-२३मा फर्किनुपर्दछ। येशूको मृत्यु, पुनरुत्थान, स्वर्गमा उक्लिनु भएको र उच्च पारिनुभएकोले सबै दुष्ट, अलौकिक र गलत आध्यात्मिक तथा आत्मिक शक्तिहरूमाथि उहाँले बिजय पाउनुभएको छ भनेर हामीले याद गर्नु आवश्यक छ। ती शक्तिहरूले विश्‍वासीहरूको जीवनलाई दमन गरिरहेका थिए तर ती शक्तिहरूलाई येशूले नियन्त्रणमा लिइसक्नुभएको छ। अहिले पनि ती शक्तिहरू सक्रिय भएतापनि र मानव अस्तित्वको निम्ति खतरा नै भइरहेतापनि येशूको पुनरुत्थान, स्वर्गमा उक्लनुभएकोले र उहाँलाई उच्च पारिएकोले उहाँ ती शक्तिहरूभन्दा माथि भएको प्रमाणित गर्नुभएकोछ। कसमोस वा जगतब्रम्हाण्डको नजर बदलिएको छ। विश्‍वासीहरू ती घट्नाहरूको केवल दर्शकहरूमात्र होइन तर व्यक्तिगतरूपमा र नजिकै समावेश भएका छन्। हामीहरू येशूसँग पुनरुत्थान भएकाछौँ, उहाँसँगै माथि उक्लिएकाछौँ र उहाँसँग सम्मानित भएको छौँ, यस धारणाले हामीलाई नयाँ संभाव्यताहरूको ढोका खोलिदिएको छ। सैतान वा दुष्ट आत्माहरूले राज गरेको ठाउँबाट हामी ख्रीष्टमा प्रसस्त आध्यात्मिक वा आत्मिक जीवन र शक्तिसम्पन्नको जीवन बिताउन सक्छौँ। अब "हामीलाई डरको आत्‍मा होइन, तर शक्ति, प्रेम र आत्‍मसंयमको आत्‍मा दिनुभएको छ।" २ तिमोथी १:७।

`हो, "किनभने परमेश्‍वरले हामीलाई डरको आत्‍मा होइन, तर शक्ति, प्रेम र आत्‍मसंयमको आत्‍मा दिनुभएको छ।" २ तिमोथी १:७। हामीले माथिका पदहरू हेरेको सन्दर्भमा यहाँ पावलले व्यक्ति गरिएको भावनालाई हामीले कसरी हेर्ने?`