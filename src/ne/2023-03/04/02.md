---
title:  सैतानको धोखामा एक फेरा मरेको हामी
date:   16/07/2023
---

`एफिसी २:१-१० पढ्नुहोस्। येशूले हामीलाई के गर्नुभयो त्यसको के मूख्य धारणा प्रस्तुत गरिएको छ?`

येशूलाई विश्‍वास गर्नेहरूलाई दिएको मुक्तिको बारेमा वयान पावलले एफिसी १ अध्यायमा गरिसकेको छ। यो वयान छोटकरीमा एफिसीका विश्‍वासीहरूलाई सुनाइएको थियो (एफिसी १:१३)। एफिसी २:१-१०मा तिनीहरूको परिवर्तित जीवन वा येशूलाई विश्‍वास गर्न पुगेको कथा विस्तृतरूपमा बताउँछन्। त्यस कथामा व्यक्ति विशेषलाई केन्द्रविन्दु बनाएर प्रस्तुत गरिएको छ। तिनीहरूको विगत पापपूर्ण अस्तित्व (एफिसी २:१-३)को विपरित अब परमेश्‍वरको मुक्तिमा पाएका आशिषहरू उनले सम्झाउँछन्। ती आशिषहरूमा येशूको पुनरुत्थान, स्वर्गमा उक्लनुभएको र उहाँको उच्च पारिएकोमा पनि तिनीहरू सहभागी हुन पाउनुको चित्रण गरिएको थियो। मुक्ति परमेश्‍वरको अनुग्रह र सृजनातत्मक कामको आधारमा (एफिसी २:८-१०) भएकोले त्यसप्रति आनन्दित भएर अघि बढ्न पावलले आह्वान गर्दछन्।

त्यस अंशमा दिएका तीन खण्डहरूलाई पावलले एफिसी २:५मा राम्रो तरिकाले सारांश दिएका छन्: (१) "हामीहरू परमेश्‍वरका आज्ञाहरू भङ्ग गरेर मुर्दा भएका थियौँ"; (२) परमेश्‍वरले "हामी सबैलाई ख्रीष्टमा जीवित पार्नुभएकोछ" (३) "अनुग्रहबाट हामीहरूले मुक्ति पाएका छौँ।"

येशूलाई विश्‍वास गर्नुभन्दा अघिको तिनीहरूको कहालिलाग्दो वास्तविक जीवन पावलले एफिसी २:१,२मा आफ्ना पाठकहरूलाई याद दिलाउँछन्, तिनीहरू आत्मिकरूपमा मरेका थिए, अवज्ञाको जीवनशैली र दुष्ट तथा पापहरूमा पर्न रूचाउने तिनीहरूको जीवनशैली नै थियो (एफिसी २:१) र तिनीहरूलाई सैतानले दवाइ राखेको थियो (एफिसी २:२)। जीवित मानिसहरूलाई नै पावलले लेखेको हुनाले तिनीहरू एक फेरा मरेका मुर्दाहरू भन्दा तिनीहरूको अवस्थाको चित्रणमात्रै गरेका हुन् (एफिसी ५:१४ मा लेखिएको छ: “ए निद्रामा परेकाहरू, जाग र मरेकाहरूबाट उठ, र ख्रीष्‍टले तिमीहरूलाई प्रकाश दिनुहुनेछ।” एफिसी ५:१४।  तिनीहरूको त्यो परिस्थिति केवल धारणामात्र थिएन तर वास्तविकनै थियो, र कहालिलाग्दो थियो किनभने तिनीहरू जीवनको स्रोत परमेश्‍वरबाट पनि अलगिएको थियो (कलस्सी २:१३, रोमी ५:१७, रोमी ६:२३)।

आफ्ना पाठकहरूलाई विगतको जीवनको बारेमा सुनाउँदै पावलले तिनीहरू दुई बाह्य शक्तिहरूको अधिनमा थिए भनेर सुनाउँछन्। पहिलो त "संसारको जीवनशैली वा रितिहरू" (एफिसी २:२)-अर्थात एफिसीका रितिथिति, संस्कार, संस्कृति, चालचलन र जीवनशैली जसले गर्दा मानव जीवन नै परमेश्‍वरको विरोधमा जाने गलत ढाँचामा ढालिएको थियो।

सैतानको दोस्रो वाह्य शक्तिलाई दुई तरिकाले व्याख्या गरिएको छ। येशूका विश्‍वासीहरूलाई उहाँलाई विश्‍वास गर्नुभन्दा पहिले सैतानले तिनीहरूलाई काबुमा राखेको थियो। सैतान "आकाशको शक्तिको मालिकअनुसार वा गलत अध्यात्मिक शक्ति" (एफिसी २:२)। "आकाशको शक्ति" वा "स्वर्गिय स्थान" भन्दा अलौकिक शक्तिको स्थान पनि भनेर पहिचान गरिएको छ। त्यस स्थानमा दुष्टहरू समावेश भएका हुन्छन् (एफिसी १:३, ३:१०, ६:१२)। अलौकिक स्थानहरूमामात्र होइन सैतान यस पृथ्वीमा पनि सक्रिय छ  किनकि सैतान अहिले पनि "अनाज्ञाकारिताका सन्‍तानमा काम गर्ने आत्‍मा वा शक्ति भएकोछ"। एफिसी २:२।

`परमेश्‍वर र सैतानको बीचमा भइरहेको भिषण द्वन्द्वको बारेमा माथिका पदहरूको वास्तविकतालाई हामीलाई कसरी सिकाउँछन्? फेरि त्यसै बखत येशूले  विजय पाउनुभएको छ  र त्यस विजयमा हामीलाई पनि समावेश भएको छ भन्ने आत्मज्ञान पाउँदा हामीमा सान्त्वना र आशा कसरी पल्हाउँदछ?`