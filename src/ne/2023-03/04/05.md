---
title:  अब हामी उहाँको अनुग्रहले सदासदा आशिष पाएका छौँ
date:   19/07/2023
---

`एफिसी १:३, ४मा दिएको मुक्तिको निम्ति परमेश्‍वरको योजना एफिसी २:७सँग तुलना गर्नुहोस् जसमा त्यो योजनाको अनन्त नतिजाहरू उल्लेख गरेका छन्। परमेश्‍वरको मुक्तिको योजनाको महत्त्वपूर्ण तत्वहरू र लक्ष्यहरू के के छन्? हेर्नुहोस्, एफिसी १:३-४ र एफिसी २:७।`

ग्राजुयशन समारोह अत्यन्तै रमाइलो उत्सब हो, चाहे किन्डरगार्टेनबाट ग्राजुयट होस् वा पिएचडी पास भएर ग्राजुयेट होस्। ग्राजुयशने विद्यार्थीको जीवनमा महत्त्वपूर्ण उपलब्धीलाई देखाउँदछ। यसले एक पछि अर्को जीवन वा जीवनको पेसाको कदममा अघि सर्ने देखाउँछ। सुसमाचारको उल्लेखनीय सत्यलाई हामी येशूभक्तहरूले बुझ्नु अत्यावश्यक छ: हामी परमेश्‍वरको अनुग्रहबाट कहल्यै पनि ग्राजुयट हुँदैनौँ। हाम्रो अनुग्रहको वा अनुग्रह आवश्यकताको पिएचडी पाउने स्तरमा हामी कहिल्यै पनि पुगेर उत्सब मनाउँदैनौँ।

पावलले यो सत्यतालाई एफिसी २:७मा जिकिर गर्दछन्। यस विषयमा  विस्तृत श्रृङ्खला उनले प्रस्तुत गर्दछन्। हामीलाई मुक्ति दिन विगतमा परमेश्‍वरले येशूमा सक्रिय हुनुभएको थियो। उहाँले हामीलाई उहाँको पुत्र येशूसँगै पहिचान गराउनुभएको थियो। उहाँको पुनरत्थान, स्वर्गारोहण र उच्च स्थानमा आशिन (एफिसी २:४-६)मा हामीलाई उपस्थित गराउनुभएर सहभागी गराउनुभएको थियो। अनुग्रहले भरिएको विगतको समय र दयाले ‌ओटप्रोट भएको बर्तमान स्थितिमा परमेश्‍वरको योजना अन्त हुँदैन। परमेश्‍वरको योजना ईश्‍वरीय परिषदमा अनन्त युगदेखिनै पारित भएको थियो (एफिसी १:४) र यो भविष्यको अन्तसम्म फैलिरहनेछ। "आउने सबै युगहरू" (एफिसी २:७) यस योजनामा समावेश भएको छ। भविष्यको अनन्त युगसम्म चलिरहने उहाँको योजना त्यही नीतिको कार्यान्वयनहरूमा थियो, जुन विगत र बर्तमान अनुग्रहको नीति थियो। "आउने युगहरूमा" भन्दा परमेश्‍वरले "ख्रीष्‍ट येशूमा हामीप्रति उहाँको दयामा आफ्‍नो अनुग्रहको असीम सम्‍पत्ति आउँदा युगहरूमा देखाउनलाई हो।" एफिसी २:७।

परमेश्‍वरको अनुग्रह सम्पत्ति वा अथाह बहुमूल्य धन (एफिसी १:७, ३:८) हो भनेर पावलले सोच्दछन्। विश्‍वासीहरूले आफ्नो कुनै आवश्यकताको निम्ति त्यसबाट झिक्न सक्छन्। हामीप्रति देखाइएको परमेश्‍वरको यो महान् उदारता युगौँ युगसम्म रहने अत्यन्तै भावानात्मक छ। सारा जगतको सामु उहाँको अनुग्रहको उदारताको प्रदर्शन भइरहेको छ।

"हामीसँग रहनुभएर, येशूले मानिस र स्वर्गदूतहरूको सामु परमेश्‍वरलाई प्रकट गर्नुभएको थियो।...तर यस पृथ्वीमा जन्मिएका मानिसका सन्तानको निम्तिमात्र त्यो प्रकट गरिएको थिएन। हाम्रो सानो पृथ्वी ग्रह जगतब्रम्हाण्डको निम्ति पाठ्यपुस्तक हो। परमेश्‍वरको अनुग्रहको अचम्मको लक्ष्य, उहाँको मुक्तिदिने प्रेमको रहस्य विषयलाई स्वर्गदूतहरूले हेर्न चाहेका थिए, र अनन्त युगसम्म यो तिनीहरूको अध्ययनको विषय हुनेछ। दुवै मुक्ति पाएका र पतित नभएका जीवहरूको निम्ति येशू ख्रीष्टको क्रूस तिनीहरूको विज्ञानको विषय हुनेछ र तिनीहरूको गीत पनि हुनेछ। येशूको महिमिता अनुहारबाट चम्किरहेको महिमाले उहाँको त्याग गर्ने प्रेमको महिमालाई तिनीहरूले देख्‍नेछन्।"-एलेन जी ह्वाइट, द डिजाएर अभ एजेज्, पृ. १९,२०।