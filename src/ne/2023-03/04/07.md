---
title:  थप जानकारी
date:   21/07/2023
---

एफिसीहरूलाई लेखिएको पत्रमा एफिसीका विश्‍वासीहरूलाई बारम्बार एउटा कथा दोहोरिएको पाइन्छ । यस पत्रमा वर्णन गरिएको मूख्य घट्नाहरूमा:

संसारको जग बसाल्नुभन्दा अघि ने परमेश्‍वरले मानिसहरूलाई मुक्ति दिलाउन रोज्नुभएको थियो (एफिसी १:४,५,११) ।

एफिससका विश्‍वासीहरूको विगतको जीवन अस्तित्वविहिन थियो (एफिसी २:१-३,११,१२; ४:१७-१९,२२; ५:८) ।

तिनीहरूलाई मुक्ति दिन परमेश्‍वरले ख्रीष्टद्वारा हस्तक्षेप गर्नुभएको (एफिसी१:७,८;२:४-६;१३-१९;४:१,२०,२१; २,८,२३,२५,२६)।

तिनीहरूले सुसमाचारलाई अङ्गालेको (एफिसी १:१२,१३ र अरू पदहरूले पनि देखाएका छन्) । एक फेर तिनीहरूमा आशा थिएन (एफिसी २:१२), अब तिनीहरूमा "एकै आशा" छ र त्यसतिर विश्‍वासीहरू अघि बढिरहेका छन् (एफिसी ४:४; १:१८) ।

तिनीहरूको बर्तमान जीवनलाई येशूका चेलाहरू भनेर सम्बोधन गरिएकोछ। तिनीहरू दुष्ट शक्तिको विरोध र चलखेलमा रहन वाध्य भएतापनि ती दुष्टशक्तिहरूबाट बच्न तिनीहरूले उच्च पारिनुभएको प्रभुबाट शक्ति र श्रोतहरूको उपभोग गर्न सक्छन् (एफिसी १:१५-२३; २:६; ३:१४-२१; ४:७; ६:१०-२०) ।

इतिहासको भविष्य अन्त हुने निश्‍चित छ । पवित्र आत्मा त्यसको ग्यारेन्टी वा जमानत हुनुभएको छ (एफिसी १:१३,१४) वा उहाँले हामीलाई छाप लगाउनुभएको छ (एफिसी ४:३०) । हामीले मुक्तिको फल पाउनेछौँ भनेर पवित्र आत्माले यकिन गर्नुभएको छ । त्यस शिर्षस्थ क्षणमा चेलाहरूको विश्‍वासको अडानले गर्दा तिनीहरूले "सम्पत्ति" पाउनेछन् जुन ख्रीष्टमा तिनीहरूले पाइसकेका थिए (एफिसी २:७; ६:८,९) । तिनीहरूले ख्रीष्टलाई विश्‍वास गरेर त्यसमा निष्ठावान भएर बसेकोमा तिनीहरूले आउने ख्रीष्ट केन्द्रित युगमा स्थान पाउनेछन् (एफिसी १:२१; २:७; १९:२२; ४:१३,१५; ५:२७) ।

**चिन्तनमनन**:

`एफिसीहरूलाई लेखेको पत्रमा भएको कथा केवल पहिलो शताब्दीका विश्‍वासीहरूकोमात्र कथा थिएन। यो हामी सबैको र हामी व्यक्तिगतको कथा हो। त्यस कथामा के मूख्या कदमहरू छन् जसले तपाईँलाई यस क्षणमा ठूलो आशा प्रदान गर्दछ?`

`आफ्ना श्रोताहरूको विगतका पापहरूको बारेमा पावलले किन बारम्बार याद दिलाउँछन्? येशूलाई विश्‍वास गर्नुभन्दा तिनीहरूको जीवन कस्तो थियो भनेर तिनीहरूले याद गरिरहनुपर्छ भनेर उनले किन सम्झाउँछन्?`

`एफिसी २:८-१०मा सुसमाचारको बारेमा पावलको सारांश रोमी १:१६,१७सँग तुलना गर्नुहोस्। के विषयबस्तुहरू ती पदहरूमा देखा पर्छन्? के कुरामा तिनीहरू फरक छन्?`

`विश्‍वासीहरूका  असल काम, उपकारी, परोपकारी र दानी कामले मुक्ति पाउन कुनै भूमिका खेल्दैनन्। तिनीहरूको पुण्य कामले मानिसहरूको निगाहा प्राप्‍त त गर्न सक्दैन, तै पनि विश्‍वासीहरूका जीवनमा असल काम, उपकारी, परोपकारी  दानी कामले परमेश्‍वरको योजनामा के भूमिका खेल्दछ? हेर्नुहोस्, "हामी असल कामहरूका निम्‍ति ख्रीष्‍ट येशूमा सृजना गरिएका उहाँका हातका सीप हौं। हामी तीबमोजिम हिँड़ौं भन्‍ने हेतुले परमेश्‍वरले पहिलेबाटै ती तयार गर्नुभएको थियो।" एफिसी २:१०।`