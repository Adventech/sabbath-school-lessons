---
title:  आफ्नै सोचबिचार, योजना, इन्द्रियतृप्‍ति, महत्त्वाकाँक्षा र नियतहरूको कारण भ्रष्ट हुनु
date:   17/07/2023
---

"तिनीमध्‍ये हामी सबै पनि शरीर र मनका इच्‍छा पूरा गरेर वा इन्द्रियतृप्‍तिको निम्ति आफ्‍नो पापमय स्‍वभावका लालसामा अघि जिउँथ्‍यौं, र बाँकी मानिसजस्‍तै हामी स्‍वभावैले क्रोधका सन्‍तान थियौं।"  एफिसी २:३।

यदि परमेश्‍वरलाई हस्तक्षेप गर्न दिएनौँ भने मानव अस्तित्वलाई एफिसी २:२ले बताएको अनुसार वाह्य शक्तिहरूलेमात्र होइन मानव जीवनको भित्रै शक्तिहरूले नियन्त्रणमा राखेको छ: त्यो हो "हामी सबै पनि शरीर र मनका इच्‍छा पूरा गरेर आफ्‍नो पापमय स्‍वभावका लालसामा अघि जिउँथ्‍यौं।" एफिसी २:३। यस सन्दर्भमा देहायका पदहरू थाहा पाउनु उपयोगीमूलक छ: "१४ तर हरेक मानिस आफ्‍नै खराब इच्‍छाद्वारा लोभिएर परीक्षामा पर्दछ। १५ तब खराब इच्‍छाले गर्भधारण गरेपछि त्‍यसले पाप जन्‍माउँछ। अनि पाप पूरै बढ़ेपछि त्‍यसले मृत्‍यु ल्‍याउँछ।" याकूब १:१४-१५; "१३ यसकारण आफ्‍नो मन बाँध, संयमी होओ र येशू ख्रीष्‍ट प्रकट हुनुहुँदा तिमीहरूकहाँ आउन लागेको अनुग्रहमा तिमीहरूको आशा पूर्ण रूपले राख। १४ आज्ञाकारी बालकहरू भएका हुनाले अगाडिको अजान अवस्‍थाका कुइच्‍छाहरूमा तिमीहरू अब नलाग।" १ पत्रुस १:१३-१४।

`आफ्ना श्रोतावर्गहरूलाई "बाँकी मानिसजस्‍तै हामी स्‍वभावैले क्रोधका सन्‍तान थियौं।" (एफिसी २:३) भनेर पावलले सुनाउनुको अर्थ के हो र किन हो? हेर्नुहोस्, एफिसी ५:६।`

परमेश्‍वरबिना वर्तमान जीवन बिताउनु कहालीलाग्दो नै छ, तर युगको अन्तमा बाँचिरहेका मानिसहरूको स्वभाव झन भयाभव छ। मानव जीवन बाँकि मानव प्राणीहरू जस्तै स्वभावैले क्रोधका सन्तान भएको अर्थले अन्तको समयमा परमेश्‍वरले अभक्तहरूलाई गर्नुहुने न्यायको फैसलालाई औँल्याउँछ।

"स्वभावैले क्रोधको सन्तान" भन्दा अर्को भयाभव वास्तविकतालाई औँल्याउँछ। हामी परमेश्‍वरको स्वरूप भएतापनि पापले गर्दा हामी सबैमा कुनै न कुनै गहिरो रूपमा बिग्रिएको मनस्थिति छ। त्यसको अर्थ येशूमा भक्ति जीवन बिताउनु भनेको केवल एउटा वा दुईवटा खराब बानीलाई जितेर बस्नु वा पाप र गलत कामहरूलाई माथ गरेर बस्नुमात्र होइन् (एफिसी २:१), जुन अहिले नै हाम्रो जीवनमा जल्दोबल्दो विषयहरू भइरहेकाछन्।

हामी पापहरूसँगमात्र मुकाबिला गरेर बस्ने होइन पाप वा सैतानसँगै भिडेर बस्नु पर्दछ। हामीहरूको मानव स्वभाव नै परमेश्‍वरको विद्रोह गर्ने खालको छ। त्यो मात्र होइन हामी आफूले आफैलाई नाश गर्ने बाटोमा लागिरहेका छौँ। हाम्रो कानमा सैतानले गर्ने खुसखुस वा सैतानको नियन्त्रमा राख्‍न चाहने (एफिसी २:२) हाम्रो चेतना भएकोले हामी आफूले आफैलाई विध्‍वंसतिर लगाइरहेका छौँ र पापको ज्यादतिमा रमाउन चाहन्छौँ। हाम्रो नियत र भित्री चाहना नै पापका इच्छाहरूलाई सुम्पिरहेका हुन्छौँ (एफिसी २:३)। येशूभक्तहरू एक पल्ट स्वभावैले क्रोधका सन्तान थिए।

यो धेरै महत्त्वपूर्ण छ कि पावलले त्यस क्रोधको मामिलामा भूत काल प्रयोग गरिएको छ- हामी "स्वभावैले क्रोधका सन्तान थियौँ" (एफिसी २:३)। त्यसको अर्थ यो होइन कि येशूलाई विश्‍वास गरेपछि पापप्रति ढल्कने बानी हरायो। पावलले आफ्नो पत्रको एक प्रमुख भाग एफिसी ४:१७-५:२१मा पापपूर्ण कामहरूको बारेमा चेतावनी दिन्दछन्। हाम्रो मानव स्वभावैमा पापले जरा गाडिएकोले येशूभक्तको जीवनमा पापले सन्त्रास दिइरहने कायमै भएको हुन्छ। तर हामीले यो ठोकुवा गरेर भन्न सक्छौँ वा भन्न सक्नुपर्छ कि हाम्रो "पुरानो जीवनले" हामीलाई नियन्त्रमा राख्‍न दिन आवश्यक छैन। येशू ख्रीष्टको शक्तिले "पुरानो जीवन वा स्वार्थलाई" त्यागेका हुन्छौँ" र "नयाँ जीवन धारण गरेका हुन्छौँ। हामी परमेश्‍वरको स्वरूपमा पुनसृष्टि हुन्छौँ। उहाँमा रहेर हामी सत्य धार्मिकता वा धर्मपरायण र पवित्र जीवन" बिताउन सक्छौँ (एफिसी ४:२२-२४)।

`येशूलाई हाम्रो जीवन सुम्पेतापनि बेलाबेलामा हाम्रो भ्रष्ट स्वभाव जागिरहेको हामीमा कसले अनुभव गरेका छैनौँ? हाम्रो जीवनको प्रत्येक क्षण येशूमा नै झुण्डि रहनु कतिको महत्त्व छ भनेर त्यसले हामीलाई सिकाउँदछ?`