---
title:  अहिले परमेश्‍वरबाट पाएको मुक्ति
date:   20/07/2023
---

`एफिसी २:१-१० फेरि पढ्नुहोस्। पावलले पद ८-१०मा गरेको निश्‍कर्षमा ध्यान दिनुहोस्। यस अंशको समाप्‍तिमा पावलले के उल्लखेनीय बुँदाहरू औँल्याउँछन्?`

एफिससका विश्‍वासीहरूको धर्मकर्म, असल आचारण र सुयोग्य चरित्रहरूले मुक्ति पाएको होइन भनेर पावलले एफिसी २:१-३मा जिकिर गर्छन्। तिनीहरू आत्मिकरूपमा मुर्दा थिए भनेर उनले आफ्नो भनाइ अघि सार्छन्। तिनीहरूमा जीवनको चमक नै थिएन वा तिनीहरू मुक्ति पाउन योग्यका नै थिएन। तिनीहरूको जीवनको मूल्य नै थिएन (एफिसी २:१)। तिनीहरूलाई पापले पूरै नियन्त्रणमा राखिएको थियो (एफिसी २:१)। तिनीहरू मुक्ति पाउन वा अर्थपूर्ण जीवन बिताउन व्यक्तिगतरूपमा अघि सरेको देखाएको थिएन। तिनीहरू सैतानको चक्‍करमा थिए र आफ्नै कामुक बासनाहरू र मानसिक जालमा फसिरहेका थिए (एफिसी २:२,३)।

तिनीहरूलाई थाहा नभएतापनि वा तिनीहरूले महसुस नगरेतापनि तिनीहरूको जीवन अत्यन्तै तल्लो स्तरमा थिए। तिनीहरूमा कुनै आत्मिक जीवन वा गुणहरू थिएन, (मानौँ तिनीहरू पशु सरह थिए)। मानिसहरूसँग रहन सहन गरेतापनि, बाहिरियरूपमा सबै ठिकठिक देखिएतापनि तिनीहरू सत्य परमेश्‍वरका शत्रुहरू थिए र तिनीहरूको भविष्य परमेश्‍वरको न्यायको दिनतिर अघि बढिरहेको थियो। संसारमा भएका परमेश्‍वरलाई नचिन्ने अरू मानिसहरू झैँ तिनीहरू क्रोधका सन्तान भएका थिए अर्थात् परमेश्‍वरको रिस तिनीहरूमा थियो (एफिसी २:३)।

तिनीहरू आफ्नै गुणहरूका जराहरूमा गाभिनुको सट्टा परमेश्‍वरको व्याख्या गर्न नसिकने प्रेममा मुक्ति गाडिएको थियो। त्यो प्रेमलाई कुनै पनि दामी थोकले व्याख्या गर्न सक्दैन। परमेश्‍वरले दया र प्रेमले गर्दा तिनीहरूका निम्ति येशू ख्रीष्टमा आनन्द हुने काम परमेश्‍वरले गर्नुभएको थियो। तिनीहरूका अध्यात्मिक वा आत्मिक मृत्युबाट उहाँले बिउँताउनुभएको थियो (एफिसी २:४)। परमेश्‍वरको हस्तक्षेपले गर्दा तिनीहरू अचम्म तरिकाले येशूकै गतिमा हिँड्ने अनुभव पाइरहेका छन्। तिनीहरूलाई आत्मिक मृत्युको गतिछारा जीवन र सैतानको पेलिने दासत्वबाट पुनरुत्थान गरेर स्वर्गिय स्थानहरूमा बसालिन्दै येशूसँग जगतको सिंहासनमा बस्ने अवर दिइएकोछ (एफिसी २:५,६)। यो बज्र जस्तो परमेश्‍वरको हस्तक्षेप थियो, तर यो क्षणभरको काम थिएन। परमेश्‍वरले ख्रीष्टमा भएको उहाँका अनुग्रहको प्रदर्शन सारा अनन्तसम्म गर्ने भएकोले भक्तहरूलाई उपलब्ध गराएको अवसरमा जारी हुने वास्तविक शक्ति र अनन्तसम्म भइरहन्छ (एफिसी २:७)।

एफिसी २:१-१०को निश्कर्षमा पद ८-१०मा पावलले फेरि त्यही आधारलाई दोहोर्‍याउँछ। उनले भन्न खोजेको विषयबस्तु विश्‍वासीहरूको दिमागमा गाभिरहोस् भन्ने उनको चाहना थियो। उनले जिकिर गरेको तर्क यो थियो कि विश्‍वासीहरूले पाउने मुक्ति परमेश्‍वरको काम हो र मानिसको कुनै कामले त्यसलाई थप्न सकिँदैन। मेरो परिश्रम, अथक प्रयास, त्याग तपस्याले परमेश्‍वरको निगाहा पाएको हो भन्ने फाइफुट्टी गर्ने अवसर कसैलाई दिएको छैन (एफिसी २:८,९)। परमेश्‍वरको अनुग्रहमा हामीहरू उभिरहेको हुँदा हामीले उहाँको अनुग्रहको प्रदर्शन गर्छौँ, र केवल उहाँको अनुग्रहमात्रै। हामी उहाँको सर्वोच्च रचनाहरू हौँ जुन येशू ख्रीष्टमा परमेश्‍वरले सृष्टि गर्नुभएको थियो (एफिसी २:१०)।

`हाम्रो मुक्ति परमेश्‍वरबाटमात्र हो र हाम्रो कुनै पनि प्रयास र योग्यताले प्राप्‍त हुने होइन भनेर बुझ्नु किन महत्त्वपूर्ण छ?`