---
title:  परमेश्‍वरले हामीलाई कसरी उद्धार गर्नुहुन्छ
date:   15/07/2023
---

### यस अध्यायका मूलपदहरू
एफिसी २:१-१०; एफिसी ५:१४; रोमी ५:१७; एफिसी ५:६; २ तिमोथी १:७ ।

> <p>यस अध्यायको मूल सार पद</p>
> "तर परमेश्‍वर, जो कृपामा धनी हुनुहुन्‍छ, उहाँले आफ्‍नो महान्‌ प्रेमद्वारा हामीलाई प्रेम गर्नुभयो, यसकारण पापमा हामी मरेका भए तापनि उहाँले हामीलाई ख्रीष्‍टसँगै जीवित पार्नुभयो– अनुग्रहबाट नै तिमीहरूले उद्धार पाएका छौ।" एफिसी २:४-५। 

१९८७ को अक्टोबर १४ मा अठ्ठार महिनाकी जेसिका माकल्युर आफ्नी काकीको घरको पछाडि खेलिरहेकी थिइन्। अनि अचानक २२ फिट गहिरो चलनमा नआएको इनारमा जेसिका खसिन। उनको क्रन्दनले सबै छिमेकीहरू त्यहाँ आइपुगे। विश्‍वको सञ्‍चारकर्मीहरूको ध्यान पनि त्यहाँ पुगे। त्यो अमेरिकाको टेक्सास राज्यको मिडलान्डमा भएको घट्ना थियो। विश्‍वका टेलिभिजनहरूमा सुतिरहेकी, रोइरहेकी, गीत गाइरेहकी र आमालाई बोलाइरहेकी "बच्ची जेसिका"लाई हेरिरहेका थिए। आपतकालिन कर्मचारीहरूले त्यस इनारमा ताजा हावा पठाएको ती मानिसहरूले हेरिरहेका थिए।

जेसिका खसेको अठ्ठाउन्न घन्टापछि जेसिकालाई आठ इन्च प्वाल भासिएर खसेकीलाई उद्धार गरेको विश्‍वभरिका मानिसहरूले हेरिरहेका थिए। उनी त्यस सुकेको इनारमा दुई दिनसम्म धरापमा परेकी थिइन्। पुलिटजर पुरस्कार पाउने फोटो खिँच्ने स्कट शले त्यसबेलाको तनाव दृश्य खिचेका थिए: जेसिकालाई उद्धार गर्नेहरूले दुईवटा तारहरू त्यस इनारमा खसालेका थिए। तारको सहायताले कपडा बेरिएको पोकालाई जेसिकाका उद्धारकर्मीहरूले माथि निकाले। त्यस पोकाको भित्र बच्ची जेसिका थिइन्। सारा दृश्यको केन्द्रविन्दु जेसिका थिइन्।

उद्धार गरिएको कथा जस्तो सनसनीपूर्ण कथा अरू हुँदैन। एफिसी २:१-१०मा विश्‍वको इतिहासमै महान् सनसनीपूर्ण उद्धारको कथा पावलले आफ्नो व्यक्तिगत दृष्टिकोणले नजिक ल्याएर हाम्रो सामु प्रस्तुत गर्दछन्-त्यो हो मानव जातिको उद्धारको निम्ति परमेश्‍वरको भयानक प्रयास। त्यस उद्धारको कथाको नाटक केवल हामीहरूले हेरिरहँदा मन धुकधुकी हुने होइन तर त्यो उद्धार गरिनुपर्नेमा हामी नै परिरहेकोले, त्यस उद्धारको विषय जल्दोबल्दो, नाटकीय र समसामयीक भएको हामी पाउँछौँ।