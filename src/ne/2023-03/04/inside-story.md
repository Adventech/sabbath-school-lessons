---
title:  कथा
date:   21/07/2023
---

### बाइबल सेमिनारीमा हिचकिचाउँदै भर्ना भएको विद्यार्थी
स्टानिस्लाभ, सर्बिया

किशोर अवस्थामा नै स्टानिस्लाभले आफ्नो हृदय येशूलाई सुम्पेका थिए। त्यस पछि उनी सर्वियामा रहेको आफ्नो घरेलु चर्चमा सक्रिय भएका थिए। उसले धेरै प्रवचनहरू दिएका थिए तर आफू पास्टर हुने कहिल्यै पनि सोचमा परेका थिएन। "येशूसँग एक महिना" भन्ने बाइबलीय ज्ञान दिने कार्यक्रममा भाग लिन चर्च पास्टरले उनलाई सल्लाह दिए। तर स्टानिस्लाभ जान चाहेन। त्यो कार्यक्रम युवाहरूको निम्ति थियो, र उनी झण्डै ४० वर्षका थिए। आफू नजाने उनले जिकिर गरे तर पास्टर उनी जाऊन् भनेर अडिग भए। "तिम्रो लागि त्यो कार्यक्रम रोचक हुनेछ," पास्टरले भने। "अहँ म जान चाहन्न," स्टानिस्लाभले भने। "ठिकै छ, तिम्रो लागि तिमी जान चाहेन भने कमसेकम चर्चको लागि त जाऊ," पास्टरले जिकिर गरे। अनि स्टानिस्लाभ गए। युवाहरूमा उनीमात्र एक्लै ठूलो थिए। तर पास्टरले उनलाई धेरै हौशला दिए।

एक दिन पास्टरले उनलाई भने, "तिमी पास्टर बन्न बेलग्रेडको एडभेन्टिस्ट सेमिनारीमा जानुपर्छ।" "नाइँ, म बुढो भइसकेँ। म स्कुल नगएको धेरै भइसक्यो। मलाई त लेख्‍न पनि बिर्स्यो," आनकानी गर्दै स्टानिस्लाभले पास्टरलाई भने। तर उनी सेमिनारीमा जान पास्टर अडिग भए। स्टानिस्लाभको खुबी देखेर उनी पास्टर बन्न अध्ययन गर्न जाऊन् भनेर तिब्र अनुरोधले दुवै जना रोए पनि।

"हुन्छ त, तर म पढ्न गएँ भने मेरो काम छुट्नेछ। पढ्न मसँग पैसा छैन न त मेरो कुनै बचत छ," स्टानिस्लाभले सुनाए। "त्यसको निम्ति परमेश्वरले नै सम्हाल्नुहुनेछ," पास्टरले भने। आफू उपवास बसेर प्रार्थना गर्छु भनेर स्टानिस्लाभले जवाफ दिए। अनि उनले त्यसै गरे।

अनि तुरन्तै केही न केही हुन थाल्यो। बाइबल अध्ययन रिट्रिट वा युवा भेलामा उसको कारलाई अर्को कारले ठोकर दियो। यो त आफू सेमिनारीमा जानुपर्ने सूचक थियो भनेर उनले सोचे। उसले युवाहरूसँग फुटबल खेले। उनको बल पक्रन जाँदा उनी रूखमा ठोक्न पुगे र उनी रक्ताम्य भए। यो त दोस्रो सूचक थियो भनेर उनले सोचे। अनि जब उनी चौरमा आराम गर्दै थिए तब केही बस्तु उनको आँखामा पर्‍यो। यसले उनको आँखा सुन्यो। यो त निश्‍तित सूचक हो, म निको भएपछि जानै पर्ने भयो भनेर उनले सोचे। अनि फेरि उनको एउटा कान बहिरा भयो।

"हुन्छ त प्रभु यदि तपाईँको इच्छा हो भने म छिटै पढ्न जान्छु। युवा भेलाको अन्त सम्म पनि म पर्खिँदिन," उनले प्रार्थना गरे।

त्यसबेला एउटा आवाज उनमा आएको महसुस गरे, "के ती सबै थोक तिम्रो लागि मैले नै गरेँ होला?" "हो त नी। सेमिनारीमा पढ्ने परमेश्वरकै इच्छा भएतापनि उहाँले ती घट्नाहरू आउन दिनुहुने थिएन," उनले सोचे।

भेलापछि उनी सेमिनारीमा गए। आफू पास्टर बन्न लाएको छैन र आफू भर्ना हुन लिएको परीक्षामा असफल हुन सक्छ भनेर उनले आफ्नो मनमा खेलाए। तर उनी पास भए। अनि आफ्नो जीवनको कारण आफू अन्तर्वार्तामा असफल हुनेछ भनेर सोचे। अनि उनले प्रार्थना गरे,"प्रभु यो कचौरा मबाट हटाउनुहोस्। तर मेरो इच्छा होइन तपाईँको इच्छा पूरा होस्।" स्टानिस्लाभ अन्तर्वार्तामा सफल भए र सेमिनारीमा भर्ना भए।

ट्युशन फी तिर्न स्टानिस्लाभको पर्याप्‍त पैसा थिएन। उनले आफ्नो हाइस्कुलमा राम्रो नम्बर ल्याएको थिएन। उनलाई कसैले पनि आर्थिक सहयोग गर्नेछैन भनेर निश्‍चित भएका थिए। तर अच्चम्म! उनी अध्ययनमा "ए" पाएपछि उनको खातामा पैसा पो आउन थाल्यो। पैसा कहाँबाट आएको थियो उनलाई थाहा भएन। तर सेमिनारीको निम्ति खर्च सधैँ जुटेको थियो।

जाँचको समय डरको समय थियो। बाइबलसम्बन्धी परीक्षामा उनलाई चिन्ता लागेको थियो। क्याम्पसमा काम गर्नुपर्दा परीक्षाको निम्ति तयार हुन खास फुर्सद थिएन। धेरै विद्यार्थीहरूले गर्न छोडेको काम उनले गर्नुपरेको थियो। स्टानिस्लाभले अलि अलिमात्र पढ्न फुर्सद पाएका थिए।

उनले प्रार्थना गरे, "प्रभु, मैले जानाजानी पढ्न नभ्याएको होइन। मैले जे गर्नुपरेको थियो मैले लगनशील भएर नै गरेँ। मलाई सहयोग गर्नुहोस्।" वार्षिक परीक्षामा उनी बसे। परीक्षाको सबै विषयबस्तु आफूले पहिला नै पढेको आधारमा भएको उनले थाहा पाए। उनी सजिलैसँग परिक्षामा पास भए। यो नै उनको निम्ति निर्णायक बिन्दु थियो। आफू सेमिनारीमा रहनुपर्ने उनले महसुस गरे। अनि स्टानिस्लाभ पहिलो सेमिनारी विद्यार्थी भए जसले पूरा छात्रवृत्ति पाएको थियो। एक फेरा आनकानी गर्ने सेमिनारी विद्यार्थी ग्राडुएशन हुनुभन्दा एक हप्‍ता अघि एडभेन्टिस्ट मिसनसँग कुराकानी गरेका थिए। "म त स्कूलमा खराब विद्यार्थी थिएँ, तर अहिले अध्ययनमा फर्स्ट हुन पुगेँ। यो त राम्रै भयो। मेरो जीवनमा परमेश्वरले काम गरिरहनुभएको थियो। उहाँबिना म केही पनि गर्न सक्दिनथेँ," ४१ वर्षको स्टानिस्लाभले बताए।

-आन्ड्र्यु मेकचेस्ने