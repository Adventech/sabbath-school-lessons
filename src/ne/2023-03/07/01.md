---
title:  ख्रीष्टको एकत्रित भएको शरीर
date:   05/08/2023
---

### यस अध्यायका मूल पदहरू
एफिसी ४:१-१६; फिलिप्पी २:३; भजन ६८:१८; प्रेरित २; १  कोरन्थी १२:४-११,२७-३०; यशैया ५:४ ।

> <p>यस अध्यायको मूल सार पद</p>
>  "अनि उहाँका वरदानहरूचाहिँ यी नै थिए, कि कोही प्रेरितहरू, कोही अगमवक्ताहरू, कोही प्रचारकहरू, कोही मण्‍डलीका पास्‍टरहरू र कोही शिक्षकहरू बनून्‌,  कि ख्रीष्‍टको शरीर निर्माण होस्‌ र सेवाको काम गर्न सन्‍तहरू सुसज्‍जित होऊन्‌। एफिसी ४:११-१२।

पौराणिक काल्पनिक लेखक यसपले धेरै दन्त्यकथाहरू अर्तीको निम्ति लेखेका थिए। ती कथाहरूमा एउटा कथा हो "पेट र पाइटालाहरू।" कथा यस प्रकारको छ: "एक दिन पेट र पाइटालाईहरूले को भन्दा को ठूलो भनेर विवाद गरिरहेका थिए। पाइटालाहरूले भनेकी आफू कति बलियो छ किनकि तिनीहरूले पेटलाई बोकेर यताउती लगिरहेकाछन्। तर पेटले भन्यो, "मेरा साथीहरू, यदि मैले खाना खाइँन भने तिमीहरूले केही पनि बोक्न सक्दैनौ।"-ल्वायड डब्लु. डाली, यसप विथाउट मोरलस्, न्यु योर्क: थोमास, १९६१, पृ. १४८।

पावलले मानव शरीरलई आत्मिक अर्थ बुझाउन प्रयोग गरेका थिए। पावलको निम्ति मानव शरीर चर्च हो र येशूको शरीर हो। यसमा विभिन्न भागहरू हुन्छन्। ती भागहरूको आआफ्नै भिन्नाभिन्नै क्षमताहरू छन्। स्वस्थ शरीर हुन  ती सबै भागहरू मिलेर काम गर्छन्। मानव शरीरलाई प्रतिकको रूपमा पावलले एफिसी ४:१-१६मा प्रयोग गर्छन्। उनले त्यही प्रतिकलाई प्रभावकारीरूपमा प्रयोग गरेका थिए (रोमी १२:३-८, १ कोरन्थी १२:१२-३१)। येशू ख्रीष्ट शरीरको शिर हुनुहुन्छ। चर्चमा भएका विभिन्न प्रतिभाशाली र दक्षता भएका मानिसहरूलाई उहाँले बरदानहरू दिनुहुन्छ। तिनीहरूले ती दक्षताहरूलाई प्रयोग गरेर चर्चलाई एकत्रित पार्दछ। प्रत्येक सदस्यले आफ्नो खुबीलाई प्रयोग गरेर बृहत चर्चको निर्माण गर्दछ।

स्वस्थ र एकत्रित शरीरको चित्रणले हाम्रो निम्ति परमेश्‍वरको लक्ष्य के हो सो पावलले हामीलाई बुझाउन खोजेका छन्: हामी सबै जना एकत्रित ख्रीष्टको फलदायी भागहरू हौँ।