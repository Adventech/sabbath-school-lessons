---
title:  पवित्र आत्मामा एकता
date:   06/08/2023
---

`चर्चमा एकता कायम राखेर विश्‍वासीहरूमा एक आपस कसरी पोषण गर्नुपर्छ भनेर एफिसी ४:१-१६मा पावलले कसरी उत्साह दिन्छन्?`

येशूका भावनामा चल्ने विश्‍वासीहरू एक होस् भन्ने चाहना भावुक भएर पावलले आह्वान  गर्दछन्। त्यो आह्वान पावलले एफिसीको पुस्तकका दोस्रो आधा भागमा उल्लेख गर्दछन्। त्यो आह्वान दुई भागमा सम्बोधन गरिएको छ (अध्याय ४-६) । पहिलो, एफिसी ४:१-६मा विश्‍वासीहरू आत्मिकरूपमा एक आपसमा भरपोषण गरुन् भन्ने उनको चाहना छ। एफिसी ४:१-३मा उल्लेख गरेका गुणहरूलाई विश्‍वासीहरूले प्रकट गरेर आत्मिक मनमन्दिरको निर्माण गर्नुपर्दछ। सातवटा थोकहरूमा विश्‍वासीहरू एक हुनुपर्छ भनेर एफिसी ‍४:४-६मा उल्लेख गरिएकाछन्: एउटै शरीर, एउटै पवित्र आत्मा वा आत्मियता, एउटै पवित्र आशा, एउटै प्रभु, एउटै विश्‍वास, एउटै बप्‍तिस्मा र सबैका एउटै परमेश्‍वर र पिता। दोस्रोमा, अनुग्रको स्रोत उचलिनुभएको र विजयी हुनुभएको येशू हुनुहुन्छ भनेर पावलले उहाँको बारेमा पहिचान गराउँछन्। अरूहरूलाई सुसचार सुनाउने अनुग्रह उहाँले नै मानिसहरूमा राख्‍नुहुन्छ भनेर पावलले जिकिर गर्दछन् (एफिसी ४:७-१०)। चर्चका सारा सदस्यहरू एक भएर चर्चको स्वास्थ, उत्थान र ख्रीष्टको शरीरको एकतामा रहनुपर्छ भनेर उनले आह्वान गर्दछन् (एफिसी ४:११-१६)।

एफिसी ४ को सुरुमा पावलले सबै इसाईहरूलाई यसरी सम्बोधन गर्दछन्, "म प्रभुको निम्‍ति एक कैदी, तिमीहरूलाई आग्रहपूर्वक बिन्‍ती गर्दछु, कि जुन बोलावटमा तिमीहरू बोलाइएका छौ त्‍यही योग्‍यको जीवन यापन गर।" एफिसी ४:१। अर्को अनुवादमा बोलाइएको अनुसार हिँड भनिएको छ, अर्थात् इसाई हुँ भनेर दावी गर्छ भने त्यसै अनुसार व्यवहार गरेर चल र बाँच (एफिसी २:२,१०; ४:१७; ५:२,८,१५)। जब पावलले तिनीहरूलाई बोलाइएको अनुसार भन्नुको तात्पर्य इसाई आस्था, निष्ठा र विश्‍वासमा खेलबाड नगरि अडिग भएर बस्नु हो (एफिसी १:१८; एफिसी २:४-६,१३)। परमेश्‍वरको अन्तिम योजनालाई झल्किने गरेर विश्‍वासीहरू एकाभावनामा रहन पावलले तिनीहरूलाई चुनौती दिन्छन्। तिनीहरूले ती गुणहरूलाई उपयोग गर्नुपर्छ जसले एकतामा ल्याउँछ भनेर पावलले जोर गर्दछन् (एफिसी ४:१-३)। "सारा दीनता, नम्रता र धैर्यसँग एउटाले अर्कालाई प्रेममा सहनु पर्छ" भनेर उले आग्रह गर्दछन्। ती गुण एक एक गरेर हेरौँ।

नम्रता भनेको झुकिने प्रवृत्ति हो भनेर पावलले व्याख्या गर्दछन्। त्यो भनेको "स्‍वार्थ वा अहङ्कारमा केही नगर, तर नम्रतामा एउटाले अर्कालाई आफूभन्‍दा श्रेष्‍ठ ठान। तिमीहरू हरेकले आफ्‍नै हित मात्र नखोज, तर अरूका हितलाई पनि हेर। तिमीहरूमा यस्‍तो मन होस्‌, जो ख्रीष्‍ट येशूमा पनि थियो" फिलिप्पी २:३-५ हो अर्थात् आफ्नो भाउ नखोज्नु र येशू भावानमाभावित हुनु। तर त्यसको अर्थ आफूलाई तल्लो स्तरमा झार्ने नकारात्मक गुण होइन (कलस्सी २:१८,१९) तर सकारात्मक रूपमा अरूहरूको सराहना र सेवा  गर्नु हो।

दिनता वा भद्रता (एफिसी ४:२)। आफू कतिको महत्त्वको छ भन्ने भावनाले प्रभावित नहुनु गुण नै दिनता हो। साथै "शिष्टता, अरूप्रति संवदेनशील हुन र नरम वा नम्र हुनु हो।"-फ्रेडरिक डान्करद्वारा संपादित, ग्रिक इन्ग्लिश लेक्सकन अभ द न्यु टेस्टामेन्ट एण्ड अर्ली क्रिश्‍चियन लिटरेचर, तेस्रो संस्करण, चिकागो, युनिभर्सिटी, २०००, पृ. ८६१।

आखिरमा, धैर्यता वा सहनशीलता। यसको अर्थ जसले जे भन्छ र जे गर्छ त्यसलाई सहन सक्ने गुण। जतिसुकै दु:खकष्ट दिएपनि प्रतिशोधको भावना नलिइ बस्ने प्रवृत्ति हो।

ती सबै गुण, मिजास व स्वभावहरूले आफ्नो भाउ, वौरव, आत्मसम्मान र कदर खोज्ने प्रवृत्तिबाट स्वतन्त्र भएर अरूहरूको मूल्यमान्यतामा ध्यान दिनु हो।

`येशूका भक्तहरूलाई एकाभावना राख्‍ने नम्रता, दिनता र धैर्यताको  बारेमा सोच्नु होस्। ती गुणहरू हामीले कसरी उत्पादन गर्ने?`