---
title:  सबै जना मिलेर एक एक हुने
date:   07/08/2023
---

`एफिसी ४:४-६ मा पावलले सात "एकहरू" उल्लेख गरेकाछन् जसले चर्चको एकतालाई सघाउँछ। ती  सूचीहरूले पावलले वास्तविकतमा के भन्न खोजिरहेका थिए?`

पावलका सात "एकहरू वा एउटैहरू" काब्यशैलीमा छ। यो एफिससमा गाएको भजनलाई प्रतिवध्दता जनाएर लेखेको हुनुपर्दछ। पावलले दुई "एकहरू" उल्लेख गरेर आफ्नो भावना अघि बढाउँछन्: "एउटै शरीर" (चर्च ख्रीष्टको शरीर एफिसी ४:१२,१६; १:२३; ५:२३,२९,३०) र एक "आत्मा" वा एकै भावना (एफिसी ४:४)। तेस्रो एकमा "एउटै आशामा बोलाइएको" (एफिसी ४:४; ४:१)।

त्यस सूचीमा तीन थप तत्वहरू उल्लेख गरेका छन्, "एकै प्रभु" अर्थात् येशू, "एकै विश्‍वास वा आस्था" (अर्थात् इसाईहरूले विश्‍वास गर्ने विषय, एफिसी ४:१३; कलस्सी १:२३; कलस्सी २:७; गलाती १:२३; १ तिमोथी ४:१,६), र "एकै बप्‍तिस्मा" (एफिसी ५:२६)। अनि ती एकहरूलाई निश्कर्षमा पुर्‍याउनुभन्दा अघि परमेश्‍वरको बारेमा बिशाल बयान गर्दछन् "हामी सबैका एउटै परमेश्‍वर र पिता, जो सबैमाथि, सबैका मध्‍य र सबैमा हुनुहुन्‍छ।"  एफिसी ४:६।

काव्यशैलीमा पावलले परमेश्‍वर पिताको बारेमा पावलले के भन्न खोजिरहेका छन्? "सबैका पिता" हुनुभएकोमा परमेश्‍वर सृष्टिकर्ता हुनुहुन्छ। संसार सृष्टि गरिसक्नुभएपछि परमेश्‍वरले सृष्टि गर्नुभएको सबै थोकसँग उहाँको सम्बन्ध छ भनेर त्यस वाक्यको बाँकि भागले बुझाउँछ। सबै सृष्टिमा परमेश्‍वर हुनुहुन्छ भन्ने सिद्धान्तसँग पावलले चलखेल गर्न खोजेको छैन। सर्वेश्‍वरबादले प्रकृति पनि परमेश्‍वर हो भनेर प्रकृतिलाई पूजा गर्दछन्। परमेश्‍वरमा संसार छ र त्यसले परमेश्‍वरलाई नियन्त्रण गर्दैन भनेर त्यस सर्वेश्‍वरवादीले सिकाउँछ। तर परमेश्‍वर अपार हुनुहुन्छ र सबैमाथि प्रभुत्व गर्नुहुन्छ र सक्रियरूपमा शासन गर्नुहुन्छ। परमेश्‍वरले सबै थोकहरूबाट शासन गर्नुहुन्छ र सबै थोकभन्दा अपार हुनुहुन्छ।

चर्चको एकताको दुई अवधारणाहरू ध्यान दिएर हेर्नुहोस् (एफिसी ४:१-६)। पहिलो त एकता आत्मिक र भावनात्मक तथ्य हो जुब ती सात "एकहरूमा" गाभिएका छन्। यसको यथार्थतमा हामी हर्ष मनाउनुपर्दछ (एफिसी ४:४-६)। दोस्रो, यस एकतामा सबैको जोश जाँगर हुनुपर्छ, एक आपसमा आत्मिक भरणपोषण हुनुपर्दछ र बढ्नुपर्दछ (एफिसी ४:३)।  यसलाई यथार्थमा ल्याउँदा कतिपय समयमा रुनुपनि  पर्ने हुन्छ किनभने एकतामा रहन हामी कतिपल्ट असफल हुन्छौँ। तर जस्तोसुकै हाम्रो कमजोर असफलता भएतापनि हामी आनन्दित हुनुपर्दछ किनभने परमेश्‍वरनै ख्रीष्टमा हुनुभएर चर्चलाई एकताको सूत्रमा बाँध्नुभएको छ। आध्यात्मिक हिसाबले हेर्ने हो भने यो आत्मामा एक हुने हो (एफिसी ४:३)। एकताको निम्ति प्रयास गर्ने क्रममा जब हामी अघि बढ्छौँ तब हामी परमेश्‍वरको काममा साथ दिइरहेकाछौँ भनेर हामी ताजारूपमा विश्‍वस्त हुन सक्छौँ।

`एफिसी ४:४-६ फेरि पढ्नुहोस्। यसले तपाईँको भावनामा कस्तो प्रभाव पारेको छ? हाम्रो एकता भनेको ख्रीष्टद्वारा परमेश्‍वरसँग र परमेश्‍वरमा छ भन्ने आत्मज्ञानले तपाईँको आत्मिक स्थिति कस्तो बनाउँछ?`