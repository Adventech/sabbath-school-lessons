---
title:  उच्च पारिनुभएको येशूका बरदानहरू
date:   09/08/2023
---

`भजन ६८:१८ वाट सन्देश लिएर पुनरुत्थान, उच्च पारिनुभएको र विजयी येशूले उच्च स्थानबाट बरदानहरू दिनुभयो भनेर पावलले वर्णन गर्दछन्। उचलिनुभएको येशूले के बरदान वा उपहारहरू दिनुभयो र ती केको लागि? हेर्नुहोस्, एफिसी ४:११-१३।`

चर्चको उत्थान, प्रवर्धन र संवर्धनको निम्ति स्वर्गमा उच्च पारिनुभएको येशूले आफ्नो ढुकुटीबाट चार समूहका मानिसहरूलाई उपहार वा वरदानहरू दिनुभएको थियो  भनेर पावलले पहिचान गराउँछ, अर्थात् चर्चमा मूख्य चार थरिका दक्ष जनसक्तिहरू छन्: (१) प्रेरित वा येशूका नीजि चेलाहरू; (२) अगमवक्ताहरू; (३) सुसमाचार प्रचारक वा मिसिनेरीहरू; (४) गोठाला वा शिक्षकहरू (ग्रिक शब्दमा दुवै गोठाला वा अगुवा र शिक्षकहरू एउटै शब्द शैलीमा राखिएको छ)। यस संसारमा अत्यन्तै महत्त्वपूर्ण काम सम्पन्ना गर्न येशूले ती बरदान वा दक्षताहरू दिनुभएको थियो: "१२ ख्रीष्‍टका सबै पवित्र जनहरूलाई उहाँको काम गर्न सक्‍ने बनाउन र उहाँको शरीर मण्‍डलीको उन्‍नति गर्नलाई यो नियुक्ती दिनुभयो। १३ यस प्रकार यी वरदानका कामहरूले हामीलाई विश्‍वासको एकतामा ल्‍याउन र परमेश्‍वरको पुत्रको ज्ञानमा हामीलाई बढाउन मद्दत दिइरहन्‍छन् र एक दिन हामी परिपक्‍व बन्‍नेछौं र ख्रीष्‍टकै भरिपूर्णताको मात्रामा पुग्‍नेछौं।" एफिसी ४:११-१३।

सुरुका एडभेन्टिस्टहरूको निम्ति त्यो अन्तिम कारण विशेष महत्त्वपूर्ण थियो। एलेन जी ह्वाइटमा भएको आत्मिक बरदानहरूको बारेमा तिनीहरूले सोच्दै थिए। अगमवाणी बोल्ने बरदान के प्रेरितहरूको समयसम्ममात्र सिमित गरिएको थियो? के त्यो बरदान येशू नआउँञ्‍जेल निरन्तररूपमा भइरहन्छ? सुरुको एडभेन्टिस्टहरूले त्यसको जवाफ एफिसी ४:१३मा पाएका थिए। एक जना जहाजको कप्‍तान वा चालकको बारेमा कथा तिनीहरूले एक आपसमा बाँडेका थिए। यात्रामा जहाज चलाउने निर्देशनहरू उनले पालन गर्नुपर्थ्यो। जब जहाज समुद्रको किनारामा आइपुग्छ तब चालक जहाज माथि आएर जहाजलाई चलाउनेछ। अरू सबै निर्देशनहरू उनले पालन गरेका थिए। कप्टानले चालकलाई आउन दिएर उनको अगुवाइलाई कप्टानले सुन्नुपरेको थियो। "अब निर्देशन पुस्तिकाको निर्देशन कसले सुन्छ? चालकलाई वेवास्ता गर्नेले कि निर्देशन पुस्तिका अनुसार चालकलाई सुन्ने? तपाईँहरू आफैले निर्णय गर्नुहोस्।" युरिया स्मिथ, " डु वी डिस्कार्ड बाइबल बाइ इन्डोर्सिङ्ग द भिजन?" रिभ्यु एण्ड हेराल्ड, जनवरी १३, १८६३।

"गोठाला वा पास्टरहरू, शिक्षक वा गुरुहरू र सुसमाचार प्रचारकहरू भन्दा हामीले हाम्रो समयको परिवेशमा हेर्छौँ, त्यसमा हामी होशियारी अपनाउनुपर्दछ। तिनीहरू मिशन कर्मचारीहरू हुन् भनेर हामीले सोच्दछौँ, तर पावलको समयमा चर्चको भत्ता वा तलव नखाने सर्वसाधारण अगुवाहरू थिए। तिनीहरूले एफिसीका घरेलु चर्चहरुको अगुवाइ गर्दथे (१ पत्रुस २:९, प्रेरित २:४६, प्रेरित १२:१२)।

`यशैया ५:४मा हामी  पढ्छौँ, "मैले आफ्‍नो दाखबारीको निम्‍ति नगरेको के छ र? " यशैया ५:४। एलेन जी ह्वाइटको सन्दर्भमा हामीलाई परमेश्‍वरले के गर्नुभएको सो सोच्नुहोस्। त्यसलाई हामीले कसरी प्रयोग गर्ने?`