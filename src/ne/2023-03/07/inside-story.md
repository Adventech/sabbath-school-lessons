---
title:  कथा
date:   11/08/2023
---

### पोलाण्डमा साबथमा बाहिरिनु

_रिसजार्द. पोलाण्ड_

कम्युनिस्टले शासन गरेको पोल्याण्डमा रहेका विश्‍वविद्यालयहरूमा सबै विद्यार्थीहरूले शनिबार कक्षाहरूमा जानुपर्थ्यो। तर रिसजार्द साबथ दिन विश्‍वविद्यालयको कक्षामा गयल भएर बसे। जसोतसो कक्षाहरूमा उनी पास हुन सकेका थिए। तर एक दिन उसको कक्षामा नयाँ प्रोफेसर आए।

रिसजार्दको साथीले उनलाई भने, "साथी तिमीले त पढ्नै छोड्नुपर्छ किनभने हामीले एक जना कडा प्रोफेसर पाएका छौँ। उनले तिमीलाई शनिबार बिदा दिनेछैन। त्यसकारण, आफ्नो सुटकेसमा सामानहरू राखेर घर जाऊ।" तर रिसजार्द बिचलित भएनन्। "अहँ, म सुटकेसमा सामान राखेर घर फर्किन्‍न। पहिले म मेरो प्रभुसँग प्रार्थना गर्छु। मेरो समस्या उहाँलाई भन्‍नेछु र उहाँको अगुवाइको निम्ति म अनुरोध गर्नेछु," अडिग भएर रिसजार्दले जवाफ दिए।

नयाँ प्रोफेसरलाई भेट्नु अगाडि रिसजार्दले प्रार्थना गरे। उनीसँगको भेटमा के हुने होला भनेर उनले मनमा कुरा खेलाए। हुनसक्छ प्रोफेसरले भन्‍नेछन् होला, "तिमीले के विश्‍वास गर्छौँ त्यसको सरोकार छैन। तिमीले मेरो कक्षामा आउनैपर्छ।" वा "बस त म तिमीलाई केही भन्न चाहन्छु।"

रिसजार्द प्रोफेसरलाई भेट्न गए र आफ्नो चिनारी गर्दै उनलाई भने, "म सेभेन्थ-डे एडभेन्टिस्ट चर्चको हुँ। यो चर्च प्रोटेस्टेन्ट चर्च हो। हामीले येशू, मरियम र उहाँका चेलाहरूलाई विश्‍वास गर्छौँ। हामी तिनीहरू जस्तै जिउँछौँ। शनिबार तिनीहरूको निम्ति पवित्र दिन थियो र मेरो पनि। शनिबार तपाईँको कक्षामा म सरिक हुन असमर्थ छु।"

रिसजार्दले प्रोफेसरको जवाफ सुन्न चुपचाप बसे। प्रोफेसरले भने, "मसँग बस्नु र मेरो कथा पहिला सुन्नु।"

आफू धेरै वर्ष अघि डक्टेरट गरेपछि अमेरिकामा एक वर्षको निम्ति इन्टरशिप वा काम गर्न गएको थिएँ भनेर सुनाउँदै उनले भने, "जब म एयर पोर्टमा आइपुगेँ तब मैले सोचेँ मैले कसैलाई चिनेको छैन, म कहाँ बस्ने होला?" तब एउटा परिवारले मलाई एयरपोर्टबाट तिनीहरूको घरमा लग्यो। तिनीहरूसँग रहन र तिनीहरूसँग खान मलाई आमन्त्रण गरेर। जब मैले तिनीहरूलाई पैसा दिन खोजेको थिएँ तर तिनीहरूले लिन अस्वीकार गरे।" वर्षभरी त्यो प्रोफेसर त्यस परिवारसँग बसे।

"जब म पोल्याण्डमा फर्केँ ती मानिसहरूले मलाई देखाएको दया मैले कसरी फर्काउने? तिनीहरूले मलाई गरेको सत्कारको निम्ति मैले कसरी सराहना गर्ने?" अनि प्रोफेसरले  आफ्नो कुरा अघि बढाउँछ, "मैले के गर्नु सो मलाई केही थाहा थिएन। अब तिमी प्रोटेस्टेन्ट भनेर थाहा पाएँ (म रोमन क्याथोलिक हुँ)। मलाई सहयोग गर्ने परिवार पनि प्रोटेस्टेन्ट थिए। तिम्रो लागि साबथमा छुट्टी दिन्छु।

अचम्मको समाचार सुनेर रिसजार्ड अत्यन्तै चकित र अचम्भित  भए। धेरै वर्ष  अघि नै अमेरिकामा एक जना इसाई परिवारलाई भविष्यको प्रोफेसरलाई प्रयोग गर्नु भएर मेरो निम्ति साबथ सहुलियत दिन प्रावधान बनाउनुभएको रहेछ। यो परमेश्वरलाई बाहेक अरू कसले गर्दो होला. त्यो पनि कठ्ठर कम्युनिस्ट देश पोल्याण्डको भविष्यको प्राध्यापकलाई?

येशूका नजिक नभएका रिसजार्डको साथी गलत थिए। प्रोफेसरले रिसजार्डलाई बिना रोकतोक साबथमा कक्षामा कहिल्यै पनि सरिक हुन परेन। जब अन्तिम परीक्षामा रिसजार्डमा सरिक भए तब परीक्षाका प्रश्‍नहरू अत्यन्तै सरल थिए मानौँ उनी पास होउन् भनेर जानाजानी प्रोफेसरले प्रश्‍न पत्रहरू सरल बनाएका थिए। आज. रिसजार्ड यानोस्की पोल्याण्ड सेभेन्थे-एडभेन्टिस्ट चर्चको अध्यक्ष हुनुहुन्छ। पोल्याण्डको विश्वविद्यालयमा साबथमा आफूले पाएको सहुलियतको बारेमा उनले कहिल्यै पनि विर्सेको छैन।

"हामी राहत नपाउने परिस्थितिमा पनि त्यसबाट उम्काउन परमेश्वरले कस्तो प्रावधान बनाउँदो रहेछ भन्ने कुरो हामीलाई थाहा नै हुन्दैन। येशूले भन्नुभयो. “साँच्‍चै, म तिमीहरूलाई भन्‍दछु, भेड़ाहरूको ढोका मै हुँ। मभन्‍दा अघि आउने सबै चोर र डाँकूहरू हुन्‌, तर भेड़ाहरूले तिनीहरूका कुरा सुनेनन्‌। ढोका म नै हुँ, यदि कोही मानिस मबाट भित्र पस्‍यो भने त्‍यो बचाइनेछ, र भित्र-बाहिर आउने-जाने गर्नेछ, र खर्कमा चर्न पाउनेछ।" यूहन्‍ना १०:७-९।

-आन्ड्र्यु मेकचेस्नी