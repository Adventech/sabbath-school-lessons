---
title:  उचलिनुभएको ख्रीष्ट, सबै बरदानहरूका दाता
date:   08/08/2023
---

> <p></p>
> "तैपनि हामी प्रत्येकलाई ख्रीष्टको उदारताले गर्दा विशेष बरदान दिनुभएको छ। त्यसैकारण धर्मशास्त्रले भन्छ, "यसकारण यसो भनिएको छ: “उहाँ उच्‍चमा चढ़िजानुहुँदा कैदलाई बन्‍दी बनाएर लानुभयो, र मानिसहरूलाई वरदानहरू दिनुभयो।”  एफिसी ४:८।

`"उहाँ उच्चमा चढि जानुभयो" भनेको याद गर्नुहोस्। उच्च स्थानमा जानुभयो भन्नुको अर्थ उहाँ हाम्रो निच पृथ्वीमा पनि झर्नुभएको थियो भन्ने जनाउँछ। जो तल झर्नुभयो त्यही सबं स्वर्ग वा जगतहरूभन्दा उच्च उक्लिनुभएको थियो। सारा जगत उहाँले भर्नुभएको थियो (एफिसी ४:७-१० रूपान्तरित)। यहाँ के भइरहेको छ र पावलले ती पदहरूमा के औँल्याइरहेकाछन्?`

पावलले  यहाँ भजन ६८:१८लाई उतारेका थिए, जसमा लेखिएको छ: "जब तपाईं उच्‍चमा चढ़िजानुभयोतपाईंले कैदीहरूलाई बन्‍दी बनाएर लानुभयो। तपाईंले मानिसहरूबाट उपहार स्‍वीकार गर्नुभयो, बागीहरूसमेतबाट पनि– कि तपाईं, हे परमप्रभु परमेश्‍वर, त्‍यहाँ वास गरून्‌।" यस भजनमा यह्वेलाई युद्ध जित्‍ने सेनापतिको रूपमा चित्रण गरेको छ। उहाँले शत्रुहरूलाई जित्‍नुभएर उहाँ पहाडमा उक्लनुहुन्छ जहाँ उहाँको राजधानी सहर निर्माण गरिएकोछ। उहाँसँग युद्धबन्दीहरू थिए। भजन ६८:१,२मा लेखिएको छ: "१ परमेश्‍वर उठून्‌, उहाँका शत्रुहरू छरपष्‍ट भइजाऊन्‌। उहाँका शत्रुहरू उहाँको सामुबाट भागून्‌।२ जसरी हावाले धूवाँलाई उड़ाएर लैजान्‍छ, त्‍यसरी नै तिनीहरूलाई उड़ाउनुहोस्‌। आगोको सामु मैन बिलाइएझैँ, दुष्‍टहरू परमेश्‍वरको सामु नष्‍ट भइजाऊन्‌।" अनि उहाँले जित्‍नुभएका शत्रुहरूबाट उहाँले उपहारहरू पाउनुहुन्छ। पावलले त्यसलाई परिमार्जित गरेर उच्च पारिनुभएको ख्रीष्टले उपहारहरू दिनुभएको भनेर लेख्‍दछन्। यो भजन ६८:३५को आधारमा छ जहाँ लेखिएको छ, "हे परमेश्‍वर, आफ्‍नो पवित्रस्‍थानमा तपाईं भययोग्‍य हुनुहुन्‍छ। इस्राएलका परमेश्‍वरले आफ्‍नो प्रजालाई शक्ति र बल दिनुहुन्‍छ। परमेश्‍वरको प्रशंसा होस्‌।"

भजन ६८:११लाई केलाएर हेरियो भने उचलिनुभएको ख्रीष्ट स्वर्गमा उक्लनुहुँदा (एफिसी १:२१-२३) पहिला झर्नुभएको थियो अनि पुनरुत्थान हुनुभएको थियो र त्यही उचलिनुभएको येशूले बरदानहरू दिनुभएर सबै भर्नुभएको थियो। यो पेन्टिकोस्टमा पवित्र आत्मा खनिनु भएको (प्रेरित २) घट्ना पावलले चित्रण गरेका थिए। यो चित्रण एफिसी ४:११,१२ले अनुमोदन गरिएको छ। उचलिनुभएको येशूले दिनुभएको बरदानहरू पवित्र आत्माका बरदानहरू थिए।

"येशू उच्च स्थानमा उक्लिनुभयो र युद्धबन्दीहरूलाई अगुवाइ गर्नुभएको थियो र मानिसहरूलाई बरदानहरू उहाँले दिनुभएको थियो। जब ख्रीष्ट उक्लिनुभयो तबर पवित्र आत्मा उहाँले प्रतिज्ञा गर्नुभएको अनुसार खनिएको थियो। पवित्र आत्मा हुरी बतास जस्तै आएर कोठा भरिएको थियो। त्यसबेला येशूका चेलाहरू जम्मा भइरहेका थिए। त्यसको असर के भयो त? एकै दिन हजारौँ मानिसहरू येशूलाई विश्‍वास गरेका थिए।"-एलेन जी ह्वाइट, यी श्याल रिसिभ पावर, पृ. १५८।

`एफिसीका ती केही पदहरू जतिसुकै गहिरो भएतापनि ख्रीष्टले हामीलाई के गर्नुभयो र के गर्नुहुनेछ भन्ने कुराले हामीले सान्त्वना कसरी सिक्न सक्छौँ? विशेष गरेर "जुन मण्‍डली उहाँको शरीर, उहाँको पूर्णता हो। र उहाँले नै सबै थोक परिपूर्ण पार्नुहुनेछ" (एफिसी १:२३) भन्ने प्रतिज्ञाले हामीलाई कस्तो आशा दिलाउँछ?`