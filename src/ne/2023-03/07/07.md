---
title:  थप जानकारी
date:   11/08/2023
---

एफिसी ४:७-१०को अध्ययनलाई बुझार्न देहायका सामग्रीहरूले सहयोग गर्दछन्:

ग्रीक भाषामा लेखिएको एफिसी ४:९ को अनुवाद। कुनै अनुवादहरूमा येशू माथि उक्लिनुभन्दा अघि तल झर्नुभएको थियो भनेर उल्लेख गरिएको छ। विभिन्न अङ्ग्रेजी अनुवादहरूमा "उहाँ पहिला ओर्लनुभयो" भनेर लेखिएको छ। कतिपय अरू अनुवादहरू ग्रिक शब्दसँग नजिकै मिलाउन खोजिएको छ। कहिले उक्लिनुभयो र ओर्लिनुभयो त्यको समयलाई खुला राखिएको छ। "उहाँ माथि उक्‍लनुभयो भनेको के हो? यसले उहाँ यस धरातल र अझ तल ओर्लनुभयो भन्‍ने बुझाउँछ"। भजन ६८:१८ लाई मनन गर्दा उहाँ पहिले स्वर्गमा उक्लिनुभयो अनि उहाँ पवित्र आत्माबाट तल ओर्लिनुभयो भन्ने बुझाउँछ।

उहाँले धेरै कैदीहरूलाई आफूसँग लैजानुभयो। पावलले भजन ६८:१८ उद्‍धृत गर्दा ग्रिक भाषामा अनुवाद गरिएको पुरानो करार सेप्टुजिन्टबाट लिएका थिए। एफिसी ४:८ अक्षरस व्याक्यांश हो, "उहाँले बन्दीहरूलाई लानुभयो" (कतिपय अनुवादहरूमा यो लेखिएको  छ), त्यसको बृहत अर्थ हो, "उहाँले कैदीको समूहलाई बन्दी बनाएर लानुभयो।" यस मामिलामा सेभेन्थ-डे एडभेन्टिस्टको बुझाइ हो कि जब येशूको पुनरुत्थान भयो र उहाँ स्वर्गमा उक्लिनुभयो त्यसबेला उहाँले केही मानिसहरूलाई विशेष पुनरुत्थान गर्नुभएको थियो (मत्ती २७:५१-५३)। तिनीहरूलाई नै स्वर्गमा लगिएको हो भन्ने विश्‍वास गर्दछौँ । यिनीहरू फसलको समयमा हल्लाउने धानको मुठो हुन् वा मुक्ति पाएकाहरूमा पहिलो अगौटे फल। जब उहाँ स्वर्गको दरवारमा पिताको सामु उभिनुभयो तब तिनीहरूलाई उहाँको सामु प्रस्तु गर्नुएको थियो (द एसडिए बाइबल कमेन्टरी ठेली ६, पृ. १०२२; द डिजाएर अभ एजेज् पृ. ८३४ सँग डिजाएर अभ एजेज् पृ. ७८५,७८६ तुलना गर्नुहोस्) । कलस्सी २:१५ लाई मनन गर्दा ख्रीष्टले उहाँको शत्रु  सैतान र उसका दुष्ट स्वर्गदूतहरूमाथि बिजय प्राप्‍त गर्नुभएको र तिनीहरू हारेका बन्दीहरू हुन् भनेरपनि चित्रण गर्न सकिन्छ ।

**चिन्तनमनन**:

`एफिसी ४:११मा उल्लेख गरिएको आत्मिक बरदानहरूसँग देहायका पदहरूको सूचीसँग तुलना गर्नुहोस्। तिनीहरूमा के समनाता र भिन्नता छ? १ कोरन्थी १२:४-११,२७-३०; रोमी १२:४-८; र १ पत्रुस ४:१०,११।`

`आज हाम्रो चर्चलाई बिभावजन गर्ने हाम्रै माझबाट निस्केका अगुवा भनाउँदाहरूले विभिन्न शिक्षाका हुरीबतास पठाइरहेका छन्। तिनीहरू के के होला? यस्ता तत्वहरूबाट हामीलाई बग्न दिनुहुन्न भन्ने पावलको  भनाइ सोच्नुहोस्। हामीलाई र चर्चमा भएका विश्‍वासीहरूलाई ती तत्वहरूबाट सुरक्षित राख्‍न के विशेष कदमहरू हामी चाल्न सक्छौँ? औपचारिक सेभेन्थ-डे एडभेन्टिस्टलाई विभिन्न खेमा वा स्वतन्त्र मण्डलीहरू स्थापना गरेर चर्चलाई कसरी हानी पुर्‍याइरहेकाछन्? त्यसबाट हामी कसरी जोगिने?`

`एकताको सूत्रमा रहनुपर्ने विषयबस्तुलाई पावलले जोर गर्दछन्। कुनै पनि मोलमा त्यो एकतालाई हामीले कसरी कायम राख्‍ने? अर्थात् एकताको नाउँमा चर्चलाई नभाँड्ने तरिका हामीले कसरी अपनाउन सक्छौँ?`