---
title:  येशूमा बढ्नु वा उन्‍नति गर्नु
date:   10/08/2023
---

`अहिलेमात्र होइन पावलको समयमा नै चर्चलाई टुक्राउने र विश्‍वासीहरूलाई येशूभावनाको परिपक्‍वता र एकतालाई तहसनहस पार्ने वातावरण र प्रवृत्तिहरू थिए। तिनीहरूले चर्चमै के खतराहरूको सामना गरिरहेका थिए? हेर्नुहोस्, एफिसी ४:१४।`

बर्तमान हाम्रो एडभेन्टिस्ट चर्चलाई टुक्राउने जस्ता वातावरण पावलले पनि सामना गरेका थिए। "प्रत्येक हुरीबतास ल्याउने शिक्षादीक्षा" र "ठगी विद्या वा छलकपट गरेर चर्चलाई भाँड्ने" तत्वहरू त्यसबेलाका विश्‍वासीहरूमाथि पनि खनिएका थिए। विभिन्न सिद्धान्तहरू घुसाएर चर्चलाई भड्काउने खतरालाई वर्णन गर्न पावलले तीन प्रकारका चित्रणहरू कोर्दछन्: (१) बालककालको अपरिपक्‍वता, "हामी केटाकेटी जस्ता नहोऔँ" (२) समुद्रमा आउने आँधिबेरीको खतराबाट सावधानी "धूर्त मानिसका विभिन्‍न शिक्षाका बतासले जता हुर्र्यायो, उतै जादैनौं।" (३) "तिनीहरूले ल्याएका ठगी विद्याले अरूहरूलाई कुबाटोमा लैजान्छ" त्यसम नपरौँ। ती मानिसहरू चलाक ठगहरू हुन्। तिनीहरू जुवातास खेलाएर आफू जित्‍ने प्रपञ्चहरू रच्दछन्। पावलले ग्रिक शब्द कुविया kubeia प्रयोग गर्छन्। यो कौडा हानेर चलाख वा चालवाजी गरेर आफू जित्‍ने नीति हो।

चर्चलाई टुक्राउने प्रवृत्ति  नै गलत वा ठगी विद्याको उपज हो भनेर पावलले विश्‍वास गर्दछन्: जुन विद्या जानेर चर्चलाई स्वस्थ र स्वस्थ बनाउँछ वा जसरी जुन खाना खाएर शरीरलाई पौष्टिक प्रदान गर्छ र बढाउँछ भनेको जस्तै ती असल हुन् र त्यसले चर्चलाई एक एकताको सूत्रमा राख्‍दछ। तर चर्चलाई टुक्राउने र विगार्ने तत्वहरू खराब हुन्। चर्चलाई विभाजन गर्ने शिक्षादीक्षाबाट अलग रहेर विश्‍वासिलो, भरपर्दो  येशूमा भक्ति जीवन बिताएका शिक्षकहरूतिर लाग्यो भने तिनीहरू सत्य इसाई परिपक्‍वतामा प्रगति गर्न सक्छन् र चर्च ख्रीष्टको शरीर हो भनेर आत्मसात् गर्दै त्यसलाई प्रवर्धन गर्न प्रभावकारीरूपमा सक्षम् हुन्छन् (एफिसी ४:१२,१३, ४:१५,१६)।

`स्वस्थ शरीर जस्तै स्वस्थ चर्च कसरी संचालन हुन्छ? हेर्नुहोस्, एफिसी ४:१५-१६।`

एफिसी ४:१-१६मा पावलले चर्चमा एकता हुन आह्वान गर्छन्। त्यस एकतालाई कायम राख्‍न विभिन्न क्रियालापहरू हुनुपर्छ भने उनले संवोधन गर्छन्। एकताको  सूत्रमा हुनु ईश्‍वरीय ज्ञान वा विद्याको उपज हो (एफिसी ४:४-६), तर त्यो स्व:त हुँदैन। विश्‍वासीहरूले त्यसको निम्ति प्रयास गर्नुपर्छ। यो कडा परिश्रमपनि हो (एफिसी ४:३)। येशूको शरीररूपि चर्चमा सक्रिय रहेर हामी एकतालाई सुदृढ गर्दछौँ (एफिसी ४:७-१६)। हामी प्रत्येक विश्‍वासी शरीरको अङ्ग हौँ र शरीरको स्वस्थ र उन्नतको निम्ति हामीले प्रयास जारी राख्‍नुपर्दछ (एफिसी ४:७,१६)। चर्चमा भएका प्रेरित वा विशेष चेलाहरू, अगवक्ताहरू, सुसामाचार प्रचारकहरू, पास्टर र शिक्षकहरूको कामबाट हामी फाइदा लिन सक्नुपर्छ (एफिसी ४:११)। तिनीहरूले शरीरका नशा, तन्तु र प्रत्येक जोर्नीलाई जोडिराख्छ (एफिसी ४:१६)। तिनीहरूकै सक्रियतामा हामी एकसूत्रमा रहन्छौँ, ख्रीष्टमा सँगसँगै मिलेर बढ्न तिनीहरूले सहयोग गर्दछन्। ख्रीष्ट हाम्रो शिर हुनुभएकोले त्यस शिरको इज्जत राख्‍न हामी एक भएर अघि बढ्नुपर्दछ (एफिसी ४:१३,१५)।

`आजै हाम्रो चर्चमा हुरीबतास जस्ता आउने केही शिक्षाहरू के हुन् र तिनीहरूको खिलाफमा हामी कसरी उभिन सक्छौँ? याद गर्नुहोस्, चर्चलाई टुक्राउने तत्व चर्चकै मानिसहरूले आफ्नो भाउ खोज्दा नपाउँदा पनि उब्जन्छन्।  सोच्नुहोस्।`