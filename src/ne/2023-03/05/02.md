---
title:  येशूमा नजिक ल्याइएको
date:   23/07/2023
---

`येशूलाई विश्‍वास गर्ने एफिसीका भक्तहरू अन्यजाति भएकाले पहिला कस्ता थिए भनेर एफिसी २:१-३ मा उल्लेख गरेकोसँग एफिसी २:११,१२ तुलना गर्नुहोस्। तिनीहरू बिगतबाट नयाँ आयाममा कसरी सरे भनेर पावलले कसरी वर्णन गर्दछन्? हेर्नुहोस्, एफिसी २:१-३ र एफिसी २:११-१३।`

त्यस समय, येशूका अन्यजाति विश्‍वासीहरू भएर उहाँको "शरीरका" वा चर्चका सदस्यहरू भएका थिए, तर बेखतना अयहूदी विश्‍वासीरू  यहूदी इस्राएलीहरूबाट पूरै अलग थिए। यहूदीहरूलाई उपलब्ध गराएको मुक्ति अरू जातिहरूलाई बंचित गराएको थियो। तिनीहरूको विगतको जीवन र जाति भएको याद गर्नु जरुरी छ भनेर  ती खतना नगरेका येशूभक्तहरूलाई पावलले सम्झाउँछन् (एफिसी २:११)। तिनीहरू "ख्रीष्टबिना" थिए, जो अभिशेक गरिनुभएको थियो। उहाँ इस्राएलीहरूको मसीह हुनुहुन्थ्यो। तिनीहरू इस्राएल राष्ट्रबाट अलग थिए। तिनीहरू करारहरूको प्रतिज्ञाबाट बिरानो भएका थिए। त्यो प्रतिज्ञामा परमेश्‍वरको मुक्ति समावेश भएको थियो जुन मुक्तिको इतिहासभरि उपलब्ध गराएको थियो। इस्राएलबाट अलग हुनु र इस्राएलीहरूलाई उपलब्ध गराइएको मुक्तिबाट तिनीहरू बिरानो भएकोले तिनीहरूमा "आशा" थिएन र यस संसारमा तिनीहरू "परमेश्‍वरबिना" अर्थहीन जीवन बाँचीरहेका थिए (एफिसी २:१२)।

फेरि तिनीहरूका विगतको अस्तित्वमा ती अन्य जातिहरू एक आपसमा र यहूदीहरूसँग ठूलो मतभिन्नताले गर्दा तिनीहरूमा कचकच भइरहेको थियो। यहूदी र अयहूदीहरूको बीचमा भएको घृणा, पानी नचल्ने जाति, अछुत जाति कसरी भए भनेर नाउँ तोकेरै पावलले उल्लेख गर्दछन्। यहूदीहरूले अरूहरूलाई "बेखतना" भएकोले तिनीहरू खतना गर्ने वा यहूदीहरूसँग उठबस पनि गर्नुहुन्न भन्ने जातिय विभाजन थियो। (नेपालमा विदेशीहरूलाई म्लेच्छ भनेर विगतमा सम्बोधन गर्दथे)।

एफिसी २:१३मा पावलले त्यस विभाजनमा ठिक उल्टो वा परिवर्तन आएको थियो भनेर उल्लेख गर्दछन्। "तर अब तिमीहरू, जो त्‍यस बेला ख्रीष्‍ट येशूबाट टाढ़ा थियौ, अब ख्रीष्‍टको रगतले नजिक भएका छौ।" एफिसी २:१३।

जब अन्यजाति वा अयहूदी विश्‍वासीहरू एक फेरा टाढा थिए भनेर पावलले सम्बोधन गर्दा यशैया ५७:१९बाट उतारिएको देखिन्छ: "टाढ़ा र नजिक बस्‍ने दुवैलाई शान्‍ति होस्‌, शान्‍ति,” परमप्रभु भन्‍नुहुन्‍छ। “म तिनीहरूलाई निको पार्नेछु।”  एफिसी २:१७,१८मा पनि यसरी उल्लेख गरिएको छ "१७ उहाँले आएर तिमी टाढ़ा भएका र नजिक भएकाहरूलाई मिलापको सुसमाचार सुनाउनुभयो, १८ किनकि उहाँद्वारा नै हामी दुवैले एउटै पवित्र आत्‍मामा पिताकहाँ प्रवेश पाएका छौं।" यशैया ५७: १७,१८मा यसरी लेखिएको छ "१७ त्‍यसको पापले भरिएको लोभको कारण म रिसाएको थिएँ। मैले त्‍यसलाई दण्‍ड दिएँ, र मेरो मुख लुकाएँ। तर पनि त्‍यो आफ्‍नै चालमा अटेरी गरेर चल्‍दैरह्यो। १८ मैले त्‍यसका चालहरू देखें, तर त्‍यसलाई म निको पार्नेछु। म त्‍यसलाई डोर्‍याउनेछु, र फेरि सान्‍त्‍वना दिनेछु।" यहूदी भाइबहिनीहरूबाट, परमेश्‍वरबाट र आशाबाट अलग गरिएका अन्य जातिहरू अब येशू ख्रीष्टमा र क्रूसद्वारा एकआपसमा नजिक भएका छन्। यहाँ जातभात वा जातिय, देशी विदेशी र रङ्गभेदले ग्रस्त भएको हाम्रो समाजको निम्ति शक्तिशाली शुभ खबर पावलले दिन खोजेको  पाइन्छ: यहूदी र अयहूदी वा अन्य जातिहरूको बीचमा भएका मतभेद, विभाजन र छिछिदुरदुर येशू ख्रीष्टको क्रूसले समाधान गर्न सकिन्छ। हाम्रो जीवनमा, हाम्रो चर्चमा र संस्कारमा भइरहेका विभाजनहरूलाई क्रूसको शक्तिले माथ गर्छन् र माथ गर्नुपर्छ भन्ने सन्देशलाई आत्मसात् गर्न हामी सबैलाई आह्वान गर्दछ।

`तपाईँलाई कुन अवस्थाबाट येशूले उद्धार गर्नुभयो? विगतको समयलाई बराबर सम्झिनु किन महत्त्व छ किनकि तपाईँले येशूलाई ग्रहण गर्नुभएन भने अहिले पनि तपाईँको अवस्था कस्तो हुने होला? सोच्नुहोस्।`