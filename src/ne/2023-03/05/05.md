---
title:  शान्तिका प्रचारक, येशू
date:   26/07/2023
---

`एफिसी २:१७,१८मा येशूको सेवाकार्यलाई कसरी संक्षिप्‍तरूपमा प्रस्तुत गरेका छन्? हेर्नुहोस्, "उहाँले आएर तिमी टाढ़ा भएका र नजिक भएकाहरूलाई मिलापको सुसमाचार सुनाउनुभयो, किनकि उहाँद्वारा नै हामी दुवैले एउटै पवित्र आत्‍मामा पिताकहाँ प्रवेश पाएका छौं।"`

एफिससका विश्‍वासीहरूलाई शान्तिको अवधारणा महत्त्वपूर्ण थियो। पावलले एफिसीको  पत्रको सुरु र अन्त्यमा "हाम्रा परमेश्‍वर पिता र हाम्रा प्रभु येशू ख्रीष्‍टबाट अनुग्रह र शान्‍ति।" "परमेश्‍वर पिता र प्रभु येशू ख्रीष्‍टबाट दाजुभाइहरूलाई शान्‍ति र विश्‍वाससहितको प्रेम!" (एफिसी १:२; ६:२३) भनेर व्यक्त गरेका थिए।" एफिसी २:११-२२मा येशू आफै शान्तिको व्यक्तित्व हुनुहुन्छ भनेर जिकिर गरेका थिए। उनले भन्छन्, "१४ किनकि उहाँ नै हाम्रो शान्‍ति हुनुहुन्‍छ। उहाँले हामी दुवैलाई एउटै बनाउनुभएको छ, र विभाजन ल्‍याउने शत्रुताको पर्खाल भत्‍काइदिनुभएको छ। १५ र उहाँले व्‍यवस्‍थालाई त्‍यसका आज्ञाहरू र धार्मिक-विधानहरूसमेत आफ्‍नै शरीरमा खारेज गर्नुभएको छ, कि यी दुईका सट्टामा उहाँले आफैमा एउटा नयाँ मानिस सृष्‍टि गरून्‌, र यसरी शान्‍ति स्‍थापना होस्‌। १६ अनि उहाँले क्रूसद्वारा हामी दुवैलाई एउटै शरीरमा परमेश्‍वरसँग मेल गराएर शत्रुतालाई शेष पार्नुभयो। १७ उहाँले आएर तिमी टाढ़ा भएका र नजिक भएकाहरूलाई मिलापको सुसमाचार सुनाउनुभयो।"  एफिसी २:१४-१७। येशूले नयाँ मानवतावादको सृष्टि गर्नुहुन्छ। उहाँले शान्ति र मेलमिलाप ल्याउनुभएर नयाँ मानव समाजको सृजना गर्नुभएको थियो। यस खालको शान्ति केवल द्वन्द्व वा कचकच रहितमात्र होइन तर हिब्रू भाषामा शलोम भनेर शान्तिको अभिवादनमा मानिसको सम्पर्ण शरीर, दिमाग र आत्मामा हुने स्वस्थ अनुभवलाई सम्बोधन गर्दछ। यसले हाम्रो आफ्नै व्यक्तिगत जीवनमामात्र होइन परमेश्‍वरसँग (रोमी ५:१) र अरूहरूसँग स्वस्थ सम्बन्ध राख्‍ने सन्देश दिँदछ।

`येशूका शान्तिको सन्देशमा उहाँका भक्तहरू पनि समावेश भएका छन् भनेर पावलले कसरी सुनाउँछन्? हेर्नुहोस्, एफिसी ४:३; एफिसी ६:१४-१५; रोमी १०:१४-१५ सँग एफिसी २:१७-१९, यशैया ५२:७ र यशैया ५७:१९-२०।`

येशू शान्तिका प्रचारक हुनुहुन्छ भनेर सुसमाचारका पुस्तकहरूले विभिन्न उदाहरणद्वारा प्रस्तुत गरिएकाछन्। आफ्नो विदाइको समयमा येशूले चेलाहरूलाई र हामीलाई यो सन्देश दिनुभएको थियो, "शान्‍ति म तिमीहरूसँग छोडिराख्‍छु। म आफ्‍नो शान्‍ति तिमीहरूलाई दिन्‍छु। संसारले दिएजस्‍तो म तिमीहरूलाई दिँदिनँ। तिमीहरूको हृदय व्‍याकुल नहोस्‌ र भयभीत नहोस्‌।" यूहन्‍ना १४:२७। येशूले ठोकुवा गरेर भन्नुभएको थियो, "मैले तिमीहरूलाई यी कुरा यस हेतुले भनेको छु, कि ममा तिमीहरूलाई शान्‍ति होस्‌। संसारमा तिमीहरूलाई सङ्कष्‍ट हुनेछ, तर साहस गर, मैले संसारलाई जितेको छु।”  यूहन्‍ना १६:३३।  पुनरुत्थानपछि जब चेलाहरूको माझमा येशू देखा पर्नुहुन्छ तब उहाँले तिनीहरूलाई बारम्बार भन्नुभएको थियो, "तिमीहरूमा शान्ति होस्" (यूहन्ना २०:१९,२१,२६)।

एफिसी २:१७,१८मा पावलले यो औँल्याउँछन् कि ख्रीष्टले प्रचार गर्नुभएको शान्ति उहाँका सांसारिक सेवमाकार्यभन्दा अपार रूपमा फैलिएको थियो। उहाँले बर्तमान वा निकट रहेकाहरूलाई र टाढा रहेकाहरूलाई शान्ति प्रचार गर्नुभएको थियो (येशूलाई विश्‍वास गर्नुभन्दा अघिका अन्यजातिहरूलाई), "निकटको" भनेर सम्बोधन गर्दा यहूदीहरूलाई औँल्याउँछन् (एफिसी २:११-१३)। यो सन्देशलाई स्वीकार गरेपछि सबै विश्‍वासीहरूले उल्लेखनीय आशिषको अनुभव गर्दछन्।

`शान्तिको  माध्यम नभएर शान्तिको प्रचारक हुन हामी कसरी सिक्ने? अहिले नै कुन परिस्थितिहरूमा हृदयमा चोट परेकाहरूलाई तपाईँले निको पार्न सक्नुहुन्छ?`