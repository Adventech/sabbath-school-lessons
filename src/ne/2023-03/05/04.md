---
title:  विभाजित पर्खाललाई भत्काउनु
date:   25/07/2023
---

`पावलले भन्दछन्, "१४ किनकि उहाँ नै हाम्रो शान्‍ति हुनुहुन्‍छ। उहाँले हामी दुवैलाई एउटै बनाउनुभएको छ, र विभाजन ल्‍याउने शत्रुताको पर्खाल भत्‍काइदिनुभएको छ। १५ र उहाँले व्‍यवस्‍थालाई त्‍यसका आज्ञाहरू र धार्मिक-विधानहरूसमेत आफ्‍नै शरीरमा खारेज गर्नुभएको छ, कि यी दुईका सट्टामा उहाँले आफैमा एउटा नयाँ मानिस सृष्‍टि गरून्‌, र यसरी शान्‍ति स्‍थापना होस्‌।" एफिसी २:१४-१५। येशूले विभाजन ल्याउने पर्खाल किन भत्काउनु भयो?`

येरुशलेममा राजा हेरोदले बनाएको मन्दिरको प्राङ्गनको वरिपरी पर्खालहरू थिए। ती पर्खालहरूमा "यहूदीहरूलाईमात्र" भन्ने साइनबोर्डहरू थिए। त्यसभित्र अरू जातिका मानिसहरू पस्यो भने मृत्युको सामना गर्नुपरेको थियो। जब पावलले माथिका पदहरू लेखे तब उनको दिमागमा ती पर्खालहरूलाई याद गरेको हुनुपर्दछ। येशूले ती पर्खालहरू भत्काउनुभयो र अन्यजाति वा  अयहूदीहरू पनि भित्र पसेर परमेश्‍वरको आराधना गर्ने अवसर दिएको थियो  भनेर उनले कल्पना गर्दछन् (एफिसी २:१८)। परमेश्‍वरको मन्दिरभित्र पस्ने कुनै पनि बाधा वा पर्खाल क्रूसले हटाएको छ भनेर पावलले जिकिर गर्दछन्। यहूदी र संसारका सबै जाति वा मानव प्राणीहरू अब येशूमा एक भएको छ भनेर हामी ती पदहरूमा सिक्दछौँ।

कतिपय इसाईहरूले एफिसी २:१४,१५मा लेखिएको पर्खाल  साबथ आज्ञा सहित दश आज्ञाहरू हुन् र तिनीहरूलाई क्रूसले हटाएको वा पन्छाएको छ भनेर सिकाउँछन्। तर एफिसीको पत्रमा हामी यो पाउँदछौ कि पावलले दश आज्ञाहरूप्रति उल्लेखनीय श्रद्धा देखाउँछन्। इसाई चेलापनलाई ढाल्न दश आज्ञाहरूको आवश्यकता भएको उनले बताउँछन्। उनले पाँचौ आज्ञालाई उद्‍धृत गर्छन् भने (एफिसी ६:१,३) अरू आज्ञाहरूको गरिमालाई पनि सम्मान गर्दछन् (सातौँ आज्ञा, एफिसी ५:३-१४,२१-३३; आठौँ, एफिसी ४:२८; नवौँ एफिसी ४:२५; दशौँ एफिसी ५:५)। पावलले व्यवस्था वा दश आज्ञाहरूप्रति अगाडि समर्थन जनाएकोसँग ती पदहरू मिल्दछन् (रोमी ३:३१, ७:१२)। मानिसहरूले दश आज्ञाको दुरुपयोग गरेको उनले विरोध गर्छन् र यसलाई सम्मान गरेर यसको निरन्तरतालाई उनले जोर दिन्छन्। त्यसकारण माथिका पदहरूलाई उल्लेख गरेर दश आज्ञाहरू निलम्बन भयो भनेर तर्क गर्नु  बाइबलका अरू पदहरूको आधारमा गलत व्याख्या गर्नु हो। दश आज्ञाहरूको गरिमाको निरन्तरता बाइबलमा जताततै घन्केको छ।

त्यसकारण, यहूदी र अयहूदीहरूको बीचमा दश आज्ञाहरूलाई पर्खाल बनाएर परमेश्‍वरको आराधना गर्न रोक्नु पावलको निम्ति श्राप  हो। कतिपय इसाईहरूले नै दश आज्ञाहरू क्रूसमा हट्यो भनेर सिकाउँदा परमेश्‍वरको नियत वा लक्ष्यको दुरुपयोग गरिरहेका हुन्छन्। एफिसी २:१४-१५ पावलले व्यवस्था भनेर उल्लखे गर्दा ती विधिविधानहरू हुन् जसले यहूदी र अन्य जातिहरूलाई विभाजित गर्दछन्। "उहाँले व्‍यवस्‍थालाई त्‍यसका आज्ञाहरू र धार्मिक-विधानहरूसमेत आफ्‍नै शरीरमा खारेज गर्नुभएको छ" भन्ने पाववले व्यक्त गरेको धारणा कतिको निम्ति अप्ठ्यारो हुन्छ। तर पुरानो करारका पशुबलिसमेत अरू विधानहरू जसले येशूलाई औँल्याउँथ्यो अब उहाँ क्रूसमा मर्नुभएपछि तिनीहरूको औचित्य समाप्‍त भएको थियो। अन्य जातिहरूलाई यहूदीहरूबाट अलग राख्‍न ती विधानहरूलाई गलत व्याख्या गरेका थिए, त्यसमा थपेका थिए र जसरी त्यसरी परमेश्‍वरबाट अरू जातिहरूलाई अलग राख्‍न तिनीहरूलाई प्रयोग गरेका थिए।

`ती पदहरूकै मामिलामा सेभेन्थ-डे एडभेन्टिस्ट र लोकप्रिय इसाई समूहबो बीचमा तनाव भइरहेको छ। त्यसको  सामना कसरी गर्ने र समाधान गर्ने? ख्रीष्टप्रतिको हाम्रो साझा प्रेमले ती तनावहरूबाट हामी  कसरी अलग हुन सक्छौँ?`