---
title:  थप जानकारी
date:   28/07/2023
---

चिन्तनमनको निम्ति सम्बोधन गरिएका देहायका प्रश्‍नहरू राम्रोसँग ध्यान दिएर अध्ययन गर्नुहोस्:

एफिसी २:११-२२ पावलले कुन विशेष सन्दर्भमा लेखेका थिए? मानव सम्बन्धमा क्रूसको उल्लेखनीय प्रभाव केछ ? उनले यहूदी र गैर यहूदीहरू विश्‍वासीहरूको बीचमा भएको सम्बन्धलाई सम्बोधन गरेका थिए। ती दुवै समूह अब चर्चका सदस्यहरू हुन गएकोछ। तिनीहरूको जीवन एक आपसको निम्ति हो र बाँड्नुपर्छ भनेर बुझोस् भन्ने उनको चासो थियो। तिनीहरू दुवै समूह अब परमेश्‍वरको घरानाका सदस्यहरू हुन् भनेर तिनीहरूले बुझ्नु आवश्यक छ भनेर उनले सम्झाउँछन् (एफिसी २:१९)। तर पूरै पत्रको सन्दर्भमा विश्‍वासीहरूको दायरा फराकिलो हुनुपर्दछ र तिनीहरूको लक्ष्य अपार हुनुपर्दछ भनेर देखाइएको छ। पावलको मूख्य विषय बस्तु ने परमेश्‍वरको महान् र अन्तिम योजनामा सबै थोकहरू ख्रीष्टमा एक बनाउने हो । पृथ्वीको मात्र होइन स्वर्गको प्रत्येक परिवारलाई एकताको सूत्रमा राख्‍ने परमेश्‍वरको योजना हो (एफिसी ३:१५)।

अझ महत्त्वपूर्ण त यो छ: चर्चका सदस्यहरूमा एकता हुनु भनेको त्यसको अर्थ अझ बिशाल छ जुन उनले एफिसी ३:१०मा उघार्दछन्: "ताकि यसरी मण्‍डलीद्वारा परमेश्‍वरका विभिन्‍न किसिमका ज्ञान स्‍वर्गीय स्‍थानहरूमा शासकहरू र अख्‍तियारवालाहरूका माझमा प्रकट गरिओस्‌।"  क्रूसले गर्दा विश्‍वासीहरूमा भएको एकताको मूर्तरूपले ख्रीष्टमा सबै थोकहरूलाई एक बनाउने परमेश्‍वरको योजना अघि बढिरहेको छ भनेर देखाउँदछ। विश्‍वासीहरूका बीचमा भएको मेलमिलापले सारा जगत ब्रह्माण्डलाई येशूमा एकताको सूत्रमा राख्‍ने परमेश्‍वरको योजनाको घन्टी बजाएको  थियो। त्यसकारण एफिसी २:११-२२ सबै एफिसीको पत्रको सन्दर्भमा हेर्नु उचित छ। आजको समसामयी विषय भनेकै बाइबलको नीति अनुसार सबै जात जाति, वर्ण वा वर्गहरूलाई एकताको सूत्रमा राख्‍ने हो ।

**चिन्तनमनन**:

`विभिन जाति, वर्ण र वर्गहरू एक हुनुपर्छ भनेर बाइबलको नीतिहरूलाई एफिसी २:११-२२ले कसरी औँल्याउँछन्? येशूमा केन्द्रित भएर चर्चमा भएको विभिन्न जातिहरूको बीचमा राख्‍नुपर्ने सम्बन्धको बारेमा ती पदहरूले विशेष गरेर के औँल्याउँछन्?`

`भविष्यको मानव जातिको निम्ति परमेश्‍वरका योजनालाई (एफिसी १:९,१०; एफिसी २:११-२२ मध्यनजर राखेर चर्चमा हुने आन्तिरिक विषयबस्तु र विभिन्न जात तथा वर्णको बीचमा भएको द्वन्द्वको मामिलालाई चर्च आफैले समाधान गर्नु कतिको महत्त्वपूर्ण छ?`

`तपाईँहरू इसाई वा सेभेन्थ-डे एडभेन्टिस्ट हौँ भनेर दावी गरेतापनि तपाईको समाजमा के लुकिएको जातिय भेदभाव छ जुन जल्दोबल्दो विषय भइरहेको छ? येशूले क्रूसमा के गर्नुभयो त्यसालाई ख्यालमा राखेर जात भातको बीचमा भएको भिन्नतालाई चर्चले कस्तो सकारात्मक भूमिक खेल्न सक्दछ? त्यस काममा तपाईँ आफै कसरी सहभागी हुन सक्नुहुन्छ?`