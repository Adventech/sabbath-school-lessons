---
title:  'मेलमिलाप वा पुनर्मिलन: क्रूसबाट उपलब्ध गराइएको परमेश्‍वरको उपहार'
date:   24/07/2023
---

> <p></p>
> "१४ किनकि उहाँ नै हाम्रो शान्‍ति हुनुहुन्‍छ। उहाँले हामी दुवैलाई (यहूदी र अयहूदी) एउटै बनाउनुभएको छ, र विभाजन ल्‍याउने शत्रुताको पर्खाल भत्‍काइदिनुभएको छ। १५ र उहाँले व्‍यवस्‍थालाई त्‍यसका आज्ञाहरू र धार्मिक-विधानहरूसमेत आफ्‍नै शरीरमा खारेज गर्नुभएको छ, कि यी दुईका सट्टामा उहाँले आफैमा एउटा नयाँ मानिस सृष्‍टि गरून्‌, र यसरी शान्‍ति स्‍थापना होस्‌। १६ अनि उहाँले क्रूसद्वारा हामी दुवैलाई एउटै शरीरमा परमेश्‍वरसँग मेल गराएर शत्रुतालाई शेष पार्नुभयो।" एफिसी २:१४-१६।

`क्रूस र येशूको कामको प्रभाव एफिसीहरूमा उल्लेख गरिएका पदहरूमा पावलले कसरी वर्णन गर्दछन्?  क्रूस र एक आपससँग हाम्रो आमुल परिवर्तित सम्बन्धलाई पावलको भनाइ अनुसर तपाईँले कसरी सारांशमा व्यक्त गर्नुहुन्छ? हेर्नुहोस्, एफिसी १:७-८; एफिसी ४:३२; एफिसी २:१३-१४; एफिसी २:१६; एफिसी ५:२,२५।`

एफिसी २:११-२२ अनुसार क्रूसले विश्‍वासीहरूलाई तीन महत्त्वपूर्ण दामी आत्मज्ञान दिएको पाइन्छ: (१) अन्यजाति वा अयहूदीहरू जो परमेश्‍वर र उहाँका जनहरूबाट टाढा भएका थिए अब नजिक ल्याइएको छ (एफिसी २:१३। अब दुवै यहूदी र अयहूदीहरू परमेश्‍वरका छोराछोरीहरू भएका छन् र तिनीहरू एक आपसमा दाजुभाइ दिदी बहिनीहरू हुन पुगेका छन् (एफिसी २:१९) अर्थात् यहूदी र अन्य जातिहरू अब एकै परिवारमा गाभिएका छन्; (२) यहूदी र अन्य जाति विश्‍वासीहरूको बीचमा भएको वैमनश्यता अब मारिएको छ (एफिसी २:१६)। ग्रिक भाषामा शत्रुतालाई एकथरान echthran  भनिन्छ जुन शत्रु शब्द एकथ्रोससँग  echthros सम्बधित छ। येशूको क्रूसले यहूदी र अन्य जातिहरको बीचमा भइरहेको स्थायी शत्रुता र युद्ध अब साम्य भएको छ। दुवै यहूदी र अन्य जातिहरू घोर शत्रुहरू थिए (एफिसी २:१७); (३) अब शत्रुता वा वैमनश्यताको ठाउँमा पुनर्मिलन वा मेलमिलाप भएको छ। "अनि उहाँले क्रूसद्वारा हामी दुवैलाई एउटै शरीरमा परमेश्‍वरसँग मेल गराएर शत्रुतालाई शेष पार्नुभयो।" एफिसी २:१६, "१७ उहाँ नै सबै कुराभन्‍दा अगाडि हुनुहुन्‍छ, र उहाँमा नै सबै कुरा बाँधिएर रहेका छन्‌। १८ उहाँ शरीर, अर्थात्‌ मण्‍डलीका शिर हुनुहुन्‍छ, उहाँ नै सुरु हुनुहुन्‍छ, मरेकाहरूबाट जीवित हुनेहरूमा उहाँ ज्‍येष्‍ठ हुनुहुन्‍छ, ताकि प्रत्‍येक कुरामाथि उहाँ सर्वोच्‍च होऊन्‌। १९ किनकि उहाँको आफ्‍नो सारा पूर्णता ख्रीष्‍टमा वास गरेकोमा परमेश्‍वर प्रसन्‍न हुनुभयो, २० र परमेश्‍वरले उहाँका क्रूसको रगतद्वारा शान्‍ति गराएर पृथ्‍वीको होस्‌ वा स्‍वर्गको होस्‌, उहाँद्वारा नै सबै थोकलाई आफूसँग मिलापमा ल्‍याउनुभयो।२१ बितेका समयमा दुष्‍ट काम गरेर तिमीहरू बिराना भई आफ्‍नो मनमा विरोधी भएका थियौ। २२ तर आफ्‍नो सामुन्‍ने तिमीहरूलाई पवित्र, निष्‍खोट र निर्दोष प्रस्‍तुत गर्न ख्रीष्‍टका मासुको शरीरमा उहाँको मृत्‍युद्वारा तिमीहरूलाई उहाँले अब मिलापमा ल्‍याउनुभएको छ"। कलस्सी १:१७-२२। विभिन्न कारणहरूले मानिस मानिसमा भएको वैमनश्यता र विभाजनलाई भत्काएर सम्पूर्ण मानव प्राणी एक बनाएर तिनीहरू परमेश्‍वरकै शरीर हो भन्ने अवधारणा येशूले क्रूसको रगतद्वारा दिलाइएको छ।

मेलमिलाप वा पुनर्मिलन कस्तो हुन्छ? मेलमिलाप हुनुमा कस्तो अनुभव हुन्छ? आमा र छोरीको बीचमा भएको वर्षौँसम्मको सम्बन्ध मिल्यो भने कस्तो हुने होला? दुई जनाहरूको बीचमा भएको वैमनश्यतालाई अनुग्रह र क्षमाले गर्दा बिलय भएको कस्तो होला? यो हो मेलमिलाप वा पुनर्मिलन। जब चर्चको एक सदस्यले अर्को सदस्यसँग वैमनश्यताले गरेको विभाजनमा एक आपसी क्षमा दिएर प्रिय दाजुभाइ वा दिदी बहिनी भएर अङ्गालो मार्दा कस्तो स्वर्गिय अनुभव हुन्छ। मेलमिलाप भनेको कुनै यान्त्रीक वा कानुनी प्रक्रिया पूरा गर्न मिल्ने होइन तर विग्रेको सम्बन्ध पारस्परिकरूपमा सम्बन्ध जोडेर खुशियाली र  उत्सब मनाउने हो। क्रूसमा गरिएको ख्रीष्टको शक्तिशाली कामले व्यक्ति व्यक्तिहरूको बीचको सम्बन्धमात्र होइन विभिन्न वर्गका मानिसहरूको बीचमा पनि मेलमिलाप बन्ने वातावरण बनेको छ भनेर पावलले भन्न आँट गरेको पाइन्छ। हाम्रो जीवनमा एक आपसको विभाजनलाई भत्केको, आपसी कलह साम्य भएको र एक आपसमा समझदारी भएर सङ्गतिको नविकरण भएको अवधारणा पावलको थियो।

`कसैसँग तपाईँको  सम्बन्ध बिग्रेको छ भने त्योसँग मिल्न माथिका पदहरूमा दिएका नीतिहरूलाई कार्यान्वयन गरेर कसरी मिल्न खोज्नुहुन्छ?`