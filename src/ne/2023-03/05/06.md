---
title:  चर्च, परमेश्‍वरको पवित्र मन्दिर
date:   27/07/2023
---

`चर्चमा यहूदी र अन्यजाति, वर्णको बीचमा कसरी एक मानव जाति वा मानव परिवार हुन गएको छ भनेर पावलले विभिन्न चित्रणहरूद्वारा एफिसी २:११-२२मा व्यक्ति गर्दछन्?`

एफिसी २:१-१०मा हामी  येशूसँग एक भएकाछौँ भनेर पावलले उल्लेख गर्दछन् भने पद ११-२२मा हामी चर्चका सदस्यहरू भएकोले विश्‍वासीहरू एक आपसमा एक भएर जिउँछौँ। येशूका मृत्युले परमेश्‍वरसँग सिधा माथि सम्बन्ध राखेर चल्छौँ (एफिसी २:१-१०) भने तेर्सोरूपमा अरूहरूसँग टाँसिएर सम्बन्ध राख्‍ने भएका हुन्छौँ (एफिसी २:११-२२)। यहूदी जाति वा राष्ट्र र अन्यजातिहरूको बीचमा भएको सबै पर्खालहरू येशूले भत्काउनुभएको थियो। परमेश्‍वरको दश आज्ञाहरूलाई दुरुपयोग गरेर वा गलत व्याख्या गरेर अरू जातिहरूलाई बाहिर ठन्क्याउने प्रवृत्ति पनि  उहाँले हटाउनु भएको थियो (एफिसी २:११-१८)। येशूले अचम्मसँग अर्को घटकको निर्माण गर्नुहुन्छ, विश्‍वासीहरू समावेशभएको नयाँ मन्दिर। यहूदीहरूको पौराणिक मन्दिरका पवित्र ठाउँहरूबाट अन्य जातिहरूलाई छि:छी: दुर दुर गरेर बाहिर निकालिन्थ्यो र परमेश्‍वरको आराधना गर्न पनि दिइन्दैनथ्यो। अब येशूले खडा गर्नुभएको नयाँ मन्दिरमा दुवै यहूदी र गैर यहूदीहरू हातेमालो गरेर परमेश्‍वरको आराधना गर्न सक्दछन्। हामी सबै जना परमेश्‍वरको चर्चको भाग हौँ, "परमेश्‍वरमा पवित्र मन्दिर" (एफिसी २:१९-२२)। अब हामी येशूसँग एक हुँदै हाम्रा दाजुभाइ दिदी बहिनीहरूसँग  मायाको मित्रता गाँसेर एक भएर बाच्ने अवसर पाइरहेका छौँ।

`एफिसी २:१९-२२मा पावलले चर्च भनेको मन्दिर हो भनेर कसरी चित्रण गरेका छन्। देहायका पदहरूसँग तुलना गर्नुहोस्: एफिसी २:१९-२०; १ कोरिन्थी ३:९-१७; १ कोरिन्थी ६:१२-२०; १ कोरिन्थी ७:१-७; १ पत्रुस २:४-८।`

अन्य जातिहरूलाई चर्चमा पूरै हुलाएर चर्च मन्दिर हो भनेर पावलले चित्रण गर्दछन्। पहिला तिनीहरूलाई इस्राएलको मन्दिरको परिसरबाट भित्र पसेर परमेश्‍वरको आराधना गर्न बन्देज लगाइएको थियो। अब तिनीहरू मन्दिरभित्र जान पाउनेमात्र होइन (एफिसी २:१८) तिनीहरू आफै पनि नयाँ मन्दिरका निर्माण सामग्रीहरू भएका छन्। "अनि पवित्र आत्‍मामा परमेश्‍वरको वासस्‍थान हुनलाई तिमीहरू पनि उहाँमा एकसाथ निर्माण हुँदैजान्‍छौ।" एफिसी २:२२।

नयाँ करारका लेखकहरूले चर्चलाई मन्दिर भनेर चित्रण गरेकोबाट चर्चको पवित्रतालाई देखाउँछ। चर्चको  स्थापना र विश्‍वासीहरू बढाउन परमेश्‍वरको भूमिका हुन्छ र चर्चभित्रका विश्‍वासीहरू एकाभावनामा रहन्छन्। चर्चको चित्रणमा जीव विज्ञानको भाषा प्रयोग गरिएको छ (एफिसी २:२१ जहाँ मन्दिर "बढ्छ" रे) र त्यो बढ्ने प्रक्रियामा "तिमीहरू पनि एकसाथ निर्माण भएका छौ" (एफिसी २:२२) भनेर विश्‍वासीहरूको सँलघ्नतालाई पावलले सम्मान गरेको पाइन्छ। चर्च कुनै एक ठाउँमा हलचल नगरि बस्ने निर्माण सामग्रीहरूले बनेका नभएर आराधकहरूको समूह हो जुन् "जीवित परमेश्‍वरको मन्दिर" हो (२ कोरन्थी ६:१६) अर्थात् चर्च पनि जीवित र चल्तापूर्जा निकाय हो।