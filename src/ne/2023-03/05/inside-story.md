---
title:  कथा
date:   28/07/2023
---

### श्रीमती पाउन नयाँ तरिका

_जिबिगनिभ,पोलाण्ड_

जिबिगनिभले कम्युनिस्टले शासन गरेको पोलाण्डमा एडभेन्टिस्ट सेमिनारीमा पास्टरीय विद्या हासिल गरेर ग्राडुयट भएका थिए। आफ्नो पढाइ सकेपछि उनलाई एक असल र प्रभुमा समर्पित श्रीमती पाऊन् भनेर परमेश्वरसँग प्रार्थना गरेका थिए। यदि आफू असल पास्टर हुन्छ भने आफ्नो निम्ति असल श्रीमतीको पनि आवश्यक छ भनेर उनले महसुस गरेका थिए।

ग्राजुयट भएको लगतै चर्चका अगुवाहरूले जिबिगनिभ र अरू एक दर्जनजति विद्यार्थीहरू पोलाण्डको उत्तरदक्षिण भागमा घर घरमा जान पठाएका थिए। यो क्षेत्र जिबिगनिभको उत्तरमा रहेको घरभन्दा धेरै टाढा थियो। ती युवाहरूलाई मानिसहरूको आवश्यकतामा सहायता गर्न, इसाई पुस्तकहरू दिन र बाइबल अध्ययन दिन खटाएका थिए।

जिबिगनिभ र उनका साथीहरू दुई दुई गरेर छुट्टिए। सित्तैँमा सहयोग पाउँछन् भनेर कतिले विश्‍वास गरेका थिएनन्। प्रत्येक बेलुका ती युवाहरूले इच्छुकहरूलाई बाइबल सिकाएका थिए।

एक दिन जिबिगनिभ र उनको साथी यरेकले लेस्को सहरको घरघरमा ढकढक्याउन पुगेका थिए। त्यसबेला भारी वर्षा भइरहेको थियो। कालो बादलहरूले घाम छेकेको थियो। अनि जाडो र चिसो पनि धेरै थियो। धेरै मानिसहरू ढोकामा चुकुल लगाएर भित्र बसेका थिए। केही घरहरू चहारेपछि एउटा घरमा एक अधवेँसे महिलाले ढोका खोलिन्। उनी ४० वर्ष जतिकी थिइन्। "तिमी को हौ। मेरो ढोका किन घचघच्यायौ?"

आफूहरू येशूभक्त भएका र येशूको बारेमा सुनाउन चाहेका जिबिगनिभ र यारेकले बताए। "म नुहानु लागेको छु। म मेरो श्रीमानलाई बोलाउँछु। उहाँले तिमीहरूसँग कुरा गर्नुहुन्छ कि भनेर म सोध्छु। अनि उनले ढोका बन्द गरेर तिनीहरूलाई बाहिरै राखेर ढोका थुनेर भित्र गइन्। अरू घरका मानिसहरूले पनि तिनीहरूलाई त्यसै गर्दथे। उनी फर्किन्छिन कि फर्किन्दैनन् भनेर सोच्दै जिबिगनिभ र साथी बाहिरै उभिरहे। धेरै बेरपछि त्यो महिला फर्केर आइन् र भनिन्, "मेरा श्रीमान् सञ्‍चो छैन। तिमीहरूसँग कुरा गर्न चाहँदैन। तर तिमीहरूसँग कुरा कानी गर्न चाहन्छु र येशूको बारेमा सुन्न चाहन्छु। तिमीहरू पछि फर्केर आउँछौँ कि?" आफू फर्किने ती युवाहरूले बताए। जब पछि तिनीहरू फर्केर आए त्यस महिलाले तिनीहरूलाई आफ्नो बैठकमा लगिन्। त्यसबेला १० जना जति मानिसहरू भेला भएका थिए। येशूको बारेमा ती युवाहरूले के भन्न सुनाउन चाहेका थिए ती मानिसहरू सुन्न इच्छुक थिए। त्यस कोठामा माया नाउँ गरेकी युवती पनि थिइन्। केही समय उनले आफ्नै बाइबल पढ्दै थिइन्। उनले पनि असल श्रीमानको निम्ति प्रार्थना गर्दै थिइन्। उनको सहरका अरू युवाहरू मद्यापान र धुम्रपान गर्दथे। परमेश्वरप्रति बफादारी भएको र कुनै पनि कुलतमा नलागेको श्रीमानको निम्ति उनले प्रार्थना गर्दै थिइन्। भेटघाट र बाइबल अध्ययन पछि मायाले त्यस महिलालाई बताइन्, " जिबिगनिभलाई म श्रीमान बनाउन चाहन्छु।"

केही समय पछि जिबिगनिभले मायालाई अर्को सहरमा बाइबल अध्ययन गर्न निम्तो दिए। त्यो सहर ६० माइल वा १०० किलोमिटर जति टाढा थियो। तिनी गइन् र दुई जना एक आपसमा पत्राचार गर्न थाले। यो १९८६को कुरो हो। त्यसबेला मोबाइल र इमेलको जन्म भएको थिएन।

अर्को वर्ष अर्थात् १९८७मा प्रचारक मार्क फिन्लीले पोलाण्डको बन्दरगाह क्षेत्र गडान्स्कमा सुसमाचार प्रचार गर्ने कार्यक्रम गरे। जिबिगनिभले मायालाई त्यस कार्यक्रमा सरिक हुन अनुरोध गरे। हरेक बेलुका १२०० मानिसहरूसँग सुसमाचार सुन्न सहभागी भइन्। त्यो कार्यक्रम सिनेमा हलमा भएको थियो। कार्यक्रमको अन्तिम समयमा मायाले आफ्नो हृदय बप्‍तिस्माद्वारा येशूलाई दिन निर्णय गरिन्।

आजा जिबिगनिभ र मायाले विवाहित जीवन बिताएको ३५ वर्ष भयो। तिनीहरूका दुई हुर्केका छोरीहरू छन्। तिनीहरूको नाउँ माया र नाटली हुन्। जिबिगनिभ पास्टरमात्र नभएर सेमिनारीमा शिक्षक, चर्चको अगुवा, र पोलाण्डको होप प्रसारणको नियमित वक्ता हुनुहुन्छ। आफ्नो र मायाका प्रार्थनाहरू परमेश्वरले कसरी सुन्नुभयो सो सम्झेर जिबिगनिभ छक्‍क पर्छन्।

"मेरो परिवार पोलाण्डको टाढा उत्तरबाट आएको हो भनेर मेरी श्रीमती टाढा दक्षिणबाट आएकी हुन्। परमेश्वरको हस्तक्षेप बिना हाम्रो मिलन हुनु असम्भव थियो," खुशी भएर जिबिगनिभले बताए।

तिनीहरूका विवाहको श्रेय पुस्तक बेचेर सुसमाचार प्रचार गर्ने अवसरलाई उनले दिन्छन्। म जहिले पनि युवाहरूलाई यही भन्छु, "घर घर जाने बेलामा बढो होसियार अपनाउनुपर्छ है! किनभने तिमीहरूले त्यहाँ श्रीमती पाउन सक्नेछौ।"