---
title:  तेर्सो क्षतिपूर्ति वा पापको निम्ति प्रायश्‍चितको विधि
date:   22/07/2023
---

### यस  अध्यायका मूल पदहरू
एफिसी २:११-२२; रोमी ३:३१; रोमी ७:१२; यशैया ५२:७; यशैया ५७:१९; यूहन्ना १४:२७; १ कोरन्थी ३:९-१७ ।

> <p>यस अध्यायको मूल सार पद</p>
> "तर तिमीहरू, जो त्‍यस बेला ख्रीष्‍ट येशूबाट टाढ़ा थियौ, अब ख्रीष्‍टको रगतले नजिक भएका छौ। उहाँ आफै शान्ति हुनुहुन्छ र हामीलाई एक बनाउनुभएको छ।" एफिसी २:१३,१४।

उहाँ नै हाम्रो शान्‍ति हुनुहुन्‍छ। उहाँले हामी दुवैलाई एउटै बनाउनुभएको छ, र विभाजन ल्‍याउने शत्रुताको पर्खाल भत्‍काइदिनुभएको छ। र उहाँले व्‍यवस्‍थालाई त्‍यसका आज्ञाहरू र धार्मिक-विधानहरूसमेत आफ्‍नै शरीरमा खारेज गर्नुभएको छ, कि यी दुईका सट्टामा उहाँले आफैमा एउटा नयाँ मानिस सृष्‍टि गरून्‌, र यसरी शान्‍ति स्‍थापना होस्‌।" एफिसी २:१३-१५।

पावलले एफिससका विश्‍वासीहरूलाई यसरी सम्बोधन गरेको आभास् पाइन्छ: "तिमीहरू अन्यजाति, नागरिकताको हैसियतले ग्रीक र ‍यहूदीहरूको दायरबाट बाहिरिएका अयहूदीहरू, तर यहूदीहरूको परमेश्‍वरको सम्पत्ति हुन सिकेका छौ। मानिसहरूको संस्कार, सभ्यताले निर्माण गरेका विभिन्न देवीदेवताहरूलाई छोड्यौ, टुनामुना गर्ने, झाँक्री, जन्तरमन्तर गर्ने, ज्योतिष र अनेकौँ सकुन, अपसकुन र अन्धविश्‍वासबाट स्वतन्त्र भएर एकमात्र सनातन परमेश्‍वरलाई पुज्न तिमीहरूले आफूहरूलाई सुम्प्यौ। जब तिमीहरू यरुशलेम मन्दिरको भव्य खम्बाहरूबाट भित्र सुन्दर प्राङ्गनमा पस्छौ, तब परमेश्‍वरको स्तुति प्रशंसाको निम्ति बाजा बजेको तिमीहरूले सुन्छौ। तर त्यहाँ चारफुट अल्गो ढुङ्गाको पर्खालले तपाईँलाई छेकेको सामना गर्नुहुन्छ। प्रत्येक फुटमा ल्याटिन र ग्रीक भाषामा यो लेखिएको सन्देश पढ्नुहुन्छ: कुनै पनि विदेशी, अन्यजाति वा अयहूदी यस पर्खालबाट भित्र मन्दिरमा पस्न मनाही छ। यदि कसैले यसलाई नाघेर भित्र पसेमा उसले आफ्नो मृत्यु आफैले निम्त्याएको हुन्छ।" त्यसबेला तपाईँ यहूदीहरूकै परमेश्‍वरलाई विश्‍वास गरेतापनि तपाईँ बाहिर थुनिएको, अलग पारिएको र बिरानो भएको अनुभव गर्नुहुन्छ।

एफिसी २:११-२२मा येशूको क्रूसले नाटकिय भिन्नता गरेको पावलले देख्‍दछन्। परमेश्‍वर र मानिसको बीचमा खडा गरिएको सबै पर्खाल र बाधाहरू येशूको क्रूसले नाश गर्नुभएको थियो। मानिस र परमेश्‍वरका बीचमा खडा भएको सबै ठाडो पर्खाल वा  वाधाहरू येशूको क्रूसले बिलाएर उहाँसँग मिलाप गर्नुभएको छ। तेर्सोरूपमा हेर्ने हो भने क्रूसले मानिस मानिसका बीचमा भएको र एक आपसलाई अलग गर्ने विभिन्न जात जाति, धर्म, लिङ्ग, वर्ण आदि पर्खालहरू भत्काइ दिएको छ। यहूदी र अन्यजाति वा अयहूदीहरूमा भएका शत्रुता क्रूसले मेटाइदिएको छर तिनीहरूको बीचमा शान्ति ल्याउँदै नयाँ मानव जात खडा गरिएको छ (एफिसी २:१५)। दुवै यहूदी र गैर यहूदीहरू मिलेर नयाँ मन्दिर हुन पुगेको छ जहाँ परमेश्‍वर उहाँको आत्माद्वारा बास गर्नुहुन्छ (एफिसी २:२२)।

यस महान् सत्यको अर्थ हाम्रो निम्ति कतिको व्यवहारिक र अर्थपूर्ण छ?