---
title:  येशूभक्तको जीवनमा अपनाउनु पर्ने बाँकि जीवनशैलीहरू
date:   23/08/2023
---

दुई समूहका अर्तीहरू दिएर पावलले एफिसी ५:१-२० अन्त्य गर्छन्, एफिसी ५:१५-१७ र एफिसी ५:१८-२०। यौन सम्बद्धमा शुद्ध रहनु भनेर जिकिर गर्दै यो अंशको अन्त गर्छन्। पहिलो समूह देहायका अर्तीहरूबाट सुरु गर्छन्, "यसैकारण मूर्ख नहोओ, तर प्रभुको इच्‍छा के छ, सो बुझ।" एफिसी ५:१७। अर्थात् "मूर्ख नहुनु तर परमेश्‍वरको इच्छा के हो सो बुझेर चल्नु" (पद १५)। त्यही बीचमा पावलले "समयको पूरा सदुपयोग गर अर्थात् चौविस घन्टाको एक क्षण पनि खेर नफाल" (एफिसी ५:१६)।

`प्रार्थना गर्दै, बुद्धिज्ञानलाई चिन्दै र बुझ्दै जीवन बिताउनु भन्ने पावलको अर्तीलाई ध्यान दिएर सोच्नुहोस् (एफिसी ५:१५-१७)। मूर्ख भएर नहिँड्नु र बुद्धिमान भएर हिँड्नुको बीचमा के भिन्नता छ? "समयको सदुपयोग गर" वा अङ्ग्रेजीमा "रिडिमिङ्ग ट टाइम्स" जसको अर्थ हो "समयलाई बन्धनबाट छुटकारा गर" भनेर अनुवाद गरिएको छ। येशूलाई माया गर्नेहरूको निम्ति त्यसको अर्थ के हो?`

परमेश्‍वरलाई विश्‍वास गर्ने र उहाँलाई प्रेम गर्छु भनेर दावी गर्नेहरूलाई गरेको "हिँड" भन्ने आह्वान पुरानो करारमा जताततै छरिएकाछन्। पावलले पनि येशूका विश्‍वासीहरूलाई बारम्बरा त्यही आह्वान गरेको पाइन्छ (एफिसी २:२,१०; ४:१,१७; ५:२,८)। यी पदहरूमा पावलले येशूका विश्‍वासीहरूलाई आफूहरूले दावी गरेको अनुसार जानाजानी येशूकै चेला भएर चल भन्ने आग्रहलाई बुझाउन "हिँड" भन्ने शब्द प्रयोग गरेका छन्। जसरी अन्धकारमा हिँड्दा वा खाल्डाखुल्डी भएको ठाउँमा होशियारसाथ पाइला टेकेर हिँड्नुपर्छ, त्यसरी नै आत्मिक जीवनमा पनि येशूभक्तहरू होशियारसाध ध्यान दिएर हिँड्नुपर्दछ (एफिसी ५:१५)। येशूभक्तहरू सुझबुझ र बुद्धि पुर्‍याएर हिँड्नुपर्छ भनेर एफिसी ५:१५ र १७ले व्याख्या गर्दछ, "यसैले कसरी हिँड्‌छौ ध्‍यानसँग हेर– निर्बुद्धि मानिसजस्‍तो होइन, तर बुद्धिमान्‌जस्‍तो।..यसैकारण मूर्ख नहोओ, तर प्रभुको इच्‍छा के छ, सो बुझ।" बुद्धिमानीपूर्वक हिँड्नुपर्छ भन्दा त्यो बुद्धि हामीभित्र नै भएको अनुसार होइन। प्रभुको वचनमा "बुद्धिमान हुनु" भनेको हाम्रो जीवनको अपार बुद्धिलाई प्रयोग गरेर चल्नु हो। त्यो अपार बुद्धि हो "परमेश्‍वरको इच्छा के हो" सो बुझ्नु हो।

येशूका उद्देश्यप्रेरित चेला हुनु भनेको के हो भनेर पावलले ज्वलन्त वा दैनिक जीवनमा लागु हुने प्रतिक दिएर बुझाउन खोज्दछन्। त्यो हो "समय।" मानिसले समयको मूल्यलाई वेवास्ता गरेर चल्ने बानी छ, येशूभक्तले समयको सदुपयोग गरेर चल्नुपर्छ वा मानौँ मानिस जस्तै समय पनि बन्धनमा र त्यसलाई सदुपयोग गर्दा त्यस बन्धनले समयलाई छुट्कारा दिन्छ। यही धारणा पावलले कलस्सी ४:५मा पनि प्रयोग गर्दछन्। उनले प्रयोग गरेका क्रियापद ग्रीक भाषाको exagorazo एक्साजोराजो हो। यसको अर्थ बजारमा केही बस्तु किन्दा मोलतोल गर्नु वा कस्नु हो। जब हामी येशूको आगमनको निम्ति पर्खिरहेका हुन्छौँ, तब समयलाई पनि कस्सेर चल्नुपर्छ भन्ने धारणालाई आत्मसात् गर्नुपर्छ। ग्रिक भाषाको शब्दमा "समय" भनेको kairos केइरोस हो। यो अवसरको क्षण हो। अन्तको समय आउने प्रतिज्ञालाई मध्यनजरमा राखेर हाम्रो प्रत्येक क्षण वा समयलाई पूर्णरूपमा सदुपयोग र उपबल्धीमूलक हुनुपर्दछ। फेरि हामी चुनौतीपूर्ण समयमा छौँ किनभने दिनहरू खराब छन् (एफिसी ५:१६; ६:१३; गलाती १:४)। संसारका सबै गतिविधिहरू अन्धकारको शक्ति वा राजकुमारले नियन्त्रण गरिराखेको छ (एफिसी २:२)।

येशूको आगमनको प्रतिक्षामा रहेका येशूका भक्तहरू कठिन समयमा बाँचीरहेका हुन्छन्। हामी जोखिम परिस्थितिमा छौँ तर संसारको बजारमा उभिरहेकाछौँ। समयको सदुपयोग गर्न सक्यौँ भनेर त्यसको प्रतिफल राम्रो हुन्छ। जसरी बजारमा आफ्नो फाइदाको निम्ति हामी मोलतोल गर्छौँ त्यसरी नै समयलाई सदुपयोग गर्न समयको मोलतोल गर्नुपर्छ। समयको ख्याल गरेर प्रत्येक क्षण फेरि फर्केर नआउने भनेर मूल्य दिएर त्यसलाई सदुपयोग गर्नुपर्छ। मुक्तिलाई हामीले किन्न सक्दैनौँ। तर येशूबाट पाएको मुक्तिलाई समयको सदुपयोग गरेर ठिकसाथ चल्नुपर्दछ। समय परमेश्‍वरको उपहार हो, त्यसलाई हामीले कसरी चलाउने त्यो हाम्रो उपहार परमेश्‍वरलाई हो।