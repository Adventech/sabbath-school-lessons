---
title:  "ए, सुतुवाहरू, उठ, जाग"
date:   22/08/2023
---

`पावलले अत्यन्तै प्रभावकारी र उल्लेखनीय चेतावनी सुतीरहनचाहने इसाईहरूलाई एफिसी ५:११-१४मा दिएका छन्। के त्यो आजको समाजमा र हाम्रै चर्चमा पनि सान्दर्भिक छ त?`

पावलले एफिसी ५:११-१४मा दुई अर्तीहरू एक पछि अर्को दिएका छन्। (१)  ज्योतिका सन्तान भनेर विश्‍वासीहरूले दावी गर्छन् भने तब परमेश्‍वरलाई सम्मान गर्ने वा उहाँको इज्जत राख्‍ने जीवनशैली अपनाउनुपर्दछ (एफिसी ५:८; ५:१,२,४, ९-१०,११,१३-१४); र (२) अनैतिक कामबासनाको जीवन बिताउनुहुन्न (सायद त्यसबेलाका कतिपय इसाईहरूले त्यो जीवनशैली अपनाएको हुनुपर्छ नत्र किन अर्ती दिनु पर्‍यो?-अनुवादक)। त्यो जीवनशैली परमेश्‍वरको सरासर विरुद्धमा छ। यस खलाको जीवनले इसाई भनेर दावी गरेतापनि अन्धकारका निष्फलमा भाग लिइरहेको देखाउँछ (एफिसी ५:११-१२)।

एफिसी ५:११ बुझ्न एफिसी ५:८-१०लाई बुझ्नु आवश्यक छ। पावलले समानान्तर अर्तीहरू किन दियो होला सो बुझ्नु जरुरी छ। विश्‍वासीहरू अवबिश्‍वासीहरूको बीचमा "ज्योतिका सन्तान" र "प्रभुको ज्योतिमा" वा प्रयोगात्मक आत्मज्ञानमा रहिरहेको छ भनेर प्रदर्शन गरिरहनुपर्दछ। यस्तो जीवन किन बिताउन आह्वान गरिएको छ भन्दा "किनकि सबै भलाइ, धार्मिकता र सत्‍यतामा नै ज्‍योतिको फल पाइने भएकोले।" एफिसी ५:९। परमश्‍वरका आत्मा आफै ज्योति भएकोले उहाँले हामीमा लुकिएका गुणहरू प्रकट गर्नुहुन्छ। प्रवचन छाँट्ने वा इसाई हुँ भनेर मुखलेमात्र दावी गर्ने होइन तर जीवनशैलीबाट नै परमेश्‍वरका ज्योतिका छोराछोरीहरू हौँ भने स्पष्ट देखाउनु अनिवार्य छ। यहाँ परमेश्‍वरको भलाइ वा हाम्रोप्रति उहाँको हितलाई कसरी देखाउने भन्ने रणनीति पावलले वकालत गर्दैछन्। विश्‍वासीहरू धार्मिक, न्यायोचित, उचित र येशूभावनाभावित जीवन बिताएर अन्धकारका कामहरूको प्रतिफलको भन्डाफोर गर्नुपर्छ। यो सबैले देख्‍ने हुनुपर्छ।

फेरि त्यसैवखत, पद १३-१४को काव्यशैलीको चुनौतीपूर्ण भाषालाई आत्मसात् गर्दै ज्योतिका सन्तान हौ भनेर प्रमाणित गरेर देखाउन पावलले साहस गर्छन्। त्यस किसिमको जीवनले संसारका मानिसहरूलाई येशूप्रतिको आस्थामा आकर्षित गर्न सकिन्छ कि भनेर पावलले अनुमान गर्दछन्: "१३ तर ज्‍योतिद्वारा कुनै कुरा प्रकट गरिँदा त्‍यो प्रष्‍टै देखिन्‍छ। त्‍यो कुरा, जो प्रष्‍टै देखिन्‍छ, त्‍यो ज्‍योति हो। १४ यसैले यस्‍तो भनिएको छ: “ए निद्रामा परेकाहरू, जाग र मरेकाहरूबाट उठ, र ख्रीष्‍टले तिमीहरूलाई प्रकाश दिनुहुनेछ।”  एफिसी ५:१३-१४। जब बिलासी जीवन, अनैतिक र लापर्वाही जीवन बिताउने मानिसहरूमा ज्योति पर्दछ तब तिनीहरूको सांसारिक जीवन कस्तो रहेछ भनेर तिनीहरूले थाहा पाउन सक्नेछ ("यो प्रष्ट हुनेछ") र भविष्यको मतलब नराख्‍ने र परमेश्‍वरलाई क्रोधित पार्ने जीवन मानिसहरूले बिताउँछन् (एफिसी ५:५,६), तब तिनीहरूमा ज्योति परेपछि अन्धकारबाट उज्यालो तिनीहरूले अनुभव गर्न सक्छ ("कुनै कुरा देखिने हुन्छ त्यो ज्योति हुन्छ")। यही अनुभव पावलको एफिसीका पाठकहरूले गरेका थिए जब तिनीहरूले येशूलाई विश्‍वास गरेका थिए (एफिसी ५:८)।

कविता वा भजनको शैलीमा पावलले एफिसी ५:१४मा व्यक्त गरिएको छ:

> <p></p>
> “ए निद्रामा परेकाहरू, जाग र मरेकाहरूबाट उठ, र ख्रीष्‍टले तिमीहरूलाई प्रकाश दिनुहुनेछ।”

यस आह्वानमा युगको अन्तमा हुने पुनरुत्थानको भाषा प्रयोग गरिएको छ (एफिसी २:१,५)-मरेकाहरू उठ, अनि त्यससँगै आत्मिक निन्द्राबाट जाग र ख्रीष्टको सामु परिवर्तित जीवन अनुभव गर्नु भनेर पावलले आफ्ना पाठकहरूलाई आह्वान गर्दछन्। पावलले यशैया ६०:१-३को अंशबाट उतारेका थिए, "१ “उठ्‌, प्रकाशमान्‌ हो, किनकि तिम्रो प्रकाश आएको छ, र परमप्रभुको महिमा तिमीमाथि उदाएको छ। २ हेर्‌, अँध्‍यारोले पृथ्‍वीलाई, र घोर अँध्‍यारोले मानिसहरूलाई ढाकेको छ, तर परमप्रभु तिमीमाथि चम्‍कनुहुन्‍छ, र उहाँको महिमा तिमीमाथि प्रकट हुन्‍छ। ३ जाति-जाति तिम्रो प्रकाशमा र राजाहरू तिम्रो प्रभातको ज्‍योतिमा आउनेछन्‌।" यो आह्वान परमेश्‍वरका इस्राएली जनहरूलाई सम्बोधन गरेतापनि येशूलाई विश्‍वास गर्नेहरू निन्द्राबाट जाग भनेर घचघचाएको देखिन्छ। कस्तो निन्द्रा त? कतिपय मानिसहरू बप्‍तिस्माको बेलामा सुसमाचार सुनाउँछु वा चर्चसँग मिलेर येशूको बारेमा सुनाउँछु भनेर बाचा गर्छन्, तर त्यो बाचा कतिपय समयमा बप्‍तिस्मा लिएपछि सुकेर पनि जान्छन्। केवल चर्चका पास्टर वा कर्मचारी मात्र होइन प्रत्येक विश्‍वासी मिसिनेरी हुनुपर्ने भूमिकामा जागरुत हुनुपर्छ र अन्धकार संसारमा ख्रीष्टको ज्योति प्रतिबिम्बित गर्नुपर्छ (फिलिप्पी २:१४-१६, मत्ती ५:१६) भन्ने आह्वानमा सरिक हुन पावलको आग्रह छ।

`तपाईँ कस्तो किसिममो जीवनशैली अपानउन प्रयास गर्न सक्नुपर्छ जसले गर्दा तपाईँको ज्योति अन्धकारमा लाग्नेहरूमा टल्किन सक्छ?`