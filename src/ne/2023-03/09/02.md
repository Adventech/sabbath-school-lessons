---
title:  "बरु सबै कुराको निम्ति परमेश्‍वरमा धन्यवाद चढाउने गर"
date:   20/08/2023
---

`येशूलाई विश्‍वास गर्नेहरू अरू कसैको होइन "परमेश्‍वरको देखासिकी गर भनेर पावलले आग्रह गर्छन्। कुन अर्थमा तिनीहरूले परमेश्‍वरको अनुसरण गर्नुपर्छ? हेर्नुहोस्, एफिसी ५:१-२।`

येशूका भक्तहरूलाई प्रेममा हिँड भनेर पावलले आग्रह गर्दछन्। एफिसी ५:८,१५मा यस चाललाई पावलले महत्त्व दिएका छन्। "प्रेममा हिँड्नु" भन्नाले हामीप्रति येशूको प्रेमको नमुनामा चल्नु हो (एफिसी ४:३२)। हामीलाई पापबाट मुक्त गर्न उहाँले जीवन दिनुभएको थियो। येशूको त्याग वा बलिदान चार वटा तत्वहरूको आधारमा भएको थियो भनेर पावलले जिकिर गर्दछन्: १. परमेश्‍वर पिताको र ख्रीष्ट आफैको प्रेमले परिचालित हुनुभएको थियो (एफिसी ५:१,२); २. हामी  मर्नुपर्ने ठाउँमा हाम्रो बदलीमा येशू मर्नुभएको थियो। उहाँको मृत्यु देखावटी थिएन तर वास्तविक नै थियो। हाम्रो निम्ति उहाँले आफ्नो जीवन अर्पण गर्नुभएको थियो; ३. पुरानो करारमा पवित्रस्थानमा गरिने सेवाविधि अनुसार येशूको मृत्यु बलि थियो जुन परमेश्‍वरमा चढाइएको थियो; ४.त्यो बलि परमेश्‍वरले ग्रहण गर्नुभयो किनकि त्यो सुगन्धित भेटी थियो (एफिसी ५:२, प्रस्थान २९:१८, लेबी २:९, फिलिप्पी ४:१८)।

विश्‍वासीहरू शारीरिक कामबासना वा व्यभिचारमा लागेकोले त्यस प्रवृत्तिप्रति पावलले एफिसी ५:३-५ चिन्ता व्यक्त गर्दछन्। भर्खर विश्‍वास गरेका युवाहरूले येशूलाई विश्‍वास गर्न छोडेर पुरानै कामबासनाको जीवन बिताउने प्रलोभनमा परेका थिए। तिनीहरूको त्यस व्यवहारले इसाई गवाहीको बेइज्जत हुन्थ्यो (१ कोरन्थी ५:१-११, १ कोरन्थी ६:१२-२०, २ कोरन्थी १२:२१)।

तत्कालिन पहिलो शताब्दीको ग्रीक र रोमी साम्राज्य वा सभ्यतामा नैतिक भ्रष्टाचार र कामबासनाको बिलासी जीवनलाई समाजले मान्यता दिएको थियो। यस मामिलामा नयाँ करारको अन्त लेखहरूमा पनि पाइन्छ, जस्तै १ कोरन्थी ६:९, गलाती ५:१९, एफिसी ४:१७-१९, कलस्सी ३:५)। धनीहरूको भोजभतेरमा मानिसहरूको गति कस्तो हुन्थ्यो भनेर पावलले एफिसी ५:३-१४मा किटानी गरेका छन्: जाँड रक्सीले मात्तिने, हँस्सीमजाक गरेर बोल्ने, अभद्र र अश्‍लिल मनोरञ्‍जन र नैतिकहिन कामबासनाले मात्तिएर यौनक्रिडामा लाग्ने।

त्यसको थपमा सहरहरूमा सरकारले नै मान्य कतिपय गोप्य ठाउँहरू र यौन क्रिडास्थल वा क्लबहरूको भवनहरू थिए जहाँ अनैतिक यौन सम्पर्कहरू चल्दथे। फेरि त्यसै वखत त्यही समाजमा कतिपय प्रतिष्ठित चरित्रवान मानिसहरू थिए जसको जीवनले कडा नैतिकता अपनाउँथे र नैतिक जीवन बिताउन तिनीहरूले आह्वान गर्दथे। जब नयाँ करारमा दुष्ट र गुणिलो अर्थात् असल व्यवहारको सूचीहरू र घरेलु परिवारमा अपनाउने नीतिहरू प्रस्तुत गरेका थिए (एफिसी ५:२१-६:९, कलस्सी ३:१८-४:१), तब लेखकहरूले विस्तृत ग्रीक र रोमी संसारको सभ्यतामा भएका चलनचल्तीहरूका विषयबस्तुहरूलाई उघारेका थिए। त्यो संसार भ्रष्ट र नैतिकतामा लठालिङ्ग थिए। अन्यजातिको समाजले नै मान्यता पाएतापनि विश्‍वासीहरूले अनैतिक व्यवहार नगर्न पावलले अर्ती दिन्छन्। विश्‍वासीहरू आफ्नो चालचलन, व्यवहारमा होशियारी अपनाउनुपर्छ जसले गर्दा बाहिरका मानिसहरूले पनि तिनीहरूको चरित्रप्रति सराहना गरोस्। येशूभावनामा भावित भएर चल्दा समाजबाट कदर पाउन सकिन्छ भन्ने पावलको शिक्षा हो।

`तपाईँहरू रहनुभएको समाज, देश, संस्कारमा नैतिक र सदाचारी जीवन बिताउन पावलले दिएको अर्ती कतिको व्यवहारिक छन्?`