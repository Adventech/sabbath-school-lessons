---
title:  थप जानकारी
date:   25/08/2023
---

इसाई हुँ भनेर दावी गर्नेले त्यस दावी  अनुसार चल्नु अति आवश्यक छ भनेर पावलले एफिसी ५:१-२० मा जोर दिएको पाइन्छ। कुनै पनि पाप र खराब तत्व, अनैतिक यौन क्रियाकलाप, जथाभावी बोल्ने जस्ता येशूसम्मत नभएका व्यवहार वा आनीबानीप्रति पावलले घोर आपत्ती जनाएका थिए। परमेश्‍वरका जनहरूको बीचमा भ्रष्ट व्यवहार अमान्य भएको उनको पावलको जिकिर छ। बरु विश्‍वासीहरूको बीचमा उच्च र आदर्श जीवनशैली अपनाउनुपर्छ र सबैको सामु अनुसरणीय हुनुपर्दछ । तिनीहरू परमेश्‍वरका प्रिय छोरा छोरीहरू र सन्त वा पवित्र जनहरूको पहिचान जनमानसमा दिनुपर्दछ (एफिसी ५:१-१०)। जुन समाजमा इसाईहरू रहन्छन् जब तिनीहरूले येशूभक्तले अपनाउने  आचारसंहिता लागु गर्छन् तब तिनीहरू अन्धकारमा ज्योतिजस्तै देखिनेछ, त्यसको फल स्वरूप छिमेकीहरू आफूहरूलाई भ्रष्ट पार्ने जीवनशैलीबाट अलग राख्‍न र परमेश्‍वरको अनुग्रह र सत्यतिर (एफिसी ५:११-१४) आकर्षित हुन सक्छन् भन्ने आँट पावलले गर्दछन्।
जब विश्‍वासीहरू ज्योतिका सन्तान भएर ख्रीष्टको आगमनको (एफिसी ५:८,१५,१६) निम्ति भावविभोर भएर समर्पित भएको र ख्रीष्टको उपस्थितले आशिष पाएको (एफिसी ५:१४) आराधनामा जमघट भएको समूह हो भनेर पावलले कल्पना गर्दछन्। तिनीहरू आफूहरू परमेश्‍वरको प्रिय सन्तान भएको महसुस गर्दै तिनीहरूको निम्ति ख्रीष्ट मर्नुभएको भनेर विश्‍वास गर्दै र पवित्र आत्माले भरेर जब आराधना गर्छन् तब तिनीहरूमा जोश जाँगर र आनन्दले भरिएको हुन्छ। तिनीहरू सबै मिलेर येशू ख्रीष्ट र परमेश्‍वर पिताको स्तुति, प्रशंसा र धन्यवाद सँगसँगै मिलेर गर्दछन्।
जब तिनीहरू स्वर्गको वास्तविकतासँग अडिग हुन्छन् तब तिनीहरू भविष्यको आशामा आनन्दित हुन्छन। परमेश्‍वरले तिनीहरूको निम्ति के गर्नुभयो त्यस कथामा तिनीहरूको विश्‍वासको जग गाडिएको हुन्छ। तिनीहरूले गर्नुपर्ने आराधनामा तिनीहरूको प्रभु येशू ख्रीष्टले तिनीहरूलाई साथ दिन्छन् (एफिसी ५:१८-२०)।

पावलको मर्मको परिवेशमा इसाई जीवन भनेको कुनै धर्मको नाउँमा यो गर्नुहुन्छ त्यो गर्नु हुन्न भन्ने नीतिनियम वा आदेशहरू पालन गर्नुभन्दा बढि मनस्थितिमा रहनु हो। यथार्थमा इसाई पहिचान भनेको परमेश्‍वरप्रति समर्पणता, समाजको सेवा र आराधनामा तल्लिन भएर छुट्टै भएर देखाउनु हो। येशूको आगमनभन्दा पहिलेका अन्तिम दिनहरूमा मानिसहरूलाई परमेश्‍वरबाट टाढा राख्‍न अनेकौँ लोभ, आकर्षण, मोलतोल वा आफ्नो भाउ बढाउन सक्ने वातावरण आदि हुन्छन्। तर तिनीहरूबाट अलग भएर खराब समयप्रति सजग रहेर आफूले पाएको समय सर्वोहितको निम्ति प्रयोग गरिरहन सक्नु नै सच्चा येशूभक्तको माग हो।

**चिन्तनमन**:

`आजभोलीको विभिन्न सञ्‍चार सञ्‍जालको संस्कार वा जालोमा मानिसहरूलाई २४सै घन्टा परमेश्‍वरबाट अलग रहन व्यस्त पार्न सफल भइरहेको छ। त्यस्तो परिवेशमा विश्‍वासीहरू पावलको उच्च आदर्श जीवनलाई कसरी अङ्गाल्न सक्छ र?`

`जे कुरो परमेश्‍वरलाई प्रशन्न पार्छ (एफिसी ५:१०) र परमेश्‍वरको इच्छा के हो (एफिसी ५:१७) सोलाई विश्‍वासीहरूले आत्मसात् गर्न के रणनीतिहरू अपनाउन सक्दछन्?`

`विश्‍वासीहरूको बीचमा अनैतिक यौन सम्पर्कको विरोधमा पावलले बोल्दा चर्चभन्दा बाहिरको क्षेत्रमा यौन दुरव्यवहार र दुरुपयोगको मामिलामा मौन हुनुपर्छ भनेर कतिपयले तर्क गर्छन्। यो तर्क किन उपयुक्त छैन?`

`वर्तमान समाजमा भइरहेको मूर्तिपूजा, नास्तिक अर्थात् सनातन परमेश्‍वरप्रति आस्था नराखी चलीरहेको चलनचल्ती र संस्कारले पावलको समयमा भएको संस्कार र चलनचल्नीको कसरी प्रतिबिम्बित गरिरहेको छ?`