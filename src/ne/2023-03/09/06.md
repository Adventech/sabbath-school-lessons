---
title:  पवित्र आत्माले भरिएको आराधना
date:   24/08/2023
---

`जब येशूभक्तहरू आराधनाको निम्ति जम्मा हुन्छन्, त्यसबेलाको वातावरण कस्तो हुनु पर्ने हो भन्ने परिकल्पना वा चाहना पावलले व्यक्त गर्दछन्। आराधनमा के हुनुपर्छ भनेर पावलले एफिसी ५:१८-२०मा चित्रण गर्छन्?`

एफिसी ५:१-२०को तर्कको अन्त्यमा पावलले विश्‍वासीहरूलाई दिमाग र मगजलाई खलबनाउने मादक पदार्थ पिएर नमात्तियोस् भनेर आग्रह गर्दछन्। अर्थात् त्यसबेलाका कतिपय क्रिश्‍चियनहरू पनि जाँडरक्सी पिउँदो रहेछ। (रोमन क्याथोलिक चर्चमा प्रभुभोजमा त रक्सी नै प्रयोग गर्छन्)। तिनीहरूको त्यो आदतको बिरोध गर्दै बरू पवित्र आत्माको शक्ति र उपस्थितिले भरपूर होउ भनेर पावलले आग्रह गर्दछन्। जाँडरक्सी खाएर मतवालीपन हुने कतिपय विश्‍वासीहरूको आदतप्रति उनको बिरोध हितोपदेशको पुस्तक सम्मत भएको उनले आभास् दिन्छन् (हितोपदेश २०:१, हितोपदेश २३:२९-३५)। रक्सीले लठ्ठ भएपछि मानिस मात्तिन्छ, अवैध यौनसम्पर्क गर्न उक्साउँछ, जबथाभावी बोल्ने बानी हुन्छ, दिमागले नै काम गर्न छोड्छ, अनैतिक व्यवहार उत्पन्न गराउँछ र मूर्तीपूजा गर्न पनि  उक्साउँछ (एफिसी ५:३-१४)। बरू त्यसको सट्टा परमेश्‍वरको आराधना पवित्र आत्माले भरिएको हुनुपर्छ र एक आपसमा बिचारधिन भएर एक आपसलाई उत्साह दिनुपर्छ। पवित्र आत्माले भरेको विश्‍वासीहरूले बोलिचालीमा होशियार अपनाउँछन्, गीत र भजन गाउँछन्, मिठो धुनहरू निकाल्छन्, धन्यवाद दिन्छन् वा एक आपसको सराहना गर्छन् र एक आपसप्रति समर्पित हुन्छन्। यो अर्ती पावलले एफिसी ५:१९-२१मा दिन्छन्।

विश्‍वासीहरूमा पवित्र आत्माले भरिन्दा परमेश्‍वरको आराधना गर्दा एक आपसमा एकताको सूत्रलाई फस्टाइदिन्छन् (एफिसी ४)। यो मूर्तीपुजकको आराधना र व्यवहारको विपरित हो, जुन पुजापाठ आदिमा स्वकेन्द्रित हुन्छ र अरू आराधकहरूसँग मतलब हुँदैन (एफिसी ५:१-१८)। प्रारम्भिक इसाई आराधनामा परमेश्‍वरको स्तुति प्रशंसामा सङ्गीतले माथ गरेको थियो। कतिपयले त गीतमा नै चर्चको जन्म भएको थियो भनेर तर्क गर्छन्। यस पद समेत कलस्सी ३:१६, प्रेरित १६:२५, याकूब ५:१३ले विश्‍वासीहरूको आराधना कार्यक्रममा सङ्गीतको पनि प्रमुख स्थान थियो भनेर देखाउँछ।

आराधना कार्यक्रममा "तेर्सो" तत्व छ। जब गीत वा भजन गाइन्छ त्यसबेला चर्चका सदस्यहरू एक आपसमा एकमत भएर बोलीरहेको देखाउँछ (एफिसी ५:१९)। तर त्यस स्तुती र  सङ्गीतको केन्द्रविन्दु कुनै व्यक्तिविशेष वा प्रतिभा नभएर प्रभु येशू ख्रीष्ट भएको थियो (एफिसी ५:२०, कलस्सी ३:१६)। एफिसी ५:२०मा धन्यवादको कार्यक्रम एफिसी ५:१९को सङ्गीतद्वारा परमेश्‍वरको भजनसँग मिल्दछ। "सधैँ सबै कुराका निम्‍ति हाम्रा प्रभु येशूको नाउँमा परमेश्‍वर पितालाई धन्‍यवाद चढ़ाओ।" (एफिसी ५:२०) अर्थात् स्तुति र भजनको केन्द्रविन्दु परमेश्‍वर पिता र प्रभु येशू हुनुहुन्छ। आत्मिक गीतहरूमा पवित्र आत्माको उपस्थित हुन्छ र उहाँको भूमिका उल्लेखनीय हुन्छ। ग्रीक भाषाको pneumatikos न्युमाटिकोसको अर्थ आत्मिक हो र पवित्र आत्माले प्रेरणा गरेकोले वा पवित्र आत्मा भरिन्दा विश्‍वासीहरू परमेश्‍वरमा भावित भएर भजन गाउँछन्। प्रारम्भिक इसाई आराधनामा त्रीएक परमेश्‍वर सक्रियरूपमा समावेश भएको पावलले चित्रण गर्दछन्।

`तपाईँहरूको आराधना कार्यक्रमको अनुभवमा सङ्गीतले कसरी प्रेरणा दिन सकिन्छ।`