---
title:  बुद्धिमानीसाथ बाँचिरहनु
date:   19/08/2023
---

### यस अध्यायका मूल पदहरू
एफिसी ५:१-२०; १ कोरन्थी ५:१-११; प्रकाश १६:१-१६; कलस्सी ४:५; हितोपदेश २०:१; हितोपदेश २३:२९-३५; प्रेरित १६:२५ ।

> <p>यस अध्यायको मूल सार पद</p>
> "कसरी हिँड्‌छौ ध्‍यानसँग हेर– निर्बुद्धि मानिसजस्‍तो होइन, तर बुद्धिमान्‌जस्‍तो। समयको पूरा सदुपयोग गर, किनकि दिन खराब छ। यसैकारण मूर्ख नहोओ, तर प्रभुको इच्‍छा के छ, सो बुझ।" एफिसी ५:१५-१७।

केही वर्ष अघि एउटा स्पटिकको लोटा बिलायतमा लिलामको लागि राखिएको थियो। लिलाम गर्नेहरूले त्यो लोटा उन्नाइसौँ शताब्दीको रातो रङ्ग भएको लोटा वा जगको मूल्य २०० डलर पर्छ भनेर अनुमान गरेका थिए। दुई जनाले त्यो जग अत्यन्तै दुर्लभ इस्लामको भाँडो भनेर चिने। त्यसको मूल्यलाई तिनीहरूले दिमागमा खेलाउँदा पचास लाख पाउण्ड वा सत्तरी करोड डलरको अनुमान गरे। किन्ने मानिसले लिलाममा तोकिएको मूल्य तिरेर किन लगेको थियो त? किन्ने मानिसलाई त्यस जग वा भाँडोको बारेमा केही थाहा थियो जुन बेच्‍नेले त्यसको सही मूल्य थाहा थिएन।

मूर्तिपूजा गर्नेहरू र विश्‍वासीहरूले जानेको मूल्यमा के फरक छ भनेर पावलले एफिसी ५:१-२०मा उल्लेख गर्दछन्। सनातन सृष्टिकर्ता परमेश्‍वरलाई नमान्ने मूर्तिपूजाको सभ्यतामा लागेका मानिसहरूले बेकारका ठट्यौली कथाहरू (एफिसी ५:४), जाँड रक्सी खाएर मोजमज्जामा मात्तिनु ( एफिसी ५:१८) र अश्‍लिल र कामबासनामा मात्तिनु तिनीहरूको जीवनको ठूलो उपलब्धी वा धन मान्दथे। तर विश्‍वासीहरूलाई थाहा थियो कि समय आउँदै छ जुन सबै थोकका सही मूल्यहरूको पहिचान हुनेछ (एफिसी ५:५,६)। विश्‍वासीहरूको निम्ति रमझम, पार्टी, जाँडरक्सी खाएर मात्तिनुको सट्टा "येशू ख्रीष्टमा सबै भलाइ, धार्मिकता र सत्‍यतानै" मूल्यवान थियो (एफिसी ५:९)। येशूमा भएको मूल्य मान्यता र शोभनियतालाई पक्रिएर राखेर जिउ भनेर पावलले विश्‍वासीहरूलाई उत्साहित गराउँछन्। तिनीहरू अनन्त जीवनको प्राङ्गनमा छन् भनेर आत्मसात् गर्दै बाँच्नुपर्छ भन्ने पावलको जिकिर छ (एफिसी ५:१५-१७)।