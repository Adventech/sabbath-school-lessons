---
title:  कथा
date:   25/08/2023
---

### आफ्नो बाबुको परीक्षा, परमेश्‍वरको परीक्षा

_रिसजार्ड, पोल्याण्ड_

आफ्नो किशोर छोरा टोमास्जलाई रातमा कारमा राखेर पोल्याण्डमा बाबुले लामो यात्रा गर्दै थिए। परमेश्‍वरसँग आफ्नो अचम्मको अनुभव भएको वयान बाबुले आफ्नो छोरालाई त्यस यात्रामा सुनाउँदै थिए। "जब म कार हाँक्दै गर्छु र बिचमा केही भएर कार चलेन भने प्रायजसो परमेश्वरले मलाई सहयोग गर्नुहुन्छ। कार मर्मत गर्ने व्यक्ति वा कोही मानिस रोकेर मलाई सहायता गरेको हुन्छ। वा कहिलेकाहीँ त ग्यारेजकै अगाडि पनि कार विग्रिन्छ। त्यसबेला मेकानिकले मलाई सहयोग गर्दछ। बाबुको कुरा छोरा टोमास्जले सुनिरह्यो। तर उसको अनुहारमा केही प्रतिक्रिया देखिएको थिएन।

केही समय पछि कारमा पेट्रोल भर्न बाबु र छोरो पेट्रोल पम्पको अगाडि रोके। जब पेट्रोल भरे तब बाबुले कार चलाउन खोज्दा चल्दै चलेन। अब टोमास्ज हाँसेर आफ्नो मुख खोले, "बुबा, अब तपाईँले के भन्नुभएको थियो, हामी जाँच्नेछौँ। तपाईँलाई समस्या भएको बेलामा के परमेश्वरले साँच्‍चिकै तपाईँलाई सहयता गर्नुहुन्छ त?"

बाबुले पेट्रोल पम्पको साहुनीलाई गएर सोधे, "के तपाईँसँग कार बनाउने मिस्त्री छ?"

"कस्तो कुरा गर्नुभएको। अहिले त रातको एघ्घार बजेको छ। होटेलमा गएर कोठा लिनुहोस् र भोली बिहान मिस्त्री बोलाइ दिन्छु," साहुनीले जवाफ दिइन्।

टाउको हल्लाएर बाबुले भने, "अहँ, मेरो जीवनमा मलाई परमेश्वरले कसरी डोहर्‍याउनुहुन्छ भनेर मेरो छोरालाई मैले देखाउनु छ।" बाबुले आफूलाई एक हप्‍ता अघि सहयोग गरेको मिस्त्रीलाई फोन गरे। मिस्त्रीले उनलाई के भएको होला र कसरी कार चलाउने भनेर सल्लाह दिए। तर बाबुले त्यो सल्लाह बुझ्न सकेन र कसरी कार मर्मत गर्ने उनलाई थाहा भएन। फेरि आफूसँग कार बनाउने केही सामान पनि थिएन।

जब बाबुले फोनमा कुरा गर्दै थिए तब टोमास्ज कारबाट बाहिर आएर भन्यो, "बुबा, त्यहाँ अलि पर केही मिस्त्रीहरू छन्। तिनीहरूको कार बिग्रिएकोले कारको निम्ति चाहिने पुर्जालाई पर्खिरहेकाछन्। तिनीहरूले कारलाई के भयो भनेर हेर्छन् होला।"

"तिनीहरूलाई बोलाउन त," बाबुले अर्‍हाए।

मिस्त्रीहरू आएर पाँच मिनेटमै कारको समस्या सभाधान गरे। बाबु अत्यन्तै खुशी भएका थिए। हास्दै आफ्नो छोरालाई यो सुनाए, "टोमास्ज, हेर त परमेश्वरले कसरी सहयोग गर्नुहुँदो रहेछ?" मिस्त्रीहरूलाई धन्यवाद दिँदै पैसा दिए र परमेश्वरको बारेमा पुस्तक पनि दिए। मिस्त्रीहरूले पनि धन्यवाद दिएर आफ्नो ठाउँमा गए। तर एक जना त्यहीँ उभेर बसे। "मैले तपाईँलाई चिनेको छु," उनले भने। "ओहो, धेर जना म जस्तै देखिन्छ। मैले तपाईँलाई चिनिनँ," बुबाले जवाफ दिए।

"अहँ, सेभेन्थ-डे एडभेन्टिस्ट चर्चमा भएको इस्टर कार्यक्रममा मैले तपाईँलाई देखेको थिएँ," त्यस व्यक्तिले जिकिर गर्दै भने। इस्टर कार्यक्रममा आफूले सहयोग गरेको कुरा बाबुले सम्झे।  त्यसबेला उनले युवाहरूको अगुवा भएर पोल्याण्डको एडभेन्टिस्ट चर्च सेवा गरेका थिए। आफू त्यही भएको बाबुले स्वीकारे।

"म सेभेन्थ-डे एडभेन्टिस्ट थिएँ। अब म होइन," त्यस व्यक्तिले भने। करुणाले भरिएर बाबुले त्यस व्यक्तिको अनुहारमा हेरे।

"मेरो कार बिग्रिएर यहाँ म भएको संयोगले भएको म ठान्दिँन ताकि हामी एक आपसमा फेरि भेटौँ," मुस्कुराउँदै बाबुले भने। एक छिनको कुराकानी पछि परमेश्वरको बारेमा पुस्तक दिएर त्यस मानिससँग प्रार्थना गरे र एक आपसमा बिदावारी गरे।

बाबुको पूरा नाउँ रिस्जार्ड यानोवस्की थियो जब अहिले पोल्याण्ड एडभेन्टिस्ट चर्चको अध्यक्ष हुनुहुन्छ। त्यो मानिसलाई पछि के भयो बाबुलाई थाहा भएन। "जब हामी परमेश्वरको भक्त हुन्छौँ तब उहाँले अचम्म तरिकाले अगुवाइ गर्नुहुन्छ भन्ने कुरामा म यकिन छु," यस लेखकलाई बाबुले सुनाए।