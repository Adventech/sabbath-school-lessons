---
title:  'जुत्ताहरू: शान्तिको निम्ति जहिले पनि तत्पर रहने चर्च'
date:   19/09/2023
---

युद्धको निम्ति तयार हुने रोमी सिपाहीँले सैनिक सान्डलहरू लगाउँछ र बलियोसँग फित्ताहरू बाँध्छन्। ती सान्डलहरूको तलुवामा खस्रो किलाहरू हुन्थे। त्यसले गर्दा सिपाहीँ उभिन्दा जमिनलाई राम्रोसँग पक्रिराख्‍न सक्थ्यो (एफिसी ६:११,१३,१४)। रोमी सिपाहीँले लगाउने यस खालको जुत्ताको बारेमा पावलले यशैया ५२:७बाट उतार्दछन्। जब यह्वेले उहाँका जनहरूको निम्ति युद्ध लड्नुभएको थियो र शान्ति छाइएको समाचारवाहकले ल्याउँछ तब त्यसबेला उत्सब मनाइन्थ्यो (यशैया ५२:८-१०): "सुसमाचार प्रचार गर्नेहरूका पाउ डाँड़ाहरू हुँदो कति सुन्‍दर छन्‌, जसले शान्‍तिको घोषणा गर्दछन्‌, जसले शुभ समाचार ल्‍याउँछन्‌, जसले उद्धारको घोषणा गर्दछन्‌, जसले सियोनलाई भन्‍दछन्‌, “तिम्रो परमेश्‍वरले राज्‍य गर्नुहुन्‍छ।” यशैया ५२:७।

`पावलले एफिसीमा आठ पल्ट शान्तिको बारेमा उल्लेखनीय मनतव्य व्यक्त गर्दछन्। यदि उनी शान्तिको निम्ति तत्पर छन् भने उनले किन सैनिक क्रियाकलापलाई चित्रण गरेर शान्तिको बारेमा सुनाउँछन्? हेर्नुहोस, एफिसी १:२; एफिसी २:१४-१८; एफिसी ४:३; एफिसी ६:१५, २३।`

शान्ति ख्रीष्टको काम हो भनेर पावलले खुशी व्यक्त गर्छन्। ख्रीष्ट "हाम्रो शान्ति" जसले शान्तिको प्रचार गर्नुहुन्छ। "१४ किनकि उहाँ नै हाम्रो शान्‍ति हुनुहुन्‍छ। उहाँले हामी दुवैलाई एउटै बनाउनुभएको छ, र विभाजन ल्‍याउने शत्रुताको पर्खाल भत्‍काइदिनुभएको छ। १५ र उहाँले व्‍यवस्‍थालाई त्‍यसका आज्ञाहरू र धार्मिक-विधानहरूसमेत आफ्‍नै शरीरमा खारेज गर्नुभएको छ, कि यी दुईका सट्टामा उहाँले आफैमा एउटा नयाँ मानिस सृष्‍टि गरून्‌, र यसरी शान्‍ति स्‍थापना होस्‌। १६ अनि उहाँले क्रूसद्वारा हामी दुवैलाई एउटै शरीरमा परमेश्‍वरसँग मेल गराएर शत्रुतालाई शेष पार्नुभयो। १७ उहाँले आएर तिमी टाढ़ा भएका र नजिक भएकाहरूलाई मिलापको सुसमाचार सुनाउनुभयो।" एफिसी २:१४-१७। संसारका सबै जातिहरू अर्थात् यहूदी र अयहूदीहरूलाई उहाँले एउटै मानवताको सूत्रमा बाँध्नुभयो (एफिसी २:१५)।  येशूभावनामाभावित हुन्छ तब भक्तहरूले ख्रीष्टको उद्धार र सृजनात्मक शान्तिलाई फैलाउँदा तिनीहरूले  सुसमाचारको कथालाई जीवित राख्दछन्। तिनीहरूले विगतको विजय र आउने वाला बिजयको ध्वनीलाई चर्को स्वरले उच्चारण गर्छन्। यस प्रक्रियाले विश्‍वासीहरूको पाइटालाहरू बलियो जुत्ता लगाएको हुन्छ र युद्धको निम्ति उभेर बस्न तयार हुन्छन्। यशैया ५२:७मा बताएको अनुसार विश्‍वासीहरू त्यस समाचारवाहकहरू हुन् जसले ख्रीष्टको विजय र शान्तिको घोषणा गर्दछन्।

यो कुरा स्पष्ट हुनुपर्छ कि हामीले वास्तविक सैनिकको हातहतियार भिरेर हाम्र शत्रुहरूसँग युद्ध गरोस् भन्ने पावलको कहिल्यै पनि चाहना थिएन। त्यसकारण, विश्‍वासीहरू "शान्तिको सुसमाचार" घोषणा गर्नेहरू हुन् भनेर उनले वर्णन गर्दछन् (एफिसी ६:१५)। विश्‍वासीहरू कसैसँग पनि मुठभेट गरेर सम्बन्ध बिगारियोस् भन्ने उनी चाहन्दैनन्। उनले नै एकताको निम्ति जोड गर्छन्, बोलीचालीमा सतर्क मनाउन चाहन्छन् र एक आपसमा कोमल हृदयले व्यवहार गरुन् भनेर उनले आह्वान गर्छन् (एफिसी ४:२५-५:२)। चर्च युद्धस्तरमा शान्तिको निम्ति अग्रसर हुन्छ र चर्चको हतियार भनेकै इसाई गुणहरू हुन् (नम्रता, धैर्यता, सहनशीलता, सदाशयता, क्षमाशीलता आदि) र प्रार्थना र आराधनामा सक्रिय हुन्छन्। येशूमा सबै थोक एककृत (एफिसी १:९,१०) गर्ने परमेश्‍वरको महान् योजनालाई सार्थक बनाउन विश्‍वासीहरूले ती गुणहरूलाई रणनीतिको रूपमा प्रयोग गर्छन्।

`हाम्रो जीवनमा पावलले भिराउन चाहेका सैनिक हतियारहरूलाई एलेन जी ह्वाइटको कथनले हामीलाई कस्तो स्पष्ट पार्न खोज्दछ? हेर्नुहोस्, "हामी हातहतियारले सुसज्जित हुन परमेश्‍वरले आह्वान गर्नुहुन्छ। तर राजा सावलको हतियार हामीलाई चाहिन्दैन, तर परमेश्‍वरको सम्पूर्ण हतियारको  आवश्यकता हामीलाई छ। अनि हाम्रो हृदयमा ख्रीष्टको भावनाले अभिप्रेरित भएर काममा अग्रसर हुन सक्छौँ। उहाँ जस्तै मायालु, कोमल, कृपालु र प्रेमिलो भएर मानिसहरूको माझमा हामी भिज्न सक्ने हुन्छौँ।" अस्ट्रेलियन युनियन कन्फरेनस् रिकर्ड, जुनाइ २८, १८९९।`