---
title:  कम्मर पेटी र छातीपाता
date:   18/09/2023
---

`हामी विशेष येशूका विश्‍वासीहरू भएको हैशियतले सैतान र उसका खराब तत्वहरूसँग क्षण क्षण मुकाबिला गरिरहनुपरेको महसुस गर्दछौँ। अहिले वा पछि ती खराब तत्वहरूसँग सामना गर्न हरदम तयारी भएर बस्नुपर्छ। हामीलाई थाहा छ, हाम्रो आत्मिक संग्राम कुनै काल्पनिक वा मनगढन्ते नभएर वास्तविक हो। चाहे देखावटी होस् वा हाम्रो दिमागमा खुसखुस गरिरहने सैतानको  आवाजसँग भिड्न कसरी तयार भइरहने भनेर पावलको अर्ती के छ? हेर्नुहोस्, एफिसी ६:१४ सहित अरू पदहरू: १ पत्रुस ५:८-९; १ पत्रुस ४:१; रोमी ८:३३-३९।`

विश्‍वासीहरू सैतानसँग तिब्र संग्राममा लागिरहेको (एफिसी ६:१३) भनेर चेतवानी दिँदै आफ्नो पाठकहरूलाई अन्तिम युद्धको निम्ति तयार हुनु (चौथो आह्वान, एफिसी ६:११,१३) र हातहतियार भिर्नु (एफिसी ६:१४-१७) भनेर पावलले आह्वान गर्दछन्। कम्मरमा पेटी बाँधेर तयार होउ भनेर उनले भन्छन् (यशैया ११:५)। पौराणिक कालमा कोही सैनिक युद्धमा जान्छ भनेर उसको खुकुलो पेटीलाई कस्सिनुपर्थ्यो (लूका १२:३५,२७; लूका १७:८)। रोमी सिपाहीँहरूले जस्तो विश्‍वासीहरूले पनि अनेकौँ हातहतियार भिरेको पावलले कल्पना गर्छन्। रोमी सिपाहीँको पेटी छालाको हुन्थ्यो र त्यो पनि बढि सजाएको हुन्थ्यो। पेटीबाट छालाका फिताहरू झुन्डिन्थे। तिनीहरूमा फलामका चक्‍काहरू हुन्थ्यो। सैनिकहरूको तहलाई देखाउन ती फिताहरू बिल्लाको रूपमा प्रयोग हुन्थ्यो। त्यो एप्रोन वा चोलो जस्तै हुन्थ्यो। यसले सैनिकले भिर्ने वस्त्रलाई बाँधेर राख्थ्यो र अरू थोकहरू पनि ठिक ठाउँमा राखिछोड्थ्यो।

सत्य विश्‍वासीहरूको आफ्नै होइन; यो परमेश्‍वरको उपहार हो (एफिसी २:८ लाई मुक्तिलाई परमेश्‍वरको उपहार हो भनेको छ)। यो सत्य अदृश्यरूपमा लुकाइ राख्‍ने होइन। यो कुनै टाढाको राखिने तत्व होइन जसले मानिसहरूको जीवनमा प्रभाव नपारि थन्क्याइ राखिन्छ। विश्‍वासीहरूले परमेश्‍वरको सत्यलाई लगाउनु पर्छ। परमेश्‍वरको यो बरदानलाई अनुभव गर्नुपर्छ। तिनीहरूले परमेश्‍वरको सत्यलाई सम्हाल्ने होइन तर सत्यले तिनीहरूलाई सम्हाल्छ र सुरक्षित राख्‍छ।

धार्मिकताको छातीपाटा लगाउनु भनेर पावलले विश्‍वासीहरूलाई आह्वान गर्दछन् (१ थेस्सोलिनिकी ५:८ पनि हेर्नुहोस्)। सत्यको पेटी जस्तै यो पनि परमेश्‍वरबाट नै आउँछ। यह्वेको हतियारको एक भाग हो। उहाँ युद्धमा ईश्‍वरीय योद्धाको भूमिका खेल्नुहुन्छ (यशैया ५९:१७)। पावलको समयमा शरीरलाई सुरक्षित राख्‍ने फलामको जाली भएको लुगा हुन्थ्यो। छातीपाटामा तहतह भएका फलाम हुन्थ्यो। यसले शरीरको मूख्य अङ्गलाई शत्रुको प्रहारलाई छेक्थ्यो। विश्‍वासीहरू पनि परमेश्‍वरले सुरक्षाको निम्ति पहिराउनुभएको धार्मिकताको छातीपाटा लगाउँदा सैतानका प्रहारहरूलाई कसरी सुरक्षित राख्‍छ सो अनुभव गर्नु आवश्यकछ। एफिसीको पुस्तकमा पावलले धार्मिकतालाई पवित्रता, भलाइ र सत्यसँग जोड्दछन् (एफिसी ४:२४, एफिसी ५:९)। चर्चका बन्धुसदस्यहरू एक आपसमा गुणस्तरीय व्यवहार गर्नुपर्छ भन्ने सोचमा पावल थिए।

`तपाईँको जीवनमा भलो गर्ने वा भलो चिताउने, पवित्रता र सत्य भनेको तपाईँलाई सुरक्षित राख्‍नै आत्मिक औजार हुन् भनेर कसरी अनुभव गर्नुभएको छ?`