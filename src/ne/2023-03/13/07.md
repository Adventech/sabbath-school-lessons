---
title:  थप जानकारी
date:   22/09/2023
---

"यदि युद्धभूमिमा सैनिकहरू एक भएर युद्ध गरेन भने त्यहाँ सबै अन्यौलमा पर्नेहुन्छ र कमजोर पनिहुन्छ। यदि सिपाहीँहरू आआफ्नै  तालले हिँडछन् र एक आपससँग मिलेर आदेश दिएको अनुसार पङ्क्तिमा चलेर युद्ध गरिएन भने तिनीहरू केवल स्वतन्त्र अणुहरूमात्र हुनेछ। तिनीहरू सुसंगठित भएर चल्न सक्ने हुँदैन। त्यसकारण, ख्रीष्टका योद्धाहरू चर्चमा सबैसँग तालमेल गरेर चल्नैपर्छ। कोही पनि चर्चबाट स्वतन्त्र भएर बस्ने वा काम गर्ने कुरो मनमा सजाउनुहुन्न। यदि चर्चका सबै सदस्यहरू एक भएर चल्यो भने त्यहाँ परिपक्‍व तालमेल हुनेछ, सबैको दिमाग एक हुनेछ, सबैको लक्ष्य एक हुनेछ र महान् लक्ष्यको निम्ति समर्पित हुनेछ। यदि त्यसरी अघि बढिएन भने तिनीहरूको कुनै लक्ष्य र प्रयासहरू असली अर्थमा फलदायी हुँदैन,  तिनीहरूको समय र दक्षता बेकारको हुन्छ। एकतानै शक्ति हो। यदि केवल थोरैमात्र भएपनि येशूप्रति आस्था राखेर परिवर्तित जीवन बिताउँदै एक आपसमा तालमेल गरेर चल्छन्, एक अगुवा वा छातामुनि एउटै लक्ष्य लिएर अघि बढ्छ भने सैतानसँग गरिने प्रत्येक मुकाविलामा तिनीहरू विजयी हुनेछन्।"-एलेन जी ह्वाइट, स्पाल्डिङ्ग एण्ड मेगना कलेक्सन, पृ. १२१ ।

`"आफू सिक्रीले बाँधिएको राजदुत" (एफिसी ६:२०) भनेर पावलले आफूलाई गरेको सम्बोधनको महत्त्व के छ ?`

युद्धको बेलामा राजदूतहरूको भूमिका उल्लेखनीय र चुनौतीपूर्ण हुन्छ। सैनक शैलीमा पावलले आफूलाई गरेको चित्रण मिल्दछ। राजदूतहरूलाई सम्मानपूर्वक व्यवहार गरिन्छ किनभने तिनीहरू आआफ्ना देशहरूको प्रतिनिधीहरू हुन्। जगतको सर्वोच्च शासकको राजदूत भएर उनलाई गरिएको  व्यवहार अत्यन्तै अपमानजनक थियो। जुन देश वा तत्वहरूले उनलाई सिक्रीले बाँधे तिनीहरूले परमेश्‍वरप्रति नै अनादार भएको प्रमाणित गरेको थियो। तैपनि, राजदूतहरू आफ्नो कार्यालयमा बाँधिरहुनपर्ने वा भइरहनु पर्ने भएकोले पावलले आफूलाई सिक्रिले बाँधिएको भन्दा आफूलाई व्यङ्ग हानेको पनि हुनसक्छ। उनको सिक्री भनेको उनको दर्जाको विशेष बिल्ला हुन् भनेर पावलले महसुस गरेको हुनुपर्छ।" डेविद जे. विलियमस्, पावलस मेटाफर:देयर कन्टेक्स्ट एण्ड क्यारेक्टर, पिबडी, मासाचुसेट: हेन्ड्रिक्सन, १९९९, पृ. १५२।

**चिन्तनमनन**:

`हामी जहाँ भएतपनि कुनै न कुनै किसिमको युद्ध भइरहेका छन्। तपाईँ र तपाईँको चर्चको निम्ति शान्तिको निम्ति प्रयास गर्नु भनेको के हुनसक्छ? अनेकौ हिँसा, खराब तत्व र झैँझगडाले अड्डा जमाइरहेको यस संसारमा हामी शान्तिको निम्ति कस्तो माध्यम हुन सक्छौँ?`

`तपाईँतिर खास के अग्निवाणहरू हुट्याइरहेका छन्? तिनीहरूलाई साम्य पार्न विश्‍वासको ढाललाई कसरी प्रयोगमा ल्याउने?`

`हामी कहिलेकाहीँ प्रार्थनाका योद्धाहरू हौँ भनेर आफूहरूलाई सम्बोधन गर्छौँ। एफिसी ६:१८-२०लाई आधार बनाएर हामी कसरी प्रार्थनामा तल्लिन हुन सक्छौँ होला?`

`परमेश्‍वरको सैतानको बीचमा भइरहेको युद्धमा घाइटे हुनेहरूलाई तपाईँले कसरी उपचार गर्न सक्नुहुन्छ? त्यस युद्धको चर्को स्थानमा परिरहेको इसाई विश्‍वासीलाई कसरी सम्झाउने, किनकि कित ऊ डरले भाग्छ वा खुलेआम सैतानको पक्षमा रहेर उसलाई आत्मसमर्पण गर्न सक्दछ?`