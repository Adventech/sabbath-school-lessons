---
title:  युद्धभूमिमा गरिने प्रार्थनाको उपयोग
date:   21/09/2023
---

युद्धमा सहभागी भइरहने विश्‍वासी सैनिकहरूलाई अन्तिम अर्ती दिँदै सबै सन्तहरूको निम्ति निरन्तररूपमा प्रार्थना गर भनेर पावलले आह्वान गर्दछन् (एफिसी ६:१८)। आफू पनि येशूको राजदूत भएकोले झ्यालखानामा पर्नुपरेको पावलको निम्ति पनि प्रार्थना गर भनेर विश्‍वासीहरूलाई अनुरोध गर्दछन् (एफिसी ६:१९,२०)। प्रार्थना गर्न गरिएको आह्वान पनि सैनिक चित्रणभित्र पर्छ किनकि पौराणिक युद्धमा परमेश्‍वर वा (भगवानहरूलाई) प्रार्थना गर्ने साधारण चलन थियो। यस मामिलामा बाइबल पनि उदाहरणीय छ। यहाशेलको अनुरोध पछि राजा यहोशापातले सारा यहूदाका मानिसहरूलाई घुँडा टेकाएर परमेश्‍वरको सामु प्रार्थना गरेका थिए। त्यही प्रार्थनाको प्रभावले उनले शत्रुहरूमाथि विजय पाएका थिए।

प्रार्थना सातौँ अस्त्र नभएतापनि युद्धभूमिमा सैनिकहरूले लड्नुपर्ने चित्रण गर्दै सैतानसँगको युद्धमा प्रार्थना अभिङ्ग भाग हो भनेर पावलले जिकिर गर्दछन्। सारा सन्तहरूको निम्ति लगनशील र जोशिलो भएर निरन्तररूपमा प्रार्थना गर्न आवश्यक भएको पावलको पहिलो प्रार्थनाको अनुरोध थियो (एफिसी ६:१८)। दुष्टहरूसँगको युद्धमा यदि चर्च सफल हुन चाहन्छ भने पवित्र आत्माको प्रेरणामा भावित भएको प्रार्थना गरेर परमेश्‍वरसँग भर पर्नु आवश्यक छ।

पावलको प्रार्थनाको दोस्रो अनुरोध आफ्नै लागि हो: "मेरो लागि पनि" (एफिसी ६:१९)। उनको अनुरोधमा अचम्मको के कुरो छ भने उनले रोमको कालकोठरीबाट छुट्कारा पाउन प्रार्थन गर भनेन बरू जब उनले कसैलाई वचन सुनाउँछ तब के वचन सुनाउने हो सो परमेश्‍वरले दिउन्, ठिक समयमा ("जब म मुख खोल्छु"), निडर भएर उचितरूपमा सुनाउन ("बहादुरीसाथ घोषणा गर्न सकुँ") र "सुसमाचारको रहस्यलाई" प्रकट गर्न सकुँ भनेर उनले आफ्नो इच्छा प्रकट गर्दछन्। उनको निम्ति सुसाचार सुनाउने काम अत्यन्तै महत्त्वपूर्णको थियो (एफिसी ६:१९)। पावलको अन्तिम वाक्यांशलाई खुला रहस्य भने पनि हुन्छ। यहूदीहरूसँगै सारा अन्यजातिहरूलाई मुक्ति दिन परमेश्‍वरले ख्रीष्टबाट हस्तक्षेप गर्नुभएको थियो (एफिसी ३:१-१३)। त्यसले गर्दा सम्पूर्ण मानव जगत एक मानवतावादमा सृजना गरिएको थियो (एफिसी २:१५,११-२२)। सबै थोक ख्रीष्टमा एक बनाउने परमेश्‍वरको योजनाको घन्टी यो थियो (एफिसी १:१०)।

`नयाँ करारका देहायका प्रार्थनाहरूको लागि गरेको आह्वान पढ्नुहोस्। कुन प्रार्थनाले तपाईको  मन छोयो? किन? लूका १८:१-८; फिलिप्पी ४:६; कलस्सी ४:२-४; १ थेसलोनिकी ५:१६-१८।`

विश्‍वासीहरूलाई लगनशील भएर इमान्दारितासाथ निरन्तर प्रार्थना गर भनेर किन आह्वान गरिएको छ? पावलको सैनिक चित्रणले त्यसको दुई जवाफ दिन्छ: (१) अलौकिक शक्तिका बैरीहरूको उपस्थिति कुनै मनगढन्ते वा काल्पनिक नभएर यथार्थ वा वास्तविक हो। तिनीहरूसँग आत्मिक वा आध्यात्मिक युद्ध गरिरहुनु अत्यन्तै जरुरी छ; (२)  हाम्रो विजयको निम्ति चाहिने आत्मिक बल परमेश्‍वरले प्रतिज्ञा गर्नुभएको छ। जसरी युद्धमा बहादुरसाथ सामेल हुन्छौँ (एफिसी ६:१०-२०) तब विजय सुनिश्‍चित छ। जब हामी हृदयदेखि नै इमान्दार भएर लगनशील र निरन्तर प्रार्थमा लागिरहन्छौँ तब परमेश्‍वरले दिनुभएको प्रतिज्ञाहरूलाई होशियारसाथ सुन्न हामीलाई अवसर दिइन्छ। ती  प्रतिज्ञाहरूप्रति आनन्दित हुनसक्छौँ, र परमेश्‍वरको अनुग्रहको स्रोतहरूको निम्ति हामी उहाँप्रति आभारित भएर धन्यवाद दिन सक्छौँ।