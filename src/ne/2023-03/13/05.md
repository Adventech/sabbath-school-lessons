---
title:  ढाल, टोप र तरवार
date:   20/09/2023
---

`सैतानसँगको भिषण युद्धमा हामी पनि सहभागी भएकोले हामीसँग भएको ढाल, टोप र तरवारलाई कसरी प्रयोग गर्ने? हेर्नुहोस्, एफिसी ६:१५-१७।`

जब पावलले ढाल भनेर उल्लेख गर्छन् यो रोमी सिपाहीँको हातमा हुने ठूलो ढाललाई औँल्याउँछन्। यो काठको बनिएको हुन्छ र छालाले ढाकेको हुन्छ। यसका किनाराहरू भित्रपट्टी मोडेको हुन्छ। शत्रूको आक्रमणबाट त्यसले छेक्दछ। जब त्यसलाई पानीले भिजाउँछ तब शत्रुको अग्निवाणहरूलाई निभाइदिन्छ। ती वाणहरू अलकत्रामा डुबाएको हुन्छ र आगो लगाएर शत्रुतिर हान्दथे। पावलले विश्‍वाको ढाल भन्दा पुरानो करारमा यो परमेश्‍वरको परमेश्‍वरको प्रतिक थियो, जसले आफ्ना जनहरूलाई सुरक्षित राख्‍नुहुन्छ (उत्पत्ति १५:१, भजन ३:३)।  विश्‍वासको ढाल उठाउनु भनेको परमेश्‍वरमा भरोसा राखेर ब्रम्हाण्डको युद्धमा लाग्नु हो। परमेश्‍वरले नै विश्‍वासीहरूको लागि युद्ध गर्नुहुन्छ (एफिसी ६:१०)। परमेश्‍वरले उत्तम हतियारहरू उपलब्ध गराउनुहुन्छ  (एफिसी ६:११,१२) र विजयको निम्ति सुनिश्‍चित गर्दछ।

फेरि त्यसैबखत रोमी सैनिकले लगाउने टोप फलाम वा ढलौतको हुन्थ्यो। टाउको र घाँटीलाई सुरक्षा गर्न पछाडी पाटा हुन्थ्यो र कानमा पनि पाटा झुन्डिन्थ्यो। गालाहरूलाई सुरक्षा गर्न पनि पाटाहरू हुन्थ्यो। टोपले गर्ने महत्त्वपूर्ण सुरक्षालाई पावलले मुक्तिको टोप भनेर सम्बोधन गर्दछन् (एफिसी ६:१७)। यो कुनै पछि हुने मुक्ति होइन, तर वर्तमान जीवनमा पुनरुत्थान हुनुभएको, उक्लिनु र उचलिनुभएको ख्रीष्टसँग एक भएर बाँच्ने अनुभव हो (एफिसी २:६-१०। मुक्तिको टोप लगाउनु भनेको समय समयमा प्रहार गर्ने अन्धकारका आत्मिक शक्तिलाई अस्वीकार गर्नु हो र ख्रीष्टको सर्वोच्च शक्तिमाथि भरोसा राख्‍नु हो (एफिसी १:१५-२३, २:१-१०)।

अन्तिम हतियार आत्माको तरवार हो, जुन परमेश्‍वरको वचन हो (एफिसी ६:१७)। रोमीहरूको तरवार छोटो र दुई धारे हुन्थ्यो। युद्धमा प्रायजसो दुई छुरीहरूले हान्थ्यो र तरवार झिकेर शत्रुतिर हान्न द्रुतगतिमा अघि बढ्थ्यो। विश्‍वासीहरूको तरवार पवित्र आत्माको तरवार हो। पवित्र आत्माले उपलब्ध गराउनुहुने परमेश्‍वरको वचन नै विश्‍वासीहरूको हतियार हो। सेनापति जस्तो भएर पावल अगाडि बढ्छन् र हात हतियार उठाउन आह्वान गर्छन् र मूख्य सेनापति परमेश्‍वरका प्रतिज्ञाहरूमा आशा राख्दै विजय पथमा उनले लम्काउँछन्। एफिसी ६:१०-२०मा उल्लेख गरेका हतियारहरू उठाएर ती नै प्रतिज्ञाहरूलाई आत्मात् गर्न पावलले आह्वान गर्छन्। ती हतियाहरूमा मूख्य हतियार परमेश्‍वरको वचन हो जुन सैतान र उसका दुष्ट तत्वहरूसँग मुकाबिला गर्न शक्तिसम्पन्न गराउँछ। परमेश्‍वरको वचन भन्दा सुसमाचारमा पाइने अनगिन्तियौँ प्रतिज्ञाहरू हुन।

`हामी शान्तिप्रिय मानिसहरूको निम्ति कतिपय सैनिक चित्रणहरूप्रति खास चासो त नराख्ला, तर त्यसले सैतानसँग गरिरहने भिषण द्वन्द्व कतिको वास्तविक छ र त्यसलाई हामीले कसरी गम्भीर भएर स्वीकार्नुपर्छ भनेर ती सैनिक चिणहरूले हामीलाई सिकाउँदछ?`