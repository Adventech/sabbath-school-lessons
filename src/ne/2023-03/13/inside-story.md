---
title:  कथा
date:   22/09/2023
---

### विभिन्न बाधाहरूको परमेश्वरको आस्थाद्वारा सामना

_आमन्डस, लाटाभिया_

९५ वर्षीकी महिलाले कुरालाई लाटाभीको पास्टर आमन्डासलाई सुनाउँदा उनी चकित भएका थिए। ती महिला पावलिन थिइन्। आफ्नो दुई तले घरलाई सेभेन्थ-डे एडभेन्टिस्ट चर्चमा परिणत गर्न आफूले सुम्पिन निर्णय गरेकी थिइन्। यो लाटाभिया देशको राजधानी रिगामा हुने चर्चको कुरो हो। अनि दोस्रो विश्वयुद्धमा आफ्नो भएको घरको लालपूर्जाहरू पास्टरलाई दिइन्।

यो सन १९९१को कुरो हो। लाटाभिया भर्खरै स्वतन्त्र भएको थियो। यो देश सोभियतसंघको कब्जामा थियो। कम्युनिस्ट शासकले त्यो देशका जनताको निजि सम्पत्ति सरकारले कब्जा गरेको थियो। अब जो जोसँग लालपुर्जा थियो त्यसको जमिन उसैलाई फर्काउने लाटाभियाको सरकारले निर्णय गरेको थियो। पावलिनको घरको लालपूर्जा उनीसँगै थियो। उनले त्यो लालपुर्जा १९७२देखि आफूसँग राखेकी थिइन्। यो घर पहिला आना नाउँको स्त्रीको थियो। उनको घर सेभेन्थ-डे एडभेन्टिस्ट चर्च होस् भन्ने उनी मर्नुभन्दा अघि आफ्नो चाहना व्यक्त गरेकी थिइन्। पास्टर आर्मान्डाले यस्तो स्थितिमा पहिला कहिल्यै पनि परेको थिएन। यदि चर्चले त्यो घर पाउन सक्छ भने आफू कोशिश गर्ने सुरुमा उनी लागे।

यो घरको कथा यस्तो छ। जब १९४०मा सोभियतसंगले लाटाभिया कब्जा गरे तब आनाले आफ्नो अचल सम्पत्ति गुमाएकी थिइन्। उनको ठूलो जमिन थियो र त्यसमन दुई घरहरू थिए। एउटा घर दुई तलाको थियो र प्रत्येक तलामा भाडामा दिने अपार्टमेन्ट थियो। अर्को एकतलाको घरमा तीन अपार्टमेन्ट थियो।

आनाले प्रभु र सेभेन्थ-डे एडभेन्टिस्ट चर्चलाई हृदयदेखि नै अति प्रेम गर्थिन्। सोभियतसंघ एक दिन टुक्रिनेछ र उनको सम्पत्ति उनलाई नै फिर्ता गरिनेछ भन्‍ने कुरामा उनी विश्‍वस्त थिइन्। "मैले मेरो सम्पत्तिलाई आफ्नो हो भनेर मैले कसरी दावी गर्ने र चर्चलाई त्यो कसरी हस्तारन्तर गर्ने?" भन्‍ने सोचमा उनी थिइन्। त्यसबेला यो मामिलालाई एडभेन्टिस्ट पास्टरसँग छलफल गरिन्। तर, त्यसबेला सोभियतसंघले कब्जा गरेको निजि सम्पत्ति आफ्नै हो भनेर कसैले दावी गर्न सक्दैनथ्यो। "बहिनी, यो त अब तिम्रो होइन, तिमीले चर्चलाई कसरी दिने?" भनेर लाचार हुँदै त्यस पास्टरले उनलाई सुनाए।

समयमा सबै थोक परिवर्तन हुनेछ भनेर आनाले विश्वास गरेकि थिइन्। यदि आफ्नो अचल सम्पत्तिलाई चर्चलाई दिने दिनसम्म उनी बाँचिनन् भने आफ्नो सम्पत्ति उनकी किशोरी साथी पावलिनलाई छोड्न इच्छापत्र लेख्‍ने निर्णय गरिन्। उनलाई थाहा थियो उनको इच्छा पावलिनले पूरा गर्नेछिन्। १९६३मा आफ्नो अचल सम्पत्तिको लालपूर्जा पावलिनलाई हस्तान्तर गरिन्। पछि गएर त्यो सम्पत्ति एडभेन्टिस्ट चर्चलाई सुम्पिने शर्तमा त्यो लालपूर्जा पावलिनलाई दिएको थियो। त्यो इच्छापत्र एक जना वकिल र चर्चका दुई जना सदस्यले सही गरेका थिए। यथार्थमा त्यसबेला त्यो कागज मनगढन्ते थियो किनभने त्यसमा कुनै कानुनी मान्यता थिएन। सोभियत राज्यको कानुनमा कसैको निजि सम्पत्ति राख्‍न पाउँदैनथ्यो। जनताको सबै निजि सम्पत्ति राष्ट्रियकरण गरेको थियो। त्यसबेला कानुनमा केही परिवर्तन हुनेछ भनेर अलिकति पनि आशा थिएन। तर जनताको सम्पत्ति जनतालाई दिने उदारवादी पेरेस्ट्रोइका र ग्लासनस्ट नीति धेरै टाढाको अवधारणा थियो। तर आनासँग साछी बसेका दुई जना र वकिलले त्यस कागजमा सही गरे। एक फेरा त्यो सम्पत्ति आनाको थियो भनेर त्यस कागजपत्रले अनुमोदन गरेको थियो।

आनाले आफ्नो सपना पूरा भएको हेर्न पाएको थिएन। १९७२मा ८० वर्षको उमेरमा उनको देहान्त भयो। उनको देहान्त भएको २० वर्षपछि लाटाभिया रुसबाट स्वतन्त्र भएको थियो।

सन १९९१ मा लाटाभिया सोभियतसंघबाट स्वतन्त्र भएको थियो। आनाकव वचन राख्‍ने पावलिनले निर्णय गरेकी थिइन्। उनी ९५ वर्षकी थिइन्। उनले घर जग्गाको लालपूर्जा पास्टर आर्मान्डसलाई दिए।  त्यसमा साछी बसेका दुई  जनाहरू जिवितै थिए। आनाको सपना पूरा गर्ने पावलिनले प्रार्थना गरेकी थिइन्। आर्मान्डाले सहयोग गर्ने बचन दिए र पावलिनले उनलाई त्यो कागजपत्रलाई कार्यान्वयन गर्न कानुनी अधिकार दिइन्। त्यो सम्पत्ति पावलिनको थियो भनेर पास्टरले सरकारलाई प्रमाणित गर्नुपरेको थियो। तर त्यसको निम्ति उनले लामो र जटिल प्रक्रिया थाल्नु परेको थियो। पावलिनका दुई छोराछोरी र नातीहरू चर्चका सदस्य थिएन र त्यो सम्पत्ति आफ्नो हुनुपर्ने तिनीहरूले जिकिर गरेका थिए। तर आखिरमा आएर आनाको सपना पूरा भयो। त्यो सम्पत्ति पावलिनकै थियो भनेर प्रमाणित भयो र एडभेन्टिस्ट चर्चलाई नै त्यो सम्पत्ति  हस्तारन्तर गरियो।चर्चले आभारित भएर त्यस उदार उपहारलाई स्वीकार गर्‌यो र त्यस घर जग्गामा चर्च कार्यक्रम चलाउन थालियो। अनि नयाँ चर्चको निर्माण त्यसको जग्गामा सुरु गरियो। सन २००४मा चर्चको निर्माण कार्यक्रम सम्पन्न भयो। त्यसको चार वर्षपछि पावलिनको देहान्त भयो। उनी १०४ वर्षकी थिइन्।

पास्टर आर्मान्डा अहिले ७६ वर्षको हुनुहुनुहुन्छ। उनी उनको कामबाट अवकाश पाएका छन्। उनी आनाको पुरानो घरमा बस्नुहुन्छ। आस्थाको नजरले आना र पावलिनले आफ्नो सम्पत्तिलाई कसरी हेरेका थिए भनेर बताउन उनलाई रमाइलो लाग्छ, "ती दुई दुई दिदीहरूको आस्था तथा विश्वास अचम्मको छ।"

-आन्ड्र्यु मेक्चेस्नी