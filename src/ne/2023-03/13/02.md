---
title:  'चर्च: एककृत फौज'
date:   17/09/2023
---

`चर्च कस्तो खालको युद्धमा लागिरहेको छ भनेर पावलले एफिसी ६:१०-२०मा वर्णन गर्दछन्? के पावलले केवल व्यक्तिगत विश्‍वासीमात्र आत्मिक युद्धमा समावेश भएको छ कि सामुहिकरूपमा चर्च नै दुष्टसँग मुकाबिला गरिरहेको छ भनेर बताउँछ?`

पौराणिक ग्रीक र रोमी युद्धभूमिमा जब सैनिकहरू एक भएर एक आपसलाई सहयोग गर्दथे तब त्यसबेला निर्णायक जितहार हुन्थ्यो। युद्धमा एक्लै लडाईँ गर्ने प्रवृत्ति असभ्य जातिको लडाईँ मानिन्थ्यो। त्यसबेला युद्धमा त्यस व्यक्तिको हार हुन सुनिश्‍चित थियो। पावलले आत्मिक युद्धभूमिमा सैनिक नीतिको चित्रण गरेको अत्यन्तै उपयुक्त छ। जसरी युद्धमूमिमा सैनिकहरू एकआपस मिलेर युद्ध गर्छन् त्यसरी नै सैतान र उसका दुष्ट फौजसँगको युद्धमा विश्‍वासीहरू पनि एक भएर लड्नुपर्छ भनेर पावलले बताउँछन्। एफिसी ६:१०-२०मा विश्‍वासीहरू युद्धमा कसरी एक हुनुपर्छ भनेर उल्लेख गर्दछन्: १. यो अंश चर्चको बारेमा लेखेको पत्रको चरमबिन्दु हो। यदि इसाई एक्लैले "मेरो आस्था र विश्‍वासको अरू विश्‍वासीहरूसँग केही सरोकार छैन" भनेर अन्धकारका शक्तिहरूसँग लडाईँ गर्छ भनेर चित्रण गरेर पावलले पत्र सिध्याउँछ भने त्यो अनौठो हुनसक्छ। २. यस अंशको अन्तमा पावलले प्रार्थनामा इसाईहरूको बीचमा हुनुपर्ने एकतालाई उल्लेखनीयरूपमा प्रस्तुत गर्दछन् "सबै सन्तहरूको निम्ति प्रार्थना गर्नु" (एफिसी ६:१०-२०); ३.  अझ अत्यन्तै महत्त्वपूर्ण विषष त दुष्ट तथा अन्धकारका शक्तिहरू व्यक्तिगत विश्‍वासीहरू होइन चर्चमाथि नै छ भनेर आफ्नो पत्रमा उनले छलफल गर्दछन् "ताकि यसरी मण्‍डलीद्वारा परमेश्‍वरका विभिन्‍न किसिमका ज्ञान स्‍वर्गीय स्‍थानहरूमा शासकहरू र अख्‍तियारवालाहरूका माझमा प्रकट गरिओस्‌।" एफिसी ३:१०।

यसरी एफिसी ६:१०-२०मा कुनै पनि इसाई आत्मिक सैनिक दुष्टसँग मुकाबिला गर्न एक्लै भिड्छ भनेर पावलले चित्रण गर्दैन। बरू पावलले समुच्चरूपमा चर्चलाई एक सैनिक फौज भनेर साधारणरूपमा सम्बोधन गर्दछन्। हामीलाई सुसज्जित गरिएको सम्पूर्ण हतियार भिरेर चर्चसँग एकै फौजमा सामेल भएर जोशिलो र एक भएर युद्धभूमिमा अघि बढौँ भनेर पावलले हामीलाई आह्वान गर्दछन्। कोही इसाई पनि टापु होइन तर चर्चमा एक भएर आवद्ध हुँदै दुष्टसँग संग्राम गर्नुपर्छ भन्ने पावलको जीकिर छ। उनको निम्ति चर्च ख्रीष्टको शरीर हो (एफिसी १:२२,२३; एफिसी ४:१-१६), परमेश्‍वरको मन्दिर वा भवन हो (एफिसी २:१९-२२) र ख्रीष्टको दुलही हो (एफिसी ५:२१-३३) र चर्चलाई चित्रण गरेको उनको अन्तिम चित्रणमा यो जीवित परमेश्‍वरको फौज हो। हामी "खराब दिनको" (एफिसी ६:१३) नजिक भएकोले र सैतान र उसका मतियारहरूसँग अन्तिम युद्धमा हामी सरिक भइरहेकाछौँ। त्यसकारणले परमेश्‍वरप्रति हाम्रो समर्पणता र विश्‍वासीहरू ख्रीष्टका सैनिकहरू हुन् भनेर एक आपसमा बफादार हुने कुरामा धलमलिन हामीलाई समय छैन भनेर सोच्नु अनिवार्य छ।

`परमेश्‍वर र सैतानसँग भइरहको भिषण महाद्वन्द्वमा चर्चमा एक भएर कसरी युद्धभूमिमा सामेल हुने? चर्च र चर्चको  प्रत्येक सदस्य दुष्टसँग मुकाबिला गरिरहेका हुन्छन्। खराब तत्व जे भएतापनि विश्‍वासीहरू एक आपसलाई सहयोग गरेर कसरी संघर्षमा उत्रिने?`