---
title:  शान्तिको निम्ति प्रयास
date:   16/09/2023
---

### यस अध्यायका मूल पदहरू
एफिसी ६:१०-२०; १ पत्रुस ४:१; १ पत्रुस ५:८; यशैय ५९:१७; यशैया ५२:८-१०; १ थेस्सोलिनिकी ५:१६-१८ ।

> <p>यस अध्यायको मूल सार पद</p>
> "सबै परिस्थितिहरूमा विश्‍वासको ढाल उठाओ, जसबाट तिमीहरू दुष्‍टका सबै अग्‍निबाण निभाउन सक्‍नेछौ। मुक्तिको टोप लगाओ, र पवित्र आत्‍माको तरवार लेओ, जोचाहिँ परमेश्‍वरको वचन हो।" एफिसी ६:१६-१७।

आफ्नो आस्थाको कारण प्रचारक र लेखक जोन बन्यान (१६२८-१६८८) विलायतको झ्यालखानामा १२ वर्ष थुनिएको थियो। ती अन्धकार दिनहरूमा उनले इसाई क्षेत्रमा प्रख्यात आत्मिक पुस्तक, द पिलग्रिम्स प्रोग्रेस लेखेका थिए। यो रोचक काल्पनिक कथा हो जसमा एक जना इसाई यात्रु आफ्नो बोझ हटाउन यात्रा गरेको थियो। त्यही यात्राको दौरानमा उसलाई एउटा दरवारमा लगियो जहाँ "विभिन्न खालका अस्त्र-शस्त्रहरू थिए। त्यसको मालिकले त्यस यात्रुलाई तरवार, ढाल, शिरमा लगाउने टोप, छातीपाता, सर्ब-प्रार्थना र कहिल्यै नखिइने जुत्ता दिएका थिए। त्यस दरवारमा परमेश्‍वरका जनहरू उहाँको सेवा गर्न प्रसस्तमात्रामा हतियारहरू थिए। ती अस्त्रहरू स्वर्गका ताराहरू जतिकै थुप्रो त्यहाँ थिए।" त्यस इसाई यात्रु फर्किनुभन्दा पहिला उसलाई अर्को कोठामा लगियो जहाँ उसलाई कुनै अस्त्रले पनि छेड्न नसक्ने शिरदेखि पाइटालासम्म पोशाक लगाइदिए। बाटोमा कसैले उसलाई  आक्रमण गर्‍यो भने त्यसबाट सुरक्षित हुन उनसाई ती हतियार र सुरक्षा पोशाक लगाइदिएको थियो।

सन् १६७८ मा जो बन्यानले लेखिएको त्यस पुस्तक उनीभन्दा १६०० अघि प्रेरित पावलले झ्यालखानाबाट लेखेका एफिसीको पुस्तकलाई याद दिलाउँछ। यस पुस्तकमा सुसमाचारका महान् प्रचारक प्रेरित पावलले चर्चलाई महान् युद्ध फौज भनेर कल्पना गर्दछन्। त्यस चर्चलाई परमेश्‍वरले पानोप्लिया panoplia जुन ग्रिक भाषामा सैनिकले लगाउने शिरदेखि पाइटालासम्म ढाक्ने हतियार परमेश्‍वरका जनहरूलाई भिराइ दिनुभएको थियो भनेर उनले लेख्दछन्। परमेश्‍वरको नाउँमा शान्तिको निम्ति युद्ध गर्न उहाँले उहाँका प्रत्येक सैनिकलाई अत्यन्तै प्रभावकारी हतियार भिराइदिनुहुन्छ। यो शिरदेखि पाइटालासम्म छोप्ने फलाम लुगा हो।