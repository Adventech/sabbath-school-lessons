---
title:  छोराछोरीहरूलाई अर्ती
date:   03/09/2023
---

`छोराछोरी वा बालबालिकाहरूलाई पावलले के सल्लाह दिन्छन् र त्यो सल्लाह पुरानो करारसँग पनि कसरी मिल्दछ? हेर्नुहोस्, एफिसी ६:१-३। यसै सन्दर्भमा देहायका पदहरू पनि पढ्नुहोस्: मत्ती १८:१-५,१०; मर्कूस १०:१३-१६।`

आर्थिक समृद्धिमा फस्टाइरहेको एफिससका घरेलु चर्चहरूमा पावलको त्यो सल्लाह सबैको सामु पढेर सुनाउनु भनेको के हो सो हामीले कल्पना गर्नु आवश्यक छ। छोराछोरी वा बालबालिकारू हो भनेर गरिएको सम्बोधन विस्तृत उमेरका मानिसहरूलाई सामेल गराएको छ, यो अर्थ ग्रीक भाषाको "ta tekna टा तेक्ना"ले बुझाउँदछ। जबसम्म बाबु ६० वर्षसम्म हुन्न तबसम्म घरपरिवारमा बाबुको अधिकार कायम हुन्थ्यो। यो ग्रिक समाजको चलन थियो। रोमी समाजमा बाबु नमरुञ्जेल उनको अधिकार परिवारमा भइरहन्थ्यो। ती बालबालिकाहरू आमाबाबुको तालिममा रहन (एफिसी ६:४) सानै होस् ठूलो भएर आफ्नै निर्णयमा चल्न योग्यभएतापनि तिनीहरूलाई "केटाकेटी" नै भनेर सम्बोधन गरिन्थ्यो।

इसाई सभामा परमेश्‍वरको आराधना गर्ने छोराछोरीहरूलाई आफ्ना बाबु र आमालाई आदर गर्नु र तिनीहरूको आज्ञा पालन गर्नु भनेर पावलले आग्रह गर्दछन्, तर एउटा सर्तमा, त्यो हो "प्रभुमा" अर्थात् येशूमा (एफिसी ५:२२; ६:४,५,७-९)। साना बालबालिकाहरू ख्रीष्टका चेलाहरू हुन् भनेर तिनीहरूलाई आदर गर्नुपर्दछ र आराधना कार्यक्रममा तिनीहरूलाई सक्रियरूपमा सहभागी गराउनुपर्दछ। कुन आधारमा बाबुआमा हुने र बालबालिकाहरूको सेवा गर्ने भन्ने अंश पावलले यहाँ प्रस्तुत गरिएको थियो।

जब आमाबाबुको आज्ञा पालन गर्नु भन्ने पावलले आदेश दिन्छन् त्यो आँखा चिम्लेर मान्नु भनेको होइन। जब बाबुआमाले दिएका आदेशहरू "ख्रीष्टका आदेशहरूसँग बाझिन्छ भने जतिसुकै पीडादायक भएतापनि छोराछोरीहरूले परमेश्‍वरका आज्ञाहरू पालन गर्नुपर्छ र त्यसको नतिजा उहाँमा नै छोड्नु पर्दछ।"-एलेन जी ह्वाइट, द एडभेन्टिस्ट होम, पृ. २९३।

पावलले छोराछोरीहरूलाई दिएको अर्ती पाँचौँ आज्ञालाई औँल्याएर पूरा गर्छन्। इसाई विश्‍वासीहरूलाई अगुवाइ गर्न दश आज्ञाको गरिमालाई पावलले उच्च मान्यता दिएको यहाँ प्रमाणित गरिएको छ (एफिसी ४:१-६:९, ४:२५,२८; ५:३-१४मा त्यही गरिमालाई उल्लेख गरिएको छ)। दश आज्ञाको "तिम्रो बाबु र आमाको आदर गर" भन्ने वाक्यलाई उद्‍धृत गर्दै "यो प्रतिज्ञा सहितको पहिलो आज्ञा हो" भनेर उनले थप्दछन् (एफिसी ६:२)। अनि "तिमीहरूलाई भलो होस्‌, र पृथ्‍वीमा तिमीहरू दीर्घायु होओ" (एफिसी ६:३) भनेर आज्ञालाई पूरा गर्छन्। मानव परिवारको उन्नतीको निम्ति बाबुआमालाई आदर गर्नुपर्छ भन्ने परमेश्‍वरको योजना हो। दश आज्ञाको पाँचौँ आज्ञा घरपरिवारको निम्ति महत्त्वपूर्ण छ। बाबुआमाहरू सिद्ध नहोला वा तिनीहरूमा कमीकमजोरी होला तर तिनीहरूलाई आदर गर्दा छोराछोरीहरूको स्वास्थ राम्रो हुन्छ र दिर्घायु पनि हुन्छ।

`पारिवारिक जीवनमा हुनु पर्ने सम्बन्ध पावलको माथिका अर्तीहरूले कसरी थप्दछन्?`