---
title:  येशूका दास वा सेवकहरू
date:   06/09/2023
---

`इसाई दासहरूलाई पावलले विस्तृत निर्देशन दिएका थिए। तिनीहरूबाट उनले के अपेक्षा गरेका थिए? हेर्नुहोस्, एफिसी ६:५-८।`

इसाई कमारा वा दासहरूलाई आफ्ना मालिकहरूको हृदयदेखि नै इमान्दार भएर श्रेष्ठ सेवा गर्नु भनेर पावलले अर्‍हाउँछन्। तिनीहरूले कसको निम्ति काम गरिरहेकाछन् भनेर पावलले बारम्बार दोहोर्‍याउँछन्। तिनीहरूको मालिकलाई ख्रीष्टको ठाउँमा राख्‍ने होइन भनेर उनले सुनाउँछन्। ख्रीष्टलाई दिने निष्ठा उहाँलाई मात्र दिनुपर्छ आफ्नो मालिकलाई होइन भनेर उनले जिकिर गर्दछन्। तिनीहरू ख्रीष्टलाई नै मध्यनजरमा राखेर हृदयदेखि उच्चस्तरको सेवा गर्न निष्ठावान र बफादारी हुनुपर्दछ किनकि तिनीहरूको सकल मालिक ख्रीष्ट प्रभु हुनुहुन्छ। सांसारिक मालिकको निम्ति सेवा गरेतापनि दुवै मालिक र दासको सकल मालिक येशू ख्रीष्ट हुनुभएकोले मालिक र दासको सम्बन्ध सुमधुर हुन दुवै परिवर्तिन हुनुपर्दछ र इसाई शिक्षा र नीतिमा तिनीहरू चल्नु महत्त्व छ भनेर पावलले बताउँदछन्।

मालिकको सेवा गर्नु भनेको उनको सट्टामा येशूको सेवा गर्नु हो भनेर पावलले विभिन्न तरिकाले सम्झाउन खोज्छन्:

अ. यथार्थमा ख्रीष्टको अगाडि कोही पनि मालिक र दास छैन भनेर पावलले औँल्याउन खोजेको पाइन्छ। येशूनै स्वर्गिय मालिक हुनुभएकोले यस संसारमा कसैले पनि आफूलाई मालिक भन्ने हक छैन (एफिसी ६:५)।

आ. दासहरूले " डर र कम्‍पसाथ साँचो हृदयले ख्रीष्‍टलाई गरेझैँ" सेवा गर्नुपर्छ" (एफिसी ६:५)।

इ.  इसाई दासहरू पक्‍का र सच्चा हृदयले तिनीहरूका मालिकहरूको सेवा गरेतापनि तिनीहरू यथार्थमा "ख्रीष्टका दासहरू हुन् भन्ने आभास् पाएर सेवा गर्नुपर्छ (एफिसी ६:६)।

ई. 	जब तिनीहरूले सेवा गर्छन् तब हृदयदेखि नै परमेश्‍वरको इच्छा पालन गरिरहेका हुन् भनेर विश्‍वास गर्नुपर्छ अर्थात् दासहरूको सेवा हृदयदेखि नै परमेश्‍वरतिर निर्देशित हुनुपर्दछ (एफिसी ६:६)।

उ. 	जब दासहरूले सेवा गर्छन् तब मानिसलाई होइन परमेश्‍वरलाई सेवा गरेको भनेर अभिप्रेरित हुनुपर्छ। " मानिसहरूलाई खुशी पार्नेले झैँ आँखाको अगि मात्र देखावटी काम नगर, तर ख्रीष्‍टका दासहरूझैँ साँचो हृदयले परमेश्‍वरको इच्‍छा पूरा गर।" एफिसी ६:६।

सच्चा हृदयले दिलोज्यान दिएर सेवा गर्दा इसाई दासहरूले पाउनुपर्ने यथोचित र पूरा इनाम ख्रीष्ट आउनुभएपछि पाउने छ भनेर अपेक्षा गर्नुपर्छ। तिनीहरूले उहाँको निम्ति काम गरेका छन् र उहाँबाट नै इनाम पाउने तिनीहरूले अपेक्षा गर्नुपर्छ। तलब नपाएर काम  भयानक प्रथाको जालोमा पर्ने दासहरूको निम्ति यो धारणा आकर्षित छ। यस संसारमा मालिकहरूबाट दासहरूको सराहाना नगर्ला वा अन्यायपूर्वक जोतिनुपर्ला, तर तिनीहरूको सच्चा मालिक तिनीहरूप्रति ध्यान दिइरहेका हुन्छन्। यो प्रतिज्ञालाई तिनीहरूले आत्मसात् गर्नुपर्छ: "यो जानेर कि चाहे त्‍यो कमारा होस्‌, चाहे फुक्‍का, जसले असल काम गर्दछ, त्‍यसले प्रभुबाट सोहीबमोजिम इनाम पाउनेछ।" एफिसी ६:८।

`बाइबलले खुलारूपमा भयानक दासत्वप्रथा वा शोषणको खराब संस्कारको बिरुद्धमा बोलियोस् भन्ने हामीले चाहना गरेतापनि त्यो भएको छैन। तैपनि त्यस प्रथालाई समथर गर्न पावलले नीतिहरू प्रस्तुत गरेका छन्। उनका नीतिहरू हाम्रै परिवेशमा हाम्रा हाकिम वा सहकर्मीहरूसँग गरिने कारोबारमा कसरी लागु गर्ने?`