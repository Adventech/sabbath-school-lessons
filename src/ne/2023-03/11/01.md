---
title:  येशू ख्रीष्टलाई सर्वोच्च बफादारिता देखाएर जीवन
date:   02/09/2023
---

### यस अध्यायको मूल पदहरू
एफिसी ६:१-९; मर्कूस १०:१३-१६; कलस्सी ३:२१; १ पत्रुस २:१८-२५; २ कोरन्थी ५:१०; कलस्सी ३:२४ ।

> <p>यस अध्यायको मूल सार पद</p>
> "मालिक हो, आफ्‍ना कमाराहरूसँग उचित व्‍यवहार गर, र धम्‍की दिन छोड, यो जानेर कि तिमीहरू दुवैका मालिक स्‍वर्गमा हुनुहुन्‍छ, र उहाँमा पक्षपात छैन।" एफिसी ६:९।

सन २०१८मा अमेरिकाको राजधानी वाशीङ्टन डिसीमा रहेको बाइबल म्युजियम रहेको  पुरानो बाइबलले धेरै मानिसहरूलाई आकर्षित गरेको थियो। परमेश्‍वरप्रति विश्‍वास सिकाउन यो छोटकरी बाइबल थियो। त्यो बाइबलमा दासप्रथालाई उत्तेजित पार्ने अंशहरू मेटिएको थियो। त्यो बाइबल सन १८०८मा छापिएको थियो। त्यसमा कतिपय अंशहरू हटाइएको थियो। नब्बे प्रतिशत पुरानो करार त्यसमा थिएन भने पचास प्रतिशत नयाँ करारका सामग्रीहरू थिएन। सम्पूर्ण बाइबलमा ११८९ अध्यायहरू छन्। त्यस बाइबलमा केवल २३२ अध्यायहरूमात्र थियो।

त्यस पुस्तकमा बाइबलले सिकाएका कतिपय सुसमाचारको बारेमा पनि हटाइएको थियो। दासप्रथाको खराबलाई पनि हटाउने बारे केही  अंश त्यसमा थिएन। मानिसहरूले दुरुपयोग गरेका एफिसी ६:५ पद पनि हटाइएको थियो, जसमा लेखिएको छ, "दास वा कमारा हो, डर र कम्‍पसाथ साँचो हृदयले ख्रीष्‍टलाई गरेझैँ यस संसारका तिमीहरूका मालिकहरूको आज्ञापालन गर।"

आजको युग र संस्कारमा एफिसी ६:१-९ बाइबलमा प्रकट गरिएको अनुसार मुक्तिको पूरै कथाको परिवेशमा पढ्नु धेरै महत्वपूर्ण छ। आजमात्र होइन, पावलकै दिनमा कमजोर सामाजिक संरचनामा सुसमाचारको मूल्य र मान्यतालाई उनले प्रयोगात्मक शैली अपनाउँदा हामीले त्यसबाट के सिक्न सक्छौँ?