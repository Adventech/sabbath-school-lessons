---
title:  पावलको समयमा दासप्रथा
date:   05/09/2023
---

`देहायका पदहरूमा दास र मालिकहरूलाई दिएका अर्तीहरू पढ्नुहोस्। पावलको सल्लाहलाई कसरी निचोडमा ल्याउने? हेर्नुहोस्, एफिसी ६:५-९; कलस्सी ३:२२-२५; कलस्सी ४:१; १ कोरिन्थी ७:२०-२४; १ तिमोथी ६:१-२; १ पत्रुस २:१८-२५।`

एफिसीका घरेलु चर्चहरूमा इसाई दास र इसाई मालिकहरूलाई पावलले सम्बोधन गरेको वचन सुन्नुपर्दा तिनीहरू चकित बनाएको हुनुपर्छ। ती चर्चहरूमा इसाई दासहरू इसाई मालिकहरूसँग बसेर परमेश्‍वरको आराधना गर्दथे। ग्रिक र रोमी सभ्यतामा दासत्व पछिको नयाँ संसारको भन्दा धेरै फरक हुन सक्थ्यो। त्यसबेलाका दासहरू कुनै जातिय वर्गसँग मात्र केन्द्रित भएको थिएन। सहरका घरेलु दासहरूलाई कहिलेकाहीँ शिक्षित बन्न अवसर दिइन्थ्यो ताकि तिनीहरू भवन निर्माणकर्ता, चिकित्सक र दार्शनिकहरू बनोस। ती घरेलु दासहरू कहिलेकाहीँ निश्‍चित समयसम्म सेवा गरेपछि स्वतन्त्र हुन्थ्यो, तर प्रायजसो तिनीहरूमा कतिले स्वतन्त्र हुने अवसर पाउँदैनथ्यो। ती दुई थरीका दासहरूको बीचमा भिन्नता देखाउन बाइबलका कतिपय अनुवादहरूमा एफिसी ६:५-९को दासको निम्ति प्रयोग गरिएको ग्रीक शब्दलाई doulos डुवोलोस " बन्धकनोकर वा कमैया" भन्ने प्रयोग गरेको पाइन्छ।
तर कुनै पनि संस्कार वा संस्कृतिमा वा समाजमा र जुनसुकै परिस्थितिमा पनि दासप्रथालाई कुनै बहानामा अंगाल्नु यो दुष्ट र मानव प्राणीको निम्ति घोर अन्याय हो। त्यसको न्याय परमेश्‍वरले गर्नुहुनेछ। दासप्रथा तथा कामदारहरूलाई शोषण गर्ने मालिकहरूलाई परमेश्‍वरको अनन्त न्याय अनुसार दोषी ठहर्‍याउनुहुनेछ। त्यसको निम्ति हामी आभारित छौँ।भूतपूर्व दास पब्लीलियुससाइरको आर्तनाद आङ्गलाई नै सिरिङ्ग पार्दछ: "दास भएर पतित हुनुभन्दा मर्नु नै सुन्दरता हो।" यो वास्तवकितालाई ध्यानमा राखेर डुवोलोस वा दास भनेर अनुवाद गरिनु उपयुक्त छ। ती दासहरू हरदम तिनीहरूका मालिकहरूको धम्कीमा बाँच्नु पर्दथ्यो (एफिसी ६:९)।

पावलको संसारमा दासप्रथाको खराब संस्कार निरन्तररूपमा व्यापक थियो। जब उनले घरेलु चर्चमा दास र मालिकहरूलाई सम्बोधन गर्छन् तब उनले सामाजिक सुधारक रूपमा होइन पास्टर वा धर्मगुरुको हैशियतले सम्बोधन गर्छन्। दासप्रथा र मालिकप्रथाको चलनको वास्तविकतालाई पावलले नकार्दैन तर येशूलाई विश्‍वास गरेकोले तिनीहरू दुवै परिवर्तित जीवनमा ध्यान दिनुपर्छ भन्ने उनको अर्ती थियो। पछि गएर चर्चमात्र होइन समाजमै दास र मालिकको बीचमा हुनुपर्ने सुमधुर सम्बन्धलाई प्रभाव पारेको हुनुपर्छ: "तत्कालिन रोमी साम्राज्यको समाजमा विद्यमान दासप्रथाको विरुद्धमा बोल्ने वा दासप्रथा उन्मुलन गर्ने अभियान वा कल्पना पावलको थिएन। उनले कानुनीरूपमा दासप्रथाको सुधार हुनुपर्छ भनेर समाजसुधारकको रूपमा आफूलाई प्रस्तुत गरेको थिएन। तर अब येशूलाई विश्‍वास गरेपछि दुवै दास र मालिक नयाँ सृष्टि भएको कारणले तिनीहरू दाजुभाइ हुन गएकाछन् किनकि तिनीहरू अब परमेश्‍वरका सन्तान वा छोराछोरीहरू भएर दुवै बराबर सम्मानित ओहोदा ओगटेका छन्।...सामाजिक क्रान्ती चर्चमा हुनुपर्छ भन्ने पावलको धारणा छ। चर्च ख्रीष्टको शरीर भएकोले स्थानीय तहबाट नै सुधार हुनुपर्दछ। त्यो सामाजिक सुधार इसाई घर र इसाई चर्चबाट नै सुरु हुनुपर्दछ।"- स्कट मेक्नाइट, द लेटर टु फिलेमोन , ग्राण्ड रापिड, मिशिगन: इएरदमानस्, २०१७, पृ. १०,११।

`इसाई धर्मको इतिहासमा धेरै कलङ्कहरू छन्। तिनीहरूमा इसाई भनाउँदाहरूले नै बाइबललाई प्रयोग गरेर दासप्रथाको दुष्ट संस्कारलाई उचित थानेर चलाएका थिए। परमेश्‍वरको वचनलाई हामीले कसरी होशियारसाथ समाल्नुपर्छ भन्ने त्यस त्रसित बनाउने सन्देशबाट हामी लिन सक्छौँ?`