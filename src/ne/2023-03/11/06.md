---
title:  मालिकहरू जो दास वा सेवक छन्
date:   07/09/2023
---

दासहरूको बारेमा पावलले अन्तिम शब्दहरू "चाहे त्यो दास होस् वा फुक्‍का" (एफिसी ६:८) भनेर सम्बोधन गर्दा "फुक्‍का" दासका मालिकहरू हुन्। ख्रीष्टको  न्यायको आशनको सामु दुवै दास र मालिक बराबर हुन् भनेर पावलले अर्ती दिँदछन् (यस मामिलामा २ कोरन्थी ५:१०; कलस्सी ३:२४,२५)।

`तपाईँ एफिसीको घरेलु चर्चमा हुनुहुन्छ र तपाईँ दासको मालिक हुनुहुन्छ। दासहरूकै अगाडि पावलको त्यो पत्र सुनाउँदा तपाईँलाई कस्तो लाग्छ होला? एफिसी ६:९।`

पावलले मालिक हो  भनेर अर्तीसाथ सम्बोधन गर्दा ग्रिकले सम्बोधन गर्ने "प्रभु, स्वामी" भन्दा फरक छ। ग्रिक शब्द hoi kurioi होइ कुरिओइ जसको अनुवाद "मालिकहरू" भएतापनि तिनीहरूले दासहरूलाई धम्कि दिने बानी हुन्थ्यो। तर हो कुरिओस ho kurios भन्दा येशूलाई प्रभु भनेर सम्बोधन गरेको पाइन्छ र उहाँमा कुनै पक्षपात छैन।

आफ्ना दासहरूलाई येशूले जस्तै व्यवहार गर्नु भनेर दास मालिकहरूलाई सुनाउँदा पहिलो शताब्दीका दास मालिकहरूको निम्ति धक्‍का वा चकित हुन्थ्यो होला र साथै कति आपत्तिजनक पनि हुन्थ्यो होला। मालिकहरू ख्रीष्टप्रति बफादार भएकोले नै तिनीहरू उहाँको भावनामा भावित भएर चलेको हुन्छ। यदि तिनीहरू येशूको स्वभावमा हिँड्छन् भने आफ्ना दासहरूको भलो चिताएर तिनीहरू हिँडेको हुन्छ र दासहरू पनि त्यही स्वभावमा हिँड्छन् भनेर पावलले बताउँछ (एफिसी ६:५-८)। दासहरूलाई धम्की दिन, त्राही त्राही बनाउन र तर्साउन छोड भनेर उनले मालिकहरूलाई सम्झाउँछन्। मालिकले दासहरूलाई दुर्व्यवहार गर्ने चलन तत्कालिन समाजमा साधारण थियो। मालिकहरूले दासहरूलाई जुनसुकै दण्ड पनि दिन सक्थ्यो-पिट्नु (१ पत्रुस २:२०), यौन दुर्व्यवहार, दासका प्रियजनका परिवारहरूबाट छुटाएर बेचविखन गर्न सक्थ्यो, भिषम परिश्रममा लगाउन सक्थ्यो, भोकै राख्‍न सक्थ्यो, सिक्रीले बाँधी राख्‍न सक्थ्यो, छालामा दाग लगाउन सक्थ्यो र मार्न पनि सक्थ्यो। यसको निम्ति परमेश्‍वरले नै ती मालिकहरूलाई न्याय गर्नुहुनेछ।

मालिकहरूलाई दुई अभिप्रायले प्रेरित भएर तत्कालिन ग्रिक-रोमी संसारको सामाजिक संरचनाभन्दामाथि उचलिएर चल्नुपर्छ भनेर पावलले आग्रह गर्दछन्: १. तिनीहरू र तिनीहरूको दासहरू एकै जना मालिकको सहदास हो भनेर स्वीकार गर्नुपर्दछ (दुवै मालिक र दासका मालिक स्वर्गमा हुनुहुन्छ-एफिसी ६:९, कलस्सी ४:१)। स्वर्गको स्वामीले सबैको बिनापक्षपात न्याय गर्नुहुन्छ। तिनीहरूको मालिक येशूले दासहरू र मालिकलाई एकैनास व्यवहार गर्नुहुन्छ भने तिनीहरूले पनि आफ्ना दास वा सेवकहरूलाई आफू सरह बराबर गर्नुपर्दछ (फिलमोन १५,१६)।

एफिसीहरूलाई सम्बोधन गरेका धेरै जसो लवजहरू दासहरूको निम्ति हृदय पगाल्ने खालका हुनसक्छ: येशूलाई विश्‍वास गर्नेहरू परमेश्‍वरका छोराछोरीहरू हुने हक पाएका हुन्छन् (एफिसी १:५); तिनीहरूलाई मुक्ति दिलाइएको छ (एफिसी १:५); तिनीहरूले स्वर्गमा सम्पत्तिको हकदार हुनेछन् (एफिसी १:११,१४; ३:६); येशूसँगै सिंहासनमा बसालिएको छ (एफिसी २:६); सह नागरिक, परमेश्‍वरको परिवारका सदस्यहरू (एफिसी २:१९, ३:१४,१५) र येशूको शरीरको अभिन्न अङ्ग (एफिसी ३:६, ४:१-१६)। येशूलाई विश्‍वास गर्ने दासहरू र दासहरूका मालिकहरूको बीचमा सक्रिय हुनुपर्ने सम्बन्धको नीति एफिसी ६:५-९मा दिएको छ। दासहरूसँग गर्नुपर्ने बोलीवचन (एफिसी ४:२५-३२) र दासहरूलाई उचित यौननीति अपनाउँदै यौनशोषण गर्ने पनि मनाही गरिएको छ (एफिसी ५:१-१४)।