---
title:  कथा
date:   08/09/2023
---

### ...देखि एडभेन्टिस्ट अगुवा

_मारेक, पोल्याण्ड_

पोल्याण्डमा जब एलेन ह्वाइटद्वारा लिखित महान् विवाद वा द ग्रेट कन्त्रोभर्सी पुस्तक मारेकले जब पढ्न थाले तब उसको जीवन परिवर्तन हुन थाल्यो। हप्‍ताको सातौँ दिन साबथलाई पालन गर्न उसले निर्णय गर्‌यो। चुरोट खानु खराब छ भनेर उसले पढेको थियो। चुरोट छोड्ने निर्णय उसले गर्‌यो तर छोड्न सकेन।

एक दिन शनिबार उसले भित्तामा एउटा विज्ञापन पढ्यो। त्यसमा चुरोट छोड्ने पाँच दिने कार्यक्रममा भाग लिनेको बारेमा लेखेको थियो। त्यो कार्यक्रम गर्ने ठेगाना सेभेन्थ-डे एडभेन्टिस्ट चर्च थियो। यो सम्प्रदायको बारेमा मारेकले कहिल्यै पनि सुनेको थिएन। द ग्रेट कन्त्रोभर्सी पुस्तक पढेर वा एडभेन्टिस्ट किताब पसलमा गएर त्यो पुस्तक किनेतापनि एडभेन्टिस्ट चर्चको बारेमा मारेकले कहिल्यै सुनेको थिएन। मारेक सिधै चर्चमा गयो। चर्चको बुलेटिन बोर्डमा द ग्रेट कन्त्रोभर्सीको पोस्टर थियो। आफू ठिक ठाउँमा आएको उसले महसुस गर्‍यो। शनिबार अपरान्ह २ बजेको थियो। चर्चको सेवाकार्य सकेपछि प्रायजसो चर्च खाली हुन्थ्यो। तर त्यस दिन चर्चमा एडभेन्टिस्ट पुस्तकहरू बेच्ने मानिसहरू बसेका थिए। तिनीहरूले मारेकलाई अर्को हप्ता चर्चको सेवा कार्यक्रममा आउन निम्तो दिए।

अर्को साबथ मारेक चर्चमा आयो र त्यहाँ येशूको बारेमा दिएको प्रवचन उसलाई रमाइलो लाग्यो। चर्चमा जानेहरूले उसलाई दया देखाएकोले ऊ छक्‌क पर्‌यो। अर्को साबथ नजिकको सहरमा युवाहरूको भेलामा सरिक हुन तिनीहरूले उसलाई निम्तो दिए।

अर्को साबथ मारेकलाई एडभेन्टिस्टहरूले उसलाई लैजान सडकमा उभिरह्यो। त्यो दिन गर्मी थियो। उसले हाफ पान्ट र टि-शर्ट लगाएको थियो। सडकमा धेरै समयसम्म उभिरह्यो। एडभेन्टिस्टहरूले उसलाई बिर्सेको जस्तो देखिएको थियो। उसको दिमागमा दुई आवाजहरूले बोलिरहेको उसले महसुस गर्‌यो। एउटा आवाजले बाहिर पर बस र चौरमा राम्रो मौसममा रमाऊ।" अर्को आवाजले, "त्यही उभेर बस किनभने तिमी यस भेलामा जानु धेरै अनिवार्य छ।" केही समयपछि एडभेन्टिस्टहरू आएर उसलाई लग्यो। तिनीहरू १०००जना जति मानिसहरू भएको सभामा गए। त्यहाँको आराधना कार्यक्रमले मारेकलाई छक्‌क पार्‌यो। त्यसबेला बोल्ने वक्ता लन्डनको पास्टर थियो। उनले मध्यान्नसम्म बोले। अनि उनले बोले, "मेरो प्रवचनको अन्त्य अहिले भएको छ। तर तपाईँहरूको बीचमा कोही छ जसलाई येशूको खाँचो छ।" "मेरो बारेमा उनलाई कसले भन्यो?" मारेकले सोच्यो।

पास्टरले आफ्नो व्यक्तिगत कथा सुनाउन थाले। उनी इसाई धार्मिक परिवारमा जन्मेका थिए, तर किशोर अवस्थामा उनले परमेश्वरमाथिको आस्था त्यागेका थिए। चर्च पनि जान छोड्यो। अनि उसले जाँड, रक्सी पिउन थाले र लागुपदार्थको दुर्व्यसनमा फसे। उनका चर्चका परिवार र आफ्नै आमाले पनि उनको निम्ति प्रार्थना गर्न छोडेका थिए। "अनि जब म तल्लोभन्दा पनि तल्लो स्तरमा गिरेको थिएँ। तब त्यसबेला मैले येशूलाई भेटेँ। अब म यहाँ तपाईँहरूको सामु उहाँको शक्तिको बारेमा भनिरहेको छु। उहाँले नै मेरो जीवनलाई परिवर्तन गर्नुभयो।" अनि पास्टरले सार्वजनिक अनुरोध गरे, "यदि येशूले तपाईँको जीवन परिवर्तन गर्न चाहनुहुन्छ भने मेरो अगाडि आएर उभिनुहोस्।" मारेकले हुलमा १००० मानिसहरू देखे। ती सबै मानिसहरूको अगाडि उभिन मारेक हिचकिचाए। अनि पास्टरले उसको शङ्का र आनकानीलाई सम्बोधन गर्दै भने, "अरूहरूले तपाईँलाई कसरी हेरिरहेकाछन्, त्यसको निम्ति सुर्ता नगर्नुहोस्। अगाडि आउनुहोस् र उभिनुहोस्। यो निर्णय तपाईँ र परमेश्‍वरको बिचको कुरो हो।"

मारेक जर्‍याक जुरुक उठ्यो। ऊ बस्नै सकेन। जब ऊ अगाडि गयो तब उसको हृदय अत्यन्तै ढुक ढुक भयो। अरू मानिसहरू पनि ऊसँग उभेका थिए।  पास्टरले प्रार्थना गरे। त्यसबेला परमेश्‍वरको मुक्तिको योजना पहिलो पल्ट उसले बुझ्यो। ऊ खराब जीवन बिताइरहेको थियो। उसको ठाउँमा येशूले लिनुभएको थियो। उसको सट्टामा येशू क्रुसमा मर्नुभएको थियो। उसलाई उहाँले उसको पापबाट मुक्ति दिन क्रुसमा आफ्नो जीवन दिनुभएको थियो। येशूले यो भनिरहेको आभास उसले पायो, "तिमी अब स्वतन्त्र भयौ। मेरो राज्यमा सरिक हुन तिमी मुक्त भएका छौ।"मारेक धुरु धुरु रुन थाल्यो। कसैले पनि उसलाई रोक्न सकेन। उसका आँखाहरूबाट आँशुका धाराहरू बग्न थाले। मारेको ह्रिदय अत्यन्तै प्रज्वलित भयो। ऊ आनन्दले भावविभोर भयो।

"जब तपाईँ दिउँसोको खाजा खान जानुहुन्छ, येशूले तपाईँलाई के गर्नुभयो सो सबैलाई सुनाउनु होस्," पास्टरले अनुरोध गर्‌यो। पास्टरले मलाई नै भनेको हो भनेर महसुस उसले गर्‍यो। सभा पछि सडकको छेऊमा बसिरहेका मानिसहरूलाई हर्षले गदगद हुँदै यो सुनाउन थाल्यो, "मैले येशूलाई भेटेको छु। उहाँले मेरो जीवनलाई परिवर्तन गर्नुभएको छ। म उहाँको राज्यमा बस्न पाउने भएको छु!"

त्यसदिनदेखि जब येशूले उसको जीवनलाई परिवर्तन गर्नुभएको थियो, तब मारेक अरूहरूको जीवन परिवर्तन गर्ने काममा लाग्न चाहना गर्न थाल्यो। आज ऊ पोल्याण्डको एडभेन्टिस्ट चर्चको निर्देशक भएको छ।

"युवाहरूको सेवा गर्न मैले अवसर पाएकोले परमेश्वरले मेरो जीवनलाई बचाउनुभएको मैले महसुस गरिरहेको छु। म उहाँको अनन्तको राज्यमामात्र सहभागी हुने भएकोमात्र होइन उहाँले मेरो शारीरिक वेवारिसे जीवन र मृत्युबाट पनि उहाँले उन्मुक्त भएको छु," खुशी भएर यस लेखलाई मारेकले सुनायो।

येशूलाई आफ्नो जीवन  दिएपछि मारेक एडभेन्टिस्ट कलेजमा ईश्वरीय ज्ञान पढ्न थालेको थियो। त्यसैबेला आफ्नो बालककालको साथी माथ्यु उसको छाटीमा चक्‍कु रोपिएर मरेको थियो भनेर थाहा पायो। ऊ लागु पदार्थको दुर्वसनमा फसेर धेरै ड्रगहरू खान थालेको थियो। उसलाई के भयो कसैलाई थाहा थिएन। ऊ केवल २३ वर्षको मात्र थियो। मारेकलाई बालककालको अर्को साथी मार्टिन झ्यालखानामा सात वर्ष कैदी हुन पुगेको थियो।

आफूलाई परमेश्वरले नयाँ जीवन दिनुभएको थियो भनेर खुशी व्यक्त गर्दै यो सुनायो, "युवाहरूले तिनीहरूको जीवनको लक्ष्य थाहा पाउन् भन्ने अभियानमा म लागेको छु, जुन ढिलै भएपनि मैले पाएको थिएँ। मेरो कथा सुनेपछि अरू युवाहरूले पनि असल जीवन बिताऔस् भन्ने म चाहन्छु। सबै थोकबाट मलाई उद्धार गर्नुभएकोमा म परमेश्वरप्रति आभारित छु। उहाँले मलाई सबै थोक दिनुभयो। अब ममा भएको सबै थोक उहाँलाई दिएको छु।"

मारेक मिसाइक युथ डाइरेक्टरमात्र होइन पोल्याण्डको होप च्यानलको वक्ता पनि भएका छन्।

-आन्ड्यु मेकचेस्नी