---
title:  थप जानकारी
date:   08/09/2023
---

बालबालिकाहरू पनि परमेश्‍वरका विश्‍वासीहरू हुन् र तिनीहरूलाई आदरपूर्वक व्यवहार गर्नुपर्छ भन्ने पावलको नीति त्यसबेलाको समाजको निम्तिमात्र होइन बर्तमान हाम्रो समाजमा पनि लागु हुन्छ। बाबुहरूप्रति उनले गरेको सम्बोधनमा (एफिसी ६:४) बाबुहरूका जिम्मेवारीहरू के हो भनेर उनले हामीलाई सुनाउँछन्। दासहरूको निम्ति उनले दिएका नीतिहरू (एफिसी ६:५-८), र विशेष गरेर दासका मालिकहरूलाई उनले सुनाएका आग्रहहरू (एफिसी ६:९) त्यसबेलाको निम्तिमात्र होइन हाम्रै समाज र संस्कारको निम्ति चुनौतीपूर्ण छ। दास र नोकरहरूको बीचमा हुने सामाजिक दुरी अहिले पनि कायमै छ। दास, सेवक, कर्मचारी, हाकिम, हुनेखाने र शोषणमा परेका गरिवहरूको बीचमा हुने दुरी बाइबलको अनुसार ठूलो नैतिक दुष्टता हो। त्यसकारण, प्रथम् शताव्दीका एफिससका विश्‍वासीहरूलाई गरेको सम्बोधनलाई हाम्रो सामाजिक परिवेशमा कसरी प्रयोग गर्ने भन्ने कुरामा ध्यान दिनु जरुरी छ। अरूहरू वा हामीभन्दा निम्न वर्गका मानिसहरूलाई हामी कसरी व्यवहार गर्छौँ त्यो हाम्रो सम्बन्ध सुसमाचारलाई आत्मसात् गर्ने भरमा पर्दछ। तलका चिन्तनमननहरू त्यस धारणालाई महत्त्व दिन सहयोग गर्नुपर्छ।

**चिन्तनमनन**:

`बालबालिकाहरू पनि परमेश्‍वरको आगमनको निम्ति पर्खिएर बसेका जनहरू हुन् भन्नुको अर्थ एडभेन्टिस्टहरूको निम्ति के छ? (लूका १:१७, मलाकी ४:६)।`

`बालबालिकाहरूप्रति पावलले देखाएको आदरलाई हाम्रो हृदय खोतलिनुपर्दछ: बर्तमान समाजमा पनि बालबालिकाहरूलाई हिँसा, यौनदुर्व्यहार र सानैदेखि लज्जित बनाउने क्रियाकलापहरू भएरहेकाछन्। ख्रीष्टको अनुयायी भएको हैशियतले ती दुर्भाग्यमा परेका बालबालिकाहरूप्रति हाम्रो जिम्मेवारी के छ? अमेरिकामा बालबालिकाहरूको हकहित सुरक्षा गर्ने निकाय छ: https://www.cdc.gov/violenceprevention/), https://www.ncrc.gov.np/ भने नेपालमा पनि र https://www.facebook.com/cwin.org.np/ निकायहरू छन्। बालबालिकहरूप्रति हाम्रो जिम्मेवारी के छ?`

`बालबालिकाहरूप्रति पावल आदर र तिनीहरूप्रति येशूको कोमल चासोलाई मध्यनजरमा राखेर चर्च भएको हैशियतले तिनीहरूको हकहित सुरक्षित गर्ने र पालन पोषण गर्न के जिम्मेवारी छ? बालबालिकाहरू पनि वयस्क मानिसहरू हुन् भन्ने धारणलाई मनमा राखेर तिनीहरूलाई सुरक्षित प्रदान गर्न चर्चमा के योजना बनाउन सकिन्छ?`

`एफिसी ६:५-९मा दासहरू र दासमालिकहरू बीचमा हुने सम्बन्धलाई प्रायजसो कर्मचारी र हाकिमहरूलाई पनि प्रयोग गरेका पाइन्छ। कुन परिस्थितिमा त्यो उचित हुन्छ र कुन परिस्थितमा उचित हुँदैन वा खतरा पनि हुन सक्छ?`

`आजको विश्‍वमा पनि दासप्रथा दर्दनाक वास्तविकता भइरहेको छ। विश्‍वको खबर अनुसार विश्‍वमा चारकरोड भन्दा बढि मानिसहरू दासत्वमा छन् (http://www.globalslaveryindex.org/) हामी स्वतन्त्र र आत्मिक मानिसहरू भएकोले दासत्वप्रथाको उन्मुलन अभियानप्रति हाम्रो प्रतिवद्धता छ। परमेश्‍वरका छोराछोरीहरू दासत्वमा रहेकाछन् भने तिनीहरूप्रति हाम्रो जिम्मेवारी के छ। "ओ होली नाइट" भन्ने क्रिष्ठमसको एउटा गीतमा यो लय छ: सिक्रीहरू तोडिनेछ, दास पनि हाम्रो भाइ नै हुन, परमेश्‍वरको नाउँमा सबै दमनहरू रोकिनेछ।" विपिन्न वर्गलाई शोषण गर्ने हाम्रो समाजको प्रवृत्तिप्रति हाम्रो चासो कस्तो छ?`