---
title:  बाबुआमाहरूलाई सल्लाह
date:   04/09/2023
---

`आफ्ना बालबालिका वा छोराछोरीहरूलाई बिनासित्ती रिस नदेखाउनु तर तिनीहरूलाई के गर्नुपर्छ भनेर बाबुआमाहरूलाई दिएको देहायका सल्लाहलाई बाबुआमाहरूले कसरी लिने? एफिसी ६:४; कलस्सी ३:२१।`

पावलको समयमा यहूदी कागजपत्र सिराकमा बाबुहरूले तिनीहरूका छोराहरूलाई कस्तो व्यवहार गर्नुपर्छ भनेर लेखिएको थियो: "जसले आफ्नो छोरोलाई माया गर्छ उसलाई उनले बराबर हिर्काउनुपर्छ। बालकलाई पुलपुल्यायो भने उसले बाबुलाई आतङ्कित बनाउँछ; बालकसँग खेल्न थाल्यो भने उसले बाबुलाई दु:खित बनाउनेछ....बाबुले आफ्नो छोरोलाई बेसरी अनुशासनमा राख्‍नुपर्छ र उसको जुआलाई भारी बनाउनु पर्छ। त्यसले गर्दा छोराले बाबुलाई लज्जित बनाउँदैन।" (सिराक ३०:१,९,१३)।

पावलको समयमा छोराछोरीहरूलाई कसरी कजाउनुपर्छ भन्ने त्यस नीतिले मान्यता पाएतापनि पावलको सल्लाह अत्यन्तै फरक छ। उनले बाबुलाई पहिला नकारत्मक आदेश दिन्छ: "तिम्रा छोराछोरीहरूलाई रिसले व्यवहार नगर," अनि सकारात्मक आदेश उनले दिन्छन्, "तर तिनीहरूलाई प्रभुको अनुशासन र शिक्षामा हुर्काओ" (एफिसी ६:४)। पावलको समयमा तिनीहरूका छोराछोरीहरूमाथि बाबुहरूको पूर्ण कानुनी अधिकार थियो। बाबुहरूले छोराछोरीहरूलाई घाउचोट पारेर हिँस्रक दण्ड दिन सक्थ्यो अझ तिनीहरूलाई मार्न पनि सक्थ्यो अर्थात् त्यसबेला बालअधिकार भन्ने धारणा जन्मेकोपनि थिएन। कतिपय समयमा छोराछोरीहरूलाई बाबुको दमन गर्न अधिकार दासलाई मालिकले गर्नेभन्दा ज्यादति थियो। पावलले त्यस खालको अधिकारलाई अनुमोदन गरेका छैनन् तर परिवारका बीचमा कस्तो नयाँ सम्बन्ध हुनुपर्छ जसले गर्द स्वस्थ, हँसिलो र मायालु परिवारको निर्माण होस्। यस परिवेशमा पनि इसाई बाबुहरूको उच्च निष्ठा ख्रीष्टमा हुनुपर्छ हुनुपर्छ भनेर पावलले आग्रह गर्दछन्। आफ्ना छोराछोरीहरूलाई कसरी कजाउने र तिनीहरूमाथि कस्तो अधिकार प्रयोग गर्ने सो विषयमा नयाँ सोच हुनुपर्छ भन्ने उनको जिकिर छ। छोराछोरीहरूलाई रिस देखाएर कजाउन खोज्दा परमेश्‍वरको शिक्षा र अनुशासन अनुसार तिनीहरू चल्दैनन्।

"बाबु र आमाहरू, तपाईँहरू आफ्नो घरमा परमेश्‍वरको प्रतिनिधित्व गरेर उहाँको मिजास वा चालमा चल्नुपर्दछ। हो, तपाईँहरूका आज्ञाहरू तिनीहरूले पालन गर्न तपाईँहरू अपेक्षा गर्नुहुन्छ, तर रिसारिस वा चर्कचर्की गरेर होइन, बरु दया र मायालु व्यवहार गरेर....।

"घरमा रमाइलो वातावरण होस्।  मिलनसार भएर घर चलोस्। यस्तो कुनै किसिमको बोलीवचन गर्न रोक्नुहोस् जसले गर्दा अपवित्र रिस र चर्काचर्की हुन्छ। 'बाबुहरू तिमीहरूका छोराछोरीहरूलाई रिस नउठाउ" भन्ने परमेश्‍वरको आदेश हो।....

"आफूले पाएको छोराछोरीहरू हुन् भन्दैमा तिनीहरूप्रति कठोर हुने र दवाउने वा जबरजस्ती आज्ञा पालन गर्न लगाउने इजाजत परमेश्‍वरको वचनमा कहिँ पनि लेखिएको छैन। घर परिवारको जीवनमा होस् वा राष्ट्रहरू चलाउने सरकारको होस् परमेश्‍वरको व्यवस्था वा दश आज्ञाहरू परमेश्‍वरको अनन्त प्रेमको हृदयबाट वगेका हुन्।"-एलेन जी ह्वाइट, चाइल्ड गाइडेन्स, पृ. २५९।

`माथिको  पाठले बाबुआमा र छोराछोरीहरूको बीचमा हुने कारोबारलाई औल्याएतापनि अरूहरूसँगको सम्बन्धमा पनि ती नीतहरूलाई हामील कसरी अबलम्बन गर्न सक्नुपर्दछ?`