---
title:  उच्च पारिनुभएको येशूको शक्ति
date:   08/07/2023
---

### यस अध्यायका मूल पदहरू
एफिसी १:१५-२३; एफिसी ३:१४-२१; १ थेस्सोलिनिकी ५:१६-१८; व्यवस्थ ९:२३; १ कोरन्थी १५:२२; भजन ११०:१।

> <p>यस अध्यायको मूल सार पद</p>
> अनि "हामी विश्‍वास गर्नेहरूका निम्‍ति उहाँको शक्तिको असीम महानता के हो, सो तिमीहरू जान्‍न सक। त्‍यो शक्ति उहाँको महान्‌ सामर्थ्‍यको काम नै हो,  जो उहाँले ख्रीष्‍टमा पूरा गर्नुभयो, जब उहाँले ख्रीष्‍टलाई मरेकाहरूबाट जीवित पार्नुभयो, अनि स्‍वर्गीय स्‍थानहरूमा आफ्‍नै दाहिने बाहुलीपट्टि बसाल्‍नुभयो।" एफिसी १:१९-२०।

मानव जाति जहिले पनि धेरै बल र शक्तिहरूको निम्ति भोको भएको पाइन्छ। कारहरू निर्माण गर्ने कम्पनी डेभेल मोटरसले १६ वटा सिलिन्डर भएको कार निर्माण गरे। त्यसको इन्जिन १२.३ लिटरको थियो,  त्यसको घोडाशक्ती ५,००० भन्दा बढिको थियो। त्यो तिब्र गतिमा गुड्ने गाडी चित्त बुझेन भने पिटरबिल्ट सेमीट्रकले खेलाडीको निम्ति कार तयार गरे। त्यसलाई ती प्राट एण्ड व्हिटनी जे ३४-४८ जेट इन्जिनहरू भएको भनिन्छ। यसले ३६,००० घोडाशक्तिको तिब्र गति गुड्ने ट्रक हो। यो ६.५ सेकेन्डमा आधा किलोमिटर  दुगुर्छ। यसमा दुई पाराशुटहरू छन्। प्रतिघन्टा ३७६ माइल दगुरेपछि ती पाराशुटहरू खोलिन्छ।

त्यसको बिपरित पावलले एफिसीहरूलाई विशेष अनुरोध गर्दछन्। एफिसीको संस्कार र संस्कृतिका मानिसहरूले पूजा गर्ने विभिन्न देवी र देवताहरूको शक्ति भन्दा तिनीहरूको निम्ति परमेश्‍वरले दिनुहुने र तिनीहरूलाई उपलब्ध गराइएको पवित्र आत्माको शक्ति झन शक्तिशाली भएकोले त्यसको निम्ति चाहना गरे भनेर विश्‍वासीहरूलाई अनुरोध गर्छन्। त्यो शक्ति तिनीहरूलाई येशू ख्रीष्टबाट उपलब्ध छ भनेर पनि उनले ठोकुवा गर्छन्। यो परमेश्‍वरको शक्ति कुनै घोडाशक्ति वा जादुको शक्तिले नाप्न सक्दैन, तर जगत ब्रम्हाण्डलाई नै हल्लाउने मुक्तिको इतिहासका यी घट्नाहरूले देखाउँदछ भनेर उनले व्यक्त गर्दछन्: (१) येशूको पुनरुत्थान; (२) परमेश्‍वरको सिंहासनमा उहाँलाई आशिन गर्न उहाँलाई उचालिएको; (३) सबै थोक येशू ख्रीष्टको प्रभुत्वमा राखिएको; (४) येशू ख्रीष्ट चर्च वा विश्‍वासीहरूको समूहको शिर हुन दिएको (एफिसी १:१९-२३)।

ती चार घट्नाहरूलाई आत्मसात् गरेर विश्‍वासीहरू परमेश्‍वरको  महाशक्तिको व्यापकता तिनीहरूको निम्ति गरेको कार्यान्वयन तिनीहरूको जीवनमा  अनुभव गर्न सक्छन् भनेर पावलले बताउँदछन्।