---
title:  येशू सबै थोकहरू हुनुहुन्छ र उहाँको चर्च
date:   13/07/2023
---

भजन ११०:१ को भविष्यवाणीलाई येशूलाई नै उच्च पारिएर सम्बोधन गरेको भनेर सुरुका इसाईहरू महसुस गरेका थिए: "परमप्रभु मेरा परमप्रभुलाई भन्‍नुहुन्‍छ,  “तिमी मेरो दाहिने हातपट्टि बस,  जबसम्‍म म तिम्रा शत्रुहरूलाई तिम्रा खुट्टाको पाउदान तुल्‍याउँदिनँ।” भजनसंग्रह ११०:१। तिनीहरूले भजन ८लाई पनि त्यही हिसाबले हेरेका थिए। येशूको महिमा गर्ने भजन ८मा यसरी लेखिएको छ: "१ हे हाम्रा सर्वमान्‍य परमप्रभु, सारा पृथ्‍वीभरि तपाईंको नाउँ कति महिमित छ! तपाईंका महिमाको स्‍तुतिगान उच्‍च स्‍वर्गमा हुँदछ। २ शिशुहरू र दूधे-बालकहरूका ओठबाट तपाईंले पूर्ण प्रशंसा निकाल्‍नुभएको छ, तपाईंका शत्रुहरूका कारणले, अनि शत्रु र प्रतिपक्षीलाई चूप गराउनलाई तपाईंले यसो गर्नुभएको छ। ३ जब म तपाईंको हातले बनाएको आकाशलाई, र तपाईंले स्‍थापित गर्नुभएका जून र ताराहरूमाथि विचार गर्छु,  ४ मानिस के हो, र तपाईं त्‍यसको वास्‍ता राख्‍नुहुन्‍छ?  मानिसको छोरो के हो, र तपाईं त्‍यसको फिक्री गर्नुहुन्‍छ?  ५ तपाईंले त्‍यसलाई स्‍वर्गीय प्राणीहरूभन्‍दा केही मात्र सानो बनाउनुभयो, र त्‍यसलाई महिमा र आदरको मुकुट पहिराउनुभएको छ। ६ आफ्‍नो हातका कामहरूमाथि तपाईंले त्‍यसलाई शासक बनाउनुभएको छ। सबै थोक तपाईंले त्‍यसका पैतालामुनि राखिदिनुभएको छ–  ७ सबै भेड़ाबाख्रा र गाई-गोरु र वनका सबै पशुहरू,  ८ आकाशका पक्षीहरू र समुद्रका माछाहरू र समुद्रभित्र पौड़ने सबै जन्‍तुहरू।  ९ हे हाम्रा सर्वमान्‍य परमप्रभु, सारा पृथ्‍वीभरि तपाईंको नाउँ कति गौरवमय छ!"  त्यस बेलाको होस् वा अहिलेको होस्, आकाश वा अन्धकारका शक्तिहरूले येशूका भक्तहरूमाथि रजाइँ गरेको अनुभव गरेतापनि वा तिनीहरूले धम्काए र तर्साएतापनि येशूभक्तहरूले यो सत्यलाई आत्मसात् गर्नु जरुरी छ कि ती शक्तिहरू ख्रीष्टका पाउमुनि थिए।

यो ख्याल गर्नुहोस्, सबै थोकहरू येशूको पाउमुनि राखेपछि पिताले उहाँलाई चर्चको शिर बनाउनुभयो। एफिसी १:२२मा यसरी लेखिएको छ "परमेश्‍वरले सबै कुरा उहाँका पाउमुनि राखिदिनुभयो, र मण्‍डलीको निम्‍ति उहाँलाई नै सबै कुराको शिर बनाइदिनुभयो।" सबै थोकहरू भन्दा विश्‍वव्यापी रूपमा भनेतापनि पावलले एफिसी १:२१मा ती  शक्तिहरूमाथि येशूको प्रभुत्व भएको अडान लिन्छन्। सबै थोकहरू-सारा जगत, अलौकिक, आत्मिक वा अध्यात्मिक शक्तिहरू उहाँको पाउमुनि छन्। तिनीहरू उहाँको खतनमा बस्नुपर्ने औल्याइएको छ।

`येशू ख्रीष्ट विश्‍वब्रम्हाण्डको सिंहासनमा आशिन गरिनुभएकोले र सारा स्वर्ग र पृथ्वीमाथि उहाँको आधिपत्य भएको हैशियतले उहाँको चर्चको निम्ति के फाइदाहरू छन्? हेर्नुहोस्: एफिसी १:२२-२३।`

सबै दुष्ट शक्तिहरूमाथि येशूलाई परमेश्‍वरले बिजयी बनाउनु भएको थियो। चर्च ख्रीष्टसँगै नजिकै पहिचान गरिएको र त्यसलाई आवश्यक परेका सबै थोकहरू उहाँले परिपूर्ति गर्नुभएकोले सैतान र उसका दुष्टआत्मा शत्रुहरूमाथि पनि बिजयी भएको ग्यारेन्टी भएको छ।

जुन शक्ति येशूको पुनरुत्थानमा देखाइएको थियो र जगतको प्रत्येक शक्तिमाथि उहाँलाई उच्च पारिएको थियो, त्यही शक्ति चर्चको निम्ति सक्रिय भएको थियो। परमेश्‍वरले चर्चलाई विजयी येशू ख्रीष्ट दिनुभएको थियो। जब चर्चका विश्‍वासीहरू येशूमा एकाभावना भएर एक आपसमा पनि एकाभावना हुन्छ तब त्यो चर्चलाई येशूको शरीर भनेर सम्बोधन गरिन्छ।

उच्च पारिनुभएको ख्रीष्टलाई हामीले कसरी  थाहा पाउने र हाम्रो जीवनमा परमेश्‍वरको शक्तिको अनुभव कसरी गर्ने? पावलले त्यसको निम्ति तरिका र प्रक्रिया वा रणनीतिहरूको सिधै उल्लेख गर्दैनन्। तर, एफिसीहरूको प्रार्थनाको प्रतिवेदनले त्यो शक्ति कसरी अनुभव गर्न सकिन्छ भनेर हामीलाई आभास् दिएको छ। उनको प्रार्थनाको जवाफ परमेश्‍वरले दिनुहुन्छ भनेर पावलले विश्‍वास गरेका थिए। ख्रीष्टमा प्रकट भएको परमेश्‍वरको शक्ति नै पर्याप्‍त भएको थाहा पाएर पावलले आनन्द मनाउँदै आफ्नो भनाइमा अडिग हुन्छन्। अनि त्यो शक्ति विश्‍वासीहरूको जीवनमा सक्रिय होस् भनेर परमेश्‍वरकै अगाडि मा प्रार्थना गर्छन्।

`तपाईँको आफ्नै जीवनमा प्रार्थनाको शक्तिलाई कसरी अनुभव गर्नुभएको छ? प्रार्थनाको जवाफ पाएकोमामात्र होइन, तर दैनिक प्रार्थना र उपासनामा हामीलाई परमेश्‍वरको नजिक कसरी ल्याउँछ र येशूमा उपलब्ध गराइएको शक्ति हामीले पनि उपभोग गरेकाछौँ भन्ने गवाही  केही छ त?`