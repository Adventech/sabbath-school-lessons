---
title:  भित्री अन्तरचेतनाबाट नै पवित्र आत्माको अनुभव गर्नु
date:   10/07/2023
---

> <p></p>
> "मेरो प्रार्थनामा तिमीहरूलाई सम्‍झना गर्दै तिमीहरूका निम्‍ति धन्‍यवाद दिन म थामिन्‍नँ। म प्रार्थना गरिरहन्‍छु, कि हाम्रा प्रभु येशू ख्रीष्‍टका परमेश्‍वर, महिमाका पिताले तिमीहरूलाई उहाँको विषयको ज्ञानमा बुद्धि र प्रकाशको आत्‍मा देऊन्‌।" एफिसी १:१६-१७।

प्रार्थनाको बारेमा खबर दिने क्रममा परमेश्‍वरको सिंहासनको सामु एउटा मूख्य अनुरोध पावलले राख्‍दछन्। जब विश्‍वासीहरूले येशूलाई ग्रहण गरे तब त्यसबेला तिनीहरूको जीवनमा पवित्र आत्मा आएका थिए भनेर उनले अनुभव गरेका थिए भनेर उनले भन्दछन् (एफिसी १:१३,१४)। अब येशूको बारेमा गहिरो समझ थाहा पाउन तिनीहरूलाई चाहिने  आत्मिक दिव्यज्ञान तिनीहरूमा ताजारूपमा खनियोस् भनेर पावलले प्रार्थना गर्दछन् (उहाँका ज्ञानमा, एफिसी १:१७)।

`पवित्र आत्माले विश्‍वासीहरूलाई विशेष आत्मज्ञान दिउनु भनेर पावलले गरेको प्रार्थनामा के ती विषयबस्तु समावेश भएको छ? हेर्नुहोस्, एफिसी १:१७-१९।`

"कुन आशाको निम्‍ति उहाँले तिमीहरूलाई बोलाउनुभएको छ" (एफिसी १:१८) त्यसको भित्री आत्मज्ञान तिनीहरूमा होस् भन्ने तिनीहरूको निम्ति प्रार्थना गर्ने क्रममा तिनीहरूको मुक्तिको निम्ति परमेश्‍वरले विगतमा के गर्नुभयो त्यसको बारेमा पनि उनले तिनीहरूलाई सजग गराउँछन् (एफिसी १:३-९,११-१३) र तिनीहरूको निम्ति तयार पारिएको महिमित भविष्यको ज्ञान पनि तिनीहरूमा घुसोस् भनेर उनले प्रार्थना गर्छन् (एफिसी १:१०,१४)।

जब तिनीहरूले महिमित उत्तराधिकारीको सम्पत्ति के हो सो तिनीहरूले ज्ञान पाउन् भनेर प्रार्थना गर्दा (एफिसी १:१८) विश्‍वासीहरू परमेश्‍वरका उत्तराधिकारीहरू हुन् भन्ने पुरानो करारको अवधारणालाई याद दिलाउँछन् (व्यवस्था ९:२९, व्यवस्था ३२:९, जकरिया २:१२ सँग एफिसी १:११ तुलना गर्नुहोस्)। तिनीहरूले परमेश्‍वरबाट उत्तराधिकारीले पाउने सम्पत्तिमात्र होइन, तिनीहरू नै परमेश्‍वरका सम्पत्ति वा उत्तराधिकारीहरू हुन् भनेर तिनीहरूले बुझोस् भनेर उनले चाहेका थिए। परमेश्‍वरको सामु तिनीहरू कतिको अमूल्य छन् सो तिनीहरूले बुझौस् भन्ने उनको इच्छा थियो।

"अनि हामी विश्‍वास गर्नेहरूका निम्‍ति उहाँको शक्तिको असीम महानता के हो, सो तिमीहरू जान्‍न सक" (एफिसी १:१९) भनेर पावलले प्रार्थना गर्दा तिनीहरूमा हुनुपर्ने भित्री आत्मज्ञानको बारेमा चाहना व्यक्त गरेका थिए। परमेश्‍वरको शक्तिको महानता पवित्र आत्माले तिनीहरूमा ल्याउन् भन्ने उनले कल्पना गरेका थिए। त्यो शक्ति विश्‍वासीहरूले अनुभव गर्न सकुन् भन्ने उनको प्रार्थना थियो।

पावलले गर्ने सबै प्रार्थनाहरूमा विश्‍वासीहरूलाई येशूमा के दिइएको छ सो तिनीहरूले व्यक्तिगत तवरमै अनुभव गरुन् भनेर आफ्नो चाहना व्यक्त गरेका थिए।

`"हामी विश्‍वास गर्नेहरूका निम्‍ति उहाँको शक्तिको असीम महानता के हो" सो तपाईले कसरी राम्रोसँग अनुभव गर्न सक्नुहुन्छ? तपाईँको दैनिक जीवनमा त्यसको अर्थ के हो कसरी बुझ्ने?`