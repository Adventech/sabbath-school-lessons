---
title:  थप जानकारी
date:   14/07/2023
---

येशूलाई उच्च पारिएको वर्णन लेखिएको एलेन जी ह्वाइटका यी दुई अंशहरूको अध्ययन गर्नुहोस्:

"जब येशू पृथ्वीबाट उक्लिनुभयो तब उहाँ स्वर्गका ढोकाहरूबाट पस्नुभएको  थियो। स्वर्गदूतहरूको जयजयकार ध्वनीको बीचमा उहाँलाई सिंहासनमा बसालिएको  थियो। येशूलाई सम्मान गर्ने समारोह सम्पन्न भएको लगत्तै पवित्र आत्मा चेलाहरूमा ठूलो प्रवाहसाथ ओर्लनुभएको थियो, र ख्रीष्टलाई महिमित गराइएको थियो। जुन महिमा परमेश्‍वर पितासँग सारा अनन्त युगदेखि थियो। पेन्टिकोस्टमा पवित्र आत्मा खनिनुभएकोले यो देखाएको थियो कि मुक्तिदाताको उद्‍घाटन समारोह सम्पन्न भयो भनेर स्वर्गले खबर दिएको थियो। उहाँको प्रतिज्ञा अनुसार उहाँले स्वर्गबाट उहाँका अनुयायीहरूलाई पवित्र आत्मा उहाँले पठाउनुभएको थियो। चेलाहरूमा खनिएको  पवित्र आत्माले यो खबर दिएको थियो कि येशू पुजारी र राजा हुनुभएको हैशियतले सारा स्वर्ग र पृथ्वीको अधिकार उहाँले पाउनुभयो, र उहाँका जनहरूमाथि उहाँ अभिषेक गरिएको प्रभु हुन पुग्नुभएको थियो।"-आक्टस अभ द यआपोस्टल्स, पृ.३८,३९।

"पिताका हात पाखुराहरूले उहाँका पुत्रलाई घेरिएको थियो, र यो वचन उहाँले उच्चारण गर्नुभएको थियो, 'परमेश्‍वरका सबै स्वर्गदूतहरूले उहाँको आराधन गरोस्।' हिब्रू १:६।

"उच्चारण नै गर्न नसकिने आनन्दले सारा शासकहरू र अधिकारवालाहरू र शक्तिहरूले जीवनको राजकुमारको सर्वोच्चतालाई स्वीकारेका थिए। स्वर्गका स्वर्गदूतहरूको फौजले उहाँको सामु घोप्टो परे, जम्मा भएका जीवहरूको खुशीयालीको यो आवाजले स्वर्गका सारा कक्षहरूमा भरिएको थियो, 'तिनीहरू चर्को सोरले यसो भनिरहेका थिए, “मारिएका थुमा सामर्थ्‍य, वैभव, बुद्धि, शक्ति सम्‍मान, महिमा, र स्‍तुति ग्रहण गर्ने योग्‍यका हुनुहुन्‍छ।” प्रकाश ५:१२ ।

"स्वर्गदूतहरूले बजाएका तार बाजा हार्पहरूसँग मिसिएर  निकालिएको बिजयको सङ्गितले सारा स्वर्ग नै आनन्द र स्तुतिले भरिभराउ भएको भएको थियो। प्रेमको जित भयो। हराएको भेट्टाइयो। सारा स्वर्गमा उच्च स्वरमा आवाजहरू निकाल्दै यो घोषणा गरिएको थियो, “सिंहासनमा विराजमान हुनुहुनेलाई र थुमालाई स्‍तुति, सम्‍मान, महिमा, र सामर्थ्‍य सदासर्वदा होस्‌ ।” प्रकाश ५:१३ ।–  द डिजाएर अभ एजेज्, पृ. ८३४,८३५ ।

**चिन्तनमनन**:

`"अहिले" र "अझै भएकोछैन" भन्ने येशूका उच्च सम्मानको बारेमा मनन गर्नुहोस्। कुन आधारमा येशू अहिले नै सबै थोकहरूका प्रभु हुनुहुन्छ? सैननका शक्तिहरू उहाँको दवावमा अहिलेनै छन्। फेरि "अझै नभएको" भविष्यमा उहाँको पूर्ण राज्यको निम्ति हामी अपेक्षा गरिरहेकाछौँ भनेर कुन अर्थमा लिने? हेर्नुहोस्, "२४ तब अन्‍त्‍य आउनेछ, जब उहाँले हरेक शासन, हरेक अख्‍तियार र शक्ति नष्‍ट पारेर परमेश्‍वर, अर्थात्‌ पितालाई राज्‍य सुम्‍पिदिनुहुनेछ। २५ किनकि उहाँले आफ्‍ना सारा शत्रुलाई आफ्‍ना पाउमुनि नपारुञ्‍जेल उहाँले राज्‍य गर्नैपर्छ। २६ सबैभन्‍दा पछि नष्‍ट पारिने शत्रु मृत्‍यु हो। २७ “किनभने परमेश्‍वरले सबै कुरा उहाँका पाउमुनि अधीनमा राख्‍नुभएको छ।” तर यो स्‍पष्‍ट छ, कि “सबै कुरा उहाँको अधीनमा राखिएको छ” भन्‍नाले परमेश्‍वर आफै त्‍यस अधीनतामुनि हुनुहुन्‍न, जसले सबै कुरा ख्रीष्‍टको अधीनमा राखिदिनुभएको हो। २८ जब सबै कुरा उहाँको अधीनमा ल्‍याइन्‍छन्‌, तब स्‍वयम्‌ पुत्र उहाँको अधीनमा हुनुहुनेछ, जसले सब थोक उहाँको अधीनतामा राख्‍नुहुन्‍छ, ताकि परमेश्‍वर नै सबै थोकका सर्वेसर्वा होऊन्‌।" १ कोरिन्थी १५:२४-२८।`

`ख्रीष्टले सबैमाथि अधिकार गर्नुभएको छ भन्ने आत्मज्ञानको आधारमा तपाईँ उनो अधिनमा  अहिले नै कसरी रहनुभएको छ? वा के ती पतित शक्तिहरूको प्रभुत्वमा तपाईँ रहनुभएको छ कि? तपाईँलाई थाहा छ ती शक्तिहरू बितेर जानेछन्। ती हारिएका दुष्ट तत्व र शत्रुहरूका शक्तिहरू यस संसारमा कुनै न कुनै रूपमा प्रभुत्व त गरिनै रहेका छन्, तर त्यसबाट हामी कसरी उकासिएर वा बचेर रहने?`