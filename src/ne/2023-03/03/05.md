---
title:  सबै शक्तिहरूभन्दा माथि सर्वशक्तिमान येशू ख्रीष्ट
date:   12/07/2023
---

सारा जगतब्रम्हाण्ड वा कसमोसको सिंहासनमा परमेश्‍वर पितासँग येशू आशिन हुनुभएर उहाँले सर्वोच्च स्थान पाउनुभएकोमा पावल अत्यन्तै भावविभोर भएर आनन्द मनाउँछन्। येशू ख्रीष्टको पितासँगको सम्बन्धको परिचय दिइसकेपछि ("स्वर्गीय स्थानहरूमा परमेश्‍वरको दाहिने हातमा आशिन हुनुभएको" एफिसी १:२०), येशूको "शक्तिहरूसँग"को सम्बन्धतिर आफ्नो ध्यान फर्काउँछन्। परमेश्‍वर पितासँग सहभागी हुनुभएर येशूको शक्ति सबैभन्दा माथि छ (एफिसी १:२१)।

`आध्यात्मिक जगतमा परमेश्‍वरको प्रतिद्वन्धी सैतानको पनि शक्ति छ। उसले आफ्ना पतित स्वर्गदूत वा दुष्ट आत्माहरूले आत्मिक जगतमा चलखेल गरिरहेकाछन् ती शक्तिहरूप्रति आफू सजग रहेको भनेर किन चासो देखाउँछन्? हेर्नुहोस्, एफिसी १:२१-२२; एफिसी २:१-३ र एफिसी ६:१०-१२।`

प्रेरित १९:११-२१मा तन्त्रमन्त्र गर्ने स्किभा यहूदीका सात जना छोराहरूको घट्नाले एफिसी सहर जादु, तन्त्रमन्त्र, टुनामुना, बिर जगानउने, भुतप्रेत जगाउने, इन्द्रजाल जस्त कलाहरूको केन्द्रविन्दु वा राजधानी थियो। यो पावलको समयमा थियो। "ग्रीक सभ्यता वा संस्कारमा जादु, तन्त्रमन्त्र, झाँक्री, टुनामुना आदि गर्ने संस्कारको बाहुल्यता थियो। मानिसहरूको जीवनको प्रत्येक पक्षमा देवीदेवता, भुतप्रेत जस्ता विभिन्न आत्माहरू सक्रिय थिए भनेर त्यसबेलाको संसारले विश्‍वास गर्दथ्यो। ती तान्त्रिक वा जादुगरहरूको काम भनेकै सहयोगी आत्माहरूबाट हानी गर्ने दुष्ट आत्माहरूको पहिचान गर्ने थियो। ती आत्माहरू कुन शक्ति र अधिकारको चलखेलमा छ भनेर तिनीहरूले सिक्दथे। त्यो ज्ञान ती तान्त्रिकहरूले थाहा पाएपछि व्यक्तिगत मानिसको हितको निम्ति ती आत्माहरूलाई नियन्त्रणमा लिएर चलखेल गर्दथे। मन्त्र उच्चारण गरेर, विभिन्न लिखित सूत्रहरूको जन्त्र बनाएर मानिसहरूको घाँटीमा झुन्ड्याइदिने, बुटी आदिहरूद्वारा ती तान्त्रिक वा झाँक्रीहरूले दुष्ट आत्मालाई नियन्त्रण गर्दथे। कोही बिरामी छ वा कुनै खेलमा भाग लिएर जित्‍नुछ भने आवश्यक जन्तर, सूत्र वा बुटी मानिसहरूलाई बाँधिदिन्थे।"- क्लिन्टन इ. आर्नोल्ड, पावर एण्ड माजिक: द कन्सेप्ट अभ पावर इन एफिसीयन्स, पृ. १८।

देवीदेवताहरूको नाउँ र भुतात्माका शक्तिहरू तन्त्रमन्त्र गरेर जगाउने एफिसीससका धार्मिक जीवन, सस्कार वा संस्कृतिको जीवनशैलीको भाग थियो। यहूदी झारफूक गर्नेहरू यताउती घुमेर आफ्नो काम गर्दथे (प्रेरित १९:१३)। आजको संसारमा पनि यो प्रचलित छ (नेपाली समाजमा त झन तिनीहरूको बाहुल्यता छ)। येशू ख्रीष्ट र ती "सैतानका शक्तिहरूको" बीचमा कस्तो सम्बन्ध छ भनेर पावलले एफिसीका विश्‍वासीहरूलाई स्पष्ट गर्न चाहेका थिए: सर्वोच्च स्थानमा रहनुभएको सर्वशक्तिमान येशू, "सबै शासन, र अधिकार, र शक्ति र राज्‍यमाथि, र यस युगका मात्र होइन, तर आउने युगका पनि जति नाउँ छन्‌, ती सबैमाथि उहाँ हुनुहुन्छ।"  एफिसी १:२१।

येशूका सार्वभौमिकता भन्दा बाहिर अरू कुनै शक्ति छैन भनेर निश्‍चित होस् भनेर आफ्ना पाठकहरूलाई पावलले बुझाउन प्रयास गरेका थिए। मन्त्रतन्त्रद्वारा जगाउने कुनै देवीदेवताहरूभन्दा उहाँ उच्च हुनुहुन्छ भनेर पावलले जिकिर गर्दछन्। येशूको शक्तिमा समयको दायराको फराकिलो बताउँदै येशूको शासनको बाहुल्यतालाई उनले उल्लेख गर्दछन्। ती शक्तिहरूमाथि शासन गर्ने उहाँको शक्ति त्यसबेलाको युगमामात्र उपलब्ध भएको  थियो तर आउने युगमा पनि उपलब्ध छ भनेर उनले जिकिर गर्दछन् (एफिसी १:२१)।

`आजभोली पनि ती दुष्टशक्तिहरूको चलखेल भइरहेको छ। तिनीहरूमा हामी नपर्न हामी कसरी निश्‍चित हुने? (अझ भन्नुपर्दा हाम्रो नेपालमा त त्यो लोकप्रिय नै छ-अनुवादक)।`