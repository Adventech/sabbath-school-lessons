---
title:  पुनरुत्थानको शक्तिमा सहभागी हुने
date:   11/07/2023
---

एफिसी १:२०-२३मा उल्लेख गरिएको प्रार्थनाको लेखमा पावलले तेस्रो आत्मज्ञानको विषयबस्तुको बारेमा विस्तृत छलफल गर्दछन्। पवित्र आत्माले विश्‍वासीहरूलाई परमेश्‍वरको शक्तिको बिशाल महानता तिनीहरूममा होस् भन्ने उनले चाहन्छन्। तिनीहरूकै लागि उहाँले त्यो शक्ति कार्यान्वयन गर्नुहुन्छ। परमेश्‍वरले त्यो शक्ति कसरी कार्यान्वयन गर्नु भयो भनेर पावलले मुक्तिको इतिहासको दुई घट्नाहरूलाई औल्याउँछन्: (१) येशूलाई मृत्युबाट पुनरुत्थान; (२) सारा विश्‍वब्रमाण्डको सिंहासनमा येशूको सम्मान (एफिसी १:२०)।

`येशूको  पुनरुत्थानमा परमेश्‍वरको शक्ति कसरी प्रकट गरिएको थियो? हेर्नुहोस्, १ कोरिन्थी १५:२०-२२; फिलिप्पी ३:७-११; हिब्रू १३:२०-२१; १ पत्रुस १:३।`

येशूको पुनरुत्थान, इसाई आस्था, निष्ठा, विश्‍वास र सिद्धान्त को मुटु हो र यसलाई कम महत्त्वमा झार्न कुनै सिद्धान्त, ज्ञानविज्ञान, दर्शन र कठित धर्मसँग सम्झौता गर्न सकिन्न (१ कोरन्थी १५:१४,१७)। येशू ख्रीष्टको पुनरुत्थान भएकै कारण उहाँमाथि निष्ठावान हुने विश्‍वासीहरू उहाँको फिर्ति आगमनमा (१ कोरन्थी १५:२०-२३) अनन्त जीवन पाउन, महान् र अद्धितिय पुनरुत्थानको निम्ति पर्खिरहेका हुन्छन्।  येशू ख्रीष्टको पुनरुत्थान भएकै कारणले सुसमाचारका सबै आशिषहरूको निम्ति उहाँमाथि नजर राखिरहन सक्छौँ। त्यसको फलस्वरुप हाम्रो जीवनमा पवित्र आत्माको उपस्थिति हुन्छ र अर्थमूलक जीवन यापन गर्दछौँ।

"परमेश्‍वरका दाहिने हातमा उहाँलाई बिराजमान गरिएको छ" (एफिसी १:२०)  भन्ने चित्रण भजन ११०:१बाट लिएको हो। नयाँ करारमा यो कथन बारम्बार दोहोर्‍याइएकोछ (भजनसंग्रहको अरू अंशहरूबाट पनि प्रभुलाई उच्च स्थानमा आशिन गरिएको धारणालाई नयाँ करारमा उतारिएको छ)। येशू ख्रीष्टलाई उच्च स्थानमा आशिन गरिएको चित्रण एफिसीको पुस्तकमा विशिष्ट स्थान ओगोटेको छ। अचम्म के छ भने, उहाँका निष्ठावन भक्त जनहरूलाई पनि "उठाउनुभयो, अनि स्‍वर्गीय स्‍थानहरूमा ख्रीष्‍ट येशूसँग बसाल्‍नुभयो।" एफिसी २:६।

त्यसको थपमा, ख्रीष्ट स्वर्गमा उत्रिनुहुँदा उहाँले उहाँका चर्चलाई सबै कुराहरूबाट भरपूर गर्नुभएको थियो र  चर्चको उत्थानको निम्ति  उपहार वा दक्षताहरू प्रदान गर्नुभएको थियो  भनेर पावलले सम्बोधन गर्दछन् (एफिसी ४:८-११)।

पिताको सिंहासनमा येशू निश्‍क्रिय गतिमा आशिन हुनुभएको छ भनेर औपचारिक चित्रण नगर्न पावलले हामीलाई एफिसी ४:८-११मा चेतावनी दिएका छन्। तर, "उचालिएको येशू गतिशील र शक्तिशाली हुनुहुन्छ र उहाँको पवित्र आत्माद्वारा उहाँ सक्रिय  हुँदै सारा संसारमा अघि बढ्दै विजेता भएर अघि बढिरहनुभएको छ भनेर नयाँ करारमा चित्रण गरिएको छ।"- एफ. एफ. ब्रुस, द इपिस्टल्स टु द कोलोसियन्स, टु फिलमन, एण्ड टु द इफिसियनस् (ग्राण्ड रापिडस्, मिशिगन: एर्डमानस्, १९८४) पृ. १३३। त्यसकारण येशूलाई उच्चस्थानमा आशिन गरिएको र उहाँको राज्यरोहणले विश्‍वासी भक्तजनहरूलाई केवल ईश्‍वरीय शक्ति प्रदान गर्ने चित्रणमात्र होइन उहाँ त्यस शक्तिका स्रोत पनि हुनुहुन्छ भनेर पावलले जिकिर गर्दछन्।

`तपाईँको जीवनमा येशू ख्रीष्टको शक्तिको आवश्यकता कहाँ कहाँ पर्छ? त्यस शक्तिलाई उपलब्ध गर्न अझ हामी उत्तम जीवन कसरी बिताउने? हाम्रो जीवनशैली कस्तो छ जसले गर्दा त्यो शक्तिलाई उपयोग गर्न असक्षम् हुन्छौँ?`