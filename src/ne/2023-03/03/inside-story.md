---
title:  कथा
date:   14/07/2023
---

### अनलाइन वा इन्टरनेट मिसिनेरी

_नेमान्या, सर्बिया_

नेमन्याले इन्टरनेट हेर्दै थियो। त्यहाँ आफ्नो सर्वियन भाषामा सेभेन्थ-डे एडभेन्टिस्टको बारेमा धेरै पानाहरू भएको उसले देखेनन्। "हाम्रो चर्चले इन्टरनेटमा आफ्नो क्रियाकलापको बारेमा किन धेरै सूचनाहरू राख्‍दैनन्?" उनलाई अचम्म मानेर सोचे। "त्यसको बारेमा कसैले किन गर्दैन?" आफूले आफैलाई सोधे।

अनि अर्को प्रश्‍न उनको दिमागमा घुस्यो, "होइन, यसको बारेमा म आफूले नै किन केही नगर्ने?" नेमन्याले अनलाइन वा इन्टरनेटबाट सुसमाचार सुनाउने काम सुरु गरे। आज संसारभरी त्यो सेवाको उपभोग गर्नेमा ५,००० भन्दा बेसी सहभागीहरू छन्। अर्को थप दुई सामाजिक सञ्‍जालहरूले पनि त्यस कार्यक्रममा सहभागी भएका छन्। सामाजिक सञ्‍जालमा सेभेन्थ-डे एडभेन्टिस्ट सन्देशहरू राख्‍ने बाहेक उनले २०-३० समूहहरू छन् जसले अनलाइनबाट बाइबल अध्ययन गरिरहेको नेमन्याले रेखदेख गर्दछ। दुई वर्षभित्रमा १० जना युवाहरूले बप्‍तिस्मा लिएका छन्। अनि धेरै युवाहरू सर्वियाको राजधानी बेलग्रेडको एडभेन्टिस्ट सेमिनारीमा बाइबल अध्ययन गरिरहेका छन्।

इन्टरनेट सेवाद्वारा सुसमाचार प्रचारक हुनु भनेको के हो?

एक छिन त यो डरलाग्दो आँट हुनसक्छ भनेर २५ वर्षको युवक नेमन्याले बताउँछ।

आफूलाई दुष्ट आत्माले धम्कि दिएको एक जना युवकले लेखेको थियो। त्यो दुष्ट आत्मा आफू भगवान हुँ र धेरैलाई मारिसकेको उसले लेखेको थियो। "मेरो निम्ति प्रार्थना गर्न सक्नुहुन्छ?," नेमन्यालाई त्यस युवकले सोध्यो।

नेमन्जाले इन्टरनेटबाट नै दश जनाहरूको समूख खडा गरिन् र त्यस युवकको निम्ति प्रार्थना गर्न थाले। दुई दिनपछि आभारित भएर तिनीहरूलाई पत्र लेखे, "दुष्ट आत्माको आक्रमण कम भयो र आज त मलाई आक्रमण नै गरेन।" त्यस युवक नेमान्याको इन्टरनेटबाट बाइबल अध्ययन गर्ने कार्यक्रमका समूहरूमा सरिक भयो। "परमेश्‍वरले उसलाई सहयोग गर्‍यो," नेमान्याले बतायो।

उसले खडा गरेको बाइबल अध्ययन टोलीहरूमा महिलाहरूको पनि टोली थियो। त्यस टोलीलाई अस्ट्रियाको भियनाकी टामारा नाउँ गरेकी एक महिलाले पत्र पठाइन्। उनी प्रभुभोजमा सरिक हुन चाहेकी आफ्नो तिब्र चाहना व्यक्त गरिन्। तर आफू कहाँ जाने थाहा नभएको लेखिन्। अनि उनले नेमान्यालाई कुन चर्चमा सरिक हुने बताइन्। "कुन चर्चमा सरिक हुने भन्ने जवाफ सजिलो छ। बाइबल पढ्नुहोस्, प्रार्थना गर्नुहोस्। तपाईँले के गर्नुपर्छ परमेश्वरले भन्नुहुनेछ।"

शिष्ट तवरले टामाराले जवाफ दिइन् कि उनले बाइबल पढिसकेकी छिन् र प्रार्थना गरेकी छिन्।

नेमान्याले बाइबल अध्ययन सामग्री र इन्टरनेटमा राखिएको धेरै सामग्रीहरू पनि पठायो। टामाराले नेमान्यालाई धन्यवाद दिइन् र फेरि भनिन्, "म कुन चर्चमा जाने अझै थाहा छैन। नेमान्याले जवाफ दिइन्, "सेभेन्थ-डे एडभेन्टिस्ट चर्चमा जान म सुझाव दिन्छु।" नेमान्याको जवाफमा आफू सन्तुष्ट नभएकोले अर्को चर्चमा गइन् तर त्यहाँ आफ्नो मोटर पार्क गर्न ठाउँ पाइनन्। अनि ३०० माइल वा ५०० किलोमिटर टाढा को बोसनिया र हर्जगोभिनामा रहेकी एक महिलाले महिलाहरूको निम्ति गठन भएको बाइबल अध्ययन टोलीमा टामाराले सरिक हुन चाहेकी र प्रभुभोजमा चासो देखाएकी थाहा पाएर टामारालाई पत्र लेखिन्, "हे टामारा, भियनाको एउटा चर्चमा प्रभुभोज शनिबार हुँदैछ। त्यस चर्चको ठेगाना यो हो।" टामारा चकित भइन्। "चर्चमा मेरो कार पार्क गर्ने ठाउँ खोज्दै थिएँ र म निराश हुँदै थिएँ। यसबेला तपाईँको सन्देश पाएँ," भनेर त्यस महिलालाई उनलले लेखिन्।

साबथ दिनमा प्रभुभोजमा सरिक हुन टामार एडभेन्टिस्ट चर्चमा गइन्। अब उनी एडभेन्टिस्ट चर्चमा सरिक हुन बाइबल अध्ययन गर्दैछिन्।

एक रात नेमान्या सुत्‍नलाई तयार गर्दै थियो तब एउटा सोच उसमा आयो, "तिमीले अलेक्साको निम्ति प्रार्थना गर्नु।" अनलाइन बाइबल अध्ययनमा सरिक भएपछि अलेस्काले सत्यलाई स्वीकारेको थियो तर बप्‍तिस्मा लिएको थिएन। अनि उसले यो लेखेर अध्ययन टोली छोडेको थियो, "मलाई सत्य के हो सो थाहा छ। तर म त्यस अनुसार चल्न चाहन्न। म आफ्नै जीवन बिताउन चाहन्छु।"

त्यस रात नेमान्याले उसको निम्ति प्रार्थना गर्‍यो। त्यो प्रार्थना सरल थियो, "हे प्रभु उसको हृदय छुनुहोस्।

अर्को दिन अलेक्साले लेख्यो, "सुन्नुहोस् त, मेरो हृदयमा पवित्र आत्माले छुनुभएको जस्तो अनुभव गरेको छु।"

नेमान्या छक्‍क पर्‍यो। त्यसको लागि नै उसले प्रार्थना गरेको थियो। "म टोलीमा फेरि सरिक हुन चाहन्छु, भनेर उसले लेखेको भए राम्रै हुन्थ्यो, तर मैले केको निम्ति प्रार्थना गरेको थिएँ त्यही उसले अनुभव गरिरहेको थियो। पछि ऊ अध्ययन टोलीमा फेरि सरिक भयो," अचम्म मान्दै नेमान्याले सुनायो।

अर्को युवक सामाजिक सञ्‍जालबाट एडभेन्टिस्टको सक्रियरुपमा घोर बिरोध गरिरहेको थियो।     नेमान्याले उसलाई लेख्यो, "भाइ ग्रेट कन्त्रोभर्सी किन नपढ्ने?" "हुन्छ म प्रयास गर्छु," उसले जवाफ दियो। एलेन जी. ह्वाइटको एकै रातमा पूरै पुस्तक पढ्यो। अर्को दिन उसले लेख्यो, "ए म त एडभेन्टिस्ट पो हुन लागेको छु।" एडभेन्टिस्ट चर्चले बाइबल सत्य सिकाइरहेको उसले स्वीकार्‍यो। अब बप्‍तिस्मा लिन ऊ तयार गरिरहेको छ।

- आन्ड्र्यु मेकचेस्नी