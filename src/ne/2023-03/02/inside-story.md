---
title:  कथा
date:   07/07/2023
---

### कुकुरले बचाउँछ

_सिक्युल मन्टेग्रो_

एक दिन २१ वर्षको सेभेन्थ-डे एडभेन्टिस्ट युवक एक जना वृद्ध बाबुको घरमा गएको थियो। त्यो सिक्युलले अपरिचित युवकले उक्त वृद्धलाई बाइबल सिकाउन गएको थियो।

त्यस दिन उनको १६ वर्षको छोरो घरमा थिएन। उक्त युवकले मन्ट्नग्रोसको राजधानी पोडगोरिका (दक्षिण युरोपको बालकन देशमा छापेको बाइबल अध्ययनको) पर्चा बाबुलाई देखायो। यो पर्चा उनको छोरोलाई दिन उक्त युवकले अनुरोध गर्‍यो।

"ऊ एकमात्र मेरो छोरो हो। मेरो जीवनमा ऊ बाहेक अरू कोही पनि छैन। उसको निम्ति म जीवनभर पर्खेर बसेको छु। तिम्रो बारेमा म केही जान्न चाहन्छु। के तिमी बाइबलको शिक्षाबाट अलगिएको झुण्डको सदस्य हौ?"  बाबुले सिक्युललाई  सोधे।

आफू बाइबलको शिक्षाबाट अलगिएको समूहको सदस्य होइन बरु सेभेन्थ-डे एडभेन्टिस्ट हुँ त्यस बाबुलाई भन्न चाहेको थियो। तर, उसलाई डर पनि लागेको थियो।

"हामी बाइबलको शिक्षाबाट अलगिएको झुण्ड होइनौँ। हामी येशूभक्त हौँ जसले येशू ख्रीष्ट र पवित्र आत्मालाई विश्‍वास गर्दछौँ। बाइबलले सिकाएको  आधारभूत शिक्षा तपाईँको छोरोले जानोस् भनेर सहयोग गर्न चाहन्छु। तपाईँको छोरोले कुनै गलत शिक्षा सिक्नेछैन," सुरो भएर सिक्युलले बतायो।

"मेरो छोरोले कुनै अलग झुण्डमा सामेल भएको म चाहन्न," बाबुले बताए। अनि बाबुले उसलाई यस्तो धम्कि दिएकी उसको हृदय नै थुरथुर कामेको थियो। "यदि कसैले मेरो छोरोलाई गलत बाटोमा लग्यो भने म उसलाई मार्नेछु र मेरो परिवारको सुरक्षा गर्नेछु," उनी रिसले कडा भएर बोले।

यो सन १९९०तिरको कथा हो। त्यसबेला सोभियत युनियनको कब्जामा रहेको युगोस्लाभिया स्वतन्त्र भएको थियो। त्यो देश टुक्रिएर विभिन्न साना साना देशहरूमा विभाजित भएको थियो। त्यसमा बाल्कन क्षेत्रको मोन्टेनग्रो पनि थियो। सिक्युल र अरू एडभेन्टिस्टहरू आफूहरूले पाएका स्वतन्त्रतालाई उपयोग गरी राजधानीमा बाइबल अध्ययन गर्ने पर्चाहरू वितरण गर्न थालेका थिए।

रिसाहसँगको मुठभेड पछि एक हप्‍तासम्म सिक्युल परमेश्वरसँग दिलोज्यान दिएर प्रार्थना गर्‍यो। आफ्नो कोठामा फर्केपछि उसलाई के हुने हो भनेर त्रसित भएको थियो। उसको डर झन झन बढ्न थालेको थियो। छैथौँ दिनमा पनि उसले घुँडा टेकेर परमेश्वरसँग यो दुखेको पोखायो, "प्रभु मलाई असाध्यै डर लागिरहेको छ। मलाई के हुनेछ सो मलाई थाहा छैन। हुन त त्यस बाबुको घरमा नफर्किने एउटैमात्र उपाय मैले देखेको छ। तर यो समाधान नै होइन किनक म फर्किनेछु भनेर उसको छोरोलाई वचन दिएको थिएँ। तपाईँबाट केही  विशेष सहयोग माग्दैछु। मलाई सहायता गर्नुहोस्।"   अर्को दिन पनि उसले त्यही प्रार्थना दोहोर्‍याएर बाइबल पाठहरू बितरण गर्न सिक्युल निस्क्यो। जब ऊ एउटा घरबाट निस्केर जाँदै थियो उसले एउटा पार्क भएर जानुपरेको थियो। त्यहाँ छाडा कुकुरहरूको समूहलाई पार भएर जानुपरेको थियो। त्यसबेला सबभन्दा ठुलो कुकुर आफ्नो समूहबाट अलग भएर सिक्युलको पछि लाग्यो।"जाऊ, जाऊ," सिक्युलले कुकुरलाई भन्यो। कुकुर केही कदम पछि हट्यो र उसको पछि फेरि लाग्यो। जब सिक्युल रिसाहा र शङ्कालु बाबुको घरमा गयो तब कुकुर पनि उसको पछि पछि लाग्यो। कुकुरले घरमा पछ्याएको यो पहिलो पल्ट थियो। परमेश्वरले आफूलाई साहस दिएको भनेर सिक्युलले महसुस गर्‍यो।

"त्यो कुकुरदेखि तिमी किन डराएको? तिमीलाई सुरक्षा दिन म स्वर्गदूत पठाउनेछु। यो कुकुर तिम्रो लागि प्रत्यक्ष प्रमाण हो कि म तिमीसित छु। मैले तिमीलाई सुरक्षा गरिरहेको छु भनेर तिमीलाई थाहा छैन," सुरिलो आवाज सिक्युललाई बताइरहेको थियो। त्यो आवाज परमेश्वरको जस्तै थियो। सिक्युलमा साहस आयो।

जब सिक्युल र कुकुर रिसाहा बाबुको घरमा आइपुगे तब कुकुरलाई जाऊ, जाऊ भनेर हप्कायो। कुकुर केही कदम पछाडि हिँड्यो र ढोकाको भरेङ्गमा हेरिरह्‍यो। सिक्युलले ढोकाको घन्टि बजायो। बाबुले ढोका खोल्यो। सिक्युललाई देखेपछि उनी असाध्य रिसाएर उसमाथि बज्रियो, "तर तिमी-।" जब उसले कुकुर देखे तब केही कदम पछाडि हटेर शान्त भएर भन्यो, "मेरो छोरोले तिम्रो बाइबल अध्ययन नगर्ने भनेर निर्णय गरेको छ।"

जब सिक्युल त्यस घरबाट गएपछि कुकुर अर्कोतिरबाट फर्क्यो। उसले त्यस कुकुरलाई फेरि कहिल्यै पनि देखेन।

दश वर्ष बित्यो र त्यो छोरो मन्टेनेग्रोको प्रख्यात गाएको बनेको थियो। एक फेरा टेलिभिजनको अन्तर्वार्तामा आफ्नो आस्थाको बारेमा बतायो, "म येशूमाथि अगाढ विश्‍वास राख्‍दछु। हाम्रो परम्पराको धर्मभन्दा मैले विश्‍वास गरेको विश्‍वासको शिक्षा फरक छ।"

जब सिक्युलले ती शब्दहरू सुन्यो, तब ऊ खुशीले  गडगड भयो। परमेश्वरले ती बाइबलका पाठहरूलाई त्यस छोरोको हृदयमा प्रयोग गर्नुभएको थियो भनेर सिक्युलले महसुस गर्‍यो।

त्यो छोरोलाई पछि के भयो सो सिक्युललाई थाहा भएन। ऊ लोकप्रिय गाएक हुन छोडेको थियो र मन्टेनग्रोबाट सरेको थियो। तर सिक्युललाई एउटा कुरो थाहा छ: जसले ससमाचार सुनाउँछ उसलाई परमेश्वरले रक्षा गर्नुहुन्छ।

-आन्ड्रुमेक्चेस्नी