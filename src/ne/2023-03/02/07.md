---
title:  थप जानकारी
date:   07/07/2023
---

के मानिसहरूको भाग्य पहिला नै निर्णय गरिसकेको हुन्छ, कसैले अनन्त जीवन पाउँछ र कसैले अनन्त मृत्यु पाउँछ भनेर पुर्पुरोमा लेखेको हुन्छ भनेर एफिसी १:३-१४ले सिकाउँदछ र? दुर्भाग्यवस धेरै इसाईहरूले यो विश्‍वास गर्छन्। तर देहायका धारणाहरूमा ध्यान दिनुहोस्:

त्यस अंशमा, येशूको भूमिका निर्णायत्मक देखाइएको छ । परमेश्‍वरले हामीलाई उहाँको सन्तान बनाउने निर्णय येशूद्वारा (एफिसी १:५) वा "येशूमा" (एफिसी १:४,११) गर्नुहुन्छ। त्यसको अर्थ येशूलाई रोजेर विश्‍वास गर्ने सबै जनालाई परमेश्‍वरले चुन्नुहुन्छ र तिनीहरूले मुक्ति पाउँछ भन्ने निर्णय मानिसहरू जन्मिनुभन्दा भन्दा अनुमोदन गरिसकेको थियो। तर कसले मुक्ति पाउँछ वा कसले पाउदैन भन्ने निर्णय परमेश्‍वरले गर्ने होइन तर जन्मिने मानिसले गर्ने हो। परमेश्‍वरले पहिलानै निर्णय गरिसक्नुभएको छ कि जसले विश्‍वासद्वारा येशूलाई ग्रहण गर्छ र जो उहाँको निष्ठामा रहेर उहाँले चाहेको अनुसार जीवन बिताउँछ उहाँले मुक्ति दिनुहुनेछ।

एफिसी १:३-१४मा लेखिएको उल्लेखनीय भाषामा मुक्तिको निम्ति परमेश्‍वरले गर्नुभएको कामको सम्बन्धको बारेमा बताउँछ। परमेश्‍वर "पिता" हुनुहुन्छ र हामीहरू उहाँका "धर्मसन्तान" हौँ (एफिसी १:३-५)। हामी उहाँको भएपछि हामीले प्रचुरमात्रामा उहाँका आशिषहरू पाउँछौँ (एफिसी १:८)। परमेश्‍वरको निर्णयको बारेमा लेखिएको भाषा हामीले बुझ्नैपर्छ। त्यहाँ लेखिएको शैलीले कस्तो खालको मानिसले मुक्ति पाउँछ भनेर परमेश्‍वरले निर्णय भइसको देखाउँछ। परमेश्‍वर कुनै टाढा रहनुहुने र असंवेदनशील न्यायकर्ता हुनुहुन्न तर आफ्ना सन्तानहरूको ख्याल गर्ने कोमल पिता हुनुहुन्छ (एफिसी ३:१५)।

परमेश्‍वरले मानिसको स्वविवेक वा आत्मनिर्णयलाई सम्मान गर्नुहुन्छ भनेर एफिसी १:३-४मा उल्लेख गरिएको छ । अर्थात् मानिसको सहमती बिना कसैले जबरजस्ती स्वर्गमा हुल्नुहुन्न वा मुक्ति दिनुहुन्न । "सुन्ने" र "विश्‍वास गर्नेलाई" भन्ने शब्दहरू महत्त्वपूर्ण छन् । पछि पत्रमा (एफिसी २:८, एफिसी ३:१७, एफिसी ४:१-६:२०मा) विश्‍वासमात्र गर्ने होइन तर विश्‍वास अनुसार जीवन यापन गर्ने र निष्ठावान हुनेलाई परमेश्‍वरले कदर गर्नुहुनेछ भनेर लेखिएको छ। विश्‍वासमात्र गर्ने होइन त्यस अनुसार जिउनुपर्छ भनेर नयाँ करारको अन्त पनी लेखिएकोछ, उदाहरणमा १ तिमोथी २:४, प्रेरित १७:२२-३१)। वा एलेन जी ह्वाइटले यसरी व्यक्त गर्दछिन्, "उहाँले आफ्नो पुत्र दिनुभएर अतुलनीय उपहार दिनुभएकोले परमेश्‍वरले सारा संसारलाई उहाँको अनुग्रहको वातावरणले घेर्नुभएको छ। यो जसरी पृथ्वीलाई हावाले घेरेर चलेको जस्तै वास्तविक सत्य हो। यस जीवन  दिने वातावरणको सासमा फेर्न रोज्ने सबै बाँच्ने वा मुक्ति पाउनेछन् र येशू ख्रीष्टको कदमा नर र नारी बढ्नेछन्।" - स्टेप्स टु क्राइस्ट, पृ. ६८ ।

**चिन्तनमनन**:

`हामी जन्मिनुभन्दा पहिला नै कसले मुक्ति पाउँछ वा पाउँदैन भनेर परमेश्‍वरले निर्धारण गर्नुहुन्न भनेर माथिको तर्कहरूले कसरी बुझाउन खोज्छ? अर्थात् कोही मानिस पनि पूर्व जन्म हुँदैन र पूर्व जन्मको फल अनुसार वर्तमान जन्मेको मानिसले मुक्ति पाउने वा नपाउने भन्ने धारणा बाइबलीय होइन भनेर हामीले बुझ्नु आवश्यक छ।`

`येशूमा मुक्तिपाउने वा नपाउने निर्णय आखिरमा कसले गर्दछ?`

`"उहाँको अपार अनुग्रहअनुसार ख्रीष्‍टको रगतद्वारा हामी उहाँमा उद्धार, हाम्रा पापको क्षमा, पाउँछौं।" एफिसी १:७। मुक्ति भनेको विश्‍वासबाटमात्र हो, हाम्रो कुनै धर्मकर्म आदिबाट होइन भनेर त्यस पदले कसरी खुलस्त पारेको छ?`