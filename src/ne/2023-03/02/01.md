---
title:  ख्रीष्ट-केन्द्रित परमेश्‍वरको महान गुरु योजना
date:   01/07/2023
---

### यस अध्यायका मूल पदहरू
एफिसी १:३-१४; एफिसी २:६; एफिसी ३:१०; कलस्सी १:१३,१४; व्यवस्था ९:२९।

> <p>यस अध्यायको मूल सार पद</p>
> "हाम्रा प्रभु येशू ख्रीष्‍टका परमेश्‍वर र पिताको प्रशंसा होस्‌, जसले हामीलाई स्‍वर्गीय स्‍थानहरूमा हरेक आत्‍मिक आशिष्‌ले ख्रीष्‍टमा आशीर्वाद दिनुभएको छ।"एफिसी १:३।

जुलाई २०, १९६९मा अमेरिकाको निल आर्मस्ट्रङ्ग चन्द्रमामा पाइला टेकेर हिँड्ने पहिलो मानव व्यक्ति हुन पुगेका थिए। त्यसको पच्चिस वर्षपछि चन्द्रमामा जान र हिँड्न विशेष स्पेस पोशाक सृजना गर्ने सृजनात्मक समूहलाई उनले धन्यवादको पत्र लेखेका थिए। अन्तरिक्षयानको इतिहासमा उनले लगाएको लुगा अत्यधिकमात्रामा फोटो खिचिएका थिए। उनले जिस्काउँदै जोहनसन स्पेस सेन्टरमा "इएमयु गाङ्ग" अर्थान् अन्तरिक्षको निम्ति पोशाक सिउने समूहलाई भने, "त्यस पोशाकभित्र त कुरुप व्यक्ति थियो। त्यो पोशाक सार्‍हो, भरपर्दो र न्यानो नै थियो किनभने यसले उनको ज्यानलाई सुरक्षित गरिराखे।" "शताब्दीको चारभागको एक भागको मोलको धन्यवाद र बधाईँ" भनेर धन्यवादको पत्र उनले बुझाएका थिए।

पावलले एफिसीहरूलाई तेजस्वीमय धन्यवादको पत्र पठाउँछन्। उनले परमेश्‍वरलाई हृदयदेखिनै प्रशंसा र स्तुति चढाउँछन्, किनकि उहाँले विश्‍वासीहरूको जीवनमा अत्यावश्यक आशिषहरू खन्याउनुभएको थियो। ती आशिषहरूमा स्वर्गिय स्थान वा अन्तरिक्षमा हिँड्न पोशाक उहाँले उपलब्ध गराउनुभएको थियो, जसरी निल आर्मस्ट्रङ्गलाई चन्द्रमामा हिँड्न उपलब्ध गराइएको थियो। मानव जीवनको निम्ति अत्यावश्यक आशिषहरू जुटाउन पृथ्वीको जग बसाल्नुभन्दा अघिदेखि नै (एफिसी १:४) परमेश्‍वर सक्रिय हुनुभएको थियो भनेर उनले जिकिर गर्दछन्। युगौँ युगसम्म उहाँका भक्तजनहरूको निम्ति काम गरिरहनुभएकोमा उनले परमेश्‍वरलाई धन्यवाद स्तुतिहरू व्यक्त गर्दछन्।

पावलको एफिसीहरूको पत्रको सुरुमा अत्यन्तै विशेष मूल्यवान तथ्यलाई कोरेका छन्। परमेश्‍वरले उपलब्ध गराउनुभएको धेरै आशिषहरूको निम्ति उहाँका आराधना कसरी गर्ने र उहाँको स्तुतिप्रशंसा कसरी गर्ने भन्ने नमुना त्यस पत्रको सुरुमा उल्लेख गरिएको छ।