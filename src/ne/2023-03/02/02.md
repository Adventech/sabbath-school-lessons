---
title:  ख्रीष्टमा चुनिएको र ग्रहण गरिएको
date:   02/07/2023
---

कसैलाई धन्यवादको पत्र लेखिन्छ भने त्यसमा उपहार वा उपहारहरूको वर्णन गर्दै लेख्‍दछ। एफिसी १:३-१४मा पावलले उपहारको लामो सूची समावेश गर्दछन्, अनि सुसमाचारका आशिषहरूको निम्ति परमेश्‍वरलाई धन्यवाद चढाउँछन्।

ख्रीष्टमा पाएको प्रत्येक आत्मिकको निम्ति (एफिसी १:३) पावलले परमेश्‍वरलाई धन्यवाद दिन्छन्। आशिषहरू आत्मिक (ग्रीक भाषामा pneumatikos  निमाटिकोस) हुन्। त्यो आत्मा  (pneuma निमोना)बाट आएका हुन् भन्ने आभास् दिन्छ। पावलले लेखेको आशिषको अभिवादनको अन्तमा, विश्‍वासीहरूको जीवनमा पवित्र आत्माको कामप्रति (एफिसी १:१३,१४) सराहना र खुशीयाली व्यक्त गर्दछन्।

जब हामी ख्रीष्टमा हुन्छौँ तब परमेश्‍वरले हामीलाई कुन दृष्टिकोणमा हेर्नुहुन्छ भन्ने विवरण प्रेरणादायी लवजमा एफिसी १:३-६मा उल्लेख गर्दछन्। पृथ्वीको सृष्टिभन्दा पहिले नै परमेश्‍वरले हामीलाई ख्रीष्टमा चुन्नुभएको थियो र उहाँको सम्मुख हामी पवित्र र निश्‍कलङ्क (एफिसी १:४, एफिसी ५:२७) भएर उभियोस् भन्ने उहाँको प्रतिवद्धता थियो भनेर पावलले लेख्दछन्। त्यतिमात्र नभएर दुवै ख्रीष्टको सृष्टिले र मुक्तिको गुणहरूले गर्दा उहाँका ढुकुटीमा सजिएको हामी बहुमूल्य छोरा र छोरीहरू हुने अवसर पाएका छौँ (एफिसी १:५)। सृष्टिमा घामको उदय भएर चम्किनुभन्दा पहिले नै हामी उहाँका प्रियहरू भएर स्वीकार (एफिसी १:६) गरिने परमेश्‍वरको रणनीति थियो। छोट्करीमा भन्ने हो भने, हामी मुक्ति पाऔँ भन्ने परमेश्‍वरको अभिप्राय थियो। तर, यदि हामी मुक्ति गुमाउँछौँ भने परमेश्‍वरको कारणले होइन हाम्रो आफ्नै पापी र दुष्ट निर्णयहरूले गर्दा गुमाउँछौँ।

`नयाँ करारमा केवल एफिसीमामात्र प्रयोग गरिएको वाक्यांश "स्वर्गिय स्थानहरूक अर्थ के हो? यस वाक्यांशलाई किन र कसरी प्रयोग गरेका छन् सो देहायका पदहरूमा अध्ययन गर्नुहोस्। एफिसी १:३; एफिसी १:२०; एफिसी २:६-७; एफिसी ३:९-१२; एफिसी ६:१२-१३; एफिसी ३:१४-१५; एफिसी ४:९-१०; एफिसी ६:९।`

एफिसीको पुस्तकमा "स्वर्गिय स्थानहरूमा" "स्वर्गहरूमा" वा "स्वर्गमा" भनेर प्रयोग गरेका वाक्यांशहरूले परमेश्‍वर रहनुहुने ठाउँलाई औँल्याउँछ (एफिसी १:३, ६:९), आत्मिक शक्तिहरू भएको ठाउँमा (एफिसी १:१०,२०,२१; एफिसी ३:१०,१५, ६:१२), र परमेश्‍वर पिताको दाहिनेहातमा (एफिसी १:२०) ख्रीष्टलाई उच्च पारेर राखिएको ठाउँ हो। ती स्वर्गिय स्थानहरूमा येशूका भक्तहरूको  पहुँच छ, ती स्थानहरूमा जहाँ ख्रीष्टद्वारा आत्मिक आशिषहरू उपलब्ध गराइएको छ (एफिसी १:३, २:६)। ती स्थानहरू येशूभक्तहरूका निम्ति आशिषहरूको थलो भएतापनि ती स्थानहरू त्यसको थलो पनि भएको छ जहाँ दुष्ट वा सैतानका शक्तिहरूले ख्रीष्टका प्रभुत्वमाथि हवाला दिइरहेकाछन् (एफिसी ३:१०, ६:१२)।

`"उहाँको सामुन्‍ने पवित्र र निष्‍कलङ्क होऔं भनेर यस पृथ्वीको जग बसाल्नुभन्‍दा अघिबाटै उहाँले हामीलाई चुन्‍नुभयो।" भन्ने एफिसी १:४लाई ध्यान दिएर सोच्नुहोस्। त्यसको अर्थ के हो? यसमा परमेश्‍वरको प्रेम कसरी प्रकट भएको छ र हामीले मुक्ति पाएर जीवन बिताउनु भन्ने हामीप्रति उहाँको चाहनालाई कसरी खुलासा गरिएको छ?`