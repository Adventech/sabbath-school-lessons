---
title:  परमेश्‍वरको महिमा र स्तुतिप्रशंसामा बाँचिरहनु
date:   05/07/2023
---

> <p></p>
> "उहाँमा, जसले सबै कुरा आफ्‍नो इच्‍छाको योजनाअनुसार पूरा गर्नुहुन्‍छ वा उहाँको सम्पत्ति हामीलाई उपलब्ध गराउनुभएको छ, आफ्‍नो अभिप्रायअनुसार हामी ख्रीष्‍टमा पहिलेदेखि आशा राख्‍नेहरूलाई उहाँले आफ्‍नो महिमाको प्रशंसाको निम्‍ति जिउन सकौं भनेर उहाँमा नै नियुक्त गर्नुभएको छ र छान्‍नुभएको छ। एफिसी १:११-१२।

समय बित्दै जाँदा एफिसीका विश्‍वासीहरू आफूहरू इसाईहरू हौँ भन्ने स्पष्ट भावना सेलाएर गएको देखिन्छ। तिनीहरू हताश र निराश भएका थिए (एफिसी ३:१३)। एफिसी १:३-५मा प्रतिवद्धता जनाएको अनुसार, ती विश्‍वासीहरू इसाई नै हुन् भन्ने कुरामा बिचलित नहुन पावलले चाहना गर्दछन्। विश्‍वासीहरू विभिन्न देवीदेवता र आकाशीय शक्तिहरूको जथाभावी विश्‍वासका शिकार होइन। तिनीहरू परमेश्‍वरका छोराछोरीहरू हुन् (एफिसी १:५)। तिनीहरू ख्रीष्टद्वारा धेरै आशिषहरूको उपभोग गर्न सक्दछन्। तिनीहरूले उपभोग गर्न पाउने आशिषहरू गहिरो चिन्तन गरेर निकालिएका परमेश्‍वरका अनन्त निर्णयहरू हुन्। सबै थोकहरू ख्रीष्टमा एकत्रित गर्ने परमेश्‍वरका वृहत योजना हो (एफिसी १:१०)। त्यसको लागि  तिनीहरूको जीवनमा उहाँको लक्ष्य, सरसल्लाह र चाहना (एफिसी १:११) तिनीहरूमा परमेश्‍वरले अझै काम गरिरहनुहुन्छ। परमेश्‍वरको सामु नीडर र अटल भएर तिनीहरू उभिन सक्नेहुनुपर्दछ। उहाँले उपलब्ध गराउनुभएका आशिषहरूको प्रभाव तिनीहरूको जीवनले देखाउन सक्नुपर्दछ। तिनीहरूकै जीवनबाट एफिसी १:३-१४को सन्देश घन्किनु आवश्यक छ: परमेश्‍वर र हाम्रा प्रभु येशू ख्रीष्टको पिता धन्य हुन्!

`"सम्पत्ति" वा "उत्तराधिकारी" वा "सबै कुरा" भन्ने अवधारणा देहायका पदहरूलाई तुलना गरेर हेर्नुहोस्। यो अवधारणा पावलको निम्ति किन महत्त्वपूर्ण छ? हेर्नुहोस्, एफिसी १:११,१४,१८।`

कोही मरेपछि उसको सम्पत्ति तपाईँले कहिल्यै पाउनुभएको छ? हुनसक्छ तपाईँको नातेदारले केही अमूल्य थोक वा धेरै पैसा तपाईँलाई छोडेको होला। पावललको दृष्टिकोणमा येशूको मृत्युले इसाईहरूले परमेश्‍वरबाट सम्पत्ति पाएका छन् (एफिसी १:१४) र तिनीहरू परमेश्‍वरको "सम्पत्ति" हुन पुगेका छन् (एफिसी १:१८)।

पुरानो करारमा परमेश्‍वरका जनहरू कहिलेकाहीँ परमेश्‍वरको "सम्पदा" वा "सम्पत्ति" भनेर सम्बोधन गरिएको छ (व्यवस्था ९:२९, व्यवस्था ३२:९, जकरिया २:१२)। विश्‍वासीहरू परमेश्‍वरको सम्पदा वा सम्पत्ति हुन् भन्ने धारणा एफिसी १:१८मा स्पष्ट पारिएको छ र एफिसी १:११मा त्यही अवधारणा अनुवाद गर्न सकिन्छ "उहाँमा हामी सम्पत्ति भएका छौँ")। येशूभक्तहरूको पहिचानको मूल तत्व नै तिनीहरू परमेश्‍वरको निम्ति बहुमूल्य सम्पत्ति हुन् भन्ने धारणालाई हृदयमा राख्‍न पावलले आफ्नो चाहना व्यक्त गर्दछन्। तिनीहरूले परमेश्‍वरबाट सम्पत्तिमात्र पाउने होइन (एफिसी १:१४, ३:६, ५:५), तिनीहरू परमेश्‍वरकै सम्पत्ति हुन्।

`केही थोक पाउन काम गर्ने र पूर्खाको सम्पत्ति वा उपहार पाउनुमा के फरक छ? येशू ख्रीष्टमा हामीले परमेश्‍वरको सम्पत्ति प्राप्‍त गरेका छौँ भन्ने अवधारणालाई त्यसले कसरी बुझाउन सहयोग गर्दछ?`