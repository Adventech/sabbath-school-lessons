---
title:  ख्रीष्ट केन्द्रित परमेश्‍वरको महान् योजना
date:   04/07/2023
---

`समय पूरा भएपछि उहाँले पूरा गर्नुभएको योजना कतिको फराकिलो छ? हेर्नुहोस्, एफिसी १:९-१०।`

परमेश्‍वरको योजनाको बारेमा पावलले तीन तहमा कुरा गर्छन्। यो (१) "परमेश्‍वरका इच्छाको रहस्य" (२) "उहाँको उद्देश्य वा अभिप्राय" र (३) "समय पूरा भएपछिको योजना।" परमेश्‍वरका योजनाको अन्तिम चरण के हो त? प्रत्येक थोक, सबैतिरबाट येशूको  अधिनमा राख्‍नु वा उहाँमा एकत्रित गर्नु।

योजनाको बारे जुन शब्द पावलले प्रयोग गर्दछन् त्यो सचित्र छ। (ग्रीक भाषामा त्यसलाई आनाकेफालेइओसासथाइ anakehalaiosasthai हो)। सबै थोक उहाँमा थुपार्नु हो। पौराणिक हिसाबको लेखामा सबै अङ्कहरू तल लेखिएको हुन्छ र त्यसको जम्मा माथि लेखिएको हुन्छ। परमेश्‍वरका अन्तिम हिसाबमा येशू शिर्षस्थानमा हुनुहुन्छ। यो मुक्तिको योजनाको अन्तिम लक्ष्य हो। ख्रीष्ट-केन्द्रित योजना संसारको जग बसाल्नुभन्दा अघि कुँदिएको थियो (एफिसी १:४) र यति यो बिशाल र फराकिलो छ कि यसले सबै समयलाई ओगोटेको छ। ("समय पूरा भएपछि) र बिशाल ठाउँ (स्वर्ग र पृथ्वीमा रहेको सबै थोकहरू ओगट्ने)। जगतब्रम्हाण्डमा ख्रीष्टका अधिनमा एकत्रित पार्ने परमेश्‍वरका महान् योजना हो भनेर पावलले घोषणा गर्दछन्।

"समय पूरा भएपछि हुने परमेश्‍वरको योजनाको" (एफिसी १:१०) बारेमा छलफलमा एउटा विषयबस्तु उनको पत्रमा उनीएको छ। परमेश्‍वरले सबै थोक एकत्रित पार्ने योजना सुरु गर्नुहुन्छ। त्यो योजना येशूको मृत्यु, पुनरुत्थान, स्वर्गारोहन र उनलाई उच्च स्थानमा आशिन गरिएको आधारमा छ (एफिसी १:१५-२:१०)। चर्चको स्थापना गरेर र मानव जातिमा भिन्नताभएर टुक्रिएकोलाई एकसूत्रमा राख्‍ने त्यो योजना थियो। त्यसमा यहूदी वा यहूदी जातभन्दा अरू सबै जातजातिहरू समावेश भएको छ (एफिसी २:११-३-१३)।

यस योजनाभित्र रहेको चर्चले सैंतान र दुष्टहरूको शक्तिलाई यो हाँक दिन्छ कि तिनीहरूको विभाजित गरेर शासन गर्ने नीतिलाई अन्त्य गर्न परमेश्‍वरको योजना अघि बढिरहेको छ (एफिसी ३:१०)। बाइबलमा अन्त पनि उल्लेख गरिएको छ: "यसकारण हे स्‍वर्गमा रहनेहरू, तिमीहरू रमाओ। तर पृथ्‍वी र समुद्रलाई धिक्‍कार छ! किनभने आफ्‍नो समय अल्‍प छ भनी थाहा पाएर दियाबलस ठूलो क्रोधसाथ तिमीहरूकहाँ तल आएको छ।” प्रकाश १२:१२।

पावलका  पत्रको अन्तिम आधा भागमा विश्‍वासीहरू एक हुन तिब्र अनुरोध गर्दछन् (एफिसी ४:१-१६) र एकतालाई खलल गर्ने वा बिगार्ने कुनै पनि तत्वबाट अलग हुनु भनेर लामो  अर्ती दिन्छन्, र चर्चका विश्‍वासीहरूमा एकात्मकता वा एकप्राणताको नीति निर्माण गर्द हार्दिक आह्वान गर्दछन् (एफिसी ४:१७-६-९)। चर्च भनेको एक भएको फौज हो, जसमा विश्‍वासीहरू ख्रीष्टको नाउँमा शान्तिको निम्ति अभियानमा सक्रिय भाग लिन्छन् भनेर हृदयविदारक आह्वान गर्दै पावलले आफ्नो पत्रलाई टुँग्याउँछन् (एफिसी ६:१०-२०)।

`येशू ख्रीष्टमा मुक्तिको योजना व्यापक र महान् छ भन्ने तथ्यलाई स्वीकारेर तपाईँले कस्तो अनुभव गर्नुभएकोछ? यही योजनाको प्रमुख भागमा सबै थोक ख्रीष्टमा एकत्रित पार्ने परमेश्‍वरको निरन्तर र अन्तिम योजना हो भन्ने आत्मज्ञानप्रति तपाईँ कतिको  संवेदनशील हुनुभएको छ?`