---
title:  'पवित्र आत्मा:  लालमोहर र बैना'
date:   06/07/2023
---

`येशूमा आफ्नो परिवर्तिन जीवनको बारेमा पावलले छोटकरीमा आफ्ना पाठकहरूलाई पावलले एफिसी १:१३,१४मा बताउँछन्। त्यस कथामा के कदमहरू छन्?`

येशूभक्तहरूका जीवनमा पवित्र आत्माको उल्लेखनीय भूमिका उल्लेख गर्दै पावलले पवित्र आत्माको बारेमा दुई प्रतिकहरू प्रयोग गर्छन्। प्रथमत, उनले पवित्र आत्मालाई "छाप" वा लालमोहर छाप भनेर चित्रण गर्दछन्। जब कोही आफ्नो जीवन येशूलाई समर्पण गरेर उहाँलाई विश्‍वास गर्छन् तब त्यस समय उसमा पविआत्माको उपस्थित हुन्छन् र त्यो व्यक्ति प्रभुको हो भने छाप लगाइन्छ। पौराणिक समयमा छापको प्रयोग विभिन्न कामको निम्ति प्रयोग गरिन्थ्यो: सम्झौता र कानुनलाई आधिकारिता दिन छाप लगाइन्थ्यो, कुनै भाँडोमा केही चिज छ भने त्यसको श्रेष्ठता वा संख्या जनाउन छाप लगाइन्थ्यो (इजिकिएल २८:१२), कारोबारमा साक्षी देखाउन (यर्मिया ३२:१०-१४,४४), सहमती पत्र वा सम्झौताहरू अनुमोदन गर्न (१ राजा २१:८), इच्छापत्र र धर्मपुत्र वा धर्मपुत्री पाल्दा लगाइने कानुनी छाप। जब यो छाप कुनै बस्तुमा लगाइन्छ यसले त्यो छाप कसको हो र त्यस छापले छाप लगाउने व्यक्ति वा बस्तुको सुरक्षाको घोषणा गर्दछ। जब पवित्र आत्मा विश्‍वासीको जीवनमा हुन्छ तब त्यो व्यक्ति परमेश्‍वरको हो भनेर देखाउँछ, साथै परमेश्‍वरले उसलाई सुरक्षित गर्ने प्रतिज्ञा गर्नुभएको छ भन्ने सन्देश दिन्छ (एफिसी ४:३०)। "पवित्र आत्माको प्रतिज्ञाले तिनीहरूलाई छाप लगाइसकेको हुन्छ" (एफिसी १:१३)।

"जब कसैले आफ्नो जीवन येशूलाई अर्पण गर्छ र उहाँलाई विश्‍वास गर्छ, तब त्यो व्यक्तिलाई पवित्र आत्माले छाप लगाएको हुन्छ (ग्रीक भाषामा स्फ्राजिजो sphragizo) कि त्यो व्यक्ति उद्धारको दिनको लागि सुरक्षित राखिएको हुन्छ। येशूलाई पहिलो पल्ट विश्‍वास गरिएकै समयमा उहाँका विश्‍वासीहरूलाई मुक्तिको छाप परमेश्‍वरको आत्माले लगाइ दिएको हुन्छ। यो कस्तो अचम्मको स्वतन्त्र दिने र आश्‍वासन दिने सत्य हो!- जिरी मोस्कला, "मिसइन्ट्रप्रेटेड एन्ड टाइम इस्युज्: फाइभ मिथ इन एडेन्टिजम," जर्नल अभ एडभेन्टिस्ट थियोलोजकिल सोसाइटी २८, नं १ (२०१७), पृ. ९५।

पवित्र आत्माको बारेमा दोस्रो प्रतिक वा चित्रण उहाँ हाम्रो "बैना" जमानत वा ग्यारेन्टी हुनुहुन्छ। परमेश्‍वरको राज्यमा हामीले पाउने सम्पत्तिको निम्ति उहाँ जमानत हुनुभएको छ। त्यो सम्पत्ति हामीलाई पूरै दिइनेछ भन्ने क्षणतिर हामी आँखा लगाइरहनुपर्दछ (२ कोरन्थी १:२२, २ कोरन्थी ५:५)।

"जमानत" (arrabon आराबन) हिब्रू शब्द हो जुन नयाँ करारको कोइने ग्रीकमा धेरै प्रयोग गरिएको छ। यसले "पहिलो बैना", "पहिलो किस्ता दिनु" वा "धरौती" दिएको भन्ने जनाउँछ। त्यसको अर्थ बाँकि पैसा पछि चुक्ता गर्ने देखाउँछ।

यो पनि याद गर्नुहोस् त्यो बैना वा किस्ता विश्‍वासीहरूले दिने होइन तर परमेश्‍वरबाट पाउने हो। विश्‍वासीहरूको जीवनमा पवित्र आत्माको उपस्थिति हुनु नै परमेश्‍वरको ढुकुटी हो। जब येशू फर्केर आउनुहुन्छ त्यसबेला मुक्ति र उद्धारको सम्पत्ति पूरै पाउनेछ भनेर देखाउने नै विश्‍वासीहरूमा पवित्र आत्माको उपस्थिति हुनु हो। यो पहिलो किस्ता हो। हाम्रो काम भनेको त्यसलाई कृतज्ञ भएर पाउनु हो र येशूले हामीलाई के उपलब्धी गराइएको छ त्यसको लागि उहाँलाई हृदयदेखि समर्पण गरेर ग्रहण गर्नुपर्दछ।