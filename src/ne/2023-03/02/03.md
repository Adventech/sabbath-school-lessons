---
title:  अत्यन्त दामी र महँगो मुक्ति; अत्यधिक क्षमाले पोटिएको
date:   03/07/2023
---

पावलका श्रोतावर्गहरूको जीवनमा पापको अन्धकारले धाकिएको थियो। त्यसको शक्तिले तिनीहरूलाई माथ गरेको थियो। तिनीहरूको विगतजीवन मुर्दा जीवन बिताएर हिँडिरहेका थिए भनेर पावलले यसरी औँल्याउँछन्, "तिमीहरू आफ्‍ना अपराध र पापहरूद्वारा मरेको बेलामा उहाँले तिमीहरूलाई जीवित पार्नुभयो।" एफिसी २:१।  तिनी जीवितै थिए, दैनिक जीवन तिनीहरूको चलिरहेकै थियो तर तिनीहरू सैतान वा आकाश शक्तिको आदेश अनुसार हिँडिरहेका थिए, "तिमीहरू आफ्‍ना अपराध र पापहरूद्वारा मरेको बेलामा उहाँले तिमीहरूलाई जीवित पार्नुभयो। यिनैमा यस संसारको रीतिअनुसार र आकाशको शक्तिको मालिकअनुसार, अनाज्ञाकारिताका सन्‍तानमा अहिले काम गर्ने आत्‍माअनुसार तिमीहरू अघि एक पल्‍ट चल्‍दैथियौ।  तिनीमध्‍ये हामी सबै पनि शरीर र मनका इच्‍छा पूरा गरेर आफ्‍नो पापमय स्‍वभावका लालसामा अघि जिउँथ्‍यौं, र बाँकी मानिसजस्‍तै हामी स्‍वभावैले क्रोधका सन्‍तान थियौं।" एफिसी २:१-३। सैतानले तिनीहरूलाई आफ्नो जालमा राखेर तिनीहरू पापको दासत्वमा थिए। तिनीहरू आफ्नै शक्तिले सैतानको चङ्गुलबाट फुट्कन सक्दैनथे। तिनीहरूलाई उद्धार गर्नुपरेको थियो। ख्रीष्टमा भएको परमेश्‍वरको अनुग्रहको क्रियालापद्वारा तिनीहरूलाई सैतानको प्रभुत्वबाट उद्धार गरिएको थियो। विश्‍वासीहरूको जीवनमा परमेश्‍वरको अनुग्रहका दुई नयाँ आशिषहरू पाएको  आनन्द मनाउँछन्: मुक्ति र क्षमा।

`"योचाहिँ ख्रीष्‍ट येशूमा हामीप्रति उहाँको दयामा आफ्‍नो अनुग्रहको असीम सम्‍पत्ति आउँदा युगहरूमा देखाउनलाई हो। किनभने अनुग्रहबाट विश्‍वासद्वारा तिमीहरूले उद्धार पाएका छौ– र यो तिमीहरू आफैबाट होइन, यो त परमेश्‍वरको वरदान हो।" एफिसी २:७-८। नयाँ करारमा "उद्धार" वा "मुक्ति" भन्ने अवधारणा बारम्बार प्रयोग गरिएको छ। यही धारणा देहायका पदहरूमा प्रयोग गरिएको छ। एफिसी १:७,८ सँग ती पदहरूको समानाता के छ? हेर्नुहोस्, कलस्सी १:१३-१४; तीतस २:११-१४ र हिब्रू ९:१५।`

एफिसी १:७ मा उल्लेख गरिएको "उद्धार" भन्ने शब्द ग्रीक भाषामा आपोलुट्रोसिस apolutrosis हो। दासलाई किनेर छुटकारा दिन यो शब्द प्रयोग गरिएको थियो। दासहरूलाई किनबेच गर्ने ठाउँमा तिनीहरूलाई सिक्रीले बाँधेर राखिएको हुन्थ्यो। तिनीहरूलाई लिलाम गर्ने ठाउँमा साहुहरूले चिच्याएको सुनिन्थ्यो। जब नयाँ करारले उद्धारको बारेमा चर्चा गर्छ, तब दासहरूलाई किनेर उद्धार गर्दा पर्ने मोलको बारेमा चर्चा गरिएको हुन्छ।

पापबाट हामीलाई स्वतन्त्र गर्न ठूलो मोल चुकाउनु परेको थियो: "उहाँको अपार अनुग्रहअनुसार ख्रीष्‍टको रगतद्वारा हामी उहाँमा उद्धार, हाम्रा पापको क्षमा, पाउँछौं।" एफिसी १:७। उद्धार गर्ने अवधारणामा हाम्रो स्वतन्त्रताको निम्ति परमेश्‍वर उदार र अनुग्रही हुनुभएर उच्च मोल तिरी दिनुभएकोमा पावल आनन्दित भएको थियो। परमेश्‍वरले हामीलाई स्वतन्त्रता र मर्यादाको पुनर्स्थपना गर्नुहुन्छ। अब हामी कसैको पनि दास हुनुपर्दैन!

"स्वतन्त्र हुनु वा उद्धार पाउनुको अर्थ हामीलाई सम्मानसाथ मानिसको व्यवहार गर्नु हो। हामी कुनै बस्तु वा पशु जस्तो हुन पुग्दैनौँ। यसको अर्थ, हामी स्वर्गको नागरिक हुनु हो, पृथ्वीको दास होइनौँ।"-आलिस्ट इ. मकग्राथ, ह्वाट वाज गड डुइङ्ग अन द क्रस? ग्राण्ड रापिड, मिशसगन: जोन्डरभान, १९९२, पृ. ७८।

ध्यान दिएर यो अवधारणा सोच्नुहोस्: परमेश्‍वरले हाम्रो दासको मोल सैतानलाई तिर्नु भनेको अनौठो अवधारणा हो। बाइबलकै हिसाबले त्यो मोल उसलाई तिर्नु आवश्यक थिएन। परमेश्‍वरले सैतानप्रति ऋणी छैन। परमेश्‍वरले उसलाई केही तिर्नु आवश्यक छैन।

"उहाँको अपार अनुग्रहअनुसार ख्रीष्‍टको रगतद्वारा हामी उहाँमा उद्धार, हाम्रा पापको क्षमा, पाउँछौं।" एफिसी १:७। कलभरीका उपलब्धीहरूमा पापको क्षमा समावेश भएको छ। हाम्रो पापको मोल ख्रीष्टले क्रूसमा बोक्नुभएको थियो। त्यो बर्तमानकोमात्रै होइन विगको र भविष्यको पनि हो। "हाम्रो विरुद्धमा रहेको तमसुक र त्‍यसका सबै कानूनी दाबीहरूलाई क्रूसमा कीला ठोकी रद्द गरिदिनुभयो। उहाँले प्रधानताहरू र शक्तिहरूलाई नि:शस्‍त्र पारी ती सबैमाथि क्रूसमा विजय प्राप्‍त गर्नुभयो, र तिनलाई खुल्‍लमखुल्‍ला तमाशा बनाइदिनुभयो।" कलस्सी २:१४-१५। ख्रीष्टद्वारा हामीलाई दिएको मुक्ति र क्षमाले परमेश्‍वर हाम्रो उदार पिता भएर काम गरिरहनुहुन्छ। "उहाँको अपार अनुग्रह हामीलाई प्रसस्तमात्रामा खन्याउनुभएको थियो" (एफिसी १:७,८)।

`ख्रीष्टले तपाईँको निम्ति प्रायश्‍चित गरेर बलि हुनुभएकोले तपाईँले क्षमा प्राप्‍त गर्नुभएको छ र मुक्ति पाउनुभएको छ, त्यसको अर्थ तपाईँको निम्ति के छ? ती पाउन के तपाईँ अयोग्य हुनुहुन्छ र? (परमेश्‍वरको अनुग्रह र क्षमा हामीले पाउन अयोग्य भएकै कारण येशू क्रूसमा मर्नुभएको थियो, ताकि उहाँलाई विश्‍वास गरेर योग्य बन्न सकौँ)।`