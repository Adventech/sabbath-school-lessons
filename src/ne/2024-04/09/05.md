---
title:  जीवनको स्रोतलाई बेवास्ता वा अस्वीकार गर्नु
date:   27/11/2024
---

यूहन्नाको पुस्तकमा मानव मनस्थितिको लक्षित गरि धेरै दु:ख लाग्दो विवरणहरू प्रस्तुत गरेका छन्। "4 उहाँमा जीवन थियो, र त्‍यो जीवन मानिसहरूको ज्‍योति थियो। 5 त्‍यो ज्‍योति अन्‍धकारमा चम्‍कन्‍छ, र अन्‍धकार त्‍यसमाथि विजयी भएको छैन।... 9 हरेक मानिसलाई ज्ञान प्रदान गर्ने साँचो ज्‍योति संसारमा आउँदैहुनुहुन्‍थ्‍यो। 10 उहाँ संसारमा हुनुहुन्‍थ्‍यो, संसार उहाँद्वारा बनियो, तापनि संसारले उहाँलाई चिनेन। 11 उहाँ आफ्‍नै मानिसहरूकहाँ आउनुभयो, तर उहाँका आफ्‍ना मानिसहरूले उहाँलाई ग्रहण गरेनन्‌।" यूहन्ना 1:४÷५,9-11। आफ्नै यहूदी जाति र धर्मगुरुहरूमध्ये धेरैले उहाँ "मै हुँ" लाई तिरस्कार र अस्वीकार गरेका थिए।

पावलले पछि यो चेतावनी दिएको आत्मसात गर्नुपर्दछ,"35 त्‍यसकारण आफ्‍नो यो भरोसा नत्‍याग, जसमा ठूलो इनामको प्रतिफल छ।36 परमेश्‍वरको इच्‍छा पूरा गर्न र प्रतिज्ञा गरिएको प्रतिफल प्राप्‍त गर्न तिमीहरूलाई स्‍थिर रहनु आवश्‍यक छ।" हिब्रू 10:35-36। ख्रीष्टको वचनमा कान नथापेकोले मानिसहरूले उहाँलाई अस्वीकार गरेको हामीले बारम्बार पढ्दछौँ।

"युगौँ युगदेखि मानव सभ्यताका मानवहरूको सोच नै शङ्का वा जिज्ञासाबाट सुरु भइरहेको छ। सत्य के हो भनेर निर्णायत्मक धारणामा पुग्न मानिसहरूले प्रत्येक थोक प्रश्‍न गर्दछन्। तर क्रूसको अग्नीज्वालामा परेर जीवित भइरहेका येशूभक्तहरूले क्रूसलाई नै नियालेर हाम्रो चट्टान रूपि ज्ञानको ठोस आधार नै क्रूस हो भनेर ठम्याइरहेका हुन्छन्। येशूभक्तको आस्था वा विश्‍वास क्रूस मै अड्किरहेको हुन्छ। कतिपयले त्यही कदममा बाइबललाई पनि समावेश गरिरहेका हुन्छन्। हुन त कतिपयले बाइबललाई वैज्ञानिक, ऐतिहासिक, मनोवैज्ञानिक, दार्शनिक वा तार्किक, पुरातत्व खोज अनसुन्धान र भौगोलिक दृष्टिकोणले जाँचेर बाइबलको सत्यतालाई मान्न गइरहेका हुन्छन्। ती मानवीय तरिकाहरू नै बाइबलको सत्यतालाई शङ्का वा पहिले जाँचबुझ गरेर मात्रै ठम्याउन अग्रसर गरिरहेका हुन्छन्। बाइबल वा क्रूसको यथास्थितिलाई विश्‍वास नगरि अनेकौँ मानवीय परिक्षणहरूको नतिजालाई हेरेर मात्रै येशू र बाइबल प्रति विश्‍वास ठम्याउन चाहनेहरूलाई येशूले आफ्नो जिज्ञासा यसरी राख्‍नुहुन्छ, "जब मानिसको पुत्र आउँछ तब के उनले यस पृथ्वीमा पक्‍का विश्‍वासमा लागेको मानिसलाई भेट्टाउँछ र? (लूका १८:८ रूपान्तरित)।÷एडवार्ड जिन्क र रोलान्ड हेगस्टाड, द सर्टेनिटी अभ सेकेन्ड कमिङ्ग, (हागरटाउन, मेरिल्याण्ड, रिभ्यु, २०००) पृ. ९६।

`गन्ती १३:१६÷३३ पढ्नुहोस्। कनानको बारेमा दुई सुराकी समूहले ल्याएको खबरले इस्राएलीहरूलाई कसरी असर पार्‍यो?`

जब कादेश बर्नियामा परमेश्वरको वचन र आदेशमा इस्राएलीहरूले शङ्का गरे त्यो नै तिनीहरूको निम्ति महापाप हुन गएको थियो। त्यो देशमा गएर त्यसलाई कब्जा गर भनेर परमेश्वरले आदेश दिनुभएको थियो। बार्‍हजना सुराकीहरूलाई त्यस देशको भेद थाहा पाउन पठाइएका थिए। ती सुराकीहरू दुई समूहमा विभाजित भए र तिनीहरूमा मतभेद भयो। तिनीहरूले त्यस देशको बारेमा दुई थरीका प्रतिवेदनहरू जनसमूको बीच राखे। तिनीहरूमा बहुमतले नकारात्मक प्रतिवेदन प्रस्तुत गरेका थिए। तिनीहरूले भने त्यहाँका मानिसहरू त बढे बढे जिउ भएका राझसहरू छन्, तिनीहरूको सहर बलियो पर्खालहरूले घेरिएकाछन्। तिनीहरूका हतियारहरू हामे पहिला कहिल्यै पनि देखेका थिएनौँ, तिनीहरूका सैनिकहरू तालिमप्राप्‍त दक्ष छन्। त्यसको विपरित हामी मिश्रमा दास भएकोले हामीमा सेनाको अनुभव कमै छ। दश जना सुराकीहरूले ल्याएको प्रतिवेदन मानव दृष्टिकोणले भारी थियो र मानिसहरूलाई थर थर काम्ने गराएको थियो। तर दुई सुराकीले तिनीहरूको विश्‍वास परमेश्वरको महा शक्तिमा भर परेर त्यस देशलाई कब्जा गर्न जाऔँ भनेर हौशला दिएका थिए।

`ती नकारात्मक सुराकीहरूको भूल हामीले पनि नगर्न हामी कसरी सतर्क हुने? फेरि त्यस समय हामीले विश्‍वासभन्दा अनुमानको भरमा हिँडेर यो नै परमेश्वरको इच्छा हो र हामी असफल हुँदैन भनेर मूर्ख कामहरू गरि हामी जोखिममा नपर्न कसरी होशियारी हुने?`