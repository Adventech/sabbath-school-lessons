---
title:  थप जानकारी
date:   29/11/2024
---

द डिजाएर अभ एजेज, पृ॰ १९÷२६को "गड विथ अस," र पृ. ६०१÷६०९को "कन्त्रोभर्सी।"

"मानव जीवन बिताउन आफूलाई निहुराउनुभएर येशू ख्रीष्टले आफ्नो चरित्र सैतानको विपरित भएको प्रमाणित गर्नुभएको थियो। अझ उनी अझ नम्र भएर तल झर्नुभएको थियो। सबै बेइज्जत सहन उहाँ राजी हुनुभएको थियो। 'स्‍वरूपमा मानिसजस्‍तै भएर आफैलाई होच्‍याउनुभयो, र मृत्‍युसम्‍मै, अर्थात्‌ क्रूसको मृत्‍युसम्‍मै आज्ञाकारी रहनुभयो।" फिलिप्पी 2:8। जब न्यायको आशनमा बस्दा मूल पुरोहितले रबाफिलो राजकीय कोटलाई पन्छाएर साधारण पुजारीले जस्तो सेतो वस्त्र लगाउँथे, येशूले पनि सेवकको रूप धारण गर्नुभयो र आफै पुजारी भएतापनि उहाँ पीडित वा सैतानको शिकार हुनुभयो र मानव मुक्ति तथा कल्याणको निम्ति बलि हुनुभयो। "2 ऊ उहाँको सामु कलिलो बोटजस्‍तो र सुक्‍खा जमिनबाट निस्‍केको जरोजस्‍तो बढ़्यो। ऊसित हामीलाई आकर्षण गर्ने न केही सुन्‍दरता न त महत्त्व नै थियो। उसको अनुहारमा हामीलाई मन पर्ने केही थिएन। 3 ऊ मानिसहरूबाट घृणित थियो र इन्‍कार गरियो, अफसोसमा परेको मानिस र कष्‍टसित परिचित। ऊ त्‍योजस्‍तो थियो, जसलाई देखेर मानिसहरू आफ्‍ना मुख फर्काउँछन्‌। ऊ घृणित थियो, र हामीले उसलाई केही मोलको गनेनौं। 4 निश्‍चय नै उसले हाम्रा निर्बलताहरू बोक्‍यो, र हाम्रा दु:ख भोग्‍यो, तापनि हामीले उसलाई परमेश्‍वरबाट हिर्काइएको, उहाँबाट पिटिएको र दु:खमा परेको सम्‍झ्‍यौं। 5 तर ऊ त हाम्रा अपराधहरूका निम्‍ति छेड़ियो। हाम्रा अधर्मका निम्‍ति ऊ पेलियो। हामीमा शान्‍ति ल्‍याउने दण्‍ड उसमाथि पर्‍यो, र उसको कोर्राको चोटले हामी निको भयौं। 6 हामी सबै भेड़ाझैँ बरालिएका छौं। हामी हरेक आफ्‍नै बाटोतिर लागेका छौं, र परमप्रभुले उसमाथि हामी सबैको अधर्म हालिदिनुभएको छ।" यशैया 53:2-6।

"जुन व्यवहार वा दोषले हामी पर्न योग्य भएका थियौँ त्यसमा येशू पर्नुभयो ताकी उहाँले पाउनु पर्ने दैविक व्यवहार हामीले पाऊन्। हाम्रा पापहरूका निम्ति उहाँ दोषी ठहरिनुभयो। हाम्रा पापहरूमा उहाँ सहभागी हुन कारणै थिएन। तर उहाँको धार्मिकताले हामी निर्दोष ठहरियौँ भनेर नै येशूले त्यो गति भोग्नुभयो। येशूको धार्मिकता पाउन हामी योग्य नै थिएनौँ। हामी मर्नुपर्ने मृत्युको कष्ट उहाँले भोग्नुभयो जसले गर्दा उहाँको जीवन हामीले पाऊन्। 'उहाँले पाउनुभएको कोर्राको चोटले हामी निको भयौँ।'"÷द डिजाएर अभ एजेज, पृ॰ २५।

**चिन्तनमनन**:

`यस संसारलाई उद्धार गर्न र मानिसहरू अर्थमूलक जीवन बिताउन् भनेर येशूले कति थोक त्याग्नुभयो। येशूमा विश्‍वास गरेर यस अचम्मको सत्यतालाई दिलमा राखेर अरूहरूलाई कुन उत्तम तरिकाले तपाईँ सेवा गर्न सक्नुहुन्छ?`

`मानवीय दर्शन, विज्ञान, धर्म, वाद आदिमा भर परेर निर्णयहरू गर्नु र परमेश्वरले प्रकट गर्नुभएको विद्याको आधारमा निर्णयहरू गर्नुमा के भिन्नता छ?`

`मानिसहरूले गर्द तर्क, दर्शन आदिलाई घुसाएर परमेश्वरको वचनलाई बुझ्न प्रयास गर्नु कस्तो हुन्छ? यद्यपि हामी कुन कारण र तर्कले विश्‍वासमा आउँछौँ? भविष्यवाणी पूरा भएको चकित पार्ने शिक्षाले र यस पृथ्वी वा प्राकृतिक सम्पदाको सौन्दर्मय जटिलतालाई ध्यान गर्दा परमेश्वर र हामीलाई मुक्ति दिने उहाँको सत्य योजनालाई तर्कसम्मत भएर उहाँमा आस्था कसरी राख्‍ने? के बिना कारण वा अन्धविश्‍वासको भरमा येशूको पछि लाग्ने?`

`तपाईँको विश्‍वास वा येशूमाथिको आस्था केमा भर परेको छ? कसैले येशू र सुमाचारको तपाईँले किन विश्‍वास गर्नुभयो भनेर सोध्यो भने तपाईँले उसलाई कसरी जवाफ दिने?`