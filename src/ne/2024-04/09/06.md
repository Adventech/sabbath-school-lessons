---
title:  दोषी ठहरिनु
date:   28/11/2024
---

"16 “किनभने परमेश्‍वरले संसारलाई यस्‍तो प्रेम गर्नुभयो, कि उहाँले आफ्‍ना एकमात्र पुत्र दिनुभयो, ताकि उहाँमाथि विश्‍वास गर्ने कोही पनि नाश नहोस्‌, तर त्‍यसले अनन्‍त जीवन पाओस्‌। 17 किनकि परमेश्‍वरले संसारलाई दोषी ठहराउन भनी पुत्रलाई संसारमा पठाउनुभएन, तर संसार उहाँद्वारा बाँचोस्‌ भनेर पठाउनुभयो। 18 जसले उहाँमाथि विश्‍वास गर्छ, त्‍यो दोषी ठहरिँदैन, तर विश्‍वास नगर्नेचाहिँ अघि नै दोषी ठहरिएको छ, किनभने उसले परमेश्‍वरका एकमात्र पुत्रको नाउँमा विश्‍वास गरेको छैन। 19 फैसलाचाहिँ यही हो: ज्‍योति संसारमा आएको छ, र मानिसहरूले ज्‍योतिभन्‍दा बरु अन्‍धकारलाई रुचाए, किनकि तिनीहरूका काम दुष्‍ट थिए। 20 किनभने दुष्‍ट काम गर्ने हरेकले ज्‍योतिलाई घृणा गर्छ, र ज्‍योतिमा आउँदैन, नत्रता त्‍यसका काम प्रकट हुनेछन्‌। 21 सत्‍यद्वारा जिउने मानिस ज्‍योतिमा आउँछ, र यसरी उसले गरेका कामहरू परमेश्‍वरमा गरिएका हुन्‌ भन्‍ने प्रस्‍टै देखिन्‍छ।” यूहन्ना 3:16-21 र "10 उहाँ संसारमा हुनुहुन्‍थ्‍यो, संसार उहाँद्वारा बनियो, तापनि संसारले उहाँलाई चिनेन। 11 उहाँ आफ्‍नै मानिसहरूकहाँ आउनुभयो, तर उहाँका आफ्‍ना मानिसहरूले उहाँलाई ग्रहण गरेनन्‌। 12 तर जतिले उहाँलाई ग्रहण गरे र उहाँको नाउँमाथि विश्‍वास गरे, उहाँले तिनीहरूलाई परमेश्‍वरका सन्‍तान हुने अधिकार दिनुभयो। 13 तिनीहरू रगतद्वारा, शारीरिक इच्‍छाद्वारा, र कुनै मान्‍छेको इच्‍छाद्वारा होइन तर परमेश्‍वरबाट जन्‍मिएका हुन्‍छन्‌।" यूहन्ना 1:10-13।

`मानिसहरूलाई परमेश्वरको सामु न्यायको आशनमा किन आउँछन्? हेर्नुहोस् यूहन्ना ३:१८÷२०,३६; यूहन्ना ५:२४÷२८, ३६÷४०; यूहन्ना 8:19-24 र यूहन्ना 12:44-50।`

संसारको ज्योति वा आत्मज्ञान दिने व्यक्तित्व येशू ख्रीष्टलाई ग्रहण गर्न हामी अस्वीकार गर्‍यौँ भने हामी शङ्काको घेरामा नै गुटमुटिएर बस्दछौँ र सैतानको पाशोमा हामी पर्दछौँ। ज्योतिबाट अन्धकारमा नै रहने हाम्रो निर्णयले हाम्रो जीवन अन्धकारमा नै परिरहेको हुन्छ।

अदनको बगैँचाको बीचमा रहेको रूखलाई के नगर्ने भन्ने आत्मज्ञान हव्वालाई दिएको थियो। उनमा भएको आत्मज्ञानको ज्योतिलाई प्रश्‍न गर्न उनलाई सैतानले उक्सायो। आफूले सृष्टि गरेका सृष्टिहरूलाई परमेश्वरले प्रेम गर्नुभएकोले उहाँले नाश गर्नुहुन्न भन्ने अनुमान लगाएर उनले परमेश्वरको वचनलाई जाँचेकी थिइन्। फेरि उनी आफ्नै चेतना र कामवास्नामाथि भर परिन्। उनले सोचिन् सर्पले फल खायो, जसले गर्दा उसले मानिसले जस्तै बोल्ने शक्ति आयो। सर्पले भनेको ठिकै होला। मैले पनि फल खाएँ भने म पनि परमेश्वर जस्तै वा भगवान नै हुनेछु होला । धोखामा परेकी हव्वा ज्योति वा आत्मज्ञानबाट फर्किन्। उनको श्रीमानले पनि त्यही बाटोमा लागे।

`मत्ती ४:१÷४ पढ्नुहोस्। सैतानले हामीलाई अनेकौँ तरिका र हाम्रा इन्द्रियहरूलाई घचघाउने खालको प्रलोभनमा परेर धोखा नपाउन येशूले के नितीहरू हाम्रो सामु तेर्स्याउनुभएको छ?`

सैतानले ल्याएको त्यही खालका मानवीय खोजनीति गरेर निर्णय गर्न येशू पनि पर्नुभएको थियो जुन आदम र हवा, जलप्रलयभन्दा अघिका मानिसहरू र कादेश बर्नियामा इस्राएलीहरू फसेका थिए। उहाँले पनि यो सोच्न वा जाँचबूझ गर्न सक्नुहुन्थ्यो, प्रेमिलो परमेश्वर पिताले आफ्नो पुत्रलाई ४० दिनसम्म मरुभूमि वा जङ्गलमा बिना खाना र सुरक्षामा पार्नुभयो? आफू परमेश्वरको पुत्र हो भनेर प्रमाणित गर्न उहाँले ढुङ्गालाई रोटीमा परिणत गर्न सक्नुहुन्थ्यो (पानीलाई स्वादिलो रसमा परिणत गर्ने येशूले के त्यो गर्न सक्नुहुन्नथ्यो होला?÷अनुवादक)! तर सैतानले ल्याएको परीक्षाका सामना येशूले परमेश्वरको वचनले सामना गर्नुभयो। उहाँ स्वर्गिय स्थानको स्तरमा रहेर आफ्नो जीवन चलाउनुभएको थियो। उहाँ परमेश्वरलाई विश्‍वास नगर्ने मानवीय दर्शन, धारणा, वाद आदिको प्रभावमा पर्नुभएन। गलत बाटोमा हामी हिँड्न पनि कारणहरूलाई तेर्स्याएर चल्न कस्तो सजिलो हुन्छ, होइन त? परमेश्वरलाई विश्‍वास गर्छु भनेर दावी गर्ने येशूभक्तहरू पनि त्यस धरापमा सजिलैसँग परेको पाइन्छ।