---
title:  अनन्त जीवनका वचनहरू
date:   25/11/2024
---

`यूहन्ना ६:६१÷६८ पढ्नुहोस्। ५८ जना चेलाहरूले येशूलाई त्यागेपछि येशूले बार्‍हजना चेलाहरूलाई पनि मलाई छोड्ने हो कि भनेर सोध्नुहुँदा पत्रुसले के जवाफ दिएका थिए र त्यसको अर्थ के हो?`

पत्रुसका शब्दहरू "अनन्त जीवन" नै यूहन्नाको सुसमाचारको विषयवस्तु हो जहाँ जताततै फैलिएको छ। येशूले ५०००लाई ख्वाउनुहुँदा (यूहन्ना ६:२७,४०,४७,५४र ६८), अनन्त जीवनको बारेमा बढि ध्यानआकर्षण गरिएको छ। आफू जीवनको रोटी भनेर येशूले बताउनुभएको थियो (यूहन्ना ६:३५), जसको अर्थ उहाँको जीवन, मृत्यु र पुनरुत्थान नै अनन्त वा अमर जीवनको स्रोत हो भनेर बताउँछ।

अनन्त जीवन वा त्यसै खालको जीवन भन्ने व्याक्यांश यूहन्नाको सुसमाचारमा १७ पल्ट देखा परेको छ। यसले कुनै हावा रूपि, अमूक आत्माको अस्तित्वको धारणा होइन। यसले जीवन दिने शक्तिको अवधारणालाई बुझाउँछ। यसले मुक्ति ल्याउँछ र अहिले र सदासर्वदा अर्थात् येशू फर्किनुहुँदा पनि हाम्रो अस्तित्वलाई जीवितै राख्दछ। जसरी येशू देह हुनुभयो त्यसरी नै येशू आउनुहुँदा हामी पुनरुत्थान हुँदा त्यस समय हामी ननासिने भौतिक शरीरमा परिवर्तन हुनेछौँ। यो मृत्युबाट पुनरुत्थान हो। अदनको बगैँचामा भएको जीवन हामीमा नविकरण हुनेछ।

`हामीले अनन्त जीवन कसरी पाउँछौँ? हेर्नुहोस्, 3:15-1६; यूहन्ना 5:24; यूहन्ना 6:38-51; यूहन्ना 8:31-32; यूहन्ना 12:44-47 र यूहन्ना 20:31।`

येशूमाथि आस्था राखेर नै येशू ख्रीष्ट आउनुभयो र हाम्रो लागि मर्नुभयो भनेर हामी विश्‍वास गर्दछौँ। परमेश्वरमाथिको विश्‍वास वा आस्था बरदानको रूपमा हामीलाई उपलब्ध गराएको छ। तर हामीले हाम्रो विवेक प्रयोग गरेर हाम्रो जीवन येशूमा समर्पण गर्नुपर्छ, पश्‍चात्ताप गर्नुपर्छ र हामीलाई पापबाट पखालिन र हामीले क्षमा पाउन उहाँको रगतको दावी गर्नुपर्दछ। पत्रुसले पनि आफूलाई छोडेर जाने हो कि भनेर येशूले सोध्नुहुँदा उनले यो जवाफ दिएका थिए,"68 सिमोन पत्रुसले जवाफ दिए, “हे प्रभु, हामी कसकहाँ जाऔँ? तपाईंसित अनन्‍त जीवनका वचन छन्‌ 69 र हामीले विश्‍वास गरेका छौं र जानेका छौं, तपाईं परमेश्‍वरका पवित्र जन हुनुहुन्‍छ।” यूहन्ना 6:68-69। मुक्तिको सार र मुक्तिलाई कसरी प्राप्‍त गर्ने भन्ने उपाय पत्रुसले उल्लेख गरेका छन्। यो कुनै धर्म कर्म गरेर पैसा खर्चा गरेर, दर्शन, शिक्षादीक्षा, इतिहास, विज्ञान, विधि, नियम वा कुनै पनि मानवीय विषयहरूबाट पाइँदैन। मुक्ति केवल येशूबाट मात्र पाइन्छ। उहाँमा नै अनन्त जीवन छ। त्यो मुफ्तमा सबैलाई दिलाइ दिएको छ। तर पवित्र आत्माको आवाजलाई सुनेर येशूलाई ग्रहण गर्नुपर्छ।

`हामीमा हुने अनन्त वा अमर जीवनको अवधारणाले अहिलेको अस्थायी जीवनलाई कसरी प्रभाव पार्दछ? कुन धारणाले हामी हेर्छौँ त्यसले हामीलाई कसरी प्रभाव पार्न सक्छ?`