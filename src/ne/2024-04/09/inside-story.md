---
title:  मिसन कथा
date:   29/11/2024
---

### "हामीसँग बस्नुहोस्"

एक रात आठ बजे सेभेन्थ÷डे एडभेन्टिस्ट चर्चको पास्टरको घरमा एक विवाहित दम्पत्तिले ढकढक्यायो। यो अमेरिकाको अलास्का राज्यको साभोङ्ग गाउँमा थियो। त्यो धेरै अबेलाको समय थिएन। गृष्म कालको घामले आकाश चहकिलो भएको थियो। त्यस राज्यमा घाम बिहान २:३०मा मात्र अस्ताउँथ्यो। रुसको बेरिङ्ग समुद्रको पूर्वको ३६ माइल पर रहेको सन्ट लौरेन्स आइलाण्डमा बसोबास गरेका साइबेरियन युपिक मानिसहरू राती घन्टौँसम्म पनि सुत्दैनन्।

युजिन र मेरी ८० वर्षका थिए। ढोका ढकढक्याउँदा त्यस गाउँमा कोही पनि ढोका खोल्न अपेक्षा गर्दैनन्। त्यस गाउँमा ८३५ जना मानिसहरू बस्दछन्। ढोका ढक ढक गर्दै मानिसहरू भित्र पस्छन्। घरमा पास्टर पाहुना भएर बसेको घरमा ती दम्पत्ति आगन्तुक गएका थिए। म पनि त्यस टापुमा एडभेन्टिस्ट मिसनको निम्ति कथाहरू सङ्कलन गर्न गएको थिएँ। मेरीले मसँग सिधै सोधिन्, "के तपाईँ पास्टर हुनुहुन्छ?" हुँ भनेर मैले जवाफ दिँदा उनका आँखाहरू रसाएका थिए। "हामीसँग रहनुहोस्, हाम्रो चर्चलाई खुला राखेर बाइबल सिकाउने मानिसको आवश्यकता हामीलाई छ," नरम स्वभावले उनले बताइन्। सन १९७२ मा निर्माण गरिएको र चर्चको पास्टरको निम्ति कोठा भएको चर्च धेरै पल्ट बन्द भएको थियो। पास्टरहरू त्यहाँ केही समयसम्म रहन्थे र प्रचार गर्थे। तर बिस वर्षसम्म एडभेन्टिस्टहरू ज्यादै कम भएकोले त्यो चर्च बन्द भएको थियो। सन २०१०मा चर्च फेरि खोलिएको थियो। त्यसबेला अमेरिकाको नर्थ क्यारोलिना राज्यका दुई अवकाश प्राप्‍त नर्स दम्पत्ति बिल र इलुइज हक बाइबल सिकाउने भनेर आएका थिए। तिनीहरूलाई अलास्काको आर्कटिक मिसन एडभेन्चर आउटरिच योजनाबाट खटाएका थिए। तिनीहरूले अलास्काको आदिवासीहरूलाई सुसमाचार सुनाउन आएका थिए। सन २०१६ मा बिलको मृत्यु भयो र केही समय इलुइज त्यहाँ बसे, तर म आउनुभन्दा केही समय अघि उनी स्वास्थ्यको कारण आफ्नै घरमा फर्केका थिए।

मेरीले इलुइजलाई धेरै मिस गरेकी थिइन्। उनले गाउँलेहरूलाई घरमा बोलाएर खाना पकाएर ख्वाउँथी, "हामीलाई इलुइजको खाँचो छ," उनले सुनाइन्। मैले इलुइजलाई कहिल्यै पनि भेटेको छैन। तर उनी जोशिलो पाराकी महिला थिइन्। मेरो यात्रामा उनीसँग धेरै पत्राचार भएको थियो। जब गाउँलेहरूप्रति उनको माया थाहा पाए उनमाथि मेरो श्रद्धा बढेको थियो।

एक घन्टाको कुराकानी पछि मेरीले मलाई फेरि हेरेर अनुरोध गरिन्, "हामीलाई परमेश्वरको बारेमा सिकाउने कोही चाहिन्छ। हामीसँग बस्नुहोस्।"

उनको त्यो अनुनय बिन्ति सुन्दा जब येशूले यस संसारमा सेवाकार्य गर्नुभएको थियो उहाँको करुणा कसरी जागेको थियो भन्ने कुरा मलाई याद आयो, "जब उहाँले भिँडलाई देखे तब उहाको हृदय तिनीहरूका निम्ति करुणाले हल्लिएको थियो। तिनीहरू थकान र छरिएका थिए। तिनीहरू गोठालाबिना भेँडाहरू जस्ता थिए।" मत्ती ९:३६ रूपान्तरित। म त्यो गाउँ छोडन् मन त परेको थिएन। अलास्काको साभुङ्गा र अरू २०० गाउँले समूदायका मानिसहरूप्रति मेरो हृदय दुखेको थियो। त्यस भेगमा केवल ११ जना एडभेन्टिस्टहरू मात्र छन्।

जब येशूको हृदय दुखेको थियो उहाँले आफ्ना चेलाहरूलाई भन्नुभएको थियो, "फसल त प्रशस्त छन् तर खेतालाहरू कमै छन्। त्यसकारण फसलका प्रभुको निम्ति प्रार्थना गर्नु ताकि उहाँले उहाँका निम्ति खेतालाहरू पठाऊन्।" मत्ती ९:३७,३८।

अलास्काको निम्ति प्रार्थना गर्नुहोस्।