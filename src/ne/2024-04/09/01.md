---
title:  जीवनको स्रोत
date:   23/11/2024
---

### यस अध्यायमा मुख्य पदहरू
यूहन्ना १:४; यूहन्ना १०:१०; यूहन्ना १:१२,१३; यूहन्ना ६:६१÷६८; गन्ती १३:२३÷३३; मत्ती ५:१÷४।

> <p>यस अध्यायको मूल सार पद</p>
> " येशूले तिनलाई भन्‍नुभयो, “बाटो, सत्‍य र जीवन म नै हुँ। मद्वारा बाहेक कोही पनि पिताकहाँ आउन सक्‍दैन।" यूहन्ना 14:6।

जब येशू को हुनुहुन्छ भनेर प्रश्‍न गर्दा उहाँले केवल परमेश्वरमा मात्र निहित भएको स्वभावको बारेमा जवाफ दिनुभएको थियो भनेर यूहन्नाको सुसमाचारमा उल्लेख गरिएको छ। उहाँले "मै हुँ अर्थात् अहंम्" भनेर आफूलाई प्रस्तुत गर्नुहुँदा उहाँले परमेश्वर आफैलाई सम्बोधन गर्नुभएको थियो भन्ने कुरामा दुईमत छैन। जलिरहेको झाङ्गमा मोशाको अगाडि परमेश्वर देखा पर्नुहुँदा " महुँ जो मै हुँ" भनेर उहाँले आफ्नो परिचय दिनुभएको थियो (प्रस्थान ३:१४)। त्यही "मै हुँ," तब " वचन देहधारी हुनुभयो, र अनुग्रह र सत्‍यताले पूर्ण भई हाम्रा बिचमा वास गर्नुभयो।हामीले उहाँको महिमा देख्‍यौं, जुन महिमा पिताबाट आउनुभएको एकमात्र पुत्रको जस्‍तो थियो।" यूहन्ना 1:14।

"म हुँ" भन्ने विषय वस्तुले यूहन्नाको पुस्तक बुनिएको छ। यस अध्यायको मूल सार पदले त्यसको बारेमा पुष्टि गर्दछ: " येशूले तिनलाई भन्‍नुभयो, “बाटो, सत्‍य र जीवन म नै हुँ। मद्वारा बाहेक कोही पनि पिताकहाँ आउन सक्‍दैन।" यूहन्ना 14:6। संसारको ज्योति मै हुँ, जीवनको रोटी मै हुँ, भेँडाहरूलाई हुल्ने ढोका हुँ, असल गोठालो मै हुँ र मै सत्य बोट हुँ भन्ने येशूको दावीहरूलाई हामीले आत्मसात गर्न जरुरी छ।

परमेश्वरले येशूको बारेमा यूहन्नालाई प्रकट गर्नुभएको ज्ञान यस अध्यायमा हेर्न निरन्तरता दिनेछौँ। येशूले आफू मसीह हुँ भनेर आफ्नो बारेमा शक्तिशाली र प्रभाकारी दावी गर्नुभएतापनि कतिपयले उहाँलाई किन अस्वीकार गरे होलान् भन्ने कुरालाई यस अध्यायमा हेर्नेछौँ। यो दुई कारणहरूले अध्ययन गर्नेछौँ: ती धर्मगुरु वा धर्मशास्त्रको संरक्षक भनेर दावी गर्नेहरूले गरेका भूल हामी पनि नगरौँ र त्यस भूलको खतरामा पर्नेहरूकहाँ हामी कसरी पुग्ने भन्ने ज्ञान पनि।