---
title:  विश्‍वास र पुनर्जन्म वा नयाँ जन्म
date:   26/11/2024
---

`यूहन्ना १:१२,१३मा येशूभक्त हुन के कदमहरू अङ्गाल्न जरुरी छ भनेर वर्णन गरिएको छ?`

यूहन्नाले सुसमाचार लेख्‍ने उद्देश्य थियो। त्यस सुसमाचार पढेर हामीले येशूलाई विश्‍वास गरुन् र उहाँको नाउँलाई विश्‍वास गरेर हामीले अनन्त वा अमर जीवन पाउन्। यूहन्ना १:१२मा यस प्रक्रिया पूरा गर्न दुई कदमहरू उल्लेख गरेका छन्। पहिलो कदम त हामीले उहाँलाई ग्रहण गर्नुपर्छ, त्यसको अर्थ उहाँलाई विश्‍वास गर्नु हो। दोस्रो कदममा उहाँले नै हामीलाई परमेश्वरका छोराछोरी हुन हामीलाई अधिकार वा शक्तिसम्पन्न गर्नुभएको छ। पद १३ले भन्छ हामी त परमेश्वरबाट नै जन्मिएका हुनेछौँ। त्यसकारण, इसाई वा येशभक्त हुन मानवीय र दैविक पक्ष हुन्छ। विश्‍वासद्वारा हामी अघि बढेर उहाँलाई ग्रहण गर्नुपर्छ। उहाँको आत्मज्ञानको ज्योति हामीमा भित्र्याउन हाम्रो हृदय र विवेक खुला राख्‍नुपर्दछ। तर उहाँले नै हाम्रो हृदयलाई पुनर्जन्म दिनुहुन्छ।

भनौँ भने विश्‍वास वा आस्था आफैँ परमेश्वरको बरदान वा उपहार हो। तर त्यो आस्था परमेश्वरको वचन सुनेर आउँदछ वा जाग्दछ (रोमी १०:१७)। "ख्रीष्टमाथि विश्‍वास गरेर उहाँसँग गाँसिएर बसी सत्यवादी हुन उहाँलाई चिन्नैपर्छ। बाइबलको वचनले उहाँको प्रतिनिधित्व गर्दछ। एलेन जी. ह्वाइट, फन्डामेन्टलस अभ क्रिश्‍चियन एजुकेशन, पृ. ४३३। "पवित्र आत्माले परिचालित र मानव दिमागलाई आत्मज्ञानको ज्योतिले चम्किँदा परमेश्वरमाथि विश्‍वासको सृजना हुन्छ।" एलेन जी. ह्वाइट कमेन्टस्, द सेभेन्थ÷डे एडभेन्टिस्ट बाइबल कमेन्टरी, ठेली ७, पृ. ९४०।

जसले येशूलाई मसीह भनेर विश्‍वास गर्छ वा ग्रहण गर्छ उसले अनन्त जीवन पाउँदछ। येशूले बोल्नुभएको वचनलाई हामीले विश्‍वास गर्न र ग्रहण गर्न यूहन्नाले जिकिर गर्दछन् (यूहन्ना ५:२४,३८,४७)। मानिसलाई विश्‍वास दिलाउने काम पवित्र आत्माको काम हो, त्यसलाई आत्मसात गर्ने काम प्रत्येक मानव प्राणीको जिम्मेवारी हो (यूहन्ना १६:७,८; रोमी ८:१६)।

`येशूमा मुक्ति पाउने निति रोमी ८:१६मा कसरी दिएको छ? हेर्नुहोस् रोमी 8:15-17।`

पवित्र आत्माले परिचालित बाइबलले ‍औँल्याएको विश्‍वास र निष्ठा नै हाम्रो आस्थाको जग हो। "विश्‍वास वा आस्था हुनु ठुलो आशिषको अनुभव गर्नु हो। यो नै परमेश्वरको अदृश्य शक्तसलाई देख्‍ने आँखा हो र सुन्ने काम हो।" एलेन जी॰ ह्वाइट, इन हेभेन्ली प्लेसेज, पृ॰ १०४। मानवी दर्शनमा विना प्रमाण वा दसि विश्‍वासको आधार हुँदैन भनेर सिकाउँछ। तर त्यसको विपरित विश्‍वास आफै परमेश्वरको वरदान भएकोले आस्थाको जग हो भनेर बाइबलले सिकाउँदछ (एफिसी २:८, १ कोरन्थी १:१७÷२४, १ कोरन्थी २:१÷६)। विश्‍वासमा जग बसालेर हाम्रो आत्मिक जीवन सुरु गर्छौँ, अनि त्यहाँबाट परमेश्वरको आत्मज्ञान र अनुग्रहमा अघि वढ्दै जान्छौँ।

`तपाईँको विश्‍वास वा आस्था के मा आधारित छ भनेर कसैले सोध्यो भने तपाईँले के जवाफ दिनुहुन्छ?`