---
title:  उहाँमा जीवन थियो
date:   24/11/2024
---

येशू परमेश्वर हुनुहुन्छ र उहाँ ईश्‍वरीय पुत्र हुनुहुन्छ भनेर यूहन्नाले यूहन्ना १:१मा स्पष्टरूपमा उल्लेख गरेका छन्। त्यसले गर्द यूहन्ना १:४मा लेखिएको "उहाँमा जीवन थियो, र त्‍यो जीवन मानिसहरूको ज्‍योति थियो," भनेर जीवनको अर्थ उहाँमा भएको ईश्‍वरीय वा दिव्य जीवन हो जुन जीवन कसैबाट उपलब्ध नभएको सनातन अस्तित्व हो। उहाँमा नै जीवन भएकोले उहाँले आफ्नो जीवन मानव प्राणीको निम्ति त्याग गर्न सक्नुहुन्छ र फेरि पाउन सक्नुहुन्छ (यूहन्ना १०:१७)। उहाँ आफैमा जीवन भएकोले उहाँलाई चाहना गर्ने मानव प्राणीलाई जीवन वा ज्यान दिने अधिकार उहाँमा नै निहित भएको छ (यूहन्न ५:२१, १४:१९)।

यो जीवन भन्ने शब्द ( ग्रीक भाषामा zoe जो) यूहन्नाको सुसमाचारमा ३६ पल्ट देखा परेको छ। यो नयाँ करारभरिमा यूहन्ना जीवन २५ प्रतिशत छ। यूहन्ना १:४,५मा यस पृथ्वीमा चाहिने जीवनको स्रोत येशूभएतापनि यससङ्ग मुक्ति पनि गाँसिएको छ। यूहन्नाको सुसमाचारभरि यो जीवन वा जोको अवधारणा अनन्त जीवन वा मुक्तिको मामिलासँग व्यक्त गरिएको छ (यूहन्ना ३:१५,१६,३६; यूहन्ना ४:१४,३६; यूहन्ना ६:२७,४०,४७,५४,६८; यूहन्ना १०:२७,२८)। यसरी सृष्टिका जीवन दिनुहुने नै यस संसारमा हराइरहेका वा अर्थमूलक जीवन गुमाइरहेकाहरूलाई मुक्ति र अनन्त जीवन आउनुभएको थियो।

`यस पृथ्वीमा येशू नै किन आउनुभयो त? हेर्नुहोस्, यूहन्ना 1:29; यूहन्ना 3:14-18; यूहन्ना 6:35-40; यूहन्ना 10:10-15 र यूहन्ना 12:27।`

हो, "जसरी मोशाले उजाड-स्‍थानमा सर्पलाई उचाले, त्‍यसरी नै मानिसको पुत्र उचालिनुपर्छ, र जस-जसले उहाँमाथि विश्‍वास गर्छ, त्‍यसले अनन्‍त जीवन पाउँछ।" यूहन्ना 3:14-15।

खम्बामा ढलौतको सर्पलाई मोशाले झुन्ड्याउँदा त्यसलाई हेर्ने सर्पदंश भएको मानिस निको हुन्थ्यो, त्यसरी नै सर्पदंशरूपि पापले टोकेका मानिसहरूले येशूलाई हेर्दा पापबाट निको हुन सक्छ। हामी मर्नुपर्ने ठाउँमा येशू मर्नुभयो ताकि उहाँमा भएको जीवन हामीमा होस्।

यस संसारमा हामी जिउने जीवन मात्र हुने होइन तर लामो आयु र प्रशस्त जीवन होस् भन्ने येशूको सदिच्छा हो। यसकारण, " 12 तर जतिले उहाँलाई ग्रहण गरे र उहाँको नाउँमाथि विश्‍वास गरे, उहाँले तिनीहरूलाई परमेश्‍वरका सन्‍तान हुने अधिकार दिनुभयो। 13 तिनीहरू रगतद्वारा, शारीरिक इच्‍छाद्वारा, र कुनै मान्‍छेको इच्‍छाद्वारा होइन तर परमेश्‍वरबाट जन्‍मिएका हुन्‍छन्‌।" यूहन्ना 1:12-13।

सनातन सृष्टिकर्ता परमेश्वर पिता को हुनुहुन्छ भनेर प्रकट गर्न येशू आउनुभएको थियो किनभने "परमेश्‍वरलाई कसैले कहिल्‍यै देखेको छैन। पिताको साथमा हुनुहुने एक मात्र पुत्रले उहाँलाई प्रकट गर्नुभएको छ।" यूहन्ना 1:18। येशूको चरित्र, स्वभाव,गुण र मिजास हेरेर हामी परमेश्वर पिताको चरित्र, स्वभाव, गुण र मिजासलाई थाहा पाउन सक्छौँ।

`परमेश्वरको चरित्र वा स्वभाव कस्तो छ भनेर येशूको जीवनबाट हामी के सिक्न सक्छौँ? यो आत्मज्ञान हाम्रो निम्ति किन शुभ सन्देश हो?`