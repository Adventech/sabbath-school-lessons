---
title:  'पृष्ठभूमि: प्रस्तावना'
date:   12/10/2024
---

### यस अध्यायका मुख्य पदहरू
यूहन्ना १:१÷५, उत्पत्ति १:१, यूहन्ना १:९÷१३, यूहन्ना ३:१६÷२१, यूहन्ना ९:३५÷४१, मत्ती ७:२१÷२३ र यूहन्ना १७:१÷५।

> <p>यस अध्यायको मूल सार पद</p>
> "आदिमा वचन हुनुहुन्‍थ्‍यो, वचन परमेश्‍वरसँग हुनुहुन्‍थ्‍यो, अनि वचन परमेश्‍वर हुनुहुन्‍थ्‍यो।" यूहन्ना 1:1।

यूहन्नाले उनको सुसमाचारको पुस्तक किन लेखे भनेर व्याख्या गरिएको यस अध्ययनको पहिलो अध्यायमा हेर्‍यौँ। सुसमाचारको सुरुको विषयवस्तुमा यस अध्याय फेरि फर्किनेछौँ। पवित्र आत्माबाट प्रेरणा पाएर आफ्नो पुस्तक कुन दिशातिर जाने अघि बढ्ने भनेर यूहन्नाले निर्णय गरेका थिए। प्रायजसो नयाँ करारका लेखकहरूले आफ्ना लेखहरूका पहिलो वाक्य र अंशमा ती विषयवस्तुहरूका परिचयहरू लेखेका हुन्छन्। यसले गर्दा लेखकहरू आफ्ना लेखका विषयवस्तुहरूतिर पाठकवर्गहरूको ध्यान खिँच्न चाहेका हुन्छन्। यूहन्नाले पनि परमेश्वर र सैतानको बीचमा भइरहेको जगतव्यापी महान् द्वन्द्वका विषयवस्तुहरूको भाग आफ्नो पुस्तकको सुरुमा प्रस्तुत गर्छन्। ती विषयवस्तुहरूले येशू ख्रीष्टको समुच्च सत्यहरूलाई चित्रण गर्दछन्। ती सत्यहरूतिर दृष्टिगत गर्न सृष्टिको अघिदेखिको स्थितिलाई हामीलाई लान यूहन्नाले प्रयास गर्दछन्।

पुस्तकको सुरुमा नै येशू मसीह हुनुहुन्छ भन्ने आभास पाठकहरूलाई दिन खोजिएको छ। यस पुस्तकमा उल्लेख गरिएका येशूबाहेक कुनै पनि पात्र मसीह वा उद्धारकर्ता हुन वा हुनसक्छ भनेर चिनाइएको छैन। येशूको बारेमा महान् विषयवस्तुहरू स्पष्ट रूपमा पाठकहरूले देखून् भनेर लेखकले येशूको कथा विभिन्न समयमा फर्केर र विभिन्न तरिकाहरूले प्रस्तुत गर्छन्। ती सबै महान् विषयवस्तुहरू यस संसारमा येशूले भौतिक जीवन बिताउनु भएको ऐतिहासिक कालभित्रै समावेश भएका छन्।

यस अध्याय प्रस्तावनाबाट (यूहन्ना १:१÷१८) सुरु गर्छौँ र यूहन्नाले समावेश गरेका येशूका मुख्य विषयवस्तुहरूको संक्षेप हामी हेर्नेछौँ। यही विषयवस्तुहरू नै यूहन्नाले लेखेका सुसमाचारका अन्य भागहरूमा भएको हामीले नियाल्नेछौँ।