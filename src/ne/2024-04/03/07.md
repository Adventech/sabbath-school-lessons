---
title:  थप जानकारी
date:   18/10/2024
---

द डिजाएर अभ एजेज, पृ॰ १९÷२६को "गड विथ अस।"

"हाम्रो प्रभु येशू ख्रीष्ट परमेश्वरको ईश्‍वरीय पुत्र सनातनदेखि अस्तित्वमा थिए। उहाँ भिन्न हुनुहुन्यो, तैपनि पितासँग एक हुनुहुन्छ। स्वर्गको कुनै यश वा महिमाभन्दा उहाँको यश र महिमा अपारको थियो। उहाँ स्वर्गका बुद्धिजीविहरूको नाइके व सेनापति हुनुहुन्थ्यो, र स्वर्गदूतहरूले उहाँलाई अभिवाद टक्र्याउनु त्यो लिने उहाँको अधिकार थियो। यो परमेश्वरको महिमालाई लुट्नु होइन (हितोपदेश ८:२२÷२७)।

"यस पृथ्वीका जग बसालिनुभन्दा अघि येशू ख्रीष्ट परमेश्वर पितासँग एक हुनुहुन्छ भन्ने धारणा दिव्यज्योतिमय र महिमित सत्य हो। यो नै अन्धकारमा ज्योति चम्किरहने हो। यो ज्योति दैविक शक्तिले उज्ज्वल भएको छ। यो कुनै पछि पाएको महिमा होइन, यो मौलिक सत्य उहाँको आफ्नै हो। यो सत्य अनन्तसम्मको रहस्य आफै हो। यसले अरू रहस्यहरूको पनि खुलासा गर्दछन्। नभएदेखि कतिपय व्याख्या गर्न नसक्ने सत्यहरू त्यसै बिलाएर जान्थे। तर यो सत्य मानिसको पहुँचभन्दा ज्योति र बुझ्न नसक्ने गरि सजिएको छ।"÷एलेन जी॰ ह्वाइट कमेन्टस्, द सेभेन्थ÷डे एडभेन्टस्ट बाइबल कमेन्टरी, ठेली ५, पृ॰ ११२६।

"येशूले भन्नुभयो, यदि यस पृथ्वीबाट मलाई उचालियो भने सबै मानिसहरूलाई म तान्नेछु।' यूहन्ना १२:३२। पापीको निम्ति येशू मर्नुभएको भन्ने सत्यज्ञान मानिसहरूको सामु प्रकट गर्नैपर्छ। उहाँ केवल एक जनाको निम्ति मात्र होइन सारा संसारका पापहरूको निम्ति बलिदान हुनुभएको थियो। कलभरीको क्रूसमा परमेश्वरको थुमालाई जहा हामी हेर्छौँ तब मुक्तिको योजनको रहस्य हाम्रो दिमागमा उजागर हुन थाल्छ। परमेश्वर कतिको असल हुनुहुन्छ भन्ने आत्मज्ञानले हामीलाई पश्‍चात्ताप गर्न अगुवाइ गर्दछ। पापीहरूका पापको निम्ति मर्नुभएको येशूले ख्रीष्टको प्रेमलाई बुझ्न मानव वौद्धिक ज्ञानभन्दा बाहिरको छ। जब पापीले उहाँको प्रेमलाई हेर्दछ तब उसको हृदय पग्लन्छ। जब मानिसले आफू सुधार गर्न र ठिक हुन प्रयास गर्दछ तब उसलाई ख्रीष्टको शक्तिले तानीरहेको हुन्छ। उसको चेतनामा उसलाई असल व्यक्ति बनाउने जे जे प्रभावहरूले काम गरिरहेको हुन्छ त्यसले गर्दा उसको विवेक जाग्दछ र उसको बाहिरी आचरण सुधारिन्छ। जब ख्रीष्टले उहाँको क्रूसतिर मानिसहरूले आँखा गाडून् भनेर आह्वान गर्नुहुन्छ तब तिनीहरूले तिनीहरूका पापले गर्दा उहाँलाई छेडिएको महसुस गर्नेछन्। परमेश्वरका आज्ञाहरू तिनीहरूको विवेकमा चम्किन थाल्छ।"एलेन जी॰ ह्वाइट, द स्टेप्स टु क्राइष्ट, पृ॰ २६,२७।

**चिन्तनमनन**:

`सृष्टिमा येशूको भूमिकासँग गाँसिएर यूहन्नाले येशूको चर्चा किन गर्दछन्? धर्मज्ञान वा हाम्रो सिद्धान्तमा सृष्टिको अवधारणा किन महत्त्व रहेछ भनेर त्यसले हामीलाई कसरी बताउँछ? त्यसले गर्दा बाइबलमा प्रकट गरिएको सृष्टको विवरण प्रति ठिक ज्ञान हुनु किन जरुरी रहेछ?`

`संसारलाई सृष्टि गर्नुहुने सनातन सृष्टिकर्ताको सट्टामा सृष्टि गरिएको जीव मर्‍यो भने क्रूसको यथार्थ अर्थ के हुनेथियो होला? येशू सनातन परमेश्वर हुनुहुन्छ भन्ने विश्‍वासलाई हामी गुमायौँ भने हामीले के गुमाउने रहेछ?`