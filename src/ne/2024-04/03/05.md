---
title:  विश्‍वास गर्ने र नगर्ने विषयवस्तुहरू बारम्बार देखा पर्दछ
date:   16/10/2024
---

`प्रस्तावनामा येशूलाई विश्‍वास गर्ने र नगर्ने विषयवस्तु देहायका पदहरूले कसरी बताउँदछन्? हेर्नुहोस्, यूहन्ना 3:16-21, यूहन्ना 9:13-41 र यूहन्ना 12:34-50।`

मानव जगत दुई भागमा विकेन्द्रिकरण भएर विभाजित भएको यूहन्नाको सुसमाचारमा हामी देख्‍छौँ: येशूलाई विश्‍वास गरेर उहाँ नै मसीह हुनुहुन्छ भनेर स्वीकार गर्ने समूह र जसले उहाँलाई विश्‍वास गर्ने अवसर पाएतापनि उहाँलाई विश्‍वास नगर्ने निर्णय समूह।

एघार चेलाहरू पहिलो समूहमा छन्। अरूहरूमा यहूदी धर्मका पण्डित निकोदिमस जो विस्तारै उहाँलाई विश्‍वास गरेका थिए, इनारमा येशूसँग बार्तालाभ गर्ने स्त्री र जन्मैदेखि अन्धो भएको मानिस। अर्को समूहमा फरिसी, मूल पुजारी, धर्मशास्त्रका पण्डित, धर्मगुरु, येशूले ५०००लाई ख्वाउनुभएतापनि उहाँलाई विश्‍वास नगर्ने र येशूकै चेला भनेर खोल ओढ्ने यहूदा इस्कर्योती।

ग्रीक शब्द पिस्तिस pistis नाम, विश्‍वास वा आस्था यूहन्नाको पुस्तकमा कहीँ पनि देखा नपरेको रोचक नै मान्नुपर्छ। तर विश्‍वास गर्नु भन्ने ग्रीक भाषाको पिसिइयो piseuo क्रियापद ९८ पल्ट देखा पर्दछ। पूरै नयाँ करारमा २४१ पल्ट यो शब्द देखा परेको छ। यो क्रियापद यूहन्नाको पुस्तकमा अत्यन्तै ठूलो विषयवस्तु हो। येशूलाई सक्रिय रूपमा विश्‍वास गर्न उपयोग गरिएको नाम विश्‍वासभन्दा क्रियापदमा प्रयोग गरिएको विश्‍वास गर्नुले उहाँलाई विश्‍वास गर्दा मानिसको जीवन कस्तो हुन्छ वा हुनुपर्छ भनेर देखाउँछ। येशूलाई विश्‍वास गर्नु भनेको अर्थ केवल विश्‍वासको आधार वा शिक्षालाई मात्र विश्‍वास गर्नु होइन तर सक्रिय रूपमा नै हामी कसरी जिइरहेकाछौँ भनेर देखाउँछ। हामीलाई थाहा छ सैतान र उसका मतियारहरूले येशूलाई विश्‍वास गर्छन् (याकूव २:१९) (अर्थात् केवल विश्‍वासको आधारमा मात्रै मानिस परमेश्वरको राज्यमा पस्न सक्दैन तर त्यस विश्‍वासलाई कसरी कार्यान्वयन गरे वा गरिरहेको छ त्यसले उहाँको राज्यमा सहभागी गराउँछ। यो मत्ती ७:२१ले पनि पुष्टि गर्दछ÷अनुवादकको थप)।

ती दुई समूहले येशूसँग कसरी सम्बन्ध छ त्यो नै तिनीहरूलाई मुख्य अलग गर्दछ। विश्‍वासीहरू वा जो येशूकहाँ सच्चा हृदयले आउँछन् तिनीहरूको हृदय उहाँ प्रति खुला राखेको हुन्छ। उहाँले तिनीहरूलाई हप्‍काएतापनि वा उहाँसँग सामना गरेतापनि उहाँका वचनहरूलाई चपाउन सकेको हुन्छ। तिनीहरू जुनसुकै परिस्थितिमा पनि येशूकहाँ आउँछन् र तिनीहरू उहाँबाट भाग्दैनन्। अनि उहाँलाई विश्‍वास गर्दा वा उहाँ प्रति आस्थावान हुँदा तिनीहरू परमेश्वरका सन्तान हुन्छन्।

येशूलाई विश्‍वास नगर्ने वा गर्न नचाहने समूह पनि उहाँकहाँ आउँछन् तर उहाँसँग झगडा, बादविवाद, तर्कबेतर्क गर्न र उहाँ तिनीहरूको प्रतिद्वन्धी हुनुहुन्छ भन्ने मिजास लिएर आउँछन्। ती मानिसहरू ज्योति वा आत्मज्ञानलाई मन पराउने भन्दा अन्धकार वा आत्मज्ञानलाई दवाइ राख्‍ने भनेर चित्रण गरेका छ। उहाँका वचनहरू तिनीहरूलाई पचाउन धेरै गार्‍हो हुन्छ, सनातनदेखि चलिआएका परम्परा, विधि, संस्कारलाई तोड्ने व्यक्ति भनेर उहाँलाई पूर्वाग्रहको रूपमा हेर्दछन् र उहाँको सरासर विरोध गर्छन्। तिनीहरूको चाहना वा तिनीहरूले अपेक्षा गरेको लक्षलाई उहाँले पूरा गर्न नसक्दा तिनीहरूले उहाँलाई तगारोको रूपमा हेर्दछन्। तिनीहरू उहाँको खिलाफमा न्याय गर्छन् वा आलोचना गर्छन्। उहाँको ज्ञानको ज्योति वा आत्मज्ञानले उहाँलाई तिनीहरूले मूल्याङ्कन गर्दैनन्। यो मनस्थिति नयाँ करारमा जताततै फैलिएको पाइन्छ। त्यस मनस्थिति विशेष गरेर धार्मिक अगुवा वा धर्मशास्त्रको विज्ञ अर्थात् पण्डित र धर्मगुरुहरूमा पाइएको छ। राष्ट्रलाई धार्मिकतामा अगुवाइ गर्ने ती व्यक्तिहरूले नै पहिले येशूलाई चिन्नु पर्ने वा ग्रहण गर्नु पर्ने हो, तर त्यसो भएन न त अहिले पनि भइरहेको छ।

`तपाईँले येशूलाई विश्‍वास गर्नुहुन्छ भन्ने सबुद प्रमाण कसरी दिइरहनुभएको छ? येशू मसीह हुनुहुन्छ भनेर केवल औपचारिक रूपमा वा वौद्धिक रूपमा मात्र मान्ने तर व्यवहारमा उतार्न नैतिक दायित्व नभएको संस्कारबाट तपाईँ कसरी उम्किने? यो थाहा पाउन किन महत्वछ? यस मामिलामा येशू आफैले यसरी ठोकुवा गर्नुभएको छ, मत्ती 7:21-23।`