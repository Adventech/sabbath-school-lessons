---
title:  आदिमा वा सृष्टको प्रारम्भकालमा÷ईश्‍वरीय लोगोस वा वचन
date:   13/10/2024
---

`वचनकै रूपमा सम्बोधन गरिएको येशूको बारेमा यूहन्ना १:१÷५मा के व्यक्त गरिएका छन्?`

अचम्मको धारणा प्रस्तुत गरेर यूहन्नाको सुसमाचार सुरु गरिएको छ: "आदिमा वचन हुनुहुन्‍थ्‍यो, वचन परमेश्‍वरसँग हुनुहुन्‍थ्‍यो, अनि वचन परमेश्‍वर हुनुहुन्‍थ्‍यो।" यूहन्ना १:१। यस वाक्यमा येशूको बारेमा यस्तो सौन्दर्यता भावना व्यक्त गरिएको छ कि त्यो बुझ्न हाम्रो समझशक्तिभन्दा बाहिरको छ।

लेखकले सृष्टिको कथातिर हाम्रो ध्यानलाई आकर्षित गर्दछ। उत्पत्ति १:१मा पनि "आदिमा" भनिएको छ। वचन त त्यसबेला नै थियो। त्यो पनि विश्‍वब्रम्हाण्डको सुरु भएको अघदेखिनै। यूहन्नाले येशूको सनातन, अनन्त र अमर जीवनको अस्तित्वलाई पुष्टि तथा समर्थन गर्दछन्।

अनि, त्यो वचन त "परमेश्वरसँगै थियो" रे। यूहन्ना १:१८मा येशू "पिताको काखमा हुनुहुन्छ" भनेर आभास दिन्छ। यसको सही अर्थ हामीले जेसुकै लगाउन प्रयास गरेतापनि एउटा कुरो त निश्‍चित छ: येशू र पिताको बिचमा अति घनिष्ठ सम्बन्ध छ। उहाँहरूका आत्मियता एक आपसा गाँसिएका छन्।

अनि यूहन्नाले भन्दछन्, "त्यो वचन आफै परमेश्वर हुनुहुन्थ्यो।" तर वचन त्यही समयमा परमेश्वर कसरी हुन सक्छ र? त्यसको जवाफ ग्रीक भाषामा पाइन्छ। ग्रीक भाषामा कुनै कुरालाई औँल्याउने निश्‍चित शब्द "त्यो" वा "the द" छ तर अनिश्‍चितलाई औल्याउने "ए वा आन" "a  or an" छैन। यो हाम्रो निम्ति महत्त्वपूर्ण जानकारी हो। त्यसकारणले निश्‍चित कुरालाई सम्बोधन गर्ने वा औँल्याउने "द वा त्यो the"ले खास व्यक्ति वा वस्तुलाई औँल्याउँछ।

"The word was with God द वर्ड वाज विथ गड" भन्ने वाक्याँशले "परमेश्वर वा God" को अगाडि "द the" छ। त्यसले खास व्यक्तिलाई औँल्याइएको छ। त्यो हो परमेश्वर पिता नै वा "the Father द फादर" हो। र त्यो वचन वा द वर्ड त्यो पितासँग थियो। परमेश्वरलाई औँल्याइको गड God वा परमेश्वरको अगाडि "द the छैन। यसले परमेश्वरका स्वभाव वा लक्षणहरूलाई औँल्याउँछ। येशू परमेश्वर हुनुहुन्छ तर उहाँ त्यो परमेश्वर हुनुहुन्न, तैपनि उहाँ परमेश्वरको ईश्‍वरीय पुत्र हुनुहुन्छ। उहाँ त्यो त्रीएक परमेश्वरको दोस्रो व्यक्तित्व हुनुहुन्छ।

यूहन्नाले यो ज्ञानलाई पुष्टि गर्दछ। यूहन्ना १:३,४मा भनिएको छ येशूले सबै थोकहरू सृष्टि गर्नुभयो। पहिला अस्तित्वमा नआएको थोक उहाँले नै अस्तित्वमा ल्याउनु भयो। त्यो पनि येशूद्वारा नै, उहाँ त्यो सृष्टिकर्ता परमेश्वर हुनुहुन्छ वा "The Creator God द क्रियटर गड।"

"सनातन वा अनन्त कालदेखि नै येशू ख्रीष्ट परमेश्वर पितासँग हुनुहुन्थ्यो। उहाँ परमेश्वरको स्वरूप हुनुहुन्थ्यो। उहाँको महान् गौरव, तेजस्वीमय, यशस्वीमय राजकीय स्वरूप येशूमा थियो। उहाँको महिमा अपारको थियो।"÷द डिजाएर अभ एजेज, पृ॰ १९।

`हाम्रो धार्मिक दर्शन, विद्या, आत्मज्ञान वा अनुष्ठान वा थियोलोजीको निम्ति येशू ख्रीष्ट नै पूरा परमेश्वर हुनुहुन्छ भन्ने धारणा किन महत्त्वपूर्ण छर? यदि कतिपय लोकले विश्‍वास गरेको अनुसार येशू केवल दुई हजार वर्ष अघि जन्मिएका महापुरुष जो भगवान हुन पुग्यो भन्ने धारणमा हामी लाग्यौँ भने येशूको अस्तित्व र व्यक्तित्वनै हामी किन गुमाउन पुग्छौँ? येशू सृष्टि गरिएका वा जन्मिएका भगवान नभएर अनन्त वा सनातन परमेश्वर हुनुहुन्छ भन्ने आत्मज्ञान हाम्रो आस्था वा विश्‍वासको निम्ति किन अपरिहार्य छ?`