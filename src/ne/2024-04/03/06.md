---
title:  देखा परिरहने विषयबस्तुहरू÷ महिमा, परमेश्वरको इज्जत थाम्ने, उहाँको श्रेयलाई स्वीकार्ने
date:   17/10/2024
---

`यूहन्ना १७:१÷५ पढ्नुहोस्। "पिता, समय आयो; तपाईँको पुत्रको महिमा गर्नुहोस् ताकि उनले तपाईँको महिमा गरुन्, भने येशूले गर्नु भएको बिन्तिको अर्थ के हो?`

अघिल्लो अध्यायमा येशूको बारेमा सांसारिक धारणा हेरियो। यो धारणा यूहन्नाले प्रस्तुत गरेका थिए। येशू को हुनुहुन्छ भनेर उहाँले देखाउनु भएको र उहाँले के गर्नुभयो भन्ने गतिविधीमा मानिसहरूको अन्तर्क्रिया र द्वन्द्वलाई यूहन्नाले लेखेका थिए। यस अध्ययनमा ईश्वरीय गतिविधीमा ध्यान दिनेछौँ। यूहन्नाले जगत ब्रम्हाण्डको कथासँग जोडिएको विवरण प्रस्तुत गरेको हामी नियाल्नेछौँ।

प्रस्तावनामा नै परमेश्वरकोबारेमा कथा सुरु भएको थियो। येशू सनातन परमेश्वरको ईश्वरीय पुत्र हुनुहुन्छ भनेर प्रस्तुत गरिएको छ। उहाँ सारा जगतका सृष्टिकर्ता हुनुहुन्छ भनेर औँल्याइएको थियो। कुनै अस्तित्वमा नभएको थोक येशूद्वारा नै अस्तित्वमा आएको थियो। यूहन्नाले यसरी व्यक्त गर्दछन्, "सबै थोक उहाँद्वारा बनिए, र बनिएको कुनै थोक पनि उहाँविना बनिएन।" यूहन्ना 1:3। उहाँको महिमा र यश उहाँ मानव अवतार लिनुभएको बेलामा हुन पुगेको थियो (यूहन्ना १:१४)। यूहन्नाले महिमा वा ग्लोरी glory भन्ने शब्द प्रयोग गरिएका छन्। ग्रीक भाषामा डोक्सा doxsa हो। यसको अर्थ चम्किलो, वैभव, प्रख्यात, आदर, सम्मान हुन्, र महिमा गर्नुहोस् वा ग्लोरिफाइ glorify भनिएको छ। यो ग्रीक भाषामा  डोक्साजो doxsazo हो जसको अर्थ स्तुतिप्रशंसा, आदर, कदर, सम्मान, जयध्वनी गाउनु र महिमा अर्थात् उहाँको इज्जत थम्याउनु हुन्। यी आदर सम्मान मानिसहरूबाट र परमेश्वरबाट पाउने इज्जत हो।

यूहन्नाको पुस्तकमा येशूलाई महिमा गर्ने भन्ने धारणा उहाँको समयको अवधारणासँग जोडिएको छ। अर्थात् उहाँको मृत्युले उहाँको महिमा गर्दछ रे (यूहन्ना २:४, यूहन्ना ७:२०, यूहन्ना १२:२३÷२७, यूहन्ना १३:१,यूहन्ना १५:३२, यूहन्ना १७:१)। क्रूस नै उहाँको महिमाको घडी थियो।

यो धारणा आफै विरोधाभासपूर्ण छ। पौराणिक रोममा कसैलाई क्रूसमा टाँगिनु भनेको अत्यन्तै लज्वास्पद र हेपिएको मृत्यु दण्ड थियो। येशूले पाउनुभएको दण्ड अत्यन्तै नमिल्दो छ। परमेश्वर नै क्रूसमा झुण्डिनुभएको अरे! यसले मानव कथासँग परमेश्वरको चाल बुनिएको पाइन्छ।

मानवीय स्तरमा येशू वेदना र पीडादायी भएर मर्नुभएको थियो। उहाँ सबैले तिरस्कार गरेको अपराधी हुनुभएको थियो। उहाँको कमजोरमा उहाँले यसरी चित्कार गर्नुभएको थियो, "मेरा परमेश्वर, मेरा परमेश्वर, तपाईँले मलाई किन त्याग्नुभयो?" क्रूसमा चित्कार गर्नुभएको येशूको यो अन्धकारमय क्षणलाई मत्ती र मर्कूसले लेखेका छन् (मत्ती २७:४६, मर्कूस १५:३४)। तर क्रूसका महिमित पक्ष विशेष गरेर लूका र यूहन्नाले प्रस्तुत गरेका छन् (लूका २३:३२÷४७, यूहन्ना १९:२५÷३०)। यो मुक्ति, दया, प्रेमको थलो हो जहाँ परमेश्वरको पुत्र आफैले आफैलाई पितालाई सुम्पनुहुन्छ।

यो कस्तो विरोधाभास अवधारणा हो? परमेश्वरको महान् महिमा, इज्जत, यश सबभन्दा लज्जास्पद घडीमा प्रकट भएको थियो। त्यस घडीमा परमेश्वरले सारा संसारका पापहरू बोक्नुभएको थियो।

`परमेश्वरले अचाक्ली कदम चाल्नुभएको अर्क के हो? हामीलाई पापबाट बचाउन परमेश्वर आफै क्रूसमा टाँगिनुभयो। पाप आफै कतिको दुष्ट र खराब रहेछ भनेर त्यसले कसरी बताउँछ?`