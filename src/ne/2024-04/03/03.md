---
title:  वचन देह हुन आयो
date:   14/10/2024
---

`ध्यान दिएर यूहन्ना १:१÷३,१४ पढ्नुहोस्। येशू र परमेश्वर आफैँको बारेमा ती पदहरूले हामीलाई के बुझाउन खोजेका छन्? सबै सत्य र आत्मज्ञानहरूमा यो सत्य हाम्रो निम्ति सबभन्दा महत्त्वपूर्ण सत्य किन भएको छ?`

यूहन्नाले आफ्नो सुसमाचार "येशू"को नाउँ लिएर वा उहाँ मसीह ख्रीष्ट हुनुहुन्छ भनेर सुरु गरेनन् तर लोगोस वा वचन भन्ने शब्द प्रयोग गरेर सुरु गरेका थिए। यूहन्नाले लेखेको लोगोस वा वचन भन्ने शब्द त्यस बेलाका विभिन्न दार्शनिकहरूले जगत ब्रम्हाण्डको संरचनालाई व्याख्या गर्न प्रयोग गरेका थिए। त्यसलाई तर्क र वौद्धिक बिचारबिमर्सको निम्ति पनि प्रयोग गर्दथे।

पौराणिक ग्रीकका प्रभावशाली दार्शनिक प्लेटोले वास्तविकतालाई दुई क्षेत्रमा विभाजन गरेका थिए। यउटा स्वर्गिय र अपार क्षेत्र जहाँ पूरा शिद्ध र कुनै त्रुटीरहित क्षेत्रको अस्तित्व हुन्छ। अर्कोचाहीँ पार क्षेत्र, नाश हुने, परिवर्तनशील र माथिको शिद्धतालाई प्रतिनिधि गर्ने धेरै अशिद्ध क्षेत्र हो। त्यसको अस्तित्व छ कि छैन थाहा नै नभएतापनि छ भनेर विश्‍वास गरिन्छ। प्लेटोले त्यसको बारेमा कहिल्यै पनि जवाफ दिएनन्। कतिपय दार्शनिकहरूले वचन वा लोगोसलाई कुनै अदृश्य तत्व हो जसले अनन्त र नाश हुने क्षेत्रको मध्यस्थता गर्छ। त्यो पृथ्वीमा भौतिक तत्वद्वारा देखाइएको हुन्छ।

तर यूहन्नाले यो लोगोस वा वचनलाई पूरै फरक तरिकाले प्रयोग गर्दछन्। लोगोस वा येशूलाई औँल्याइएको वचन कुनै आत्मा वा स्वर्ग र पृथ्वीका बीचमा तैरिरहेको तत्व होइन भन्ने सत्यमा यूहन्ना अडिग भएका छन्। लोगोस वा वचन येशू नै हुनुहुन्छ जो देहधारी हुनुभयो वा भौतिक शरीर हुनुभएर हाम्रो बीचमा रहनुभयो (यूहन्ना १:१४)।

यूहन्नाको निम्ति लोगोस वा वचन परमेश्वरकै वचन थियो। अझ महत्त्वपूर्ण त परमेश्वरले हामीसँग आदानप्रदान गर्नुभयो। उहाँले आफ्नै मौलिकता अपनाउनुभएर हाम्रो माझमा प्रकट हुनुभयो। परमेश्वर नै हामी मध्ये एक हुनुभयो।

यूहन्नाको सुसमाचारमा वचन, लवज वा लोगोसले सनातन परमेश्वरको प्रतिनिधित्व गर्दछ। उहाँ मानव समय र क्षेत्रमा पस्नुभयो, उहाँ बोल्नुभयो, क्रियाशील हुनुभयो र व्यक्तिगत रूपमा मानव प्राणीसँग अन्तर्क्रिया गर्नुभयो र घुलमिल गर्नुभयो। अनन्त तथा सनातन परमेश्वर मानव हुनुभयो। उहाँ हामी मध्ये एक हुनुभयो।

लोगोस वा वचन "देहधारी हुनुभयो र हाम्रो बीचमा रहनुभयो" भनेर यूहन्नाले यूहन्ना १:१४मा जिकिर गर्छन्। त्यसको अर्को अर्थ उहाँ हाम्रो बीचमा पाल टाँग्नुभयो। यूहन्नाले प्रस्थान २५:८को आभास दिन्छ। परमेश्वरले इस्राएलीहरूलाई पवित्रस्थान वा पाल बनाऊ भनेर अर्‍हाउनुभएको थियो। उहाँ तिनीहरूको बीचमा रहन सकून् भनेर त्यो आह्वान गर्नुभएको थियो। त्यही अनुरूप, परमेश्वरको पुत्र येशू मानव अवतार लिनुभएर मानव शरीरमा पस्रिनुभयो। परमेश्वरको महिमालाई उहाँले छोप्नुभयो ताकि मानिसहरू उहाँको सम्पर्कमा आउन सकून्।

`यूहन्नाले यहाँ के लेखेका थिए त्यसको तात्पर्य बुझ्न खोज्नुहोस्। परमेश्वर, सृष्टिकर्ता आफै मानव प्राणी हुनुभयो, हामीमा एक हुनुभयो र हाम्रो बीचमा रहनुभयो। हाम्रो निम्ति मर्नुभयो भन्ने सत्य छलफल नै गरेका छैनौँ। ती सबैले मानवता प्रति परमेश्वरको प्रेमको बारेमा के बताउँछ? यस अचम्म लाग्दो सत्यले हामी सबैलाई कसरी सान्त्वना दिन सक्छ?`