---
title:  सुन्नु वा त्यो वचन नसुन्ने
date:   15/10/2024
---

मानिसहरूले येशूका वचनहरू सुन्न वा सुसमाचार सुन्न नचाहने वा बेवास्ता गर्ने कठोर वास्तविकता हामीले मात्र होइन येशू कै चेला यूहन्ना आफैले अनुभव गरेका थिए। यसको ज्वलन्त उदाहरण यूहन्ना १:९÷११मा दिएको पढ्नुहोस्।

यूहन्ना १÷१८ को प्रस्तावनामा येशू ख्रीष्ट, जो वचन वा लोगोस को हुनुहुन्छ मात्र भनेर वर्णन गरेको छैनन् तर उहाँ प्रति संसारको धारणा वा प्रतिक्रिया कस्तो थियो भनेर खुलासा गरिएको छ। उहाँ सच्चा ज्योति वा आत्मज्ञानको प्रकाश हुनुहुन्छ भनेर यूहन्ना १:९मा सम्बोधन गरिएको छ। यस संसारमा जन्मिने प्रत्येक व्यक्तिलाई आत्मज्ञानको ज्योतिले सुसज्जित गर्ने उहाँ नै हुनुहुन्छ भनेर त्यस पदमा लेखिएको छ। सही ज्ञान, दर्शन र विद्यालाई बुझाउन र तिनीहरूमाथि प्रकाश पार्न येशू रूपि ज्योतिको आवश्यक छ। एक फेरा बिलायतका प्रख्यात नास्तिक साहित्यकार सी॰एस॰ लिविस, जो येशूलाई विश्‍वास गर्नेभएर बाइबलीय शास्त्रका प्रखर विद्वान हुनुभएको थियो, उनले यसरी व्यक्त गरेका छन्: "इसाई धर्ममा म विश्‍वास गर्छु जसर सूर्य उदय भएको छ भनेर म विश्‍वास गर्दछु। मैले घामलाई मात्र देख्‍दिन तर यसबाट सबै थोक देख्दछु।"÷ "इज थियोलोजी पोइट्री?" (सामिज्डेट, २०१४), पृ॰ १५। यो पुस्तक १९४४मा प्रस्तुत गरिएको थियो।

यूहन्ना १:९मा उल्लेख गरिएको भावना कतिको प्रभावित वा अर्थपूर्ण छ त्यसलाई गहिरिएर हेर्नुहोस्। ज्योति त यस संसारमा जन्मिने प्रत्येक व्यक्तिमा चम्किन्छ। मानिसहरूले येशू रूपि ज्योतिलाई कसरी ग्रहण गरे वा अस्वीकार गरे भनेर यूहन्नाले दिएको मुख्य विषयवस्तु हामी अर्को भागमा हेर्नेछौँ। तर त्यो विषयवस्तु यहाँ सुरु गरिन्छ। परमेश्वर र उहाँका सन्तहरूलाई विलाप गराउने भावना त यो छ कि आफ्नै यहूदी जातिहरूका बीचमा मसीह वा उद्धारकर्ता आउनुभयो तर धेरैले उहाँ मसीह हुनुहुन्छ भनेर अङ्गिकार वा स्वीकार गरेनन्।

यही दु:खलाग्दो विषयलाई पावलले रोमी ९÷११ मा विस्तृत रूपमा उल्लेख गरिएको छ। परमेश्वरका जनहरू भनेर दावी गर्ने धेरै यहूदीहरूले नै येशूलाई तिरस्कार गरेका थिए। तर पावलले नकारात्मक भावनालाई मात्र व्यक्त गरेर आफ्नो कुरालाई अन्त गर्दैनन्। यथार्थमा धेरै यहूदी र गैर यहूदा वा अन्यजातिहरूले येशू मसीह हुनुहुन्छ भनेर स्वीकार गर्नेछ भन्ने भावना उनले व्यक्त गर्दछन्। गैर÷यहूदी वा अन्यजातिहरूले यहूदीको विपक्षमा फुर्ति लाएर नबोल्न पावलले चेतावनी दिन्छन्। उनले यो उल्लेख गर्दछन्, रोमी ११:१३÷२८।

यही भावनालाई समर्थन गर्दै यूहन्नाले भन्छन् कि येशूलाई मुक्तिदाता भनेर ग्रहण गर्ने सबै परमेश्वरका छोराछोरी वा सन्तान हुन्छन्। यो स्तरमा त्यसबेला पुगिन्छ जब मानिसले उहाँको नाउँमा विश्‍वास गर्छ (यूहन्ना १:१२,१३)।

यहाँ नै यूहन्नाको पुस्तकको प्रस्तावनासँग यसको निश्‍कर्षको पनि सम्बन्ध गाँसिएको पाइन्छ। आफूले यूहन्नाको पुस्तक किन लेखे भनेर उनले यूहन्ना २०:३१मा उल्लेख गर्छन्÷येशू नै उद्धारकर्ता परमेश्वरको पुत्र हुनुहुन्छ भनेर तिमीहरूले विश्‍वास गरुन् ताकि उहाँको नाउँमा विशवास गरेर तिमीहरूले जीवन पाऊन्। यसले गर्दा प्रस्तावना र निश्‍कर्षमा एकता भएको पाइन्छ। येशूको बारेमा विभिन्न धारणाहरू यस पुस्तकमा समेतिएको छ। प्रस्तावना र निश्‍कर्षको बीचमा भएको सम्बन्धले यूहन्नाको सुसमाचारको लक्षलाई माथ गरेको छ÷त्यो हो येशू ख्रीष्टलाई मानिसहरूले आफ्नो मुक्तिदाता भनेर अङ्गिकार वा स्वीकार गरियो भने तिनीहरूले मुक्ति पाउनेछन् र अहिले नै अर्थमूलक जीवन बिताउन येशूले शक्तिसम्पन्न गराउनुहुनेछ।

`तपाईँ परमेश्वरको छोरा वा छोरी हुनुभएर तपाईँको जीवन कसरी परिवर्तन भएको छ?`