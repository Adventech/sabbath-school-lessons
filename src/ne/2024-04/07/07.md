---
title:  थप जानकारी
date:   15/11/2024
---

पाट्रियार्क एण्ड प्रोफेटसको पृ॰ १४५÷१५५को "द टेस्ट अभ फेथ, र डिजाएर अभ एजेजको पृ॰ ७२३÷७४०को "इन पाइलटस जजमेन्ट हल।"

"येशूको चरणमा परेर थोमाले गहभरि आँशु गर्दै भने, "मेरा प्रभु र मेरा परमेश्वर।"

"उनको स्वीकार येशूले ग्रहण गर्नुभएको थियो। तर तुरन्तै उनको सन्देह प्रति उहाँले सम्झाउनुभएको थियो: 'थोमा, तिमीले मलाई देखेकै कारण मलाई विश्‍वास गर्‍यौ। तर मलाई नदेखेर पनि विश्‍वास गर्नेहरू धन्य हुन्।' थोमाका साथीहरूको गवाहीलाई उनले विश्‍वास गरेको भए उनीदेखि येशू खुशी हुनेथिए। के संसारले थोमाको उदाहरणमा चल्ने हो त? यदि हो भने कसैले पनि मुक्तिको निम्ति विश्‍वास गर्ने थिएन। सबै जसले ख्रीष्टलाई ग्रहण गर्न चाहन्छ, तिनीहरूले अरूको गवाही सुनेर विश्‍वास गर्नुपर्छ।

"कतिले भन्छन् होला थोमाका साथीहरूको प्रमाण जस्तो तिनीहरूमा भएको भए तिनीहरूले पनि येशूलाई विश्‍वास गर्ने थिए। यी मानिसहरूले येशूप्रतिको शङ्कामा आफूलाई पारिरहेका हुन्छन्। येशूलाई विश्‍वास गर्न नचाहनेले त्यस्तो बहाना बनाउँछ। तिनीहरूको साथमा चेलाहरूले गरेका अनुभव मात्र होइन त्यो भन्दा बढि अनुभव तिनीहरूसँग छ। धेरै मानिसहरू थोमा जस्तै शङ्काका सबै कारणहरू हट्न पर्खिन्छन्। यस परिवेशमा तिनीहरूले के खोजिरहेकाछन् सो तिनीहरूले कहिल्यै पनि महसुस गरेका हुँदैनन्। बिस्तारै तिनीहरू शङ्काको घेरामा आफूलाई पारिरहेका हुन्छन्। तिनीहरू आफैलाई अन्धकारको पक्षमा उभ्याइरहेका हुन्छन्। तिनीहरू गुनासो गर्छन् र गनगनाउँछन्। तिनीहरूलाई के गर्ने सो थाहा हुँदैन। तिनीहरूले शङ्काको बिउलाई आफूभित्रै उमारिरहेका हुन्छन्। तिनीहरूले शङ्काको कटानी गर्नेछन्। जब विश्‍वास र भरोसाको अति आवश्यक हुन्छ त्यसबेला तिनीहरू परमेश्वरमा विश्‍वास गर्न र आशा राख्‍न निरिह वा शक्तिहिन हुन पुगेका हुन्छन्।"द डिजाएर अभ एजेज, पृ॰ ८०७,८०८।

**चिन्तनमनन**:

`अब्राहम र थोमासले व्यक्त गरेका विश्‍वासमा के फरक छ? ती कथाहरूबाट हामी के सिक्न सक्दछौँ?`

`येशूको निम्ति गवाही दिन चाहनेहरूको बिचमा छलफल गर्नुहोस्। विभिन्न मानिसहरूका गवाहीहरू फरक फरक नै होला, तर त्यही प्रभुको बारेमा गवाही दिइरहेको होइन र?`

`पिलातसले अत्यन्तै तार्किक प्रश्‍न येशूलाई गरेका थिए, "सत्य के हो?" यूहन्नाको पुस्तकमा अध्ययन गरेको आधारमा त्यस प्रश्‍नको जवाफ दिनुहोस्।`

`दानिएल २ र ७ का भविष्यवाणीहरू हेर्नुहोस्। येशूको समयमा ती भविष्यवाणीहरू भएतापनि तिनीहरू पूरा भइरहेको परिवेशमा परमेश्वरलाई विश्‍वास गर्ने आधार कस्तो हुनसक्छ?`