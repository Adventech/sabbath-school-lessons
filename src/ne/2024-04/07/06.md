---
title:  येशूको बारेमा हाम्रो आफ्नै गवाही
date:   14/11/2024
---

`येशूको बारेमा साक्षी दिनेहरू यूहन्नाले बारम्बार प्रस्तुत गरेका छ्न। ती प्रस्तुत गरेको मुख्य समग्र कारण हो: यूहन्ना 20:30-31।`

यदि हामी पनि येशूको सामु व्यक्तिगत रूपमा उपस्थित भएर उहाँले गर्नुभएक अनेकौँ अलौकिक वा आश्‍चर्य कामहरू देख्यौँ भने के हामी पनि उहाँलाई विश्‍वास गर्न पुग्दैनौँ र? तर त्यो हामीले सोच्न चाहन्छौँ। तर कतिपय अवस्थामा येशूलाई विश्‍वास गर्ने उहाँका अलौकिक कामहरूभन्दा बढी छन् जसले गर्दा उहाँलाई विश्‍वास गर्न सक्नेहुन्छौँ।

कसरी?

`हामीसँग अहिले येशूलाई विश्‍वास गर्न के के प्रमाणहरू छन् जुन येशू संसारमा हुँदा थिएनन्? उदाहरणमा हेर्नुहोस्, मत्ती 24:1-2; मत्ती 24:4-8।`

यूहन्नाको सुसमाचारले प्रस्तुत गरेका येशूको बारेमा शक्तिशाली र प्रभावकारी विवरणहरू त हामीसँगै छ। तर त्यसको अलावामा येशू र बाइबलका लेखकहरूले भविष्यवाणीहरू पूरा भएको र भइरहेको हामीले देखेका छौँ, जस्तै यरुशलेमको गौरवशाली भव्य मन्दिरको विनाश (मत्ती २४:२), द्रुत गतिमा संसारमा सुसमाचार फैलिरहेको (मत्ती २४:१४), इसाई भनाउँदा महापुरुषको पतन (२ थेस्सोलिनिकी २:३) र यस संसार खराब तत्त्वहरूमा निरन्तर परिरहेको र विनाश भइरहेको आदि (मत्ती २४:६÷८)। येशूका जीवन र सेवाकालभरि उहाँका अनुयायीहरू थोरै मात्र थिए त्यो पनि उत्पिडन र हैरानमा परेका थिए। मानवी स्तर अनुसार तिनीहरू इतिहासबाट लामो समय अघि नै बेपत्ता हुनुपर्ने थियो। अहिले हामीले जे देखिरहेकाछौँ तिनीहरूले के देख्‍न सकेका थिए त? येशूको भविष्यवाणी पूरा भइरहेको र सारा संसारमा सुमाचार फैलिरहेको आधारमा हाम्रो विश्‍वासको जग बसालिएको छ।

आज करिब दुई हजार वर्ष पछि हामी येशूका भक्तहरू हौँ भनेर दावी गर्नेहरूले पनि उहाँको गवाही हुनुसक्छौँ र उहाँले हामीलाई के गर्नुभयो त्यसको साक्षी हामी वक्न सक्छौँ। नाथानियल, निकोदिमस, सामरियाका स्त्रीको अनुभव र फरिसी वा यहूदी धर्मगुरुहरूको शिक्षाको आधारमा होइन येशू नै मसीह हुनुहुन्छ भनेर हामी आफै अनुभव गर्न सक्छौँ। बाइबल पढेर र पवित्र आत्माको शक्तिले हामीलाई परिचित गराएर येशू ने संसारको मुक्तिदाता हुनुहुन्छ भनेर हामी स्वीकार गर्न सक्छौँ।

फेरि, हामी प्रत्येकले आआफ्नै अनुभवमा परमेश्वरसँग भएको सम्बन्धको बारेमा अरूलाई कथा सुनाउन सक्छौँ। हाम्रा कथाहरू नाटकिय नहोला जस्तै मरेको मानिस बिउँताइएको वा जन्मैदेखि अन्धो मानिस निको भएको। हामीले जान्नुपर्ने र अनुभव गर्नुपर्ने भनेकै येशू को हुनुहुन्छ भनेर व्यक्तिगत रूपमा अनुभव गर्ने। जसरी यूहन्नाले उल्लेख गरेका पात्रहरूले येशूको बारेमा गवाही दिएका थिए, त्यसरी नै हामीले पनि उहाँको बारेमा साक्षी दिन सक्छौँ।