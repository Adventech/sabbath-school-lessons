---
title:  विश्‍वास गर्नेहरू श्यावास, तिनीहरू धन्य हुन्
date:   09/11/2024
---

### यस अध्यायमा मुख्य पदहरू
यूहन्ना ८:५४÷५८, उत्पत्ति १२:३, रोमी ४:१÷५, यूहन्ना १२:१÷८, यूहन्ना १९:४÷२२, यूहन्ना २०:१९÷३१, दानिएल २ र दानिएल ७।

> <p>यस अध्यायको मूल सार पद</p>
> "येशूले तिनलाई भन्‍नुभयो, “तिमीले मलाई देखेको कारणले ममाथि विश्‍वास गरेका हौ? धन्‍य हुन्‌ तिनीहरू, जसले मलाई देखेका छैनन्‌, र पनि विश्‍वास गर्छन्‌।” यूहन्ना 20:29।

यूहन्नाको सुसमाचारभरि यूहन्नाले विभिन्न मानिसहरू देखा पारेकाछन्। तिनीहरूमा विभिन्न पृष्ठभूमि भएका मानिसहरू, विभिन्न धर्म, जाति, राष्ट्र र संस्कारका मानिसहरू र विभिन्न अनुभव भएकाहरू छन्। ती विविधताका मानिसहरूले येशू को हुनुहुन्छ भनेर अनेकौँ गवाही दिएका थिए।

येशू एउटै हुनुहुन्छ तर फरक फरक मानिसहरूले उहाँलाई फरकै दृष्टिकोण वा आँखाहरूले हेरेका थिए र बुझेका थिए। येशूको बारेमा व्यक्त गरेका भावना वा मतहरू केही यहाँ प्रस्तुत गरिएका छन्: "परमेश्वरको बलिको पाठो हेर!" यूहन्ना १:३६; "हामीले मसीह भेट्टाएकाछौँ।" यूहन्ना १:४१; "मोशाले भविष्यवाणी गरेको अनुसार आउनुभएको व्यक्तिलाई हामीले भेट्यौँ।" यूहन्ना १:४५; "रब्बी (हे गुरु), तपाईँ परमेश्वरको पुत्र हुनुहुन्छ! तपाईँ नै इस्राएलका राजा हुनुहुन्छ।" यूहन्ना १:४९; "के उहाँ नै ख्रीष्ट हुनुहुन्छ र?" यूहन्ना ४:२९; "हामी आफैले उहाँलाई सुन्यौ र उहाँ ख्रीष्ट हुनुहुन्छ भनेर हामीले थाहा पायौँ। उहाँ नै संसारको मुक्तिदाता हुनुहुन्छ।" यूहन्ना ४:४२। "स्वामी, हामी कसकहाँ जाने? तपाईँसँग नै अमर जीवन दिने वचनहरू छन्।" यूहन्ना ६:६८ रूपान्तरित; "तपाईँ नै ख्रीष्ट हुनुहुन्छ भनेर म विश्‍वास गर्छु। तपाईँ परमेश्वरको पुत्र हुनुहुन्छ, जो यस संसारमा आउनुभएको छ।" यूहन्ना ११:२७; "खोइ, म त अन्धो थिएँ, तर अहिले देख्‍ने भएँ।" यूहन्ना ९:२५ रूपान्तरित; "तिमीहरूका राजालाई हेर!" यूहन्ना १९:१४; "उहाँमा त मैले केही दोषै देख्‍दिनँ।" यूहन्ना १९:६ रूपान्तरित; "मेरा प्रभु र मेरा परमेश्वर!" यूहन्ना २०:२८ रूपान्तरित।

त्यसरी व्यक्त गरेका केही ती मानिसहरू को हुन्, र येशूको पहिचान गर्न तिनीहरूले ती भावनाहरू किन व्यक्त गरे?