---
title:  थोमाको गवाही
date:   13/11/2024
---

`यूहन्ना २०:१९÷३१ पढ्नुहोस्। थोमाको विश्‍वास र सन्देहको बारेमा हामी के सिक्न सक्छौँ? थोमाले के मुख्य भूल गरेका थिए?`

त्रासले थुरथुर काँपिरहेका चेलाहरू बन्द कोठामा थिए। येशू पुनरुत्थान भएपछि उहाँ अचानक बन्द कोठामै देखा पर्नुभयो। तिनीहरूको बिचमा थोमा थिएन। पछि येशूको पुनरुत्थानको बारेमा अरू चेलाहरूबाट उनले सुने तर आफूले नदेखेको कारण उनी निराश भएका थिए। परमेश्वरको राज्यमा उनको मनस्थितिलाई ठाउँ थिएन। आफू नै नभएको बेलामा येशू अरू चेलाहरूकहाँ मात्र किन देखा पर्नुभयो होला भनेर उनी अचम्म मानिरहेको हुन सक्छ।

थोमाले ठोकुवा गरेर नै साथीहरूलाई सुनाए, “जबसम्‍म म उहाँका हातमा कीलाहरूका डोब देख्‍दिनँ, र कीलाहरूका डोबमा मेरा औँला हाल्‍दिनँ, उहाँको कोखामा मेरो हात हाल्‍दिनँ, तबसम्‍म म विश्‍वास गर्नेछैनँ।” यूहन्ना 20:25।

आफ्नो विश्‍वास केमा भरपर्छ भन्ने थोमाको मनस्थिति थियो। येशूमाथिको आस्था कुन अवस्थामा हुन्छ भन्ने विषय यूहन्नाले बारम्बार उल्लेख गरेका छन्। निकोदिमसले येशूलाई यसरी जवाफ दिएका थिए, "बुढो भएपछि पनि मानिस फेरि कसरी जन्मिनुपर्छ र?" यूहन्ना ३:४। इनारमा पानी लिन आउने स्त्रीले यो सुनाएकी थिइन्, "हजुर, तपाईँसँग पानी निकाल्ने भाँडो नै छैन। इनार गहिरो छ। त्यहाँबाट जीवित पानी तपाईँले कसरी निकाल्न सक्नुहुन्छ र?" यूहन्ना ४:११। रोटी र माछा ख्वाएर तृप्‍त भएका भिँडले येशूलाई त्यस अलौकिक कामको वास्ता नगरेर सोधे, "तपाईँले हामीलाई के चिन्ह दिनुहुन्छ?" यूहन्ना ६:३०।

देखेर मात्र विश्‍वास गर्नुपर्छ भन्ने धारणालाई यूहन्नाको सुसमाचारले सामना गरेको पाइन्छ। जब पुनरुत्थान भएपछि थोमाकहाँ येशू देखा पर्नुभयो तब आफूकहाँ आउनु, हेर्नु र पुनरुत्थान भएको शरीरलाई छुनु भनेर उनलाई अर्‍हाउनुभएको थियो। अनि शताव्दीयौँ सम्म घन्किरहने "जसले मलाई नदेखे पनि विश्‍वास गर्नेहरू धन्य वा श्यावासका पात्रहरू हुन्," उहाँको आवाज उहाँले सुनाउनुभयो।

"हाम्रो आस्था वा विश्‍वासको आधारको निम्ति पर्याप्‍त प्रमाण हामीले नखुञ्‍जेल उहाँलाई विश्‍वास गर्नुपर्छ भनेर परमेश्वरले हामीलाई भन्नुभएको छैन। उहाँको अस्तित्व, उहाँको चरित्र वा स्वभाव, उहाँको वचनको सत्यवादीता सबैले हाम्रो दिमागमा उहाँको बारेमा तर्क गराउँछ। परमेश्वरको बारेमा प्रशस्त साक्षी छन्। तर मानिसले रोजेको शङ्का गर्ने सम्भाव्यतालाई परमेश्वरले हाम्रो दिमागबाट कहिल्यै पनि हटाउनुभएको छैन। देखाएको भरमा वा अरूले भन्यो भन्दैमा हाम्रो विश्‍वासको आधार हुनुहुन्न तर हामी आफैले परमेश्वरको वचन र अगुवाइको प्रमाणमा हाम्रो विश्‍वासको जग बसाल्नुपर्दछ।"÷एलेन जी॰ ह्वाइट, स्टेप्स टु क्राइष्ट, पृ॰ १०५।

परमेश्वरको वचनबाट, उहाँको सृष्टि तथा प्राकृतिक सम्पदा र व्यक्तिगत अनुभवद्वारा येशूमाथिको विश्‍वासको निम्ति एथेष्ट प्रमाण हामीसँग छ। कतिपय समयमा त्यसलाई विश्‍वास पनि गर्न नसक्ने हुन्छ।

`यदि कसैले तपाईँलाई तपाईँले येशूलाई किन विश्‍वास गर्नुभयो भनेर सोध्छ भने त्यसको जवाफ तपाईँले के दिने?`