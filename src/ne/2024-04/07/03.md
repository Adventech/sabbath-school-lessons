---
title:  मरियमको गवाही
date:   11/11/2024
---

निस्तार चाडको छ दिन अघि येशू मरियम, मार्था र तिनीहरूका भाइ लाजरसलाई भेट्न जानुभएको थियो। लाजरसलाई येशूले मृत्युबाट उठाउनुभएको थियो। आफूलाई येशूले के गर्नुभयो त्यसको सराहना गर्न कुष्ट रोगबाट निको भएको सिमोनले भोज मनाएको थियो। मार्थाले खानेकुरा बाँड्दै थिइन् र लाजरस पाहुनाहरूको साथमा खान बस्दै थिए (यूहन्ना १२:१÷८)।

`त्यस भोजको खुशियालीमा मरियमले के गरिन् जसले गर्दा येशू को हुनुहुन्छ भनेर गवाही हुन पुगेको थियो? हेर्नुहोस् यूहन्ना 12:1-3।`

येशूलाई प्रयोग गरेको सुगन्धित अत्तर धेरै महँगो थियो। त्यो सर्वसाधारण मजदुरको निम्ति कमसेकम एक वर्षको ज्याला थियो। आफ्नो पापलाई क्षमा दिनुभएको र आफ्नो भाइलाई बिउँताउनुभएको कारणले आभारित भइ त्यो व्यक्त गर्न मरियमले त्यो महँगो उपहार ल्याएको हुनुपर्छ। कुनै दिन येशूलाई गाड्ने समयमा प्रयोग गर्न त्यो अत्तर ल्याएको हुनुपर्छ। अनि येशू राजा घोषित गरिनुहुनेछ भन्ने हल्ला उनले सुनिन्। जेभएतापनि येशूलाई सम्मान गर्न व्यक्तिमा उनी पहिलो हुन खोजेकी हुनुपर्छ।

आफूले व्यक्त गरेको सराहनालाई कसैले थाहा नपाउन् भन्ने मरियमको चाहना होला, यूहन्नाले लेख्दछन्, "मरियमले आधा लिटर जति कीमती जटामसीको सुगन्‍धित अत्तर ल्‍याएर येशूका पाउमा मलिन्‌, अनि उहाँका पाउ आफ्‍ना केशले पुछिन्‌, र अत्तरको बास्‍नाले घर भरियो।" यूहन्ना 12:3। यहूदाले तुरन्तै उनलाई हप्कायो र भन्यो त्यो अत्तर बेचेर त्यसको पैसाले गरिबहरूलाई बाँड्न सकिन्थ्यो। त्यस अभिव्यक्तिले मरियमलाई असजिलो पारेको थियो। तर येशूले तुरन्तै आफ्नो भावना व्यक्त गर्नुभएर मरियमको कामको सराहना गर्दै उनलाई सजिलोमा पार्नुभएको थियो: "7 येशूले भन्‍नुभयो, “यिनलाई केही नभन, मेरो दफन-दिनको लागि यिनलाई त्‍यो राखिछोड्‌न देऊ। 8 किनभने गरीबहरू सधैँ तिमीहरूसँग हुन्‍छन्‌, तर म त सधैँ तिमीहरूसँग हुन्‍नँ।” यूहन्ना 12:7-8।

मानिसहरूको दिमागमा के खेलिरहेको छ सो येशूलाई थाहा छ भन्ने विषयवस्तु यूहन्नाको पुस्तकमा बराबर उल्लेख गरिएको छ (यूहन्ना २:२४,२५, यूहन्ना ६:७०,७१, यूहन्ना १३:११, यूहन्ना १६:१९। सिमोनको भोजमा सरिक हुनुभएका येशूले यहूदाको दिमागमा के चढिरहेको थियो सो उहाँलाई थाहा थियो। यहूदा त चोर, भ्रष्ट वा आफ्नो भलाइ मात्र खोज्ने हो भनेर यूहन्नाले नहिच्किच्याइ उल्लेख गर्दछन् (यूहन्ना १२:६)।

"मरेका येशूको शरिरमा सुगन्धित अत्तर पोत्‍न पनि भनेर किनिएको महँगो उपहार मुक्तिदाता जीवित छँदै खन्याइएको थियो। चिहानमा मुर्दालाई गाड्न प्रयोग गर्ने मिठो वास्ना भएको अत्तर केवल चिहानभित्रै गायब हुन्थ्यो। अब मरियमको विश्‍वास, स्नेह र मायाले येशूको हृदय गदगद भएको थियो। जब उहाँलाई मुद्दा चलाएर उहाँलाई अन्धकारको समयमा घचेटिएको थियो, तब उहाँले मरियमको कामको सम्झनालाई याद गर्नुभयो। उहाँका मुक्ति पाउनेहरूले भित्री हृदयदेखि इमान्दारी भएर पोखाएको प्रेम उहाँसँग सदाकाल रहनेछ।" द डिजाएर अभ एजेज, पृ॰ ५६०।

`मरियमको र यहूदाको हृदयमा के थियो सो येशूलाई थाहा थियो। तपाईँको हृदय, मति र नियतमा के छ सो उहाँलाई थाहा छ। येशू मात्र हाम्रो धार्मिकता हुनुहुन्छ त्यसकारण, हामीलाई उहाँको खाँचो छ जसले हामीलाई परिवर्तन गर्न र उहाँको प्रेमले हामीलाई ढाक्दछ भन्ने सत्यलाई तपाईँले के गर्नुहुन्छ?`