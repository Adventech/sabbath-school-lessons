---
title:  अब्राहमतिर फर्किँदा
date:   10/11/2024
---

आफू को हुँ भनेर घोषणा गर्न येशू पछि पर्न चाहनुभएको थिएन न त लाजै मान्नुभएको थियो। आफू को हुँ भनेर साक्षी दिन तत्कालिन र विगतका व्यक्तिहरूलाई उहाँले उभ्याउनु भएको थियो। अब्राहमतिरै फर्केर उहाँले भन्नुभयो, "54 “यदि मैले आफ्‍नै महिमा गरें भने मेरो महिमा व्‍यर्थै हुन्‍छ। मलाई महिमा दिने मेरा पिता हुनुहुन्‍छ, जसलाई तिमीहरू ‘हाम्रा परमेश्‍वर’ भन्‍दछौ। 55 तिमीहरूले उहाँलाई चिनेका छैनौ, तर म उहाँलाई चिन्‍छु। म उहाँलाई चिन्‍दिनँ भन्‍छु भने म तिमीहरूसरह झूटा ठहरिनेछु। तर म उहाँलाई चिन्‍दछु, र उहाँको वचन पालन गर्दछु। 56 तिमीहरूका पुर्खा अब्राहाम मेरो दिन देख्‍नलाई प्रफुल्‍लित भएका थिए, र तिनले देखे अनि रमाए।” 57 यसकारण यहूदीहरूले उहाँलाई भने, “तिमी अझै पचास वर्ष पुगेका छैनौ, त के तिमीले अब्राहामलाई देखेका छौ?” 58 येशूले तिनीहरूलाई भन्‍नुभयो, “साँच्‍चै म तिमीहरूलाई भन्‍दछु, अब्राहाम हुनुभन्‍दा अघिबाटै म छँदैछु।” 59 तब तिनीहरूले उहाँलाई हान्‍न भनी ढुङ्गा टिपे, तर येशू लुकेर मन्‍दिरबाट बाहिर निस्‍किजानुभयो।" यूहन्ना 8:54-59।

`अब्राहमको साक्षी किन महत्त्वपूर्ण छ ताकि यूहन्नाले आफ्नो सुसमाचारको पुस्तकमा उल्लेख गरेका थिए? हेर्नुहोस् उत्पत्ति 12:3; उत्पत्ति 18:16-19; उत्पत्ति 26:1-5; मत्ती 1:1-2 र प्रेरित 3:24-26।`

"प्रतिक र प्रतिज्ञाद्वारा परमेश्वरले अब्राहमको सामु सुसमाचार प्रस्तुत गर्नुभएको थियो (गलाती ३:८)। पूर्खा अब्राहमका विश्‍वास आउने मुक्तिदातामा आफ्ना आँखाहरू गाडेका थिए। येशूले उहाँको विरोध गर्ने यहूदी धर्मगुरुहरूलाई भन्नुभयो, 'तिमीहरूका पूर्खा अब्राहमले मेरो दिन हेर्न खुशी भएका थिए र देखे पनि जसले गर्दा उनी रमाइलो मानेका थिए।' यूहन्ना ८:५६ रूपान्तरित। जुन भेँडा इसहाकको ठाउँमा बलि चढाइएको थियो त्यो परमेश्वरको पुत्रको प्रतिक थियो, जो हाम्रो ठाउँमा बलि हुने थियो। जब मानव प्राणीले परमेश्वरको दश आज्ञालाई उलङ्घन गर्छ तब उसलाई मृत्युको सजायँ घोषित गरिएको हुन्छ। तर परमेश्वर पिताले जब आफ्नो पुत्रलाई हेर्नुहुन्छ तब उहाँले पापीलाई यसरी हौशला दिनुहुन्छ, 'जीवित रहो, तिमीहरूको निम्ति मुक्तिधन पाइसकेको छु।'"÷एलेन जी॰ ह्वाइट, पाट्रियार्क एण्ड द प्रोफेटस, पृ. १५४।

यस संसारमा जन्मिने तर विश्‍वासद्वारा परमेश्वरको आवाजलाई स्वीकार गर्छन् तिनीहरू सबै जनाको पिता अब्राहम हो (हिब्रू ११:८, १७÷१०)। प्रतिज्ञाको आफ्नै पुत्रलाई बलि दिन उनी तयार भएको (उत्पत्ति २२) अब्राहमले परमेश्वरप्रति आफ्नो आस्थालाई प्रमाणित गरेका थिए। यसमा मुक्तिको योजनाको झ्याल पनि खोलिदिएको छ।

जब येशूले, "तिमीहरूका पिता अब्राहमले मेरो दिन देख्‍न पाउँदा उनी खुशी भएका थिए" (यूहन्ना ८:५४) भनेर धार्मिक अगुवाहरूलाई भन्नुभयो तब तिनीहरूले उहाँको खिल्ली उडाएर भने, "तिमी त पचास वर्ष नै पुगेका छैनौँ, कसरी तिमीले अब्राहमलाई देखेँ भन्छौ?' (यूहन्ना ८:५७)।

येशूको जवाफ चकित पार्ने खालको थियो, "साँच्चै म तिमीहरूलाई भन्दछु, अब्राहम हुनुभन्दा अघि म छु वा थिएँ।'" यूहन्ना ८:५८ रूपमान्तरित।

जलिरहेको झाङ्गमा परमेश्वरले मोशालाई गर्नुभएको सम्बोधनलाई येशूले याद दिलाउनुभएको थियो। आफ्नो स्व÷अस्तित्वको बारेमा परमेश्वरले दावी गर्नुभएको थियो। "म हुँ" भनेर आफू सनातनदेखि रहिरहेको भनेर उहाँले मोशालाई स्पष्ट पार्नुभएको थियो। येशूले के भन्नुभएको थियो त्यसको आभास ती धर्मका अगुवा, पण्डित र शास्त्रीहरूले थाहा पाइसकेका थिए किनभने तिनीहरूले येशूलाई ढुङ्गामुढा गर्न तयार भएका थिए (यूहन्ना ८:५९)।

`अब्राहमले पनि मुक्ति भनेको केवल विश्‍वासबाट मात्र पाइन्छ भन्न् महान् सत्य ज्ञान पावलले पनि रोमी ४:१÷५मा प्रयोग गरेका थिए। धर्मकर्म, विधिविधान, परम्परा र दश आज्ञा नै पालन गरेनर मुक्ति पाइन्दैन भन्ने उनको जिकिर थियो। पावलले व्यक्त गरिएको कथनमा अब्राहमने विश्‍वासमा अडिग भएर बसेका सबैका पिता हुनुहुन्छ भन्ने धारणालाई हामी कसरी बुझ्न सक्छौँ? हेर्नुहोस् रोमी 4:1-8।`