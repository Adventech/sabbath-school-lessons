---
title:  मिसन कथा
date:   15/11/2024
---

### पिन बेच्‍नेदेखि लिएर क्याम्पर हुने

जेकोब पियरका पूरै परिवार पिन अर्थात् बिल्ला बेच्नेमा प्रख्यात थिए। तिनीहरूलाई अमेरिकामा आयोजना गरिने इन्टरनेशनल पाथफाइन्डर क्याम्पोरीमा नयाँ पिन बनाउन अर्डर दिइयो। आमाले अलास्का पिन लगाएको मानिसलाई देखिन्। जाकोबले अलास्काको बारेमा मन पराएकोले त्यस मानिसलाई उनले लगाएको जस्तो पिन बनाउन अनुरोध गरिन्। "म बनाएर बेच्‍न सक्दिँन। यो अलास्काका पास्टरहरूले लगाउने पिन हो," त्यस मानिसले भने। "तपाईँले अलास्कामा के गर्नुहुन्छ?" आमाले सोधिन्। आफू अलास्का क्याम्पको निर्देशक टोबिन डज हुँ भनेर त्यस मानिसले आफ्नो चिनारी दिए। यो अलास्का कन्फरेन्सको सेभेन्थ÷डे एडभेन्टिस्ट चर्चका मिसिनेरीहरूका निम्ति खडा गरिएको शिविरमा तालिम दिइन्छ। हरेक गृष्मकालिन छुट्टीमा ८देखि १७ वर्षका युवायुवातीहरूलाई त्यहाँ क्याम्पिङ्गमा सहभागी गराउँछन्।

"के मेरो छोरो पनि त्यहाँ काम गर्न सक्छ त?" आमाले सोधिन्। "हुन्छ, हामीले १६ वर्ष र १८ वर्षका युवायुवतीहरूलाई अगुवा तालिम दिन्छौँ," उनले भने।

जेकोबलाई अलास्कामा गृष्म कालिन छुट्टीमा काम गर्ने अवधारणा मन पर्‍यो। त्यहाँ अरू कर्मचारीहरूसँग सामेल भयो र तिन वर्षसम्म उसले काम गर्‍यो।

क्याम्पको अनुभव चुनौतिपूर्ण छ जेकोबले भन्यो। एक फेरा अलास्काको आदिवासी केटासँग उसले क्याम्पमा समय बिताएकोले रमाइलो लागेको थियो। त्यो क्याम्प अलास्काको दक्षिणपश्‍चिम भागको आलेकन्जिक लेकनिर छ। तिनीहरू प्रकृतिको बारेमा पारस्परिक चासो राखे र जाकनाइफ भन्ने पहाडमा तिनीहरू चढे। त्यो पहाडको मुनि क्याम्प थियो। तर त्यो केटा केही हदमा बदमास थियो। उसको बोली छाडा थियो र ऊ बाइबलमा भन्दा अन्धविश्‍वासमा चासो राखेको थियो। जब जेकोबले एउटा माकुरालाई मार्‍यो तब पानी पर्न थालेको थियो। त्यस आदिवासी केटाले उसलाई भन्यो "तिमीले माकुरालाई मारेकोले पानी पर्‍यो।"

क्याम्पमा जेकोब दिक्‍क मान्न थाल्यो। क्याम्पको अन्तमा त्यस केटाले जेकोबलाई अङ्गालो मारे र आफ्नो बाबुकहाँ गयो। जब बाबु छोरा हिँड्दै थियो तब जेकोबलाई यो महसुस भयो कि ऊ राम्रो हुन थालेको थियो।

"धेरै जसो केटाकेटीहरूका इसाई पृष्ठभूमि छैन। तर मेरो लागि साँच्चिकै चुनौतिपूर्ण छ र मिसन क्षेत्रमा काम गर्नु अचम्मै हुन्छ। २० वर्षको याकुबले बतायो।

क्याम्प पोलारिसमा हुने आत्मिक सङ्घर्ष अरू क्याम्पहरूमा भन्दा भिन्न छ उसले भन्यो। किनभने यसमा प्रायजसो अलास्काका आदिवासी केटाकेटीहरू हुन्छन्। तिनीहरूका जीवन प्रायजसो बिचल्ली हुन्छन्, तिनीहरू अन्धविश्‍वासमा लागेका हुन्छन् र लागु पदार्थ कुलतमा लागेका हुन्छन्।

"तर त्यस क्याम्पमा हुनु रमाइलो नै छ। त्यहाँ दिन दिनै युवायुवतीहरूका चरित्रहरू निर्माण भइरहेको मैले देखेको छु। त्यहाँ परमेश्वरलाई स्वयंसेवकहरूको खाँचो छ। यो मिसन क्षेत्र हो," उसले बतायो।