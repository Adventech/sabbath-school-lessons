---
title:  सत्य के हो?
date:   15/12/2024
---

यूहन्ना १८:२८÷३२मा येशूलाई दोषी ठहराउन जाँचपुछ गरेको विवरण विस्तृत तरिकाले दिएको छैन। तर, येशूलाई पिलातससँग आमने सामने ल्याइएको घट्ना नै त्यस समयको केन्द्रविन्दु थियो।

`यूहन्ना १८:३३÷३८ पढ्नुहोस्। पिलातस र येशूको बिचमा के बातचित भएको थियो?`

येशू यहूदीहरूका राजा हुन् कि भनेर उहाँलाई बडाहाकिमले सोधेका थिए (यूहन्ना १८:३३)। येशू राजा भनेर सम्बोधन गरिएको यो पहिलो पटक हो तर अन्तिम त होइन। पिलातसले आफ्नै विवेकले त्यो प्रश्‍न गरेका हन् कि अरूहरूले उहाँ को हुनुहुन्छ भनेर उनलाई भनेको आधारमा सोधेका हुन् भनेर येशूले उनको मन केलाएर सोध्नुभएको थियो। येशूको प्रश्‍नले बडाहाकिमको दिमागै हल्लाइ दियो। उनी कोसँग बोलिरहेको छ सो थाहा पाउने माग येशूले उनीसँग माग गर्नुभएको थियो। पाठकहरूलाई थाहा छ कि उहाँ राजा नै हुनुहुन्छ तर के बडाहाकिमलाई थाहा छ त?

पिलातसले आफूतिर सोझाएर प्रश्‍न गर्छन्," “के म यहूदी हुँ र? तिम्रै जाति र मुख्‍य पूजाहारीहरूले तिमीलाई मेरो हातमा सुम्‍पिदिए। तिमीले के गर्‍यौ?” यूहन्ना 18:35। येशूको प्रश्‍नलाई उनले टालटुल गर्न चाहेका थिए। येशूको व्यवाहारिक प्रश्‍न प्रति पिलातसको रिस गाडिएको थियो। सत्यबाट पन्छिने बडाहाकिमको पहिलो कदम थियो। उनमा भएको पूर्वाग्रहले उनमा हुनुपर्ने सही र उपयुक्त दृष्टिकोणलाई ढाकिदिएको थियो।

उहाँको राज्य यस संसारको होइन भनेर येशूले बडाहाकिमलाई सुनाउनुभएको थियो (यूहन्ना १८:३६)। पिलातसको विवेकले उहाँले दावी गर्नुभएको अनुसार येशू राजा नै हुनुहुँदो रहेछ भन्ने अनुमान गर्दछन् (यूहन्ना १८:३७)। यसले येशूलाई आफू सत्यको गवाही दिन जन्मिनु भएको हो भनेर व्याख्या गर्नुहुन्छ। प्रत्येक व्यक्ति जो सत्यमा रहन्छ वा सत्यको हो उसले उहाँको आवाज सुन्दछ (यूहन्ना १८:३७) भनेर येशूले सुनाउनुहुन्छ।

अनि पिलातसले सोध्छन्, "सत्य के हो?" (यूहन्ना १८:३८)। तर त्यसको जवाफलाई उनी पर्खँदैन। तर बाहिर भिडलाई सम्बोधन गरेर येशूलाई बचाउन प्रयास गर्दछन्।

यूहन्नाको सुसमाचारको पुस्तकमा सत्य एउटा विषयवस्तु हो। येशू वचन वा लोगोस (यूहन्ना १:१÷५) हुनुभएको जस्तै उहाँ ज्योति र सत्य हुनुहुन्छ। यो सबै अन्धकार र गलत शिक्षाको विपरित हो। उहाँ अनुग्रह र सत्यले भर्नुभएको छ (यूहन्ना १:१४)। अनुग्रह र सत्यता उहाँद्वारा आएको थियो (यूहन्ना १:१७)। बप्‍तिस्मा दिने यूहन्नाले सत्यको गवाही दिएका थिए (यूहन्ना ५:३३)। आफ्नो पिता सत्य हुनुहुन्छ भनेर येशू आफैले पुष्टि गर्नुभएको थियो (यूहन्ना ७:२८)। येशू आफैले उहाँका पिताबाट सत्य सुन्नुभएको थियो (यूहन्ना ८:४०)। येशू बाटो, सत्य र जीवन हुनुहुन्छ (यूहन्ना १४:६)। परमेश्वरको वचन सत्य हो (यूहन्ना १७:१७)। प्रश्‍नै गरेतापनि पिलातसले सत्यलाई थाहा पाउने अवसर गुमाएका थिए। उनको पूर्वाग्रह, पहिलाका निर्णयहरू र उनमाथि दवाव परेकोले उनले सत्यलाई दवाउन अग्रसर भएका थिए।

`येशू नै सत्य हुनुहुन्छ भन्ने धारणालाई तपाईँले कसरी बुझ्नु भएको छ?`