---
title:  मिसन कथा
date:   20/12/2024
---

### किङ्गस्टले आशा पाउँछ

अलास्काको बेथेल गाउँमा रहेको सेभेन्थ÷डे एडभेन्टिस्ट चर्चमा बाइबलको कार्यकर्ताले धेरै मानिसहरूलाई बोलाएका थिए। एडभेन्ट मिसनको पाहुनालाई तिनीहरूका गवाहीहरू सुनाउन तिनीहरूलाई बोलाइएको थियो। २०२४को तेर्‍हौँ साबथ स्कुलको भेटीको केही भाग बेथेलमा बहुउद्देशिय प्रभाव पार्ने केन्द्रभवनको निर्माण गर्न प्रयोग गरिनेछ। म त्यस योजनाको विकासको निम्ति ६३०० मानिस भएको सहरमा मिसन कथाहरू सङ्कलन गर्न गएको थिएँ। तर समय दिएको अनुसार कोही पनि चर्चमा देखा परेनन्। बाइबलको कार्यकर्ता ज्वाय आन्डरसन आफ्नो कार्यालयबाट ठुलो पिज्जा लिएर चर्चमा आएकी थिइन्। उनी आफ्नो कार्यलयमा वकिलको काम गर्छिन्। ज्वायले मलाई अर्‍हाइन्, "पिज्जा खानुहोस्। यही पिज्जाले गर्दा मानिसहरू आउला भनेर मैले आशा गरेकी थिएँ," अल्बामाबाट आएकी जसले अर्को बाइबल कार्यकर्ताको साथमा चर्चमा अगुवाइ गर्ने ज्वायले मलाई भनिन्।

आधी पिज्जा सकेपछि किङ्गस्टन चर्चमा आए। त्यहाँ उनी मात्र उपस्थित भएकोले उनी छक्‍क परे। पिज्जाको टुक्रा लिएर उनी बसे र आफू किन एडभेन्टिस्ट चर्चमा आराधना गर्न आउँछ भनेर सुनाए। ५९ वर्षका चौकिदारले आफ्नो कथा सुनाउँछन्। उनी युकोन कुस्कोकविम डेल्टा सहरमा बस्दथे। त्यो सहर १४०० मानिसहरू बसोबास गर्दछन्। त्यस सहरको हुपर बे इलाकामा हुँदा वर्षौँसम्म जाँड, रक्सी र लागु पदार्थसँग सङ्घर्ष गर्दै जीवन बिताइरहेका थिए। त्यो सहरमा जान बेथेलबाट हवाइजहाजबाट जान ९० मिनेट लाग्दछ। "मैले बिताइरहेको यस फाल्तू जीवनबाट म उकासिन चाहेको थिएँ। मैले मेरो जीवनबाट पाठ सिकिनँ र मैले गरेका गल्तीहरूबाट मैले केही सिकिनँ भने मानिसहरूले मलाई लठिङ्गरे भन्नेछन् भन्ने महसुस मैले गरेँ," उसले सुनाउँछन्। उनी रहेका डेल्टा इलाकाबाट धेरै मानिसहरू बेथेलमा सरेका थिए। ती मानिसहरूले ठुलो सहर बेथेलमा आफ्नो जीवनकेही प्रगति गर्न पाइन्छ कि भनेर सरेक थिए। डेल्टाको ८५ प्रतिशत जनसङ्ख्या अलास्काका आदिवासी प्रायजसो युपिक, कपिक र अथाबेस्कान जातका छन्। एक दिन एक जना स्टिभ नाउँ गरेको युकोन कुस्कोक्विम डेल्टाको बासिन्दाले किङ्गस्टनलाई बेथेल चर्चमा आउन निम्तो दिए। "उनले मलाई समस्या भएको छ कि वा म उदासमा छु। त्यो सुनेर स्टिभ कहाँ जान्छन् त्यहाँ म पनि जान उत्सुक भएँ," उनले सुनाउँछन्। अरू चर्चमा जाने विश्‍वासीहरूको साथमा समय बिताउन पाउँदा किङ्गस्टनलाई बल मिलेको थियो। त्यस चर्चका धेरै मानिसहरू पहिले जाँड, रक्सी र लागुको लतमा लागेका थिए। "तिनीहरूले ती नसाबाट टाढा रहन सहयोग गरे। यो वातावरण मलाई मन पर्‍यो। स्वर्गमा रहनु भएको परमेश्वरले सबै थोक हेरिरहनुहुन्छ। हाम्रा समस्याका जवाफहरू जसोतसो हामी पाउँछौँ," खुशी भएर उनले बताए।

किङ्गस्टन प्रत्येक साबथ चर्चमा आउँछन् तर बप्‍तिस्माको निम्ति अडान लिएका छैनन्। तपाईँको भेटीले बेथेल चर्चबाट गरिने सुसमाचारीय कार्यक्रमलाई सहयोग मिल्नेछ।