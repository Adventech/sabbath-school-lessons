---
title:  'महिमाको क्षण: क्रूस र पुनरुत्थान'
date:   14/12/2024
---

### यस अध्यायमा मुख्य पदहरू
यूहन्ना १८:३३÷१९:५; यूहन्ना १९:१७÷२२; यूहन्ना १९:२५÷२७; लूका २:३४,३५, यूहन्ना २०:१÷१८ र १ कोरन्थी १५:१२÷२०।

> <p>यस अध्यायको मूल सार पद</p>
> " पिलातसले उहाँलाई सोधे, “के तिमी राजा नै हौ त?” येशूले जवाफ दिनुभयो, “म राजा हुँ भनी तपाईं नै भन्‍नुहुन्‍छ। यसैको निम्‍ति म जन्‍मेको हुँ, र यसैको निम्‍ति सत्‍यको गवाही दिन म यस संसारमा आएको हुँ। प्रत्‍येक जो सत्‍यको पक्षमा छ, त्‍यसले मेरो सोर सुन्‍छ।” यूहन्ना 18:37।

यूहन्नाले आफ्नो पुस्तक येशूको क्रूसमा मृत्यु र पुनरुत्थानको विवरण दिएर समापन गरेका छन्। पहिलो दस अध्यायमा येशूको जीवन साढे तीन वर्षको सेवाकार्यको विवरण दिएका छन्। तर त्यसको विपरित अध्याय ११÷२०मा येशूका अन्तिम एकदेखि दुई हप्‍ताको विवरण समावेश गरिएको छ।

सुसमाचारको चारैवटा पुस्तकहरूमा येशूको मृत्युको बारेमा भिन्नाभिन्नै तरिकाले प्रस्तुत गरिएको छ। तिनीहरूका विवरणहरू मिल्दोजुल्दो भएतापनि सुसमाचारको प्रत्येक लेखेकले आफूले देखाउन चाहेको विषयवस्तुलाई जोर दिएका छन्।सुसमाचारका लेखकले प्रस्तुत गर्न चाहेको विषयवस्तु आआफ्नै ढङ्गले प्रस्तुत गरेका छन्। धर्मशास्त्र वा भविष्यवाणी पूरा भएको विषयलाई मत्तीले जोर दिन्छन्; मर्कूसले येशूको बप्‍तिस्मा र क्रूसको बिचमा भएको समानन्तर विषयलाई जोर दिन्छन्; लूकाले क्रूसलाई मानिसको स्वास्थलाभ र मुक्तितिर औँल्याउँछ (येशूसँग टाँगिएको अपराधीको कथा)।

तर यूहन्नाले क्रूस नै येशूको राज्यरोहण भनेर प्रस्तुत गरेका छन्। विशेष गरेर घडी भन्ने शब्दसँग जोडेर त्यस घडीमा भएको विभिन्न घट्नाहरूलाई यूहन्नाले उल्लेख गरेकाछन् (यूहन्ना ७:३०, यूहन्ना ८:२०, यूहन्ना १२:२७)। क्रूसको घडीमा येशूको राज्यरोहण भएको भन्ने धारणा व्यङ्गात्मक छ किनकि रोमी सरकारले कसैलाई क्रूसमा टाँग्नु भनेकै उसलाई अपमान गरेर लज्जास्पद र निर्मम तरिकाले मृत्युदण्ड दिएको हुन्छ। क्रूसमा टाँगिनु र त्यसै समय उहाँ मुक्तिदाता हुनुभएर उहाँलाई महिमित सिंहासनमा बसाल्नु, यथार्थमा एक आपसमा बाझिएको घट्ना हो।