---
title:  खाली चिहान
date:   18/12/2024
---

`यूहन्ना २०:१÷७ पढ्नुहोस्। यी पदहरूमा चित्रण गरेका दृश्यहरू हामी येशूभक्तहरूका निम्ति किन महत्त्वपूर्ण छ?`

शुक्रबार अपरान्ह येशू मर्नुभएको थियो र आइतबा बिहानै उहाँ बौरिउठ्नुभएको थियो। बेलुकी साबथमा घाम झुल्किनुभन्दा अघि नै येशूलाई चिहानमा राखिएको थियो (यूहन्ना १९:४२)। उहाँलाई चिहानमा हतारहतारमा राखिएको थियो। मुर्दालाई अत्तर लगाएर बेर्ने काम सकिएको थिएन। येशूलाई जति प्रेम गरेतापनि साबथ दिनमा उहाँका चेलाहरू चिहानमा हेर्न गएनन् किनभने तिनीहरूले साबथ दिनको पालना गरेका थिए (मर्कूस १६:१, लूका २३:५६)। साबथ पछि केही स्त्रीहरूले मसलाहरू आइतबार बिहानै चिहानमा ल्याए। चिहानमा गुडाएर राखेको पत्थर गुडाइ सकेको देख्दा तिनीहरू चकित भए र चिहान त रित्तो नै थियो।

चिहानमा बिहान सबैरै आउने स्त्रीहरूमा मेरी मग्दलिनी पहिलो थिइन्। उनी दगुरेर पत्रुस र यूहन्नालाई आफूले देखेको कुरा भन्न गइन्। ती दुवै चेलाहरू दगुरेर चिहानमा गए। पत्रुभन्दा अघि यूहन्ना पहिले दगुरेर चिहानमा आइपुगे। चिहान भित्र नियाल्दा उनले सुती कपडा देखे। त्यहाँ येशूलाई त्यस कपडाले बेरेर राखिएको थियो। तर उनी भित्र गएन।

तर पत्रुस भित्रै गए र उनले पनि सुती कपडा देखे। उनले येशूको मुहारलाई छोपेको कपडा पनि देखे तर त्यो अलगै पत्याएर अरू कपडानजकै राखिएको थियोऊ।

`येशूको मुहारलाई छोपेको कपडा पट्याएर राखिएको अर्थ के हो? हेर्नुहोस् यूहन्ना 20:3-1०।`

पत्रुस भित्र गएपछि यूहन्ना पनि भित्र पसे। यूहन्ना २०:८मा बताइएको छ कि उनले देखे र विश्‍वास गरे। येशूलाई बेरेको सुती कपडा पट्याएर राखिएको र त्यसको नजिकै मुहारको कपडा पनि अलगै पट्याएर राखिएको यूहन्नाले देख्‍दा येशू मरेकाबाट विउँतिनुभयो भनेर किन विश्‍वास गरे?

त्यसको जवाफमा चिहान किन रित्तो भयो त्यसको पहिला जवाफ पाउनु पर्दछ। कतिले भन्छ होला मुर्दा चोर्नेहरूले येशूलाई चोरेर लगे। त्यो यो भनाइ तीन कारणले गलत छ। चिहानमा रोमी सिपाहीँहरू सुरक्षामा राखिएका थिए (मत्ती २७:६२÷६६)। यसले गर्दा कोही पनि चोरहरू त्यहाँ आउन आँट गर्न सक्दैनथे। दोस्रोमा चिहान लुट्नेहरूले मुर्दा होइन त्यसमा राखिएको मूल्यवान वस्तुहरू लान्दथे। तेस्रोमा चोरहरू त हतारमा हुन्छन् तर तिनीहरूले कपडा पट्याउन फुर्सद पनि हुँदैन। त्यसैकारण कपडाहरू राम्रोसँग पट्याएर राखिएको देख्‍दा येशूको पुनरुत्थान भयो भनेर यूहन्नाले विश्‍वास गर्न पुगेका थिए।