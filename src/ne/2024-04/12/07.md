---
title:  थप जानकारी
date:   20/12/2024
---

डिजाएर अभ एजेजको पृ॰ ७५८÷७६४को "इतिइज फिनिश्ड," पृ॰ ७७९÷७८७को "द लर्ड इस रिजन," र पृ॰ ७८८÷७९४को "ह्वाइ विपेस् दाउ?" र क्लिफोर्ड गोल्टस्टाइनको रिजन: फाइन्डिङ्ग होप इन द एम्प्टी टुम्बस्, नाम्पा, आइडाहो, पासिफिक, २०२०।

"पिलातसले येशूलाई मुक्ति दिन तिब्र चाहना व्यक्त गरेका थिए। तर आफ्नो ओहोदा र सम्मानलाई कायमा राख्‍न त्यो चाहना उनले पूरा गर्न नसकेको देखेका थिए। सांसारिक अधिकार र शक्तिलाई गुमाउनुको सट्टा उनले निर्दोष व्यक्तिलाई बलि दिन तयार भए। कतिपय मानिसहरू उचित नैतिकता वा नीतिलाई त्याग्न चाहन्छन् तर दुख र आफूमा आउने हानिबाट उम्किन चाहँदैनन्। विवेक र कर्तव्यले एकातिर औँल्याउँछ भने स्वार्थी÷चाहना वाआफ्नो भाउ खोज्ने प्रवृत्तिलाई अर्कोतिर औँल्याउँछ। मानिसहरूलाई काबुमा राख्‍न नकारात्मक बलियो तरङ्ग गलत दिशातिर लगाइरहेको हुन्छ। जो मानिस खराब तत्त्वसँग सम्झौता गरेर चल्छ त्यो व्यक्तिलाई अन्धकार र दोषी मनस्थितिको गहिरो बादलले बगाइ दिइरहेको हुन्छ।"÷द डिजाएर अभ एजेज, ७३८।

"जब आफू आएको लक्ष वा कामलाई फत्तै गर्नुभएन येशूले कुनै पनि हालतमा आफ्नो जीवनलाई तहसनहस पार्न दिनुभएन। उहाँले अन्तिम सास फेर्नु अघि यसरी कराउनुभएको थियो, "अब सिद्धियो।" यूहन्ना १९:३०। युद्ध जितियो। उहाँको दाहिने हात र पवित्र पाखुराले उनलाई जितायो। विजयी यौद्धाले जस्तै उहाँको झण्डा अनन्तका उच्च पहाडहरूमा गाड्नुभएको थियो। के स्वर्गदूतहरूमा हर्षोउल्लसा छाएन होला? मुक्तिदाताको विजयमा सबै स्वर्ग वा जगत नै उल्लासमय भएको थियो। सैतानलाई परास्त्र गरियो, र उसलाई थाहाभयो कि उसले आफ्नो राज्य गुमाइसकेको छ।

"स्वर्गदूत र पतिन नभएका संसारका जीवहरूको सामु यो आवाज उठाइएको थियो, "अब सिद्धियो।" तिनीहरूको निम्ति यो अत्यन्तै अर्थपूर्ण थियो। तिनीहरू र हाम्रो लागि पनि मुक्तिको महान् कार्य समापन भएको थियो। तिनीहरू हामीसँगै मिलेर येशूको विजयको फलमा सहभागी हुन सक्ने भएकाछौँ।"÷द डिजाएर अभ एजेज, पृ॰ ७५६।

**चिन्तनमनन**:

`पिलातसले गल्ती गर्ने खालको हामी पनि गल्ती नगर्न के निर्णय गर्ने प्रक्रियाहरूमा हामी लाग्नुपर्छ?`

`हाम्रो ठाउँमा येशू किन मर्नुपर्‍यो? उहाँ हाम्रो बदलिमा किन पर्नुभयो? यदि हामीलाई मुक्तिको आवश्यकता छ भने उहाँको मृत्यु किन अपरिहार्य भएको थियो? यस मामिलामा बाइबलका कुन पदहरूले कसरी समर्थन गर्दछन्?`

`बाइबल र ऐतिहासिक प्रमाणहरू के छन् जसले येशूको पुनरुत्थानलाई प्रमाणित गर्दछ? येशूको पुनरुत्थानमा कुन् ऐतिहासिक प्रमाण शक्तिशाली वा प्रभावकारी छ?`

`१ कोरन्थी १५:१२÷२० फेरि पढ्नुहोस्। येशूको पुनरुत्थानबिना येशूमै मर्नेहरू पनि नाश हुन्छन् भनेर कसरी देखाउँछ? यदि मरेकाहरू तुरन्तै स्वर्गमा जान्छन् भने येशूको पुनर्आगनको ‍औचित्य के छ? येशू नआउञ्‍जेल मरेकाहरू सुतिरहेका हुन्छन् भन्ने तथ्यलाई पावलले कसरी अनुमोदन गर्दछन्?`