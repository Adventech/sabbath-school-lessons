---
title:  येशू र मरियम मग्दलिनी
date:   19/12/2024
---

`यूहन्ना २०:११÷१३ पढ्नुहोस्। रित्तो चिहानको बारेमा मरियम मग्दलिनीले अझै बुझ्न सकेकी थिएन भनेर यहाँ भएको दृश्यले कसरी खुलासा गर्दछ?`

पत्रुस र यूहन्नालाई मरियमले नै चिहान रित्तो भएको सुनाएकी थिइन् (यूहन्ना २०:२)। त्यसको फलस्वरूप तिनीहरू चिहानमा दगुरेर गएका थिए। त्यसको केही क्षणपछि मरियम चिहानमा फर्किन् र रूँदै त्यहाँ अत्तालिएर बसेकी थिइन्। येशूको मृत्युमा केही दिनदेखि उनी धेरै बिलाप गरेर रोइरहेकी थिइन् होला। अब यहाँ चिहानमा पनि? गहभरी आँशु बगाउँदै उनले चिहानभित्र हेरिन्।

त्यहाँ त उनलाई अचम्म पारेर दुई जना स्वर्गदूतहरू सेतो वस्त्र लगाएर येशूको शरीर राखिएको ठाउँमा बसिरहेका थिए। तिनीहरूले सोधे, "ए नारी, तिमी किन रुँदै छ्यौ?" यूहन्ना २०:१३। तिनीहरूले उनका प्रभुलाई लिएर गए तर उहाँलाई कहाँ राखे सो उनलाई थाहा नभएको शोक व्यक्त गरिन्।

`यूहन्ना २०:१४÷१८ पढ्नुहोस्। मरियमको निम्ति सबै थोक कसरी परिवर्तन भयो?`

बलिन्द्र आँशुले भरिएको आँखाबाट उनको सामु कोही उभिरहेको उनले देखिन्। स्वर्गदूतहरूले सोधेकै जस्तै त्यस अपरिचित व्यक्तिले पनि त्यही सोधे, "हे नारी, तिमी किन रुँदैछौँ? तिमीले कसलाई खोजिरहेका छौ?" (यूहन्ना २०:१५)। उनले मालीसँग कुरा गरिरहेको भन्ठानेर येशूको शरीरलाई भेट्टाउन सहयोग गर्नुहोस् भनी उनले अनुरोध गर्दछिन्।

त्यस अपरिचित व्यक्तिले केवल एउटा मात्र शब्द बोलिन्, "मरियम!" यो एउटा शब्दको प्रकटमा मरियमको संसारनै कायापलट भयो। अचानक, आफू त पुनरुत्थान हुनुभएको येशूसँग पो कुरा गरिरहेको भनि महसुस गरिन्। उहाँ प्रभु हुनुहुन्छ भनेर उहाँलाई ढोग्न पुग्छिन्। आफूलाई अलमल नगर्न येशूले मरियमलाई अर्‍हाउनुहुन्छ किनभने उहाँ पिताकहाँ जानुभएको थिएन र जानै पर्छ। तर उनको कामचाहीँ चेलाहरूलाई गएर येशू स्वर्गमा उक्लिँदै हुनुहुन्छ भनेर सुनाउनु थियो। "येशूले तिनलाई भन्‍नुभयो, “मलाई नछोऊ, किनभने म अहिलेसम्‍म पिताकहाँ गएको छैनँ। तर मेरा भाइहरूकहाँ गएर तिनीहरूलाई भनिदेऊ, ‘मेरा पिता र तिमीहरूका पिता, र मेरा परमेश्‍वर र तिमीहरूका परमेश्‍वरकहाँ गइरहेछु’।” यूहन्ना २०:१७। मरियमले आफ्नो लक्ष पूरा गरिन्। आफूले पुनरुत्थान हुनुभएको येशूलाई देखेँ भनेर उनले चेलाहरूलाई बताउँछिन्। अनि तिनीहरूलाई अरू विस्तृत जानकारी दिइन्। "मरियम मग्‍दलिनी गइन्‌, र चेलाहरूलाई सुनाइन्‌, “मैले प्रभुलाई देखें।” अनि उहाँले भन्‍नुभएका कुरा तिनीहरूलाई तिनले भनिदिइन्‌।" यूहन्ना 20:18।

`देहायका पदहरू पढ्नुहोस्। यदि येशूमरेकोबाट पुनरुत्थान हुनुभएन भने हाम्रो इसाई आस्था वा विश्‍वासको अर्थ के छ र? हेर्नुहोस् 1 कोरन्थी 15:12-28।`