---
title:  "...अब सिद्धियो वा पूरा भयो"
date:   17/12/2024
---

लाटिन, ग्रीक र हिब्रू भाषामा पिलातसले दोषपत्र लेखेर येशूको शिरमाथि टाँगेको यूहन्ना १७:१९÷२२मा उल्लेख गरिएको छ। उहाँको दोष नै वा दोषपत्रमा के थियो त?" “नासरतको येशू, यहूदीहरूको राजा। “यूहन्ना 19:19। यहूदी धर्मगुरुहरूले त्यस दोष÷पत्र प्रति आपत्ति जनाएर परिवर्तन गर्न चाहेका थिए। तर पिलातसले तिनीहरूको दवावलाई वास्ता गरेनन्। त्यो दोष÷पत्र येशूको बारेमा मौन गवाही थियो। क्रूसैमा येशूलाई राजाको सिंहासनमा बसालिएको प्रतिक हुन पुगेको थियो। येशू वास्तविक सत्य राजा हुनुहुन्छ, सारा यहूदीहरूका राजा साधारण अपराधी जस्तै क्रूसमा झुण्डिरहनुभएको थियो।

"येशूको शिरमाथि दोष÷पत्र टाँगिने अख्तियार पिलातस र यहूदीहरूभन्दा उच्च शक्तिको निर्देशनमा राखिएको थियो। येशू प्रति मानिसहरूको ज्ञान जागून् र धर्मशास्त्र बाइबलमा नै खोजनीति गरून् भन्ने परमेश्वरको इच्छाले त्यो दोष÷पत्र टाँगिएको थियो।"÷द डिजाएर अभ एजेज, पृ. ७४५।

`यूहन्ना १९:२५÷२७ पढ्नुहोस्। क्रूसको छेउमा येशूकी आमाको उपस्थित कस्तो मर्माहत थियो?`

येशूको क्रूसमुनि उभिरहेकाहरूमा उहाँका प्रिय चेला यूहन्न, मरियम, येशूकी आमा र अरू थिए। धेरै वर्ष अघि बालक येशूलाई समर्पित गर्न मन्दिरमा योसेफ र मरियमले ल्याउँदा अगमवक्ता सिमियोनले यो यो घोषणा गरेका थिए, " 34 शिमियोनले तिनीहरूलाई आशीर्वाद दिए, र उहाँकी आमा मरियमलाई भने, “हेर, यो बालक इस्राएलमा धेरैको पतन र उत्‍थानको निम्‍ति र धेरैबाट विरोधमा बोलिने एउटा चिन्‍हको निम्‍ति नियुक्त गरिएको छ, 35 ताकि धेरै हृदयका विचारहरू प्रकट होऊन्‌। अनि तरवारले तिम्रो आफ्‍नै हृदय पनि छेड्‌नेछ।” लूका 2:34-35। अब आफ्नो मृत्युको क्षणमा येशूले आफ्नी आमालाई यसरी सम्बोधन गर्नुभयो, "हे नारी, तपाईँको छोरोलाई हेर्नुहोस्!" अनि यूहन्नातिर फर्केर उहाँले भन्नुहुन्छ, "हेर तिम्री आमा!" यूहन्ना १९:२६,२७।

`यूहन्ना १९:२८÷३५ पढ्नुहोस्। "अब सिद्धियो" भन्ने आफ्नो मृत्युमा येशूले बोल्नुभएको अर्थ के हो?`

ग्रीक भाषाको पद २८को शब्द टेलियो teleo को अर्थ सिद्धियो, पूरा भयो, पूर्ण भयो, समाप्‍त भयो वा इतिश्री भयो भन्ने जनाउँछ। "अब सबै कुरा सिद्धियो वा छिनोफानो भयो।" अझ यो शब्द ग्रीक भाषाकै teleioo टेलिऊको अर्थ समापन भयो र सिद्ध भयो, बाइबलमा २८ पल्ट लेखिएको छ। यसले धर्मशास्त्र पूरा भएको अर्थ जनाउँछ। येशूको मृत्युको भयाभव समयमा सबै थोक पूरा भयो, सम्पन्न भयो र सिद्धियो वा फत्ते भयो भनेर बुझाउँछ।

जब येशूले "अब सिद्धियो" भन्नुको अर्थ परमेश्वर पिताले उहाँलाई दिनुभएको काम उहाँले पूरा गर्नुभयो भनेर उहाँले जनाउनु भएको थियो।

`जब येशूले "अब सिद्धियो" भनेर उच्चारण गर्नुहुँदा त्यसको अर्थ हामी सबैलाई के छ? के सिद्धियो जुन हाम्रो जीवनमा लागु गर्न सकिन्छ?`