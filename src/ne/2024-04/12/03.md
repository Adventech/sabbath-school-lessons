---
title:  हेर यो मानिस!
date:   16/12/2024
---

`यूहन्ना १८:३८÷१९:५ पढ्नुहोस्। येशूलाई मुक्त गर्न पिलातसले मानिसहरूलाई कसरी चित्त बुझाउन खोजेका थिए?`

सत्यको बारेमा येशूबाट जवाफ पाउन पिलातस पर्खेनन्। बरु बाहिर गएर उनले येशूको विरुद्धमा जानेहरूलाई सम्झाउन खोजे। येशूलाई मुक्त गर्न छोडेर तिनीहरूलाई सम्झाउन खोज्दा पिलातसले आफूले आफैलाई जोखिममा पारेका थिए। भिडको आडमा बडाहाकिमलाई हल्लाउन सकिन्छ भन्ने धार्मिक अगुवाहरूले महसुस गरे।

पिलातसले निस्तार चाडको समयमा एक जना कैदीलाई छोड्न सक्ने प्रथाको बारेमा भिडलाई सुनाए। यहूदीहरूका राजालाई छोड्ने होकि भनेर भिडलाई उनले सोधे। यो अचम्म लाग्दो विडंबना थियो कि भिडले बराब्बा नाउँ गरेको अपराधीहरूका सरदारलाई छोड्न माग गरे तर निर्दोष येशूलाई होइन।

अब येशूमा गिल्ला, उपहास, बेइज्जत र लज्जास्पद वर्षा वर्षाउँछन्। रोमी सिपाहीँहरूले काँडाको मुकुट बनाएर येशूको शिरमा गाड्छन्। गिल्ला गरेर बैजनी वस्त्र उहाँलाई लगाइ दिन्छ्न्। उपहास गर्दै यहूदीहरूका राजा जय होस् भनेर चिच्याउँछन्। यस खालको आवाज सिपाहीँहरूले त्यसबेला निकाल्छ्न जब सम्राटलाई स्वागत गरिन्छ तर यस समय तिनीहरूले येशूको खिस्सी गरेका थिए।

येशू प्रति निर्मम व्यवहार गरेकोले भिडले उहाँमाथि दया जाग्छ कि भनेर ठानेर पिलातसले येशूलाई मुक्त गर्न चाहेका थिए। काँडाको मुकुट र बैजनी वस्त्र लगाएको येशूलाई मानिसहरूको सामु देखा पार्दछन्। यो दृश्यलाई यूहन्नाले केही टिप्पणी त गर्दैन तर येशूको खिस्सी उडाउँदै राजकीय पोषाकमा उहाँलाई उभ्याएर बडाहाकिमले भिडलाई औँल्याउँछन्, "हेर यो मानिस!" (यूहन्ना १९:५)। यसले बप्‍तिस्मा दिने यूहन्नाले येशूलाई औँल्याएर गरेको सम्बोधनको याद दिलाउँछ, "परमेश्वरको थुमालाई हेर, जसले संसारका पापहरूलाई उठाइ लान्छ!" (यूहन्ना १:२९)। मूर्तिपूजा गर्ने बडाहाकिमले येशूलाई राजकीय वस्त्र लगाएर इस्राएलको सामु मसीह भनेर प्रस्तुत गरेको अचम्मै मान्नुपर्दछ।

तर हुलले येशूलाई क्रूसमा टाँग्न चिच्याउँछ। यो चित्रण यूहन्ना १८:६÷१६मा गरिएको छ। उहाँले आफूलाई परमेश्वरको पुत्र भनेर दावी गरेकोले भिडले अस्वीकार गरेको देखाउँछ। डरले छटपटिएका बडाहाकिम येशूलाई मुक्त गर्न झन प्रयास गर्छन्। तर, येशू सम्राट सिजरको विरुद्धमा गएको छ भन्ने आरोप लगाउँदा बडाहाकिमले उहाँलाई मृत्युदण्ड सुनाउने फैसला गर्न वाध्य पारिएको थियो। तिनीहरूलाई थाहा थियो कि सिजर प्रतिको पिलातसको बफादारीताले कसैले राजा भनेर दावी गर्छ भने त्यसलाई उनले छुट दिने अधिकार छैन भनेर धर्मगुरुहरूलाई थाहा थियो। ती धर्मगुरु, अगुवा र सम्पूर्ण भिडले चिच्याउँछन् कि तिनीहरूको सिजर बाहेक अरू कोही राजा छैन। यसरी येशू प्रतिको गहिरो घृणा तिनीहरूका यहूदी राष्ट्रिय गौरव भन्दा अत्यधिक भएको तिनीहरूले प्रमाणित गरे। येशूलाई पन्छाएर तिनीहरूले आफ्नो राष्ट्रिय र जातिय पहिचानलाई पनि बलि दिन तयार भए। यथार्थमा तिनीहरू रोमबाट स्वतन्त्र हुन नचाहेको तिनीहरूले व्यक्त गर्न पुगे।

`यो कस्तो डरलाग्दो स्थिति हो, मूर्तिपूजा गर्ने अन्य जाति वा गैर यहूदीले येशूलाई मुक्त गर्न चाहेका थिए तर सारा यहूदी राष्ट्र र जाति साथै धर्मशास्त्र पुरानो करारका संरक्षक र आत्मिक धर्मगुरुहरूले येशूलाई चिन्नुको सट्टा क्रूसमा टाँग्न माग गरे! यसबाट हामी आफैले पनि के पाठहरू सिक्न सक्छौँ?`