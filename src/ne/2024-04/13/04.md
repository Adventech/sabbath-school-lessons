---
title:  ज्योति र अन्धकार
date:   24/12/2024
---

`ज्योति र अन्धकारको बिचमा के भिन्नता छ? अर्थात् परमेश्वरबाट आएको आत्मज्ञान र यस संसारले मानिसलाई फसाउने दिने आत्मज्ञानमा के भिन्नता छ? हाम्रो विश्‍वासको आधार नै सत्यलाई बुझ्नु किन छ? हेर्नुहोस् देहायका पदहरू: यूहन्ना 1:4-10; यूहन्ना 3:19-21; यूहन्ना 8:12; यूहन्ना 9:1-5; यूहन्ना 11:9-10 र यूहन्ना 12:35-36।`

(यस संसारको बारेमा यशैयाले यसरी ठोकुवा गरेका छन्, " तब तिनीहरूले पृथ्‍वीतिर हेर्नेछन्‌, तर त्‍यहाँ दु:ख, अन्‍धकार र डरलाग्‍दो नैराश्‍य मात्र देख्‍नेछन्‌। अनि तिनीहरू घोर अन्‍धकारमा जाकिनेछन्‌।" यशैया 8:22 अनुवादकको थप)।हो, यस संसार अन्धकारमय छ; यसले ज्योतिलाई आफूभित्र आउन दिँदैन। आफ्नै प्रयास, बुद्धिज्ञान, दर्शन वा धर्मकर्मद्वारा सत्य परमेश्वरकहाँ आउन सक्दैन। सृष्टिकर्ता, हामीलाई विभिन्न माध्यमहरूद्वारा प्रकट गर्नुहुने र हामीलाई मुक्तिदिने सनातन परमेश्वर पिताकहाँ अन्धकारले ग्रसित संसार आउन सक्दैन।

"मानव प्राणीले परमेश्वरको दिव्यज्ञानलाई आफ्नै प्रयासमा आर्जन गर्न सक्दैन। " 8 त्‍यो त स्‍वर्गभन्‍दा अल्‍गो छ, तपाईं के गर्न सक्‍नुहुन्‍छ?

त्‍यो ता चिहानभन्‍दा गहिरो छ, तपाईं के जान्‍न सक्‍नुहुन्‍छ? 9 त्‍यसको नाप पृथ्‍वीभन्‍दा लामो छ, र समुद्रभन्‍दा चौड़ा छ।" अय्यूब 11:8-9। पवित्र आत्माले हामीलाई परमेश्वरको सन्तान बनाउनुभयो भने मात्र परमेश्वरको गहिरा थोकहरूलाई प्रकट गराउन सक्दछ। 'यो आँखाले देखेको छैन, कानले पनि सुनेको छैन न त मानव हृदयमा कहिल्यै पसेको छ।' परमेश्वरले हामीलाई उहाँको पवित्र आत्माले मात्र ती ज्ञानहरूलाई प्रकट गर्नुभएको छ।"÷द डिजाएर अभ एजेज, पृ॰४१२।

परमेश्वरलाई पिता भनेर केवल येशू ख्रीष्टले मात्र घोषणा गर्नुभएको थियो (यूहन्ना १:१८)। ग्रीक क्रियापद एक्सजिओमाइ exegeomaiको अर्थ व्याख्या गर्नु, अर्थ लगाउनु, वयान गर्नु, स्पष्ट पार्नु हो। यूहन्नाले येशूलाई स्वर्गको सन्देशवाहक भनेर प्रस्तुत गरेका छन्। उहाँले मात्र परमेश्वर को हुनुहुन्छ भनेर व्याख्या गर्न सक्नुहुन्छ। येशूद्वारा मात्रै हामीले सत्य परमेश्वरको पहिचान गर्न सक्छौँ।

`देहायका पदहरू पढ्नुहोस्। इस्राएलका धर्मगुरुहरूले गरेका विश्‍वास वा शिक्षादीक्षा झुटो जगमा आधारित हो भनेर येशूले कसरी ठोकुवा गर्नुभएको थियो? हेर्नुहोस् यूहन्ना 8:42-47।`

जो सत्यमा अडिग हुँदैन तिनीहरूले आफ्नै स्रोतहरूबाट बोल्दछन्। परमेश्वरको वचन तिनीहरूले तिनीहरूकै मानवीय दृष्टिकोणले हेर्दछन्। त्यसको विपरित येशू संसारको ज्योति हुनुहुन्छ र हामीले बाइबललाई व्याख्या उहाँकै अनुसार गर्दछौँ। तर सैतानले उसको आफ्नै स्रोतहरूबाट बोल्दछ (यूहन्ना ८:४४)। यदि हामी होशियार भएनौँ र विश्‍वासद्वारा परमेश्वरको आज्ञा अनुसार उहाँमा समर्पित भएनौँ भने हामी पनि ती धर्मगुरुहरू जस्तै हुनेछौँ। बाइबल त पढिन्छ तर हाम्रो चाहना, महत्त्वाकाँक्षा र दृष्टिकोणले हेर्दछौँ। त्यसो गर्न हामीलाई सजिलै लाग्न सक्छ।

`तपाईँलाई धक्‍का दिने सत्यहरूलाई तपाईँले कसरी लिन सक्नुहुन्छ?`