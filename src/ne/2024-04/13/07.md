---
title:  थप जानकारी
date:   27/12/2024
---

संसारको र हाम्रा मानवीय दृष्टिकोणभन्दा परमेश्वरको दृष्टिकोण अथाह फरक छ। उहाँको वचनद्वारा परमेश्वरले उहाँको दृष्टिकोण हामीलाई बाँड्नुहुन्छ। त्यो दृष्टिकोण पवित्र आत्माद्वारा प्रेरित बाइबलद्वारा हामीलाई बाँड्नु वा श्यर गर्नुहुन्छ। परमेश्वरको वचनमा प्रकट गरेको येशूद्वारा आएको ज्योतिमा हामी हिँड्ने हो कि वा अन्धकारमै जाकिएर हाम्रो जीवनको स्वादलाई निरर्थक मानेर होमिनु, यो आत्मनिर्णय हाम्रै हो, यस संसार र सैतानको चाला अनुसार परमेश्वरले उहाँको इच्छा, मूल्यमान्यता र विद्या जबरजस्ति लाढ्नु हुन्न।

यसको अभिन्न भाग भनेको हामीले आफ्नै व्यक्तिगत जीवनलाई परमेश्वरका पुत्र र मानव जीवनका उद्धारकर्ता येशू ख्रीष्टमा समर्पण गरेर चल्नु हो। पवित्र आत्माको शक्तिले परमेश्वर पिताले येशूको जीवन, मृत्यु र पुनरुत्थानद्वारा उहाँको गहिरी प्रेमलाई प्रकट गर्नुभएको छ। हामीलाई येशूको बारेमा थाहा छ किनकि उहाँको जीवन, मृत्यु र पुनरुत्थान पवित्र धर्मशास्त्र बाइबलमा लेखा राखिएको छ।

"परमेश्वरका स्वर्गदूतहरू पृथ्वीबाट स्वर्ग र स्वर्गबाट पृथ्वीमा ओहोर दोहोर गर्दछन्। दु:ख, कष्ट र आपदमा परेकाहरूलाई गर्नुहुने ख्रीष्टका अलौकिक कामहरू परमेश्वरको शक्ति र स्वर्गदूतहरूका सेवाकार्यले सम्पन्न गरिरहेको हुन्छ। उहाँका स्वर्गदूतका सन्देशवाहकका सेवाकार्यहरूद्वारा परमेश्वरले दिनुहुने प्रत्येक आशिष ख्रीष्टद्वारा हामीलाई उपलब्ध गराउनुहुन्छ। आफूलाई मानव चोलामा पार्नुभएर हाम्रो मुक्तिदाताले उहाँका रुचिहरूलाई आदमका पतित छोरा र छोरीहरू एकै ठाउँमा राख्‍नुहुन्छ। यसरी येशू ख्रीष्ट परमेश्वर र मानिसको बिचमा संवाद गर्ने माध्यम हुनुभएको छ। मानिसहरूसँग सम्बन्ध जारि राख्‍न सक्रिय भूमिका येशूले नै खेलिरहेको हुन्छ।"÷द डिजाएर अभ एजेज, पृ॰ १४३।

**चिन्तनमनन**:

`यूहन्नाको पुस्तकमा लेखिएका सबै कथाहरूमा परमेश्वरको प्रेम र चरित्रको बारेमा बुलन्द आवाज कुन कथाले उठाउँदछ?`

`व्यवहारिक रूपमा भन्नुपर्दा, हामीले सत्यलाई कसरी खोजि गर्ने?`

`सत्यको पकडमा हामी रहन हाम्रो स्वार्थ, भाउ खोज्ने प्रवृत्तिलाई त्याग्न कित कठिन छ? के हाम्रो स्वार्थलाई पूरै त्याग्ना सक्छ त? के हाम्रो मानवीय धारणा, शिक्षादीक्षा, दर्शन, वाद आदिले हामीलाई प्रभाव पारिरहेकाछन् त? परमेश्वरको वचनमा समर्पित जीवन बिताउन हाम्रा जीवनका हाम्रा सबै पूर्वाग्रहहहरू त्यागेर नम्र हुनु किन आवश्यक छ?`

`पाश्‍चात्य इसाई धर्मको इतिहास येशूभक्त शहीदहरूको रगतले छ्यापछ्याप्‍ति भरिएको छ। यो भवाभव परिस्थिति किन उब्ज्यो भन्दा परमेश्वरको वचनलाई राजनैतिक, पूर्वाग्रहले अभिप्रेरित मानवीय अगुवा वा धर्मगुरुहरूकै कारणले हो। बाइबललाई व्याख्या गर्न मानवी दृष्टिकोण कतिको खतरा रहेछ भन्ने ज्वलन्त उदाहरणहरू के तपाईँलाई थाहा छ? त्यसबाट हामीले के सिक्न सक्दछौँ? धर्मभन्दा बाइबलको मर्म किन महत्त्वपूर्ण छ?`

`यूहन्नाको सुसमाचारमा दिएको वृहत चित्रलाई तपाईँले आफ्नै शब्दहरूद्वारा समिक्षा गर्नुहोस्। वर्तमान युगमा हाम्रो निम्ति मुख्य सन्देश के हो?`