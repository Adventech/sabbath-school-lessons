---
title:  येशूमा आँखा राख्‍नु
date:   23/12/2024
---

`यूहन्ना २१:२०÷२२ पढ्नुहोस्। पत्रुसलाई कुन प्रश्‍नले गर्दा गलत बाटोमा लागेका थिए? येशूले उनको बाटोलाई कसरी सिधा पार्नुभयो?`

येशूले पत्रुसको सेवाकार्यलाई भर्खरै पुनर्स्थापित गर्नुभएको थियो र "मेरो पछि लाग" (यूहन्ना २१:१९) भन्नुभएको थियो। तालको किनारामा पत्रुसले येशूलाई पछ्याइ रहेको हुनुपर्दछ। अनि उनी पछाडि फर्किन्दा उहाँको पछि यूहन्ना पनि आइरहेको उनले देखे, अनि उनलाई औँल्याएर पत्रुसले सोध्छन्, "तर प्रभु यो मानिसचाहीँ के हुने हो?" यूहन्ना २१:२१ रूपान्तरित।

पत्रुसको सेवाकार्यलाई पुनर्स्थापना गर्नुभएपछि पत्रुस कुन गतिले मर्नु पर्नेछ भनेर येशूले भविष्यवाणी गर्नुभएको थियो (यूहन्ना २१:१८)। यूहन्नाको मृत्युको बारेमा पनि पत्रुस उत्सुक भएको देखिन्छ। आफूलाई पछ्याउन पत्रुसलाई येशूले फेरि निर्देशन दिनुहुन्छ र अर्को चेलालाई के हुनेछ सो चिन्ता नगर्नु भन्नुभएको थियो।

`यूहन्ना २१:२३÷२५ पढ्नुहोस्। येशूको भनाइलाई कसरी गलत सम्झेका थिए? यूहन्नाले त्यस गलत बुझाइलाई कसरी सच्याएका थिए?`

कतिपय मानिसले येशूको यो भनाइको अर्थलाई गलत सम्झेका छन्, "येशूले पत्रुसलाई भन्‍नुभयो, “म नआएसम्‍म तिनी पर्खिरहून्‌ भन्‍ने मेरो इच्‍छा भए पनि तिमीलाई के? तिमी मेरो पछि लाग।” यूहन्ना 21:22। यूहन्नाको मृत्युभन्दा पहिले येशू आउनुहुनेछ भनेर कतिले यसलाई व्याख्या गर्छन्। समय बित्दै जाँदा यूहन्नाको उमेर धेरै ढल्केको थियो। येशू

आउनुभन्दा अघि उनी मरेको भए उनलाई ठूलो आपद हुन्थ्यो। आखिरमा उनी त मरेका थिए। यो गलत धारणालाई यूहन्नाले सच्याउँछन् र भन्छन् यो त येशूको इच्छा हो तर के हुने भन्ने भविष्यवाणी उहाँले गर्नुभएको थिएन।

मुख्य धारणा त यो छ कि हाम्रा आँखाहरू अरू मानिसहरू वा चर्चकै अगुवाहरूमा होइन तर येशूमा राखिरहनुपर्छ। यो भावना यस अध्यायको प्रभावकारी विषयवस्तु हो। येशू, र येशू मात्रै हाम्रो मुक्तिदाता हुनुहुन्छ। कतिपय चाहे आत्मिक अगुवाहरू नै किन नहून् तिनीहरूले तपाईँलाई निराश पार्न सक्छन्, तपाईको चित्त पनि दुखाउनु सक्छन् र नोक्सान पनि गर्न सक्छन्।

अरू मानिसहरूले हामीलाई जतिसुकै सहायता गरेतापनि, सरसल्लाह दिएतापनि र अगुवाइ गरेतापनि आखिरमा येशू नै मात्र हाम्रो अन्तिम स्वामी र अगुवा हुनुपर्दछ। परमेश्वरको वचनले उहाँलाई कसरी पछ्याउने भनेर स्पष्ट पार्दछ। त्यसकारण, बाइबलकै आधारमा हामीले येशूलाई पछ्याउने आत्मज्ञान हुनु जरुरी छ।

`तपाईँले अगुवाहरू भनेर विश्‍वास गरेतापनि कतिपय समयमा तपाईँलाई निराश पार्नुभएको छ? त्यस अनुभव कठिन वा तितो भएतापनि त्यसबाट तपाईँले के पाठहरू सिक्नुभएको छ?`