---
title:  'उपसंहार: येशू र उहाँको वचनलाई चिन्नु'
date:   21/12/2024
---

### यस अध्यायमा मुख्य पदहरू
यूहन्ना २१; यूहन्ना ११:९,१०; यूहन्ना ८:४२÷४४; यूहन्ना ४:४६÷५४; २ तिमोथी ३:१६ र यूहन्ना १५:१÷११।

> <p>यस अध्यायको मूल सार पद</p>
> "तिमीहरू धर्मशास्‍त्रमा खोजी गर्दछौ, किनभने त्‍यहाँ अनन्‍त जीवन पाइन्‍छ भनी तिमीहरू ठान्‍छौ। मेरो विषयमा गवाही दिने ती नै धर्मशास्‍त्र हुन्‌।" यूहन्ना 5:39।

मर्कूसको पुस्तक जस्तै यूहन्नाको पुस्तक पनि गालिलीमा चेलाहरूँग भेटघाट गरेर समापन गरिएको छ। यस अध्ययनको अन्तिम अध्यायमा हामी आइपुगेका छौ। पुनरुत्थान हुनुभएको येशूसँग भएको अन्तिम भेटको विवरण साथै हामीले येशूलाई र परमेश्वरको वचनलाई कसरी चिन्छौँ भन्ने मामिलालाई मिलाएर यूहन्नाले प्रस्तुत गर्दछन्। यो अवधारणा सुसमाचारको चौथो पुस्तकभरी फैलिएको छ।

चेलाहरूसँग येशू तीन वर्षभन्दा बढि रहनुभएको थियो। येशूले आफ्नो मृत्यु र पुनरुत्थानको बारेमा तिनीहरूलाई बारम्बार बताएतापनि त्यो तितो सत्यको सामना गर्न तिनीहरू तयार थिएनन्।

त्यसको अर्थ हामीले यो भन्न सक्दछौँ कि तिनीहरूले येशूको वचनमा विश्‍वास गरेनन् वा पचाउन सकेनन्।

आज पनि हामी त्यही मनस्थितिको खतरामा पर्न सक्छौँ: हामी परमेश्वरको वचन सुन्छौँ, अनेकौँ प्रभावकारी प्रवचन सुन्छौँ, बाइबल पनि पढ्छौँ तर यसलाई नसुन्न पनि सक्छौँ, यस अनुसार चल्न असमर्थ पनि हुन्छौँ र यसमा लेखिएका आज्ञा तथा निर्देशनहरू पालन पनि नगर्न सक्छौँ। हाम्रा कामक्रियाकलाप, गितविधि र सोचलाई हामीले पाएको आत्मज्ञानको ज्योति अनुसार नचलाइरहेका हुन्छौँ। दुर्भाग्यवस, धेरै इसाईहरू नै यस धारमा परिरहेको हामी पाउँछौँ।

यस अन्तिम अध्यायमा यूहन्नाको सुसमाचारमा दिएका केही मुख्य विषयवस्तुहरूको समिक्षा गर्नेछौँ। यसले येशूलाई विश्‍वास गर्छु वा चिनेको छु भनेर ओठेभक्तिबाट पार हुन सहयोग हुनेछ। उहाँसँग अझ घनिष्ठरूपमा कसरी रहने र उहाँको वचनलाई हाम्रो दिमाग र हृदयमा कसरी घुसाउने भनेर नियाल्नेछौँ।