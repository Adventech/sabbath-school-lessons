---
title:  येशूमा निरन्तर टाँसिएर बस्नु
date:   26/12/2024
---

`देहायको पद पढ्नुहोस्। यसमा हामीलाई नै चकित पार्ने, निर्णायक निर्णय गराउन, कुनै पनि मध्यम मार्गलाई नअँगाल्न र येशूको उल्लेखनीय कथनले उहाँको आधिकारितालाई कसरी पुष्टि गर्दछ? हेर्नुहोस् यूहन्ना 12:32।`

यस यूहन्नाको सुसमाचारको अध्ययन पुस्तकभरी हाम्रो ध्यान येशूतिर केन्द्रित गरेको हामीले अध्ययन गर्‍यौँ। तर, येशूभक्तको उपलब्धीमूलक जीवन बिताउन परमेश्वरलाई चिन्न र उहाँको इच्छा पालन गर्ने चाहना र निर्णय गर्न सक्यौँ भने मात्र त्यसको फाइदा हामीले पाउन सक्छौँ वा अर्थमूलक बनाउ सक्छौँ। जो जो मानिसहरूले येशूको आमनेसामने आए तिनीहरूले उहाँले दिनुभएको आत्मज्ञानको ज्योतिलाई ग्रहण गरे वा अस्वीकार गरेर अन्धकारमै जाकिन निर्णय गरेका थिए। येशूको आत्मज्ञानको ज्योतिमा बढ्ने व अन्धकारमा परेर अन्धो हुने अवसर सबैलाई दिइएको थियो। देहायका मानिसहरू येशूको आमनेसामने हुँदा कि त तिनीहरू सत्यमा रहन वा सत्यवादी हुन र ज्योतिमा हिँड्न वा नहिँड्न आत्मनिर्णय आत्मनिर्णय गरेका थिए वा गरेनन्: निकोदिमस, इनारमा पानी लिन आएकी महिला, राजकीय आधिकारिक व्यक्ति वा अगुवाहरू, बेथसैदाको जलकुण्डमा लडिरहेको पक्षाघान व्यक्ति, येशूले माछा र रोटी ख्वाउनुभएको ५००० मानिसहरू, येशूकै भाइबहिनीहरू, यहूदी धर्मका गुरु र अगुवाहरू, जन्मैदेखि अन्धो भएको मानिस, मरियम र मार्था, पिलातस आदि। येशूले सत्य र ज्योति तिनीहरूको माझमा ल्याउनुभएको थियो तर त्यस सत्य वा आत्मज्ञान र ज्योति वा मानिसको बहुआयामिक जीवनलाई परिवर्तन गर्ने ज्ञान उहाँले जबरजस्ति कसैलाई पनि घुसाउनुभएन, उहाँले प्रत्येकलाई आत्मनिर्णयकै अधिकारमा सुम्पिनु भएको थियो।

कुनै पनि धर्मशास्त्रीय ज्ञानविज्ञान, दर्शन, वाद, धारणा यदि यस संसारका बुद्धिजीवि, विद्वान, शास्त्रीहरू, दार्सनिक, धार्मिक अगुवाहरूका तर्कहरूबाट आएको हो भने त्यसले परमेश्वरको अस्तित्व र स्वभाव तिनीहरूकै निर्णयबाट जाँचपड्ताल र निर्णायक बिन्दुमा पुर्‍याउन खोज्दछ। मानवीय दृष्टकोण त्रुटीपूर्ण, कमजोरी, पतित, पूर्वाग्रहले ग्रष्त, बिडंम्बनाले भरिएको हुन्छ। ती मानिसहरूले नै पवित्र, दिव्य, सिद्ध, सर्वव्यापी, सर्वज्ञानी र सर्वशक्तिमान सनातन परमेश्वरको बारेमा जाँचेर, खोजअनसुन्धान, ध्यान, वादविवाद र तर्कवितर्क गरेर निश्‍कर्ष र आफ्ना निर्णयहरू प्रस्तुत गर्छन्। यस संसारबाट निर्धारित धर्मज्ञानविज्ञान, दर्शन आदिले मानिसहरूलाई गिराउँछन्, भ्रममा पार्छन्, अन्धकारमा जाकिदिन्छन् र यस जीवनको अर्थलाई बेकारको बनाइ दिन्छन्। विगतमा तिनीहरूले गरेका थिए र भविष्यमा पनि येशू नआउञ्‍जेल त्यो काम तिनीहरे जारि राख्‍नछन्। जब मानवीय दर्शन, विद्या र धर्मले परमेश्वरको चाहनालाई माथ गर्न प्रयास गर्छ तब मानिसहरूलाई जबरजस्ती झुटो धर्म, वाद, दर्शन आदिलाई मान्न लगाउँछन्। परमेश्वरको वचन र उहाँको इच्छालाई त्यागेर चल्नु भनेकै मानवीय धारणाको दास हुनु हो र यो जबरजस्ती पालन गर्न लगाउँछ। यसले मानिसको आत्मनिर्णयको स्वतन्त्रतालाई हरण गर्दछ।

`देहायका पदहरू पढ्नुहोस्। ती पदहरूमा मानिसको बहुआयामिक÷आत्मिक, मानसिक र शारीरिक स्वास्थको वृद्धिको रहस्य के रहेछ भनेर खुलाउँछ। हेर्नुहोस्, यूहन्ना 15:1-19।`

स्वस्थ आत्मिक, मानसिक र शारीरिक जीवन बिताउने रहस्य नै येशूमा टाँसेर वा संयोजन गरेर जीवन बिताउनु हो। उहाँ नै परमेश्वरको वचन हो, जीवनको रोट, संसारको ज्योति, भेँडाहरूका ढोक, सत्य र जीवन, असल गोठालो वा अगुवा, पुनरुत्थान र जीवन, मार्ग र असली वा सक्‍कल बिरुवा, बोट वा रुख हुनुहुन्छ।

त्रीएक परमेश्वरका सदस्यहरू र तिनीहरूका वचन वा बाइबल चुम्बकहरू जस्तै छ। यदि हामीले तिनीहरूको प्रतिकार गरेनौँ भने तिनीहरूले हामीलाई तिनीहरूतिर खिँच्दछ। "परमेश्वरको आवाज वा लवज उहाँको वचनद्वारा हामीलाई बोलिरहन्छ। यस संसारमा धेरै आवाजहरू छन् जुन हामीले सुनिरहेकाछौँ। तर तिनीहरूबाट सतर्क हुन ख्रीष्टले हामीलाई चेतावनी दिनुभएको छ। तिनीहरूले यहाँ ख्रीष्ट छन्, त्यहाँ ख्रीष्ट छन्, यहाँ भगवान वा जगतगुरु छन्, त्यहाँ भगवान वा जगतगुरु छन्, यहाँ उद्धारकर्ता वा स्वतन्त्र सेनानी छन् त्यहाँ उद्धारकर्ता वा स्वतन्त्र सेनानी छन्, यहाँ मसीह छन् त्यहाँ मसीह छन् भनेर हामीलाई भ्रममा पार्न खोज्दछन्। तिनीहरूमा सत्य छ कि छैन भनेर हामीले कसरी थाहा पाउने, यदि ती सबै धर्मशास्त्र बाइबल अनुसार हेरिएन भने?"÷एलेन जी॰ ह्वाइट, द एडभेन्ट रिभ्यु एण्ड साबथ हेराल्ड, अप्रिल ३,१८८८ (रूपान्तरित)।

अनि हामी पनि परमेश्वरकै वचनमा प्रस्तुत गरेका दृष्टिकोणहरूमा समर्पित हुनु अपरिहार्य छ भनेर निर्णय गर्नै पर्छ।