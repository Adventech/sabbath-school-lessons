---
title:  गालिलमा भेट
date:   22/12/2024
---

`यूहन्ना २१:१÷१९ पढ्नुहोस्। यहाँ हामी सबैको निम्ति के निर्णायक सत्यलाई प्रकट गरिएको छ? विशेष गरेर परमेश्वरको अनुग्रह र मानव नम्रतामा ध्यान दिएको पढ्नुहोस्।`

यूहन्नाको पुस्तक किन लेखिएको भन्ने उद्देश्यलाई कोरेर अध्याय २० समाप्‍त गरिएको छ। यो पुस्तकको निश्कर्ष यहीँ अध्यायमा भएको तर्क गर्न सक्छौँ। तर अर्को थप अध्याय पनि छ। कतिपय चेलाहरू गालिलमा फर्केका थिए भनेर अध्याय २१ सुरु गर्दछ। तिनीहरू रातभर तलाउमा थिए भन्ने पत्रुसको भनाइले आभास दिन्छ। तिनीहरूको पुरानो जीवन फर्केको जस्तो देखिन्छ। चेलाहरू पुरानै माछा मार्ने पेशामा फर्केको देखिन्छ। तर तिनीहरूले रातभर माछा समात्‍न खोज्दा एउटा पनि समात्‍न सकेका थिएनन्।

बिहान एक जना रहस्यमय व्यक्ति तलाउको किनारामा देखा पर्छन्। जालीलाई दायाँतिर खसाल भनेर उनले अर्‍हाउँछन्। अनि तिनीहरूले यतिका थुप्रो माछा पक्रेकि तिनीहरूले जाली तान्ने सकेनन्। यो येशूसँगको सेवाकार्यको सुरु जस्तै थियो (लूका ५:१÷११)। यूहन्नाले तुरन्तै येशूलाई चिन्छन् र पत्रुसलाई बताउँछन्। अनि पत्रुस पानीमा हाम फालेर पौडी खेलेर येशूकहाँ जान्छन्।

येशूले पत्रुसलाई तीन प्रश्‍न गर्नुहुन्छ। ती प्रश्‍नहरूले तिनीहरूका स्वामी येशूलाई प्रेम गर्छ कि भन्ने सन्दर्भमा थियो। येशूलाई क्रूसमा टाँगिनुभन्दा पहिले पत्रुसले आफ्नो जीवन येशूको निम्ति फ्याल्न तयार थिए भनेर जिकिर गरेका थिए (यूहन्ना १३:३७)। त्यसैबेला पत्रुसले तीन पल्ट येशूलाई चिनेको छैन भनेर दावी गर्नेछन् भनेर भविष्यवाणी बोल्नुभएको थियो (यूहन्ना १३:३८)। जब गालिलमा येशूसँग पत्रुको भेट हुन्छ तब आफ्नो विगतको कुरालाई सम्झिन्दैनन् र येशूलाई यो आस्वास्त पार्दछन्, "प्रभु, तपाईँलाई सबै थोक थाहा छ। तपाईँलाई थाहा छ म तपाईँलाई प्रेम गर्छु" (यूहन्ना २१:१७)।

कतिपयले येशूले पत्रुसलाई प्रश्‍न गर्दा क्रियापद आगापाओ agapao अर्थात् प्रेम गर्नु प्रयोग गर्नुभएको भनेर बुझ्दछन्। तर पत्रुसले जहिले पनि फिलेलिओ phileo प्रयोग गरेका थिए। यसको अर्थ साथीलाई माया गर्छु भन्ने जस्तै थियो।

तर पत्रुसले नम्र भएर जवाफ दिन्छन्। येशू प्रति आफूले देखाएको बफादारित असफल भएकोले उनी अत्यन्तै तल झुकेर येशूलाई प्रेम गर्छु भनेको हुनुपर्छ। येशू प्रति आफ्नो गहिरो प्रेम देखाउन आफू त्यस्तो सक्षम् नभएको आभास उनले दिएका थिए। पत्रुसको नम्रतामा नै येशूले सहमत जनाउनुहुन्छ। यो नै पत्रुसको सेवाकार्यको पुनर्स्थापनाको निर्णायक प्रतिवद्धता थियो। येशूको निम्ति सेवाकार्यमा लाग्न नम्रता सबभन्दा महान् गुण हुनुपर्छ किनभने यसले आफूलाईभन्दा येशूतिर केन्द्रिभुत भएर सेवा गर्न लगाउँछ।

पत्रुसको पुनर्स्थापना र सुरुको चर्चमा उनले खेलेको भूमिकाले येशू मृत्युबाट बौरिउठ्नुभयो भन्ने सबभन्दा बलियो प्रमाण थियो। यदि अरू चेलाहरूको सामु पत्रुसलाई येशूले प्रतिस्थापित गर्नुभएन भने उनको सेवाकार्यमा उनले गर्ने नेतृत्व कमसल हुन्थ्यो।

`प्रभु येशूलाई चिन्न र उहाँको पछि लाग्न मुख्य गुण किन नम्रता हुनुपर्छ? क्रूसको सन्दर्भमा हामी आफैले आफैलाई गौरव गर्ने कुरो के छ त?`