---
title:  धर्मशास्त्रको ज्ञान वा आत्मिक विद्या "माथिबाट" वा "तलबाट"
date:   25/12/2024
---

`कुन समस्या लिएर एक जना यहूदी उच्च अधिकारी येशूकहाँ आएका थिए? उनले ल्याएका समस्याको मूद जड के थियो? हेर्नहोस् यूहन्ना 4:46-54`

यस उच्च अधिकारी वा हाकिम येशूकहाँ आएका थिए। उनी संसारको ज्योतिसामु आफ्नो गम्भीर समस्या लिएर आएका थिए। त्यो समस्या थियो उनको प्रिय छोरो अत्यन्तै बिरामी। तर, यदि येशूले उनको छोरोलाई निको पार्नुभएन भने उहाँलाई विश्‍वास नगर्ने उनको पूर्व अडान थियो। त्यस मानिसको आत्मिक ज्ञान वा धार्मिक विज्ञान संसारबाट आएको थियो भनेर हामी भन्न सक्दछौँ। संसारको लोकप्रिय धर्म, दर्शन, वाद आदिले परमेश्वर र परमेश्वरको वचनलाई आफ्नै स्तरमा मूल्याङ्कन गर्दछ वा जाँच्दछ। मानवीय दृष्टिकोण, धारणाहरू जतिसुकै कमसल, सिमित र मानिस वा मानिसको ज्ञानमा केन्द्रित भएतापनि परमेश्वरको वचन कसरी व्याख्या गर्ने अन्तिम अधिकार तिनीहरूमा नै भएको विश्‍वास गरिन्छ। हाम्रो अध्यात्मिक वा आत्मिक जीवनको रेखालाई ती मानविय धार्मिक विद्या, धर्म, दर्शन वा वादमा फसाउनु अत्यन्तै खतरा हुन्छ।

तर त्यसको विपरित "माथिबाट" आउने धार्मिक वा दिव्यज्ञान र दर्शनलाई विश्‍वासद्वारा ग्रहण गरिन्छ। यसले परमेश्वर र उहाँको वचनमा पहिला विश्‍वास गराउँछ (यूहन्ना ४:४८; यूहन्ना ६:१४,१५; २ तिमोथी ३:१६)। जब बाइबललाई आस्था र विश्‍वासको आधारमा ग्रहण गरिन्छ तब बाइबललाई व्याख्या गर्ने औजार बाइबल नै हुन जान्छ। बाइबलमा आधारित संसारको बारेमा धारणालाई बुझ्न बाइबलको ज्ञान र बाइबललाई बुझाउन बाइबल नै अपरिहार्य भएको बाइबलको विद्यार्थीहरूले जिकिर गर्दछन्। यस संसारका विभिन्न दर्शन, विद्या, वाद आदि प्रति तिनीहरू सजग होला तर सबै थोक हेर्ने, जाँच्ने र निर्धारण गर्न अधिकारिक मापदण्ड बाइबल नै हुनुपर्दछ। मानवीय धारणा वा दृष्टिकोणहरू परमेश्वरको वचनले निर्धारण गर्नु पर्छ वा वचनको अधिनमा बस्नुपर्दछ, तर मानवीय धारणा र दृष्टिकोणहरूले परमेश्वरको वचनलाई अधिनमा राख्‍ने होइन।

धर्मशास्त्र बाइबलका वचनहरूमा हामीले विश्‍वास गर्नैपर्छ। पूरा बाइबल येशूका लवजहरू हुन् भनेर हामीले आत्मसात गर्नुपर्छ (यूहन्ना ५:४६,४७)। यस मामिलामा येशूले यसरी व्यक्त गर्नुभएको छ, " येशूले आफूमाथि विश्‍वास गर्ने यहूदीहरूलाई भन्‍नुभयो, “तिमीहरू मेरो वचनमा रह्यौ भने तिमीहरू साँच्‍चै मेरा चेला हौ। 32 तब तिमीहरूले सत्‍य के हो सो जान्‍नेछौ, र सत्‍यले तिमीहरूलाई स्‍वतन्‍त्र तुल्‍याउनेछ।” यूहन्ना 8:31-32 (अर्थात् येशूबिनाको जीवन मानवीय धारणा, दर्शन, वाद, धर्म, परम्परा, संस्कार आदिको दास हुन्छ÷अनुवादक)। येशूले थप आफ्नो भावनालाई यसरी व्यक्त गर्नुहुन्छ: " 47 “कसैले मेरा वाणी सुन्‍छ, र ती पालन गर्दैन भने, म त्‍यसको न्‍याय गर्दिनँ। किनभने म संसारको न्‍याय गर्न आएको होइनँ, तर संसारलाई बचाउन आएको हुँ। 48 मलाई इन्‍कार गर्ने र मेरा वाणी ग्रहण नगर्नेको लागि एक जना न्‍यायाधीश छन्‌। जो वचन मैले बोलें त्‍यसैले अन्‍त्‍यको दिनमा त्‍यसको न्‍याय गर्नेछ। 49 किनभने मैले आफ्‍नै तर्फबाट बोलिनँ, तर मैले के भन्‍नुपर्ने हो, र के बोल्‍नुपर्ने हो, मलाई पठाउनुहुने पिता आफैले मलाई आज्ञा दिनुभएको छ। 50 म जान्‍दछु, कि उहाँको आज्ञा अनन्‍त जीवन हो। यसकारण म जे बोल्‍दछु, पिताले मलाई भन्‍नुभएअनुसार बोल्‍दछु।” यूहन्ना 12:47-50 (अर्थात् हामीलाई जाँच्ने वा हाम्रो मूल्याङ्कन गर्ने बाइबल हो कुनै पनि मानिस हाम्रो न्यायधिस होइन÷अनुवादक)।

परमेश्वरको वचनलाई सुन्नु भनेको केवल बाइबलमा भएका जानकारीहरू एकतर्फि सुन्ने मात्र होइन मानौँ कुनै सञ्‍चार माध्यमबाट समाचार सुनिरहेकाछौँ। तर उहाँको वचन सुनेपछि उहाँको इच्छालाई पनि पालन गर्न अग्रसर हुनुपर्दछ। यो नै परमेश्वरको वचन सुनेर सक्रिय हुनु हो वा सक्रिय प्रतिक्रिया जनाउनु हो। येशूले यसरी जिकिर गर्नुभयो, " 16 तब येशूले जवाफ दिई तिनीहरूलाई भन्‍नुभयो, “मेरो शिक्षा मेरै होइन, तर उहाँको हो, जसले मलाई पठाउनुभयो। 17 यदि कुनै मानिसले परमेश्‍वरको इच्‍छा पालन गर्न चाहन्‍छ भने, मेरो शिक्षा परमेश्‍वरतर्फबाट हो, कि मेरो आफ्‍नै तर्फबाट हो सो उसले जान्‍नेछ। 18 जसले आफ्‍नै तर्फबाट बोल्‍दछ, उसले आफ्‍नै सम्‍मान खोज्‍दछ, तर जसले आफूलाई पठाउनेको सम्‍मान खोज्‍दछ, त्‍यो सत्‍य हो, र उसमा छल हुँदैन। 19 के मोशाले तिमीहरूलाई व्‍यवस्‍था दिएनन्‌? तर तिमीहरू कसैले त्‍यो व्‍यवस्‍था पालन गर्दैनौ। तिमीहरू किन मलाई मार्न खोज्‍दछौ?” यूहन्ना 7:16-19।

जब हामी परमेश्वरको वचन खुला दिलले सुन्छौँ र त्यस वचन अनुसार चल्दछौँ त्यसले परमेश्वरलाई हामीले कतिको प्रेम गरेकाछौँ भनेर देखाउँछ वा उहाँ प्रति आशक्त भएको प्रमाणित गर्दछ। येशू आफैँले खुद भन्नु भएको थियो, " 23 येशूले तिनलाई जवाफ दिई भन्‍नुभयो, “जसले मलाई प्रेम गर्छ, त्‍यसले मेरो वचन पालन गर्नेछ, र मेरा पिताले त्‍यसलाई प्रेम गर्नुहुनेछ, र हामी त्‍यसकहाँ आउनेछौं, र त्‍यससँग वास गर्नेछौं। 24 मलाई प्रेम नगर्नेले मेरा वचन पालन गर्दैन। जुन वचन तिमीहरू सुन्‍छौ, त्‍यो मेरो होइन, तर मलाई पठाउनुहुने पिताको हो।" यूहन्ना 14:23-24।

`येशू प्रति हाम्रो प्रेम र उहाँका आज्ञाहरू पालन गर्नुको बिचमा के सम्बन्ध छ? कुनै पनि "आज्ञा पालन वा अरूको वचन" अनुसार हिँड्न प्रेममा आधारित भएन भने त्यसले हामीलाई विधिवाद (लेगालिजम), संस्कारवाद, परम्पराबाद वा सनातादेखि चलि आएको भन्ने दृष्टिकोण वा धारणमा हामीलाई कसरी फसाउँछन् वा फसाइरहेको छ?`