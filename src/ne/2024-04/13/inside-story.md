---
title:  मिसन कथा
date:   27/12/2024
---

### अलास्का गाउँको साँचो

जीम किनकेड अमेरिकाको अलास्का राज्यको दुर्गम क्षेत्रमा एक गाउँदेखि अर्को गाउँमा हवाइ जहाज उडाउँछन्। तर त्यो काम जोखिम पूर्ण थियो। तैपनि उनी सुसमाचारीय काम गर्न अभिप्रेरित भएका थिए। एक जङ्गलबाट अर्को जङ्गलमा जान त्यस्तो गार्‍हो त थिएन तर अलास्काको कतिपय बासिन्दाहरूले सुसमाचारप्रति चासो नदेखाएकोले उनको निम्ति चुनौतिपूर्ण थियो।

एक दिन जीमले आफ्नो सानो हवाइ जहाज फेयरबाँक्सको १५० माइल परको उत्तर सहरमा बिसाए। उनले बाइब र अरू इसाई साहित्यहरू बेच्ने प्रचारकलाई लगेको थियो। जब जहाज अवतरण भयो तब त्यस जहाजको वरिपरि सबै ठाउँमा जाने गाडीहरूले घेरे। त्यहाँका मानिसहरू जीम र सुसमाचार प्रचारक आएकोले खुशी देखिएका थिएनन्। "तपाईँहरू को हुनुहुन्छ?" एक जनाले सोधे। "तपाईँहरू यहाँ किन आउनुभयो?" अर्कोले सोधे। त्यस क्षणमा जीमले एक जना मानिसको नाउँ सम्झे। त्यस मानिस फेयरबाँकमा जीमको एक वा दुई सुसमाचारीय कार्यक्रममा सरिक भएका थिए। जीमले गाउँका अगुवाहरूतिर आँखा लगाए। "के रोबर्ट फ्रान्क यहाँ हुनुहुन्छ?" उनले सोधे। उनको त्यो प्रश्‍नले ती रिसाएर घेरा हालेका मानिसहरूको अनुहार तुरन्तै परिवर्तन भयो। तिनीहरूले जीम र साथीलाई उत्सुक देखाएर सत्कार गर्न थाले। "तपाईँलाई रोबर्ट फ्राङ्कलाई चिन्नुहुन्छ हो?" एक जनाले सोधे। "हामीले तपाईँलाई उहाँकहाँ लैजानेछौँ!" अर्कोले भन्यो। जिमलाई रोबर्टकहाँ लगे। यसो हेर्दा त्यस गाउँको साँचो रोबर्टसङ्ग रहेको थियो भनेर देखिन्थ्यो।

जब जीम आइपुगे रोबर्ट खाना खाँदै थियो, दुर्भाग्यवस उनले पाइलट जीमलाई तुरन्तै चिन्न सकेनन्। जीमले आफूसँग रोबर्टको भेटघाटको बारेमा याद दिलाए। अनि रोबर्टले सम्झे, तर उनले जीमलाई हार्दिक स्वागत गरे। जीमलाई भालुको ताजा मासुको टुक्रा खान दिए। यसरी जीम र साहित्य बेच्ने सुसमाचार प्रचारकले नयाँ गाउँमा भित्रिन अवसर पाए। नत्रभने त्यस गाउँमा तिनीहरू बस्न असम्भव थियो। केवल एक जनाको मात्र नाउँले गर्दा तिनीहरू त्यस गाउँमा काम गर्न सकेका थिए। येशूलाई मानिसहरूका नाउँ थाहा छ। येशूले भन्नुभएको थियो, असल गोठालोले आफ्ना भेँडाहरूलाई तिनीहरूको नाउँले बोलाउँछन् र तिनीहरूलाई अगुवाइ गर्छ। यूहन्ना १०:३। यदि येशूलाई नाउँ थाहा छ भने उनका अनुयायीहरूले पनि उहाँको अनुसरण गरेर नाउँ याद गर्नुहुन्न र?

"गाउँको कोही मानिसलाई चिन्यो भने वा गाउँको कुनै मानिसको नाउ मात्र थाहा पाएको भए तपाईँ सारा गाउँलेहरूसँग मिल्न सक्छन्। यो त संस्कार नै हो। यदि तपाईँलाई कसैको नाउँ थाहा छ भने तपाईँको निम्ति धेरै फाइदा हुन्छ," जीमले यस लेखकलाई सुनाए।