---
title:  थप जानकारी
date:   06/12/2024
---

द डिजाएर अभ एजेज, पृ॰ ४६३÷४७५को "द लाइट अभ लाइफ"; ई. एडवार्ड जिन्कको द सर्टेन्टी अभ द सेकेन्ड कमिङ्गको पृ॰ २३÷२६को "द अथोरिटी अभ द बाइबल एण्ड द सर्टेन्ट अभ द सेकेन्ड कमिङ्ग।"

"जब येशूले आफूलाई संसारको ज्योति भनेर औँल्याउनुभएको थियो त्यसबेला उहाँ मन्दिरको चोकमा हुनुहुन्थ्यो। त्यसबेला छाप्रोबासको पर्वमा धार्मिक विधिहरू सञ्‍चालन हुँदै थिए। त्यस चोकको बिचमा दुई उच्च र ठुला पानसहरू थिए। बेलुकाको सेवाकार्य पछि ती सबै पानसहरूका बत्तीहरू बालिन्थ्यो। त्यसले यरुशलेम सहरलाई चकमक पारिन्थ्यो। इस्राएलीहरूलाई मरुभूमिको यात्रामा राती चम्किलो बादलले अगुवाइ गर्दथ्यो। त्यसको सम्झनामा ती पानसहरू थिए। यसले मसीहको आगमनलाई औँल्याउँछ भनेर मानिन्थ्यो। जब बेलुका ती पानसहरूमा बत्ती बालिन्थ्यो तब चोकमा जम्मा भएका मानिसहरू ठुलो खुशियाली मनाउँथे।

"जब यरुशलेममा बत्तीको उज्यालोले चकमक हुन्थ्यो तब मानिसहरूले मसीहको आगमनमा इस्राएलमा उहाँको ज्योति फैलाउनेछ भन्ने आशामा तिनीहरू रहेका हुन्थे। तर येशूको निम्ति त्यो दृश्यको अर्थ बिशाल थियो। जसरी मन्दिरमा बत्तीहरूले उज्यालो पार्दथे त्यसले ख्रीष्टलाई औँल्याउँथे जो आत्मज्ञानको ज्योतिको स्रोत हुनुहुन्थ्यो। यस अन्धकार संसारमा उहाँको ज्योतिले चकमक पार्दछ। तर ती भौतिक पानसहरूको प्रतिक सिद्ध थिएन। आफ्नै हातले आकाशमा बसाल्नुभएको ज्योति नै उहाँको लक्षको महिमा गर्ने सत्य प्रतिनिधित्व गर्दथ्यो।

"यो बिहानीपख थियो। जैतुन पहाडमा घाम भर्खर परेको थियो। यसका किरणहरू आँखै तिरमिराउने गरेर सिंहमर्मरका दरबारहरूमा चम्केका थिए। मन्दिरको सुनौलो पर्खालहरूमा ती किरणहरूको उज्यालो परिरहेको थियो। त्यसैबेला येशूले त्यहाँ औँल्याउँदै भन्नुभएको थियो, "संसारको ज्योति मै हुँ।"÷द डिजाएर अभ एजेज, पृ॰ ४६३,४६४।

**चिन्तनमनन**:

`बाइबलले सिकाएका निर्णायक सत्य र त्यसका नीतिहरू कुनै पनि विज्ञान र मानवीय दर्शन वा विद्याले सिकाउनु सक्दैन भन्ने प्रश्‍नमा चिन्तनगर्नुहोस्। क्रूसको बारेमा, पुनरुत्थान, दोस्रो आगमन र अरू बाइबलमा लेखिएको सत्यहरू बाइबलले बाहेक अरूबाट हामी कसरी सिक्न सक्छौँ र?`

`लुशिफरको पतनको बारेमा सोच्नुहोस्। ऊ सिद्ध र परिपक्‍व जीव थियो। उसमा परमेश्वरको ज्ञान थियो र परमेश्वर कस्तो हुनुहुन्थ्यो भन्ने आत्मज्ञान पर्याप्‍त मात्रामा थियो। ती सबैको बावजुद पनि उसले परमेश्वरको विरोधमा ऊ लाग्यो। यसले आत्मनिर्णयको स्वतन्त्रताको बारेमा हामीलाई के सिकाउँछ? हामीमा पनि त्यही आत्मनिर्णयको स्वतन्त्रता छ। तर प्रत्येक क्षणमा हामी परमेश्वरको इच्छामा समर्पित हुनुपर्छ भनेर हामीले कसरी निर्णय गरिरहने?`