---
title:  मैले तिमीहरूलाई उदाहरण दिएको छु
date:   01/12/2024
---

यूहन्ना १३÷१७मा येशूले दिनुभएको बिदाइको प्रवचनले येशूका चेलाहरूको भविष्यको बारेमा परिचय उपलब्ध गराएको छ। यो त्यही साहित्यिक शैली अनुसार हो जुन् व्यवस्थाको पुस्तकमा मोशाको बिदाइ भाषण, आफ्ना सन्तानहरूलाई दिएका याकूबका आशिर्वाद (उत्पत्ति ४७÷४९) र दाउदले आफू मर्नुभन्दा अघि सोलोमनलाई दिएको निर्देशन (१ इतिहास २८÷२९)मा प्रस्तुत गरिएका छन्। आफू छोडेर जाने भनेर सुनाउँदा शोकित भएका चेलाहरूलाई येशूले सान्त्वना दिनुहुन्छ। आफ्नो सट्टामा तिनीहरूसँग रहने प्रतिनिधिको प्रतिज्ञा तिनीहरूलाई सुनाउनुहुन्छ (पवित्र आत्मा; यूहन्ना १४÷१६)। येशूका भक्तहरू हुँदा सामना गर्नुपर्ने कठिनाइ, विपत्ती र शोकहरूलाई उहाँले लुकाउनुहुन्न (यूहन्ना १५÷१६), र चेलाहरूलाई विश्‍वासमा अडिग भएर बस्न उहाँले सल्लाह दिनुहुन्छ (यूहन्ना १५)।

`यूहन्ना १३:१÷२० पढ्नुहोस्। यहाँ के भयो र यसमा लेखिएको विवरण किन महत्त्वपूर्ण छ? येशूले के पाठ सिकाउन खोज्नुभएको हो?`

येशूको समयमा त्यसबेलाका मानिसहरू कि त फित्ता भएको चप्पल वा जुत्ता वा खाली खुट्टाले हिँड्दथे। खुट्टाहरू फोहर र धुलै धुलो हुन्थे। भोजमा आउनेहरूको खुट्टा नोकर वा दासहरूले धुने चलन थियो। तर जुन रात आफ्ना चेलाहरूसँग अन्तिम भोजन खानुभयो त्यस रात कोही पनि नोकरचाकर थिएन। यो समय येशूलाई पक्रनुभन्दा अघि थियो।

सबैलाई चकित पार्ने गरेर भोजबाट उठ्नुभएर येशूले सबैका खुट्टाहरू धुनुभयो। यूहन्ना १३:४,५मा येशूले त्यो काम गर्नुभएको कदमकदममा वर्णन गरिएको छ। स्वामी अत्यन्तै निहुरिएर नम्र भएर विश्‍वासै गर्न नसकिने गर्नुभएको सेवाको कामलाई विस्तृत रूपमा प्रस्तुत गरेको थियो।

पत्रुसको प्रतिक्रिया यूहन्ना १३:८÷११मा प्रस्तुत गरेको छ। येशूका ती कामहरूले चेलाहरू दु:खित भएको र नबुझेको गहिरो रूपमा प्रस्तुत गरेका थिए। तिनीहरूका स्वामी, प्रभु, मसीहले यस्तो घटिया काम कसरी गर्न सक्नुभएको? पत्रुसले आफ्नो घोडा येशूबाट धुन अस्वीकार गरेका थिए। यदि येशूको काममा उनी सहभागी भएन भने उहाँको राज्यमा पत्रुसको हिस्सा हुनेछैन भनेर सुनाउनुभएको थियो। अनि येशू प्रतिको मोहमा फसेको पत्रुसले गोडा मात्र होइन सम्पूर्ण शरीर नै नुहाइ दिन अनुरोध गरे। येशूसँग आफू सर्वरूपमा सहभागी हुन उनले चाहना व्यक्त गरे। येशूको त्यस कामको महत्त्वले उहाँ को हुनुहुन्छ भनेर देखाउँछ। आफू को हुँ भनेर येशूले यूहन्ना १३:१३मा बताउनुहुन्छ। उहाँ गुरु र प्रभु वा स्वामी हुनुहुन्छ। तिनीहरूले उहाँलाई त्यसरी नै सम्बोधन गर्दथे र आफू त्यही हो भनेर उहाँले सहमति जनाउनुभएको थियो। यस ओहोदाले उहाको अधिकार वा अख्‍तियार र शक्तिलाई व्यक्त गर्दछ।

तैपनि आफूले पाएको शक्ति, अधिकारलाई सेवाको रूपमा प्रयोग गर्न येशूले सिकाउनुहुन्छ। आफ्नो भाउ खोज्न र अरूलाई दवाउन होइन। सेभेन्थ÷डे एडभेन्टिस्ट चर्चले येशूको त्यो उदाहरणलाई आत्मसात गरेको छ। यस खुट्टा धुने विधिलाई नम्रताको विधि भनेर सम्बोधन गरिन्छ जुन प्रभुभोजभन्दा अघि गरिन्छ।

`नम्रताको विधिले येशूको कदममा हिँड्न तपाईँलाई के सिकाउँछ? तपाईँ अरूको सेवाको लागि नियुक्त गरिएको हो भनेर कसरी दिमागमा राखिराख्‍ने?`