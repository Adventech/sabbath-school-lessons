---
title:  निश्‍चय नै म फर्केर आउनेछु
date:   02/12/2024
---

`यूहन्ना १४:१÷३ पढ्नुहोस्। येशूले कुन सन्दर्भमा ती भनाइहरू व्यक्त गर्नुभएको थियो?`

यूहन्ना अध्याय १३को अन्त्यतिर येशूले भन्नुभएको थियो उहाँ जाँदै हुनुहुन्छ र पत्रुसले सोधेका थिए कहाँ (यूहन्ना १३:३३,३६) चेलाहरूले येशूको मृत्यु, पुनरुत्थान र स्वर्गमा उक्लिनेबारे बुझ्नै सकेका थिएनन्। आफू येशूको निम्ति मर्न पनि तयार भएको पत्रुसले व्यक्त गरेका थिए।त्यसै समय पत्रुसले येशूलाई तीन पल्ट अस्वीकार गर्नेछ भनेर भविष्यवाणी गर्नुभएको थियो (यूहन्ना १३:३८)।

यही सन्दर्भमा येशूले चेलाहरूलाई तिनीहरूको हृदय व्याकुल नहोस् भनेर सुनाउनुभएको थियो। व्याकुल भन्ने क्रियापद ग्रीक भाषामा टारासो tarasso हो। यसको अर्थ आघात हुनु, परेशान नहुनु, बेचैन वा अस्थिर नहुनु, हृदयलाई अशान्ति नबनाउनु, शोकित नहुनु आदि हुन्। येशूका ती भनाइले चेलाहरू परेशान हुनुमा छक्‍क पर्नुपर्दैन।

तिनीहरूको त्रासलाई बुझेर येशूले उहाँका पिताको घरको बारे चर्चा गर्नुहुन्छ। त्यहाँ बस्ने धेरै कोठाहरू छन्। उहाँले तिनीहरूका लागि भवनहरू छन् भन्नु भएन तर होटेलमा हुने जस्ता कोठाहरू रे! उहाँ त्यस घरमा गएर तिनीहरूको निम्ति कोठा वा ठाउँ तयार पार्नुहुनेछ। उहाँको वचनले क्रूसबाट ल्याउने आँधिबेरी भन्दा पनि अपारतिर हेर्न लक्षित गराएको छ। उहाँ उहाँका जनहरूलाई उद्धार गर्न आउनुहुनेछ। उहाँले त्यो समयको अपेक्षा गरिरहनुभएको जुन पापले ल्याएको सबै दु:खहरू सदाको निम्ति हरण हुनेछ (दानिएल ७:२७)।

येशूले यो बाचा गर्नुभयो, "अनि गएर मैले तिमीहरूका निम्‍ति ठाउँ तयार पारेपछि म फेरि आउनेछु, र तिमीहरूलाई मकहाँ लैजानेछु, र जहाँ म छु, त्‍यहाँ तिमीहरू पनि हुनेछौ।" यूहन्ना 14:3।

यस प्रतिज्ञाको आधार के हो त? कतिले भन्छन् होला बाइबलका भविष्यवाणीहरू पूरा भएकोले। त्यो सत्य हो। तर यूहन्ना १४:३मा त्यसको आधार फरक छ। पद १मा ग्रीक भाषा अनुसार बर्तमान काल हो अर्थात् म आइरहेको छु। ग्रीक भाषामा यो प्रयोगलाई बर्तमान भविष्य futruristic present भनिन्छ। यो भविष्यको बारेमा बोलेतापनि अहिले नै भइरहेको आभास दिन्छ। अर्थात् यसलाई उचित रूपमा अनुवाद गर्दा "निश्‍चय नै म आउनेछु" भन्ने अर्थ बुझाउँछु।

बाइबलको भविष्यवाणी पूरा भयो भनेकै आधारमा प्रभुको आगमनको आशा होइन। जुन व्यक्तिले यो प्रतिज्ञा गर्नुभयो त्यस व्यक्तिमा भरोसा राख्‍नु नै उहाँको आगमनको आशा हो। आफ्ना जनहरूको निम्ति उहाँ निश्‍चय नै आउनुहुनेछ भनेर उहाँले वचन दिनुभएको छ। कसले यो प्रतिज्ञा गर्नुभयो त्यसले गर्दा हामी उहाँमाथि भरोसा राख्‍न सक्छौँ।

`येशूको आगमनको निश्‍चयता क्रूसले हामीलाई कसरी सिकाउँदछ? उहाँको दोस्रो आगमन भएन भन उहाँको पहिलो आगमनको औचित्य के छ र?`