---
title:  बाटो, सत्य, र जीवन
date:   30/11/2024
---

### यस अध्यायमा मुख्य पदहरू
यूहन्ना १३:१÷२०; यूहन्ना १४:१÷३; दानिएल ७:२७; यूहन्ना १४:५÷११; यूहन्ना १:१४, कलस्सी १:१६,१७ र यूहन्ना ५:३८÷४०।

> <p>यस अध्यायको मूल सार पद</p>
> "परमेश्‍वरलाई कसैले कहिल्‍यै देखेको छैन। पिताको साथमा हुनुहुने एक मात्र पुत्रले उहाँलाई प्रकट गर्नुभएको छ।"यूहन्ना 1:18।

यूहन्नाको सुसमाचार मूख्यत चार खण्डमा विभाजित गरिएको छ: प्रस्तावना (यूहन्ना १:१÷१८), चिन्हहरूका पुस्तक (यूहन्ना १:१९÷१२:५०), महिमाको पुस्तक (यूहन्ना १३:१÷२०:३१, र निश्‍कर्ष वा समापन (यूहन्ना २१:१÷२५)।

प्रख्यात सातवटा "मै हुँ" भन्ने भनाइहरू चिन्हहरूको किताब र महिमाको किताबको बिचमा पुल भएको पाइन्छ। ती हुन् "जीवनको रोटी" (यूहन्ना ६:३५,४१,४८,५१), "संसारको ज्योति" (यूहन्ना ८:१२, यूहन्ना ९:५), "ढोका" यूहन्ना १०:७,९), "असल गोठालो" (यूहन्ना १०:११,१४), "पुनरुत्थान र जीवन" (यूहन्ना ११:२५) र "साँचो दाखको बोट" (यूहन्ना १५:१)।

बिदाइका प्रवचनको लक्ष र येशूले आफ्ना चेलाहरूका खुट्टाहरू धुनुभएको तात्पर्यको परिचयलाई यस अध्यायमा हामी हेर्नेछौँ। अनि अध्याय १४को "मै हुँ" भन्ने भनाइलाई हामी नियाल्नेछौँ अर्थात् उहाँले आफूलाई बाटो, सत्य र जीवन भनेर सम्बोधन गरेको अर्थलाई हामी हेर्नेछौँ।