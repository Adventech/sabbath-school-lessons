---
title:  सत्य मै हुँ
date:   04/12/2024
---

`देहायका पदहरू पढ्नुहोस्। सत्य भन्ने अवधारणा येशूसँग यूहन्नाले सिधै कसरी जोडेका छन्? हेर्नुहोस् यूहन्ना 1:१४, 17; यूहन्ना 8:32; यूहन्ना 14:6 र यूहन्ना 15:26।`

यूहन्नाको पुस्तकमा बारम्बार सत्यलाई येशूसँग, उहाँका पितासँग र पवित्र आत्मासँग गाँसिएको देखाइएको छ। सत्य येशूसँग गाँसिएको छ, येशू वचन वा लोगोस र ज्योति हुनुहुन्छ। उहाँ अन्धकारको विपरित हुनुहुन्छ (यूहन्ना १:१÷१४, यूहन्ना ३:१९÷२१)। झुठो सैतान र पापसँग गाँसिएको छ (यूहन्ना ८:४४÷४६)। त्यसकारण, यूहन्नाको निम्ति सत्य केवल तथ्य र विभिन्न तरिकाले चित्रण गर्ने, अनुमान गर्ने वा तर्क गर्ने होइन। सत्य भन्ने अवधारणामा परमेश्वरप्रति नैतिक रूपमा बफादारी हुनु र उहाँको इच्छा अनुसार चल्नु हो।

"धेरै मानिसहरू जीवित परमेश्वरको निम्ति रोइकराइ गरिरहेकाछन्। परमेश्वरको उपस्थितिको निम्ति धेरै मानिसहरूले तिब्र चाहना गरिरहेका छन्। मानवीय दर्शन, वाद, साहित्य निबन्धहरू जतिसुकै उत्कृष्ट भएतापनि मानिसको भित्री हृदयको चाहनालाई सन्तुष्ट पार्न सक्दैन। मानिसहरूका अनेकौँ अनुमान, दावी र आविष्कारहरूको कुनै मूल्यमान्यता छैन। परमेश्वरको वचनले मानिसहरूसँग बोलून्। परम्परा, रुढीबाजी, रितिथिति, संस्कार, मानवीय दर्शन, सिद्धान्त, नीतिमा लागिरहने मानिसले परमेश्वरको आवाज सुनून्। उहाँकै वचनले मात्र मानिसको हृदय पुनर्जीवित पार्न सक्छ र अनन्त जीवनमा डोर्‍याउन सक्छ।"÷एलेन जी. ह्वाइट, क्राइस्ट अबजेक्ट लेसनस्, पृ॰ ४०।

येशू नै महा सत्य हो भन्ने अवधारणाको बारेमा सोच्नुहोस्। येशू लोगोस वा वचन हुनुहुन्छ। त्यो वचन परमेश्वरसँग सुरुदेखिनै थियो। त्यही वचनले सबै थोक सृष्टि गर्नुभएको थियो (यूहन्ना १:१÷४)। अनन्तदेखि अनन्तसम्म त्यही वचन परमेश्वर पितासँग हुनुहुन्थ्यो। येशूमा पिताका चरित्रहरू छन्। यसरी उहाँ पनि "मै हुँ वा स्वयम्" हुनुहुन्छ। उहाँ कुनै व्यक्ति वा तत्वको अधिनमा हुनुहुन्न। अस्तित्व भएको उहाँबिना केही पनि होइन। उहाँबिना ज्ञानको अस्तित्व पनि छैन। यस जगतमा जे अस्तित्व छ जुन येशूले मात्र सृष्टि गर्नुभएको हो। उहाँमा नै ती सबैको अस्तित्व निहित भएको छ।" 15 उहाँ अदृश्‍य परमेश्‍वरको प्रतिरूप, सारा सृष्‍टिका ज्‍येष्‍ठ हुनुहुन्‍छ, 16 किनकि उहाँमा नै सबै थोक सृष्‍टि भएका थिए। स्‍वर्गमा र पृथ्‍वीमाथि भएका दृश्‍य र अदृश्‍य थोकहरू, चाहे सिंहासनहरू, चाहे प्रभुत्‍वहरू, चाहे प्रधानताहरू, चाहे अधिकारहरू, सबै थोक उहाँद्वारै र उहाँकै निम्‍ति सृजिएका हुन्‌। 17 उहाँ नै सबै कुराभन्‍दा अगाडि हुनुहुन्‍छ, र उहाँमा नै सबै कुरा बाँधिएर रहेका छन्‌। 18 उहाँ शरीर, अर्थात्‌ मण्‍डलीका शिर हुनुहुन्‍छ, उहाँ नै सुरु हुनुहुन्‍छ, मरेकाहरूबाट जीवित हुनेहरूमा उहाँ ज्‍येष्‍ठ हुनुहुन्‍छ, ताकि प्रत्‍येक कुरामाथि उहाँ सर्वोच्‍च होऊन्‌। 19 किनकि उहाँको आफ्‍नो सारा पूर्णता ख्रीष्‍टमा वास गरेकोमा परमेश्‍वर प्रसन्‍न हुनुभयो, 20 र परमेश्‍वरले उहाँका क्रूसको रगतद्वारा शान्‍ति गराएर पृथ्‍वीको होस्‌ वा स्‍वर्गको होस्‌, उहाँद्वारा नै सबै थोकलाई आफूसँग मिलापमा ल्‍याउनुभयो।" कलस्सी 1:15-20।

येशू केवल सत्यको अवधारणा मात्र होइन। उहाँ नै सत्य हुनुहुन्छ। सत्य कुनै अवधारणा, दृष्टिकोण वा कसैले निर्माण गरिएको होइन। सत्य भनेको व्यक्ति हुनुहुन्छ।

येशू ख्रीष्ट रूपि सत्य संसारलाई उज्यालो पार्ने ज्योति वा प्रकाश जस्तो हुनुहुन्छ (यूहन्ना ८:१२)। बिलायतका प्रखर बाइबल विद्वान इसाई धर्मको बारे भनेका थिए, "इसाई धर्ममा म विश्‍वास गर्छु जसरी उदय भएको सूर्यलाई विश्‍वास गर्छु। मैले घामलाई देखेको कारणले मात्र होइन त्यसबाट म सबै थोक देख्‍न सक्छु।"÷इज थियोलोजी पोइत्री, सामिजाट, २०१४, पृ. १५। सुरुमा १९४४मा प्रस्तुत गरिएको थियो।

सत्यरूपि येशूद्वारा नै हाम्रा वरिपरिको संसारको बारेमा हामी व्याख्या गर्न सक्षम् हुन्छौँ।