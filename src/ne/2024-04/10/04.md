---
title:  बाटो, सत्य र जीवन मै हुँ
date:   03/12/2024
---

`यूहन्ना १४:५,६ पढ्नुहोस्। थोमाले उत्सुक भएर येशू कहाँ जाँदै हुनुहुन्छ भनेर सोध्दा उहाँले के जवाफ दिनुभयो?`

थोमाको प्रश्‍न तर्कयुक्त नै छ। यदि कोही मानिस कहाँ गइरहेको छ सो थाहा भएन भने उसलाई तपाईँ कसरी पछ्याउने? येशूले थोमाको प्रश्‍नलाई घुमाउरो पाराले जवाफ दिनुहुन्छ। उहाँ आफै बाटो हुनुहुन्छ र! कहाँ जाने बाटो? परमेश्वर पिताकहाँ। यूहन्नाको पुस्तकको सुरुमा वचन वा लोगोस, येशू ख्रीष्ट र पिताको बिचको सम्बन्ध अत्यन्तै घनिष्ठ भएको उल्लेख गरिएको छ।

यूहन्ना १:१८मा उल्लेख गरिएको छ कि परमेश्वरको केवल एक मात्र वा विशेष पुत्रले परमेश्वर पिताको चिनारी दिनुभएको छ। ग्रीक भाषामा चिन्ने छौ भन्ने एक्सजिओमाइ exegeomi क्रियापद हो। यसको अर्थ व्याख्या गर्नु, अनुवाद गर्नु, वर्णन गर्नु वा स्पष्ट गर्नु भन्ने बुझाउँछ। यसैबाट हामी एक्सिजिस exegesis शब्द पाउँछौँ। यसको अर्थ अर्थलाई प्रस्तुत गर्नु हो। यसरी येशू पितासँग संयोजन वा जोड्नु भएको छ। यस पतित संसारमा पिताको बारेमा वाख्या गर्ने, बुझाउने र स्पष्ट पार्ने अरू कोहोबाट होइन, कसैबाट पनि होइन र कुनै धर्मदर्शन वा आत्मज्ञानबाट होइन तर येशूबाट मात्रै हो। त्यसको फलस्वरूप येशू पिताकहाँ जाने बाटो वा मार्ग हो। उहाँबिना परमेश्वरको बारेमा हाम्रो ज्ञान धेरै सिमित नै रहन्छ।

`यूहन्ना १४:६÷११ पढ्नुहोस्। फिलिपले नबुझेको कुरा येशूले कसरी स्पष्ट पार्नुभयो?`

पिता परमेश्वरलाई देखाउन फिलिपले अनुरोध गरेका थिए। कुनै पनि पापी मानिसहले उहाँलाई देखेर बाँच्न सक्दैन (प्रस्थान ३३:१७÷३४:९, यूहन्ना १:१८)। फिलिपले येशूलाई नबुझेको कारण उहाँले हप्‍काउनुहुन्छ। येशूलाई देख्‍नु नै पितालाई देख्‍नु हो भनेर उहाँले ‍औँल्याउनुहुन्छ (यूहन्ना १४:९)। त्यसकारण, येशू ने परमेश्वर पिताकहाँ जाने मार्ग हुनुहुन्छ। उहाँबिना बाटो अन्धकार र अनिश्‍चित हुन्छ। परमेश्वरतिर जाने बाटोलाई चम्किलो पार्ने येशू नै हुनुहुन्छ।

येशूले तीन शब्दहरूलाई संगै गाँस्नुहुन्छ: बाटो, सत्य, र जीवन। यो बाटो भन्ने शब्द केवल यूहन्नाले मात्र यूहन्ना १:२३मा प्रयोग गर्दछन्। बप्‍तिस्मा दिने यूहन्नाले येशूको निम्ति बाटो तयार गरिरहेका थिए र यहाँ यूहन्ना १४:६मा उनले प्रयोग गर्छन्। सत्य र जीवन सुसमाचारको पुस्तकका मुख्य विषयवस्तु हो। अर्को बुँदाहरूमा सत्यको अवधारणाको बारेमा हामी छलफल गर्नेछौँ। वर्तमान युगमा "सत्य"को बारेमा अनेकौँ अडकलबाजी भइरहेकोले यो शब्द हाम्रो निम्ति अत्यन्तै महत्त्वपूर्ण र निर्णायक छ।

`परमेश्वर पिता को हुनुहुन्छ भनेर उत्तम तरिकाले प्रकट गर्ने येशू मात्रै हुनुहुन्छ भन्ने आत्मज्ञानले हामीलाई कसरी सान्त्वना दिँदछ?`