---
title:  मिसन कथा
date:   06/12/2024
---

### प्रतिष्ठित महिलाको उपहार

कोलोम्बिया देशको बोगोटामा रहेको अप्पर माग्डबलिना कन्फरेन्सको सेभेन्थ÷डे एडभेन्टिस्ट चर्चको मोटर पार्क गर्ने ठाउँमा एक जना राम्रो लुगा लगाएकी प्रतिष्ठित महिलाले आफ्नो कार पार्क गरिन्। त्यस पार्कलाई रेखदेख गर्ने एक जनालाई उनले सोधिन्, "के तपाईँहरू इसाई हुनुहुन्छ?" "हौँ" भनेर ५२ वर्षका रुबन क्याम्पोले जवाफ दिए। "तपाईँ कुन सम्प्रदायका हुनुहुन्छ?" उनले सोधिन्। "हामी सेभेन्थ÷डे एडभेन्टिस्ट हौँ, के तपाईँलाई केही सहयोग चाहिन्छ?" रुबनले सोधे। "कसैले भन्यो कि एडभेन्टिस्टहरूले कसैलाई सहयोग गर्न चाहँदैन," उनले बताइन्। रुबन अचम्म मान्दै भने, "तपाईँलाई हामी सहयोग गर्न चाहन्छौँ। तपाईको सेवा गर्न हामी तत्पर छौँ।" उनको कार चर्चको पार्क गर्ने ठाउँमा पार्क गर्न सक्छन् कि किनभने उनी नजिकैको अपार्टमेन्टमा बस्छिन् र रातमा सडकमा कार राख्‍न सुरक्षित नभएको महसुस गर्दै उनले अनुरोध गरिन्। "हुन्छ, तपाईँले यहाँ पार्क गर्न सक्नुहुन्छ," रुबनले बताए। "त्यसको लागि कति पैसा लाग्छ? उनले सोधिन्। "तपाईँको निम्ति पैसा लाग्दैन। यो तपाईँको निम्ति हाम्रो उपहार हो," रुबनले बताए। "धन्यवाद, के तपाईँलाई म अङ्गालो मार्न सक्छु?" उनी खुशी भएर सोधिन्।

त्यो रात, त्यस महिलाले चर्चको पार्क गर्ने ठाउँमा कार पार्क गरिन्। अर्को रात पनि त्यहीँ पार्क गरिन् र तेस्रो रातमा उनले रुबनसँग बाइबल मागिन्। अनि दुई जनाले बाइबल अध्ययन गर्न थाले। रुबनले मेच ल्याए र आफू रहने टहरामा सँगै बसेर बाइबल पढ्न थाले। एक महिनापछि त्यस महिलाले रुबनलाई आफ्नो श्रीमानलाई चिनाउन चाहेकी बताइन्। उनले आफ्नो श्रीमानलाई मोबाइलबाट फोन गरिन्। "म उहाँसँग बाइबल पढ्दैछु। म बप्‍तिस्मा लिन चाहन्छु," उनले बताइन्। त्यस महिलाको श्रीमान् कोलम्बिया सैनिकको बरिष्ठ अधिकृत थियो। उनलाई अस्थायी रूपमा बाहिर देशमा काम गर्न खटाइएको थियो। उनी पनि बाइबल अध्ययन गर्न चाहेको रुबनलाई बताए। "जब म कोलम्बियामा फर्किन्छु तब हामी बाइबल अध्ययन गर्न सुरु गर्नेछौँ," उनले भने।

कोलोम्बियाको बोगोटा चर्चमा त्यस महिलाले बप्‍तिस्मा लिइन् तब रुबन त धेरै खुशी भएका थिए। चर्चको पार्क गर्ने टहरामा काम गर्दै उनको प्रभावले एक जनाले बप्‍तिस्मा लिनु उनको निम्ति ठुलो उपलब्धी थियो। अब उनी त्यस महिलाको श्रीमानलाई पर्खिरहेकाछन् ताकि उनीलाई पनि बाइबल अध्ययन दिन सकून्।

"अरूहरूको सेवा गर्न येशू व्यस्त हुनुहुन्थ्यो। मानिसको पुत्र सेवा पाउन होइन तर सेवा गर्नु आउनुभएको हो," भन्दे मत्ती २०:२८लाई उतार्दै रुबनले यस लेखकलाई बताए। येशूको उदाहरण अनुसार चल्न रुबन प्रयास गर्दैछन्।

"यदि हामीले सेवा मात्र गर्न सक्यौँ भने धेरैलाई प्रभावित पार्न सक्छौँ। कुनै व्यक्ति तपाईँकहाँ आउँछ भने तपाईँले उसको सेवा गर्न सधैँ तयार हुनुपर्दछ। त्यो व्यक्ति जो भएतापनि त्यसको पर्वाह राख्‍नुहुन्न," रुबनले बताए।