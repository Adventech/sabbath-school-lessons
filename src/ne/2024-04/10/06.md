---
title:  धर्मशास्त्र र सत्य
date:   05/12/2024
---

बाटो, सत्य र जीवनको बारेमा हामीलाई बताउन धर्मशास्त्र बाइबलले महत्त्वपूर्ण भूमिका खेलेको सुसमाचारभरि देखाएको छ। सत्यलाई प्रकट गर्न बाइबलका पुरानो र नयाँ करारभरी प्रमुख भूमिका खेलेको छ। येशूको शिक्षादीक्षा र उहाँ के काम गर्न आउनुभएको हो भनेर हामीलाई बाइबलले नै सिकाउँदछ।

`देहायका पदहरू पढ्नुहोस्। येशूले धर्मशास्त्रको बारेमा के भनिरहनुभएको छ? हेर्नुहोस् यूहन्ना 5:38-40।`

येशू र उहाँका चेलाहरूले बारम्बार धर्मशास्त्रलाई औँल्याएर येशू नै मसीह हुन् भनेर ठम्याएका थिए। येशू आफैले यसरी जिकिर गर्नुभयो, " 46 किनभने तिमीहरूले मोशालाई विश्‍वास गरेका भए मलाई पनि विश्‍वास गर्नेथियौ, किनकि उनले मेरो विषयमा लेखेका थिए। 47 तर तिमीहरू उनले लेखेका कुराहरू विश्‍वास गर्दैनौ भने, मेरा वाणी कसरी विश्‍वास गर्छौ?” यूहन्ना 5:46-47।

`लूका २४:२७ पढ्नुहोस्। येशूले आफ्नो जीवन र सेवाकार्यलाई धर्मशास्त्रबाटै पहिला औँल्याउनुभएको किन महत्त्वपूर्ण मान्नुपर्छ?`

अर्को ठाउँमा येशूले प्रस्थानको पुस्तकबाट उद्धरण गर्दै उहाँले भन्नुभयो, "परमेश्वरले तिमीहरूलाई के भन्नुभयो के तिमीहरूले पढेनौँ...?" मत्ती २२:३१। पवित्र आत्माबाट प्रेरित भएर बप्‍तिस्मा दिने यूहन्नाको जन्ममा उनका बुबा जकरियाले यो उच्चारण गरेका थिए, " 69 उहाँले हाम्रा निम्‍ति आफ्‍ना दास दाऊदको वंशमा एक शक्तिशाली मुक्तिदाता खड़ा गर्नुभएको छ, 70 जसरी उहाँले प्राचीन कालदेखि नै आफ्‍ना पवित्र अगमवक्ताहरूका मुखद्वारा बोल्‍नुभयो, 71 कि हाम्रा शत्रुहरूबाट र हामीलाई घृणा गर्नेहरू सबैका हातबाट हामी उद्धार पाऔं– 72 उहाँले हाम्रा पुर्खाहरूलाई कृपा देखाउनलाई, र आफ्‍नो पवित्र करार स्‍मरण गर्नलाई, 73 जुन शपथ उहाँले हाम्रा पुर्खा अब्राहामसँग खानुभएको थियो, 74 कि हामी हाम्रा शत्रुहरूका हातबाट मुक्त होऔं, र निर्भयतासाथ 75 हाम्रा समस्‍त जीवनभरि पवित्रता र धार्मिकतामा उहाँको सामुन्‍ने उहाँको सेवा गर्न पाऔं। 76 हे बालक, तिमी सर्वोच्‍चका अगमवक्ता कहलाइनेछौ, किनकि तिमी प्रभुको अगिअगि उहाँको मार्ग तयार पार्न जानेछौ, 77 उहाँको जातिलाई पाप-क्षमाद्वारा मुक्तिको ज्ञान प्रदान गर्नलाई, 78 हाम्रा परमेश्‍वरका कोमल कृपाको कारणले, स्‍वर्गबाट बिहानको ज्‍योति हामीमाथि पर्नेछ, 79 र अन्‍धकार र मृत्‍युको छायामा बस्‍नेहरूलाई ज्‍योति मिल्‍नेछ, र हाम्रा पाउ शान्‍तिको बाटोतिर डोर्‍याइनेछन्‌।” लूका 1:69-79।

पेन्टिकोष्टको समयमा पत्रुसले आफ्नो प्रवचनमा भनेका थिए, “भाइ हो, धर्मशास्‍त्रको वचन पूरा हुनुपर्दथियो, जुन वचन येशूलाई पक्रनेहरूको अगुवा यहूदाको विषयमा दाऊदको मुखबाट अघिबाटै पवित्र आत्‍माले बोल्‍नुभएको थियो।" प्रेरित 1:16-17।

बाइबल विज्ञानको पाठ्यपुस्तक होइन। यसले अणुलाई कसरी टुक्राउने वा टाउकोको शल्यक्रिया कसरी गर्ने भनेर सिकाउँदैन। तर त्यो भन्दा महत्त्वपूर्ण जानकारी यसले बताउँछ। यसले हाम्रो जीवन र जगतको अस्तित्व अर्थपूर्ण छ भनेर बाइबलको सन्दर्भमा बताउँछ। यो सबै ज्ञान वा आत्मज्ञानको ढोका खोल्ने साँचो हो ताकि यसबाट पाउने किरणले हामीले हामीलाई चाहेको र आवश्यक भएको ज्ञानलाई चम्किलो पारेर देखाउँदछ। बाइबलबिना परमेश्वरको अस्तित्वको बारेमा चाहिने ज्ञानमा हामी अन्धकारैमा रहनेछौँ। जगत ब्रम्हाण्डमा उहाँको भूमिका, हाम्रो उत्पत्ति, जिउनुको अर्थ र हाम्रो भविष्यको बारेमा बाइबलबिना हामी अनभिज्ञ नै रहनेछौँ।

`बाइबलमा के केही सत्यहरू हामीलाई सिकाउँदछ जुन विज्ञान, दर्शन वा विभिन्न वादहरूले हामीलाई सिकाउन सक्दैन?`