---
title:  स्वर्गमा रहनुहुने सनातन परमेश्वर पिता
date:   08/12/2024
---

बाइबलको व्यापक विवरणको दृष्टिकोणमा यूहन्नाको सुसमाचार लेखिएको हो। हाम्रो उत्पत्तिको सुरुवातदेखिको विवरणलाई यूहन्नाले मनन गरेर पुस्तक लेखेका हुन्। "आदिमा परमेश्वरले जगतब्रम्हाण्ड र पृथ्वी सृष्टि गर्नुभयो" (उत्पत्ति १:१ रूपान्तरित) वा आदिमा पिता परमेश्वर, पुत्र परमेश्वर र पवित्र आत्मा परमेश्वरले जगत ब्रम्हाण्ड र पृथ्वी सृष्टि गर्नुभएको थियो। जे जति अस्तित्वमा छन् त्यसको सबै स्रोत तिनीहरूले हुन्। तिनीहरूले जगतव्रम्हाण्ड र त्यहाँ रहने जीवहरूलाई सृष्टि गर्नुभएको थियो। हाम्रो पृथ्वी ग्रहमा उहाँको सृष्टि विशेष थियो। त्यसको विशेष सृष्टि मानवलाई सृष्टि गर्नुभएर उसलाई जीवन दिइएको थियो। हामी उहाँसँग र एक आपससँग प्रेमाभाव राखेर, सुख, शान्ति र मेलमिलाप गरेर बाँचिरहून् भन्ने लक्ष लिएर हामीलाई सृष्टि गरिएको थियो।

दुर्भाग्यवस, लुशिफरले यस पृथ्वीमा पाप ल्यायो। अरू थोकहरूसँगै पापले परमेश्वर र हाम्रो बिचको सम्बन्धलाई भङ्ग गरियो वा तहसनहस गरियो। पापकै कारण मानव प्राणीमा परमेश्वरको चरित्रको गलत प्रभाव पर्न गयो। पापले परमेश्वरको गलत प्रतिनिधित्व गर्‍यो। त्यसकारण, पापले गर्दा गुमिएको परमेश्वरसँगको सम्बन्ध, उहाँको बारेमा आत्मज्ञानको पुनर्स्थापित गर्न र उहाँको बारेमा सत्य प्रतिनिधित्व गर्न येशू आउनुभएको थियो ताकि परमेश्वरको बारेमा उहाँसँग भएको ज्ञानसँग तालमेल गरेर हामीले मुक्ति पाऊन् र उहाँसँग सदाकाल रहिरहन सकौँ।

जब येशू मानव जीवन लिएर यस संसारमा रहनुभयो उहाँ परमेश्वर पितामा समर्पित जीवन बिताउनुभएको थियो र उहाँकै अगुवाइमा चल्नुभएको थियो। उहाँले यो ठोकुवा गरेर भन्नुभयो, "म र पिता एकै हौँ" (यूहन्ना १०:३०)। "पिता ममा हुनुहुन्छ र म पितामा छु" (यूहन्ना १०:३८)। "यदि मैले मेरा पिताको काम गर्दिन भने मलाई विश्‍वास नगर्नु" (यूहन्ना १०:३७)।

देहायका पदहरूमा येशूको जीवनमा परमेश्वर पिताका भूमिकाहरू के देखाइएको छ? हेर्नुहोस्:

`यूहन्ना 3:16-17; यूहन्ना 6:57-58।`

`यूहन्ना 5:22-30।`

`यूहन्ना 6:32-33; यूहन्ना १४:१०÷११, २३÷२४।`

`यूहन्ना 6:43-46।`

`यूहन्ना 15:16; यूहन्ना 16:32-33।`

`उपर्युक्त पदहरूमा आफ्नो पुत्र येशूसँग पिताको सम्बन्ध कतिको घनिष्ठ छ भनेर देखाउँदछ। हाम्रो संसारसँग परमेश्वरको सम्बन्ध एकदम नजिकै छ र हामीले मुक्ति पाऊन् र उहाँसँग हाम्रो सम्बन्ध पुनर्स्थापित गर्न उहाँले हाम्रो मुक्तिको निम्ति स्वर्ग नै रित्याएर लगानी गर्नुभएको छ। परमेश्वरले हामीलाई कतिको माया, प्रेम र स्नेह राख्‍नुहुन्छ भन्ने यस अपार सत्यले हामीलाई कसरी बुझाउन प्रयास गरेको छ?`