---
title:  पुत्र रूपी येशूलाई चिन्नु नै परमेश्वर पितालाई चिन्नु हो
date:   10/12/2024
---

पुत्र येशूले गर्नुहुने सबै क्रियाकलापहरूले परमेश्वर पितातार औँल्याउँछन् भनेर यूहन्नाले आफ्नो यूहन्नाको पुस्तकभरि वर्णन गरेका छन्। परमेश्वर पिता को हुनुहुन्छ भनेर येशूले स्पष्ट पार्नुभएको थियो। हाम्रो संसारसँग पिताको सम्बन्ध कस्तो छ र के भएको चाहनुभएको छ सो पनि उहाँले खुलासा गर्नुभएको थियो। यूहन्ना १:१८मा नै मध्यनजर राखेर येशूले आफ्नो मानिसहरूलाई पितालाई चिनाउने प्रयास गर्नुभएको थियो। बारम्बार येशूले त्यो प्रयास गर्नुभएको थियो। पिता वा ग्रीकमा पाटर pater भन्ने शब्द यूहन्नाको पुस्तकमा नै १३६ पल्ट उल्लेख गरिएको छ। यूहन्ना १÷३मा १८ पल्ट उल्लेख गरिएको छ। नयाँ करारमा पिता भन्ने शब्दको प्रयोगमा यूहन्नाले एक तिहाइभन्दा बढि प्रयोग गरेका थिए। सुसमाचारको पुस्तकमा उल्लेख गरिएका उहाँका बिदाइ प्रवचनहरूमा पिता भन्ने शब्द प्राथमिकतामा राख्‍नुभएको थियो। यसले गर्दा पिता को हुनुहुन्छ भनेर जानकारी दिइएको थियो।

यस संसारमा परमेश्वरको प्रतिनिधित्व गर्दै येशू आउनुभएको थियो। उहाँ मानव स्वभाव लिएर पिताको इच्छामा र इच्छा अनुसार जीवन बिताउनुभएको थियो। अझ येशूले यो भन्नुभयो कि उहाँले जे गर्नुहुन्छ सो पिताकै चाहनामा गर्नुहुन्छ आफ्नो चाहनामा होइन भनेर जिकिर गर्नुहुन्छ (यूहन्ना ५:३०)। यो भनाइले हामीलाई चकित पार्छ होला तर येशूको भौतिक मानव चोलामा उहाँ परमेश्वर पितासँग कसरी पूर्ण समर्पित हुनुहुन्थ्यो भनेर देखाउँदछ।

आफूलाई परमेश्वर पिताले उहाँको काम फत्ते गर्न उहाँले नै पठाउनुभएको थियो भनेर ठोकुवा गर्नुहुन्छ। मानव प्राणीलाई मुक्तिदिने काम पिताले सुरुगर्नुभएको थियो र उहाँले नै त्यसको साक्षी दिनुभएको थियो (यूहन्ना ५:३६÷३८)।

मानिसहरूको सेवा गर्न पिताले आफूलाई पठाउनुभएको हो ताकि उहाँद्वारा परमेश्वर पितालाई चिनून भनेर येशूले घोषणा गर्नुभएको थियो (यूहन्ना ६:४०,४४)। येशूमा पाइने अनन्त जीवन प्रत्येक मानव प्राणीले पाऊन् भन्ने परमेश्वर पिताको चाहना हो। येशूलाई विश्वास गर्ने सबैलाई दोस्रो आगमनमा पुनरुत्थान गर्नुहुनेछ भनेर उहाँले प्रतिज्ञा गर्नुभएको छ।

`परमेश्वर पिता र येशूको बिचमा कस्तो सम्बन्ध छ भनेर देहायका पदहरूले हामीलाई कसरी सिकाउँछ? हेर्नुहोस्, यूहन्ना 7:16-1८; यूहन्ना 8:38; यूहन्ना १४:१०÷११,23-24; " यूहन्ना 15:१,9-10; यूहन्ना 16:17-18 र यूहन्ना 17:3-5।`

पितासँग भएको सम्बन्धलाई येशूले गर्नुभएको दावी चकित पार्ने खालको छ। उहाँले सिकाउनुभएको सबै शिक्षा आफ्नो होइन तर पिताबाट आएको हो भनेर उहाँले जिकिर गर्नुहुन्छ। उहाँले व्यक्तिगत रूपमा जे जे पिताबाट सुन्नुभयो त्यही मानिसहरूलाई बताउनुभएको र येशूलाई विश्‍वास गर्नु नै पितालाई विश्‍वास गर्नु हो भनेर उहाँले भन्नुहुन्छ। येशूले आफूले बोल्ने प्रत्येक वचन र कामहरू पिताकै हो र उहाँ र पिता संयूक्त रूपमा मानिसहरूलाई प्रेम देखाउन र तिनीहरूलाई मुक्ति दिन काम गरिरहेकाछन् भनेर उहाँले दावी गर्नुहुन्छ। स्वर्गमा रहनुहुने परमेश्वर पितासँग भएको घनिष्ठ सम्बन्धलाई वयान गर्ने उहाँका ती वचनहरूलाई अचम्मै मान्नुपर्दछ, जुन कुनै पनि मानिसले दावी गर्न अधिकार छैन।

`के तपाईँका सोचविचार र क्रियाकलापहरू तपाईँको जीवनमा परमेश्वरकै चाहना अनुसार भइरहेको छ? हाम्रो जीवनको निम्ति परमेश्वरको चाहना के छ सो येशूबाट हामी कसरी सिक्दछौँ?`