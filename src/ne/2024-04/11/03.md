---
title:  येशू र परमेश्वर पिता
date:   09/12/2024
---

त्रीएक परमेश्वरले हामीलाई किन सृष्टि गर्नुभयो? यस संसारमा हामी बाँच्नुको औचित्य के छ? के खान र पापले गर्दा मर्नको लागि मात्रै हो त? अहँ, त्रीएक परमेश्वरसँग हाम्रो व्यक्तिगत सम्बन्ध राख्‍न नै उहाँले हामीलाई उहाँको स्वरूफमा सृष्टि गरिएको हो (उत्पत्ति १:२६,२७)। तर, पापले गर्दा त्यो सम्बन्धमा मौलिक रूपमै चक्नाचुर भयो। त्यसको तत्कालिन् प्रभाव अदनको बगैँचामा भएको कथा हामी पढ्न सक्छौँ।

`उत्पत्ति ३:७÷९ पढ्नुहोस्। परमेश्वर र मानिसको बिचमा पापले ल्याएको विखण्डनलाई ती पदहरूले कसरी खुलासा गरिएको छ? तर यो पनि बुझ्नु अनिवार्य छ, मानिसले परमेश्वरलाई खोजेको वा खोज्ने होइन तर परमेश्वर आफैले मानिसको खोजमा हुनुहुन्थ्यो र हुनुहुन्छ भन्ने तथ्य त्यस विवरणले हामीलाई कस्तो आत्मज्ञान दिन्छ?`

सैतानले ल्याएको परमेश्वर र मानिसको बिचमा बिखण्डन वा टुटाएको सम्बन्धलाई फेरि जोड्न परमेश्वरको आशय थियो। मानव प्राणीसँग आफ्नो सम्बन्ध प्रतिस्थापित गर्न उहाँले हात बढाउनु भएको थियो तर त्यस हातलाई पक्रिने आत्मनिर्णय मानिसलाई नै सुम्पिएको थियो र कतिले त्यसलाई बेवास्ता गरेका थिए र गरिरहेकाछन्। परमेश्वरले उपलब्ध गराउनुभएको सम्बन्धको फाइदा मानिसले उपभोग गरून् वा नगरून् परमेश्वरले त्यो सम्बन्धलाई झिक्नुभएको छैन।

पापले गर्दा परमेश्वर र मानिसको बिचमा बिग्रिएको वा भत्किएको सम्बन्धलाई पुनर्स्थापित गर्न त्रीएक परमेश्वरमा एक जना मानव प्राणी हुनुभयो। यसरी, वचन देह हुन आयो, र हाम्रो बिचमा रहनुभयो। त्यस देहले परमेश्वरको महिमालाई प्रकट गरे (यूहन्ना १:१४÷१८)। त्यसको फलस्वरूप, मानव प्राणीले परमेश्वरको पूर्णता र अनुग्रह पाउने अवसर मिलेको थियो र छ पनि। त्यसैकारण, परमेश्वरको महिमा र इज्जत थाम्न येशू यस संसारमा आउनुभयो। मानिस र परमेश्वरको बिचमा पापले गर्दा ल्याएको टुटेको सम्बन्ध फेरि स्थापना गर्ने येशूको लक्ष थियो। तर त्यो उपलब्ध गराएको सम्बन्ध स्व:त स्थापना नभइ येशू ख्रीष्टलाई व्यक्तिगत मुक्तिदाता भनेर स्वीकार गर्ने र उहाँका नीतिहरूमा चल्नेहरूलाई प्रदान गरिएको छ। परमेश्वरसँग सम्बन्ध राख्‍न मानिसले इच्छा गर्नुपर्छ तर परमेश्वरले जबरजस्ती लाड्नुहुन्न।

`देहायका पदहरूमा हामीलाई के अचम्म र अद्‍भुत आशा देखाइएको छ? हेर्नुहोस्, यूहन्ना 1:1-2; यूहन्ना 5:16-18; यूहन्ना 6:68-69; यूहन्ना १०:१०÷१५, २७:३०।`

येशूमा जीवन छ। उहाँमा भएको जीवन आफ्नै मूल जीवन हो कसैको निगाहबाट आएको वा सापति लिएको वा प्राप्‍त भएको होइन।"÷द डिजाएर अभ एजेज, पृ॰ ५३०। मानव अवतार लिनुभएको पुत्रले मानव प्राणको कल्याणको निम्ति आफूलाई रित्याउनुभयो (फिलिप्पी २:७)। मानिसहरूको बिचमा आफ्नो अस्तित्व रहने विशेष अधिकार उहाँले प्रयोग गर्नुभएको थियो। उहाँमा भएको जीवन परमेश्वरको उपहार वा बरदान हो र उहाँले चाहेकोलागि दिने उहाँको विशेष अधिकार हो भनेर उहाँले बताउनुभएको थियो। "येशू ख्रीष्टको परमेश्वरीय स्वभाव नै विश्‍वासीहरूले पाउने अनन्त जीवनको जमानत वा निश्‍चयता हो।"÷द डिजाएर अभ एजेज, पृ॰ ५३०।

पापले धमिल्याएको मानिसहरूका आँखाहरूले परमेश्वरलाई चिन्न सकेको थिएन (यूहन्ना १७:२५)। त्यसकारण, उहाँले आफ्नो एक मात्र पुत्रलाई पठाउनुभयो (यूहन्ना ९:४, यूहन्ना १६:५)। मानव प्राणीले सतानन परमेश्वर पितालाई चिनून् भनेर नै आफ्नो पुत्र पठाउनुभएर उहाँले त्यो कदम चाल्नुभएको थियो।

`तारामण्डल अध्ययन गर्ने एक जना नास्तिक वैज्ञानिकले आफ्नो भावना यसरी व्यक्त गरेका थिए, "यस अस्पष्ट ब्रम्हाण्डको बिशालताले यो जनाउँछ कि हामीलाई हामीबाट उद्धार गर्न कुनै ठाउँबाट सहयोग आउँछ भन्ने कुनै शङ्केत वा झल्को छैन।" यो मानिस जतिसुकै विद्धाननै भएतपनि त्यो मानिस गलत छ भनेर बाइबलले हामीलाई कसरी सिकाउँछ?`