---
title:  पिता, पुत्र र पवित्र आत्मा
date:   07/12/2024
---

### यस अध्यायमा मुख्य पदहरू
यूहन्ना १४:१०,२४; उत्पत्ति ३:७÷९; यूहन्ना १६:२७;२८; यूहन्ना १६:७÷११; यूहन्ना १७:१÷२६।

> <p>यस अध्यायको मूल सार पद</p>
> "सल्‍लाहकार, अर्थात्‌ पवित्र आत्‍मा, जसलाई पिताले मेरो नाउँमा पठाउनुहुनेछ, उहाँले तिमीहरूलाई सबै कुरा सिकाउनुहुनेछ, र मैले तिमीहरूलाई भनेका सबै कुरा तिमीहरूलाई याद दिलाउनुहुनेछ।" यूहन्ना 14:26।

यूहन्नाको पुस्तक विविध विषयवस्तुहरूले सुन्दरमय तरिकाले सजिएको छ। कुनै चित्रकलामा विभिन्न चित्रका टुक्राहरू राखेर वा कोरेर (मोजेक) कलाप्रेमीका आँखाहरू आकर्षित गरेको झैँ यूहन्नाको पुस्तकमा येशूको बारेमा विभिन्न चित्रहरू कोरिएका छन्। येशूका विभिन्न चिन्ह र अलौकिक वा आश्‍चर्य कामहरूले उहाँ नै अगमवक्ताहरूले उल्लेख गरेका मसीह वा उद्धारकर्ता हुनुहुन्छ भनेर यूहन्नाले देखाउँदछ। येशू नै ख्रीष्ट हुनुहुन्छ भनेर साक्षी दिन यूहन्नाले समाजका विभिन्न वर्गका मानिसहरूलाई उभ्याउँछन्। उहाँ दिब्य परमेश्वर नै हुनुहुन्छ भनेर ‍औँल्याउन "म हुँ वा स्वयम्" भन्ने वाक्य वा वाक्यांश प्रयोग गर्नुहुन्छ।

त्रीएक परमेश्वरका तीनै जना सदस्यहरू यूहन्ना एकमै उल्लेख गरिएको छ (यूहन्ना १:१÷४,१४,१८,३२÷३४)। शताब्दीयौँदेखि ती त्रीएक परमेश्वरको बारेमा बुझ्न बुज्रुक मानिसहरूले भयानक प्रयास गरेका थिए र गरिनै रहेका छन्। अलौकिक त्रीएक परमेश्वरको बारेमा मानवीय समझले बुझ्न नसकेकोले कतिपयले त्यस धारणालाई सरासर अस्वीकार गर्दछन्। हामीले पूरा नबुझेकै कारणले कुनै पनि धारणा वा विद्यालाई पन्छाउनु वा अस्वीकार गर्नु कतिपय समयमा मूर्खता हुन्छ। हाम्रो सिमित दिमागमा अटाउन नसकेकोले वा हाम्रो सिमित तर्कसम्मत नभएकोले त्रीएक परमेश्वरको बारेमा आँखा चिम्लिनु बुद्धिमानी ठहर्दैन।

यदि कसैले परमेश्वरको बारेमा बुझ्न चाहन्छ भने कहीँ कतै गएर, ध्यान वा तपस्या गरेर, अनेकौँ विद्या आर्जना गरेर वा कुनै धर्मगुरुका चेला बनेर होइन येशूलाई नै हेर्नुपर्छ र बाइबलमा प्रकट गरिएका उहाँका चित्रणहरूलाई अध्ययन गर्नैपर्छ। यस प्रशङ्गले हामीलाई धर्मको घेराबाट बाहिर निकालेर सम्बन्धको ज्ञानमा पार्दछ। त्रीएक परमेश्वरका सदस्यहरूका बिचमा सम्बन्ध के छ? त्रीएक परमेश्वरसँग मानव जगतको सम्बन्ध के छ? मानिस मानिसहरूकै बिचमा पारस्परिक सम्बन्ध के छ र के हुनुपर्छ भनेर त्रीएक परमेश्वरको अवधारणाले हामीलाई सिकाउँदछ। पिता, पुत्र र पवित्र आत्माको बारेमा यूहन्नाले कसरी प्रस्तुत गरेकाछन् र त्यो प्रस्तुति येशूको विदाइ प्रवचनमा कसरी व्यक्त गरिएको छ भन्ने यूहन्नाले सिकाएको यस अध्यायमा हामीले बुझ्न प्रयास गर्नेछौँ।