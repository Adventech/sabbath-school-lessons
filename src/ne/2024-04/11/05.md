---
title:  पवित्र आत्मा
date:   11/12/2024
---

पिता र पुत्रको जस्तो पवित्र आत्माले महत्त्वपूर्ण भूमिका खेलेका यूहन्नाको सुसमाचारमा नपाइएकतापनि येशूको सफल लक्षमा पुग्न उहाँले निर्णायक भूमिका खेल्नुभएको पाइन्छ।

`यूहन्ना १:१०÷१३ पढ्नुहोस्। मानिसलाई आमूल परिवर्तन गराउन पवित्र आत्माको खाँचो कतिको रहेछ भने ती पदहरूले हामीलाई कसरी सिकाउँछ? हेर्नुहोस्, यूहन्ना 1:9-13।`

यूहन्नाको सुसमाचारको पहिलो अध्यायमा नै पवित्र आत्माले मानिसको जीवनमा केन्द्रिय भूमिका खेलेको आभास दिएको छ। जति जनाले वचनलाई ग्रहण गरे वा येशूलाई विश्‍वास गरे त्यति जना परमेश्वरका सन्तान भए। तिनीहरू "भौतिक रूपमा, रगत र मासुमा र मानिसको चाहना अनुसार होइन तर परमेश्वरबाट जन्मिएका हुन्छन्" (यूहन्ना १:१३)। यो पुनर्जन्मको काम पवित्र आत्माको सक्रियताले मात्र हुन्छ।

`देहायका पदहरूले पवित्र आत्माका क्रियाकलापहरू के हुन् भनेर बताउँदछ? हेर्नुहोस्, यूहन्ना 3:5-8; यूहन्ना 6:58-63; यूहन्ना 14:26; यूहन्ना John 15:26 र यूहन्ना 16:7-15।`

"पवित्र आत्माको कामको बारेमा येशूले व्याख्या गर्नुहुँदा पवित्र आत्माले ल्याउनुभएको उहाँको हृदयमा आनन्द र आशा ती चेलाहरूमा पनि होऊन् भनेर प्रेरणा दिनुभएको थियो। उहाँको मण्डलीमा पवित्र आत्माले प्रशस्त सहयोग गर्ने थाहा पाउनुभएकोले येशू आनन्दित हुनुभएको थियो। उहाँका पिताबाट आएका सबै बरदानहरूमा पवित्र आत्मा उत्कृष्ट बरदान थियो। यसले उहाँका जनहरूलाई उच्चतम आत्मिक स्तरमा राख्दछ। मानिसहरूको जिवनमा पुनर्जीवन र पुनर्जागरण ल्याउने माध्यम पवित्र आत्मा हुनुहुन्छ। उहाँको सक्रिताबिना येशूको बलिको कुनै अर्थ हुँदैनथ्यो। दुष्ट सैतान र तत्वहरूको शक्ति शताब्दीयौँदेखि बलियो भइरहेको छ। सैतानको पासोमा मानिसहरूले आत्मसमर्पण गर्नु अत्यन्तै अचम्म लाग्दो छ। केवल त्रीएक परमेश्वरको तेस्रो व्यक्तिको शक्तिशाली हस्तक्षेपले मात्र पापसँग मानिस मुकाबिला गर्न सक्छ र त्यसलाई जित्‍न सक्छ। पवित्र आत्मा कुनै परिमार्जित वा हेरफेर भएर आउनुहुन्न तर ईश्‍वरीय शक्तिको पूर्णतामा आउनुहुन्छ।अर्थात् पवित्र आत्मा लचिलो भएर होइन परमेश्वरीय शक्तिसम्पन्न भएर मानिसहरूको बिचमा काम गर्नुहुन्छ।"÷द डिजाएर एजेज्, पृ॰ ६७१।

मानव प्राणीले पवित्र आत्मा पाउनु ठुलो आशिष वा धन्यको कुरो हो। पवित्र आत्माले नै परमेश्वर सत्य हुनुहुन्छ भनेर सिफारिस गर्नुहुन्छ (यूहन्ना ३:३३)। जब कसैले पवित्र आत्माको सुरिलो तथा मधुरो आवाजलाई सुन्छ उसले आफू पापी भएको महसुस गर्दछ, आफूलाई परमेश्वरको धार्मिकताको आवश्यक भएको आभास पाउँछ र परमेश्वरको न्यायको बारेमा आफू सजग भएको अनुभव गर्दछ (यूहन्ना १६:८÷११)। त्यसकारण, यस संसारमा के ठीक, के बेठीक, के असल के खराब, के सत्य र के असत्य छ त्यो थाहा पाउन र हाम्रो जीवन कुन धारमा राख्‍न हो त्यो पवित्र आत्माले दिनुहुने ज्ञानबाट थाहा पाउँछ। त्यो पनि उहाँकै अगुवाइमा परमेश्वरको वचनमा समर्पित जीवन बिताएर अनुभव गर्न सकिन्छ। हाम्रो विश्‍वास र आस्थाको आधार नै पवित्र बाइबल भएकोले, त्यसमाथि विश्‍वास जगाउन पवित्र आत्माले मुख्य भूमिका खेल्नुहुन्छ।