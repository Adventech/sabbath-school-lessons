---
title:  थप जानकारी
date:   13/12/2024
---

द डिजाएर अभ एजेज, पृ॰ ६६२÷६८०को "लेट नट योर हर्ट बि ट्रोबुल" र द एसडिए बाइबल कमेन्टरी, ठेली ५, ९११÷९१९को "आडिशनल नोट (यूहन्ना) अध्याय १।"

येशूका प्रतिन्द्वीहरूले उहाँको मूल्याङ्कन मानवीय स्तरको आधारमा गरेका थिए। तिनीहरूले भौतिक वा सांसारिक शरीरको आधारमा उहाँलाई हेरेका थिए (यूहन्ना ८:१५)। यो त मुख हेरेर (यूहन्ना ७:२४) मूल्याङ्कन गर्नुभन्दा खराब हुन सक्छ। मानिसहरू पतित संसारको पतित स्तरको तर पवित्र आत्माको नियन्त्रणभन्दा बाहिरको दृष्टिकोणले येशूलाई छामेका थिए (यूहन्ना ३:३÷७)। तिनीहरूले उहाँको भौतिक शरीरलाई हेरे तर परमेश्वरको वचन देह भएको सम्भाव्यताको आधारलाई (यूहन्ना १:१४) उहाँको प्रतिद्वन्धीहरूले ध्यान दिएनन्। आफूसँग भएको सिमित ज्ञानको आधारमा येशूलाई जोख्‍न खोज्नु नै सांसारिक दृष्टिकोणले उहाँलाई हेर्नु हो (२ कोरन्थी ५:१६)।

"सान्त्वनाकार पवित्र आत्मालाई 'सत्यको आत्मा' भनेर सम्बोधन गरिएको छ। उहाँका काम नै सत्यलाई परिभाषित गर्ने र कायम राख्‍ने हो। उहाँ मानिसको हृदयमा पहिले सत्यको आत्मा भएर रहनुहुन्छ, यसले गर्दा उहाँ सान्त्वनाकार वा उत्साह दिने हुनुहुन्छ। सत्यमा परम आनन्द र शान्ति हुन्छ। तर झुटमुट, आफ्नो भाउ खोज्ने, अरूलाई दवाउने वा छकाउने प्रवृत्तिमा सत्य शान्ति र आनन्द हुँदैन। सैतानले उसका माध्यमहरूबाट विभिन्न कठित वा मिथ्या विद्या, दर्शन, वाद र परम्परा तथा संस्कारहरूलाई जनमानसमा फैलाइरहेको छ। मानिसका दिमागहरूमा उसले नियन्त्रण गर्न चाहन्छ। झुठो स्तरमा मानिसहरूलाई डोर्‍याएर उसले मानिसका मिजास, चरित्र र स्वभावलाई बाङ्गो टेडो बनाइ दिन्छ। पवित्र धर्मशास्त्र बाइबलद्वारा पवित्र आत्माले मानिसको विवेकमा बोल्दछ र हृदयमा सत्यको छाप लगाइ दिन्छ। यसले मानिसले अङ्गालेको गलत शिक्षादीक्षालाई उदाङ्ग पार्दछ र त्यसलाई हृदयबाट फेँकिदिन्छ। परमेश्वरको वचनले काम गरेको आधारमा सत्यको आत्माले नै ख्रीष्टका चुनिएका जनहरूलाई ख्रीष्टले आफ्नो बशमा राख्‍नुहुन्छ।"÷द डिजाएर अभ एजेज, पृ. ६७१।

**चिन्तनमनन**:

`परमेश्वरलाई चिन्नु नै अमर जीवन हो (यूहन्ना १७:३)। परमेश्वरलाई चिन्नुको अर्थ के हो? उहाँ शक्तिशाली, प्रेमिलो, शासक, न्यायकर्ता हुनुहुन्छ भनेर दिमागमा राख्‍नु मात्रै के उहाँलाई चिन्नु हो र? कसैले तपाईँलाई "के तपाईँले परमेश्वरलाई चिन्नुभएको छ?" भनेर सोध्यो भने त्यसको जवाफ तपाईँले के दिनुहुन्छ? तपाईँको जवाफमा येशू कसरी पर्न सक्नुहुन्छ?`

`"तपाईँको वचन नै सत्य हो" (यूहन्ना १७:१७) भन्ने येशूका वचनहरूलाई दैनिक व्यवहारिक जीवनमा कसरी लागु गर्ने?`

`दुई हजार वर्ष अघि येशूले प्रार्थना गर्नुभयो, "यिनीहरूलाई संसारबाट लैजानुहोस् वा अलग राख्‍नुहोस् भनि म प्रार्थना गर्दिँन। तर तिनीहरूलाई दुष्ट तत्त्वबाट अलग राख्‍नुहोस् भनि म अनुरोध गर्दछु।" यूहन्ना १७:१५ रूपान्तरित)। हामीहरूको आफ्नै निर्णयले हाम्रो जीवनमा त्यो प्रार्थनाको जवाफ कसरी दिन सक्छ?`