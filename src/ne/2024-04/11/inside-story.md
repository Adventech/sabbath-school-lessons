---
title:  मिसन कथा
date:   13/12/2024
---

### अमेरिकाको डालासमा सपना

आफू बाइबलप्रति केही पनि चासो नभएको सामूयलले घोषणा गरे। "तर तपाईँले बाइबल पढ्न चासो राखेको कार्डमा चिन्ह लगाउनुभएको थियो," भनेर अमेरिकाको टेक्सास राज्यको डालास फर्स्ट सैभेन्थ÷डे एडभेन्टिस्ट चर्चको बाइबल कार्यकर्ताले फोनमा बताए। उनी र अरू बाइबल कार्यकर्ताहरूले चर्चले वितरण गरेका कार्डहरूमा लेखेका ठेगानाहरूमा सम्पर्क गर्दै थिए। "ठिकै छ, तर अहिले मलाई बाइबलप्रति चासो छैन," समूएलले भन्यो। अनि उनीसँग कुरा गर्नेले समूएलको कार्डलाई अलगै राखे।

एक हप्‍तापछि बाइबलको अर्को कार्यकर्ताले समूएललाई फोनबाट कुरा गरे। "मलाई चासो छैन," समूएलले फेरि भन्यो। अर्को हप्‍ता पनि बाइबल कार्यकर्ताले फेरि फोन गरे। "बाइबल अध्ययन गर्दा कति पैसा लाग्छ?" आखिरमा समूएले सोधे। "पैसा लाग्दैन," उनले जवाफ पाए।

पहिलो बाइबल अध्ययनमा समूएल र उनकी श्रीमतीले कुन चर्चमा जाने भनेर खोजीरहेको बताए। धेरै वर्ष पहिले तिनीहरूका छोरोले उनलाई एडभेन्टिस्ट चर्चमा आउन अनुरोध गरेको थियो। जब चर्चमा पोप र हप्‍ताको सातौँ दिन साबथको बारेमा प्रवचन सुने तब आफू कहिल्यै पनि सेभेन्थ÷डे एडभेन्टिस्ट चर्चमा नजाने समूएलले निधो गरेका थिए।

उनलाई बाइबल सिकाउने कार्यकर्ताले मनमनै प्रार्थना गरे र बाइबल अध्ययनलाई निरन्तरता दिए। धेरै हप्‍तापछि त्यस कार्यकर्ताले डलसको फर्स्ट सेभेन्थ÷डे चर्चमा हुने सुसमाचारीय कार्यक्रममा सामेल हुन समूएललाई निम्तो दिए। समूएलले के जवाफ देला भनेर उनले सोचेका थिए तर समूएल जाने मञ्‍जुर गरे।

पहिलै सभामा समूएलले बडो चासो देखाएर यताउती हेर्दै थिए। त्यस चर्चको विशेष बास्तुकलाप्रति उनले चासो देखाए। त्यो चर्चको भित्री आकार गोलाकार थियो र छाना पनि गोलाकार नै थियो। मेच राख्‍ने मञ्‍च पनि अर्ध गोलाकार थियो। समूएलले बाइबल सम्बन्धी काम गर्नेसँग आफू कुरा गर्न चाहेको बताए। आफूले सभाको निम्ति तयार गरिरहेकोले एक छिन पर्खन अनुरोध गरे। समूएल बसे। अनि उनले प्रचारकको दानिएल २ मा आधारित प्रवचन सुने। त्यसपछि, बाइबल कार्यकर्तालाई समातेर चिच्याए, "म बप्‍तिस्मा लिन चाहन्छु।" चकित हुँदै त्यस कार्यकर्ताले जवाफ दिए, "के भन्नुभएको?"

१८ वर्ष अघि आफुले सपना देखेको समूएलले बताए। "मेरो सपनामा येशूले मलाई चर्चमा लग्नुभएर यो मेरो चर्च हो भनेर उहाँले सुनाउनुभएको थियो। तर जब म आज बेलुका यस चर्चमा आएँ तब मैले तुरन्तै यो चर्चलाई चिन्न सकेँ। आखिरमा मैले मेरो सपनाको चर्चलाई भेट्टाएँ। म बप्‍तिस्मा लिन चाहन्छु," सामूएलले त्यस कार्यकर्तालाई चकित पार्दै बताए।

बाइबल कार्यकर्ताले प्रचारककहाँ समूएललाई लगे। उनको सपना सुनेर उक्त प्रचारक पनि छक्‍क परेका थिए। अचम्मको कुरो त के थियो भने पहिलाको चर्च आगोले ध्वस्त भएको थियो र १३ वर्ष अघि मात्र नयाँ चर्चको निर्माण भएको थियो। समूएलले चर्च बनेको पाँच वर्ष अघि त्यो नयाँ चर्चको बारेमा सपना देखेका थिए।

"जब परमेश्वरको लक्ष्य पूरा गर्न हामी उहाँलाई साथ दिन्छौँ तब सबै थोक सम्भव छ," प्रचारकले भने। समूएल जसको असली नाउँ स्लाभिक ओस्टापेनको हो, अहिले अमेरिकाको वाशिङ्टन राज्यको स्पोकेन स्लाभिक सेभेन्थ÷डे एडभेन्टिस्ट चर्चमा पास्टर भएर प्रभुको सेवा गर्दैछ।