---
title:  येशूको प्रार्थना
date:   12/12/2024
---

यूहन्ना १७लाई कहिलेकाहीँ येशू मुलपूजारी हुनुभएको हैशियतले गर्नुभएको प्रार्थना भनेर सम्बोधन गरिन्छ। येशूको विदाइ प्रवचनको समापन नै यूहन्ना १७ हो। मानवता पुनर्स्थापित गर्न यस संसारमा येशू आउनुभएको थियो। त्यो पुनर्स्थापनामा सुरुमा योजना गरिएको परमेश्वरसँग व्यक्तिगत सम्बन्धलाई स्थायीत्व दिनु हो। परमेश्वरले दिनुभएका चिन्ह र अलौकिक कामहरू येशूले बफादारी भएर सम्पन्न गर्नुभएको थियो। उहाँका वचन र कामले मानिसहरूसँग परमेश्वरको संवाद जारी गर्नुभएको थियो।

आफ्ना चेलाहरूलाई येशूले छिटै छोडेर जानुहुने थियो। आफ्ना चेलाहरूलाई दिनुभएको प्रेम उहाँले फेरि बाँड्न चाहनुभएको थियो। आफू, पिता र पवित्र आत्मासँग भएको घनिष्ठ सम्बन्धलाई चेलाहरूले बुझून् भन्ने उहाँले चाहनुभएको थियो। जसरी पिता र पवित्र आत्मासँग आफ्नो व्यक्तिगत सम्बन्ध छ त्यही सम्बन्ध तिनीहरूमा पनि कायम होस् भन्ने उहाँको चाहना थियो।

`यूहन्ना १७:१÷२६ पढ्नुहोस्। यहाँ के शब्द वा व्याकांश व्यक्त गरिएकाछन् जसले आफू, पिता र चेलाहरूहरूको बिचमा प्रेमिलो सम्बन्ध कायम होस् भनेर येशू चाहनुभएको थियो?`

कतिपयले यूहन्ना १७ प्रेम र एकताको अपरिहार्यतालाई मात्र जोर दिएको पाइन्छ। यसमा सन्देह छैन। परमेश्वरकै लक्ष हो कि उहाँ र समस्त मानव प्राणीको बिचमा व्यक्तिगत सम्बन्ध होस्। तर होशियारसँग यो प्रार्थनालाई अध्यय गर्‍यौँ भने तिनीहरूमा प्रेम र सत्यको बिचमा भएको महत्त्वपूर्ण सम्बन्ध भन्दा पनि बढी भएको पाइन्छ।

"यो नै अनन्त जीवन ताकि तिनीहरूले तपाईँलाई चिनून्, तपाईँ मात्रै सत्य परमेश्वर हुनुहुन्छ" (यूहन्ना १७:३)। परमेश्वर पिता हामीले सोचेको जस्तै हुनुहुन्न।येशूले यसरी खुलासा गर्नुभएको छ, " 6 “संसारबाट जुन मानिसहरू तपाईँले मलाई दिनुभयो, तिनीहरूलाई तपाईँको नाउँ मैले प्रकट गरिदिएको छु। तिनीहरू तपाईँका थिए, अनि तपाईँले तिनीहरू मलाई दिनुभयो, र तिनीहरूले तपाईँको वचन पालन गरेका छन्‌। 7 तिनीहरूलाई अब थाहा छ, कि तपाईँले मलाई दिनुभएको प्रत्‍येक कुरा तपाईँबाट आएको हो। 8 किनभने जुन वाणी तपाईँले मलाई दिनुभयो, मैले तिनीहरूलाई दिएको छु, र तिनीहरूले ती ग्रहण गरेका छन्‌। म तपाईँबाट आएको हुँ भन्‍ने तिनीहरूले साँच्‍चै जानेका छन्‌, अनि तपाईँले मलाई पठाउनुभएको हो भनी तिनीहरूले विश्‍वास गरेका छन्‌।" यूहन्ना 17:6-8। " तिनीहरूलाई सत्‍यमा पवित्र पारिदिनुहोस्‌, तपाईँको वचन सत्‍य हो।" यूहन्ना 17:17।

परमेश्वर पिता कस्तो हुनुहुन्छ, उहाँको मिजास, चरित्र र स्वभाव कस्तो छ भनेर प्रकट गर्न येशू आउनुभएको थियो। यो प्रकट धेरै महत्त्वपूर्ण छ किनकि संसारमा विभिन्न दर्शन, विद्या र धर्मले परमेश्वरको बारेमा गलत चित्रणहरू गरिरहेका छन्। आफ्नो यस लक्षलाई येशूले कसरी गम्भीरतासाथ लिनुभएको थियो भनेर यूहन्नाको सुसमाचारले देखाउँदछ। उहाँले परमेश्वरको वचन र कामहरूलाई उचित रूपमा प्रतिनिधित्व गर्नुभएको थियो। यदि सत्य प्रति सरोकार छैन भने येशू किन यस्तो लामो बाटोमा लाग्नुभएको थियो र हामी पनि किन जाने?

येशूको जीवन सहज थिएन। उहाँको जीवन कष्टकर र कठिन थियो। त्यसबेलाका धर्मका मतियार धर्मुगुरु, शास्त्री, विद्वान, पूजारी, मठाधिस र अगुवाहरूले उहाँलाई तिरस्कार गरेका थिए। मानिसहरूका पूर्वाग्रह,भावशून्यता, चिसोपना, बेवास्ता र हेलाको कारण र कतिपय समयमा आफ्नै चेलाहरूबाट पनि ती मनस्थितिले गर्दा उहाँले दु:ख पाउनु भएको थियो। आफ्नो एक जना चेलाबाट नै उहाँलाई गद्दारी गरेको थियो र प्रिय चेलाले तीन पल्ट उहाँलाई चिनेकै छैन भनेर मानिसहरूलाई भनेका थिए। उहाँ कठोर जाँचपड्तालमा पर्नुभयो र क्रूसमा मर्नुभयो, त्यो पनि उहाँले मुक्ति दिन आउनुभएको मानिसहरूबाट।

`तपाईँको जीवनमा रहेको येशू, पिता र पवित्र आत्माको प्रेमलाई तपाईँले कसरी उत्तम तरिकाले प्रकट वा झल्काउन सक्नुहुन्छ?`