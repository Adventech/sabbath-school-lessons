---
title:  बप्‍तिस्मा दिने यूहन्नाका दुई चेलाहरू
date:   22/10/2024
---

बप्‍तिस्मा दिने यूहन्नाका दुई चेलाहरू उनीसँग उभिरहेका थिए जब येशू हिँडेर जाँदै हुनुहुन्थ्यो। यूहन्नाले उहाँलाई औँल्याएर भने, "हेर त, परमेश्वरको थुमा!" यूहन्ना १:३६। ती दुई चेलाहरूलाई येशूको बारेमा बताएका थिए। उहाँ नै पुरानो करारका भविष्यवाणीहरू पूरा गर्नुहुन्छ र उहाँ नै मसीह हुनुहुन्छ भनेर तिनीहरूले सिकेका थिए। तुरन्तै ती चेलाहरू यूहन्नालाई छोडेर येशूको पछि लागे। उहाँ यूहन्नाभन्दा महान् हुनुहुन्छ र उहाँ नै यूहन्नाको सन्देश पूरा गर्नु आउनुभएको थियो भनेर तिनीहरूले महसुस गरेका थिए।

`यूहन्ना १:३५÷३९ पढ्नुहोस्। येशूको बारेमा यूहन्नाले दिएको गवाही पछि ती चेलाहरूले के गरे?`

येशूसँग रहन तिनीहरूले इच्छा गरेकोले तिनीहरूले उहाँसँग दिनबिताए। त्यसबेला तिनीहरूले के अचम्मका कुरा तिनीहरूले सिके र अनुभव गरे त्यो कसलाई थाहा होला?

तिनीहरूले महान कुराहरू सिके होलान् किनभने तिनीहरूले तिनीहरूको अनुभव अरुहरूलाई बाँड्न चाहेका थिए। ती दुई चेलाहरूमा आन्द्रयुले उनका भाइ साइमनलाई भेटे र यो सुनाए, "हामीले मसीहलाई भेट्टायौँ' (जसको अर्थ हो ख्रीष्ट।" यूहन्ना १:४१। जब आन्द्र्युले आफ्नो भाइलाई येशूकहाँ ल्याए तब उहाँले उनलाई चिन्नुभएको थियो भनेर भन्नुभयो, "तिमी योनाको छोरो साइमन हौ। तिमीलाई केफास भनिनेछ।" यूहन्ना १:४२। येशूले पत्रुसलाई चिन्नुभएको थियो र उनको मनस्थितिलाई उहाँले बुझ्नुभएको थियो। मानिसलाई येशूले चिन्नुहुन्छ भन्ने ज्ञानलाई बुझाउने लक्ष पनि यूहन्नाको सुसमाचारको एउटा लक्ष हो (उदाहरणमा यूहन्ना २:२४ हेर्नुहोस्)।

"यदि यूहन्ना र आन्ड्रयुले तत्कालिन धर्मगुरु, शासक, पण्डित र पुजारीहरूको विश्‍वास नगर्ने मिजासलाई पोषाइ राखेका थिए भने तिनीहरू येशूका पाऊहरूमा रहेर उहाँबाट आत्मज्ञान पाउने थिएन। तिनीहरू उहाँका आलोचक भएर आउने थिए। उहाँका वचनहरू मूल्याङ्कन गरे आउने थिए। तर ती पहिला चेलाहरू त्यस मनोवृत्तिमा आएनन्। बप्‍तिस्मा दिने यूहन्नाले प्रचार गर्दा तिनीहरूले पवित्र आत्माको आह्वानलाई स्वीकारेका थिए। अब तिनीहरूले स्वर्गबाट आउनुभएको गुरुको आवाजलाई चिन्न सक्ने भए। पुरानो करार धर्मशास्त्रको शिक्षामा नयाँ आत्मज्ञानको ज्योति तिनीहरूमा चम्किन पुगेको थियो। सत्यका विषयवस्तुहरूका विभिन्न पक्षहरू नयाँ ज्ञान वा ज्योति तिनीहरूले बुझ्न सकेका थिए।"÷द डिजाएर अभ एजेज, पृ॰ १३९।

यूहन्नाको सुसमाचारको पुस्तकको पूरा लक्ष नै येशू को हुनुहुन्छ भन्ने आत्मज्ञानमा जोड दिनु हो। यसले गर्दा यो शुभ समाचार संसारमा फैलिन सकून्।

`तपाईँको आस्था वा विश्‍वास येशूमा भएकोले तपाईँको जीवनमा के परिवर्तन आएको छ? अरू के के परिवर्तन हुन चाहेको तपाईँ चाहनुहुन्छ?`