---
title:  परमेश्वरको थुमा
date:   21/10/2024
---

सारा यहूदी जातिका मानिसहरू तत्कालिन विश्‍व साम्राज्य रोमको निरङ्कुस शासनबाट स्वतन्त्र पार्ने स्वतन्त्र सेनानी वा मसीहको अपेक्षा गरिरहेका थिए। यूहन्नाको सुसमाचार लेखनको एउटा लक्ष थियो: मसीहको बारेमा यहूदीहरूको बुझाइलाई परिवर्तन गर्नु ताकि जब येशू आउनुहुन्छ तब उहाँ नै भविष्यवाणीहरू पूरा गर्ने राजा हुनुहुन्छ भनेर त्यस जातिका मानिस र धार्मिक अगूवाहरूले चिनून्। मसीह सांसारिक शासक हुनेछैन न त कुनै योद्धा जो बहादुर भएर रोमी साम्राज्यलाई उल्टाउन्। तर आफ्नो बारेमा पुरानो करारमा गरेका भविष्यवाणीहरू उहाँले पूरा गरुन्। ती भविष्यवाणीहरूमा संसारको निम्ति त्याग र बलिदान गर्नुहुनेछ भनेर उल्लेख गरिएको छ साथै उहाँले परमेश्वर र उहाँका जनहरूसँग मेलमिलापमा ल्याउनु हुनेछ।

`यूहन्ना १:२९÷३७ पढ्नुहोस्। बप्‍तिस्मा दिने यूहन्नाले येशूको बारेमा गरेका घोषणा के थियो? उनले येशूको बारेमा चित्रण गर्न के प्रतिक प्रयोग गरेका थिए? यसले येशू को हुनुहुन्छ भनेर ज्ञानलाई बुझ्न किन महत्त्वपूर्ण छ? त्यसले यस संसारमा आउनु उहाँको लक्ष के रहेछ भनेर देखाउँछ?`

येशू परमेश्वरको थुमा वा बलिको पाठो हुनुहुन्छ भन्ने बप्‍तिस्मा दिने यूहन्नाको कथनले सुसमाचार लेख्‍ने यूहन्नाको लक्ष र उद्देश्यलाई समर्थन गर्दछ। यसले मसीहको काम र स्वभावलाई नयाँ अर्थ दिन्छ। मसीहको बारेमा मानिसहरूले सोचिरहेका ज्ञानलाई नै आमूल परिर्तन गर्दछ। मन्दिरमा चल्ने बलिप्रथा र विविन्न विधि तथा रीतिहरूले मसीहको भविष्यवाणी गरेका थिए। जब येशू आउनु भयो र उहाँ क्रूसमा मर्नुभयो तब उहाँले ती सबै विधिहरूबाट देखाउने मसीहको भविष्यवाणीहरूलाई उहाँले पूरा गर्नुभएको थियो। उत्पत्ति ३:१५मा नै आउनुहुने मसीह वा उद्धारकर्ताको प्रतिज्ञा दिएको पाइन्छ।

"जब बप्‍तिस्माको समयमा यूहन्नाले उहाँलाई परमेश्वरको थुमा भनेर औँल्याइएका थिए तब त्यसबेला मसीहको बारेमा नयाँ आत्मज्ञानको ज्योति प्रकट गरिएको थियो। बप्‍तिस्मा दिने यूहन्ना अगमवक्ताको दिमाग यशैयाका वचनहरूमा ध्यान पुगेको थियो, "उहाँलाई मारिन थुमालाई ल्याएको जस्तो हुनुहुन्छ।" यशैया ५३:७।"÷एलेन जी॰ ह्वाइट, द डिजाएर अभ एजेज, पृ॰ १३६।

`देहायका पदहरूले येशू नै "परमेश्वरको थुमा" हुनुहुन्छ भन्ने धारणा हामीलाई कसरी बुझाउँछ? हेर्नुहोस्, मर्कूस 10:45; रोमी 5:6 र 1 पत्रुस 2:24।`

यद्यपि, बप्‍तिस्मा दिने यूहन्नाले येशूको बारेमा वा उहाँको सेवाकार्यको बारेमा धेरै जान्न आवश्यकता थियो। तैपनि येशू नै प्रतिज्ञा गरिएको मसीह हुनुहुन्छ र उहाँ नै भविष्यवाणी पूरा गर्न आउनुभएको थियो भन्ने धारणामा बप्‍तिस्मा दिने यूहन्ना निश्‍चित थियो।

`येशू ख्रीष्ट "परमेश्वरको थुमा वा बलिको पाठो" भन्ने अवधारणालाई गहिरिएर सोच्नुहोस्। यसले तपाईँको दिमागमा के चित्र ल्याउँदछ? पुरानो करारमा बलिप्रथा र अन्य विधिहरूले हाम्रो मुक्तिको निम्ति परमेश्वरले ठूलो मूल्य चुकाउनु भएको थियो भन्ने ज्ञानलाई के तपाईँ सराहना गर्न सक्नुहुन्छ?`