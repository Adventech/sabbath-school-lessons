---
title:  बप्‍तिस्मा दिने यूहन्नाको गवाही
date:   20/10/2024
---

सृष्टिको अघिदेखि नै येशूको अस्तित्व सनातन वा अनन्त थियो भनेर यूहन्नाले उल्लेख गरेका अघिल्लो पाठमा हेर्‍यौँ। उहाँ वचन वा लोगोस हुनुहुन्छ। यूहन्नाको सुसमाचारको प्रस्तावनामा नै बप्‍तिस्मा दिने यूहन्ना येशूको बारेमा साक्षी दिन देखा पर्छन्। त्यस समय कतिपय यहूदीहरू तिनीहरूलाई रोमी निरङ्कुस शासनबाट उद्धार गर्ने मसीह वा उद्धारकर्ताको अपेक्षा गरिरहेका थिए। तिनीहरूले यहूदी धर्म इस्राएलमा स्थापना गरेर यहूदी धर्मको बाहुल्यतालाई सर्वोपरी गर्ने पुजारी वा महन्त मसिहको पनि अपेक्षा गरिरहेका थिए। तर तिनीहरूको अपेक्षा बिपरित बप्‍तिस्मा दिने यूहन्नाले अर्कै वा भिन्नै मसीहको बारेमा साक्षी दिएको थिए। बाइबलको विद्या अनुसार त्यो नै सही वा सत्य मसीह हुनुहुन्थ्यो।

`यूहन्ना १:१९÷२३ पढ्नुहोस्। बप्‍तिस्मा दिने यूहन्ना आउनुको लक्ष र सेवाकार्य के थिए भनेर उनले खुलाएका थिए?`

धार्मिक अगुवाहरूले पुजारी र मन्दिर रेखदेख गर्ने लेबीहरूलाई यूहन्ना को थिए भनेर सोध्न पठाएका थिए। यहूदीहरूको राष्ट्र यहूदामा मसीहको आगमनको प्रतिक्षा चरमबिन्दुमा पुगिरहेको थियो। तिनीहरूका अपेक्षाहरूसँग आफू को हो भनेर स्पष्ट पार्न यूहन्नाको निम्ति महत्त्वपूर्ण थियो। उनी ज्योति थिएन। तर उनी ज्योतिको गवाही दिन परमेश्वरले उनलाई पठाउनुभएको र आउनुहुने मसीहको आगमनको निम्ति बाटो तयार पार्न उनलाई पठाउनुभएको थियो (यूहन्ना १:६÷८) भनेर उनले स्पष्ट रूपमा जवाफ दिए: "म मसीह वा ख्रीष्ट होइन।" यूहन्ना १:२०।

यूहन्नाले मानिसहरूलाई पानीबाट बप्‍तिस्मा दिएका थिए भने येशूले त पवित्र आत्माबाट बप्‍तिस्मा दिनुहुन्छ भनेर बताए (यूहन्ना १:१६,३३)। आफू त येशूको जुत्ताको फित्तासमेत फुकाल्न योग्य छैन भनेर उनले बताए (यूहन्ना १:२७)। आफूभन्दा येशू सम्माननीय व्यक्ति हुनुहुन्छ र उहाँको अस्तित्व यूहन्नाकोभन्दा अघि थियो (यूहन्ना १:३०)। येशू परमेश्वरको पुत्र हुनुहुन्छ र यूहन्नाले केवल उहाँलाई औँल्याएका मात्र थिए (यूहन्ना १:३४)।

`यूहन्ना १:२३मा येशूका सुमाचारका लेखक यूहन्नाले बप्‍तिस्मा दिने यूहन्नाको कथनलाई " “यशैया अगमवक्ताले भनेझैँ, ‘परमप्रभुको मार्ग तयार पार’ भनी उजाड-स्‍थानमा कराउने एक व्‍यक्तिको म आवाज हुँइ ” यशैया ४०:१÷५लाई कसरी प्रयोग गरेका थिए?`

पौराणिक समयमा बाटोहरू धेरै खाल्डाखुल्टीहरू र ढुङ्गै ढुङ्गाले छरिएका थिए। राजाहरू ती बाटोहरूमा जानुभन्दा अघि त्यस ठाउँलाई समतर गर्न मानिसहरूलाई अघि पठाइन्थ्यो। ती बाटोमा भएका चुच्चो ढुङ्गाहरूलाई हटाउने र घुमाउरो बाटोलाई सिधा गर्ने काम तिनीहरूको थियो। त्यसरी भविष्यवाणी पूरा गर्न यूहन्ना आए ताकि येशूलाई ग्रहण गर्न वा स्वागत गर्न मानिसका हृदयहरूलाई उनले तयार पारून्।

`बप्‍तिस्मा दिने यूहन्नाको सेवाकार्य जस्तै हामी सेभेन्थ÷डे एडभेन्टिस्टहरूले पनि कसरी गर्ने? बप्‍तिस्मा दिने यूहना र हाम्रो कामको बीचमा के समानता छ?`