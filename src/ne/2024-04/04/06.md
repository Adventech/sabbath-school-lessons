---
title:  निकोदिमसको गवाही
date:   24/10/2024
---

`यूहन्ना ३:१÷२१ पढ्नुहोस्। निकोदिमसको गवाहीले यूहन्नाको सुसमाचारको विषयवस्तुलाई कसरी समर्थन गर्दछ?`

निकोदिमस इस्राएलका आदरणीय र प्रतिष्ठित व्यक्ति थिए। उनी यहूदी महासभा सानहिड्रणको धनाध्य सदस्य थिए। उनी धर्मगुरु थिए। येशू प्रति उनको धारणा वा गवाहीले यूहन्नाको सुसमाचारमा अत्यन्तै महत्त्वपूर्ण भाग खेल्दछ। त्यसको धेरै कारणहरू छन्। येशूलाई "रब्बी," भनेर उनले सम्बोधन गर्दछन्। येशूमा परमेश्वरको लक्ष थियो भनेर उनले देखेका चिन्हहरूलाई उनले औँल्याउँछन्। त्यसकारण, निकोदिमसले उहाँलाई सम्बोधन गर्दा उहाँको बारेमा उनले के ठानेका थिए त्यसले येशू मसीह हुनुहुन्छ भनेर समर्थन गरेको थियो।

येशूले गर्नुभएको अलौकिक वा आश्‍चर्य कामहरू आफैले उहाँ परमेश्वरबाट आउनुभएको प्रमाणित गर्छ भनेर निकोदिमसले स्वीकारेका थिए। तर मसीहको बारेमा गरिएका भविष्यवाणीहरू उहाँले पूरा गरिरहनुभएको थियो भन्ने ज्ञान उनमा थिएन। त्यसकारण, निकोदिमस येशूकहाँ केही शङ्का गर्दै आएका थिए। उनले येशूलाई मसीह हुन् भनेर यस समय स्वीकार्न पुगेका थिएनन्।

`येशूमा निकोदिमसको बारेमा भित्री ज्ञान थियो भनेर येशूले कसरी सुनाउनुभयो? हेर्नुहोस् यूहन्ना 3:1-21।`

प्रत्येक व्यक्तिको मनस्थिति येशूलाई थाहा छ। येशूले निकोदिमसलाई दिनुभएको जवाफ आकस्मिक वा अपेक्षा नगरिएको हुन सक्छ। तर कुन विषयवस्तु निकोदिमसको दिमागमा थियो सो उहाँले सिधै भन्नुभएको थियो। अन्य जाति वा गैर÷यहूदीहरूले धर्म र मन परिवर्तन गर्नु आवश्यक छ भनेर यहूदीहरूले सोचेतापनि तिनीहरू चुनिएका जाति भएतापनि तिनीहरू पनि परिवर्तन भएको अनुभव गर्नुपर्छ भनेर येशूले औँल्याउनुभएको थियो। कोही मानिस जन्मजात मुक्ति पाएर जन्मेको हुँदैन।तिनीहरू जुनसुकै जाति वा चर्चमा आवद्ध भएर हुर्किएतापनि व्यक्तिगत आमूल परिवर्तन हुनु आवश्यकता छ वा अनुभव गर्नु पर्दछ।

यहूदीहरूको सम्पदा धेरै गज्जबको छ। तिनीहरू अब्राहमका सन्तानबाट आएका थिए। त्यसले गर्दा तिनीहरूमा धेरै फाइदा र विशिष्ट ज्ञानहरू छन् (रोमी ३:१,२), यसमा कुनै प्रश्‍न छैन। तर यहूदीहरू बंशबाट मात्र आएका भनेर मुक्तिको निम्ति सहभागी हुन पर्याप्‍त छैन भनेर येशूले ठोकुवा गर्नुभएको थियो। यहूदीहरूको धर्मगुरु र शासक भएर पनि माथिबाट पुनर्जन्म पाउनु आवश्यक छ भन्ने धारणा निकोदिमसलाई पचाउनै सार्‍हो भएको थियो।

आत्मज्ञानमा निकोदिमस कस्तो कम वा अज्ञान थियो भनेर येशू निकोदिमससँग सामना गर्नुभयो, "के तिमी इस्राएलीहरूका धर्मगुरु होइनौ? यी कुराहरू तिमीलाई थाहा छैन र?" यूहन्ना ३:१०। तिमी सबैको मान्य उच्च गुरु भएर पनि, यदि कुरा पनि तिमीलाई थाहा छैन? येशूले उनलाई हप्‍काउनुहुँदा उनी स्तब्द भएको हुनुपर्छ।

येशूको बारेमा निकोदिमसको धारणा जे भएतापनि पछि गएर उनले येशूका चेलाहरूको पक्षमा बोलेका थिए (यूहन्ना १९:३९)।

`अहिले नै "नयाँ गरि जन्मनु वा पुनर्जन्म पाउनु" भनेको के हो? यस विषयलाई येशूले किन जोड गर्नुभयो?`