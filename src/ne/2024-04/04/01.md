---
title:  येशू ख्रीष्ट नै मसिह हुनुहुन्छ भनेर ठम्याउने साक्षीहरू
date:   19/10/2024
---

### यस अध्यायमा मूल पदहरू
यूहन्ना १:१९÷२३; यशैया ४०:१÷५; यूहन्ना १:२९÷३७; रोमी ५:६; यूहन्ना १:३५÷३९; यूहन्ना १:४३÷५१; यूहन्ना ३:१÷२१।

> <p>यस अध्यायको मूल सार पद</p>
> "येशूले तिनलाई जवाफ दिनुभयो, “साँच्‍चै म तिमीलाई भन्‍दछु, कोही नयाँ गरी जन्‍मेन भने उसले परमेश्‍वरको राज्‍य देख्‍न सक्‍दैन।” यूहन्ना 3:3।

आफ्नो बारेमा येशूले गर्नुभएका दावीहरूलाई प्रमाणित गर्न उहाँले बाइबलबाट नै शक्तिशाली वा प्रभावकारी प्रमाणहरू मानिसहरूलाई उपलब्ध गराउनुभएको थियो। उहाँले यो दावी गर्नुभएको थियो, "म ठोकुवा गरेर तिमीहरूलाई भन्‍दछु, जसले विश्‍वास गर्छ त्‍यससित अनन्‍त जीवन छ।"यूहन्ना 6:47।

तर त्यो भन्दा अझ बढी छ। उहाँले पानीलाई स्वादिलो रसमा परिणत गर्नुभएको थियो; केही रोटीहरू मात्रले उहाँले हजारौँलाई ख्वाउनुभएको थियो; उहाँले प्रतिष्ठित व्यक्तिको छोरोलाई निको पार्नुभएको थियो; जन्मैदेखिको अन्धोलाई उहाँले दृश्य दिनुभएको थियो; वर्षौँसम्म पक्षाघातले पिडित मानिसलाई बेथसैदाको पोखरीनिर पुनर्स्वास्थ दिनुभएको थियो; मरेको लाजरसलाई बिउँताउनुभएको थियो। येशू को हुनुहुन्छ भनेर उहाँका अलौकिक कामहरूको बारेमा साक्षी दिन यूहन्नाले समाजका विभिन्न वर्गहरूलाई आह्वान गर्दछन्। तिनीहरूमा यहूदी, अन्य जाति वा गैर÷यहूदी, धनी, गरिब, पुरुष, स्त्री, शासकहरू, सर्वसाधारण जनताहरू, शिक्षित, अशिक्षित र धर्मगुरुहरू छन् जसले येशू को हुनुहुन्छ भनेर गवाही दिन माग गर्दछ।

यूहन्नाले त परमेश्वर पिता र धर्मशास्त्रहरूसँग माग गर्दछन् कि येशूको परिचय दिन प्रमाण दिऊन्।

बप्‍तिस्मा दिने यूहन्नाका शक्तिशाली, प्रभावकारी र उल्लेखनीय गवाहीको बारेमा यस अध्यायमा नियाल्नेछौँ। उहाँको बारेमा साक्षी दिन अरूहरू पनि उभिएका थिए: आन्द्र्र्यु र पत्रुस, फिलिप र नथानेल, र अपेक्षा नगरिएको प्रभावकारी साक्षी फरिसी पण्डित वा धर्मगुरु निकोदिमस। आन्द्र्युसँग अर्को चेला पनि थिए जुन यूहन्ना १:३५,४०मा उल्लेख गरिएको छ। तर अर्को साक्षी छायाँहरूको पछाडी उभिएका छन्, त्यो हो सुसमाचारका लेखक यूहन्ना आफैँ।