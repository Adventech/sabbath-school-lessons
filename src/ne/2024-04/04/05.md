---
title:  फिलिप र नथानेल
date:   23/10/2024
---

`यूहन्ना १:४३÷४६ पढ्नुहोस्। फिलिपले येशूमाथि आफ्नो आस्था प्रकट गरेका थिए। त्यो छिट्टै किन भयो?`

फिलिप, आन्द्र्यु र पत्रुस बेथसैदा सहरबाट आएका थिए। उनले उनको साथी नथानेललाई भेटे र उनलाई येशूको बारेमा बताए। बप्‍तिस्मा दिने यूहन्नाले येशूलाई "परमेश्वरको थुमा," भनेर सम्बोधन गरेका थिए। आन्द्र्युले पत्रुसलाई "हामीले मसीहलाई भेट्यौँ," भनेका थिए। तर फिलिपले येशूको बारेमा भनेकि मोशा र अगमवक्ताहरूले लेखेका येशूलाई हामीले भेट्टायौँ तर उनले "नासरथका येशू," भनेर थपेका थिए। नासरथको येशू भन्ने वित्तिक्‍कै फिलिपको साथीले आफ्नो नाक खुम्च्याए।

सानो गाउँ नासरथको बारेमा नथालेनको पूर्वाग्रह थियो भनेर देखाउँछन्। त्यस्तो पिछडिएको गाउँबाट राजा कहाँ आउँछ भन्ने उनको धारणा थियो। पूर्वाग्रह भएको मानिसका आँखाहरू सजिलै बन्द हुन्छन्। तिनीहरूले अरूहरूको मूल्य थाहा हुँदैन। नथानेलको मनस्थिति फिलिपले बुझेको हुनुपर्छ। उनको पूर्वाग्रह कुनै धार्मिक वा दार्शनिक तर्क वितर्क गरेर होइन तर आफैले व्यक्तिगत रूपमा अनुभव गरेर सत्य के हो भनेर जान्नु हो। उनले केवल यति मात्र भने, "तिमी आफै आएर हेर।" नथानलले ठिक त्यही गरे। उनी गए र येशूलाई आफैले देखे।

`यूहन्ना १:४७÷५१ पढ्नुहोस्। नथानेल को हो भनेर येशूले भनेपछि उनको जवाफमा येशूको बारेमा धारणा कसरी परिवर्तन गरे?`

फिलिपको आग्रहलाई नथानेलले कस्तो जवाफ दिए सो पद ४६ र ४७को बीचमा लेखिएको छैन। त्यो त निर्णायक विस्तृत जानकारी थियो। उनी उठे र आफैँ हेर्न गए। फिलिपसँगको उनको मित्रता पूर्वाग्रह भन्दा बलियो थियो। त्यस क्षणदेखि उनको जीवन परिवर्तन भएको थियो।

येशूले नथानेलको बारेमा मिठो बोली बोल्नुभएको थियो। उनी मनमा छल नभएको इस्रायली हो भनेर उहाँले बताए (यूहन्ना १:४७)। येशू प्रति नथानेलको धारणाभन्दा बिपरित थियो (यूहन्ना १:४६)। नथानेलले छक्‍क परेर येशूलाई प्रत्यत्तर दिन्छन्। उनले येशूलाई कहिल्यै पनि देखेका थिएनन्।

उनलाई अञ्‍जिरको रूखमुनि बसिरहेको येशूले देखेको बताए। यही सानो भनाइले नथानेलको मन परिवर्तन भयो। ईश्‍वरीइय ज्ञानचक्षुले नथानेल प्रार्थना गरिरहेको देखेका थिए। रूखमुनि सत्यको बारेमा ध्यान गर्दै थिए (द डिजाएर अभ एजेज, पृ॰ १४०,१४१)। अनि नथानेलले येशूलाई अत्यन्त उच्च ओहोदाले वर्णन गर्दै सम्बोधन गर्छन्। उनले येशूलाई रब्बी, परमेश्वरको पुत्र, र इस्राएलका राजा। येशूले गर्नुभएको सानो प्रकटले विश्‍वासको महान् आधार कसरी प्रकट गर्न पुगे सो सोच्नु लायकको छ।