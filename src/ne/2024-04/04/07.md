---
title:  थप जानकारी
date:   25/10/2024
---

द डिजाएर अभ एजेजको पृ॰ १६७÷१७७को "निकोदिमस।"

"निकोदिमसले धर्मशास्त्रलाई नयाँ तरिका अपनाएर खोजनीति गरेका थिए। कुनै सिद्धान्त वा धारणाको बारेमा तर्कवितर्क गर्न होइन, उनमा आत्मिक जीवन पाउन सो गरेका थिए। जब पवित्र आत्माको अगुवाइमा आफूलाई सुम्पे तब उनले परमेश्वरको राज्यलाई देख्‍न सक्ने भएका थिए...

"विश्‍वास वा परमेश्वरमाथि आस्था राख्दा हामीले परमेश्वरको अनुग्रह प्राप्‍त गर्छौँ। तर हाम्रो आस्था वा हामीमा भएको विश्‍वास आफै हाम्रो मुक्तिदाता होइन। यो हात हो जसले ख्रीष्टलाई पक्रन्छ। उहाँका सदगुणहरूलाई विश्‍वासद्वारा नै अपचलन गरिन्छ। उहाँका गुण नै हाम्रो पापलाई हटाउँछ। सही पश्‍त्ताप ख्रीष्टबाट आउँछ र सही क्षमा पनि उहाँबाट नै आउँछ।

"तब, हामीले मुक्ति कसरी पाउछौँ त? 'जसरी मोशाले सर्पलाई उजाडस्थानमा उचाले,' त्यसरी नै मानिसको पुत्र उचालिएको छ। कोही मानिस सर्प रूपि सैतानले मानिसहरूलाई अनेकौँ उपायद्वारा तोक्दछ वा पापमा फसाएर धोखामा पार्छ त्यसले येशूलाई हेर्नु पर्छ र जिउनु पर्दछ। 'लौ हेर परमेश्वरको थुमा, जसले संसारको पापलाई उठाइ लान्छ।' यूहन्ना १:२९। क्रूसबाट चम्किरहेको ज्योतिले परमेश्वरको प्रेमलाई प्रकट गर्दछ। उहाँको प्रेमले हामीलाई उहाँतिर तानि रहेको छ। यदि परमेश्वरले हामीलाई तान्नुभएको समयमा हामी बेवास्ता गरेनौँ भने हामीलाई क्रूसको पाऊमा पुर्‍याउँछ। हाम्रा पापहरूको निम्ति हामी पश्‍चात्ताप गर्नेछौँ। हाम्रै पापले मुक्तिदातालाई क्रूसमा टाँगिएको थियो भनेर महसुस गर्नेछौँ। अनि हामीमा भएको विश्‍वासलाई माध्यम बनाएर परमेश्वरको पवित्र आत्माले हामीलाई नयाँ जन्म दिलाउँछ। हाम्रा सोचबिचार, चाहना, आकाँक्षाहरूलाई ख्रीष्टको चाहना अनुसार चलाइनेछ। हाम्रा हृदय, दिमाग येशूको स्वरूपमा सृष्टि हुन्छ। उहाँले नै सबै थोकलाई आफ्नो बशमा पार्न काम गर्नुहुनेछ। अनि परमेश्वरका दश आज्ञाहरू मानिसका हृदय, चेतना र दिमागमा कोरिन पुग्छ, र हामीले ख्रीष्टसँग यो दावी गर्न सक्छौँ, 'तपाईँका इच्छा बमोजिम म चल्न असाध्ये मन पराउनेछु।' भजन ४०:८।" द डिजाएर अभ एजेज्, पृ॰ १७५,१७६।

**चिन्तनमनन**:

`बप्‍तिस्मा दिने यूहन्ना येशूको निम्ति बाटो तयार गर्न आएका थिए। मानवीय दृष्टिकोणमा उनको सेवाकार्य कतिको सफल भएको तपाईँ पाउनुहुन्छ? आत्मिक परिवेशमा सफलता भनेको के हो? त्यो पनि सोच्नुहोस्।`

`पछि आएर बप्‍तिस्मा दिने यूहन्नाले हृदयदेखि येशूको बारेमा केही शङ्का गरेका थिए (मत्ती ११:२,३; लूका ७:१९)। यो शङ्का उनमा कसरी उब्ज्यो? जेभएतापनि हामी विश्‍वासमा अडिग हुनुपर्छ भनेर त्यसबाट हामी कसरी सिक्ने?`

`निकोदिमस जस्तो बाइबलमा धुरन्धर विद्वान कुनै चर्च वा एडभेन्टिस्ट चर्चको अगुवा पनि आत्मज्ञानमा कतिको अल्पज्ञान हुने रहेछ भन्ने धारणालाई चिन्तन गर्नुहोस्। येशू र निकोदिमसको बीचमा भएको छलफलबाट हामीले के पाठहरू सिक्न सक्छौँ?`