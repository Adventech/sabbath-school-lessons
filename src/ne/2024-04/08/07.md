---
title:  थप जानकारी
date:   22/11/2024
---

द डिजाएर अभ एजेजको पृ॰ ६६२÷६६०को "लेट नट योर हर्ट बी ट्रोबुल्द"।

"परमेश्वरका अनमोल र सुनौलो सम्पत्ति जस्तो सत्य यहूदी जातिलाई सुम्पिएको थियो। यहूदीहरूको आर्थिक व्यवस्थापन स्वर्गको लालमोहर लगाएको थियो। यसलाई येशू ख्रीष्ट आफैले स्थापना गर्नुभएको थियो। विभिन्न प्रतिक र चिन्हहरूद्वारा मुक्तिका महान् सत्यहरूलाई उघारेका छन्। तैपनि जब येशू आउनुभयो तब ती सबै प्रतिक र चिन्हहरूले औँल्याएको येशूलाई ती धर्मगुरुहरूले चिन्न सकेनन्। तिनीहरूकै हातमा परमेश्वरको वचन थियो अझ लिखित रूपमा। तर तिनीहरूका परम्परा वा सनातनको नाउँमा एक पुष्टादेखि अर्को पुष्टा र बाइबलको मानवीय वाख्याको कारणले येशूमा भएको सत्यलाई तिनीहरूबाट लुकाइको थियो। पवित्र शास्त्रको आत्मिक ज्ञान हराएको थियो। ज्ञानका सबै भन्डारहरू तिनीहरूको सामु खुला गरिएको थियो तर तिनीहरूलाई थाहा थिएन।

"यथार्थमा भन्ने हो भने परमेश्वरले उहाँको सत्यलाई मानिसहरूबाट छिपाउनुहुन्न। तिनीहरूको आफ्नै काम, व्यवहार, निर्णयले परमेश्वरका सत्यहरूलाई ढाकछोप गरिरहेकाछन्। आफू मसीह हुँ भनेर यहूदी जातिलाई प्रशस्त प्रमाणहरू येशूले दिनुभएको थियो। तर उहाँका शिक्षा केवल सुन्ने मात्र नभएर तिनीहरूको जीवनमा निर्णायक परिवर्तन गर्न माग गर्दछ। यदि तिनीहरूले येशूलाई ग्रहण गरे तिनीहरूले परम्परा वा सनातनको नाउँमा हृदयमा सजाइ राखेका सिद्धान्त र नीतिहरूलाई त्याग्नुपर्दथ्यो। तिनीहरूको स्वार्थी, आफ्नो भाउ खोज्ने, अरूलाई दवाउने अधर्मी व्यवहारलाई तिनीहरूले हुत्तै फ्याँक्नु पर्दथ्यो। अपरिवर्तनशील, अतुलनीय र अनन्तको सत्यलाई ग्रहण गर्न मानिसले आफ्नो अहँलाई त्याग्नै पर्छ। त्यसकारण, ख्रीष्टमा स्थापित भएको सत्यलाई परमेश्वरले प्रमाणित नै गर्नुभएतापनि ती गुरुहरू वा जातिले ग्रहण गर्न चाहेनन्। तिनीहरूले पुरानो करारलाई विश्‍वास गर्छु भनेर दावी गरेतापनि धर्मशास्त्रबाट येशूको जीवन र चरित्रलाई देखाएको सत्यलाई तिनीहरूले ग्रहण गर्न सकेनन्। यदि तिनीहरू येशूतिर लागेर जीवन परिवर्तन गरियो भने तिनीहरूका दर्शन, पूर्वअनुमान, परम्परा, मानिसहरूबाट पाउने सम्मान वा कदर तिनीहरूले गुमाउनेछन् भन्ने त्रासमा तिनीहरू परिरहेका थिए। तिनीहरूको माझमा सुसमाचारका अथाह सम्पत्ति, बाटो, सत्य र जीवन थियो, तैपनि स्वर्गले प्रदान गर्न सक्ने सबभन्दा महान उपहारलाई ग्रहण गर्न त्यस यहूदी जातिले अस्वीकार गरे।"÷एलेन जी॰ ह्वाइट, क्राइष्ट अबजेक्ट लेसनस्, पृ॰ १०५।

**चिन्तनमनन**:

`येशूको बारेमा गरिएका भविष्यवाणीहरू पूरा भएको थाहा पाउँदा हाम्रो आस्था उहाँमा कसरी निर्माण हुन्छ?`

`येशूलाई विश्‍वास नगर्न धार्मिक अगुवाहरूमा भएका केही बाधाहरू सोच्नुहोस्। आज पनि ती नीतिहरू हाम्रो समाजमा कसरी प्रकट भइरहेकाछन्?`

`तपाईँको आस्था केमा अडिएको छ सो तपाईँले व्यक्तिगत हिसाबले हेर्नुहोस्। तपाईँको विश्‍वास अझ बलियो बनाउन के के कदमहरू तपाईँले चाल्न सक्नुहुन्छ?`

`बाइको आधिकारिता वा अख्‍तियारको बारेमा तपाईँको धारणा के छ? हामीलाई शङ्कामा घचेटिने र बाइबलको आधिकारितालाई न्युनीकरण गर्ने कुनै पनि तत्वलाई हामीले किन अस्वीकार गर्नुपर्छ र त्यसबाट हामी सजग हुनुपर्दछ?`