---
title:  धर्मशास्त्रको आधिकारिक भूमिका
date:   18/11/2024
---

येशू मसीह नै हुनुहुन्छ भनेर प्रमाणित गर्न यूहन्नाले विभिन्न विशेष चिन्ह र गवाहीहरू प्रस्तुत गरेर औँल्याएका थिए। येशू ख्रीष्टको कामलाई पुष्टि गर्न पुरानो करारका अख्तियार, दावी र उहाँको बारेमा गरेका भविष्यवाणीहरू पनि हेर्नुपर्छ भनेर यूहन्नाले मानिसहरूलाई अनुरोध गरेका थिए। यूहन्नाको सुसमाचारमा मात्र होइन सम्पूर्ण नयाँ करारको केन्द्र पुरानो करार हो। येशूको कामको आधिकारिक पुष्टि, उहाँ को हुनुहुन्छ, उहाँ कहाँबाट आउनुभएको हो, उहाँले के गर्नुभयो, र उहाँले के गर्नुहुनेछ ती सबै धर्मशास्त्रकै आधारमा थिए। त्यो धर्मशास्त्र हो पुरानो करार।

`पुरानो करार वा धर्मशास्त्रको आधिकारकताको बारेमा येशूको मनस्थिति कस्तो थियो? हेर्नुहोस् यूहन्ना ५का केही पदहरू:38-47`

आफू को हुँ भनेर प्रमाणित गराउन येशूले बारम्बार धर्मशास्त्रको आधिकारिकतालाई औँल्याउनुभएर उहाँको बारेमा साक्षी दिने त्यही हो भनेर जिकिर गर्नुभएको थियो। आफूलाई औँल्याउन र आफूले के काम गरेको छ त्यसको पुष्टि गर्न येशूले पुरानो करारलाई नै प्रयोग गर्नुभएको थियो। उदाहरणमा उहाँले गन्ती २१:५÷९ को घट्ना लिनुहुन्छ जसमा लेखिएको छ, "5 तब तिनीहरूले परमेश्‍वर र मोशाको विरुद्धमा यसो भन्‍न लागे, “यस उजाड़-स्‍थानमा मर्न हामीलाई तपाईंहरूले किन मिश्रदेशबाट ल्‍याउनुभयो? यहाँ रोटी छैन, यहाँ पानी पनि छैन। यस तुच्‍छ खानेकुरादेखि त हामीलाई वाक्‍कै लागिसक्‍यो।” 6 तब परमप्रभुले ती मानिसहरूका बिचमा विषालु सर्पहरू पठाइदिनुभयो, र सर्पले मानिसहरूलाई डसे, र इस्राएलीहरूका धेरै जना मरे। 7 अनि मोशाकहाँ आएर मानिसहरूले भने, “परमप्रभु र तपाईंको विरुद्धमा बोलेर हामीले पाप गरेका छौं। उहाँले हामीबाट यी सर्पहरू हटाइदिऊन्‌ भनी परमप्रभुलाई प्रार्थना गर्नुहोस्‌।” तब मोशाले ती मानिसहरूका निम्‍ति प्रार्थना गरे।

8 परमप्रभुले मोशालाई भन्‍नुभयो, “तिमीले विषालु सर्पको एउटा प्रतिमा बनाएर त्‍यसलाई एउटा खामामा झुण्‍ड्या। सर्पले डसेकाहरूले त्‍यसलाई हेरेपछि तिनीहरू बाँच्‍नेछन्‌।” 9 तब मोशाले एउटा काँसाको सर्प बनाएर त्‍यसलाई एउटा खामामा झुण्‍ड्याए। सर्पले डसेका सबैले काँसाको सर्पलाई हेरेपछि बाँचे।"

यसैलाई औँल्याएर येशूले धर्मगुरु निकोदिमसलाई यसरी सम्झाउनुभएको थियो: " 14 जसरी मोशाले उजाड-स्‍थानमा सर्पलाई उचाले, त्‍यसरी नै मानिसको पुत्र उचालिनुपर्छ, 15 र जस-जसले उहाँमाथि विश्‍वास गर्छ, त्‍यसले अनन्‍त जीवन पाउँछ।" यूहन्ना 3:14-15। येशूले पुरानो कथालाई ल्याउनुभएको होइन यसले आफूलाई नै औँल्याएको हो भनेर पुष्टि गर्नुभएको थियो। कथाले के भन्न खोजेको हो, त्यसको आधिकारिक व्याख्यालाई उहाँले आफूतिरै सोझ्याउनुभएको थियो।

येशू मात्र होइन, अरूले पनि यहाँको बारेमा पुरानो करारलाई औँल्याएका थिए। यूहन्नाको पुस्तकको सुरुमा फिलिपले भनेका थिए, "फिलिपले नथानेललाई भेट्टाएर भने, “जसको विषयमा मोशाले व्‍यवस्‍थामा र अगमवक्ताहरूले पनि लेखेका थिए, योसेफका पुत्र नासरतका येशूलाई हामीले भेट्टाएका छौं।” यूहन्ना 1:45।

`देहायका पदहरू पढ्नुहोस्। धर्मशास्त्रको अख्तियार वा आधिकारिकतालाई येशू र यूहन्नाले कसरी बुझेका थिए? हाम्रो आस्थामा धर्मशास्त्र बाइबलले कस्तो निर्णायक भूमिक खेल्ने रहेछ भनेर ती पदहरूले हामीलाई कसरी सम्झाउँछ? हेर्नुहोस्, यूहन्ना 13:18; यूहन्ना 17:11-12 र यूहन्ना 19:23-37।`

`बाइबलको आधिकारिकता वा अख्तियारलाई न्युनिकरण गर्न वा पन्छाउन के के शक्तिहरू लागेका छन् जसले गर्दा बाइबलप्रति हाम्रो आस्थालाई कमजोर बनाउन प्रयास गर्दछ? सोच्नुहोस्।`