---
title:  चिन्हहरू, अलौकिक कामहरू र उहाँका सेवाकार्यहरू
date:   17/11/2024
---

येशू मसीह नै हुनुहुन्छ भनेर विशेष अलौकिक वा आश्‍चर्य कामहरूद्वारा यूहन्नाले उल्लेख गरेका थिए। तर त्यसको थपमा चिन्ह, सेवाकार्य र अलौकिक वा आश्‍चर्य कामहरूको बारेमा यूहन्नाले विस्तृत विवरण प्रस्तुत गरेका छन्।

आश्‍चर्य, अलौकिक, चकित पार्ने कामहरू गर्‍यो भन्दैमा तिनीहरूले येशू नै मसीह हुनुहुन्छ भनेर प्रमाण गर्दैन, किनभने धेरै अगमवक्ता र कतसिउ समयमा मानिसहरूलाई आफूतिर आकर्षित गराउन कठित वा झुठो अगमवक्ता, धर्मगुरु आदिहरूले पनि अचम्म काम गरेर देखाएका छन्। यूहन्नाले उल्लेख गरेका चिन्हहरूमा येशू अलौकिक, चमत्कार वा आश्‍चर्य काम गर्ने महापुरुष मात्र भनेर औँल्याएका छैन।

जुन चिन्हहरू यूहन्नाले लेखे तिनीहरूले येशूका विशेष गुण वा स्वभावलाई औँल्याएर उहाँ नै मसीह हुनुहुन्छ भनेर देखाएका छन्। त्यति मात्र नभएर उहाँ परमेश्वर पिताबाट नै आउनुभएको हो भनेर उनले प्रमाणित गर्न खोजेका छन्।

`विभिन्न चिन्हहरूलाई मध्यनजरमा राखेर देहायका पदहरू पढ्नुहोस्। तिनीहरूले येशू र परमेश्वर पिताको बिचमा कस्तो सम्बन्ध छ भनेर कसरी खुलाइएको छ? हेर्नुहोस् यूहन्ना ५का केही पदहरू:17, १९-23, 36-38।`

आफू परमेश्वर पितासँग सहमत भएर काम गरिरहेको छ भनेर येशूले विभिन्न चिन्ह वा कामहरूद्वारा प्रकट गर्नुभएको थियो। उहाँकै कामले पिता उहाँसँग र उहाँ पितासँग छ भनेर प्रमाणित गरेका थिए (यूहन्ना १०:३८, १४:१०,११)।

यस संसारमा येशू आउनुभएको लक्ष नै उहाँलाई पठाउनेका कामहरू गर्नु हो। ती कामहरूले संसारलाई परमेश्वरको महिमा गराउँछ साथै उहाँकै कामहरूले उहाँ पिताबाट आउनुभएको हो भनेर स्पष्ट रूपमा गवाही दिएका थिए।

यद्यपि, उहाँका प्रभाकारी र शक्तिशाली चिन्ह र गवाहीहरूको बाबजुद पनि कति मानिसहरूले उहाँलाई विश्‍वास नगर्न निर्णय गरेका थिए।

`धार्मकि अगुवाहरूले येशूलाई आफ्ना जिज्ञासा राखेका थिए र उहाँले तिनीहरूको बारेमा आफ्नो स्पष्ट धारणा पनि राख्‍नुभएको थियो,"24 यहूदीहरूले उहाँका चारैपट्टि भेला भएर सोधे, “कहिलेसम्‍म तपाईं हामीलाई दोधारमा राख्‍नुहुन्‍छ? तपाईं ख्रीष्‍ट हुनुहुन्‍छ भने हामीलाई स्‍पष्‍ट भनिदिनुहोस्‌।” यूहन्ना 10:24-30।`

यदि येशूले सिधै आफू मसीह हुँ भनेर घोषणा गर्नुभएको भए ती धार्मिक अगुवाहरू उहाँमाथि जाइ लागेर धुलोपिठो गर्दथे। त्यो थाहा पाएर येशूले तिनीहरूलाई आफ्नो कामतिर औँल्याउनुभएको थियो। यदि उहाँ नै ख्रीष्ट हुनुहुन्छ भनेर भन्नुभएको भए तिनीहरूले सरासर उहाँलाई अस्वीकार गर्न सक्थे। तर उहाँले गर्नुभएका चिन्हहरू, कामहरू र अलौकिक वा आश्‍चर्यका कामहरूलाई तिनीहरूले कसरी अस्वीकार गर्न सक्थे र? उहाँका ती कामहरूले नै उहाँ कहाँबाट आउनुभएको हो भन्ने सबूत प्रमाण दिएका थिए।

`यहूदी वा अन्य धर्मगुरुहरूको जस्तो हामी पनि कठोर हृदय नहुनबाट हामी कसरी जोगिने? कुन तरिकाहरूबाट हामीले पनि हाम्रो जीवनमा परमेश्वरको कामसँग हामी कुष्टि खेलिरहेका छौँ होला?`