---
title:  मुनिबाट
date:   21/11/2024
---

येशू नै मसीह हुनुहुन्छ भन्ने प्रतिज्ञा गरिएको महान् आशा यहूदी जातिले हेरिरहेको थियो भन्ने धारणाको अध्ययन यूहन्नाले अहिलेसम्म दिएको हामीले गर्‍यौँ। यद्यपि, यहूदी धर्मका अगुवा, पण्डीत, पुजारी, महापुजारी वा मानिसहरूलाई आत्मिक रूपमा अगुवाइ गर्ने बाइबलका विज्ञहरू नै येशूका महान् शत्रु हुन पुगेको थियो।

किन त?

`यूहन्ना ८:१२÷३० पढ्नुहोस्। येशू र ती धर्मका अगुवाहरूको बिचमा के महान् मतभेद भएको थियो? धेरैले उनलाई अश्‍वीकार वा तिरस्कार किन गरे भनेर कुन पदहरूले तपाईँलाई बुझाउँछ?`

ती धर्मगुरुहरूले न त उहाँलाई न त उहाँका पितालाई चिनेका छन् भनेर येशूले ठोकुवा गर्नुहुन्छ (यूहन्ना ८:१९)। तिनीहरूले दुवै थाहा पाउनुपर्ने हो तर ती मानिसहरू आफ्नो मात्र भाउ खोज्ने भएकोले आफूले आफैलाई धोका दिइरहेका थिए। तिनीहरू आफ्नै धर्मकर्म, विधि, परम्परा, संस्कृति, संस्कार, धारणा, विद्या वा दर्शनहरूमा लटपटिएका थिए कि तिनीहरूकै अगाडि येशूले धेरै अलौकिक वा आश्‍चर्य कामहरू गर्नुभएतापनि वा जे सिकाएतापनि र शक्तिशाली रूपमा परमेश्वर पिता प्रकट हुनुभएतापनि तिनीहरूले अझै पनि उहाँलाई अस्वीकार वा तिरस्कार गरेका थिए। किन त?

येशूले तिनीहरूको बारेमा यसरी भण्डाफोर गर्दै आफ्नो बारेमा जानकारी दिनुभएको थियो, “तिमीहरू तलका हौ। म माथिको हुँ। तिमीहरू यस संसारका हौ। म यस संसारको होइनँ।" यूहन्ना 8:23। अर्थात् तिनीहरू जतिसुकै धर्मशास्त्रका विद्‍वानहरू र देखावटी रूपमा धेरै धर्मी देखाएतापनि तिनीहरू तिनीहरू सचमुच रूपमा आत्मिक र ईश्‍वरीय वा धर्मात्मा होइनन् रे! यस विषयमा पावलले पनि यसरी समर्थन गर्छन्, " भक्तिको भेषचाहिँ लिने, तर त्‍यसको शक्तिलाई इन्‍कार गर्ने हुनेछन्‌।" 2 तिमोथी 3:5। तिनीहरूको चरित्र र व्यवहारले बाहिरी रूपमा धर्मी देखाएतापनि तिनीहरू भित्री रूपमा खोक्रा हुन्। तिनीहरूले आफ्नो विवेकले के विश्‍वास गरिरहेको छ सो तिनीहरूलाई नै थाहा छैन।

यो कुनै नयाँ कुरो होइन: "परमप्रभुले यसो भन्‍नुहुन्‍छ, “यी मानिसहरू मुख देखाउन मेरो नजिक आउँछन्‌ र ओठले मेरो आदर गर्छन्‌, तर तिनीहरूको हृदय भने मदेखि टाढ़ा छ। मप्रतिको तिनीहरूको आराधना केवल मानिसहरूले सिकाएका विधिहरू हुन्‌।" यशैया 29:13। परमेश्वरको यो धारणालाई येशूले शताब्दीयौँ पछि यसरी प्रतिध्वनी गर्नुभएको थियो, " 6 तब उहाँले तिनीहरूलाई भन्‍नुभयो, “यशैयाले तिमी कपटीहरूका विषयमा ठीकसँग यसरी अगमवाणी गरे, जस्‍तो लेखिएको छ, ‘यस जातिले मलाई ओठले मात्र आदर गर्छ, तर तिनीहरूको हृदय मदेखि टाढ़ा छ। 7 तिनीहरू व्‍यर्थमा मेरो उपासना गर्दछन्‌, तर तिनीहरूका शिक्षा मानिसहरूले सिकाएका विधि मात्र हुन्‌।’ 8 तिमीहरू परमेश्‍वरको आज्ञालाई त्‍यागेर मानिसहरूका परम्‍परा मान्‍छौ।” मर्कूस 7:6-8। तिनीहरूका मानवीय शिक्षादीक्षा, परम्परा, संस्कार, विद्या र दर्शनहरू यस संसारका थिए (यूहन्ना ८:२३)। येशूले आफ्नो बारेमा यसरी ठोकुवा गर्नुभएको थियो, "म यस संसार वा पृथ्वीको त हुँदै होइन।" यूहन्ना ८:२३। ती मानिसहरू आफूले आफैलाई धोका दिने त खराब नै छ, तर दु:खलाग्दो त यो छ कि तिनीहरू आफू मात्र होइन अरूलाई पनि धोका दिइरहेका छन् र बराली रहेका छन्। तैपनि, यूहन्नाले लेख्‍दछन् कि धेरैले उहाँलाई विश्‍वास गरे। येशू र धर्मगुरुहरूको वादविवादमा धेरै प्रभावित भएका थिए।

धर्मको नाउँमा खराब नेतृत्व अवस्थित भएतापनि धेरै मानिसहरू ती धर्मगुरुहरूभन्दा प्रगतिशील भएर येशूलाई चिन्न सक्षम् भएका थिए।

`धार्मिक अगुवाहरू र येशूको बिचमा भएको वार्तालाभले तपाईँ के सिक्न सक्नुहुन्छ? हामी पनि यस संसारको होइन तर माथिबाट हुन कसरी रोज्ने?`