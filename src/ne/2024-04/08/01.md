---
title:  पुरानो करारका भविष्यवाणीहरू पूरा हुनु
date:   16/11/2024
---

### यस अध्यायमा मुख्य पदहरू
यूहन्ना ५:१७,२०,३६÷४०,४६,४७; यूहन्ना १३:१८; यूहन्ना १७:१२; यर्मिया २:१३; जकरिया ९:९; यूहन्ना ८:१२÷३०।

> <p>यस अध्यायको मूल सार पद</p>
> “तर मसँग जो गवाही छ, त्‍यो यूहन्‍नाको भन्‍दा ठूलो छ। किनकि जुन कामहरू पूरा गर्न पिताले मलाई दिनुभएको छ, ती काम म गरिरहेको छु, अनि तिनैले मेरो विषयमा गवाही दिइरहेछन्‌ कि पिताले मलाई पठाउनुभएको हो।" यूहन्ना 5:36।

येशूले के गर्नुभयो र के भन्नुभयो, त्यसले येशू नै ख्रीष्ट वा मसीह (हाम्माशियाक hammashiach) हुनुहुन्छ र उहाँ इस्राएलमा आउनुभएको थियो भन्ने ठोकुवा यूहन्नाको पुस्तकभरि बारम्बार गरेको हामीले अध्ययन गर्‍यौँ। धर्मशास्त्रमा भविष्यवाणी गरेकै अनुसार उहाँ यहूदी घरानमा जन्मिनु भएर यहूदी हुनुभएको थियो।

तैपनि यूहन्नाले लेखे, "उहाँ संसारमा हुनुहुन्थ्यो। संसार उहाँबाट नै सृष्टि गर्नुभएको थियो, तर संसारले उहाँलाई चिन्दै चिनेनन्।" यूहन्ना १:१०।

उहाँ संसारमा हुनुहुन्थ्यो, त्यो संसार उहाँले नै सृष्टि गर्नुभएको थियो तर संसारले उहाँलाई चिन्न सकेन? यो चकित पार्ने भनाइ हो। धेरै यहूदीहरूले उहाँको बारेमा थाहा पाउनु पर्ने भएतापनि थाहा पाएन भनेर यूहन्ना र अरू सुसमाचारका पुस्तकहरूमा उल्लेख गरेका छन्। उहाँ को हुनुहुन्छ भनेर उहाँले अलौकिक वा अचम्मका कामहरू गरेर चिन्ह देखाएतापनि धर्मै नाउँमा पनि कठोर हृदय भएका मानव जातिले उहाँ मसीह नै हुनुहुन्छ भनेर चिन्न सकेनन्। पुरानो करारले उहाँलाई औँल्याएतापनि धर्मले गर्दा अन्धो भएका यहूदी धर्मगुरु, पण्डित, शास्त्री र पुजारीहरूले उहाँलाई पचाउन सकेनन्।

येशू नै मसीह हुनुहुन्छ भन्ने थप प्रमाणहरू यूहन्नाले ठम्याएका यस अध्यायमा हामी हेर्नेछौँ। कतिपय मानिसहरूले उहाँलाई बेवास्ता वा तिरस्कार गरेतापनि उहाँ नै ख्रीष्ट हुनुहुन्छ भनेर अडान लिने कारणहरू हामी नियाल्नेछौँ।

तिनीहरूका भूलहरूले हामी के सिक्न सक्छौँ?