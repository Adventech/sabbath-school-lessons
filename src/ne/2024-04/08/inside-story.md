---
title:  मिसन कथा
date:   22/11/2024
---

### जर्जिया देशको राजधानी टिब्लिसीमा परमेश्वरको ठिक समय

जुरबले आफूलाई इसाई ठानेका थिए। तर उनको गर्ने धर्म नै भूतपूर्व सोभियतसङ्गको राज्य जर्जियामा रहेको क्याथोलिक गिर्जाघरभित्र रहेको वेदीमा दियो बाल्ने मात्र थियो। त्यो नै परमेश्वरसँगको सम्बन्ध हो भनेर उनले विश्‍वास गरेका थिए। उनीसँग बाइबल त थियो तर बाइबल पढ्नुपर्छ भन्ने ध्यान उनमा थियो। त्यो बाइबल केवल धुलो लागेको छ भनेर सफा गर्न मात्र उठाउँथे। चर्चमा धुप वा दियो बाले मात्र उनले आफ्नो धर्म पूरा भएको उनको सोचाइमा थियो।

तर एक दिन उनको अन्तरविवेकले उनलाई घचघचाउन थाल्यो, "यदि म इसाई हुँ भने मैले बाइबल किन नपढेको?" अनि उनमा बाइबल पढ्ने चाहना बढ्न थाल्यो। उनले बाइबललाई लिएर सुरुदेखि अन्तसम्मै पढे। उनले सातौँ दिनको साबथको बारेमा पहिलो पल्ट पढे। अचम्म मानेर उनले त्यसको बारेमा अरू जानकारीहरू अनलाइनमा पढे। उनले यु÷ट्युबमा करिब १००वटा प्रवचनहरू सुने। त्यसमा बाइबलकै अनुसार स्पष्ट रूपमा एक जना प्रचारकले बाइबल सिकाएका थिए। उनले भने कि आफू सेभेन्थ÷डे एडभेन्टिस्ट हुँ र आफ्नो चर्चमा दुई करोडभन्दा बेसी मानिसहरूले हप्‍ताको सातौँ दिन साबथलाई पालना गर्छन्।

जुरबले एडभेन्टिस्टको बारेमा कहिल्यै पनि सुनेका थिएनन्। जब उनले एडभेन्टिस्टको बारेमा सुने तब आफू पनि एडभेन्टिस्ट हुने चाहना हुन थाल्यो। जर्जिया देशका मानिसहरूले एडभेन्टिस्टहरू इसाई सम्प्रदायका होइनन् भनेर सोच्दछन्। उनले इन्टरनेटमा शनिबारमा आराधना गर्ने र बाइबल अनुसार सत्यहरू सिकाउने अर्को चर्च छ कि भनेर खोजे तर उनले जति खोजे पनि भेट्टाएनन्।

एक दिन साबथ बिहान जर्जियो राजधानी टिब्लिसीमा रहेको एडभेन्टिस्ट चर्चमा आइपुगे। चर्चको ढोका बाहिर उनी उभेर बसे। भित्र जाने कि नजाने भन्ने दोधारमा उनी थिए। तब ढोका खोलियो र कसैले उनलाई भित्र आउन अनुरोध गर्‍यो। भित्र चर्चमा जुरबले न्यानो सत्कार पाए। "के एडभेन्टिस्ट चर्चमा तपाईँ पहिलो पल्ट आउनुभएको हो?' कसैले सोध्यो। "हो, यो मेरो पहिलो पटक," भनेर जुरबले जवाफ दिए।

"कस्तो राम्रो, हाम्रो सुसमाचारीय कार्यक्रममा पनि आउनुहोस्," अर्कोले भन्यो। त्यही दिन बेलुकादेखि चर्चले सुसमाचारीय कार्यक्रम गर्ने योजना बनाएको थियो। बिहानको आराधना कार्यक्रममा जुरबले भाग लिए र बेलुका पनि सुसमाचारीय भेलामा भाग लिए। त्यस पछि उनी दुई हप्‍तासम्म हरेक बेलुका त्यस कार्यक्रममा सरिक भए। अनि उनले बप्‍तिस्मा लिए।

आज एक वर्षपछि ३६ वर्षका जुरबले परमेश्वरसँग नयाँ सम्बन्ध गाँसिएको छ। उनले दिनदिनै बाइबल पढ्छन् र आफ्नी श्रीमती र दुई छोराहरूले बाइबलको बारेमा सुनाउँछन्। तिनीहरू पनि उनीसँग साबथमा चर्च जान्छन्। सबै थोक कसरी मिल्न आयो भनेर थाहा पाउँदा जुरबलाई अचम्म लागेको छ÷बाइबल पढ्ने चाहना, अनलाइनबाट प्रचारकले साबथको बारेमा सिकाएको ज्ञान र उनको चर्चमा आएको र त्यही दिन सुसमाचारीय कार्यक्रम सुरु भएको।

उनी कुनै मिसनका प्रचारकको अग्रसर्तामा चर्च गएका थिएनन्। तर चर्चका सदस्यहरूले उनलाई गरिएको सत्कारले गर्दा आफू घरमा नै आएको अनुभव गरे।

"सबै थोक असलकै निम्ति हुने रहेछ," उनले बताए।

त्रैमासिक साबथको भेटीको भाग जर्जियाको स्वास्थ्य निकाय केन्द्र निर्माणको निम्ति गएको थियो।