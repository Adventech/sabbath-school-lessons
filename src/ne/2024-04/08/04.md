---
title:  'येशूको बारेमा पुरानो करारका भविष्यवाणीहरू: भाग १'
date:   19/11/2024
---

यहूदी धर्मका अगुवाहरूसँग आफ्नो पहिचानको बारेमा छलफल गर्नुहुँदा उहाँले धर्मशास्त्रको अख्तियार वा आधिकारिकतामा आफ्नो अडान लिनुभएको थियो। झट्ट हेर्दा उहाँले त्यो गर्नु अनावश्यक जस्तो देखिन्छ किनकि ती धार्मिक अगुवाहरूले धर्मशास्त्रमा विश्‍वास गर्दथे। तैपनि उहाँले तिनीहरूसँग धर्मशास्त्रको प्रभुत्वलाई जोर दिनुभएको थियो। तिनीहरूको हृदयमा जे भएतापनि उहाँले धर्मशास्त्र बाइबलबाट नै आफ्नो आगमन र लक्षलाई प्रमाणित गर्नुभएको थियो। तर ती धर्मगुरुहरूले तिनीहरूकै विवेकसँग कुस्ती खेलिरहेका थिए।

फेरि त्यसै समय, यूहन्नाले येशूलाई औँल्याइएका पुरानो करार उहाँमा पूरा भएको र उहाँ नै मसीह हुनुहुन्छ भन्ने प्रमाणहरू प्रस्तुत गरेका छन्। उहाँ नै धर्मशास्त्रमा प्रतिज्ञा गरिएको मसिह हुनुहुन्छ भनेर उनले जिकिर गर्दछन्।

यहाँ उल्लेख गरेका पदहरूमा नयाँ करार र पुरानो करार कसरी जोडिएका छन् भनेर देखाएको छ। येशू नै मसीह हुन् भनेर नयाँ करारले गरेको जिकिरमा पुरानो करारले कसरी समर्थन गर्दछ? हेर्नुहोस्:

`यूहन्ना 1:23 सँग यशैया ४०:३`

`यूहन्ना 2:16-17सँग भजन ६९:९`

`यूहन्ना ७:३७÷३८सँग यर्मिया २:१३`

`यूहन्ना १९:३६,३७ सँग गन्ती ९:१२`

`जकरिया 12:10।`

येशूको जीवन, मृत्यु, पुनरुत्थान र परमेश्वरको सिहाँसनमा जामुभएको येशू पुरानो करारकै भविष्यवाणीहरू पूरा भएका हुन् भने यूहन्नाले मात्र होइन पत्रुस, पावल, मर्कुस, लुका र नयाँ करारका सबै लेखकहरूले पवित्र आत्माको अगुवाइमा बारम्बार उल्लेख गरेका छन्।

येशूले चेलाहरूलाई पुरानो करारतिर निरन्तररूपमा उहाँको सेवाकार्यको बारेमा औँल्याउनुभएतापनि अन्तमा तिनीहरूले कहिले बुझ्न सकेका थिए? उहाँको मृत्यु, पुनरुत्थान र तिनीहरूको सामु देखा पर्नुभएपछि मात्र तिनीहरूले बुझ्न सकेका थिए। " यहूदीहरूले भने, “यस मन्‍दिरलाई निर्माण गर्न छयालीस वर्ष लाग्‍यो, र के तपाईं यसलाई तीन दिनमा खड़ा गर्न सक्‍नुहुन्‍छ र?” तर जुन मन्‍दिरको विषयमा उहाँ बोल्‍नुभएको थियो, त्‍यो उहाँको शरीर थियो। जब उहाँ मृतकबाट उठाइनुभयो, तब येशूले भन्‍नुभएको यो कुरा चेलाहरूलाई स्‍मरण भयो, र तिनीहरूले धर्मशास्‍त्रमाथि र येशूले बोल्‍नुभएको वचनमाथि विश्‍वास गरे।" यूहन्ना 2:20-22 र यूहन्ना २०:3-९।