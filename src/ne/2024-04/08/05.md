---
title:  'येशूको बारेमा पुरानो करारका भविष्यवाणीहरू: भाग २'
date:   20/11/2024
---

येशूले बाइबलका ज्ञाता, धर्मगुरु, शास्त्री, पुजारी, पण्डितहरूलाई यो मन्तव्य व्यक्त गर्नुभयो, "तिमीहरू धर्मशास्‍त्रमा खोजी गर्दछौ, किनभने त्‍यहाँ अनन्‍त जीवन पाइन्‍छ भनी तिमीहरू ठान्‍छौ। मेरो विषयमा गवाही दिने ती नै धर्मशास्‍त्र हुन्‌, तापनि तिमीहरू जीवन प्राप्‍त गर्न मकहाँ आउन इन्‍कार गर्छौ।" यूहन्ना 5:39-40। आफ्नो बारेमा गर्नुभएको येशूको दावी यो कस्तो अकल्पनीय, अद्‍भुत र शानदार हो यो?

कतिपय बाइबलका ज्ञाता वा विद्वानहरूले यो अनुमान गरेका छन् कि नाजरथको येशूले पुरानो करारको सयौँ भविष्यवाणीहरू पूरा गर्नुभएको छ। जति धेरै अनुमान गरेतापनि मानिसको बारेमा गरिएको भविष्यवाणी थोरै मात्र पूरा भएतापनि त्यो त अचम्मै मान्नुपर्दछ। कहिलेकाहीँ कसैले यो धारणा राख्‍दछ: अमेरिकाका धेरै राज्य वा प्रदेशहरूमा टेक्सास एउटा पनि हो। यसको आकार २६८, ५९७ वर्गाकार माइल छ अर्थात् ६९५, ६६२ किलोमिटर छ (नेपाल केवल ५६९५७ माइल वा १४७,५१७ किलोमिटर वर्गमिटर मात्र छ)। कसैले टेक्सास साइजको आकारमा दुई फिट लामो सिक्‍का वा पैसा चाङ्ग लगाउँछ र एउटा सिक्‍कालाई प्याजी रङ्ग लगाउँछ, र एक जना मानिसलाई आँखामा पट्टि बाँधेर त्यसलाई त्यो प्याजी रङ्गको सिक्‍का टिप्नु भनेर अर्‍हायो रे? उसले त्यस प्याजी रङ्ग सिक्‍कालाई टिप्यो भने के त्यो विचित्र वा भयङ्कर अनौठो हुँदैन र?

येशू ख्रीष्टको जन्म, जीवन, र मृत्युको बारेमा पुरानो करारमा भविष्यवाणी गरेका थिए र त सबै येशूले पूरा गर्नुभएर अपेक्षा गरिएको मसीह उहाँ नै हुनुहुन्छ भनेर ठम्याउनु यो कस्तो चकित पार्ने प्रमाण हो? ती पुरानो करारका भविष्यवाणीहरू बारम्बार औँल्याएर येशू को हुनुहुन्थ्यो, किन उहाँलाई विश्‍वास गर्नुपर्छ र उहाँले प्रदान गर्नुभएको मुक्तिलाई किन ग्रहण गर्नुपर्छ भनेर यूहन्नाले हाम्रो सामु प्रस्तुत गर्दछन्।

येशू नै मसीह हो भनेर ठोकुवा गर्न उहाँको बारेमा भविष्यवाणीहरू पूरा भएको यूहन्नाले देहायका पदहरूले देखाएको पढ्नुहोस्:

`यूहन्ना 12:12-13संग भजन 118:25-27`

`यूहन्ना १२:१४,१५; जकरिया ९:९`

`यूहन्ना १३:१८ भजन 41:9।`

`यूहन्ना १९:३७; जकरिया 12:10 र जकरिया 13:6।`

`येशूलाई विश्‍वास जसले पनि गर्न सक्छ र यथार्थम सैतान र उसका दुष्ट आत्माहरूले पनि उहाँलाई विश्‍वास गर्छन् तर तपाईँको विश्‍वासचाहीँ केमा अडिग भएको छ? यदि कसैले तपाईँलाई येशू नै मसीह हुनुहुन्छ र उद्धारकर्ता हुनुहुन्छ भनेर कसरी प्रमाणित गर्न सक्नुहुन्छ भनेर चुनौती गर्दा तपाईँले के जवाफ दिने? तपाईँ आफ्नो विश्‍वासमा अडान हुन वा पक्षमा उभिन त्यसलाई कहाँ औँल्याउनुपर्छ?`