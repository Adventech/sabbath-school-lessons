---
title:  पाँच हजारलाई भोजन
date:   06/10/2024
---

येशूले पाँच हजारलाई भोजन ख्वाउनुभएको समय निस्तार चाडको अघि भनेर यूहन्नाले यूहन्ना ६:४,५मा उल्लेख गर्दछन्। इस्रायलीहरूलाई मीश्रदेशबाट उद्धार गरिएको सम्झनामा निस्तार चाड मनाइएको थियो। आफ्ना जेष्ठ सन्तानलाई मृत्युबाट बचाउन पाठोलाई मारेर त्यसको रगत घरको बाहिरको चौकोसमा छर्किएको थियो। यो पाठोको बलिले हाम्रो सट्टा येशूकै बलिलाई औँल्याएको थियो। हामीले पाउनु पर्ने मृत्यु दण्डको सजायँ येशूले क्रूसमा भोग्नु भएको थियो। हामीमा पर्नुपर्ने पाप उहाँमा खनिएको थियो। येशू ख्रीष्ट निस्तार चाडको पाठो हुनुभएर हाम्रो निम्ति मारिनुभएको थियो (१ कोरन्थी ५:७)।

यस मामिलामा दिदीमाँ एलेन जी॰ ह्वाइटले यसरी व्यक्त गर्नुहुन्छ: "परमेश्वरका दश आज्ञाहरूलाई तोडेर दोषी हुने दोषहरू क्रूसमा उहाँले नै बोक्नुभयो।त्यस पीडादायी समयमा उहाँका पिताको अनुहार लुकिएको थियो। उहाँको मुटु छियाछिया भएको थियो। चुर्नभएको प्राण उहाँबाट निस्केको थियो। ती सबै त्याग र बलि उहाँले खप्‍नुको कारण यस संसारका पापी मानिसहरू यस पापी संसारबाट मुक्ति पाऊन् भन्ने हेतुले भएको थियो।"÷द ग्रेट कन्त्रोभर्सी, पृ॰ ५४०।

`यूहन्ना ६:१÷१४ पढ्नुहोस्। येशू र मोशाका कथाहरूको बीचमा के समानन्तर देखाइएको छ? यहाँ येशूले के गर्नुभयो जसले गर्दा इस्राएलीहरूका पूर्वज मोशाले तिनीहरूलाई उद्धार गर्न चालिएको कदमलाई तिनीहरूलाई याद दिलाउनु पर्थ्यो?`

यहाँ लेखिएका वृतान्तमा विस्तृत जानकारीहरू दिएका छन् जसले प्रस्थानमा मोशाले खेलेका भूमिकासँग येशूलाई तुलना गर्न सकिन्छ। यो समय निस्तार चाडकै समय थियो (यूहन्ना ६:४)। यसले इस्राएलीहरूलाई मीश्रदेशबाट महान् काम गरेर स्वतन्त्र पारिएको थियो। येशू पहाडमा उक्लनुहुन्छ ( यूहन्ना ६:३) जसरी मोशा सिनै पहाडमा उक्लेका थिए। येशूले फिलिपलाई जाँच्नुहुन्छ (यूहन्ना ६:५,६) जसरी इस्राएलीहरूलाई उजाड स्थानमा जाँचिएको थियो। संख्यात्मक रूपमा रोटी बढेकोले (यूहन्ना ६:११) इस्राएलीहरूले मरुभूमिको यात्रामा मन्ना खाएको याद दिलाएको थियो। तन्न खाएर उब्रेका रोटी र माछाहरू जम्मा गर्दा बार्‍ह टोकरीहरू भरिएका थिए। त्यसले इस्राएलका बार्‍ह कूललाई औँल्याइएको थियो। यस संसारमा आउनुभएको अगमवक्ता येशू हुनुहुन्छ भनेर मानिसहरूले टिप्पणी गर्दा (यूहन्ना ६:१३) उहाँ मोशा जस्तै थिए जुन व्यवस्था १८:१५मा संसारमा आउनेवाला अगमवक्ताको भविष्यवाणीलाई औँल्याउँछ। यहाँ येशू नयाँ मोशा भएर किन आउनुभएको भनेर औँल्याउँदा उहाँ जनहरूलाई उद्धार गर्न आउनुभएको थियो। यसरी, येशूले केवल चिन्ह, अलौकिक र आश्‍चर्य कामहरू मात्र गर्नु भएन, ती चिन्ह, अलौकि र आश्‍चर्य कामको सन्दर्भले यहूदीहरूको दिमागमा विशेष अर्थ घुस्नु पर्थ्यो। उहाँको दिव्य ईश्‍वरत्वलाई तिनीहरूको माझमा उहाँले औँल्याइरहनुभएको थियो।

`देहायका पदहरूमा येशू परमेश्वरका पाठो हुनुहुन्छ भन्ने महान् सत्यलाई हाम्रो सामु कसरी प्रस्तुत गरिएको छ? उहाँको दिव्य ईश्‍वरत्वसँग यस सत्य कसरी गाँसिएको छ? सबै सत्यहरूमा यो सत्य किन अत्यन्तै महत्त्वपूर्ण छ भनेर हामीले किन महसुस गर्नुपर्दछ? हेर्नुहोस्: यशैया 53:1-9 र 1 पत्रुस 2:24-25।`