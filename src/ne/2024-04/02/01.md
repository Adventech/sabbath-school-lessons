---
title:  देवत्वका चिन्ह वा सूचकहरू
date:   05/10/2024
---

### यस अध्यायमा मुख्य पदहरू
यूहन्ना ६:१÷१५, यशैया ५३:४÷६, १ कोरन्थी ५:७, यूहन्ना ६:२६÷३६, यूहन्ना ९:१÷४१, १ कोरन्थी १:२६÷२९ र यूहन्ना ११।

> <p>यस अध्यायको मुल सार पद</p>
> "येशूले तिनलाई भन्‍नुभयो, “पुनरुत्‍थान र जीवन म नै हुँ। मलाई विश्‍वास गर्ने मर्‍यो भने पनि जीवित हुनेछ।अनि जिउने र ममाथि विश्‍वास गर्ने प्रत्‍येक कहिल्‍यै मर्नेछैन। के तिमी यो विश्‍वास गर्‍छ्यौ?” यूहन्ना 11:25-26।

बाइबल सम्बन्धी अल्पज्ञान र येशू प्रति पूर्वाग्रह वा सङ्कुचित भावना राख्‍ने व्यक्तिहरूले उहाँको अस्तित्व केवल दुई हजार वर्ष अघि मात्र भएको हो भनेर दावी गर्छन् र सिकाउँदछन् पनि। तर बाइबलले उहाँको चित्रण अत्यन्तै फरक र प्रष्ट वा सटिकको रूपमा प्रस्तुत गर्दछ: उहाँ सनातन पुत्र, सनातन परमेश्वर पितासँग एक हुनुभएको, उहाँ न त सृष्टि गरिएको न त उहाँमा भएको जीवन कसैबाट उपलब्ध गराएको हो। सृष्टिमा अस्तित्व हुन आएका सबै थोकहरू उहाँबाट नै हुन् (यूहन्ना १:१÷३)। त्यसको अर्थ, येशूको अस्तित्व सनातन वा अनन्तदेखि नै थियो। उहाँको अस्तित्व नभएको कुनै पनि समय थिएन। उहाँले आफ्नो देवत्वको अधिकार स्वर्गमै छोडेर यस संसारमा मानव अवतार लिएर जन्मनुभएको थियो, तर उहाँले आफ्नो देवत्व वा परमेश्वरीय गुण वा स्वभावलाई कहिल्यै त्याग्नुभएको थिएन। कतिपय विशेष परिस्थिति र समयमा उहाँले बोल्नुभएको वाणी र क्रियाकलापहरूले आफ्नो ईश्वरिय शक्तिलाई उहाँले प्रकट गर्नुभएको थियो।

येशूको व्यक्तित्वको बारेमा उपर्युक्त धारणा यूहन्नाको निम्ति अत्यन्तै महत्त्वपूर्ण थियो। जब येशूका केही अलौकिक वा आश्‍चर्य कामहरूको बारेमा उनले लेखेका थिए तिनीहरूमा उहाँको देवत्व वा परमेश्वरीय गुण वा स्वभावलाई उनले औँल्याएका थिए। आफ्नो देवत्व वा ईश्‍वरीय स्वभावको बारेमा उहाँले बोल्नु मात्र भएन उहाँकै क्रियाकलापले उहाँ सनातन परमेश्वर हुनुहुन्छ भनेर खुलेआम प्रकट गर्नुभएको थियो।

येशूका तीन अत्यन्तै महान् लक्षण वा चिन्हहरूले उहाँ परमेश्वर हुनुहुन्छ भनेर प्रमाणित गरेका घट्नाहरू यस अध्यायमा हामीले नियाल्नेछौँ। अचम्म लाग्दो कुरो के छ भने येशूको प्रत्येक आश्‍चर्य वा अलौकिक कामलाई कतिपयले विश्‍वास गरेनन् न त त्यसको महत्त्वलाई नै बुझ्न सके। कतिपयको निम्ति त उहाँको कामले नै उहाँबाट फर्किने बहाना थियो; कतिपयको निम्ति तिनीहरूका आँखा वा आत्मिक ज्ञानमा कस्तो गहिरो अन्धापना थियो भनेर प्रकट गरिएको थियो। अझ कतिपयले त ती कामहरूले उहाँको हत्या गर्ने षडयन्त्र नै रच्न पुगेको थियो। र कतिपयको निम्ति येशू नै सबैले अपेक्षा गरेका उद्धारकर्ता वा मसीह हुनुहुन्छ भनेर ठम्याउने अवसर पाएका थिए।