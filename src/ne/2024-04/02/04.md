---
title:  'अन्धो मानिसलाई येशूले निको पार्नुहुन्छ: भाग १'
date:   08/10/2024
---

`जन्मैदेखिको अन्धो मानिसको कथा यूहन्ना ९:१÷१६मा पढ्नुहोस्। उसको अन्धोपनको कारण के रहेछ भनेर चेलाहरूले सोचेका थिए? तिनीहरूको गलत धारणालाई येशूले कसरी सच्याउनुभयो?`

पाप र रोगको बीचमा सम्बन्ध छ भनेर चेलाहरूले सोचेका थिए। पुरानो करारका विभिन्न अंशहरूले यस धारणालाई पुष्टि गरेको देखाउँछ (प्रस्थान २०:५, २ राजा ५:१२÷२७, २ राजा १५:५, २ इतिहास २६:१६÷२१)। तर अय्यूबको कथाले यो धारणा सधैँ ठिक छ भनेर देखाएको छैन।

यस अन्धो मानिसको मामिलामा येशूले स्पष्ट बोल्नुभयो। पाप र दु:खको बीचमा हुने सम्बन्ध प्रति येशूले अस्वीकार त गर्नुभएन, तर यस मामिलामा उसको बिमार उच्च लक्ष्यको निम्ति भएको हो भनेर उहाँले औँल्याउनुभयो। त्यो मानिस निको हुँदा परमेश्वरको महिमा हुन्छ भनेर उहाँले बताउनुभएको थियो। यस विरणमा सृष्टिको बारेमा केही धारणालाई औँल्याइको छ। परमेश्वरले जमिनको धुलोले मानिसलाई सृष्टि गर्नुभएको थियो (उत्पत्ति २:७)। त्यसरी नै त्यस अन्धो मानिस आमाको गर्भदेखि नै नभएको आँखालाई येशूले माटोमिलाएर उसको आँखामा राखिदिनुभएको थियो। त्यसको फलस्वरूप ऊ देख्‍न सक्ने भएको थियो।

मत्ती, मर्कूस र लूकामा भएका येशूका आश्‍चर्य वा अलौकिक काममा साझा धारणा प्रस्तुत गरिएको छ: समस्याको व्यक्त, बिरामीलाई येशूकहाँ ल्याउने, उहाँले निको पार्नुभएको र चङ्गाइले परमेश्वरको महिमा वा प्रशंसा।

यूहन्ना ९ मा यो चरण पूरा भएको थियो जुन यूहन्ना ९:७मा उल्लेख गरिएको छ। आश्‍चर्य कामलाई यूहन्नाको सुसमाचारमा विशेष महत्त्व र वृहत छलफलको विषय बनाइएको छ। निको हुने मानिस र धार्मिक अगुवाहरूको बीचमा भएको अन्तर्क्रयालाई यूहन्नाले औँल्याइएका छन्। यहाँ दुई विपरित धारणाहरूको बीचमा भएको चिन्तनलाई बुनाइ दिएको छ÷पाप र परमेश्वरको काम, अन्धो मानिस र दृष्टि।

येशूले अन्धोको आँखा खोलिदिनुभएको दिन साबथ हो भनेर यूहन्ना ९:१४मा मात्रै बताउँछ। धर्मशास्त्र अनुसार त होइन तर परम्परा र धार्मिक अनुष्ठानलाई येशूले साबथको नीतिलाई उलङ्घन गर्नुभएको थियो। यसरी उहाँलाई साबथ तोड्ने व्यक्ति भनेर आरोप लगाइएको थियो। त्यो आरोप यहूदी धर्मका अख्तियार फरिसी पण्डितहरूले लगाएका थिए। उहाँ परमेश्वरबाट आउनुभएको होइन भनेर तिनीहरूले निश्‍कर्ष निकालेका थिए। "उहाँले साबथलाई पालन गर्नुहुन्न" भन्ने धारणा तिनीहरूको मगजमा घुसेको थियो। तर अरूहरूको दिमागमा यो धारणा खलबलिरहेको थियो किनभने पापीले त्यस्तो अचम्म कामहरू कसरी गर्न सक्छ र भनेर तिनीहरूले तर्क गरेका थिए (यूहन्ना ९:१६)।

वादविवाद त सुल्झिएन तर तिनीहरूको बीचमा फाटो आएको थियो। येशू को हुनुहुन्छ भनेर अन्धो मानिसलाई स्पष्ट भइरहेको थियो। जब येशूको असली परिचय खोल्यो तब धार्मिक अगुवाहरू झन झन अलमलमा परेका थिए अर्थात् तिनीहरू येशूको मामिलामा अन्धो हुन पुगेका थिए।

`हाम्रा आफ्नै विश्‍वास, दर्शन, धारणा, संस्कृति, परम्पराले हामी बेर्न पुग्दा हाम्रै अगाडि सत्यलाई उभिएको देख्‍दा त्यस प्रति अन्धा नहुनु कतिको महत्त्वपूर्ण रहेछ भन्ने यस कथाले हामीलाई कसरी सिकाउँछ?`