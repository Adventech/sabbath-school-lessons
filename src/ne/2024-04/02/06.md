---
title:  लाजरसको पुनरुत्थान
date:   10/10/2024
---

यूहन्ना ११ दु:खलाग्दो दृश्यहरूले भरिएको छ। येशूका प्रिय साथीको बिमारको दु:ख लाग्दो खबर (यूहन्ना ११:१÷३); साथीको मृत्युमा रुवावासी (यूहन्ना ११:१९,३१,३३); बहिनीहरूको बिलाप। लाजरस बिमार भएको समयमा येशू हुनुभएको भए उनी नमर्ने थियो भनेर उनका बहिनीहरूले शोक गरेका (यूहन्ना ११:२१,३२) येशूका आँखाबाट बगेका आँशुका धाराहरू (यूहन्ना ११:३५)।

तर लाजरस बिमार भएको थाहा पाए पनि जानाजानी येशू आफ्नो यात्रा गर्न दुई दिन ढिलो गर्नुभएको थियो (यूहन्ना ११:६)। अझ उहाँले त अगाडि नै जान नपाएकोमा उहाँ खुशी हुनुभएको भावना व्यक्त गर्नुभएको थियो (यूहन्ना ११:१४,१५)। उहाँको हृदय चिसो र कठ्याङ्ग्रिएको कारणले त होइन। तर परमेश्वरको महिमा प्रकट गर्न उहाँ तुरन्तै लाजरस भएको गाउँमा जानुभएको थिए।

यूहन्ना ११:१७÷२७मा हामी पुग्दा लाजरस मरेको चार दिन भइसकेको पाइन्छ। चार दिन पछि उनको शरीर त गन्हाएको हुनुपर्छ र यसलाई मार्थाले नै पुष्टि गरेकी थिइन्, " येशूले भन्‍नुभयो, “ढुङ्गो हटाओ।” मृत मानिसको दिदी मार्थाले उहाँलाई भनिन्‌, “हे प्रभु, यस बेलासम्‍म त त्‍यो गन्‍हाउन लागिसक्‍यो होला, किनकि त्‍यो मरेको चार दिन भइसक्‍यो।” यूहन्ना 11:39। येशू लाजरको घरमा ढिलो पुग्नुहुँदा उहाँले गर्नुहुने काममा अझ चकित पार्ने थियो भन्ने कसैको दुईमत छैन। गन्हाएको मुर्दालाई बिउँताउनु? येशू नै परमेश्वर हुनुहुन्छ भन्ने त्यो भन्दा अरू सबुद प्रमाणा अरू के होला?

जीवन वा प्राणलाई सृष्टि गर्नुहुने परमेश्वरमा मृत्युमाथि विजय पाउने शक्ति त हुन्थ्यो नि। येशूले उहाँ आफू को हुनुहुन्छ भन्ने निर्णायक सत्यलाई लाजरसको मृत्युमा प्रकट गर्नुभएको थियो। उहाँले यो जिकिर गर्नुभयो, "पुनरुत्थान र जीवन मै हुँ।मलाई विश्‍वास गर्ने मरेतापनि ऊ जिउनेछ र प्रत्येक व्यक्ति जो बाँचेर मलाई विश्‍वास गर्छ उसले कहिल्यै पनि मृत्यु चाख्‍नेछैन।" यूहन्ना ११:२५,२६।

`आफू को हुनुहुन्छ भन्ने दावीलाई समर्थन गर्न येशूले के गर्नुभयो? हेर्नुहोस्, यूहन्ना 11:32-44।`

येशू संसारको ज्योति हुनुहुन्छ भनेर येशूले बताउनुभएको जस्तै (यूहन्ना ८:१२, ९:५), अन्धोलाई आँखा दिनुभएको जस्तै (यूहन्ना ९:७), यहाँ लाजरसलाई मृत्युबाट पुनरुत्थान गर्नुहुन्छ र जीवन दिनुहुन्छ (यूहन्ना ११:२५)।

अरू अलौकिक काम जस्तै लाजरसलाई बिउँताउने कामले येशू नै जीवन दिने परमेश्वर आफै हुनुहुन्छ भनेर बढि सबुद प्रमाण भएको थियो। येशू परमेश्वरको पुत्र हुनुहुन्छ र उहाँलाई विश्‍वास गर्दा जीवन पाउँछ (यूहन्ना २०:३०,३१) भन्ने यूहन्नाको विषयवस्तुलाई यस घट्नाले बलियो समर्थन गर्दछ।

`तर, यस विश्‍वासै गर्न नसक्ने कथाको अन्तमा आएपछि (यूहन्ना ११:४५÷५४) जसले गर्दा देख्‍ने धेरैले विश्‍वास गरेतापनि त्यस घट्नाले येशूको जीवनमा मृत्युको घण्टा बज्न पुगेको थियो। मरेकोलाई जीवन दिन सक्नुहुने येशूलाई मार्ने षडयन्त्र गरेर हत्या गर्दा के उहाँ पुनरुत्थान हुनुबाट तिनीहरूले रोक्न सक्छन् र? परमेश्वरको ज्ञान, बुद्धि र शक्तिको सामु असफल मानवताको ज्वलन्त उदाहरण यो भन्दा अरू के होला?`