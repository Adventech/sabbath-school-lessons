---
title:  मिसन कथा
date:   11/10/2024
---

### अकोलोम्बियाको ग्रामिण क्षेत्रमा पुनर्जागरण

पाब्लोले सेभेन्थ÷डे एडभेन्टिस्टको बारेमा कहिल्यै पनि सुनेका थिएनन्। उनी दक्षिण अमेरिकाको कोलम्बियाममा रहेको सिकुआनी जनजातिको अगुवा थिए। जब उनलाई एक दिन साबथमा सेवा कार्यको निम्ति निम्तो दिइएको थियो, उनी घरबाट टाढा थिए। "यो शनिबार हामीले सेवा सङ्गति गर्नेछौँ। तपाईँ पनि आउनुहोस्," कसैले उनलाई निम्तो दिएको थियो।

पाब्लो साबथ दिनको बिहानको सङ्गतिमा गए। मानिसहरूले बाइबल अध्ययन गरिरहेको उनले देखे। उनी अपरान्हको सेवाकार्यमा पनि फर्के र बाइबलको बारेमा छलफल गरेको उनले सुने। २५ वर्षको मिसिनेरी क्रिस्टिन क्यामिलोले विहानको सेवा चलाएकोले उनी छक्‍क परेका थिए। बाइबलसँग सम्बन्धित प्रत्येक प्रश्‍नको जवाफ क्रिस्टिनले दिएका थिए।

जब उनले अवसर पाए तब उनले आफ्नो प्रश्‍न राखे, "सेभेन्थ÷डे एडभेन्टिस्ट चर्चको सदस्य हुन मैले के गर्नुपर्छ?" "हामीले बाइबल अध्ययन गर्न सुरु गर्न सक्छौँ," क्रिस्टिनले भने। उनको आफ्नै सिकुनी भाषामा लेखिएको २० वटा बाइबलका पाठहरूबाट क्रिस्टिनले पाब्लोलाई बाइबल सिकाए। पाब्लो खुशी भएका थिए र आफ्नो सम्पूर्ण परिवारको निम्ति पाठहरू मागे। क्रिस्टिनले पाब्लोलाई बाइबल दिए र उनको परिवारलाई बाइबल सिकाउन उनको गाउँमा आउने वचन क्रिस्टिनले दिए।

क्रिस्टिनलाई ठुलो क्षेत्रमा रेखदेख दिइएको थियो। पाब्लोको गाउँमा जान उनले तिन महिना पर्खिनु परेको थियो। उनी दुई जना सिकुआनी एडभेन्टिस्टहरूसँग पाब्लोको गाउँमा गए। तिनीहरूको सहायताबिना पाब्लोको गाउँ उनले थाहा पाउन सक्ने थिएन। पाब्लोले क्रिस्टिनले अतिथी सत्कार गरे र आफूले २०वटा बाइबलका पाठहरू अध्ययन गरिसकेको उनलाई सुनाए। उनले आफ्नो परिवारलाई बाइबल सिकाएको र उनको गाउँमा १५ जनाले बप्‍तिस्मा लिन तयार भएको उनले सुनाए।

क्रिस्टिन पाब्लोको गाउँमा शुक्रवार आएका थिए र दिनभरी बाइबलको बारेमा उनले छलफल गरे। मानिसहरू बप्‍तिस्मा लिन तयार छन् भनेर उनले महसुस गरे। जब घाम अस्तायो उनले तिनीहरूसँग बेलुकीको आराधनाको अगुवाइ गरेका थिए।

साबथको बिहान क्रिस्टनले चर्चमा आएकाहरूको निम्ति आराधना सेवा गर्न अगुवाइ गरे र प्रवचन दिए। त्यस पछि एक जना मानिसले उनलाई भने, "यस गाउँमा एउटा पोखरी छ।" अर्कोले भने, अहिले नै हामी बप्‍तिस्मा लिन चाहन्छौँ!" त्यस साबथ पाँच जनाले बप्‍तिस्मा लिए: पाब्लो, उनकी आमा, उनी दुई भाइहरू र बुहारीहरू।

आज, पाब्लोले उनका मानिसहरूलाई बाइबल सिकाउँदैछन्।

"उनको गाउँमा धेरै मानिसहरू परमेश्वरको वचनको निम्ति भोको छन्। पाब्लो जस्तै धेरै मानिसहरू छन् जो येशूका भक्त हुन पर्खिरहेका छन्," क्रिस्टिनले यस लेखकलाई सुनाए।

कोलोम्बिया र संसारका धेरै मानिसहरू छन् जो परमेश्वरको वचनको निम्ति भोको छन्। तिनीहरूका निम्ति प्रार्थना गर्नुहोस् ताकि क्रिस्टिन जस्तो सुसमाचार प्रचारकहरू तिनीहरूकहाँ पुगून्।