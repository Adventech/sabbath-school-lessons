---
title:  थप जानकारी
date:   11/10/2024
---

द डिजाएर अभ एजेजको पृ॰ ३८३÷३९४को "द क्राइसिस इन ग्यालिली"; पृ॰ ५२४÷५३६को "लाजरस, बाहिर आऊ" र "पृ॰ ५३७÷५४२को "प्रिस्टली प्लटिङ्गस्।"

"संसारलाई जीवन दिने वचन येशूको जीवनमा छ। उहाँकै बोलीले बिरामीका रोगलाई निको पार्नुभएको थियो र दुष्ट आत्माहरूलाई मानिसहरूबाट निकाल्नुभएको थियो; उहाँकै बोलीले समुद्रका आँधीबेरीलाई शान्त पार्नुभएको थियो र मरेकलाई ब्युँताउनु भएको थियो। उहाँको वचनमा शक्ति भएको गवाही मानिसहरूले बोकेका थिए। उहाँले परमेश्वरकै वाणी बोल्नुभएको थियो। पुरानो करारका अगमवक्ता र शिक्षकहरूद्वारा उहाँले नै बोल्नुभएको थियो। पूरा बाइबल धर्मशास्त्र नै येशू ख्रीष्टको प्रकटीकरण हो। उहाँका अनुयायीहरूको आस्थाको दिमागमा उहाँको वचनले ठाउँ ओगटेको मुक्तिदाताले चाहनुहुन्छ। जब उहाँको प्रत्यक्ष उपस्थिति हुँदैन तब उहाँको वचन नै शक्तिको स्रोत हुन्छ। तिनीहरूको स्वामी जस्तै तिनीहरू परमेश्वरको मुखारबाट निस्केका प्रत्येक वचनमा बाँचिरहनुपर्छ। मत्ती ४:४।

"जसरी शारीरिक जीवन खानाबाट धान्दछ त्यसरी नै हाम्रो आत्मिक जीवनलाई जीवन दिइरहन परमेश्वरको वचनलाई ठाउँ दिनैपर्छ। प्रत्येक मानिसले आफ्नो लागि परमेश्वरको वचनबाट जीवन पाउनुपर्दछ। हष्टपुष्ट हुनु स्वस्थ खाना हामी आफैले खानुपर्छ भनेको जस्तै आत्मिक जीवनलाई फूर्ति प्रदान गर्न परमेश्वरको वचन हामी आफैले अध्ययन गर्नुपर्छ। अरू मानिसहरूको माध्यमबाट मात्र हामीले आत्मिक खाना खानुहुन्न। हामीले बढो होशियारसाथ बाइबल अध्ययन गर्नुपर्छ। पवित्र आत्माको सहयोगको निम्ति हामीले परमेश्वरसँग सहायता माग्नैपर्छ। उहाँको वचनलाई बुझ्न पवित्र आत्माको उपस्थिति अपरिहार्य छ।"÷द डिजाएर अभ एजेज, पृ॰ ३९०।

**चिन्तनमनन**:

`यस अध्यायमा हामीले येशूका विभिन्न अलौकिक कामलाई हेर्‍यौँ। उहाँले पाँच हजारलाई ख्वाउनुभएको थियो, जन्मैदेखिको अन्धालाई उहाँले निको पार्नुभएको थियो र लाजरसलाई मरेकोबाट बिउँताउनुभएको थियो। प्रत्येक मामिलामा उहाँ परमेश्वर नै हुनुहुन्छ भन्ने प्रमाण शक्तिशाली रूपमा प्रकट गरिएको थियो। ती आश्‍चर्य कामहरू जतिसुकै चकित पार्ने भएतापनि उहाँको बारेमा मानिसहरूमा विभाजन आएको थियो। कतिले उहाँलाई विश्‍वास गरे कतिले शङ्का नै गरे। प्रभावकारी प्रमाणमा पनि मानिसहरूले परमेश्वरलाई त्याग्न सक्छ भन्ने पाठ हामीलाई कसरी सिकाउँछ?`

`ती सबै कथाहरूले येशू ख्रीष्ट परमेश्वरको पुत्र हुनुहुन्छ भनेर औँल्याउँछ। येशू हाम्रो मुक्तिदाता हुनुहुन्छ भनेर ठम्याउन उहाँको देवत्व किन महत्त्वपूर्ण छ?`

`१ कोरन्थी १:२६÷२९लाई फेरि हेर्नुहोस्। अहिलेको एक्‍काइसौँ शताब्दीमा पनि त्यही नीति मानिसहरूले कसरी अबिलम्बन गरिरहेका छन्? सांसारिक दार्सनिक, पढेलेखेका बुज्रुकहरूको सामु येशूभक्तले विश्‍वास गर्ने केही मूर्ख कुराहरू के छन्? ती भौतिक जीवनमा लिप्ट हुनेहरूले येशूभक्तका विद्याहरूको उपहास किन गर्छन् र अस्वीकार गर्छन्? हामीले विश्‍वास गरेका के हुन् जसले शक्तिशाली मानिसहरूलाई लाजमा पार्न सक्दछ?`