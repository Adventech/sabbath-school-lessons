---
title:  "उहाँ त अगमवक्ता पो हुनुहुन्छ"
date:   07/10/2024
---

`देहायका पदहरू पढ्नुहोस्। येशूको आश्‍चर्य वा अलौकिक कामलाई मानिसहरूले कस्तो प्रतिक्रिया जनाए? उहाँ को हुनुहुन्छ भनेर प्रमाणित गर्न यस अलौकिक कामलाई कसरी प्रयोग गर्नुभयो? हेर्नुहोस् यूहन्ना 6:१४÷१५,22-40।`

रोमको निरङ्कुस शासन र दमनबाट स्वतन्त्र पार्नुहुने सांसारिक मसिही वा उद्धारकर्ता वा स्वतन्त्र सेनानीको आगमनलाई यहूदीहरूले अपेक्षा गरिरहेका थिए। युद्धमा सेनाहरूलाई ख्वाउने र घाइटेहरूको उपचार गर्ने र मरेकाहरूको हेरबिचार गर्ने काम अत्यन्तै कठिन हुन्छ। आफ्ना अलौकिक वा आश्‍चर्य कामले ती दुवै सेवा येशूले गर्नुभएको थियो।

तर उहाँ रोमको विरुद्धमा गएर तिनीहरूलाई हटाएर आफू राजनैतिक शक्तिको रूपमा स्थापना गर्न येशू आउनुभएको थिएन। उहाँका कुनै पनि अलौकिक वा आश्‍चर्य कामहरूको आशय त्यो थिएन। हजारौँलाई ख्वाउनुभएर उहाँ नै जीवनको रोटी हुनुहुन्छ भन्ने प्रमाण उहाँले दिनुभएको थियो। सनातन परमेश्वर आफै स्वर्गबाट ओर्लनुभएको थियो भनेर उहाँले चित्रण गर्नुभएको थियो। उहाँले मार्मिक रूपमा यो वाणी बोल्नुभयो, "जीवनको रोटी म हुँ। मकहाँ आउने भोकाउनेछैन, र ममाथि विश्‍वास गर्ने कहिल्‍यै तिर्खाउनेछैन।" यूहन्ना 6:35।

उहाँले सातवटा "मै हुँ" भनेर वाणी बोल्नुभएको थियो यूहन्नाको पुस्तकमा छ। ती सातवटाहरूमा यो पहिलो हो। उहाँले भन्नुभयो, "म जीवनको रोटी हुँ।" ÷यूहन्ना ६:३५, " म संसारको ज्योति हुँ।"÷यूहन्ना ८:१२, "म ढोका हुँ।"÷यूहन्ना १०:७,९, "म असल गोठालो हुँ"÷ यूहन्ना १०:११,१४, "पुनरुत्थान र जीवन मैँ हुँ।"÷यूहन्ना ११:२५, "बाटो सत्य र जीवन मै हुँ।"÷यूहन्ना १४:६, "म सकली विरुवा हुँ।"÷यूहन्ना १५:१। ती सबैले येशूको बारेमा महत्त्वपूर्ण सत्य ज्ञान उजागर गर्दछ। "मै हुँ" भन्ने सम्बोधनले प्रस्थान ३मा परमेश्वरले आफूलाई मोशालाई प्रस्तुत गर्नुभएको प्रतिध्वनी गर्दछ। उहाँले मोशाको सम्मुख मै महान् हुँ भनेर प्रस्तुत गर्नुभएको थियो (यूहन्ना ८:३५सँग तुलना गर्नुहोस्। येशू महान् मैहुँ हुनुहुन्छ। तर त्यस ज्ञानलाई बुझ्न मानिसहरू चुकेका थिए।

"तिनीहरूका असंतुष्ट दिमागहरूमा येशूका बारेमा धेरै प्रश्‍नहरू छेडिएका थिए। तिनीहरूले देखेका र अनुभव गरेका अलौकिक कामहरू गर्नुहुने येशूले सबैलाई सुस्वास्थ्य, बल र धनहरू उपलब्ध किन गराउन सक्नुहुन्न? उहाँले तिनीहरूलाई शोषण र दमन गर्ने शक्तिबाट तिनीहरूलाई किन उद्धार गर्न सक्नुहुन्छ? यहूदीहरूलाई किन माथि नउचालेर उहाँले सम्मान गर्नुहुन्न? उहाँलाई परमेश्वरले पठाउनुभएको तर इस्राएलका राजा हुन उहाँले अस्वीकार गर्नुभएको उहाँको स्वभावले इस्राएलीहरूले बुझ्नै सकेका थिएनन्। उहाँको अस्वीकारलाई मानिसहरूले गलत सोचेका थिए। उहाँले दावी गर्नुभएको वचनलाई आफैले विश्‍वास नगरेकोले वा उहाँको लक्ष परमेश्वरकै लक्ष हो भन्ने कुरा उहाँ अस्पष्ट हुनुभएकोले उहाँले दावी गर्नुभएकोले उहाँ चल्नुभएन भन्ने सोच धेरै मानिसहरूमा थियो। यसले गर्दा तिनीहरूले आफ्ना हृदयलाई शङ्काको बाटोलाई खुलाएका थिए। अनि सैतानले रोपेको बिउ फस्ताएर त्यही खालको फल उत्पादन तिनीहरूले गरेका थिए। तिनीहरूले येशूलाई गलत सम्झे र उहाँको विपक्षमा उभिने निर्णय तिनीहरूले गर्न पुगेका थिए।"÷द डिजाएर अभ एजेज, पृ॰ ३८५।

तिनीहरू सांसारिक भौतिक, राजनैतिक तत्वहरूका खोजिमा थिए। अनन्त जीवनसम्म हुने सत्य प्रति तिनीहरूको चासो थिएन। यदि हामी होशियार भएनौँ भने यस धरापमा हामी सबै पर्न सक्छौँ।

`आत्मिक मूल्य र मान्यतालाई पन्छाएर केवल भौतिक मूल्य र मान्यतामा मात्र डुब्न चाहने प्रवृत्तिबाट हामी कसरी उम्केर बस्न सक्छौँ?`