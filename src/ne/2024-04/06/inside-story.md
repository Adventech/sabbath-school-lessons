---
title:  मिसन कथा
date:   08/11/2024
---

### "हामीले कसैलाई पठाएनौँ"

दक्षिण अमेरिकाको कोलम्बियामा रहेको झ्यालखानामा प्रत्येक शुक्रवार येशूको बारेमा सुसमाचार सुनाउन डोलान्डो भेलास्क्वेज चार वर्षसम्म कार्यरत थिए। तर एक शुक्रबार उनी झ्यालखानामा गएनन्। उनी सिकर्मीको काम गर्द थिए। एक जना ग्राहकलाई उनको सहयोग तुरन्तै चाहिएको थियो। उनलाई पैसाको पनि खाँचो थियो।

केवल चार जना सेभेन्थ÷डे एडभेन्टिस्टहरू मात्र त्यस झ्यालखानामा जान अनुमति थियो। डोनाल्डो अरू दुई जना चर्चका सदस्यहरू र पास्टर मात्र आकेशियाको झ्यालखानामा जान सक्थ्यो। उनले रामसेजसँग सहायता मागे तर उनी व्यस्त भएको सुनाए र अर्को पेड्रोले पनि जान असमर्थ भएको बताए। पास्टर पनि आफू आफ्नो सहरभन्दा बाहिर रहेकोले झ्यालखानामा जान नसकेको भने दु:ख माने।

डोनाल्डो रोए र प्रार्थना गरे। उनकी श्रीमती जेसुसिताले उनलाई के भयो भनेर सोधिन्। आफू झ्यालखानमा सेवासङ्गति गर्न रोक्न नचाहेको बताए तर आफूलाई पैसाको पनि खाँचो भएको सुनाए। "आफ्नो काममा जानुहोस्, परमेश्वरले सहयोग गर्नुहुनेछ," भनेर श्रीमतीले भनिन्।

जब अर्को शुक्रवार डोनाल्डो झ्यालखानामा गए तब ३८ जना कैदीहरू उनको प्रवचन सुन्न आए। उनीसँग अर्को चर्च सदस्य पेड्रो पनि गए।

"अस्तीको शुक्रवार आउनुभएको मानिस खोइ?" एक जना कैदीले सोध्यो। "हामीले त कसैलाई पठाएनौँ," डोनाल्डोले जवाफ दिए। "तपाईँले पठाउनुभएको थियो। उहाँले हामीलाई प्रवचन दिनुभएको थियो," अर्कोले जवाफ दिए। "अहँ, हामीले कसैलाई पठाएनौँ। तर त्यो अर्कै चर्चका होला," डोनाल्डोले भने। "होइन, होइन, को को हामीकहाँ आउने अनुमति छ भनेर हामीलाई थाहा छ। तर त्यो मानिस त कहिल्यै पनि यहाँ आएका थिएनन् र उहाँ अर्को चर्चको पनि होइन," कैदीहरूले सुनाए।

उनले के प्रचार गरे त भनेर डोनाल्डोले सोधे। उनले प्रचार गरेनको विषयले उनको बारेमा थाहा हुने थियो भन्ने हेतुले डोनाल्डोले सोधे। उनले त हप्‍ताको सातौँ दिन साबथको बारेमा प्रचवन दिएको तिनीहरूले सुनाए। अचम्म मानेर डोनाल्डोले सोधे, "उनी कस्तो देखिन्थे?" "उनी अल्गो, राम्रो सेतो कमिज लगाएको र बाइबल धेरै राम्रो थाहा थियो। उनी शायद शिक्षक होला," भनेर कैदीहरूले बताए। पेड्रोले डोनाल्डोको हात समातेर भने, "स्वर्गदूत आउनुभएर तिनीहरूलाई प्रचार गरे। अरू कुरा त हामीले भन्नै सक्दैनौँ।" डोनाल्डोलाई चित्त बुझेन। उनी झ्यालखानको ढोकामा बस्ने सुरक्षा गार्डसँग गएर त्यस दिन शुक्रबाट को को आए भनेर आगन्तुकहरूको सूची मागे। त्यो सुरक्षा गार्ड डोनाल्डोका साथी थिए। उनले कम्प्युटरमा हेरे र भने त्यस दिन त कोही पनि आएनन्। अत्यन्तै चकित भएर डोनाल्डोले ठुलो स्वरले व्यक्त गरे, "अब मलाई थाहा भयो मेरो सट्टामा परमेश्वरले स्वर्गदूत पठाउनुभएर बाइबल सिकाए!"

कैदीहरूकहाँ गएर उनले सुनाएकी तिनीहरूले स्वर्गदूतलाई देखेको हुनुपर्दछ।

छ वर्ष पछि सबै जसो ३८ कैदीहरूले आफ्ना हृदय येशूलाई सुम्पे र बप्‍तिस्मा लिए। तर त्यो दिनको बारेमा आफूले कहिल्यै नबिर्सिने डोनाल्डोले बताए। "यो विश्‍वासै गर्न नसकिने कथा भएतापनि परमेश्वरले उहाँका स्वर्गदूत पठाउनुभएको थियो भनेर म विश्‍वास गर्छु," उनले भने।