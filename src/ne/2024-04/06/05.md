---
title:  पिताको गवाही
date:   06/11/2024
---

यूहन्नाको सुसमाचार वचन वा लोगोस पितासँग हुनुभएको भनेर चर्चा गरेर सुरु भएको छ। उहाँ पितासँग हुनुहुन्छ भन्ने पनि त्यसको तात्पर्य हो (यूहन्ना १:१)। वचन देह हुन आयो। वचन नै देह भयो र उहाँको बप्‍तिस्माको समयमा पवित्र आत्मा उहाँमाथि आएपछि पवित्र आत्माले पनि उहाँको साक्षी बक्नुभएको थियो (यूहन्ना १:३२÷३४)। तर येशूको सेवाकालमा परमेश्वर पिताले पनि उहाँको गवाही दिनुभएको थियो।

`परमेश्वर पिताको बारेमा येशूले के भन्नुहुन्छ? हेर्नुहोस् यूहन्ना 6:35-40।`

आफूले गरेका अलौकिक कामहरू पितासँग गाँसिएका छन् भनेर येशूले दावी गर्नुभएको थियो। परमेश्वर पिताले नै उहाँलाई पठाउनुभएको हो भन्ने कुरामा उहाँ स्पष्ट हुनुहुन्थ्यो। पिताले पनि उहाँको बारेमा गवाही दिनुभएको थियो।

`येशूको बारेमा परमेश्वर पिताले के भन्नुभएको थियो? हेर्नुहोस् देहायका पदहरू: मत्ती 3:16-17; मत्ती 17:1-5; मर्कूस 1:9-11; लूका 3:21-22 र 2 पत्रुस 1:16-18।`

येशूको बप्‍तिस्माको समयमा पिता, पवित्र आत्मा र पुत्र सहमत भएर महत्त्वपूर्ण क्षणलाई अनुमोदन गरिएको थियो: येशूको सेवाकार्यको प्रारम्भ। येशू आफ्ना प्रिय पुत्र हुन् उनीदेखि आफू प्रशन्न भएको पिताले आकाशवाणीबाट व्यक्त गर्नुभएको थियो। येशूको सेवाकार्यको निर्णायक घडीमामा पनि पिताले फेरि बोल्नुभएको जुन यूहन्नाले आफ्नो सुसमाचारमा लेखिएका छन्।

येशूको सेवाकार्यका अन्तिम दिनहरू पराकाष्टामा पुगिरहेको थियो। यहूदी धर्मका अगुवा, पण्डित, पुजारी र मठादिसहरूले उहाँको कामलाई रोक्न नसकेको कारणले (यूहन्ना १२:१९) उहाँको हत्या गर्न तम्सेका थिए। हुलका हुल मानिसहरू उहाँसँग उत्साहित भएका थिए। लाजरसको पुनरुत्थान भएको देखेकाहरूको (यूहन्ना १२:१७,१८) गवाही सुनेपछि हुलका हुल मानिसहरू उहाँको पछि लाग्न थालेको थियो। विदेशबाट यहूदी पर्वको निम्ति आएका ग्रीकहरूले पनि उहाँलाई भेट्न चाहेका थिए।

यसैबेला येशूको प्रार्थना र त्यसको प्रत्युत्तर त्यही ठाउँमा परमेश्वरले दिनुभएको थियो, " 27 “अब मेरो प्राण व्‍याकुल भएको छ, र म के भनूँ? ‘हे पिता, मलाई यस घड़ीबाट बचाउनुहोस्‌’? होइन, यसै कारणले नै म यस घड़ीसम्‍म आइपुगेको छु। 28 हे पिता, तपाईंका नाउँको महिमा गर्नुहोस्‌।” तब स्‍वर्गबाट यस्‍तो एउटा आवाज आयो, “मैले त्‍यो महिमा गरेको छु, र फेरि गर्नेछु।” 29 त्‍यहाँ खड़ा भएको भीड़ले यो सुनेर भन्‍यो, “यो मेघ गर्जन हो!” अरूहरूले भने, “स्‍वर्गदूत उनीसँग बोलेका हुन्‌!” यूहन्ना 12:27-29।

येशूको महिमा हुने क्षण क्रूसमा थियो। परमेश्वर पिताले उहाँको पाठोको महाबलि हुने क्षणलाई गवाही दिएर औँल्याउनुभएको थियो। उहाँको सांसारिक सेवाकार्यको समाप्‍ती थियो। क्रूसमा उहाँको मृत्युले हाम्रा पापहरूको मोल तिर्नुभएको थियो। उहाँलाई विश्‍वास गरेर चल्दा पापको दण्डको सामना अबदेखि कहिल्यै पनि गर्नुपर्ने भएन।