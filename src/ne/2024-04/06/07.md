---
title:  थप जानकारी
date:   08/11/2024
---

द डिजाएर एजेजको पृ॰ ३८३÷३९३को "द क्राइसिस इन ग्यालिली" र पृ॰ ६२१÷६२६को "इन द आउटर कोर्ट।"

"(पत्रुसले व्यक्त गरे) 'हामी कहाँ जाने? इस्राएलका धर्मगुरु, पुजारी र पण्डितहरू औपचारिक धार्मिक विधिहरूका दास थिए। फरिसी र सदुकीहरू एक आपसमा निरन्तर तनावमा थिए। येशूलाई त्याग्नु भनेकै परम्परा, औपचारिक धर्म, कठ्ठर र कठोर धार्मिक रीतिहरूको हातमा पर्नु थियो। आफ्नो भाउ खोज्ने महत्वाकाँक्षी मानिसहरू तँछाडमछाड गरेर आफ्नै भाउ, महिमा र प्रतिष्ठा खोज्थे। विगतको जीवनमाभन्दा येशूसँगको जीवनमा चेलाहरूले बढी शान्ति र आनन्द पाएका थिए। पापीहरूका मित्रलाई हेला गर्ने, सताउने, तिरस्कार गर्ने र बेइज्जत गर्ने धार्मिक समूहकहाँ तिनीहरू फेरि कसरी फर्किन सक्छ र? तिनीहरूले मसीहको निम्ति धेरै समयदेखि पर्खेर बसेका थिए। अब उहाँ आउनुभयो। उहाँका ज्यानको पिछा गर्नेहरूतिर लागेर येशूको उपस्थितिबाट तिनीहरू बाहिरन चाहेका थिएनन्। येशूको पछि लाग्यो भनेर धार्मिक गुरुहरूले चेलाहरूलाई सताएका थिए।

"'अब हामी कसकहाँ जाने?' येशूका शिक्षादीक्षा, उहाँले सिकाउनुभएका प्रेम र दयाका पाठहरूबाट उम्कनु भनेको अन्धकार र दुष्ट संसारमा आफूहरूलाई हुट्याउनु हो। अनेकौँ अलौकिक वा आश्‍चर्य कामहरू देख्‍दा देख्दै पनि मुक्तिदातालाई येशूकै चेला भनेर दावी गर्ने कतिपयले उहाँलाई च्वाट्टै छोडेका थिए। तर थोरैभएतापनि येशूमा बफादारी भएर उहाँलाई पछ्याउने चेलाहरूको विश्‍वासलाई झल्काउँदै पत्रुसले भने, "तपाईँ ख्रीष्ट हुनुहुन्छ। तिनीहरूको प्राणलाई झुन्ड्याइ राख्‍ने अँकुशलाई त्याग्नुपर्ने भावनाले तिनीहरूमा त्रास र पीडा भएको थियो। मुक्तिदाताबिना जीवन बिताउनु भनेको अन्धकार र आँधीबेरीले ग्रस्त समुद्रमा तैरिनु हो।"-द डिजाएर अभ एजेज, पृ॰ ३९३।

**चिन्तनमनन**:

`येशू मसीह हुनुहुन्छ भनेर प्रणाम पाएतापनि र इसाई धर्ममा भएका सत्यलाई जानेपनि कतिको निम्ति उहाँलाई विश्‍वास गर्न किन कठिन होला? सोच्नुहोस्। तर कतिले पनि उहाँलाई विश्‍वास कसरी गर्न पुगे होलान्, त्यो पनि सोच्नुहोस्।`

`हाम्रा पापहरूका निम्ति येशू ख्रीष्ट मर्नुभयो भन्ने सत्य आत्मज्ञान अरूभन्दा के होला? यो निर्णायक सत्यलाई विश्‍वास गर्न हामी कसरी आइपुग्यौँ? के विज्ञान, प्राकृतिक नियमले, प्राकृतिक धर्मज्ञान, तर्क वा दर्शनले? ती सबैले हामीलाई सृष्टिकर्तातिर ध्यान लगाउन त सक्छ तर हाम्रो जीवन परिवर्तन गर्ने र अमर जीवनको आशामा लाग्न ती थोकहरूले हामीलाई चाहिने महत्त्वपूर्ण सत्य आत्मज्ञान दिन सक्छ भन्नेछैन: त्यो ज्ञान हो हाम्रा पापहरूको निम्ति येशू मर्नुभयो। यस संसारमा भएका अनेकौँ वाद, वैज्ञानिक उपलब्धी, दर्शन, धर्म र नीतिले हामीलाई चाहिने सत्यलाई अगुवाइ गर्न नसक्ने भएकोले बाइबल नै हाम्रो अन्तिम र चरम आधिकारिक पुस्तक हो भन्ने निर्णायक विषयलाई हामीले हाम्रो हृदयमा सधैँ कसरी सजाइ राख्‍ने?`

`आफ्नो विगत जीवनमा परमेश्वरले के गर्नुभयो सो याद गरिरहँदा हाम्रो विश्‍वासलाई कसरी बलियो पारिराख्‍न सक्छ?`