---
title:  'मानव नम्रताको उत्कृष्ट उदाहरण: बप्‍तिस्मा दिने यूहन्नाले उहाँको बारेमा फेरि गवाही दिन्छन्'
date:   03/11/2024
---

बप्‍तिस्मा दिने यूहन्नाको गवाहीले येशूका पहिला चेला हुन आन्द्र्यु, यूहन्ना, पत्रुस, फिलिप र नथानेल सरिक हुन पुगेका थिए भनेर अध्याय २मा हामी हेर्‍यौँ। येशूको बारेमा गवाही दिएपछि बप्‍तिस्मा दिने यूहन्ना पन्छिने छन् भनेर धेरैले अपेक्षा गर्न सक्छ होला तर उनी यूहन्नाको सुमसाचारमा धेरै पल्ट देखा परेको पाइन्छ।

`यूहन्ना ३:२५÷३६ पढ्नुहोस्। बप्‍तिस्मा दिने यूहन्ना आफू येशूसँग जोरी खोज्न वा प्रतिस्पर्धा गर्न होइन तर उहाँको सामु आफू को हो भनेर आफूलाई उहाँसँग तुलना गर्न पुगेको थियो।`

शुद्धिकरणको विषयमा बप्‍तिस्मा दिने यूहन्नाहरूका चेलाहरू र नाम नदिएको यहूदी धर्मगुरुसँग वादविवाद भएको थियो। यो विषय इसाईहरूको बीचमा मुक्ति पाउन के बप्‍तिस्मा मात्र पर्याप्‍त छ भनेर वादविवाद भएको जस्तै हो। तर बप्‍तिस्मा पाप मोचन भन्दा पश्‍चात्ताप गर्ने र पापको स्वीकार गर्ने अवसर मानिसहरूलाई दिएको हो। मर्कूस १:४,५ ले यसरी स्पष्ट पार्दछ: "बप्‍तिस्‍मा-दिने यूहन्‍ना पापमोचनको लागि पश्‍चात्तापको बप्‍तिस्‍मा प्रचार गर्दै उजाड-स्‍थानमा देखा परे। समस्‍त यहूदिया देश र यरूशलेमका सबै बासिन्‍दाहरू तिनीकहाँ निस्‍किआए। र तिनीहरूले आ-आफ्‍ना पाप स्‍वीकार गर्दै तिनीबाट यर्दन नदीमा बप्‍तिस्‍मा लिए।"

जब यूहन्नाका चेलाहरूले यूहन्नासँग शुद्धिकरणको बारेमा बुझाउन आएका थिए। तर तिनीहरूले येशूको बारेमा जानकारी पनि ल्याए, "उहाँले बप्‍तिस्मा दिनुहुँदैछ, र सारा मानिसहरू उहाँतिर गइरहेकाछन्।" यूहन्ना ३:२६। तिनीहरूको दिमागमा के चढिरहेको थियो सो बुझ्न त्यस्तो कठिन त छैन: तिनीहरू येशू प्रति डाहा गरेका थिए÷ र आफ्ना स्वामीको इज्जत थाम्न ईर्ष्यालु थिए र आफूहरूको पहिचानको निम्ति पनि तिनीहरूमा जोश थियो।

आफ्ना चेलाहरूसँग हाँमा हाँ मिलाएर आफू पनि ईखमा डुब्न यूहन्नालाई सजिलै हुन्थ्यो। तर उनी आफ्नो भाउ नखोज्ने प्रवृत्तिका थिए। आफ्नो लक्ष के हो भन्ने कुरामा उनी विश्‍वस्त थिए। परमेश्वरले उनलाई के काम गर्न खटाइएको हो त्यसैमा लाग्न उनी संतुष्ट थिए। आफू ख्रीष्ट वा उद्धारकर्ता वा स्वामी हुँ भनेर कहिल्यै पनि दावी नगरेको यूहन्नाले आफ्ना चेलाहरूलाई सम्झाएका थिए। उनी त येशूको आगमनलाई औँल्याउन, उहाँको निम्ति बाटो तयार पार्न र उहाँको गवाही दिन आएको हो भनेर उनले जिकिर गरेका थिए (यूहन्ना १:६÷८)।

विवाहको चित्रण गरेर यूहन्नाले आफूलाई दुलाहाको साथी भनेर आफ्नो बारेमा पहिचान दिएका थिए। त्यो दुलाहा येशू ख्रीष्ट हुनुहुन्छ भनेर पनि तिनीहरूलाई उनले आभास दिएका थिए। वास्तविक अर्थ बाइबलमा दुलही परमेश्वरका जनहरूलाई सम्बोधन गरिएको छ (होशे २:१६÷२३, यशैया ६२:१÷५)। अर्कफ अर्थमा भन्ने हो भने बप्‍तिस्मा दिने यूहन्नाको महानता भनेकै आफ्नो भाउ होइन येशूको भाउ खोज्नु थियो। उनले भने, "म त घट्नुपर्छ तर उहाँ बढ्नुपर्छ।" यूहन्ना ३:२०।

येशू र यूहन्नाको बीचमा गरिएको तुलना यूहन्ना ३:३१÷३६मा निरन्तरता दिएको पाइन्छ। आफू मसीहको निम्ति बाटो तयार पार्ने भएकोले उहाँ आफू भन्दा सर्वोच्च हुनुहुन्छ भनेर चेलाहरूलाई बताएका थिए। यूहन्नाले येशूलाई औँल्याएर आफ्नो साक्षी दिएको धारणाले येशूको बारेमा गवाही दिनु भनेको के हो भनेर स्पष्ट पारेको छ। जसले गवाहीलाई स्वीकार गर्दछ र येशूलाई विश्‍वास गर्दछ उसले अनन्त जीवन वा अमरत्व पाउँछ भनेर यूहन्नाले ठोकुवा गरेका थिए। जसले येशूको बारेमा साक्षीलाई पन्छाउँछ र उहाँलाई ग्रहण गर्न अस्वीकार गर्छ त्यो व्यक्ति परमेश्वरको क्रोधमा रहन्छ वा उहाँको निगाहाको योग्य हुँदैन भनेर यूहन्नाले सिकाउँदछ। बाइबलमा यो धारणा स्पष्ट छ। मानिसहरूलाई पापको दलदलदेखि उचाल्न र उद्धार गर्न परमेश्वरले आफ्नो एक मात्र पुत्रलाई पठाउनुभएको थियो (यूहन्ना ३:१६,१७)। तर परमेश्वरले उपलब्ध गराउनुभएको उपहारलाई स्वीकार गर्न नचाहेर पापकै हिलोमा खेलिरहन मनपराउनेले त्यसको दण्ड भोग्नुपर्नेछ। तिनीहरूका पाप, दुष्टता र खराबले भरिएका जीवनको नतिजा हो तिनीहरूले पाउने अनन्त मृत्यु।

`परमेश्वर र मानिसको सामु देखाएको यूहन्नाको अनुसरणीय उदाहरणबाट हामी के पाठ सिक्न सक्छौँ? नम्र हुने, झुक्ने र आफ्नो भाउ नखोज्ने यूहन्नाको उदाहरणलाई हाम्रो जीवनमा कसरी कार्यान्वयन गर्ने?`