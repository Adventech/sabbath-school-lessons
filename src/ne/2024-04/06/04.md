---
title:  येशूलाई स्वीकार र अस्वीकार
date:   05/11/2024
---

अध्याय २मा ५०००लाई येशूले ख्वाउनुभएको चर्चा यूहन्ना ६मा गरेको हामीले हेर्‍यौँ। तर त्यस कथाको अन्तको बारेमा हामीले हेरेका थिएनौँ। अब यहाँ हामीले हेर्नेछौँ।

`यूहन्ना ६:५१÷७१ पढ्नुहोस्। आफूलाई स्वीकार गर्न वा विश्‍वास गर्न मानिसहरूमा भएको समस्यालाई येशूले कसरी सम्बोधन गर्नुभएको थियो?`

अलौकिक ढङ्गले येशूले ५०००लाई ख्वाउनुभएपछि ती मानिसहरू जोशिलो भएर येशूलाई राजा घोषणा गर्न तयार भएका थिए (यूहन्ना ५:१÷१५)। तर जब उहाँले कपर्नूमको यहूदी सभाघरमा यहूदीहरूसँग कुराकानी गर्दा आफूले आश्‍चर्य काम गरेर ख्वाएको आत्मिक अर्थ पनि छ भनेर उहाँले बताउनुभएको थियो। खाने रोटी भौतिक जीवनको निम्ति हो भने अनन्त जीवनको रोटी मै हुँ भनेर उहाँले खुलासा गर्नुभएको थियो (यूहन्ना ६:३५)। आफ्नो देह रोटी हो भन्ने विषयमा विस्तृत रूपमा उहाँले व्याख्या गर्नुभएको थियो। उहाँको देह संसारलाई जीवन दिने हो भनेर उहाँले सिकाउनुभएको थियो।

उहाँले यो खुलासा गर्नुभएपछि येशू संसारका राजा हुनेछैन रहेछ भनेर भिडको आँखा खोलेको थियो। पृथ्वीका राजाको बारेमा तिनीहरूको अवधारणामा उहाँ मिल्न सक्नुभएको थिएन। तिनीहरू उहाँसँग बातचित पनि गर्न छोडे। यदि तिनीहरूले उहाँसँग अझ बढी ज्ञान पाएको भए तिनीहरूले येशू नै मसीह हुनुहुन्छ भनेर उहाँलाई स्वीकार गर्न सक्ने हुन्थ्यो। यस समयमा उहाँका धेरै चेलाहरूले उहाँलाई त्यागेर गएका थिए (यूहन्ना ६:६६)।

मानवीय मनस्थितिमा येशूको निम्ति यो धेरै गार्‍हो र मन दुखाउने अनुभव हुन सक्थ्यो। उत्तेजित भिडले उहाँलाई राजा बनाउन खोज्नु सबैको निम्ति रमाइलो न थियो। राजासँग जोडिन को चाहँदैन र? येशूका सिद्धान्तहरू सुनेपछि धेरै मानिसहरू पछाडि हटेको देख्दा त्यो नैराश्यजनक नै थियो। येशूकै पछि लाग्ने बहुमत चेलाहरूले उहाँलाई छोडेर गएपछि उहाँका भित्री घेरमा रहेका बार्‍ह चेलाहरूलाई पनि आफूलाई छोडेर जाने होकी भनेर अनुमति दिनुभएको थियो। (उहाँको पछि लाग्न न त हिजो न त आज न कसैलाई कर गर्नुहुन्छ। उहाँले आत्मनिर्णयको स्वतन्त्रतालाई कदर गर्नुहुन्छ÷अनुवादक)।

यसैबेला सबैलाई चकित पार्ने व्यक्तिगत मनतव्य पत्रुसले व्यक्त गर्दछन्। येशूमा के छ र उहाँ को हुनुहुन्छ भनेर पत्रुसले यसरी गवाही दिएका थिए, " 68 सिमोन पत्रुसले जवाफ दिए, “हे प्रभु, हामी कसकहाँ जाऔं? तपाईंसित अनन्‍त जीवनका वचन छन्‌ 69 र हामीले विश्‍वास गरेका छौं र जानेका छौं, तपाईं परमेश्‍वरका पवित्र जन हुनुहुन्‍छ।” यूहन्ना 6:68-69।

चेलाहरू येशूसँग केही वर्ष रहेका थिए। उहाँसँगै यात्रा गरेका थिए। उहाँका अलौकिक वा दिव्य कामहरू तिनीहरूले प्रत्यक्ष रूपमा देखेका थिए। उहाँका प्रवचन र शिक्षादीक्षाहरू तिनीहरूले सुनेका थिए। उहाँ अतुलनीय हुनुहुन्छ भनेर तिनीहरूले आफ्ना अनुभवहरूबाट थाहा पाएका थिए। जुनसुकै असहज परिस्थितिहरूको सामना गर्नुपरेतापनि उहाँ नै मसीह हुनुहुन्छ भन्ने तिनीहरूले ठोकुवा गरेर भन्न सक्ने भएका थिए। हुन न कतिपय समयमा उहाँ आउनुको लक्षलाई तिनीहरूले बुझ्न असमर्थ त भएको थियो। उहाँको मृत्यु र पुनरुत्थान पछि मात्र येशू किन आउनुभयो भनेर बुझ्न थालेका थिए।

`यस संसारमा बहुमत प्रायजसो गलत नै हुन सक्छ भनेर यस कथाबाट हामी कसरी सिक्न सक्छौँ? बहुमत मानिसहरू वा बहुमत इसाईहरूकै बिचमा पनि हाम्रा विश्‍वासको आधारभूत शिक्षा लोकप्रिय हुनै पर्छ भन्ने छैन भनेर के येशूकै अनुभवबाट हामी सिक्न सक्दैनौँ र?`