---
title:  भिडको गवाही
date:   07/11/2024
---

> <p></p>
> "37 अब चाड़को पछिल्‍लो दिन, अर्थात्‌ चाड़को प्रमुख दिनमा, उभिएर येशूले उच्‍च स्‍वरमा यसो भन्‍नुभयो, “यदि कोही तिर्खायो भने त्‍यो मकहाँ आओस्‌ र पिओस्‌। 38 जसले ममाथि विश्‍वास गर्दछ, धर्मशास्‍त्रले भनेअनुसार ‘त्‍यसको अन्‍तस्‍करणबाट जिउँदो पानीका खोलाहरू बगिनिस्‍कनेछन्‌’।” यूहन्ना 7:37-38।

आफू को हुन्, कहाँबाट आएका हुन् र आफ्नो लक्ष के हो भन्ने भनाइहरू येशूले सुरो र निडर भएर गर्नुभएको घोषणा यूहन्नाले ठाउँ ठाउँमा उल्लेख गरेका छन्।

यूहन्ना ७:३७,३८मा येशूले आफ्नो बारेमा गर्नुभएको दावी र उहाँकहाँ आउनेलाई उहाँले के गर्नुहुनेछ भन्ने कथनहरू अत्यन्तै महत्त्वपूर्ण छ। उहाँले गर्नुभएका दावीहरू अरू कसैले गर्न सकेका छैनन् न त गर्न नै योग्यका छन्। ती दावीहरू सबैलाई चकित पार्दछ।

`यहूदीहरू भेट हुने पालहरूमा वा छाप्रोबासको चाड मनाउन जम्मा भएका थिए। त्यसबेला येशूले गर्नुभएको सम्बोधनमा भिडको प्रतिक्रिया कस्तो थियो? हेर्नुहोस् यूहन्ना 7:37-5३।`

कतिले भने उहाँ धेरै अघि भविष्यवाणी गरेको मोशा जस्तो अगमवक्ता (व्यवस्था १८:१५÷१९) हुनुहुन्छ भनेर सुनाए। अरूहरूले त उहाँ ख्रीष्ट नै हुनुहुन्छ भनेर सोचेका थिए। मसीह ग्यालिलबाट आउँदैन तर दाउदको बंशबाट आउँछ र उहाँ बेथलेहममा जन्मिनेछ भन्ने ठिक धारणाहरू कतिपयले व्यक्त गरेतापनि कतिलाई थाहा नभएको देखिन्छ।

येशूलाई पक्रन आउने मन्दिरका पहरेदारहरू उहाँका वचनहरू सुनेर चकित भएको थिए। दिमागै हल्लाउने गरेर उहाँले व्यक्त गर्नुभएको अभिव्यक्तीहरू प्रति तिनीहरू आकर्षित भएका थिए। तिनीहरूले येशूलाई पक्रेर नल्याएको र तिनीहरूले व्यक्त गरेका येशू प्रतिका भावनाहरूको प्रत्युत्तरमा फरिसी धर्मगुरुहरूले यसरी प्रश्‍न गरे: "के धर्म-गुरु अथवा फरिसीहरूमध्‍ये कसैले उसमाथि विश्‍वास गरेको छ?" यूहन्ना ७:49। यो प्रश्‍नले निकोदिमस फेरि देखा पार्न यूहन्नालाई अवसर मिलेको थियो। धर्मगुरुहरूको षडयन्त्रबाट येशूलाई बचाउन उनले खोजेका थिए। उनले प्रश्‍न गरे, “के हाम्रो व्‍यवस्‍थाले पहिले मानिसको सुनुवाइ नभई, र त्‍यसले के गरेको छ सो नजानिकन त्‍यसलाई दोषी ठहराउँछ र?” यूहन्ना 7:51।

के निकोदिमसले येशूलाई मसीह भनेर कहिल्यै स्वीकारे त? तर यस दृश्यले उनले स्वीकारे भनेर प्रमाणित गर्दैन, यस समय उनले खेलेको भूमिका र येशूको मृत्युपछि उनले के गरे (यूहन्ना १९:३९,४०) सो नै निकोदिमसले येशूलाई विश्‍वास गरेका थिए भनेर बाइबलले सबूद प्रमाण दिएको पाइन्छ।

पण्डित वा फरिसी धर्मगुरुहरूको प्रश्‍नको जवाफमा फरिसीहरूमध्ये कमसेकम एक जनाले विश्‍वास गरेका थिए भन्ने तथ्य लुकिएको छैन।

`"तर यो भीड, जसले व्‍यवस्‍था जान्‍दैन, त्‍यो श्रापित छ,” (यूहन्ना John 7:49) भन्ने धर्मगुरुहरूको भनाइले भिड प्रति तिनीहरू कस्तो आक्रोसित थिए भनेर देखाउँछ किनभने त्यो भिड येशूको पछि लागेको थियो। यसबाट हामे सिक्नुपर्ने पाठ के छ?`