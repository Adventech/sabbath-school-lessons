---
title:  येशूको बारेमा बढी गवाहीहरू
date:   02/11/2024
---

### यस अध्यायका मुख्य पदहरू
यूहन्ना ३:२५÷३६, यूहन्ना १:३२÷३६, दानिएल ७:१८, यूहन्ना ६:५१÷७१, यूहन्ना ५:३६÷३८ र यूहन्ना ७:३७÷५३।

> <p>यस अध्यायको मूल सार पद</p>
> "अनि जब म पृथ्‍वीबाट उचालिन्‍छु, म सबै मानिसलाई आफूतिर खिँच्‍नेछु।” यूहन्ना 12:32।

येशूले आफ्नो बारेमा क्रान्तिकारी र मौलिक भावनाहरू व्यक्त गर्नुभएको थियो। यो कुनै पनि मानव प्राणीले व्यक्त नगरेका वा व्यक्त गर्न उचित थियो। उहाँले व्यक्त गर्नुभएका अचम्म लाग्दो मन्तव्यहरूमा उहाँ को हुनुहुन्छ, उहाँलाई कसले खटाउनुभयो वा पठाउनुभयो र कहाँबाट आउनुभयो भनेर जिकिर गर्नुभएको थियो। उहाँ को हुनुहुन्छ भनेर प्रमाणित गर्न उहाँले अनेकौँ अलौकिक वा आश्‍चर्य कामहरू गर्नुभएको थियो। उहाँले विभिन्न चिन्हहरूद्वारा आफ्नो पहिचानलाई प्रस्तुत गर्नुभएको थियो। धेरै मानिसहरूले उहाँको गवाही यसरी दिएका थिए, " भीड़का धेरै मानिसहरूले उहाँमाथि विश्‍वास गरे। तिनीहरूले भने, “जब ख्रीष्‍ट आउनुहुन्‍छ, तब के यिनले गरेका चिन्‍हहरूभन्‍दा बढ़ी चिन्‍ह उहाँले गर्नुहोला र?” यूहन्ना 7:31।

आफू को हो भनेर आफ्ना सत्य भनाइहरूद्वारा देखाउन वा प्रमाणित गर्न उहाँले आफ्नै कामद्वारा पुष्टि गर्नुभएको थियो।

जब येशूको जीवनको नाटक चलिरहेको थियो, तब उहाँको बारेमा मानिसहरूमा विभाजन पनि आएको थियो। जब येशूले बेथसैदाको जलकुण्डमा पक्षपातले ग्रष्त भएको मानिसलाई निको पार्नुभयो तब धार्मिक अगुवा, धर्मगुरु, पुजारी र पण्डितहरू उहाँ प्रति डाहाले गुटमुटिएर उहाँमाथि आक्रोस व्यक्त गर्न पुगेको थियो। ५०००लाई ख्वाउनुभएपछि उहाँको बारेमा कपर्नूममा जे छलफल भयो त्यसले गर्दा भीडले नै येशूलाई अस्वीकार गर्न पुगेको थियो। लाजरसको पुनरुत्थानमा कतिपयले येशूलाई विश्‍वास गरेतापनि उहाँको विरोध गर्ने धार्मिक गिरोहले उहाँ प्रति शत्रुभाव राख्‍न सघाउन पुगेको थियो। त्यसको फलस्वरूप उहाँलाई पक्रेर, उहाँमाथि मुद्दा चलाएर उहाँलाई क्रूसमा टाँग्ने फैसला भएको थियो।

यस अध्यायमा उहाँका अलौकिक काम र वचन सुन्नेहरूको थप गवाहीहरू यस अध्यायमा हामी हेर्नेछौँ। येशूका प्रत्येक अलौकिक वा आश्‍चर्य काममा उहाँ को हुनुहुन्छ भनेर प्रकट गरिएको छ साथै उहाँ मसीह हुनुहुन्छ भन्ने अझ गहिरो आत्मज्ञान प्रकट गरिएको हामी पाउँनेछौँ।