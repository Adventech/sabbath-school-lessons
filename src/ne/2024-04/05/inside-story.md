---
title:  मिसन कथा
date:   01/11/2024
---

### नमगाएको किताब हुलाकमा

रोब स्केट्की अमेरिकी नौसेनाका अवकाश पाएका अधिकारी थिए। उनको प्रायजसो जीवनभरी बाइबल पढेर त्यसको अर्थ बुझ्न प्रयासमा थिए। उनी नास्तिक थिए। तर पछि उनले उनको जीवनमा परमेश्वरको चाहना के हो सो खोजीरहेका थिए, तर साबथको बारेमा थाहा पाएपछि उनमा समस्या भयो। कतिपय मानिसहरू चर्चमा आइतबार चर्चमा नगइकन अर्कै काममा लागेकोले उनमा झोँक चलेको थियो। एक दिन उनले सोधिहाले, "होइन, तपाईँहरू आइतवारमा गल्फ किन खेलिरहनुभएको हो?" अनि उनी आफै झस्के, "साबथलाई आइतवारमा सारे भनेर बाइबलमा लेखिएको छ?"

तर त्यो निर्देशन नभेट्टाएपछि उनी पनि चर्चमा जान रोके। उनले अमेरिकाको अलास्का राज्यको फ्येरबाँकमा नयाँ चर्च खोज्दै थिए। तब एक दिन उनले नमागेको किताब उनको मेल बक्समा देखे। त्यो किताब थियो, "द ग्रेट कन्त्रोभर्सी।" "यो त अचम्मको नाउँ हो। के द्वन्द्व हो," भनेर जान्न उनमा उत्सुकता जाग्यो।

पोस्ट अफिस छोडेपछि उनले ग्रेट कन्त्रोभर्सी किताब हुलाको एक कुनामा थुप्रिएको उनले देखे। सबै मानिसलाई त्यो किताब हुलाकबाट पठाइएको थियो र तिनीहरूले हुलाकैमा फ्याँकेका थिए।

घरमा पुगेपछि रब त त्यस पुस्तकमा चुर्लुम्म डुब्न थाले। मानिसले होइन परमेश्वरले साबथलाई कसरी परिवर्तन गरे भन्ने विवरण पढेपछि उनी अत्यन्तै अचम्म माने। "ओहो, कसैले चर्चको इतिहास तर्कयुक्त तरिकाले बताइरहेको छ," उनले सोचे। उनले साथीलाई फोन गरेर भने, "मैले इसाई इतिहास लेखिएको पुस्तक पाएँ।यसलाई "द ग्रेट कन्त्रोभर्सी" भनिन्छ।" "त्यस पुस्तकबाट अलग हुनुहोस्। त्यो त सेभेन्थ÷डे एडभेन्टिस्ट चर्चको किताब हो। तिनीहरू इसाई होइनन्," साथीले फोनबाट सल्लाह दिए। रब त झन छक्‍क परे। उनले किताबको लेखक एलेन जी॰ ह्वाइट भनेर थाहा पाएको थिएनन्। उनी एडभेन्टिस्ट चर्चको सह÷संस्थापक भनेर उनलाई थाहा पनि थिएन। "अहँ तिनीहरू येशूलाई नमान्ने सम्प्रदाय होइन। तिनीहरूले परमेश्वरको वचनलाई विश्‍वास गर्छन्," उनले जवाफ दिए।

त्यस कुराकानी पछि रब झन उत्सुक भएर आफ्नो क्षेत्र फेरबाँकमा कोही आधारना गर्ने एडभेन्टिस्ट छ कि भनेर खोजीनीति गरे। उनले अनलाईनमा एडभेन्टिस्ट चर्चको बारेमा खोज्दा उनको दस मिनेटको कारको बाटोमा एडभेन्टिस्ट चर्च भएको थाहा पाए। त्यस साबथमा बाइबल र ग्रेट कन्त्रोभर्सी किताब लिएर चर्चमा गए। उनले त्यो पुस्तक एक महिनादेखि पढिरहेका थिए। जब उनी चर्चमा पुगे तब पहिलो व्यक्ति उनलाई अभिभावदन गर्ने न साबथस्कुल अगुवा हेलेन थिइन्। रब ग्रेट कन्त्रोभर्सी पुस्तकले गर्दा चर्चमा आएको थाहा पाउँदा हेलेन छक्‍क परिन्। "तपाईँले मेरो गुनासोलाई मारिदिनुभयो," हेलेनले भनिन्। त्यस पुस्तका अक्षहरू सानो भएकोले कसले पढ्ला र भनेर सोचेकी थिइन्। तर रबले त्यो किताब झन्दै पढि सिध्याएका थिए। र उनी अझ बढी थाहा पाउन चर्चमा आएका थिए।

सात वर्षपछि आज ७० वर्षका रब चर्चको डिकेन भएको छ। उनले बाइबल र एलेन जी. ह्वाइटका पुस्तकहरू दिनदिनै पढ्छन्। "जब मैले सेभेन्थ÷डे एडभेन्टिस्ट चर्च भेट्टाएँ तब मैले घर भेट्टाएको महसुस गरिरहेको छु। मैले सत्यलाई भेट्टाएँ," मुस्कुराएर रबले यस सम्वाददातालाई सुनाए।

सन २०२४मा एडभेन्टिस्ट विश्‍व चर्चले द ग्रेट कन्त्रोभर्सी अर्थात् महान् द्वन्द्व पुस्तक सार्वजनिक रूपमा वितरण गर्ने निर्णय गरेको छ।