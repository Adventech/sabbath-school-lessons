---
title:  सामरीहरूका गवाही
date:   31/10/2024
---

`त्यस स्त्रीले के अचम्म लाग्दो काम गरिन्? हेर्नुहोस् यूहन्ना 4:27-29।`

चेलाहरू बजारबाट फर्किएपछि येशू र त्यस स्त्रीको बिचमा भएको छलफल बीचैमा रोकेको थियो। एक अछुत जाति स्त्रीसँग येशू कुराकानी गरिरहनु भएको देख्‍दा तिनीहरू छक्‍क परितापनि तिनीहरूले उहाँसँग सोधपुछ गर्न आँट गरेनन्। तर उहाँलाई खाजा खान अनुरोध गरे।

चेलाहरू आउनेबित्तिक्‍कै त्यो स्त्री पानीको गाग्रो त्यहीँ छोडेर बजारतिर दगुरिन्। येशूसँग भएको आफ्नो अनुभवलाई बजारका मानिसहरूलाई जोशिलो भइ सुनाइन्।

`यूहन्ना ४:३०÷४२ पढ्नुहोस्। येशू र स्त्रीको बिचमा भएको वैचारिक आदानप्रदानले स्त्रीलाई जोशिलो पारेको थियो अनि उनले सामरीहरूलाई सुनाउँदा के भयो? सुसमाचार कसरी फैलिनुपर्छ भनेर यसले हामीलाई कसरी सिकाउँछ?`

कटनीको वर्णन येशूले गर्नुहुँदा सहरका मानिसहरू उहाँकहाँ उर्लेर आउँदा त्यो वर्णन रोकिएको अनौठो नै मान्नुपर्दछ। त्यहाँ के भइरहेको छ हामीले बुझून् भनेर येशूले देखाउनु भएको कुरा यूहन्नाले चाहेका थिए। मुक्तिको योजना त्यस सामरी स्त्रीलाई बाँड्न पाउनु नै उहाँको भोक मेटिसकेको थियो वा भोजनभन्दा बढी महत्त्व भएको उहाँले चेलाहरूलाई सन्देश दिनुभएको थियो। मानिसहरूलाई मुक्तितिर लैजानु नै उहाँको लक्ष थियो। सबै मानिसहरूलाई सुसमाचर प्रचार गर्ने कतिको आवश्यक रहेछ भनेर येशूले आफ्ना चेलाहरूलाई सिकाउन खोज्नुभएको थियो। तिनीहरूले मन नपर्ने जातिले पनि सुसमाचार सुन्ने हक छ भनेर उहाँले प्रमाणित गर्नुभएको थियो।

यूहन्नाको सुसमाचारमा धेरै उल्लेखनीय कुराहरू छन्। तिनीहरूमा यूहन्ना ४:३९÷४२ त एउटा हो भन्नेमा हामी निश्‍चित छौँ। त्यस स्त्रीको गवाहीलाई धेरै सामरीहरूले विश्‍वास गरेका थिए, "मैले गरेका सबै कामहरू उहाँले मलाई बताउनुभयो," भनेर जोशिलो पाराले सामरीहरूलाई सुनाएकी थिइन् (यूहन्ना ४:३९)।

सामरीले येशूलाई तिनीहरूसँग रहन अनुरोध गरे। त्यसले गर्दा धेरैले उहाँलाई विश्‍वास गर्न पुगे। " त्‍यस स्‍त्रीलाई तिनीहरूले भने, “अब तिमीले भनेका कुराले गर्दा हामीले विश्‍वास गरेका होइनौं, तर हामी आफैले सुनेका कारणले साँच्‍चै उहाँ संसारका मुक्तिदाता हुनुहुन्‍छ भनी हामीले जानेका छौं।” यूहन्ना 4:42।

`एक जना व्यक्तिको गवाही नै कतिको शक्तिशाली वा प्रभावकारी हुन सक्दो रहेछ भनेर यस कथाले हामीलाई कसरी बुझाउँछ? तपाईँको जीवनमा येशूले के गर्नुभयो त्यो प्रभावकारी रूपमा अरूहरूलाई तपाईँले कसरी सुनाउनुभएको छ वा सुनाउन सक्नुहुन्छ?`