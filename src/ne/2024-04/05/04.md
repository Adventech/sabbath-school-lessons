---
title:  "हजुर, मलाई यो पानी दिनुहोस् न"
date:   29/10/2024
---

> <p></p>
> "म तिमीहरूमाथि शुद्ध पानी छर्किदिनेछु, र तिमीहरू शुद्ध हुनेछौ। तिमीहरूका सबै अशुद्धतादेखि र तिमीहरूका सबै मूर्तिहरूदेखि म तिमीहरूलाई शुद्ध तुल्‍याउनेछु। म तिमीहरूलाई एउटा नयाँ हृदय दिनेछु, र तिमीहरूभित्र म नयाँ आत्‍मा हालिदिनेछु। तिमीहरूबाट ढुङ्गाको हृदय निकालेर म त्‍यसको सट्टामा तिमीहरूलाई मासुको हृदय दिनेछु। अनि म मेरा आत्‍मा तिमीहरूमा हालिदिनेछु, र तिमीहरूलाई मेरा विधिहरू पालन गर्ने र मेरा नियमहरू होशियारीसाथ मान्‍ने तुल्‍याउनेछु।" इजकिएल 36:25-27।

`निकोदिमस र इनारकी महिलाले खोजीरहेका सत्यहरूलाई येशूले दिन खोज्नुभएको थियो भनेर इजकिएल ३६:२५÷२७ले कसरी बताउन खोजेको छ?`

आत्मिक वा अध्यात्मिक सत्यहरू मानिसहरूका दिमागमा घुसाउन येशूले प्रयास गरिरहनुभएको थियो भनेर दुवै निकोदिमस र याकूबको इनारमा पानी लिन आएकी स्त्रीसँगको वैचारिक आदानप्रदानमको मामिलाले देखाउँछ। उहाँले प्राकृतिक चित्रणलाई प्रयोग गरेर आफ्नो लक्ष बुझाउन खोज्नुभएको थियो।

दुवैले विशेष गरेर निकोदिमसले येशूले भन्न खोज्नुभएको तात्पर्य सुरुमा बुझ्न सकेका थिएनन्। मानिसले पुनर्जन्म अहिले नै कसरी पाउन सकिन्छ र? भनेर निकोदिमसले सोधेका थिए। उनी आफ्नी आमाको गर्भमा कसरी फर्किने भनेर सोधेका थिए। निकोदिमसले दैनिक, भौतिक र सांसारिक तहमा बुझिरहेका थिए। येशूले उनलाई आत्मिक सत्यतिर स्पष्ट रूपमा औँल्याइरहनुभएतापनि त्यो निकोदिमसको निम्ति अपच भएको थियो। स्त्रीले पनि येशूका वचनहरू भौतिक वा अक्षरस पानीको बारेमा चर्चा गरिरहनुभएको थियो भनेर बुझेकी थिइन्। येशूले आत्मिक वा अध्यात्मिक तत्त्वको बारेमा बोलिरहनुभएतापनि त्यो उनको दिमागमा घुस्न सकेको थिएन।

येशूले उनलाई जीवित पानी दिन्छु भन्दा उनको जवाफ थियो, "मलाई त्यो पानी दिनुहोस् ताकि म कहिल्यै पनि तिर्खाउनु पर्दैन र यहाँ आएर पानी लिन आउनु पर्दैन।" यूहन्ना ४:१५। येशूले दिनुहुने पानीले आफू इनारमा अबदेखि पानी लिन आउनु नपर्ने भयो भनेर उनले सोचेकी थिइन्। त्यसो गर्दा उनले अरू मानिसहरूको कानेखुशी सुन्नु पर्दैनथ्यो। येशूले त्यस स्त्रीसँग पानी माग्नुभएकोबाट त्यही स्त्रीले तुरन्तै उहाँसँग पानी मागेकी अनुरोध उल्लेखनीय छ।

`उनको अनुरोधलाई येशूले कसरी जवाफ दिनुभयो? हेर्नुहोस् यूहन्ना ४:१६।`

अचानक येशूले आफ्नो छलफलको विषयवस्तु बदल्नुहुन्छ। आफ्ना श्रीमानलाई पहिला लिएर आउनु भनेर उनलाई अर्‍हाउनुहुन्छ। येशूले आफ्नो विषयवस्तु अचानक किन फेर्नुभयो? त्यस स्त्रीकी कुराले येशूको कुरा मान्न नचाहेकी आभास दिएको थियो। येशूले उनको हृदय पढ्न सक्नुहुन्थ्यो। स्वस्थ र अर्थमूलक जीवन अपनाउने इच्छालाई कार्यान्वयन गर्नुभन्दा पहिले उनले आफ्नो नैतिक जीवनको बारेमा सामना गर्न येशूले वाध्य बनाउनुभएको थियो। "येशूले दिनुहुने पानी वा अनन्त जीवनको उपहारलाई पाउन, जुन सबैले पाउन् भन्ने उहाँको तिब्र चाहना थियो, उनले आफ्नो पापलाई स्वीकार गर्नु आवश्यक छ भनेर महसुस गर्नुपर्थ्यो र अनि उनलाई मुक्तिदाताको खाँचो छ भनेर थाहा पाउने थियो।"÷द डिजाएर अभ एजेज, पृ॰ १८७।