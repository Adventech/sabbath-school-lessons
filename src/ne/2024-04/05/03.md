---
title:  इनारनेर स्त्री
date:   28/10/2024
---

`यूहन्ना ४:७÷१५ पढ्नुहोस्। यस स्त्रीलाई परमेश्वरको बारेमा गवाही दिन येशूले कसरी सामना गर्नुभयो?`

"यहूदी र सामरीहरूको बिचमा भएको घृणाको कारण त्यस स्त्रीले येशूलाई दया देखाउन रोकेको थियो; तर मुक्तिदाताले त्यस स्त्रीको हृदयमा पस्न खोजीरहनुभएको थियो। परमेश्वरको प्रेमले भरिएर उहाँले केही दिन होइन तर त्यस स्त्रीको निगाहा पाउन उहाँले उनीसँग सम्बोधन गर्नुभयो। आफूले दया देखाएर केही दिन्छु भन्नुभयो भने त्यसलाई उनले तिरस्कृत गर्थे होलिन्; तर विश्‍वासले विश्‍वास जगाउँछ।"÷द डिजाएर अभ एजेज, पृ॰ १८४।

जसरी निकोदिमससँगको बार्तालावमा उनको हृदयमा के थियो भनेर येशूलाई थाहा थियो, त्यसरी नै प्रत्येकको हृदय उहाँलाई थाहा छ र उहाँले छाम्नुहुन्छ। यहूदी गुरुले पानी माग्दा त्यस सामरी स्त्री चकित भएकी थिइन्। येशूले तिरस्कृत र तल्लो पानी नचल्ने जातकी स्त्रीबाट पानी माग्दा स्तब्द भएकी स्त्रीको सामु सिधै आफ्नो विषयवस्तु येशूले राख्‍नुभएको थियो। “तिमीले परमेश्‍वरको वरदान र तिमीसँग पानी माग्‍ने व्‍यक्तिलाई चिनेकी भए तिमीले उसलाई माग्‍नेथियौ, र उसले तिमीलाई जिउँदो पानी दिनेथियो।” यूहन्ना ४:१०।

त्यस स्त्रीकी जवाफ निकोदिमसको जस्तै थियो, "यो कसरी हुन सक्छ र?" (यूहन्ना ३:९)। अचम्म मान्दै उनले उहाँलाई भनिन्, " “हजूर, तपाईंसित उघाउने भाँड़ो छैन, र इनार पनि गहिरो छ। तब तपाईंले कहाँबाट त्‍यो जिउँदो पानी ल्‍याउनुहुन्‍छ?" यूहन्ना 4:11। यहूदीहरूका प्रतिष्ठित धर्मगुरुलाई होस् वा चरित्रमा खोट लागेको स्त्रीलाई होस् येशूले एक बहुमूल्य सत्यलाई औँल्याउनु भएको थियो। प्रत्येक व्यक्तिले आत्मिक अपार आत्मिक वा अध्यात्मिक सत्यहरू सुन्नु र बुझ्नु जरुरी छ। दुवै मामिलामा येशूले खास त्यही कुरो भनिरहनुभएको थियो। तिनीहरूले हृदय परिवर्तन भएको अनुभव गर्नु आवश्यक छ।

`जीवित पानीको बारेमा पुरानो कसरी उल्लेख गरिएको छ? हेर्नुहोस् यर्मिया २:१३ र जकरिया १४:८।`

मानिस जीवित रहन पानीको आवश्यकता छ। पानीबिना मानिस बाँच्न सक्दैन। त्यसकारण, पानी प्रभावकारी, शक्तिशाली र अनन्त जीवनको प्रतिक हुनु अत्यन्तै उपयुक्त छ। त्यसकारण येशूले यो ठोकुवा गरेर भन्नुभयो, " 13 “यो (भौतिक) पानी पिउने प्रत्‍येक फेरि तिर्खाउनेछ, 14 तर जस-जसले मैले दिने पानी पिउँछ त्‍यो कहिल्‍यै तिर्खाउनेछैन। जुन पानी म त्‍यसलाई दिनेछु, त्‍यो त्‍यसमा अनन्‍त जीवनको निम्‍ति उम्रिरहने पानीको मूल बन्‍नेछ!” यूहन्ना 4:13-14।

`यूहन्ना ७:३७,३८ पढ्नुहोस्। यहा हामीलाई येशूले के भनिरहनुभएको छ? येशूले प्रतिज्ञा गर्नुभएको यहाँ के छ, त्यसलाई हामीले कसरी अनुभव गर्ने?`