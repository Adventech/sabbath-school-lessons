---
title:  सामरीहरूका साक्षी
date:   26/10/2024
---

### यस अध्यायमा मुख्य पदहरू
यूहन्ना ४:१÷४२; यूहन्ना ३:२६÷३०; यर्मिया २:१३; जकरिया १४:८; इजकिएल ३६:२५÷२७।

> <p>यस अध्यायका मूल सार पद</p>
> "त्यस स्‍त्रीलाई तिनीहरूले भने, “अब तिमीले भनेका कुराले गर्दा हामीले विश्‍वास गरेका होइनौं, तर हामी आफैले सुनेका कारणले साँच्‍चै उहाँ संसारका मुक्तिदाता हुनुहुन्‍छ भनी हामीले जानेका छौं।” यूहन्ना 4:42।

सामरीहरू को थिए? ई॰पू॰ ७२२ मा असेरियाका सैनिकहरूले इस्राएलको उत्तरी राज्यलाई आफ्नो कब्जामा लिएका थिए। राजनैतिक स्थिरता कायम गर्न असेरियाका राजनैतिक शक्तिले आफ्ना बन्दीहरूलाई असेरिया साम्राज्यभरी फैलाएको थियो। अरू देशका बन्दीहरूलाई इस्राएलको उत्तरी क्षेत्रमा ल्याएर बसोबास गराएका थिए। तिनीहरू सामरीहरू भए। तिनीहरूले छुट्टै खालका यहूदी धर्म मानेका थिए।

ती सामरी र यहूदीहरूको बिचमा सम्बन्ध राम्रो थिएन। जब यहूदीहरू बेबिलोनबाट फर्के तब तिनीहरूले यहूदियामा परमेश्वरको मन्दिर पुननिर्माण गर्न जुटेका थिए। तर सामरीहरूले त्यसको बिरोधमा खडा भए। तिनीहरूद्ये सामरिया क्षेत्रको गिरजिम पहाडमा आफ्नै मन्दिर निर्माण गरे। तर ई॰पू॰ १२८मा यहूदी शासक जोन हाइरक्यानसले त्यस मन्दिरलाई ध्वस्त पारेका थिए।

यसले गर्दा यहूदी र सामरीहरूको बिचमा शत्रुता कायम भएको थियो।यहूदीहरूले सामरीहरूलाई अछुत जाति भनेर घृणा गर्दथे।तिनीहरूको बिचमा पानी पनि चल्दैनथे। तिनीहरूको बिचको शत्रुता येशूको समयमा कायम थियो। यहूदीहरू सकेसम्म सामरियाको इलाकामा वा त्यस इलाका भएर यात्रा गर्दैनथे। व्यापारी कारोबार तिनीहरूको बिचमा चलेतापनि अरू व्यवहारमा तिनीहरूसँग हेमचेम गर्न निषेध गरिएको थियो। यहूदीहरूले सामरीहरूबाट ऋण लिन्दैनथे र तिनीहरूबाट कुनै सहयोग माग्दैनथे। यही परिवेशमा येशू र इनारमा सामरी स्त्रीको बिचमा भएको मुठभेड भएको विवरण यूहन्नाले दिँदछन्। सामरी सहर सिचारका सामरितनहरू र येशूको बिचमा भएको अन्तर्क्रियालाई पनि लेखकले खुलासा गरेका छन्।