---
title:  थप जानकारी
date:   01/11/2024
---

द डिजाएर अभ एजेज," पृ॰ १८३÷१९५को "आट जेकोबस् वेल।"

"मुक्तिदातालाई भेट्ने वितिक्‍कै सामरी स्त्रीले अरूलाई उहाँकहाँ ल्याइन्। आफ्ना चेलाहरूभन्दा उनी बढी प्रभावकारी मिशिनेरी भएको उनले प्रमाणित गरेकी थिइन्। सामरीयमा सुसमाचार सुनाउने ठाउँ होइन भनेर चेलाहरूले सोचेका थिए। भविष्यका ठुलो काम गर्ने सोचमा तिनीहरूको ध्यान थियो। तिनीहरूकै वरिपरि कटानी गर्ने समय भएको थियो भनेर तिनीहरूले देख्‍न सकेका थिएनन्। तर तिनीहरूले तिरस्कार र हेपेका महिलाले सारा सहर नै येशूको कुरा सुन्न बोलाएर ल्याइन्। उनका देशमा उनले मुक्तिको चिराख बोकेकी थिइन्।

"येशूमा व्यवहारिक विश्‍वास गर्नु भनेको के हो भनेर यस स्त्रीले देखाएकी थिइन्। येशूलाई सत्य रूपमा विश्‍वास गर्ने प्रत्येक भक्त परमेश्वरको राज्यमा मिसिनेरी भएर जन्मेको हुन्छ। जसले जीवित पानी पिउँछ ऊ आफै जीवनको मुहान हुन्छ। पाउने व्यक्ति दिने हुन जान्छ। मानिसको हृदयमा परमेश्वरको अनुग्रह मरुभूमिका पानीको मुहान जस्तै हो। त्यसले सबैलाई ताजा बनाउन परमेश्वरको वचन बाँड्छ र नाश हुन लागेको सबै तिर्खाएका मानिसहरू जीवनको पानीबाट पिउन तयार हुन्छन्।"÷द डिजाएर अभ एजेज, पृ॰ १९५।

**चिन्तनमनन**:

`मानिस मानिसहरूको बिचमा तपाईँको समाज, संस्कार, संस्कृति, देश, रहनसहनमा तपाईँलाई नै अलग पार्ने वा तपाईँ अलग हुन वाध्यता भएका के के पूर्वाग्रह र मनाही गरेका सामाजिक रितिथितिहरू छन् जुन तपाईँ र अरूहरूको बिचमा पर्खाल भएर बसेका छन् जसले गर्दा तिनीहरूकहाँ तपाईँ सुसमाचार सुनाउन जान सक्नुभएको छैन?`

`आफ्नै यहूदी जातिहरूले येशूलाई तिरस्कार गरिएको परिवेशमा अन्य जाति वा पानी नै नचल्ने अछुत जाति सामरीहरूले उहाँलाई दिल खोलेर किन स्वागत गरे होलान्?`

`तपाईँ आफूलाई सामरी स्त्रीको ठाउँमा उभ्याउनुहोस्। अपरिचित मानिस आउँछन् र उनको भित्री गहिरो गोप्यहरू थाहा छ भनेर तपाईँलाई थाहा दिनुहुन्छ। अपरिचित मानिसले यस्तो कुरा कसरी थाहा पाउन सक्छ त? येशू प्रति प्रभावित भएकोमा अचम्म मान्नु नपर्ने स्थिति पैदा भएको थियो। हाम्रा भित्री गहिरो र गोप्य, लुकाइएका भावनाहरू, छिपाइएका नियतहरू जुन अरूले थाहा नपाएको हामी चाहेतापनि येशूलाई थाहा छ भन्ने जानकारीलाई तपाईँले के भन्नुहुन्छ? यद्यपि, जुन रूपले उहाँले उनीसँग व्यवहार गर्नुभयो त्यसरी नै उहाँले हामीमाथि व्यवहार गर्नुहुन्छ भन्ने ज्ञानले तपाईँलाई कस्तो सान्त्वना र मनलाई हलुका पार्दछ?`

`यूहन्नाको सुसमाचारमा अहिलेसम्म हामीले अध्ययन गरेका विषयवस्तुहरू येशूले सामरी स्त्रीसँग गर्नुभएको कारोबारमा के भेट्टाउनुभएको छ?`