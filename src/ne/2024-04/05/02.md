---
title:  मुठभेडको वातावरण
date:   27/10/2024
---

`कुन पृष्ठभूमिले गर्दा येशू सामरिया भएर जानुपरेको थियो? हेर्नुहोस् यूहन्ना 4:1-4।`

बप्‍तिस्मा दिने यूहन्नाले भन्दा येशूका चेलाहरूले धेरै मानिसहरूलाई बप्‍तिस्मा दिइरहेका थिए भनेर यहूदी धर्मका गुरु फरिसीहरूले थाहा पाए। यसले गर्दा बप्‍तिस्मा दिने यूहन्ना र येशूका चेलाहरूको बिचमा तनाव उब्जने संभावना थियो। आफ्ना स्वामी बप्‍तिस्मा दिने यूहन्नाको इज्जत र प्रतिष्ठा प्रति यूहन्नाका चेलाहरू जोशिला थिए र उनका प्रतिद्वन्दी प्रति निको मान्दैनथे (यूहन्ना 3:25-30)। यूहन्नाले स्पष्ट गरेर भनेका थिए कि उनी घट्नु आवश्यक छ र येशू बढनै पर्छ (यूहन्ना ३:३०)। यूहन्नाका चेलाहरूसँग टक्‍कर नपर्न येशू यहूदियाबाट शायद ग्यालिलीमा जान खोज्नुभएको थियो। सामरिया भएर ग्यालिलीमा सिधै जान सकिन्थ्यो। तर ग्यालिलीमा जान त्यही मात्र बाटो थिएन। यहूदीहरू परिया भन्ने इलाका भएर लामो बाटोबाट ग्यालिली जान्थे। तर सामरियामा जाने येशूको लक्ष थियो।

`यूहन्ना ४:५÷९ पढ्नुहोस्। इनारमा पानी लिन आएकी स्त्रीसँग बातचित गर्न येशूले कसरी त्यस मौकालाई प्रयोग गर्नुभयो?`

याकूबले खनेका इनार सुखार नजिकै थियो। त्यस समय सामरियाबाट एक स्त्री पानी लिन आइन्। तिनी एक माइल वा १॰५ किलोमिटरबाट पानी लिन आएकी थिइन्। चेलाहरू सहरमा खाजा किन्न गएका थिए। त्यसबेला येशू इनारनिर एक्लै बसिरहनुभएको थियो। इनारबाट ठण्डा पानी झिक्न उहाँसँग कुनै भाँडो थिएन। जब त्यस स्त्री पानी लिन आइन् तब अचानक येशूले उनीसँग पिउन पानी माग्नुभयो।

यहूदी र यहूदीहरूका धर्मगुरु रब्बी निकोदिमस लुकिछिपी आफूलाई नम्र पारेर येशूकहाँ आएका थिए भनेर यूहन्ना ३मा उल्लेख गरिएको छ। अरूले थाहा नपाउनु भनेर उनी त्यसरी रातमा येशूकहाँ आएका थिए। तर सामरी स्त्री दिउँसोको टण्टलापुर घामले छोपेर पानी लिन आएकी थिइन्। बिहान कि बेलुका ठण्डी समयमा पानी लिन आउने स्त्रीहरूबाट पन्छिन उनी यसरी दिउँसो आएकी थिइन्। नत्र त्यत्रो बाटो भएर दिउँसो घाममा उनी किन पानी लिन आइन् त? तर जुनसुकै कारणले त्यस समय उनी त्यहाँ आएको समयमा येशूसँग जम्का भेट भएपछि उनको जीवन नै परिवर्तन भएको थियो।

अर्को दृश्य के हुन्छ त? प्रतिष्ठित यहूदी धर्मगुरु नराम्रो इज्जत भएकी सामरीसँग आमनेसामने पर्नुभएको थियो। ती दुईका प्रतिष्ठामा भिन्नता थियो। त्यो मुठभेड अर्को भागमा हेर्नेछौँ।

`तपाईँको संस्कार वा समाजमा कस्ता मानिसहरू छन् जो समाजबाट जातभात आदिको कारणबाट अलगिएको छ र तिनीहरूकहाँ तपाईँ पुग्न बाधा दिइरहेको छ? मानिस मानिस बिच समाजले खडा गरेका पर्खालहरूबाट तपाईँ कसरी पार हुन सक्नुहुन्छ? सोच्नुहोस्।`