---
title:  बेथसैदाको जलकुण्डनिर भएको आश्‍चर्य काम
date:   01/10/2024
---

अर्को अलौकिक चिन्ह बेथसेदाको जलकुण्डनिर येशूले गर्नुभएको कामलाई यूहन्नाले बताउँछन् (यूहन्ना ५:१÷९)। बेलाखबतमा स्वर्गदूत आएर त्यस कुण्डको पानी छचल्किन्छन् र बिरामी भएको मानिस त्यसबेला त्यस कुण्डमा हाम फाल्यो भने निको हुन्छ भनेर विश्‍वास गरिन्थ्यो। त्यसको फलस्वरूप, त्यहाँ भएका पाटीहरूमा मानिसहरू भरिभराउ हुन्थे। तिनीहरू कहिले स्वर्गदूत आउला र पानी छचल्केला भनेर पर्खन्थे। येशू यरुशलेममा जाँदै हुनुहुन्थ्यो उहाँ त्यस जलकुण्डमा जानु भयो। त्यहाँ धेरै बिरामीहरू स्वर्गदूत आउला भनेर पर्खेर बसेका थिए।

यो दृश्य कस्तो होला! ती मानिसहरू पानी छचल्किँदा आफूहरू निको होला भनेर पर्खेर बसेका बसै थिए। तर त्यो केवल काल्पनिक आशा मात्रै थियो। जब येशू आउनुभयो कमसेकम एक जना बिरामीलाई निको पार्ने अवसर उहाँले पाउनुभएको थियो।

`यूहन्ना ५:१÷९ पढ्नुहोस्। जलकुण्डनिर पर्खेर बसेका मानिसहरू जो पनि निको होला भनेरै पर्खेर बसेका थिए, तैपनि पक्षाघात भएको मानिसलाई ऊ निको हुन चाहन्छ कि भनेर येशूले किन सोध्नुभयो?`

कोही मानिस धेरै समयसम्म बिरामी हुन्छ भने उसको निम्ति बिमार सामान्य जीवन जस्तै भइसकेको हुन्छ। त्यस खालको अपाङ्गलाई कसैले त्यसै छोडेर जानु असजिलो पनि लाग्न सक्छ। जब येशूले त्यस मानिसलाई निको हुन चाहन्छौ कि भनेर सोध्नुहुँदा उसको जवाफले निको हुन चाहेको आभास दिन्छ। समस्या त के थियो ऊ जस्ता धेरै मानिसहरू निको हुन गलत ठाउँमा परिरहेका हुन्छन्। त्यस मानिसका खुट्टाहरू बनाउने उसकै अगाडि उभिरहनुभएतापनि उहाँ को हुनुहुन्छ भनेर उसलाई थाहा हुँदैन। जब ऊ निको हुन्छ तब उसलाई निको पार्ने येशू को हुनुहुन्छ भनेर बुझ्न प्रयास गर्न थालेको हुन्छ। उहाँ त असाधारण व्यक्ति हुनुहुन्छ भनेर उसको दिमागमा खेलाउन थालेको हुन्छ।

"यो त अचम्मको छ कि येशूले त्यस कष्टमा परेको मानिसले उहाँमाथि विश्‍वास गर भनेर अर्‍हाउनुहुन्न। उहाँले केवल यति मात्र भन्नुभयो, 'उठ, तिम्रो ओछ्यान उठाउ र हिँड। तर उहाँको वचनमा नै त्यस मानिसको विश्‍वास अड्किएको हुन्छ। उसको शरीरका प्रत्येक नशा, तन्तु र माँसपेशीहरू जुर्‍याक जुरुक उठ्छ। उसले नयाँ जीवन पाउँछ। उसको अपाङ्ग शरीरका अङ्गहरू स्वस्थ भएर चल्न थाल्छन्। उहाँसँग कुनै प्रश्‍न नै नगरी उहाँको आदेश पालना गर्न ‍ऊ तयार हुन्छ। जुरुक्‍क उठ्दा ऊ अब फेरि सक्रिय व्यक्ति भएको महसुस गर्छ। उसका सबै माँसपेशीहरू चल्न थालेको उसले महसुस गर्दछ। परमेश्वरको सहयोग उसमाथि हुन्छ भनेर येशूले उसलाई विश्‍वस्त पार्नुभएको थियो। यदि त्यस मानिसले तर्कहरू गरेर उहाँको आदेश पालना नगर्न आनकानी गरेको भए उसको निको हुने अवसर उसले गुमाउँथ्यो। तर उसले ख्रीष्टको वचनलाई विश्‍वास गर्‍यो। त्यही वचनमाथि भरोसा राखेर चल्दा उसले बल पाएको थियो।"÷द डिजाएर अभ एजेज, २०२,२०३।

`पछि उसलाई येशूले मन्दिरमा भेटेर यो भन्नुभएको थियो, "तिमी निको भयौ। अब पाप नगर, नत्र तिमीलाई झन महा रोगले सताउनेछ" (यूहन्ना ५:१४)। पाप र बिमारको बीचमा सम्बन्ध के छ? कुनै बिमारहरू हाम्रो आफ्नै पापहरूले गर्दा सिधै भएको होइन भनेर हामीले कसरी बुझ्ने?`