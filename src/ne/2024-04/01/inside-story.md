---
title:  मिसन कथा
date:   04/10/2024
---

### क्याम्प क्याबिनमा भारीपन

अमेरिकाको अलास्का राज्यका स्थानीय युवतीहरू क्याम्प पोलारिस भन्ने ठाउँमा आफ्ना घरहरूबाट टाढा क्याम्पिङ्ग गर्न गएका थिए। यो दक्षिण अलास्कामा रहेको सेभेन्थ÷डे एडभेन्टिस्ट समर क्याम्प थियो। जब ती युवतीहरूले पहिलो रातमा काठको क्याविन वा घरहरूमा विछ्यौनाहरू मिलाएर सुतेका थिए तब तिनीहरूमा अचानक अलौकिक बोझले थिचेको तिनीहरूले महसुस गरे। तिनीहरूसँग गएका दुई जना अगुवाहरूले पनि तिनीहरूमा बोझ परेको महसुस गरे। त्यस ठाउँमा दुष्ट आत्माको उपस्थिति भएको र तिनीहरूलाई हानी गर्ने तिब्र अनुभव तिनीहरूले गरेका थिए।

एक जना २१ वर्षे राचेल अगुवाले अत्यन्तै थकान र पेलान भएको तर सुत्‍नै सकेकी थिइनन्। धेरै दुष्ट स्वर्गदूतहरूका उपस्थिति भएको तिनले महसुस गरिन्। आफ्नो कोठामा सुतेका आठ जना किशोरीहरूका बारेमा उनले सोचिन्। तिनीहरूलाई अरूहरूले दुर्व्यवहार गरेका थिए, आफूले आफैलाई कष्ट दिने काम गरेका र लागु पदार्थहरूसँग तिनीहरूले सङ्घर्ष गरेका थिए। एक जना किशोरीको काका तुनमुना गर्ने झाँक्री थियो।

राचेल उठिन र कालो चुलोमा आगो बालिन्। अगस्टको गर्मी महिनामा पनि अलास्काका रातहरू चिसो नै थिए। उनले येशूको भजन गाउन थालिन्। उनी एक्लै गाउन त चाहेकी थिइनन्। तर उनको ओठबाट भजन निस्के। उनी गाउँदै प्रत्येक केटी सुतेको ठाउँमा गएर प्रार्थना गरिन्। अनि ती केटीहरू आखिरमा निदाए।

त्यस रातदेखि प्रत्येक रात राचेलले भजन गाइन् र केटीहरूसँग प्रार्थना गरिन्। एक रात उनले एक जना केटीसँग प्रार्थनाको अनुरोधको केही विषय छ कि भनेर सोधिन्।"हो, म सुरक्षित भएको महसुस गर्न चाहन्छु" उनले भनिन्। "केबाट सुरक्षित?" राचेलले सोधिन्। अघिल्लो रातमा कसैले उनको घाँटी समातेको थियो। उनलाई सास फेर्न मुश्किल भएको थियो। अनि चम्किलो ज्योतित देखा पर्‍यो। उनको घाँटी अँठ्याउने अदृश्य शक्तिले उनलाई छोडेको थियो। त्यस ज्योतिमा स्वर्गदूत थियो, जसले भनेका थिए, "नडराउ।" उनमा शान्तिले छोपेको अनुभव गरिन्। अनि उनी सुतिन्। यो घट्ना राचेललाई नसुनाएसम्म कसैलाई भनेकी थिइनन्।

त्यस केटीसँग राचेलले प्रार्थना गरेपछि त्यस केटीले येशूको बारेमा चासो राखिन्। क्याम्पको समयभरी उनले येशूको बारेमा जानकारी पाइन्। उनी शान्त केटी थिइन् र धेरै कुराहरू गर्दैनथी तर उनको हृदयमा येशूका वचनको बिऊ रोपिएको थियो।

केही वर्षपछि त्यो केटी क्याम्पमा फर्केर त्यही क्याम्पमा कर्मचारी हुन तालिम लिन चाहेकीले राचेल खुशी भइन्।

राचेल कार्ल अहिले अलास्काको सिट्काको एडभेन्टिस्ट स्कुलमा सिकाउँछिन्। उनी क्याम्प पोलारिसमा स्वयम सेवक भएर काम गर्छिन् जहाँ उनी किशोरी अवस्थामा उनले असल र खराबको बिचमा वा येशू र सैतानको बिचमा भइरहेको महान् द्वन्द्वको अनुभव गरेकी थिइन्।

"अमेरिकामा धेरै मानिसहरू छन् जसलाई येशूको बारेमा जानकारी छैन भनेर पोलारिसमा काम गर्दा मैले महसुस गरेँ। त्यही क्याम्पमा काम गर्दा नै म अलास्कामा शिक्षक हुने निर्णय गरेकी थिएँ," यस लेखकलाई उनले सुनाइन्।

त्रैमासिक भेटीबाट उब्जेको रकमले क्याम्प पोलारिस मर्मत गर्न सहयोग गरिनेछ।

आन्ड्रयु मेक्चेस्नी