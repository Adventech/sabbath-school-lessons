---
title:  काना सहरमा विवाह
date:   29/09/2024
---

`यूहन्ना २:१÷११ पढ्नुहोस्। येशूले के आश्‍चर्य काम गर्नुभयो जसले गर्दा उहाँ को हुनुहुन्छ भनेर उहाँले शङ्केत गर्नुभएको थियो, त्यसको फलस्वरूप चेलाहरूले उहाँलाई विश्‍वास गर्न टेवा मिलेको थियो?`

पानीलाई फलफूलको रसमा परिवर्तन गर्नुभएकोले उहाँको हुनुहुन्थ्यो भनेर उहाँले प्रमाण दिनुभएको थियो। चेलाहरू उहाँको पक्षमा लागेर उहाँलाई पछ्याउन त्यस अलौकिक कामले उपलब्ध गराएको थियो। उहाँ परमेश्वरबाट आउनुभएको हो भनेर त्यस आश्‍चर्य कामले औँल्याएको थियो। (हुन त उहाँ आफैँ परमेश्वर हुनुहुन्छ भन्ने धारणालाई ती चेलाहरूले बुझ्न तयार थिएन होला)।

मोशा इस्राएलीहरूका अगुवा थिए। उनले अनेकौँ चिन्ह र आश्‍चर्य कामहरू गरेर इस्राएलीहरूलाई मिश्र देशबाट बाहिर निकालेका थिए (व्यवस्था ६:२२, २६:८)। इस्रायलीहरूलाई मिश्रको दासत्वबाट स्वतन्त्र पार्न परमेश्वरले मोशालाई प्रयोग गर्नुभएको थियो। (उनी तिनीहरूको निम्ति "उद्धारकर्ता" भएका थिए भने पनि हुन्छ)।

मोशा जस्तै अगमवक्ता आउनेछ भनेर मोशाबाट नै परमेश्वरले भविष्यवाणी गर्नुभएको थियो। इस्राएलीहरूले उनलाई सुन्नुपर्छ भनेर परमेश्वरले तिनीहरूलाई भन्नुभएको थियो (व्यवस्था १८:१५, मत्ती १७:५, प्रेरित ७:३७)। त्यो अगमवक्ता येशू हुनुहुन्थ्यो र यूहन्ना २मा उहाँले पहिलो अलौकिक काम गरेर उहाँ को हुनुहुन्थ्यो भने शङ्केत गर्दुभएको थियो। यसले इस्रायलीहरूलाई मिश्र देशबाट उद्धार गरिएको कामलाई ‍औँल्याएको थियो।

मिश्रहरूका निम्ति नाइल नदी मुख्य स्रोत थियो र तिनीहरूले यसलाई देवता भनेर मान्थे। परमेश्वरले पानीलाई रगतमा परिणत गरेको अरू महामारीहरूमा एउटा थियो। कानामा येशूले त्यही खालको आश्‍चर्य काम गर्नुभएको थियो, तर पानीलाई रगतमा परिणत गर्नुको सट्टा रसमा परिवर्तन गर्नुभएको थियो।

यहूदी धार्मिक विधिमा छवटा पानीका भाँडाहरू शुद्ध पार्न प्रयोग गरिन्थे। येशूको यो आश्‍चर्य कामलाई बाइबलमा उल्लेख गरिएका मुक्तिका विषयहरूसँग नजिकै जोडिएको थियो। पानीलाई रसमा परिणत गरेको कामलाई प्रस्थानतिर औँल्याएको देखाइएको थियो। यसले येशूलाई उद्धारकर्ताको रूपमा यूहन्नाले लिएका थिए।

येशूले उपलब्ध गराउनुभएको स्वादिलो रसलाई भोजको नाइकेले के सोचेका थिए? त्यस रसको गुणस्तरदेखि उनी अचम्म मानेका थिए। येशूले गर्नुभएको अलौकिक कामलाई थाहा नपाएर सबभन्दा असल रस त भोजको अन्तिम समयको लागि राखिएको थियो भनेर त्यस नाइकेले सोचेका थिए।

ग्रीक भाषामा उच्चारण गर्ने वाइन wine वा oinos ओइनोस भनेको दुवै कुहायको वा रक्सी बनाएको र ताजा अङ्गुरको रसलाई लिइन्छ (सेभेन्थ÷डे एडभेन्टिस्ट बाइबल कमेन्टरी, पृ॰ ११७७)। येशूले भोजमा आश्‍चर्य कामबाट उपबलब्ध गराउनुभएको पेय पदार्थ रक्सी (वा नेवारीमा ऐला) थिएन भनेर एलेन जी॰ ह्वाइटले ठोकुवा गर्नुहुन्छ (द डिजाएर अभ एजेज, पृ॰ १४९को "आट द मारिज फिस्ट")। जसले येशूको कामलाई देखे तिनीहरू चकित भएका थिए भन्ने कुरामा दुईमत छैन।

`तपाईँले येशूलाई के कारणहरूले पछ्याउनु भएको छ? (हामीमा धेरै कारणहरू छन्, छैन त?)।`