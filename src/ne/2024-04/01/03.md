---
title:  गलिलमा दोस्रो चिन्ह वा अलौकिक काम
date:   30/09/2024
---

यस संसारमा रहनुहुँदा उहाँको जीवनभरि नै विभिन्न अलौकिक वा आश्‍चर्य कामहरू गर्नुभएर उहाँले आफू को हुनुहुन्छ भनेर पहिचान दिनुभएको थियो। यूहन्नाले ती अलौकिक कामहरूको बारेमा उल्लेख गरेका छन्, ताकि अरूहरूले उहाँलाई विश्‍वास गरुन्।

`यूहन्ना ४:४६÷५४ पढ्नुहोस्। विवाहको भोजमा येशूले गर्नुभएको आश्‍चर्य कामलाई यूहन्नाले कसरी जोडेका छन्?`

गलिलमा गर्नुभएको येशूको दोस्रो आश्‍चर्य काम वा उहाँ को हुनुहुन्छ भनेर प्रकट गर्ने चिन्हलाई औँल्याउन यूहन्नाले विवाहको भोजमा भएको पहिलो अलौकिक कामलाई याद गरेका थिए। यूहन्नाले यो भन्न खोजिरहेको आभास दिन्छ, जुन आश्‍चर्य वा अलौकिक कामहरूले येशूको बारेमा शङ्केत गर्छ त्यसले येशू को हुनुहुन्छ भनेर ठम्याइरहेको देखाउँछ। अनि यूहन्नाले यो थप्छन्, "यहूदियाबाट गालीलमा आएर येशूले गर्नुभएको यो दोस्रो चिन्‍ह थियो।" यूहन्ना ४:५४।

येशूले उच्च अधिकारीलाई दिनुभएको जवाफ झट्ट सुन्दा रुखो देखिन्छ। आफ्नो छोरोलाई येशूले निको पार्न चाहनुहुन्छ भने उनले उहाँलाई विश्‍वास गर्न खाँचो भएको उनले महसुस गरेका थिए। येशूले उनको हृदय पढ्नुभएको थियो। आत्मिक बिमार उनको छोरोको ज्यान लिने बिमारभन्दा चर्को थियो भनेर येशूले ठोकुवा गर्नुभएको थियो। आकाशबाट बज्र परेको जस्तै उनले अचानक यो महसुस गरेकि उनको आत्मिक विपन्नताले गर्दा उनको छोरोको जीवन धरापमा पर्न सक्छ।

यो आत्मिक ज्ञान सबैमा हुनु अत्यन्तै जरुरी छ: येशूका अलौकिक वा आश्‍चर्य कामहरूले उहाँ मसीह हुनुहुन्छ भनेर प्रमाणित गर्दैन। अरूहरूले पनि आश्‍चर्य वा अलौकिक कामहरू गरेका थिए र छन् पनि। कतिपय सत्य अगमवक्ता वा परमेश्वरका जनहरू होला, कतिपय त झुठा वा धर्मका खोल लगाएर अचम्मका कामहरू गर्ने होलान् र छन् पनि। आश्‍चर्य कामहरूले अलौकिक शक्तिको अस्तित्व छ भनेर देखाउँछन्। तर, तिनीहरूमा परमेश्वरले नै काम गरिरहनुभएको छ भनेर प्रमाण गर्नु आवश्यकता छैन। (सैतानले पनि अनेकौँ अलौकिक कामहरू गर्न सक्छन्, यदि तिनीहरूलाई आश्‍चर्य काम भनेर हामी चिन्छौँ भने।÷अझ पहिलो अलौकिक काम त अदनको बगैँचामा सर्पद्वारा सैतान बोलेको मान्नुपर्छ÷अनुवादकको थप)।

त्यस उच्च अधिकारीले आफ्नो पीडा येशूकै दयामा सुम्पन्छन्। आफ्नो छोरोलाई निको पार्न येशूसँग अनुनय बिन्ती गर्छन्। उहाँले भन्नुभयो, "जाऊ, तिम्रो छोरो बाँच्नेछ" (यूहन्ना ४:५०)। "बाँच्नेछ" भन्ने क्रियापद ग्रीक भाषाको वर्तमान काल "बाँच्छ" हो। यसलाई "भविष्यलाई देखाउने वर्तमान क्रिया" भनेर बताउँछ। भविष्यमा हुने काम वर्तमान समयमा नै भइरहेको भनेर यस क्रियापदले देखाउँछ। येशूले भन्नु भएको बित्तिक्‍कै त्यो मानिस घरमा दगुरेर गएन। येशूले उनको छोरोलाई निको पार्नुहुनेछ भनेर उनले विश्‍वास गरेका थिए। भोलिपल्ट उनी घर पुग्दा छोरो निको भएको उनले भेट्टाए। जुन समयमा येशूले उनलाई सम्बोधन गर्नभएको थियो त्यही समयमा उनको छोरोको ज्वरो निको भएको थियो।

येशूलाई विश्‍वास गर्ने यो कस्तो प्रभावकारी कारण हो!

`यस संसारमा अनेकौँ आश्‍चर्य कामहरू भइरहेको हामी देख्छौँ। ती अलौकिक कामै होला। तर त्यो काम सनातन परमेश्वरबाट नै आएको भनेर थम्याउन के मापदण्डहरू हेर्नुपर्छ?`