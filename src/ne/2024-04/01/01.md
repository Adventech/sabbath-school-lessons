---
title:  येशूको बारेमा औँल्याउने चिन्ह वा सूचकहरू
date:   28/09/2024
---

### यस अध्यायमा मुल पदहरू
यूहन्ना २:१÷११, यूहन्ना ४:४६÷५४, यूहन्ना ५:१÷१६, मर्कूस ३:२२,२३, मत्ती १२:९÷१४ र यूहन्ना ५:१६÷४७।

> <p>यस अध्यायको सार पद</p>
> "येशूले अरू धेरै चिन्‍हहरू चेलाहरूका सामुन्‍ने गर्नुभयो, जुनचाहिँ यस पुस्‍तकमा लेखिएका छैनन्‌। तर यी लेखिएका छन्‌, कि तिमीहरूले येशू परमेश्‍वरका पुत्र, ख्रीष्‍ट हुनुहुन्‍छ भनी विश्‍वास गर, र विश्‍वासद्वारा उहाँको नाउँमा तिमीहरूलाई जीवन प्राप्‍त होस्‌।" यूहन्ना 20:30-31।

यथार्थमा यूहन्नाले सुसमाचारको पुस्तक किन लेखे? के उनले येशूका अलौकिक र आश्‍चर्य कामहरूका विवरणहरू जोर दिएर प्रस्तुत गर्न? के उहाँ धर्मगुरु हुनुभएकोले उहाँका विशेष शिक्षादीक्षा र दर्शनहरू प्रस्तुत गर्न? जुन रूपमा यूहन्नाको पुस्तक लेखिएको थियो, त्यसको खास कारण वा लक्ष के थियो?

पवित्र आत्माको शक्ति र प्रभावले आफ्नो पुस्तक किन लेखे भनेर व्याख्या गर्दछन्। यो पुस्तक लेखिएको लक्ष यस अध्यायको सार पदमा नै प्रस्तुत गरिएको छ: "येशूले अरू धेरै चिन्‍ह वा अलौकिक कामहरू चेलाहरूका सामुन्‍ने गर्नुभयो, जुनचाहिँ यस पुस्‍तकमा लेखिएका छैनन्‌।तर यी लेखिएका छन्‌, (वा जति लेखिएका छन्) कि तिमीहरूले येशू परमेश्‍वरका पुत्र, ख्रीष्‍ट हुनुहुन्‍छ भनी विश्‍वास गर, र विश्‍वासद्वारा उहाँको नाउँमा तिमीहरूलाई जीवन प्राप्‍त होस्‌।" यूहन्ना 20:30-31।

यस अध्यायमा हामीले येशूले सुरुमा गर्नुभएका केही अलौकिक वा आश्‍चर्य कामहरूका विवरण हेर्नेछौँ। तिनीहरूमा विवाहको भोजमा येशूले पानीलाई दाखको रसमा परिणत गर्नुभएको, बाबुको धेरै बिरामी भएको छोरोलाई निको पार्नुभएको, बेथसेडाको पोखरीतिर फर्केर बसेको धेरै बिरामीलाई उहाँले निको पार्नुभएको आदि।

ती सबै अचम्म कामहरू केवल कामहरू मात्र नभएर चिन्ह वा सूचकहरू हुन् भनेर यूहन्नाले लेख्दछन्। यिनीहरू केवल बाटोमा राख्‍ने चिन्ह वा साइनहरू नभएर ती आश्‍चर्य कामहरूले गहिरो अर्थ वा वास्तविकतालाई औँल्याउछन्। येशू उद्धारकर्ता मसीह हुनुहुन्छ। ती सबै विवरणहरूमा मानिसहरूले उहाँमा विश्‍वास गरेर प्रतिक्रिया कसरी जनाएका थिए, त्यसका उदाहरणहरू हामीले हेर्नेछौँ। तिनीहरूको उदाहरणले येशू प्रति त्यही प्रतिक्रिया जनाउन हामीहरूलाई आह्वान गरिएको छ।