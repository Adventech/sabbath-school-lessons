---
title:  थप जानकारी
date:   04/10/2024
---

"त्यस पक्षाघात भएको व्यक्तिलाई दैविक शक्तिले सहायता गर्नेछ भनेर विश्‍वस्त पार्नुभएको थिएन। येशूको वचनमा उसले तर्क उसले गर्न थालेको भए उसको निको हुने अवसर गुमाउँथ्यो। तर उसले येशूको वचनलाई सरासर विश्‍वास गरे र त्यसमा नै भरोसा राखेर चल्दा उसले बल पायो।

"त्यही विश्‍वासद्वारा हामीले आत्मिक चङ्गाइ प्राप्‍त गर्न सक्छौँ। हाम्रो पापले गर्दा परमेश्वरले दिनुहुने जीवनबाट हामी अलगिन पुगेका छौँ। हाम्रा आत्मा, विवेक वा चेतना पक्षाघात भएका छन्। त्यो अशक्त मानिस आफै हिँडदुल गर्न असमर्थ भएको जस्तै हामी पनि आफ्नै प्रयासमा पवित्र जीवन बिताउन असमर्थ छौँ। निराश, उदास र जीवनसँग सङ्घर्ष गरिरहने व्यक्तिले येशूतिर आँखा लगाउन्। आफ्नो रगतको बाजी राखेर मुक्तिदाताले हामीलाई निहुरेर हेरिरहनुभएको छ। उहाँले व्यक्त नै गर्न नसक्ने कोमल, स्नेह र प्यारले हामी सबैलाई सम्बोधन गरिरहनुभएको छ, ‍'के तिमी निरोगी हुन चाहन्छौ?' उहाँले हामीलाई स्वस्थ र शान्ति भएर उठ्न आह्वान गर्नुहुन्छ। स्वस्थ भएको अनुभव गरेपछि मात्र उहाँको कुरा सुन्ने भनेर नपर्खनुहोस्। उहाँको वचनलाई विश्‍वास गर्नुहोस्। उहाँको वचन पूरा हुनेछ। तपाईँको चाहना वा इच्छा ख्रीष्टको पक्षमा राख्‍नुहोस्। उहाँको सेवा गर्ने चाहना उहाँलाई सुम्पनुहोस्, र उहाँको वचनलाई आत्मसात गर्दा तपाईँले बल पाउनुहुनेछ। तपाईँ जुनसुकै खराब आदतमा लाग्नुभएको छ, तपाईँको मोहले तपाईँको आत्मा, मिजास, दिमाग र शरीरलाई कब्जामा राखेतापनि तिनीहरूबाट उद्धार गर्न येशू सक्षम् हुनुहुन्छ र तिब्र चाहना गर्नुहुन्छ। पाप, अधर्म र खराब तत्वले गर्दा मरेका आत्मालाई उहाँले आफ्नो जीवन प्रदान गर्नुभएर जीवित पार्न सक्नुहुन्छ। एफिसी २:१। कमजोर, दुर्भाग्य र पापका सिक्रीहरूले बाँधेका मानिसले उहाँले स्वतन्त्र पार्न सक्नुहुनेछ।"÷द डिजाएर अभ एजेज, पृ॰ २०३।

"उहाँले ईश्‍वरनिन्दा गर्नुभएको आरोपलाई येशूले खण्डन गर्नुभएको थियो। उहाँले भन्नुभयो, मैले गरेको जुन कामको निम्ति तिमीहरूले दोष दिन्छौ त्यसको आधार कुनै छैन, किनकि म परमेश्वरको पुत्र भएकोले नै मैले मेरो काम गर्न अख्तियार पाएको छु। म उहाँको स्वभाव, चाहना र लक्षमा उहाँसँग एकै छु।"÷द डिजाएर अभ एजेज, पृ॰ २०८।

**चिन्तनमनन**:

`यस अध्यायको विषयवस्तुमा ध्यान गर्नुहोस्। निरोग हुन सम्भव पार्न विश्‍वास नै साँचो थियो। तर त्यसको विपरित अगुवाहरूले शङ्का र अविश्‍वासलाई प्रकट गरेका थिए। प्रश्‍नको मामिलासँग हामी किन अलमलमा पर्नुहुन्न? शङ्का र सोध्ने बानी किन एउटै होइन? तिनीहरूको बीचमा भएको भिन्नता जान्नु किन जरुरी छ?`

`पाँचौ भागको अन्तिम प्रश्‍न फेरि हेर्नुहोस्। हामी सेभेन्थ÷डे एडभेन्टिस्ट भएको हैशियतले साबथलाई हतियार बनाएर अरूमाथि किन बजार्नुहुन्न? साबथको बारेमा ठिक ज्ञान भयो भन्दैमा मानिस मरेपछि के हुन्छ जस्ता विद्याहरूमा हामी खप्पिस भएतापनि हामीले तिनीहरूले किन मुक्ति दिन सक्दैन? केले र कसरी हामीले मुक्ति पाउन सक्छौँ?`

`यूहन्ना ५:४७मा येशूले व्यक्त गर्नुभएको भावनालाई ध्यान दिएर हेर्नुहोस्,"तिमीहरू उनले (मोशा) लेखेका कुराहरू विश्‍वास गर्दैनौ भने, मेरा वाणी कसरी विश्‍वास गर्छौ?” यदि मोशाले लेखेका पुस्तकहरूलाई विश्‍वास गरेन भने विश्‍वव्यापी जलप्रलय, छ दिनको सृष्टि आदिलाई मानिसहरूले कसरी विश्‍वास गर्न सक्छन् र? हाम्रो विश्‍वासको आधार पुरानो करार किन हुनुपर्छ?`