---
title:  पत्थरको हृदय
date:   02/10/2024
---

यस संसारमा कतिपय धर्मका मानिसहरूले अनेकौँ चमत्कार, चिन्ह, आश्‍चर्य र अलौकिक कामहरू गरेर देखाउन सक्छन्। ती सर्वसाधारण र सामान्य मानिसहरूले गर्न सक्दैनन्। तर ती चर्तिकलाहरू परमेश्वरबाट नै भएको हो भनेर प्रमाणित हुँदैनन्। तर ती कामहरू परमेश्वरबाटै आएको हो भने त्यसलाई अस्वीकार गर्नु खतरा हुन सक्छ।

`यूहन्ना ५:१०÷१६ पढ्नुहोस्। यहूदी धर्मका हेमायती वा धर्मगुरुहरूका हृदय अचम्म पार्ने कतिको पत्थरी थियो भनेर यस वृतान्तले हामीलाई पाठ सिकाउँछ? येशूले भर्खर अलौकिक वा आश्‍चर्य काम गरेर देखाउनुभएतापनि तिनीहरूको कठोर हृदयले उहाँको विरुद्धमा षडयन्त्र रच्न अग्रसर भएका थिए?`

जब निको भएको मानिसलाई येशूले आफू को हुनुहुन्थ्यो भनेर प्रकट गर्नुभएपछि त्यो मानिस तुरन्तै पुजारी र धर्मगुरुहरूलाई आफूलाई निको पार्ने येशू पो हुनुहुन्थ्यो भनेर बताइ दियो (येशूलाई धोका दिनेमा शायद यो नै पहिलो व्यक्ति थियो होला÷अनुवादकको जिज्ञासा)। ती धर्मको अधिकारीहरू खुशी भएर परमेश्वरको प्रशंसा गर्नुको सट्टा तिनीहरूले येशूलाई खेदो गर्न लागे, किनभने उहाँले यो काम शबाथ-दिनमा गर्नुभएको थियो (यूहन्ना ५:१६)।

आपतकालिन परिस्थितिमा मात्रै बिरामीलाई साबथमा निको पार्न सकिन्थ्यो। यो मानिस त ३८ वर्षसम्म अपाङ्ग भएको थियो। यसलाई आपतकालिन भन्न मिल्दैन। अनि त्यसमा पनि उसले आफ्नो ओछ्यान लिएर हिँड्नु के आवश्यक थियो त? परमेश्वरको शक्तिले यस्तो अलौकिक काम गर्ने व्यक्तिले साबथमा के गर्नुहुन्छ के गर्नुहुन्न भन्ने नियम त थाहै हुनुपर्थ्यो। मानिसहरूले आविष्कार गरेका धर्म, विधि, परम्परा, नीतिनयमहरू भन्दा अपार भएर बाइबलका सत्यहरूलाई अङ्गिकार गर्नुपर्छ भन्ने गहिरो अर्थ मानिसहरूले बुझून् भनेर सिकाउन खोज्नुभएको थियो। धर्म वा आस्थाले मानिसलाई कतिको कठोर बनाउन सक्दो रहेछ भन्ने ज्वलन्त उदाहरण यहाँ प्रस्तुत गरिएको छ।

`धर्म मान्ने धर्मका गुरु, शिक्षक र दार्शनिकहरूले प्रमाणै पाएतापनि तिनीहरूलाई धर्म वा आत्मियतामा कतिको कठोर बनाउँदो रहेछ अर्थात् मानवताभन्दा जुनसुकै मोलमा पनि धर्मलाई सर्वोपरि राख्‍ने प्रवृत्ति देहायका पदहरूले कसरी खोलाउँछ? हेर्नहोस्, यूहन्ना 9:1-16; मर्कूस 3:20-23 र मत्ती 12:९÷14।`

धर्मका ती मतियार, गुरु र पण्डितहरू कसरी अन्धो हुन सक्ने भए त? धर्मले गर्दा होइन तर तिनीहरूको आफ्नै भ्रष्ट हृदयले तिनीहरूलाई कठोर बनाएको थियो। अहिले नै मसीहले तिनीहरूलाई रोमको शासनबाट स्वतन्त्र पार्नुहुन्छ र उहाँ स्वतन्त्र सेनानी हुनुहुन्छ भन्ने तिनीहरूको गलत विश्‍वास वा धार्मिक विद्याले गर्दा तिनीहरूका हृदय भ्रष्ट भएको थियो। तिनीहरू आफ्नो मात्र भाउ खोज्ने, अरूमाथि शक्ति वा अधिकार जमाउने प्रवृत्तिमा भोको थियो र तिनीहरूका हृदय परमेश्वरमा समर्पित थिएन। ती सबै थोकहरूले गर्दा तिनीहरूकै अगाडि उभिनु भएको सत्यलाई अस्वीकार गर्न अग्रसर गराएको थियो।

`येशूको चेतावनी के थियो? हेर्नुहोस् यूहन्ना ५:३०÷४७। उहाँका वचनहरूबाट हामीले के सिक्न सक्छौँ? त्यसको अर्थ हामीलाई सत्य वा बाइबलका विद्याहरूले नै किन अन्धा बनाउन सक्छ यदि तिनीहरूलाई हाम्रो जीवनमा उतार्न सकेन भने?`