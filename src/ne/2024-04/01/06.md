---
title:  येशूका दावीहरू
date:   03/10/2024
---

बेथसैदाको जनकुण्डमा ३८ वर्षदेखि पक्षाघात भएको रोगीलाई येशूले निको पार्नुहुँदा उहाँ को हुनुहुन्छ भनेर जिकिर गर्न सक्ने उत्तम अवसर यूहन्नालाई मिलेको थियो। उहाँको अचम्मको कामलाई वर्णन गर्न यूहन्नाले ९ पदहरू प्रयोग गरेका थिए भने त्यस अलौकिक काम गर्ने व्यक्ति को हुनुहुन्छ भनेर वर्णन गर्न ४० पदहरू प्रयोग गरेका थिए।

`यूहन्ना ५:१६÷१८ पढ्नुहोस्। साबथमा येशूले गर्नुभएको कामले गर्दा उहाँलाई धर्मगुरुहरूले किन सताउन थालेका थिए?`

सेभेन्थ÷डे एडभेन्टिस्टहरूको निम्ति यूहन्ना ५:१८ ले परेशान दिन सक्छ। यहाँ त येशूले नै साबथ तोड्नु भएको थियो भनेर लेखिएको छ। तर यूहन्ना ५:१६÷१८लाई नजिकै नियालेर हेर्दा साबथमा उहाँको काम उहाँका पिताको सम्बन्धसँग सम्मत छ भनेर देखाउँछ। साबथ भयो भन्दैमा परमेश्वरले जगतब्रम्हाण्डलाई थाम्ने काम उहाँले रोक्नुहुन्न। त्यसकारण, साबथमा उहाँले गर्नुभएको वा गर्नु हुने क्रियाकलापले उहाँको दैवत्वको दावीको भाग थियो र हो पनि। धर्मका अगुवाहरूले उहाँले साबथ तोड्नु भएको र उहाँ परमेश्वरको बराबरीमा आफू रहेको भनेर उहाँलाई सताउन थालेका थिए।

`यूहन्ना ५:१९÷४७ पढ्नुहोस्। येशू सचमुच रूपमा को हुनुहुन्छ र उहाँको दावीलाई उहाँको अलौकिक वा आश्‍चर्य कामले समर्थन गरेको छ भने धार्मिक अगुवाहरूलाई बुझाउन उहाँले के भनिरहनुभएको छ?`

आफ्नो पक्षमा बचावको निम्ति येशूले आफ्ना कामहरूलाई तीन चरणमा व्याख्या गर्नुहुन्छ। पहिलो, उहाँले आफ्नो पितासँग भएको घनिष्ठ सम्बन्धलाई बताउनुहुन्छ (यूहन्ना ५:१९÷३०)। येशूले उहाँका पिता परमेश्वरसँग तालमेल गरेर काम गर्नुहुन्छ भने औँल्याउनुभएको थियो। यति मात्र नभएर उहाँमा न्याय गर्ने र मरेकोलाई पुनरुत्थान गर्ने अधिकार र शक्ति छ भनेर पनि जिकिर गर्नुभएको थियो।

दोस्रोमा, उहाँले आफ्नो पक्षलाई समर्थन गर्न बप्‍तिस्मा दिने यूहन्नाको गवाही (यूहन्ना ५:३१÷३५), उहाँका अलौकिक कामहरू (यूहन्ना ५:३६), पिता (यूहन्ना ५:३७,३८) र धर्मशास्त्रहरूका कामहरू एथेष्ठ छ भनेर उहाँले जिकिर गर्नुहुन्छ।

अन्तमा आएर उहाँलाई दोक्ष दिनेहरूलाई आफैँले दोष दिइरहेका छन् भनेर औँल्याउनुहुन्छ (यूहन्ना ५:५०÷४७)। उहाँको सेवाकार्य तिनीहरूको भाउ खोज्ने प्रवृत्ति प्रति बिपरित छ भनेर उहाँले प्रकट गर्नुहुन्छ। तिनीहरूलाई दोष दिन मोशाबाट नै आउँछन् (यूहन्ना ५:४५÷४७) जसलाई तिनीहरूका आशाहरू राखेका थिए भनेर उहाँले बताउनुहुन्छ।

`बाइबलको बारेमा सही शिक्षादीक्षा वा विद्या थाहा पाएतापनि येशूमा पूरा समर्पित नगर्ने धरापबाट हामी कसरी जोग्ने? चिन्तन गर्नुहोस्।`