---
title:  कथा १०
date:   02/12/2022
---

**म यहाँ छु! मलाई पठाउनुहोस् एसियता।**

_सामोवा_

एसियता तीन जना हुर्केका छोराछोरीहरूका बाबु हुन्। उनका तीन जना नातीनातिनाहरू छन्। उनी साउथ पासिफिक राष्ट्रको सामोआको राजधानी अपियामा आड्रा अफिसमा कामको निम्ति अन्तवार्ता दिन गएका थिए। तर उनलाई आड्राको पूरा नाउँ थाहा थिएन। उनको काम थिएन र आफ्नो परिवारलाई धान्न उनलाई कामको अत्यन्तै खाँचो थियो।
अन्तरवार्ताको समयमा त्यस देशको आड्रा निर्देशकले त्यसको अर्थ एसियतालाई बुझाइन्: एडभेन्टिस्ट डिभल्पमेन्ट एण्ड रिलिफ एजेन्सी। आड्राले त्यस देशमा आउने चक्र आँधी र अरू प्राकृतिक प्रकोपहरूको सामना गर्न मानिसहरूलाई तयार पार्न सहयोग गर्ने व्यक्तिको खाँचो भएको उनले बताइन्।

आफ्ना परिवार र छिमेकीहरूले चक्र आँधीहरूको सामना गर्न तयार पार्ने कार्य योजनाको बारेमा एसियतालाई मन पर्‍यो। हरेक केही वर्षमा सामोआमा भयानक चक्र आँधी आएर घरहरू ध्वस्त पार्ने, बाटोहरू पानीले बगाइ दिने, बिजुलीका खम्बाहरू ढालिदिने र मानिसहरूका जीवनलाई जोखिममा पार्ने गर्दछ। स्थानीय समाजमा समन्वयकर्ताको काम गर्न एसियता योग्य थिए। एसियता अस्ट्रेलियाबाट सामोआमा भर्खर फर्खेका थिए। स्थानीय सामाजिक काममा संलघ्न हुन उनी निपुण थिए। उनको परिवारले गाउँमा आफ्नो चर्च स्थापना गरेका थिए र उनको धार्मिक सम्प्रदायको बोर्डमा उनी पद पाएका थिए।

एसियताले आड्रामा काम पाए।

जब आड्रा निर्देशकले उनलाई काम सुर गर्ने दिनमा उनी दोधारमा परे। उनको चर्चमा प्रचारक बन्न परीक्षा दिनुपर्ने दिनमै उनलाई काम गर्न बोलाइएको थियो। उनले काम गर्न असाध्य मन पराएका थिए र उनलाई पैसाको खाँचो थियो। तर उनले परीक्षा पनि लिन चाहेका थिए। उनले परमेश्‍वरलाई प्रेम गर्दथे। आफ्नो समस्या एशियाताले आड्रा निर्देशकलाई बताए। "ठिकै छ। आफ्नो परीक्षा दिनुहोस्। तपाईँले अर्को सोमबारदेखि काम गर्न थाल्न सक्नुहुन्छ," निर्देशकले बताइन्।

एसियताले ठूलो राहत भएको महसुस गरे। आड्रा निर्देशकको लचकता र उनको आस्थामा आदर गरेकोले आड्रा निर्देशकप्रति उनी आभारित भए। उनले प्रचार गर्ने परीक्षामा पास भए र सोमबारदेखि नयाँकाम पनि सुरु गरे।

धेरै महिनापछि सेभेन्थ-डे एडभेन्टिस्ट चर्चले सामोआमा विशेष सुसमाचार प्रचारको कार्यक्रम गर्ने खबर उनले पाए। अस्ट्रेलियाको एक जना सुसमाचार प्रचारक सामोआको ठूलो सभागृहमा सम्बोधन गर्न आउँदै थिए। त्यो सभा टेलिभिजनबाट सामोआभरि तत्कालै प्रसारण गर्ने भएको थियो। सभागृहमा हुने मूख्य सभाहरूमा सहभागी हुन एसियताले निम्तो पाएका थिए। उनले आफ्नी श्रीमती, दुई ठूला छोराछोरीहरू, बुहारी र गाउँको अरू मानिसहरूलाई पनि त्यस भेलामा बोलाए। उनी मञ्‍चको अगाडि नै दुई हप्‍तासम्म प्रत्येक रात आएका थिए। कसैले येशूलाई विश्‍वास गर्न चाहनुहुन्छ कि भनेर प्रचारकले सम्बोधन गर्दा एसियता पनि उठे। कसैले बप्‍तिस्मा लिन चाहन्छ भने उठ्नुहोस् भनेर आग्रह गर्दा एसियता पनि उठे। एसियाता, उनकी श्रीमती, दुई छोराछोरीहरू र बुहारीले अन्तिम साबथको भेलामा बप्‍तिस्मा लिए।

तीन वर्षपछि सामोआमा अर्को दुई हप्‍ते सुसमाचारीय कार्यक्रमको आयोजना गरेको थियो। त्यसको वक्ता सामोआ एडभेन्टिस्ट चर्चका अध्यक्ष थिए। प्रत्येक सुसमाचार कार्यक्रम सुरु गर्नुभन्दा अघि उक्त अध्यक्षले  स्वास्थ सम्बन्धी जानकारी दिन एसियतालाई आग्रह गरे। स्वस्थ जीवनशैलीको प्रस्तुतीमा विभिन्न विषयहरूबाहेक मधुमेह कसरी रोक्न सकिन्छ भन्ने विषय पनि एक थियो। सामोआका धेरै मानिसहरूमा मधुमेह भएकोले कतिपयले आफ्ना खुट्टाका औँलाहरू काट्नु पर्दथ्यो।

एसियताले आफ्ना छिमेकीहरूलाई सुसमचार कार्यक्रममा सरिक हुन आग्रह गरे। हरेक दिन कामपछि, दुई हप्‍ता बेलुकाहरूमा उनले आफ्ना छिमेकीहरूलाई आफ्नो भानमा त्यस कार्यक्रममा लगे। तिनीहरूमा छ जनाले बप्‍तिस्मा लिए।

सन २०२१मा एडभेन्टिस्ट चर्चले अर्को सुसमाचारीय कार्यक्रम आयोजना गरेको थियो। त्यसमा पनि आफ्ना छिमेकीहरूलाई एसियताले निम्तो दिए। तिनीहरूमा दुई जनाले बप्‍तिस्मा लिएका थिए।

एसियता अत्यन्तै खुशी थिए। "परमेश्‍वरले मलाई आड्रामा काम गर्न अगुवाइ गर्ला भनेर मलाई विश्‍वासै थिएन। परमेश्‍वरले मलाई यो काम दिनुभयो र मेरो आत्मिक जीवन बढाउन पनि नयाँ आयाम थपिदिनुभएको थियो," आनन्दित हुँदै एसियताले यस लेखकलाई सुनाए।

एसियतालाई यशैया ६:८ खुबै मन पर्छ, "मैले परमप्रभुको यो आवाज सुनें, “म कसलाई पठाऊँ, र हाम्रा निम्‍ति को जाने?” अनि मैले भनें, “म हाजिर छु। मलाई पठाउनुहोस्!”  
 
 _-आन्द्र्यु मेकचेस्नी_