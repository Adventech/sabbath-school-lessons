---
title:  नर्कका आगोहरु
date:   26/11/2022
---

### यस अध्यायका मूल पदहरू
मर्कूस ९:४२-४८, मलाकी ४:१, यहूदा ७, १ तिमोथी २:५, प्रेरित २:२९,३४,३५ र १ यूहन्ना ५:३-१२।

> <p>यस अध्यायको मूल सार पद</p>
> "सबै कुराको जाँच गर। जुन कुरा असल छ त्‍यसैमा दृढ़ रहो।" 1 थेस्सोलिनिकी 5:21। 

इटालीका प्रख्यात कवि डाँटे अलिघिरीले (१२६५-१३२१) एउटा प्रख्यात काब्य द डिभाइन कमेडी लेखेका थिए। त्यो काल्पनिक कथामा मानिस मरेपछि कहाँ जान्छ भनेर उल्लेख गरेका थिए। त्यस पुस्तकमा मानिस मरेपछि कि त इन्फर्नो वा भतभती जलिरहेको नर्कमा वा परगेटोरी अर्थात् पिशाच क्षेत्रमा मानिसको आत्मा जान्छ। त्यहाँबाट शुद्धि भएर स्वर्गमा जान योग्य ठहरिन्छ। त्यो मानिस परमेश्‍वरको उपस्थितिमा रहन्छ।

त्यो केवल काब्य वा कवितामात्र थियो। त्यो पनि काल्पनिक जसमा कुनै सत्यता थिएन। यद्यपि, उनको त्यो काव्यले इसाई क्षेत्रमा ठूलो प्रभाव पारेको छ। विशेष गरेर रोमन क्याथोलिक चर्चको शिक्षामा त्यो काव्यलाई यथार्थ वा वास्तविक भनेर नै सिकाउँदछ। मानिस मरेपछि उसको आत्मा कि त नर्कमा, कि त पिशाच क्षेत्रमा कि त स्वर्गमा जान्छ भन्ने त्यस चर्चको शिक्षाको आधारभूत जग नै हो। धेरै सुधारवादी वा प्रोटेस्टेन्ट इसाई सम्प्रदायले पनि मानिस मरेपछि उसको आत्मा, हंस वा प्राण कि त स्वर्गमा कि त नर्कमा जान्छ भनेर सिकाउँदछ। यदि आत्मा अमर छ भनेर कुनै इसाई वा कुनै पनि धर्मले सिकाउँदछ भने मानिस मरेपछि उसको आत्मा वा हंस कहीँ न कहीँ जानुपर्ने हुन्छ। छोटकरीमा भन्ने हो भने, बाइबलभन्दा बाहिरको यो गलत शिक्षाले भयानक धार्मिक भूलहरू गर्न उक्साएको छ।

यस अध्यायमा बाइबलले समर्थन नगरेका ती शिक्षाहरूलाई हेर्नेछौँ, साथै मृत्युपछि के हु्न्छ भनेर बाइबलले सिकाएको शिक्षालाई हामीले हेर्नेछौँ।