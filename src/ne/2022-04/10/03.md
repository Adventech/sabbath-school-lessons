---
title:  नर्कको आगो
date:   28/11/2022
---

बिलायतको रोमन रोमन क्याथोलिक पादरी जोन फर्निसले (१८०९-१८६५) बालबालिकाहरूको निम्ति एउटा सानो पुस्तिका निकालेका थिए। त्यसको शिर्षक थियो, साइट अभ हेल अर्थात् नर्को दृश्य (डब्लिन: जेम्स, १८७४) पृ. २४)। अनन्तको यातना भनेको भनेको एउटा ठुलो फलामको बल हो रे, त्यो पनि आकाश र पृथ्वीभन्दा बिशाल छ रे। करौडौँ वर्षको एक फेरा एउटा चरा आउँछ रे। त्यो चराको पखेटाले त्यस बललाई छुन्छमात्रै रे। बराबर त्यस चराले त्यस बललाई छोएर त्यसलाई खियाएतापनि नर्कमा भइरहेको अनन्तको यातनाले निरन्तरता जारी हुन्छ भनेर त्यस लेखकले तर्क गर्दछन्।

दु:ख लाग्दो कुरो त यही हो कि धेरै प्रोटेस्टेन्ट वा सुधारवादी इसाईहरूले त्यस खालको शिक्षालाई आज पनि अङ्गालिरहेका छन्।

`मलाकी ४:१ र यहूदा ७ पढ्नुहोस्। येशूले व्यक्त गर्नुभएको अनन्तको आगोको बारेमा ती अंशहरूले हामीलाई कसरी बुझाउँछन्? मुक्ति नपाएकाहरू  अनन्तको आगोमा (मत्ती १८:८) वा कहिल्यै ननिभ्ने आगो (मर्कूस ९:४३) पर्नेछन् भन्ने धारणलाई ती पदहरूले कसरी व्याख्या गर्दछन्?`

"अनन्त" भन्ने हिब्रू भाषामा olam ओलाम  र ग्रीक भाषामा aion एइयोन, aionios एइयोनियोस हो। यसको अर्थ कुन सन्दर्भमा भनिएको हो त्यस अनुसार हुन्छ। उदाहरणमा जब यो शब्द परमेश्‍वरको बारेमा भन्छ भने त्यसको अर्थ उहाँको अनन्ततालाई बुझाउँछ (व्यवस्था ३३:२७)। जब त्यही शब्द मानिससँग सम्बधित छ भने (प्रस्थान २१:६ सधैँभरि) मानिसको जीवन आयुमा सीमित भएको हुन्छ। मत्ती १८:८, २५:४१मा लेखिएको अनन्तको आगो भन्दा आगोले जलाउने काम पूरै फत्तै नहुञ्‍जेल त्यो आगो निभ्दैन भनेर बुझाउँछ। त्यसको अर्थ अनन्तको आगो अनन्त हुन्छ जबसम्म यसले दुष्टहरूलाई पूरै सखाप पार्दैन। यसले कुनै जरा र हाँगा पनि बाँकि राख्‍दैन (मलाकी ४:१)।

दुष्टहरूले अनन्तसम्म दण्ड पाउँछन् भन्ने धारणा अत्यन्तै गम्भिर छ। यदि दुष्टहरू नर्कमा सधैँ दण्ड भोगिरहन्छन् भने खराब तत्वको उन्मुलन कहिल्यै पनि हुनेछैन भनेर सिकाउँदछ। फेरि सबै मानिसको जीवन परमेश्‍वरबाट आएको हो (व्यवस्था ३२:३९, भजन ३६:९)।कोही दुष्ट पनि नाश हुँदा परमेश्‍वरलाई रमाइलो हुँदैन (इजकिएल ३३:११)। तब उहाँले दुष्टलाई किन जीवन दिइरहनुहुन्छ ताकि तिनीहरू अनन्तसम्म यातना पाइरन्छन्? तिनीहरूको अस्तित्व सदाको निम्ति अन्त हुनु के मनाशिव छैन र? यदि दुष्टहरू तिनीहरूको काम अनुसार दण्ड भोग्छन भने (प्रकाश २०:१२), किन मानव जीवनमा छोटो समय पाउनेले अनन्तसम्म दण्ड भोगिरहुनपर्ने के औचित्य छ? के यो अन्याय भएन र?

अनन्तको आगो भनेर बाइबलले सम्बोधन गरेका सबै पदहरूलाई प्रकाश २०मा उल्लेख गरेको हजार वर्षपछि हुने आगोले भष्म हुनेसँग जोड्नुपर्दछ (यस बारे अध्याय १३मा हामी हेर्नेछौँ)। त्यसकारण रोमन क्याथोलिक, प्रायजसो प्रोटेस्टेन्ट इसाईहरू र कतिपय धर्महरूले सिकाएको बर्तमान जलिरहेको वा भविष्यमा जलिरहने नर्कको अस्तित्व बाइबलसम्मत छैन।

`नर्कको आगोको बारेमा कतिपय इसाई समेत र अरू धर्महरूले दुर्भाग्यवस सिकाउने धारणा भएतापनि त्यसले परमेश्‍वरको प्रेमलाई कसरी प्रकट गर्दछ? दुष्टहरू सधैँ यातनामा परिरहन जीवन पाउनेछन् भन्ने धारणा परमेश्‍वरको प्रेमको बिपरित किन छ?`