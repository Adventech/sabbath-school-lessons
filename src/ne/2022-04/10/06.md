---
title:  यथार्थमा बाइबलको दृष्टिकोण
date:   01/12/2022
---

`अनन्त जीवन केवल येशूमा रहनेलेमात्र प्राप्‍त गर्नेछन् भने यूहन्नाले किन सीमित गराउँछन्? हेर्नुहोस्, 1 यूहन्ना  5:१-12।`

कुन सर्तमा मानिस अमर हुन्छ भनेर बाइबलले औँल्याएको शिक्षा र बाइबलभन्दा बाहिरको आत्मा अमर छ भन्ने शिक्षा कतिको फरक छ भनेर स्पष्टसँग १ यूहन्ना ५:११:१२मा उल्लेख गरिएको छ। यी पदहरूको कतिको अर्थपूर्ण छ भनेर बुझ्न हामीले यो सम्झिनुपर्दछ कि अमरत्व केवल  त्रीएक परमेश्‍वरमा छ (१ तिमोथी ६:१५,१६) र त्रीएक परमेश्‍वरमात्र जीवनको स्रोत हुनुहुन्छ (भजन ३६:९, कलस्सी १:१५-१७, हिब्रू १:२)।

जब आदम र हव्वाको पतनबाट यस संसारमा पापको प्रवेश भयो (उत्पत्ति ३), तब तिनीहरू र तिनीहरूका सबै सन्तान (जुन हामी पनि पर्छौँ), भौतिकरूपमा मृत्युको श्रापको मुनि रहन पुगियो र अनन्त जीवनको उपहार पनि गुमाइयो। तर प्रिय परमेश्‍वरले अनन्त जीवन फेरि पाउन मुक्तिको योजनालाई कार्यान्वयन गर्नुभयो। त्यो जीवन पाप आउनुभन्दा अघि नै सुरुमा थियो। पावलले यसरी व्यक्त गर्दछन्, "4 उहाँको सामुन्‍ने पवित्र र निष्‍कलङ्क होऔं भनेर संसारको उत्‍पत्तिभन्‍दा अघिबाटै उहाँले हामीलाई चुन्‍नुभयो। 5 उहाँको इच्‍छाको लक्ष्यअनुसार ख्रीष्‍ट येशूद्वारा प्रेममा उहाँले हामीलाई आफ्‍ना सन्‍तान हुनलाई अघिबाटै नियुक्त गर्नुभएको थियो, 6 यस हेतुले कि उहाँले हामीलाई आफ्‍ना प्रिय पुत्रमा सित्तैँमा दिनुभएको आफ्‍नो महिमामय अनुग्रहको प्रशंसा होस्।" एफिसी 1:4-6। 

जसरी एक जना मानिसबाट यस संसारमा पाप आयो र त्यस पापबाट मृत्यु आयो, त्यसरी नैएक जना मानिस येशू ख्रीष्टद्वारा अनन्त जीवनको अनुग्रहको बरदान सबै मानव प्राणीलाई उपलब्ध गराइएको छ भनेर पावलले रोमी ५:१२-२१मा उल्लेख गरेका छन्। यस संसारमा पाप र मृत्यु ल्याउने आदम हो भनेर पावलले औँल्याउन खोजिएका छन्। यदि आदम अझरस वा वास्तविक व्यक्ति हुनुहुन्छ भनेर हामीले विश्‍वास गरेनौँ भने उनले परमेश्‍वरको आदेश नमानेर हाम्रो संसारमा पाप र मृ्त्यु ल्याए भन्ने कुराको केही अर्थ हुँदैन।

त्यसकारण यूहन्नाले यो ठोकुवा गरेर भन्छन्, "परमेश्‍वरले हामीलाई अनन्‍त जीवन दिनुभयो, र यो जीवन उहाँका पुत्रमा छ। जससँग पुत्र हुनुहुन्‍छ, त्‍यससँग जीवन छ, जससँग परमेश्‍वरका पुत्र हुनुहुन्‍न, त्‍यससँग जीवन हुँदैन।" 1 यूहन्ना 5:11-12।

येशूले भन्नुभएको वचनद्वारा हामीले स्पष्टसँग यो चित्रण पाउँछौँ, "किनभने मेरा पिताको इच्‍छा यो हो, कि पुत्रलाई हेर्ने र उसमाथि विश्‍वास गर्ने प्रत्‍येकले अनन्‍त जीवन प्राप्‍त गरोस्, र म त्‍यसलाई अन्‍त्‍यको दिनमा जीवित पार्नेछु।”  यूहन्ना 6:40 र “पुनरुत्‍थान र जीवन म नै हुँ। मलाई विश्‍वास गर्ने मर्‍यो भने पनि जीवित हुनेछ।" यूहन्ना 11:25। 

यसको अर्थ यो हो कि अनन्त जीवन परमेश्‍वरको उपहार हो जुन ख्रीष्टबाटमात्रै पाइन्छ। अहिले उहाँमा त्यो जीवन सुरक्षित भएतापनि धर्मीहरूको अन्तिम पुनरुत्थानमामात्रै त्यसको रमाइलोसँग उपभोग गर्न सक्छौँ। यसको निश्कर्ष सरल छ: यदि अनन्त जीवन केवल तिनीहरूलाईमात्र उपलब्ध गराइएको छ जो ख्रीष्टमा छन्, तब उहाँमा नहुने मानिसहरूले अनन्त जीवन पाउँदैनन् (१ यूहन्ना ५:११,१२)। त्यसको विपरित मानिस स्वभावैले अमर छ भन्ने शिक्षाले चाहे स्वर्गमा होस् चाहे नर्कमा होस् सारा मानिसहरूले स्वत अमर जीवन पाउँछ भनेर सिकाउँदछ। येशूमा नरहनेहरूले पनि नर्कमा नै किन नहोस् तिनीहरूले अनन्त जीवन पाउँछन् भनेर ती गलत शिक्षा सिकाउने इसाईहरूको धारणा छ। जतिसुकै लोकप्रिय भएतापनि र जुनसुकै बाइबलका धुरन्धर विद्धान, पास्टर वा प्रचारकहरूले सिकाएतापनि त्यो धारणा बाइबलसम्मत छैन।