---
title:  शरीर बिनाका आत्मा वा हंसहरूमात्र भएको स्वर्ग
date:   30/11/2022
---

प्रोटस्टेन्ट इसाईहरूले परगेटोरीलाई स्वीकार नगरेतापनि मरेका धर्मी मानिसहरू परमेश्‍वरको साथमा छन् भनेर तिनीहरूले विश्‍वास गर्दछन्। कतिपयले त ती मानिसहरू केवल शरीरबिनाका आत्मा वा हंसहरू हुन् भनेर विश्‍वास गर्छन्। अरूहरूले तिनीहरूमा शारीरिक शरीर त हुँदैन तर महिमित आत्मिक शरीरले छोपेका देहबिनाका आत्माहरू हुन् भनेर विश्‍वास गर्छन्।

मरेकाहरू जीवित छन् भनेर जुनसुकै प्रतिकलाई अघि सारेतापनि ती शिक्षाहरूले मरेकाहरूको पुनरुत्थान हुनेछ र अन्तिम न्याय हुनेछ भन्ने बाइबलको शिक्षासँग बाझ्दछ।धर्मीहरू स्वर्गमा अहिले नै रमाइरहेछन् भने पुनरुत्थान र न्यायको (प्रकाश २०:१२-१४)को औचित्य के छ र?

`मरेकाहरूको अवस्था र तिनीहरू पुनरुत्थानको निम्ति पर्खिरहेका छन् भनेर देहायका पदहरूले कसरी सिकाउँदछन्? प्रेरित 2:२९,34-35 र 1 कोरन्थी  15:16-18।`

अहिले नै स्वर्गमा भएका मानव प्राणीहरू कि त जीवित अवस्थामा नै स्वर्गमा लगेका थिए जस्तै हनोक (उत्पत्ति ५:२४) र एलियाको मामिलामा (२ राजा २:९-११) वा मरेर जीवित भएका मोशा जस्तै (यहूदा ९) र जो येशूसँग पुनरुत्थान भएका थिए (मत्ती २७:५१-५३)।

हामीले हेर्‍यौँ कि बेदीमुनिका आत्माहरू बदलाको निम्ति परमेश्‍वरसँग कराइरहेका (प्रकाश ६:९-११) केवल न्यायको निम्ति कराएको प्रतिक मात्र हो र यसले मानिस मरेपछि स्वर्ग जान्छ भन्ने शिक्षालाई अनुमोदन गर्दैन।नभएदेखि तिनीहरू स्वर्गमा रमाइरहेका छन् भन्ने आभास् दिँदैन। वास्तविकरूपमा भन्ने हो भने चिहाननै मरेकाहरूको निम्ति विश्राम लिने ठाउँ हो। तिनीहरू अचेत अवस्थामा अन्तिम पुनरुत्थानको निम्ति पर्खिरहेका छन। त्यसबेला तिनीहरूको सचेत अवस्थालाई पुनर्स्थापित गर्नेछ। मरेका धर्मीहरू नै किन नहुन् तिनीहरू देहबिना स्वर्ग वा कतैतिर घुमिरहेका छन् र आफ्नो शरीरसँग मिल्न धैर्यतासाथ पर्खिरहेकाछन् भन्ने जस्ता भ्रामिक शिक्षातिर हामी लाग्नुहुँदैन।

१ कोरन्थी १५:१८मा यदि मरेकाहरूको पुनरुत्थान हुँदैनन् भने येशूमा सुतेकाहरू नाश हुनेछन् भनेर पावलले भन्दछन्। यदि तिनीहरू स्वर्गमा अहिले नै छ तिनीहरू जति लामो समयदेखि मरेको भएतापनि तिनीहरू कसरी नाश हुन्छन् त? कतिपय इसाई लोकप्रिय प्रचारक, पास्टर, बाइबलका विद्वानहरूले यदि धर्मी मानिस मर्ने बित्तिक्‍कै स्वर्गमा जान्छ र तिनीहरूले अनन्तको इनाम पाइसकेका हुन्छन् भनेर सिकाउने गलत शिक्षाले येशूको आगमनमा मरेकाहरूको पुनरुत्थान हुनेछन् भन्ने नयाँ करार को शिक्षाको केन्द्रविन्दुलाई लत्याइ दिन्छन् र वेकारको बनाउँछन्। त्यो पनि धुरन्धर इसाईहरूले नै। कतिपय अन्त्येष्टिको समयमा गैर एडभेन्टिस्ट पास्टर, प्रचारक र बाइबलका मैहुँ भन्ने विद्वानहरूले त्यही सिकाएका हामीमध्ये कसले सुनेका छैनन् होला?

`मरेकाहरू सुतिरहेका छन् भन्ने सन्देश असल समाचार हो भनेर अरूहरूलाई कसरी बुझाउने? तिनीहरू अहिले तिनीहरूको दु:ख, कष्ट र पीडाबाट विश्राम पाइरहेकाछन् भन्ने शिक्षा के सान्त्वनादायक छैन र?`