---
title:  Leçon quotidienne
date:   27/11/2022
---

### कहिल्यै नमर्ने किराहरू?

मर्कूस ९:४२-४८सँग यशैया ६६:२४ तुलना गर्नुहोस्। किरा कहिल्यै मर्दैन भनेर भन्नुको अर्थ तपाईँले के बुझ्नुहुन्छ? "42 “जसले ममाथि विश्‍वास गर्ने यी सानाहरूमध्‍ये एक जनालाई बाधा देला, त्‍यसको निम्‍ति त बरु एउटा ठूलो जाँतोको ढुङ्गा त्‍यसको घिच्रोमा झुण्‍ड्याएर त्‍यसलाई समुद्रमा फालिदिनु असल हुनेथियो। 43 यदि तिम्रो हातले तिमीलाई बाधा दिन्‍छ भने त्‍यसलाई काटिदेऊ। दुई हात भएर नरकको ननिभ्‍ने आगोमा जानुभन्‍दा डुँड़ो भएर जीवनमा पस्‍नु तिम्रो निम्‍ति असल हो। [44 नरकमा त न कीराहरू मर्दछन्, न आगो नै निभ्‍दछ।] 45 अनि तिम्रो खुट्टाले तिमीलाई बाधा दिन्‍छ भने त्‍यसलाई काटिदेऊ। दुई खुट्टा भएर नरकमा फालिनुभन्‍दा त खोरन्‍डो भएर जीवनमा पस्‍नु तिम्रो निम्‍ति असल हो। [46 नरकमा न कीराहरू मर्दछन्, न आगो नै निभ्‍दछ।] 47 यदि तिम्रो आँखाले तिमीलाई बाधा दिन्‍छ भने त्‍यसलाई झिकेर फालिदेऊ। दुई आँखा भएर नरकमा फालिनुभन्‍दा त एक आँखा भएर परमेश्‍वरको राज्‍यमा पस्‍नु तिम्रो निम्‍ति असल हो। 48 नरकमा त न कीरा मर्दछन्, न आगो नै निभ्‍दछ।" मर्कूस 9:42-48,  “अनि तिनीहरूले निस्‍केर मेरो विरुद्धमा बागी हुने मानिसहरूका मृत शरीरलाई हेर्नेछन्। तिनीहरूको कीरा मर्नेछैन, तिनीहरूको आगो निभ्‍नेछैन, र तिनीहरू सबै मानिस-जातिका निम्‍ति घृणित हुनेछन्।”  यशैया 66:24। 

कुनै कुनैले मर्कूस ९:४८मा उल्लेख गरिएको एक वचन नाम "किरा" भन्नुको अर्थ मानिस मरेपछि निस्किने  आत्मा वा हंश हो र दुष्टको त्यो आत्मा उडेर नर्कमा जान्छ जहाँ त्यो दुष्ट मानिस कहिल्यै मर्दैन बरु अनन्तको यातना भोगरिरहन्छ।

तर खास गरेर मानिस मरेपछि अचेत हुनेछ भनेर बाइबलले सिकाएको शिक्षासँग त्यो व्याख्या मिल्दैन। यस अंशले पुरानो करारको पृष्टभूमिलाई पनि वेवास्ता गर्दछ। यथार्थमा "एक वचन 'किरा' भन्दा प्रायजसो 'किराहरू' भन्ने अर्थ लगाउँछ, एउटामात्र किरा होइन। सडिएको लासमा किराले खाने भनेर त्यसले सम्बोधन गर्दछ।"-रोबर्ट जी. ब्राचलर र युजिन अ. निडा, अ ट्रान्सेलटरस् हान्डबुक अन गस्पल अभ मार्क, लन्डन: युनाइटेड बाइबल, १९६१, पृ. ३०४बाट रूपान्तरित।

मर्कूस ९:४८मा येशूले यशैया ६६:२४लाई उद्‍धृत गर्नुभएको थियो, जसमा लेखिएको छ, “अनि तिनीहरूले निस्‍केर मेरो विरुद्धमा बागी हुने मानिसहरूका मृत शरीरलाई हेर्नेछन्। तिनीहरूको कीरा मर्नेछैन, तिनीहरूको आगो निभ्‍नेछैन, र तिनीहरू सबै मानिस-जातिका निम्‍ति घृणित हुनेछन्।”

यो दृश्य भयानक डरलाग्डो रूपक वा प्रतिक हो। परमेश्‍वरको शत्रुहरू युद्ध मैदानमा परिरहेको र तिनीहरू कसरी नाश हुन्छन् भनेर त्यस काल्पनिक दृश्यले चित्रण गर्दछन्। जुन शरीर आगोले जल्दैन तब त्यसलाई किराहरूले खाइदिन्छन् वा पहिला किराहरूले खाइ दिन्छन् अनि आगोले जलाइ दिन्छन्। तर जेभएतापनि मानिस मरेपछि नाशभएको शरीरबाट न त अलग हुनसक्छ न त नर्कमा जान्छ भनेर ती अंशहरूमा उल्लेख गरिएको छैन।

तर कहिल्यै नमर्ने "किराहरू"को बारेमा के भन्ने। यशैयाबाट प्रतिकको रूपमा लिएको भाषाले किराहरू अमर छन् भनेको छैन। के किराहरू पनि अमर छन् त? के भन्न खोजिएको छ भने जबसम्म शरीरलाई पूरै बिनाश गर्दैन तब सम्म ती किराहरू त्यसलाई छोड्दैन। तर त्यसको बिपरित परमेश्‍वरका विश्‍वासी सन्तान "नयाँ स्वर्ग र नयाँ पृथ्वीमा" रमाएर बस्छन् र परमेश्‍वरको उपस्थितको सामु  तिनीहरूले आराधना गर्नेछन् (यशैया ६६:२२,२३)। मानिसको भविष्य यसरी बिपरित हुने भएकोले बरू हात, खुट्टा र आँखै नभइकन परमेश्‍वरको राज्यमा जानु असल हुन्छ भनेर येशूले भन्न खोज्नुभएको थियो। सम्पूर्ण शरीरलाई किराहरू र आगोबाट नाश गर्न दिनुभन्दा त्यो नै असल हुन्छ (मर्कूस ९:४२४८)।

`अन्तमा आएर हामी कि त पूरै अनन्त जीवन पाउँछौँ कि त पूरै नाश हुन्छौँ। त्यहाँ मध्यम मार्ग छैन। कि त हामीले अनन्त जीवन पाउँछौँ वा अनन्त बिनाश। आजै तपाईँले के निर्णय गर्नुभएको छ? अनन्तको बिनाश वा अनन्त जीवनको वास्तविकाताले तपाईँको जीवनलाई कसरी प्रभाव पार्नुपर्दछ?`