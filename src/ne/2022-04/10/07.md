---
title:  थप जानकारी
date:   02/12/2022
---

एलेन जी ह्वाइट, द ग्रेट कन्त्रोभर्सी पृ. ५३१-५५०को 'द फर्स्ट ग्रेट डिसेप्सन" र पृ. ५५१-६२को "क्यान डेड स्पिक टु अस?"

"मानिस स्वभावैले अमर छ भन्ने मौलिक गलत धारणाले मानिस मरेपछि सचेत रहन्छ भनेर सिकाउँदछ। यो नर्कमा अनन्तसम्म यातना दिने शिक्षा जस्तै मानिस अमर छ भन्ने शिक्षा हाम्रो विवेक र मानवताका भावनाहरूको विरुद्धमा छ। लोकप्रिय शिक्षा वा विश्‍वासको अनुसार मुक्ति पाएकाहरू स्वर्गमा छन् र यस पृथ्वीमा भएका गतिविधि र विशेष गरेर तिनीहरूले छोडेका प्रियजनहरूलाई के भइरहेको छ सो तिनीहरूलाई थाहा हुन्छ। तर आफ्ना प्रियजनहरू यस संसारमा दु:खकष्ट पाइरहेकाछन्, तिनीहरूले शोक, निराश र जीवनको पीडा भोगिरहेका छन् र पापमा संघर्ष गरिरहेकाछन् भनेर ती मरेकाहरू स्वर्गमा छन् भने तिनीहरूमा कसरी खुशीको स्रोत हुनसक्छ र? यस पृथ्वीमा तिनीहरूका मित्रहरू भौँतारिएका देख्‍नेहरूले कतिको स्वर्गको आनन्द भोगिरहन सक्छन् होला? यो कतिको विरोधाभास र खराब धारणा हो कि दुष्ट मानिस मर्ने वित्तिक्‍कै नरकको आगोमा ऊ भतिभति जलिरहेको हुन्छ। अनन्त जीवनलाई नरोज्ने वा तयारी नहुनेहरू त्यसरी नरकमा अनन्तको पीडामा छ भने तिनीहरूका मित्र वा प्रियजनहरूलाई कस्तो वेदना होला!" एलेन जी ह्वाइट, द ग्रेट कन्त्रोभर्सी, पृ. ५४५बाट रूपान्तरित।

**चिन्तनमनन**

`कतिपय इसाईहरूले मानिस मरेपछि कि त स्वर्ग कि नर्कमा जान्छ भन्ने धारणलाई विश्‍वास गर्छन् र त्यसो होइन भनेर बुझाउन खोज्दा त्यसको बिरोध गर्छन्। यस्तो धारणामा तिनीहरू किन अडिग हुन्छन् होला? मरेका प्रियजनहरू स्वर्गमा छन् भनेर विश्‍वास गर्नु रमाइलोनै भएतापनि यस संसारमा तिनीहरूले देख्‍ने गतिविधिहरूले गर्दा के तिनीहरू खुशी नै भइरहला भन्ने कुरालाई इसाई वा अरू धर्मका मानिसहरूलाई सम्झाउनु पर्दछ। फेरि मुक्ति नपाएकाहरू नर्कमा भतभती पोलिएर यातना पाइरहेका छन् भन्ने भयाभव धारणालाई विश्‍वास गर्न ती इसाई र अन्य धर्मका मानिसहरू किन अडिग भइरहेका होलान्? परम्परा, संस्कार र संस्कृति कतिको शक्तिशाली रहेछ भनेर त्यसले हामीलाई कसरी सिकाउँदछ?`

`प्रायजसो सबै इसाई सम्प्रदाय र कतिपय धर्महरूले मानिस अमर छ र बाइबलसँग नमिल्ने अरू शिक्षाहरू सिकाइरहेकाछन्। तर हामी एडभेन्टिस्ट भएको हैशियतले अरूहरूलाई बाइबलले सिकाएको मृत्यु र त्यसपछिको जीवनको बारेमा सिकाउनु किन जरुरि ठान्नुपर्दछ?`

`इटालीका डान्टेले लेखेका काव्य द डिभाइन कमेडी काल्पनिक दन्त्यकथा भएतापनि यसले इसाई जगतमा नै मानिस मरेपछि उसको आत्मा के हुन्छ भनेर देखाएको विवरणले जरो गाडेको छ। इसाई धार्मिक शिक्षामा बाहिरका अरू शिक्षा, धर्म र आस्था सजिलैसँग कसरी घुस्न सक्दो रहेछ भनेर उक्त कुराले हामीलाई कसरी सिकाउँछ? आज पनि इसाई जगतमा बाइबलभन्दा बाहिरका के संस्कार, परम्परा, शिक्षा र विश्‍वासहरूले प्रभाव पारिरहेकाछन् र यिनीहरूबाट हामी किन जोगिने?`