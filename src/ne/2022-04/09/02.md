---
title:  धनी मानिस र लाजरसको अर्तिकथा
date:   20/11/2022
---

`लूका १६:१९-३१मा येशूले भन्नुभएको धनी मानिस र गरिब लाजरसको कथा किन अझरस, वास्तविक वा मरेपछिको जीवनको यथार्थ चित्रण किन होइन?`

कतिपय इसाई विद्वानहरूले अब्राहम र लाजरसको कथा अक्षरस वा वास्तविकै हो भनेर जिकिर गर्छन्। यस कथाले मानिस मरेपछि के हुन्छ भनेर सिकाउँछ भनेर कतिपयले सोच्दछन्। तर यो धारणालाई समर्थन गरियो भने हामीले हेरेका बाइबलका विभिन्न अंशहरूसँग बाझिन्छ र हामीले पनि बाइबलले नै नसिकाएको शिक्षा अङ्गाल्न पुग्छौँ।

पहिलो कुरो त, स्वर्ग र नर्क यति नजिक छ कि स्वर्गमा रहेको जीवसँग नर्कमा रहेको मानिससँग कुराकानी गर्न सक्छन् भनेर विश्‍वास गर्नुपर्ने हुन्छ। हामीले यो पनि विश्‍वास गर्नुपर्ने हुन्छ कि जब मानिस मरेपछि चिहानमा हुन्छ तर उसको आत्माचाहिँ "आँखाहरू", "औँलाहरू", "जीब्रो" भएको र अझ तिर्खाउने सजिब भएर बसेका हुन्छन् भनेर पनि विश्‍वास गर्नुपर्ने हुन्छ (लूका १६:२३,२४)।

यदि यो कथा सत्य हो र मानिस मरेपछि सिधै स्वर्ग या नरकमा जान्छ भन्ने कुरामा हामी विश्‍वास गर्‍यौँ भने स्वर्ग हाम्रो निम्ति आनन्द र खुशीको स्थान हुनेछैन, किनभने मुक्ति पाएकाहरूले मुक्ति नपाएका प्रियजनहरू आगोमा भतभति पोलिरहेको देख्‍नेछन् र तिनीहरूको बीचमा दु:खको कुरा गरिरहन सक्ने हुन्छन् (लूका १६:२३-३१)। आफ्नो जस्तोसुकै नराम्रो छोरा भएतापनि नर्कमा भतभति पोलिरहेको देख्‍दा के कुनै आमा स्वर्गमा रहेर खुशी मनाउन सक्छिन् र? यस सन्दर्भमा स्वर्गमा दु:ख, पीडा, रोदन हुनेछैन भन्ने परमेश्‍वरको प्रतिज्ञा (प्रकाश २१:४) असम्भव रहेछ भनेर हामीले विश्‍वास गर्नुपर्ने हुन्छ।

बाइबलको पूरा शिक्षासँग तालमेल नभएको त्यस अब्राहम र लाजरसको अर्तिकथा दृष्टान्तको रूपमामात्र लिनुपर्छ र त्यहाँ भएको गतिविधि वास्तविक वा अझरसमा लिनुहुन्न भनेर धेरै बाइबलका आधुनिक विद्वानहरूले सिकाउँदछन्। एडभेन्टिस्ट विद्वानै नभएतापनि बाइबलको विद्वान जर्ज इ. लाडले हामीसँग तालमेल भएको धारणा यसरी राख्‍दछन्, "तत्कालिन यहूदीहरूको सोचमा आधारित यो अर्तिकथाले मानिस मरेपछि के हुन्छ भन्ने कुरामा केही सिकाउँदैन।"-"इस्काटोलोजी," इन द न्यु टेस्टामेन्ट बाइबल डिक्सनेरी, जे.डी. डगलसबाट सम्पादित, मिशिगन, ग्रान्ड रापिद: इसडामन्स, पृ.३८८बाट रूपान्तरित।

धनी मानिस र लाजरसको अर्तिकथाले असाध्यै राम्रो लुगा लगाएको धनी मानिस र घाउ नै घाउ भएको लाजरस नाउँको माग्नेको बीचमा कस्तो धेरै अन्तर छ भनेर देखाएको छ (लूका १६:१९,२०)। यस कथाले स्पष्टरूपमा यी ज्ञानहरू हामीलाई प्रस्तुत गर्दछन् (१) वर्तमान जीवनमा हुने सामाजिक प्रतिष्ठा, इज्जत, धनसम्पत्ति, कदर आदिले भविष्यको जीवन निर्धारण हुँदैन (२) यसै जीवनमा सबै मानिसको भविष्य निर्धारण भइसकेको हुन्छ र मरेपछि त्यस निर्धारणलाई फर्काउन सकिन्दैन (लूका १६:२५,२६)। तर अब्राहमले भने रे,  " ‘मोशा र अगमवक्ताहरूका कुरा तिनीहरूले सुन्‍दैनन् भने, मृतकहरूबाट कोही जीवित भए पनि तिनीहरूले विश्‍वास गर्नेछैनन्’।”  लूका 16:31।

`बाइबलको आधिकारिक ज्ञानलाई हामी कसरी व्याख्या गर्ने भनेर येशूको शक्तिशाली वचनहरूबाट हामीले के सन्देश सिक्नु पर्दछ?`