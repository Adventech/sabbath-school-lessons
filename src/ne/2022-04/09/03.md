---
title:  "आजै... तिमी मसँग स्वर्गमा हुनेछौ'"
date:   21/11/2022
---

मानिस अमर छ वा मरेपछि स्वर्ग जान्छ भन्ने प्रमाणित गर्न खोज्ने बाइबलका केही अंशहरूमा धेरै चलाएको अंश लूका २३:४३ हो जहाँ येशूले झुण्डिएको अपराधीलाई यो वचन दिनुभएको थियो कि  “साँच्‍चै म तिमीलाई भन्‍दछु, आजै तिमी मसित स्‍वर्गलोकमा हुनेछौ।” केवल केही अनुवादहरूमा बाहेक बाइबलका सबै अनुवादहरूमा येशूको त्यो बोलि माथि लेखिएको जस्तै छ अर्थात् उहाँको त्यो बोलिले यो आभास दिन्छ कि क्रूसमा झुण्ड्याएको दिनमै येशू र अपराधी सँगसँगै स्वर्गमा हुनेछ। यसरी अनुवाद गरिएकोमा हामी अचम्म मान्नुहुन्न किनकि बाइबल अनुवाद गर्ने ती बाइबलका विद्वानहरूले मानिस अमर छ भन्ने शिक्षामा विश्‍वास गर्दथे। के त्यो अनुवाद उपयुक्त अनुवाद हो त?

`पश्‍चाताप गरेको अपराधीलाई येशूले दिनुभएको लूका २३:४३सँग यूहन्ना २०:१७ र यूहन्ना १४:१-३सँग तुलना गर्नुहोस्। ती परिवेशमा येशूले मेरी मग्दलिनी र चेलाहरूलाई दिनुभएको उहाँको प्रतिज्ञावाट अपराधीलाई दिनुभएको वचनलाई कसरी हामी बुझ्नुपर्छ? हेर्नुहोस्, यूहन्ना २०:१७ र यूहन्ना १४:१-३`

क्रूसमा टाँगिएकै दिनमा येशू र अपराधी स्वर्गमा गए भन्ने भनाइले पुनरुत्थान भएपछि येशूले मेरी मग्दलिनीलाई भन्नुभएको वचनसँग बाझ्दछ। मरेको पर्सीपल्टमात्र बौरिनुभएको येशूले मेरी मग्दलिनीलाई भन्नुभएको थियो कि उहाँ स्वर्गमा आफ्नो पिताको घरमा जानुभएको थिएन (यूहन्ना २०:१७)। पश्‍चाताप गरेको अपराधी र येशू त्यही दिनमा स्वर्ग गए भन्ने गलत शिक्षाले चेलाहरूलाई येशूले दिनुभएको प्रतिज्ञासँग पनि बाझिन्छ। उहाँले भन्नुभएको थियो कि उहाँको दोस्रो आगमनमामात्र तिनीहरूलाई स्वर्गमा लैजानेछ (यूहन्ना १४:१-३)।

लूका २३:४३मा येशूले भन्नुभएको बोलीलाई लूकाले कसरी लेखेका थिए त्यसलाई बुझ्नु पर्दछ। विशेषण "आजै" (ग्रीकमा सिमेरोन semeon) "तिमी हुनेछौ" भन्ने शब्दहरूलाई "म भन्दछु" भन्ने भन्ने क्रियापद कसरी राखिएको छ त्यसले येशूको भनाइलाई फरक पार्दछ। बाइब‍लको विद्वान विलसन पारोशिले महसुस गर्दै भन्दछन् कि "व्याकरणको हिसाबले कुन ठिक हो भनेर निर्धारण गर्न असम्भब छ। यस खालको विशेषण क्रियापद उल्लेख गर्नभन्दा अघि राख्‍ने लूकाको लेखनशैली हो। २०वटामा १४वटामा यो सिमेरोन लूका र प्रेरितमा उल्लेख गरिएको छ।"-सिग्निफेकिन्स अभ कमा: आन आनालाइसिस अभ लूका २३:४३," मिनिस्त्री, जुन २०१३, पृ. ७बाट रूपान्तरित।

त्यसकारण, जब हामी लूका २३:४३ पढ्छौँ वा लेख्छौँ अर्धविरामलाई कहाँ राखिनुपर्ने हो त्यसालाई ध्यान दिएर पढ्नुपर्छ। दुवै लेखिने र बोल्ने शैलीमा हामीले लूका २३:४३ यो हुनुपर्दछ "साँच्‍चिक्‍कै म तिमीलाई आजै भन्दछु, तिमी मसँग स्वर्गमा हुनेछौ।" "तिमी मसंग स्वर्गमा हुनेछौ" भनेर येशूले कहिले भन्नुभयो त? त्यसै दिन अर्थात् "आजै।" अर्धबिराम वा कमा "आजै म तिमीलाई भन्दछु" पछि राख्‍नुपर्छ तर "म तिमीलाई भन्दछु, आजै तिमी मसँग हुनेछ" भनेर 'भन्दछु‘ को पछाडि होइन।छोटकरीमा भन्ने हो भने त्यस दिन वा बेला येशूले उसलाई प्रतिज्ञा गर्नुभएको थियो कि उसले मुक्ति पाउनेछ।

`पश्‍चाताप गरेको अपराधीको कथा पढ्नुहोस् (लूका २३:३९-४३), ऊ पापी थियो, येशूलाई दिनसक्ने कुरा उसँग केही थिएन, न उसले कुनै धर्मकर्म नै गरेका थिए, तैपनि येशूले उसलाई अनन्त जीवनको प्रतिज्ञा दिनुभएको थियो। विश्‍वासद्वारामात्रै मुक्ति पाइन्छ भन्ने यस प्रभावकारी महान सत्यलाई त्यस कथाले कसरी प्रकट गर्दछ? कुनै कुनै तरिकाले हामी त्यो अपराधी जस्तो किन छौँ? के कुरामा हामी फरक छौँ?`