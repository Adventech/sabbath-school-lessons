---
title:  परमेश्‍वरको सिंहासनमुनि भएका आत्माहरू
date:   24/11/2022
---

`मरेका शहीदहरू बेदीमुनी कसरी कराइरहन्छन्? हेर्नुहोस्, प्रकाश 6:9-11।`

संसारको अन्त्यमा हुने सर्वसंहारको घट्नालाई बन्द गरिराखेको पाँचौँ लालमोहर खोल्दा त्यहाँ असाधारण दृश्य देखिएको थियो। येशूको निम्ति मारिनेहरूको प्रतिकको रूपमा भएका आत्माहरू बेदीमुनि तिनीहरूका शत्रुहरूको बदला लिन चिच्च्याइरहेका थिए। बाइबलका कुनै कुनै  टिप्पणीकारहरूले बेदी भनेको सातौँ लालमोहरमा उल्लेख गरिएको धुपको बेदी भनेर उल्लेख गरेका छन् (प्रकाश ८:१-६)। तर प्रकाश ६:९-११मा धुपको सट्टा रगत भनेकोले बलिदिने बेदीलाई जनाउँछ, जहाँ बलि दिएका रगतहरू खन्याइन्थ्यो (लेबी ४:१८,३०,३४)। पौराणिक इस्राएलमा जब पशुहरूलाई मारिन्थ्यो तब तिनीहरूको रगत बेदीको वरिपरि छर्किन्थ्यो। त्यसरी नै शहीदहरूको रगत परमेश्‍वरको बेदीमा प्रतिकको रूपमा छर्किन्थ्यो। तिनीहरू परमेश्‍वरको वचन र येशूको गवाहीप्रति निष्ठावान भएकोले तिनीहरूले ज्यान गुमाएका थिए (प्रकाश ६:९, प्रकाश १२:१७, प्रकाश १४:१२)।

बेदीको मुनि रहेका आत्माहरू पनि प्रतिककै रूपभएको मान्नुपर्दछ। यदि अझरस वा वास्तविकरूपमै भन्नुपर्दा शहीदहरू स्वर्गमा खुशी भएको देखिन्दैन, किनभने तिनीहरू बदलाको निम्ति अझ पुकार गरिरहेका थिए। मुक्तिको इनाम पाएर स्वर्गमा तिनीहरू रमाइरहेको भन्ने सन्देश त्यसले दिँदैन। प्रतिशोधको भावनाले हामी ग्रसित भयौँ भने हाम्रो जीवन दु:खदायी बनाउँछ। त्यतिमात्र नभएर त्यसले हाम्रो  मृत्युलाई पनि निम्त्याउँछ।

फेरि यो पनि बुझ्नु जरुरी छ कि स्वर्गको वास्तविबक दृश्यलाई यूहन्नाले देखेका थिएनन्। "त्यहाँ सेतो, कालो, रातो, प्याजी रङ्गका घोडाहरू स्वर्गमा छैनन् न त युद्धको निम्ति घोडचडीहरू। त्यहाँ खुकुरीले काटेर रक्ताम्य भएर घाइट भएका येशूरूपि थुमा पनि वास्तविकरूपमा छैन। चारवटा पखेटा भएका वास्तविक पशुहरू पनि त्यहाँ छैनन्। त्यसरी नै बेदीमुनि आत्माहरू लडिरहेको पनि छैन। ती सबै दृश्यहरू प्रतिकको रूपमा बुझाउन चित्रण गरेका थिए।"-द एसडिए बाइबल कमेन्टरी, ठेली ७, पृ.७७८बाट रूपान्तरित।

गैर एडभेन्टिस्ट बाइबलको विद्वान जो एडभेन्टिस्टले जस्तै बोलेका थिए, जर्ज इ. लाडले लेखेका थिए, "बर्तमान परिस्थितिमा (प्रकाश ६:९-११), त्यहाँ उल्लेख गरिएको बेदी बलिको बेदी थियो जहाँ बलिदिएका पशुहरूको रगत पोखाइन्थ्यो। शहीदहरूका आत्माहरूलाई यूहन्नाले देखे भन्नुको अर्थमा मानिस मरेपछि के हुन्छ त्यसको अवस्था उनले व्याख्या गर्न खोजेका थिएनन्। मरेकाहरू त अहिले सुतिरहेकाछन्। ख्रीष्टको निम्ति तिनीहरू मारिएका थिए भनेर जल्दोबल्दोरूपमा यूहन्नाले चित्रण गर्न खोजेका थिए।"-अ कमेन्टरी अन द रिभेलेशन अभ जोन, ग्रान्ड रापिड, मिशिगन, इरडमानस्, १९७२, पृ. १०३बाट रूपान्तरित।

`अन्यायपूर्वक दविएकाहरूमा कसले यो पुकार गर्दैनन् कि न्याय होस्? तर एक दिन न्याय हुनेछ भनेर हामीले विश्‍वासद्वारा किन पर्खिरहनुपर्दछ? यस संसारमा न्याय कहाँ छ त? तर समय आउँदैछ जब परमेश्‍वरले उचित न्याय गर्नुहुनेछ। यस अचम्मको प्रतिज्ञामा हामी कसरी सान्त्वना पाउने?`