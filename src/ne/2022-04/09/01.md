---
title:  बाइबलमा भएका वाझिएका अंशहरु
date:   19/11/2022
---

### यस अध्यायको निम्ति पढ्नुहोस्
लूका १६:१९-३१, २३:४३, यूहन्ना २०:१७, फिलिप्पी १:२१-२४, १ पत्रुस ३:१३-२० र प्रकाश ६:९-११।

> <p>यस अध्यायको मूल सार पद</p>
> "तिमीहरू धर्मशास्‍त्रमा खोजी गर्दछौ, किनभने त्‍यहाँ अनन्‍त जीवन पाइन्‍छ भनी तिमीहरू ठान्‍छौ। मेरो विषयमा गवाही दिने ती नै धर्मशास्‍त्र हुन्।" यूहन्ना  5:39।

पत्रुसले हामीलाई यो सजग गराएका छन "ख्रीष्‍टलाई प्रभु मानेर तिम्रो हृदयमा उहाँको श्रद्धा गर। तिमीहरूमा भएका आशाको विषय कसैले सोधपूछ गरे त्‍यसको जवाफ दिन सधैँ तत्‍पर बस, तर त्‍यो काम नम्रता र श्रद्धासाथ गर।" 1 पत्रुस 3:15। यसमा पावलले थप्दछन्, "वचन प्रचार गर, समय र बेसमयमा तत्‍पर बस, अर्ती देऊ, हप्‍काऊ, उत्‍साह देऊ र धैर्यमा र शिक्षा दिने कुरामा नचुक। किनकि यस्‍तो समय आउँदैछ, जब तिनीहरू ठीक शिक्षालाई नसहने हुनेछन्, तर आफूलाई मन परेका कुरा मात्र सुन्‍न चाहनेछन् र आफ्‍नो रुचिअनुसार शिक्षकहरू थुपार्नेछन्, र सत्‍य कुरा सुन्‍नदेखि तर्किजानेछन्, दन्‍त्‍यकथाहरूतिर बरालिनेछन्। तिमीचाहिँ दह्रिला होऊ। कष्‍ट भोग, प्रचारकको काम गर, र तिम्रो सेवाको काम पूरा गर।" 2 तिमोथी 4:2-5। त्यसको अर्थ जब हामी बाइबल पढ्छौँ तब हाम्रो विश्‍वाससँग तालमेल भएका व्याख्या गर्न सक्ने भागहरूमात्र होइन अरूहरूले हाम्रो शिक्षाभन्दा बाइबलबाटै फरक शिक्षा सिकाउने भागहरूमा पनि हामीले ध्यान दिनुपर्दछ। जब हामी यो गर्छौँ तब हामीले येशूको प्रेरणादायी उदाहरणको अनुसरण गर्नुपर्छ। "येशू आफैले परमसत्यको एउटै शब्दलाई दवाउनुभएन, तर उहाँले बोल्नुहुँदा जहिलै पनि मायालु मिजासले बोल्नुहुन्थ्यो। उहाँ  कहिल्यै पनि रुखो र कठोर वा कटु बोलि बोल्नुभएन। उहाँले कहिल्यै पनि बेकारको चित्त दु:ख्‍ने बोलि उच्चारण गर्नुभएन। संवेदनशील मानिसको भावनालाई उहाँले कहिल्यै पनि चोट पुर्‍याउनुभएन। मानिसको कमी कम्जोरीलाई उहाँले औँल्याउनुभएन"    -एलेन जी ह्वाइट, द डिजाएर अभ एजेज, पृ. ३५३बाट रूपान्तरित। 

मानिस अमर छ, मरेपछि ऊ सिधै कि स्वर्ग कि नरकमा जान्छ भन्ने धारणा कतिपय मानिसहरूले बाइबलबाट देखाउँछन्। यस अध्यायमा त्यसबारे केही रोचक अंशहरू हेर्नेछौँ। ती अंशहरूलाई राम्रोसँग बुझेर हाम्रो आफ्नै शिक्षामा कसरी अडिग हुने भन्ने कुरामा बल पुर्‍याउन सक्छ, साथै ती निर्णयब अंशहरूलाई प्रयोग गरेर हामीसँग प्रतिवाद गर्नेहरूलाई कसरी मायालु स्वभावले जवाफ दिने भनेर पनि यस अध्यायमा हामी हेर्नेछौँ।