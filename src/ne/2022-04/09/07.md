---
title:  थप जानकारी
date:   25/11/2022
---

एलेन जी ह्वाइट: क्राइस्ट अवजेक्ट लेसनस्, २६०-२७१को "अ ग्रेट गल्फ फिक्स्द," द डिजाएर अभ एजेज, पृ. ७४९-७५२को "कलभरी," र फन्डामेन्टल्स अभ क्रिश्‍चियन एजुकेशन, पृ. ५०४को "टिचर्स आज इक्जाम्पल्स अभ क्रिश्‍चियन इन्टग्रीटी।"

"धनी मानिस र लाजरसको अर्तीकथाले मानिसहरूको अनन्तको भविष्य यही जीवनमा आफैले निर्धारण गर्छन् भनेर येशूले देखाउनुभएको छ। परमेश्‍वरले यो युगलाई समा‍प्‍त गर्नुभन्दा पहिले उहाँको  अनुग्रह सबैलाई प्रदान गर्नुभएको छ। तर आफ्नै स्वार्थमा लटपटिएर मानिसहरूले पाएका अवसरहरूलाई खेर फाल्छन् भने, तिनीहरू अनन्त जीवनबाट आफैलाई बंचित गराउँछन्। यो युग समाप्‍त भएपछि वा परमेश्‍वरले दिनुभएको समय सिद्धिएपछि अनन्त जीवनलाई अङ्गाल्न तिनीहरूलाई थप समय दिइनेछैन। तिनीहरूले आफ्नै आत्मनिर्णयले परमेश्‍वर र तिनीहरूको बीचमा पूर्णै नसक्ने ठूलो खाल्डो निर्माण गरेको हुन्छ।"-एलेन जी ह्वाइट, क्राइस्ट अवजेक्ट लेसनस्, पृ. २६०बाट रूपान्तरित।

"जब सुरुका इसाईहरू पहाड र मरुभूमिहरूमा निर्वासित जीवन बिताउनु परेका थिए, जब तिनीहरू कालकोठरी झ्यालखानमा भोक, शोक, चिसो र यातना भोगेर मर्नुपरेका थिए, जब तिनीहरूको आततायी परिस्थितिबाट जोगिन केवल शहीद हुनमात्र बाटो तिनीहरूले देखेका थिए तब तिनीहरू येशूको निम्ति सास्ती भोग्न योग्य भएकोले आनन्द भएका थिए, किनकि तिनीहरूको निम्ति येशू क्रुसमा टाँगिनुभएको थियो। जब परमेश्‍वरका जनहरूले कहिल्यै नभएको सङ्कटको सामना गर्नुपर्ने समय आउँछ, तब ती सहीदहरूको अनुकरणीय उदाहरणबाट ती जनहरूले सान्त्वना र हौशला पाउनेछन्।"-एलेन जी ह्वाइट, टेस्टिमोनिज फर द चर्च, ठेली ५, पृ. २१३बाट रूपान्तरित।

**चिन्तनमनन**

`यस अध्यायमा मानिसको स्वभावको बारेमा बाइबलको दृष्टिको णलाई अझ कति राम्रोसँग बुझाउन सहायता गर्दछ?`

`इसाई शहीदहरूको सम्झौता नगरिने धर्म र अहिलेका इसाईहरूको बीचमा भएको लचकदार धर्मको बीचमा के अन्तर छ सो बिचारबिमर्स गर्नुहोस्। अर्थात् के को निम्ति मर्न योग्य छ? अर्थात् सबै सत्यहरू सांस्कृतिक, परम्परा र अरूहरूले जे भन्यो त्यसैमा आधारित छ भने के ती सत्यहरूको निम्ति कोही मर्न रुचाउँछ वा तयार हुन्छ त? फेरि हामीलाई थाहा भएको गलत शिक्षा वा अतिवादी धर्मको निम्ति मर्न चाहनेहरूबाट हामी के सिक्न सक्छौँ?`

`धनी मानिस र लाजरसको अर्तिकथाको बारेमा अझ सोच्नुहोस्। जब येशू मृत्युबाट बौरि उठ्नुभयो तब धेरैले उहाँलाई विश्‍वास गरेका थिए। तर, कतिलाई त्यही प्रमाण भएतापनि तिनीहरूले विश्‍वास गरेका थिएनन्। परमसत्यबाट मानिसहरूको हृदय कस्तो कठोर हुनेरहेछ भनेर त्यसले हामीलाई कसरी सिकाउँदछ? यस्तै खालको कठोर हृदयबाट जोगिन हामीले के गर्नुपर्दछ?
मरेकाहरू जीवित हुने समयको बारेमा येशूले चर्चा गर्नुभएको थियो:  “यसमा अचम्‍म नमान, किनभने समय आइरहेछ, जब चिहानमा हुनेहरू सबैले उसको सोर सुन्‍नेछन्, र बाहिर निस्‍किआउनेछन्: सुकर्म गर्नेहरू जीवनको पुनरुत्‍थानको निम्‍ति, र कुकर्म गर्नेहरूचाहिँ दण्‍डाज्ञाको पुनरुत्‍थानको निम्‍ति।" यूहन्ना 5:29।  ती दुवै घट्नाहरूको अन्तराल हजारौँ वर्ष छ, झट्ट हेर्दा एउटै समयमा भएको देखिन्छ। यसले हामीलाई पावलले फिलिप्पी १:२३मा व्यक्त गरेको भावनालाई कसरी बुझाउन मद्दत गर्दछ?`