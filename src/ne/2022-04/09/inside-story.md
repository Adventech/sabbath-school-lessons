---
title:  कथा ९
date:   25/11/2022
---

**नाविक घरमा फर्किन्छ बारी**
_टुभालु_

साउथ पासिफिक समुद्रको बीचमा  सानो टापु छ। त्यहाँ बारीले उनको फुफुले हरेक साबथ सेभेन्थ-डे एडभेन्टिस्ट चर्चमा लान्थी। तर आइतबार बारीको बुबा र आमाले अर्कै चर्चमा लान्थे।
अस्ट्रेलिया र अमेरिकाको हवाई राज्यको बीचमा नौवटा साना साना टापुहरू भएको सानो राष्ट्र टुभालु छ। ती टापुहरूमा जम्मा ११००० जनसंख्या छ। ती नोवटा टापुहरू २६ किलोमिटरको दायरा भित्र छन्।

आमाका छोराछोरीहरूलाई तिनीहरूको फुफुले हुर्काउन टुभालोको चलन छ। त्यसकारण बारी जन्मिन्दा उसको फुफु पिनाले लगेर हुर्काएको थियो। पिनाले बारीलाई धेरै माया गर्थिन्। उनले बारीलाई आफ्नै छोरा जस्तो गरेर माया गर्थिन्। हरेक साबथ उनले बारीलाई न्युटाव सेभेन्थ-डे एडभेन्टिस्ट चर्चमा लान्थिन्। न्युटाव टापुमा केवल एडभेन्टिस्ट चर्च छ।

बारी साबथमा चर्च गएकोले उनलाई केही समस्या थिएन। उनी उनकी बहिनी जस्तै आफू पनि सेभेन्थ-डे एडभेन्टिस्ट चर्चमा बप्‍तिस्मा लिएकी थिइन्। तर उनको श्रीमान अर्कै चर्चको सदस्य थिए। जब साबथमा बारीको फुफुले उसलाई एडभेन्टिस्ट चर्चमा लग्थिन् भने आइतबार उसका बुबा र आमाहरूले अर्को चर्चमा लान्थे।

जब बारी जवान भयो तब जहाज चलाउने स्कूलमा भर्ना भएर नाविक हुन निर्णय गर्‍यो। टुभालो राष्ट्र समुद्रले घेरिएको हुनाले त्यहाँका धेरै मानिसहरू नाविकको  काम गर्छन्। त्यसकारण, बारीले नाविकको काम पाएपछि आफूले कमाएको पैसा बाबुआमालाई सहायता गर्न घर पठाउँथ्यो। उसले विवाह गरेपछि पनि नाविकै भएर काम गर्नेमा निरन्तरता दिएको थियो र अब पैसा उनको श्रीमती र उनका चार जना छोराछोरीहरूको निम्ति पठाएको थियो।

बारी दुई चर्चहरूमा हुर्किएकोले परमेश्‍वरको बारेमा ऊ अलमल भएको थियो। उसकी श्रीमती पनि उसकै बाबुआमा जस्तै आइतबार चर्चमा जान्थिन्। बारीको नाविक जीवनले गर्दा ऊ चर्चबाट टाढा हुन थाल्यो र चर्चमै जान रोक्यो। त्यसले गर्दा उसको जीवन भद्रगोल हुन थाल्यो। उसले चुरोट र रक्सी खान थाल्यो। टुभालुको राजधानी फलफुटीमा रहेको आफ्नो घरमा फर्किने बेलामा बारी तीनवटा मोटरसाइकल दुर्घट्नामा परेको थियो। उसको मादक पदार्थी पिउने बानीले गर्दा दुर्घट्नामा परेको थियो। प्रत्येक पल्ट दुर्घट्नामा पर्दा रगताम्य र अचेत अवस्थामा उसलाई अस्पतालमा लगिन्थ्यो। त्यस राजधानीमा केवल एउटामात्र अस्पताल थियो।

आफ्नो परिवारसँग रहन पनि उसले मन पराउन छोडेको थियो। उनकी श्रीमती टावफना टुभालो सरकारको कर्मचारी थिइन्। उनी पनि आफ्नो श्रीमानसँग रहन त्यस्तो रमाइलो मानेकी थिइनन्। तिनीहरूका चार जना छोराछोरीहरूको लागि पनि घर रमाइलो भएको थिएन। परिवारले कमै प्रार्थना गर्थ्यो।

एक दिन तिनीहरूको १४ वर्षीकी ठूलो छोरी लियना घाँटीमा गाँठो भएको कारण अर्कै छिमेकी देश फिजीको अस्पतालमा लानु पर्‍यो र उनलाई आपतकालिन उपचार गर्नु परेको थियो। बारी र उनकी श्रीमतीले आफ्ना छोरीलाई साढे दुई घन्टा हवाइ जहाजमा उडाएर लानु परेका थियो।

अस्पतालमा हुँदा धेरै वर्षपछि  पहिलो पल्ट  बारीले परमेश्‍वरको बारेमा सोच्न थाल्यो। आफू सानो हुँदा उसको फुफुले उसलाई सेभेन्थ-डे एडभेन्टिस्ट चर्चमा लगेको उसले सम्झ्यो। उसले प्रार्थना गर्न थाल्यो। लियना निको भइन्।

टुभालोमा फर्केपछि उसले नाविक हुने काम छोड्यो। उसको जीवनलाई  बिगार्ने खराब साथीहरूको प्रभावबाट ऊ टाढा हुन चाहेको थियो। उसले परमेश्‍वरसँग नयाँ जीवन बिताउन चाहेको थयो। प्रत्येक साबथ अपरान्ह बारी, उनकी श्रीमती र छोरी लियना एडभेन्टिस्ट चर्चमा बाइबल अध्ययन गर्न सुरु गरे। साबथ बिहान बारी र परिवारसहित चर्चमा परमेश्‍वरको आराधना गर्न थाले। जब तिनीहरूले चर्चको सेवाकार्यक्रममा भाग लिए तब तिनीहरूले बाइबलप्रति चासो देखाउन थाले र चर्चको क्रियाकलापमा तिनीहरू सरिक हुन थाल्यो।

२०२१मा बारी आफ्नी श्रीमती र ठूली छोरी सहित एडभेन्टिस्ट चर्चमा बप्‍तिस्मा लिए। बारी र लियना फनाफुटी सेभेन्थ-डे एडभेन्टिस्ट चर्चमा अप्रिल महिनामा बप्‍तिस्मा लिए। दुई महिनापछि जुनमा बारीकी श्रीमती टावफुवाले बप्‍तिस्मा लिइन्।

आज त्यो घरमा खुशियाली र आनन्त छ। परिवारमा नियमितरूपमा प्रार्थना सङ्गति हुन्छ। अब पहिला घरदेखि दिक्‍क मानेका चार जना छोराछोरीहरू घर रमाइलो भएको थियो। टावफुवा आफ्नो श्रीमानसँग रहन खुशी भएकी छिन्। र बारीले पनि घरमा परिवारसँग रहन पाउँदा खुशी छ।

_-भागोना साटुपा_