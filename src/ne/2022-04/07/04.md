---
title:  उहाँसँग धेरै बौरि उठे
date:   08/11/2022
---

`मत्ती  27:51-53। येशूको पुनरुत्थान र यसको उपलब्धी के भएको थियो भनेर यस अचम्मको विवरणले हामीलाई के सिकाउँदछ?`

येशूको मृत्यु भयो भनेर भूकम्पको चिन्हले देखाएको थियो (मत्ती २७:५०, ५१), उहाँको पुनरुत्थानमा अर्को चिन्ह भएको थियो (मत्ती २८:२)। जब येशू मर्नुभयो त्यही क्षण, "मन्‍दिरको पर्दा टुप्‍पादेखि फेदसम्‍म दुई भाग भएर च्‍यातियो, र जमिन काँप्‍न लाग्‍यो, र चट्टानहरू फुटे। चिहानहरू उघारिए, र सुतिगएका धेरै सन्‍तहरूका मृत शरीर जीवित भई उठे, र तिनीहरू चिहानहरूबाट निस्‍के, र मृतकबाट येशूको पुनरुत्‍थान भएपछि तिनीहरू पवित्र सहरमा प्रवेश गरे र धेरैकहाँ देखा परे।" मत्ती  27:51-53। ती सन्तहरू महिमित भएर पुनरुत्थान भएका थिए। तिनीहरू येशूको पुनरुत्थानको गवाही भएका थिए। येशूको दोस्रो आगमनमा हुने पुनरुत्थान कसरी हुन्छ भनेर तिनीहरूको पुनरुत्थानले देखाएको थियो। येशूको पुनरुत्थानपछि धेरै यहूदीहरूलाई उहाँको पुनरुत्थानको प्रमाण प्रभावकारीरूपमा दिएका थिए ताकि तिनीहरूले उहाँको पुनरुत्थानलाई विश्‍वास गरुन् र उहाँलाई मुक्तिदाता भनेर तिनीहरूले ग्रहण गरुन्। पूजारीहरूसमेत गरेर धेरैले उहाँलाई विश्‍वास गर्न पुगेका थिए (प्रेरित ६:७)।

"आफ्नो सेवाकालमा येशूले मरेकाहरूलाई जीवन दिनुभएको थियो। उहाँले नाइन सहरको विधवीको छोरालाई बौरीउठाउनुभएको थियो, र यहूदी सभाघरको अध्यक्षकी छोरी र लाजरसलाई पनि बौरीउठाउनुभएको थियो। तर तिनीहरू अविनाशी शरीर लिएर बौरी उठेका थिएनन्। तर जब येशूको पुनरुत्थानपछि चिहानबाट उठेका मानिसहरू अनन्त जीवनको निम्ति पुनरुत्थान भएका थिए। येशूले मृत्यु र चिहानलाई जित्‍नुभयो भनेर तिनीहरू उहाँको पुरस्कारस्वरूप स्वर्गमा गएका थिए।.....तिनीहरू सहरमा गएर धेरैकहाँ देखा परेका थिए। ख्रीष्टको पुनरुत्थान भयो र उहाँसँगै तिनीहरूको पनि पुनरुत्थान भयो भनेर तिनीहरूले घोषणा गरेका थिए। यसरी पुनरुत्थानको पवित्र सत्यले अमरत्व प्राप्‍त गरेको थियो।"-एलेन जी ह्वाइट, द डिजाएर अभ एजेज, पृ. ७८६बाट रूपान्तरित।

मानवीयताको आधारमा भन्ने हो भने मूख्य पूजारीहरू र यहूदी धर्मका अगुवाहरूमा धेरै फाइदाहरू थिए। तिनीहरूमा राष्ट्रको धार्मिक अधिकारको शक्ति थियो। तिनीहरू रोमी प्रशासकहरू र आमजनतालाई आफ्नो षडयन्त्रमा समावेश गर्न सफल भएका थिए। तर तिनीहरूले एउटा कुरोचाहिँ विर्से कि " मानिसहरूका राज्‍यमाथि सर्वोच्‍चकै सर्वाधिकार छ र उहाँले इच्‍छा गर्नुभएको कसैलाई पनि ती राज्‍यहरू दिनुहुन्‍छ।” दानिएल  4:32। पुनरुत्थान भएका सन्तहरूले ती पुजारी र यहूदी धर्मका अगुवाहरू कति झुटा रहेछन् र तिनीहरूको ज्ञान पनि कतिको बेकार रहेछन् भने देखाएका थिए।

`यस पतित संसारमा हामी बाँचीरहेका छौँ र संघर्ष गरिरहेकाछौँ। यद्यपि जतिसुकै कामकुरो आदि खराब भएतापनि अन्तमा आएर परमेश्‍वरले नै जित्‍नुहुनेछ भन्ने कुरोमा हामी कसरी ढुक्‍क हुने?`