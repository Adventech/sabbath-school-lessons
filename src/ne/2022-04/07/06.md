---
title:  येशूमा मर्नेहरूको अगौटे फल
date:   10/11/2022
---

`व्यवस्था २६:१-११को परिवेशमा पावलले १ कोरन्थी १५:२०मा उल्लेख गरिएको "वास्‍तवमा ख्रीष्‍ट मृतकहरूबाट जीवित हुनुभएको छ। सुतिजानेहरूमध्‍येमा उहाँचाहिँ प्रथम फल हुनुहुन्‍छ।" भनेर पावलले भन्नुको अर्थ के हो?`

पौराणिक कृषीप्रधान देश इस्राएलमा अगौटे फलमा गहिरो धार्मिक महत्त्व भएको मानिन्छ। परमेश्‍वर उदार र अनुग्रही हुनुभ‍एर खेतबारीका फसलहरू उपलब्ध गराउनुभएको हो भनेर पवित्र मनले ती अगौटे फलहरू मन्दिरमा ल्याउँथे। परमेश्‍वरले दिनुभएको भूमिको रेखदेख गर्ने, खेतबारीमा अन्न बालीहरू लगाउने र कटानी जिम्मा आफ्ना जनहरूलाई उहाँले दिनुभएको थियो (प्रस्थान २३:१९, प्रस्थान ३४:२६, लेबी २:११-१६, व्यवस्था २६:१-११)। अगौटे फलले बाली काट्ने बेलामामात्र भएको देखाएको थिएन तर बालिको गुणस्तरलाई पनि देखाउँथ्यो।

इसाई लेखक वेन ग्रुडेमको भनाइ अनुसार "येशूलाई 'अगौटे फलहरू' भनेर  (ग्रीक भाषामा आपार्चे aparche) पावलले कृषीको शब्दलाई प्रयोग गर्नुको अर्थ हामी येशू जस्तै हुनुपर्छ भनेर  भन्न खोजेका थिए। जब पहिलो फल वा पहिलो फलको स्वादले बाँकि अन्न पाकेको भनेर देखाउँछ, त्यसरी नै येशू पहिलो फल हुनुभएर हाम्रा पुनरुत्थान भएका शरीरहरू कस्तो हुनेछ भनेर देखाउँछ। परमेश्‍वरले गर्नुहुने अन्तिम कटानीमा उहाँले हामीलाई मृत्युबाट पुनरुत्थान गरेर उहाँको सम्मुखमा हामीलाई टक्राउनुहुनेछ।"-सिस्टमाटिक थियोलोजी, मिशिगन, ग्रान्ड: जोन्डरभान, १९९४, पृ. ६१५बाट रूपान्तरित।

येशू चिहानबाट महिमित अविनाशी शरीर लिएर आउनुभएको थियो भन्ने कुरा हामीले याद गर्नु जरुरी छ। तैपनि उहाँले क्रूसका चिन्हहरू अझै बोकिरहनुभएको थियो (यूहन्ना २०:२०,२७)। त्यसको अर्थ के परमेश्‍वरका पुनरुत्थान भएका सन्तानहरूमा पनि दु:खकष्टका घाऊहरूको चिन्हहरू हुनेछन् त? के पावलको महिमित शरीरमा उनमा भएको शरीरमा भएको काँडा (२ कोरन्थी १२:७) र येशूका चिन्हहरू (गलाती ६:१७) उनमा भइरहनेछन् त?

नमरुञ्‍जेल पावलले "येशूको महिमाको चिन्ह सधैँ बोकिरहनुपर्दथ्यो। जब दर्शनमा येशूको ज्योति पर्‍यो तब उनको आँखामा चोत परेको थियो। त्यो चोत उनमा कहिल्यै पनि निको भएको थिएन (प्रेरित ९:१-९)।"एलेन जी ह्वाइट, द स्टोरी अभ रिडेम्पशन, पृ. २७५बाट रूपान्तरित। त्यसको अर्थ यो होइन कि अविनाशी शरीरमा पुरुत्थान हुनेहरूमा आआफ्नो दु:खकष्टको दागहरू हुनेछन् भनेको होइन (१ कोरन्थी १५:५०-५४)। तर येशूको मामिलामाचाहिँ "निष्ठुरताको दाग अनन्तसम्म राखिरहनुहुनेछ। उहाँमा भएको किलाहरूको प्रत्येक दागले मानिसको अचम्मको मुक्तिको कथा भन्नेछ र पापबाट उसको छुटकाराको निम्ति कस्तो महङ्गो पैसा तिरेर किनेको रहेछ भनेर देखाउनेछ।"-एलेन जी ह्वाइट, अर्ली राइटिङ्गस, पृ. १७९बाट  रूपान्तरित। हामीमा हुने सबै दागहरू सदाको निम्ति हट्नेछन् भनेर प्रस्तुत गर्ने कबुल नै उहाँमा भएका दागहरू हुन्।

`क्रूसको दागहरू येशूमा सदासर्वदा हुनेछन्। यसले हामीप्रति परमेश्‍वरको प्रेमलाई कसरी प्रकट गर्दछ? हामीलाई मुक्ति दिन कस्तो मोल तिरिएको थियो? त्रीएक परमेश्‍वरले हामीलाई मुक्ति  दिन कस्तो लगानी गर्नुभयो भनेर त्यसले‍ कसरी देखाउँदछ?`