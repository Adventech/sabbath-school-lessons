---
title:  थप जानकारी
date:   11/11/2022
---

एलेन जी ह्वाइट: द डिजाएर अभ एजेज, पृ. ७६९-७७८को "इन जोसेफ्स टुम्ब," पृ. ७७९-७८७को "द लर्ड इज रिजन," पृ. ७८८-७९४को "ह्वाइ विपेस्ट दाउ?," पृ. ७९५-८०१को "द वाक टु इम्मायुस," र पृ. ८०२-८०८को "पिस बी अन्टु यु।"

पुनरुत्थान जस्तोको बारेमा आजभोलीका मानिसहरूले त्यति विश्‍वास गर्दैनन्। तैपनि ऐतिहासिक प्रमाण बलियो भएकोले पुनरुत्थानको वास्तविकतालाई विश्‍वास नगर्नेहरूले पनि येशूको पुनरुत्थान भएको थियो भनेर मानिसहरूले देखेका थिए भनेर विश्‍वास गर्न कर लागेको हुन्छ। पुनरुत्थानको विरोध गर्ने बुद्धिजीवि भनाउँदाहरूले अनेकन तर्क गरेर येशूको पुनरुत्थानलाई देख्‍नेहरूको बारेमा आआफ्नै पाराले व्याख्या गर्न खोज्छन्।

कतिपयले येशूको पुनरुत्थानको बारेमा चेलाहरूलाई भ्रममा पारेको मात्रै हो भनेर तर्क गर्छन्। अझ कतिपयले तर येशू मूर्छाँमात्र पर्नुभएको थियो  उहाँलाई क्रूसबाट झार्दा उहाँका चेलाहरूले उहाँ बोरि उठ्नुभएको भनेर सोचेका थिए भनेर तर्क गर्छन्। विश्‍वास गर्ने कि नगर्ने, येशूको जुम्ल्याहा भाइ थियो रे, उनलाई देख्‍दा येशू नै देखेका थिए भनेर चेलाहरूले दावी गरेका थिए रे! अर्को शब्दहरूमा भन्ने हो भन येशूको पुनरुत्थानको बारेमा ऐतिहासिक प्रमाण यस्तो  बलियो छ कि उहाँको पुनरुत्थानलाई अस्वीकार गर्नेहरूले अनेकौँ तर्कहरू आविश्कार गर्न कोशिश गर्छन्। हाम्रो निम्ति येशूको पुनरुत्थान अति महत्त्व भएकोले बाइबलमा दिएका असल कारणहरूले हामीलाई छक्‍क पार्नुहुन्न।

"अब सिद्धियो" भन्ने क्रूसबाट आएको आवाजले मरेकाहरूले सुनेका थिए। उहाँको त्यो आवाजले चिहानहरूका पर्खाल वा ढकनीहरू छेडेको थियो, र सुतेकाहरू उठ भनेर अर्‍हाएको थियो। यसरी नै जब येशू आउनु हुन्छ तब उहाँको आवाज स्वर्गबाटै सुनिनेछ। त्यस आवाजले सबै चिहानहरूका पत्थरहरू छेडिनेछ र येशूमा मरेकाहरू बौरि उठ्नेछन्। येशूको पुनरुत्थानमा केवल केही चिहानहरूमात्र खोलिएको थियो, तर उहाँको दोस्रो आगमनमा सारा बहुमूल्य मरेकाहरूले उहाँको आवाज सुन्नेछन् र तिनीहरू महिमित र अमर जीवनको निम्ति पुनरुत्थान हुनेछन्। जुन शक्तिले येशूलाई मृत्युबाट बोरि उठाइयो, त्यही आवाजले चर्चलाई पनि उहाँले उठाउनुहुनेछ, र उहाँसँगै महिमित हुनेछ। सारा शासकहरूभन्दा पनि माथि, सारा शक्तिहरूभन्दा पनि माथि र मान गरिएका सबै नाउँहरूभन्दा पनि माथि जुन यस संसारको मात्रै होइन आउने संसारको पनि उहाँको चर्चलाई उहाँले उचाल्नुहुनेछ।"-एलेन जी ह्वाइट, द डिजाएर अभ एजेज्, पृ. ७८७बाट रूपान्तरित।

**चिन्तनमनन**

`"अब सिद्धियो" (यूहन्ना १९:३०) र "उहाँ बौरी उठ्नुभयो" (मत्ती २८:६) भन्ने यी दुई उच्चारणहरू छन् जुन अत्यन्तै अर्थपूर्ण छन्। तिनीहरू जस्तो निर्णायक वाक्यहरू कहिल्यै पनि उच्चारण गरेका थिएनन्। मुक्तिको इतिहासमा ती वाक्यहरू एक आपसमा कसरी परिपूरक छन्? ती वाक्यहरूमा हाम्रो निम्ति के महान् आशा लुकिएको छ?`

`धार्मिक अगुवाहरूले पहिले त चिहानलाई सुरक्षा गर्न सुरक्षा सिपाहीँहरूको माग गरेका थिए किनकि चेलाहरूले येशूको शरीर चोरेर लैजाला भन्ने तिनीहरूको डर थियो। पछि ती रोमी सिपाहीँहरूलाई ठूलो धनराशी घुस ख्वाएर चेलाहरूले येशूको शरीरलाई चोरेर लगे भन्न लगाए। तर येशूको रित्तो चिहानको बारेमा त्यस विवरणले त्यसको वास्तविकतालाई कसरी प्रकट गर्दछ, र हमी येशूका भक्तहरूको निम्ति रित्तो चिहान किन धेरै महत्त्वपूर्ण छ?`