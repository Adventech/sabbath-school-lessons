---
title:  कथा ७
date:   11/11/2022
---

विश्‍वलाई परिवर्तन गर्ने सोलोमन
सोलोमन, पापुवा न्यु गिनी
	
आफुलाई बाइबल राम्रैसँग जानेको भनेर सोलोमनले सोचेका थिए। पापुवा न्यु गिनीको गाउँको चर्चमा प्रचारकले बाइबलबाट पढेको उसले सुनेका थिए। बाइबलमा बताइएकै अनुसार स्वर्गको परमेश्‍वरलाई उनले विश्‍वास गरेका थिए। तर उनी आफैले बाइबलचाहीँ पढेको थिएन।

एक दिन सोलोमन रहेको पहाडको गाउँमा एक जना सेभेन्थ-डे एडभेन्टिस्ट सुसमाचार प्रचारक आएका थिए र उले सोलोमनलाई एउटा सेतो खोल भएको पुस्तक उपहार दिए। त्यस पुस्तकको शिर्षक थियो, "वर्ल्ड चेन्जरस् बाइबल" अर्थात् विश्‍वलाई परिवर्तन गर्ने बाइबल। "तपाईँको गाउँमा परमेश्‍वरको वचन सुनाउन आएको हुँ," त्यस प्रचारकले सोलोमनलाई बताए।

अब आफ्नै बाइबल भएकोमा सोलोमन खुशी भएका थिए। बाइबलको नाउँले उनमा उत्सुकता जगायो: संसारलाई परिवर्तन गर्ने बाइबल। संसारलाई परिवर्तन गर्नु भनेको के रहेछ भनेर उनले सोचे। उनले ध्यान दिएर बाइबल अध्ययन गर्न थाले। यो नयाँ लिभिङ्ग ट्रान्सलेशन थियो। त्यसमा भएका शब्दहरू सजिलैसँग पढ्न र बुझ्न सकिने उनले थाहा पाए। यो उनको निम्ति खुशीको कुरो थियो। उनी २० वर्षका थिए। उनको उमेर भएका अरू गाउँका धेरै केटाहरू स्कूल जान्थे।

बाइबलप्रति चासो देखाएकोले प्रचारकले बाइबल अध्ययन समूहमा सामेल हुन निम्तो दिए। "हामी १५ कि २० मिनेट बाइबल अध्ययन गर्छौँ। त्यसबेला हामीले येशूको बारेमा पढ्नेछौँ," प्रचारकले सुनाए।

जब सोलोमन पहिलो पल्ट बाइबल अध्ययन समूहमा गए तब प्रचारकले सोलोमनलाई मर्कूस १ पढ्न अर्‍हाए। तर बाइबल पल्टाउनुभन्दा पहिला प्रचारकले प्रार्थना गरे, "परमेश्‍वर पिता, हामीलाई अगुवाइ गर्नुहोस्। धन्यवाद।"

प्रार्थना पछि उनले सोलोमनलाई मर्कूस एक अध्याय पढ्न अर्‍हाए। त्यहाँ उनले बप्‍तिस्मा दिने प्रचारक यूहन्नाको बारेमा पढे। उनी उँटको कपालको लुगा लगाएका थिए र जङ्गली मौरीका महहरू खान्थे। उनले यर्दन नदीमा येशूलाई बप्‍तिस्मा दिएका थिए। जब उनले पढी सिध्याए तब प्रचारकले अर्को सहभागीलाई त्यही अध्याय पढ्न अर्‍हाए। त्यसपछि प्रचारकले अर्कोलाई बाइबल नपढी उनले सुनेको कथा बताउन अनुरोध गरे। अनि त्यस कथाको  बारेमा छलफल गर्न प्रचारकले तिनीहरूलाई सुनाए। "तपाईँहरूको निम्ति त्यहाँ के नयाँ कुरो थियो," उनले सोधे। 

छलफल पछि प्रचारकले सोलोमन र अरूहरूलाई त्यस कथामा तिनीहरूले के अचम्मको कुरो पढे र केही कुरो नबुझेको छ कि भनेर सोधे। अनि प्रचारकले त्यस कथामा केही छ कि तिनीहरूले आफ्नो जीवनमा पालन गरेर लागु गर्न सक्न सकिन्छ। येशूले बप्‍तिस्मा लिनुभएकोले बप्‍तिस्मा लिनु खाँचो छ भनेर एक जनाले सुनाए।

जब त्यस दिन बाइबल अध्ययनको  समय सकिएको थियो, तब प्रचारकले तिनीहरूलाई सोधे, "यो हप्‍ताभरीमा यस कथामा के छ कि अरूलाई सुनाउन सकिन्छ?" अनि प्रचारकले प्रार्थना गरे, "परमेश्‍वर पिता तपाईँको वचनको निम्ति धन्यवाद। तपाईलाई पछ्याउन हामीलाई सहयोग गर्नुहोस्। आमेन।"

सोलोमनले बाइबल अध्ययन मन पराए। उनले येशूको  बारेमा नयाँ चित्रण थाहा पाएको अनुभव गरे।

वर्ष वित्दै जाँदा सोलोमनले येशूप्रति मोहित हुन थाले र अरू बाइबल अध्ययनहरूमा सरिक भए। प्रत्येक बाइबल अध्ययनमा एउटै ढाँचा थियो। समूहले छोटो प्रार्थना गरेर बाइबल अध्ययन सुरु गर्दथ्यो। अनि दुई जनाले एउटै कथा पढ्थे र तेस्रोले त्यस कथाको बारेमा आफ्नै शब्दमा सुनाउँथे। अनि तिनीहरूले केही नयाँ कुरो सिके कि वा कुनै कुराबाट तिनीहरूलाई अचम्म मानेका थिए कि वा तिनीहरूले कुनै कुरो बुझ्न प्रयास गरिरहेका थिए कि। तिनीहरूले कथामा के छ जसबाट कसैले अनुसरण गर्न सकिन्छ र हप्‍तामा त्यसबाट अरूहरूलाई सुनाउन उनले चुनौती दिए। अन्तमा उनले वा कसैले प्रार्थना गरेर अध्ययन समयलाई टुङ्ग्याउँथ्यो।

डिस्कभरी बाइबल अध्ययन कार्यक्रम प्रचारकले प्रयोग गरिरहेको सोलोमनले थाहा पाए। यो साउथ पासिफिक डिभिजनबाट निकालेको थियो। उनले यो पनि थाहा पाएकी उनको सेतो बाइबल साउथ पासिफिक डिभिजनबाट आएको थियो। त्यस डिभिजनले युवायुवतीहरूलाई दुई लाख बाइबल वितरण गर्ने कार्यक्रम रहेको पनि सोलोमनले थाहा पाए। आखिरमा उनले संसारलाई परिवर्तन गर्ने बाइबलको अर्थ बुझे। संसारलाई परिवर्तन गर्ने येशूका भक्त भनेर पनि उनले थाहा पाए। येशूका चेलाहरू जस्तै अरूहरू पनि जीवन बिताएको र अरूहरूलाई चेला बनाओस् भनेर येशूको चाहना भएको उनले सिके।

बाइबल अध्ययन गरेको एक वर्षपछि आफू पनि संसारलाई परिवर्तन गर्न चाहेको सोलोमनले निर्णय गरे। उनले मर्कूस १मा बताएको अनुसार येशूको अनुसरण गरेर बप्‍तिस्मा लिए।

आज सोलोमन २६ वर्षको छ र दश कक्षामा पढ्छन्। उनले उनको गाउँमा नयाँ एडभेन्टिस्ट चर्चको निर्माण गर्न युवाहरूको समूहलाई नेतृत्व गरिरहेको छ। उनले सुसमाचार प्रचारकले जस्तै आफ्नो वर्ल्ड चेन्जरस् बाइबल प्रयोग गरेर आफ्नो परिवार र अरू गाउँमा मानिसहरूलाई बाइबल अध्ययन दिँदैछन्।

"अब म एडभेन्टिस्ट भएँ। मेरो परिवारका अरू सदस्यहरू पनि परमेश्‍वरको चर्चमा सामेल भएको मेरो ठूलो चाहना छ," उनले बताए।

_-आन्द्र्यु मेकचेस्ने।_