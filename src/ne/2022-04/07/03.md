---
title:  "उहाँ त बौरि उठ्नुभयो!"
date:   07/11/2022
---

सैतान र उसका दुष्ट शक्तिहरूमाथि येशूले विजय पाउनुभयो भनेर क्रूसले देखाएको थियो भने रित्तो चिहानले त्यसलाई अनुमोदन गरेको थियो। "जब येशूलाई चिहानमा राखियो तब सैतानले आफू जित्यो भनेर खुशियाली मनाएको थियो। मुक्तिदाता जीवित नहोस् भन्ने सैतानले आशा गर्न आँट गरेको थियो।  येशूको शरीरलाई दावी गरेर चिहानको वरिपरि सुरक्षा फौज राखेको थियो। उसले येशूलाई कैदी बनाउन खोजेको थियो। जब स्वर्गको दूत चिहानको ढोकामा उभिन्दा सैतानका दूतहरू भागेकोले तिनीहरूसँग ऊ असाध्यै रिसाएको थियो। जब येशू चिहानबाट विजयी भएर आउनुभयो तब उसलाई थाहा भयो कि उसको राज्य अव खतम भयो र आखिरमा उसको मृत्यु निश्चित थियो।"-एलेन जी ह्वाइट, द डिजाएर अभ एजेज, पृ. ७८२बाट रूपान्तरित। ख्रीष्टको मानवता मरेको थियो तर उहाँको ईश्‍वरीयता मरेको थिएन। उहाँ परमेश्‍वर हुनुभएकोले उहाँमा मृत्युको साङ्लालाई तोड्ने शक्ति थियो।

`देहायका पदहरू पढ्नुहोस्। येशूको पुनरुत्थानमा सिधै को समावेश भएका थिए? हेर्नुहोस्, मत्ती 28:1-6, यूहन्ना 10:17-18 र रोमी 8:11।`

सामरिया-परियामा आफ्नो सेवाकालमा येशूले भन्नुभएको थियो कि आफ्नो जीवन विछ्याउन र त्यसलाई उठाउन शक्ति तथा अधिकार आफूसँग निहित भएको थियो (यूहन्ना १०:१७,१८)। मार्थालाई उहाँले भन्नुभएको थियो, "पुनरुत्थान र जीवन मै हुँ" (यूहन्ना ११::२५)। अरू अंशहरूमा उहाँको पुनरुत्थान परमेश्‍वरको काम थियो भनेर लेखिएको छ ( प्रेरित २:२४, रोमी ८:११, गलाती १:१, हिब्रू १३:२०)। परमेश्‍वरको शक्तिशाली स्वर्गदूत पनि त्यस महिमित घट्नामा समावेश भएका थिए।

फेरि त्यसैबखत, येशूको विरुद्धमा लागिरहन यहूदी धर्मका अगुवाहरूले मूर्ख र वेकारको प्रयास गरिरहेका थिए भनेर मत्ती २८:११-१५मा उल्लेख गरेको छ। चिहानमा जे जे भयो सो रोमी सुरक्षा फौजले ती  धार्मिक अगुवाहरूलाई सुनाएका थिए (मत्ती २८:११)। त्यसको अर्थ ती सिपाहीँहरूले येशूको पुनरुत्थान भएको देखेका थिए। नभए जे जे भयो सो तिनीहरूले बताएको अर्थ के हो त? स्वर्गबाट स्वर्गदूत आए, चट्टानलाई हताए, अनि त्यसमाथि बसे। अनि ती सुरक्षा गर्ने सिपाहीँहरू मूर्च्छा भए। तिनीहरू अचेत भएको बेलामा स्वर्गदूतले वा चेलाहरूले येशूको शरीर लिएर गए वा कसैले चोर्‍यो भन्ने षडयन्त्रमूलक कुरा ती धर्मगुरुहरूले फैलाएका थिए। जे भएतापनि चिहानमा येशूको शरीर थिएन।

स्वर्गबाट स्वर्गदूत आउनु, डरले सिपाहीँहरू मुर्च्छा पर्नु र चिहान रित्तो हुनुको प्रमाणले ती धर्मगुरुहरू येशूप्रति नम्र हुनुपर्ने थियो। तर तिनीहरू झन कठोर भएर ती सिपाहीँहरूलाई धेरै पैसा घुस ख्वाएर चुप लगाउन दियो (मत्ती २८:१२)। तिनीहरूले घुस ख्वाउनुको अर्थ सिपाहीँहरूले तिनीहरूलाई जे जे भन्यो त्यसले तिनीहरूको दिमाग गहिरिरूपमा खलबलिएको थियो। ती सिपाहीँहरूले खास के भने त? येशूको  पुनरुत्थान।

`कतिले भन्छन् कि येशूको पुनरुत्थान भएको देख्‍नेमा पहिलो रोमी सिपाहीँहरू थिए। किन? यसको खास अर्थ के हो त? के सुसमाचार अन्यजातिहरूमा प्रचार गरिनुपर्ने होइन त?`