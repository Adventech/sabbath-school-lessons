---
title:  मरिसकेको भनेर दावी गरेको तर फेरि जिउँदो भएकाहरूको अनुभवहरू
date:   05/12/2022
---

कतिपय मानिसहरू मरिसकेको भनेर ठानेको तर तिनीहरूलाई दफन गर्नुभन्दा पहिले वा जलाउनुभन्दा पहिले बिउँतिएका छन्। रेमोण्ड अ. मुडी जुनिएरले एउटा प्रख्यात र लोकप्रिय पुस्तक "लाइफ आफ्टर लाइफ: द इनभेस्टिगेशन अभ अ फिनोमेनन-सरभाइभल अभ बडिली डेथ (आटलाण्डा, जर्जिया: मकिङ्गबर्ड, १९७५) लेखेका थिए। त्यो पुस्तकको अर्थ जीवनपछिको जीवन: भौतिकरूपमा मरेका तर अचम्म तरिकाले बाँचेका मानिसहरूको बारेमा खोजअनसुन्धान हो। उनले पाँच वर्षसम्म सय जना भन्दा बढि मानिसहरूको अनुभवहरू जम्मा गरेका थिए। तिनीहरू मरिसक्यो भनेर डाक्टरहरूले नै भनिसकेको तर बाँचेका थिए। ती मानिसहरूले फेरि बिउँतिनुभन्दा पहिले अनेकौँ अनुभवहरू बताएका थिए। त्यसबेला तिनीहरूले न्यानो र प्रिय ज्योतिहरूको अनुभव गरेको दावी गरेका थिए। यस पुस्तकले गर्दा मानिस मरेपनि उसको आत्मा वा प्राण कसरी बाँच्दो रहेछ भनेर प्रमाण उत्तेजनात्मकरूपमा प्रस्तुत गर्दछ भनेर धैरैले विश्‍वास गरेको पाइन्छ। पछि पछि गएर यस्ता खालका धेरै कितावहरू लेखिएका छन्, जसले त्यही धारणालाई बढाउँछ।

`बाइबलमा लेखिएका देहायका विवरणहरू पढ्नुहोस्। तिनीहरूमा मरिसकेका तर बिउँतिएका मानिसहरूको बारेमा लेखिएको छ। तिनीहरूमा कतिजनाले मरेपछि सचेत भएको बताउँदछ? यस जवाफ हाम्रो निम्ति किन महत्त्वपूर्ण छ? हेर्नुहोस्: 1 राजा 17:22-24, 2 राजा 4:30-37, मर्कूस 5:35-43, लूका  7:11-17 र यूहन्ना 11:38-44।`

आधुनिक साहित्यमा लेखिएका मानिसहरू मरिसके भनेर उच्चारण गरेको तर मरिनै सकेका थिएनन्। त्यसको बिपरित लाजरस चार दिनदेखि मरेको थियो र उसको लास गन्हाइसकेको थियो (यूहन्ना ११:३९)। न त लाजरस न त बाइबलमा उल्लेखित बौरि उठेका मानिसहरूले अचेत अवस्थामा तिनीहरू न त स्वर्गमा, न त परगेटोरी अर्थात स्वर्ग र नरकको बिचको ठाउँमा न त नर्कमै थिए भनेर भनेर वयान दिएका छन्। ती बौरिउठेकाहरूले आफूहरू मरिरहेको बेलामा कहाँ थिए र कस्तो अनुभव गरेका थिए भन्ने कुरा केही नबताएकोले नै मानिस मरेपछि पूरा अचेत अवस्थामा हुन्छ भनेर बाइबलले सिकाएको शिक्षाहरूसँग पूरा सहमत भएको जनाउँछ।

तर मृत्यको नजिकमा रहेका मानिसहरूको अनुभव के हो त जुन आज साधरणतया बताउँछन्? यदि हामीले बाइबलले सिकाएको अनुसार मानिस मरेपछि अचेत अवस्थामा हुन्छ भनेर विश्‍वास गर्‍यौँ भने (अय्यूब ३:११-१३, भजन ११५:१७, १४६:४, उपदेशक ९:१०) तब हामीले दुईता  कुरामा एउटा विश्‍वास गर्नुपर्ने हुन्छ: कि त अत्यधिक अवस्थामा अचेत हुँदा स्वभाविकै रूपमा मानसिक दिवास्वप्न वा सैतानको धोखा दिने अलौकिक अनुभव (२ कोरन्थी ११:१४)। सैतानको धोखा भनेर हामीले मानिलिन सक्छौँ किनकि कतिपयले आफ्ना मरेका नातेदारहरूसँग कुरा गरेका थिए भनेर बताएका थिए। तर दुवै मानसिक र सैतानिक तथ्यहरू हुन सक्छ।

मानिसहरूलाई भ्रममा पार्ने त्यस किसिमको चर्तिकलाले हामीहरू परमेश्‍वरको वचनमा अडिग भएर बस्नु जरुरी छ। अरूहरूले जेसुके अनुभव गरुन् वा बताउन् यदि ती बाइबलसम्मत छैन भने हामीले विश्‍वास गर्नु आवश्यकता छैन।

`मरे भनेको तर फेरि बिउँतिएको विवरणमा विज्ञानको पनि भूमिका भएको अचम्म मान्नुनै पर्दछ। विज्ञानले प्रमाणित गर्छ भन्ने भनाइप्रति पनि हामी कसरी सजग रहनुपर्छ भनेर त्यसले हामीलाई कसरी सिकाउँदछ?`