---
title:  कथा ११
date:   09/12/2022
---

**जब परमेश्‍वरले बोलाउनुहुन्छ तब उहाँले नै काममा योग्य बनाउनुहुन्छ फ्रान्क**
_भानुआटु_

साउथ पासिफिक देशको भानुआटुमा फ्रान्कका बाबुआमाले उनलाई पुलपुल्याइ हुर्काउँदा ठूलो भएपछि उनी बदमाश हुन पुगेका थिए। उनी बाबुको दोस्रो श्रीमतीको छोरो थिए र  बाबुआमाले उनलाई धेरै मन पराएका थिए। बाइबलको कथामा याकूबको छोरा योसेफलाई जस्तो उनलाई पक्षपात गरेर हुर्काइएकोथियो। योसेफको कथा जस्तो उनका पहिलाका आमाका छोराहरूले उनलाई डाहा गर्न थालेका थिए। त्यसले गर्दा घरमा धेरै समस्याहरू उब्जिन थालेको थियो।

घरमा उनी खुशी थिएन, तर स्थानीय आओर एडभेन्टिस्ट एकेडेमीमा पढ्न पाउँदा उनी खुशी भएका थिए। त्यहाँ उनले धेरै साथीहरू बनाए र साबथमा चर्चमा सरिक हुन मन पराएका थिए।

जब उनी हाइस्कूलमा थिए उनी बिरामी  भए र उनलाई अस्पतालमा भर्ना गराइयो। उनी मर्छ भन्ने डरले उनका बाबुआमाले उनलाई अस्पतालपछि घरमै राखे। फ्रान्कको शिक्षाको अन्त्य त्यहीँ भएको थियो। उनले कहिल्यैपनि हाइस्कूल पूरा गरेन।

फ्रान्क गाउँका अरू केटाहरूसँग घुलमिल गर्न थाले। उनलाई कुनै काम गर्ने खुबी थिएन। उनको बुबाको मृत्युभएपछि उनका अगाडिका आमाका छोराहरूले पैतृक सम्पत्ति पाए। फ्रान्कले केही पनि पाएन। उनी हराएको गाउँले  केटो बन्न पुगेका थिए। उनको जीवनको कुनै अर्थ र लक्ष्य नभएको उनले महसुस गरेका थिए।

आओर एडभेन्टिस्ट स्कूलमा सिकर्मी कक्षामा जान उनी मन पराउँथे। त्यहाँ उनले काठका सामानहरू बनाउन सिकेका थिए। स्कूलमा आफूले सिकर्मी खुबी सिकेकोले उनले काठका सामानहरू बनाएर र गाउँमा साना साना घरहरू बनाएर आफ्नो जीविका निर्वाह गर्न थालेका थिए।

धेरै वर्षपछि उनले विवाह गरे र छोराछोरीहरू पनि भए। तर उनले आफ्नो पेसा छोडे। आफ्नो परिवार धान्न उनले आफ्नी आमा र सासुससुराहरूसँग भर पर्न थाले।

श्रीमतीले उनलाई काम पाउन दिन दिने झगडा गर्न थालिन्। छोराछोरीहरूको निम्ति भएपनि काम गर्नु पर्छ भनेर उनकी  श्रीमतीले कर गर्न थालिन्। तर उनले के काम गर्ने सो थाहा थिएन र घरमा हुने झगडा पनि  असह्य भएकोथियो।

एक रात उनी अत्यन्तै निराश भएर घुँडा टेके र उनलाई सहायता गर्न परमेश्‍वरसँग बिन्ति गरे। "मलाई आफ्नै खुट्टामा उभिन सघाइ दिनुहोस्," भनेर प्रार्थना गरे।

त्यसको केही दिनपछि उनको झड्‍केलो दाजुले नरिवल र कोकोवा फार्म वा खेतमा मेचहरू बनाउन काम दिए। फ्रान्कले परमेश्‍वरलाई धन्यवाद दिए, उनले त्यस खेतमा भएका घरहरू मर्मत गर्न आफ्नो सीप प्रयोग गर्न थाले।

पछि खाद्य बस्तुहरूलाई पाक गर्ने साहुले उनलाई बोलाएर खाना राख्‍ने बक्साहरू बनाउन र मर्मत गर्न जागिर दिए। जब त्यो कम्पनी टाट पल्ट्यो तब त्यस कम्पनीमा रेखदेख गर्ने व्यक्तिले आफ्नै काम सुरु गरे। फ्रान्कलाई मेच, टेबुल र व्यापारिक भवनहरू बनाउने रोजगार दिए।

यसमा फ्रान्क अत्यन्तै सफल भए। पैसाकमाएर सम्पन्न पनि भए, साथै परमेश्‍वरलाई पनि बिर्सन थाले। आफ्नो कामको निम्ति घोर प्रार्थना गरेको पनि उनले बिर्से।

अनि एक रात, उनले एउटा अचम्मको सपना देखे। त्यस सपनामा उनको हजुर आमाले ईश्‍वरीय सन्देश दिएको सुने। उनी प्रख्यात ब्यापारी हुनेछ भनेर पनि हजुरआमाले सुनाइन्। तर त्यो हुन उनले परमेश्‍वरप्रति बफादार हुनुपर्छ भनेर पनि उनले सुनाइन्।

त्यस सपनाले फ्रान्कलाई चकित बनाए। आफ्नो हृदय परमेश्‍वरलाई दिन उनले निर्णय गरे। हरेक साबथ उनी चर्चमा जान थाले।

केही वर्षभित्रै त्यो सपना सत्य साबित हुन भयो। उनी निर्माण कम्पनी र मर्मत संभार गर्ने कम्पनीका मालिक भए। उनको मातहतमा कामदारहरूको समूह थियो। उनी आफ्नो घरबाट टाढा थिए।

परमेश्‍वरप्रति निष्ठावान भएको देखाउन चाहेकोले उनी आफ्नो गाउँको घरमा फर्के। उनका झड्केला दाजुहरूसँग मिलाप गरे र बाँकि परिवारसँग उनले मेलमिलाप गरे। उनका दाजुहरूले गाउँमा सानो एडभेन्टिस्ट चर्च निर्माण गरेको उनले थाहा पाए। तिनीहरूले स्थानीय सामानहरू प्रयोग गरेका थिए। मारानाथा र एएसआइ अर्थात गैर मिसन एडभेन्टिस्ट संगठनले ठूलो चर्चको निम्ति निर्माण सामग्रीहरू उपलब्ध गराएका थिए। तर त्यसको निर्माण सम्पन्न भएको थिएन। यसलाई सहयोग गर्न फ्रान्कले हात हाले। उनले ठूलो चर्चको निम्ति आफैले नक्सा बनाए र चर्च निर्माण गरे।

परमेश्‍वरको निम्ति घर निर्माण गर्न पाएकोमा फ्रान्क खुशी भएका थिए। अरू चर्चहरू पनि निर्माण गर्न उनले चाहेका थिए। भानुआटाको ८३ टापुमा भएका निर्माण सम्पन्न नभएका अरू एडेभन्टिस्ट चर्चहरूको निर्माण गर्ने र मर्मत गर्ने सेवा कार्य सुरु गरे। आज उनले चर्चका धेरे आयोजनाहरूमा आफ्नो व्यापारको आम्दानीले सहयोग गर्छन्। उनी सान्ट टापुमा भएको बोरा बोरा गाउँले चर्चको मूख्य एल्डर भएका छन्।

आफ्नो जीवनको अर्थ र लक्ष्य आफूले पाएको भनेर फ्रान्कले गौरवसाथ सुनाउँछन्।

"गाउँको वेवारिसी र अयोग्य केटाबाट योग्य सिकर्मी बनाएर सफल व्यवसायी बनाएर मलाई उचाल्नुभएकोमा म परमेश्‍वरप्रति आभारित छु।" उनले बताए।

_-माक्स जेनेब_