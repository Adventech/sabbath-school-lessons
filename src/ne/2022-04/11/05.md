---
title:  मन्त्रतन्त्र,  टुनामुना, जादु, धामी झाँक्रि, भूतप्रेत जगाउने र पितृपुजक
date:   07/12/2022
---

तन्त्रमन्त्र वा अङ्ग्रेजीमा "नेक्रोमान्सी necromancy" भनिन्छ। यो ग्रीक भाषाबाट आएको हो। नेक्रोस nekros (मरेकाहरू) र  मान्टेयीया manteira (मन्त्र गरेर जगाउने)  भन्ने शब्दहरू मिलेर बनिएको छ। पौराणिक समयदेखि मन्त्रतन्त्र गरेर मरेका भनिएका आत्माहरूलाई जगाएर तिनीहरूबाट ज्ञान र भविष्यका घट्नाहरूको बारेमा अवगत गराउने विधि हो। पितृपूजा भनेको मरेका पूर्खाहरूको आराधना, सराद्दे गरेर श्रद्धा देखाउने हो। मरेकाहरू अझै कुनै न कुनै रूपमा जिउँदो छ र तिनीहरू अझै पनि परिवारमा छन् र जिउँदाहरूको दैनिक कामक्रियाकलापमा तिनीहरूले प्रभाव पार्छन् भनेर विश्‍वास गर्छन्। आत्मा अमर छ भनेर विश्‍वास गर्नेहरूको निम्ति पितृपूजाहरू अत्यन्तै आकर्षित हुन्छ। आफ्ना प्रियजनहरू गुमाएकाहरूले तिनीहरूलाई याद गरिरहन ती पूजाहरू गरिन्छ।

`१ शमूएल २८:३-२५ पढ्नुहोस्। राजा सावल अत्यन्तै निराश भएर एन्डोरको तन्त्रमन्त्र गर्ने स्त्रीको शरणमा गएका थिए। उनको अनुरोधमा त्यस स्त्रीले कठित शमूएलको पिशाचलाई राजको  सामु उभ्याएकी थिइन्। मरेकाहरूसँग कुरा गर्ने भनेर एन्दोरकी टुनामुना गर्ने स्त्रीकहाँ राजा सावल गएका थिए। त्यस घट्नाबाट  के पाठहरू हामी सिक्न सक्छौँ?`

बाइबलमा स्पष्टरूपमा लेखिएकोछ कि मरेका भनेका आत्माहरू, वा भूतप्रेत भनाउँदाहरूसँग कुरा गर्ने, मृत आत्माहरूको माध्यम हुने, बोक्सी, जादुगरहरू, तुनामना र तन्त्रमन्त्र गर्नेहरू परमेश्‍वरको निम्ति आपत्तिजनक छन् र तिनीहरूलाई ढुङ्गाले हानेर मार्नुपर्छ (लेबी १९:३१, लेबी २०:६,२७, व्यवस्था १८:९-१४)। व्यवस्थाले बताएको अनुसार राजा सावलले सबै तुनामुन मन्त्रतन्त्र गर्नेहरूलाई इस्राएलबाट नाश गरेका थिए (१ शमूएल २८:३,९)।

तर, परमेश्‍वरले सावललाई त्याग्नुभएको कारणले उनी कनानी सहर एन्दोरमा तन्त्रमन्त्र गर्ने मरेको शमूएललाई जगाउने भनेर गए (१ शमूएल २८:६,७,१५सँग यहोशू १७:११,भजन ८३:१० तुलना गर्नुहोस्)। सावलको अनुरोधमा मरेका शमूएलको कठित पिशाचलाई त्यस तन्त्रमन्त्र गर्ने बोलाइन् र उनीसँग कुरा गर्न लगाइन्। धोखा दिने छलि आत्मा वा पिशाच जो शमूएल भनेर देखा परेको थियो। उसले सावललाई भन्यो कि भोलिपल्टै सावल र उसका छोराहरू उससँग हुनेछ (१ शमूएल २८:१९)। त्यस छली दुष्ट आत्मा वा सैतानको दूत शमूएलको भेषमा आएर बाइबलले नै अनुमोदन नगरेको मानिस स्वभाविकैरूपमा अमर छ भन्ने सन्देश दियो। यो अत्यन्तै शक्तिशाली जाल थियो। आफूले नै दोषी ठहर्‍याएका तन्त्रमन्त्र गर्नेहरूसँग उनी जानुहुन्दैनथ्यो।

त्यो घट्ना भएको दुई सय वर्षभन्दा पछि अगमवक्ता यशैयाले यो लेखेका थिए, "19 जब मानिसहरूले तिमीहरूलाई भूतप्रेत खेलाउने र तन्‍त्रमन्‍त्र गर्ने धामीझाँक्रीसँग सल्‍लाह लेओ भनी भन्‍लान्, तब के मानिसहरूले आफ्‍ना परमेश्‍वरकहाँ गएर सोध्‍नुपर्दैन र? जीवितहरूका विषयमा मरेकाहरूलाई किन सोध्‍ने? 20 व्‍यवस्‍था र गवाहीकहाँ जाओ! यदि तिनीहरू यस वचनअनुसार बोलेनन् भने तिनीहरूसित बिहानको मिरमिरे उज्‍यालो वा आत्मज्ञान पनि छैन।" यशैया  8:19-20 र "3 मिश्रीहरू हताश हुनेछन्, तिनीहरूका योजना म बेकार बनाउनेछु। तिनीहरूले देवताहरू, प्रेतहरू, मन्‍त्रतन्‍त्र गर्नेहरू र झाँक्रीहरूकहाँ गएर सोध्‍नेछन्। 4 अनि म मिश्रीहरूलाई एउटा निष्‍ठुर मालिकको हातमा सुम्‍पिदिनेछु, र एउटा निर्दयी राजाले तिनीहरूमाथि राज्‍य गर्नेछ,” परमप्रभु, सर्वशक्तिमान् परमप्रभु भन्‍नुहुन्‍छ।" यशैया  19:3-4। 

`कतिपय समयमा हामीलाई तनाव, हताश निराश भएको बेलामा हामीले गर्नु नहुने कामहरू गर्दछौँ। परमेश्‍वरमाथि अगाढ आस्था र निष्ठा, प्रार्थना र परमेश्‍वरको वचन पालन गर्नालेमात्र गलत कामहरूबाट हामी जोगिन सक्छौँ।`