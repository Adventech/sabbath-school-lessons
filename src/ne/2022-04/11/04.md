---
title:  अवतारहरू
date:   06/12/2022
---

बाइबलसँग मेल नखाने धर्म वा विश्‍वासले मानिस अमर छ भनेर विश्‍वास गर्छ। अनि मानिस मरेपछि उसको आत्मा वा प्राण अर्कै शरीरमा सरेर अवतार भएर जन्मिन्छ भन्ने धारणा संसारका प्रायजसो सबै मूख्य धर्महरूले मानेको पाइन्छ। मानिस मरेपछि उसको अमर आत्मा कि त स्वर्गमा कि त नर्कमा जान्छ भनेर प्रायजसो सबै इसाईहरूले विश्‍वास गर्छन् भने जसले अवतारमा विश्‍वास गर्छन् तिनीहरूले मानिस मरेपछि उसको आत्मा मृत्य र पुनर्जन्मको  धेरै चक्रहरूको प्रक्रियामा जान्छन् भनेर  सिकाउँछन्। (बुद्धधर्मको लामा धर्मले त एक जना ठूलो लामा जस्तै दलाइ लामा मर्‍यो भने ऊ तुरन्तै अर्कैको कोखमा जन्मेर अवतारी लामा हुन जान्छ विश्‍वास गर्छ-अनुवादक)।

अवतार भनेको आत्मिक विकाशको प्रक्रिया हो, महात्मा, भगवान हुन वा सिद्धी प्राप्‍त गर्न र उच्च आत्मिक ज्ञान र नैतिकताको तहमा पुग्न मानिस मरेपछि उसको आत्मा शुक्ष्म जीव वा प्रकृतिका थोकहरूमा सर्दै अघि बढ्दै जान्छ भनेर कतिपय धर्मका अनुयायीहरूले विश्‍वास गर्छन्। हिन्दु धर्मको विश्‍वास अनुसार मानिस मरेपछि उसको आत्मा विभिन्न संसारमा चेतनशिल भएर जन्मिन्छ। त्यो आत्मा छ जीवनको छ श्रेणिमा पुनर्जन्म लिँदै प्रगति गर्छ भनेर विश्‍वास गर्छ। ती श्रेणीहरूमा जलमा भएका जीवहरू, बिरुवा, सर्प, छेपारो जस्तो घस्रने जीव, किराहरू, चराहरू, जन्तु जनावर हुँदै मानव जीवन हुन्। अनि अन्तमा स्वर्गमा देवीदेवताहरूसँग रहन्छन् वा ब्रम्हमा बिलय हुन्छन् भनेर प्रगतिशील आत्माको बारेमा हिन्दु धर्मको धारणा छ।

`तर देहायका पदहरू पढ्नु होस्। सबै मानव प्राणी एक पल्टमात्र मर्छ भनेर बाइबलले ठोकुवा गरेको छ। त्यसमा पनि  येशू एक पल्टमात्र मर्नुभएको थियो (हिब्रू ९:२८, १ पत्रुस ३:१८)। तैपनि कतिपय धर्म र इसाई भनाउँदाहरूले नै मानिस मरेपछि कुनै न कुनै किसिमको अवतार लिन्छ भनेर किन विश्‍वास गर्छन्? हेर्नुहोस्, हिब्रू 9:25-28 र 1 पत्रुस 3:18।`

कतिपय मानिसहरूले केमा विश्‍वास गर्नुपर्छमात्र होइन तिनीहरूले के चाहेको छ त्यसमा विश्‍वास गर्नुपर्छ भनेर सिकाउँदछन्। यदि तिनीहरूले विश्‍वास गरेको सिद्धान्त वा शिक्षाले तिनीहरूलाई शान्ति, परम आनन्दमा ल्याउँछ भने तिनीहरूको निम्ति त्यति भएपुग्छ। तर बाइबललाई गम्भिररूपमा विश्‍वास गर्नेहरूले अवतारको धारणालाई विश्‍वास गर्नु अस्वीकार्य छ।

प्रथमत: अवतार वा मरेपछि विभिन्न पुनर्जन्म हुन्छ भन्ने धारणाले बाइबलले सिकाएको आत्मा वा प्राण मरणशील छ र पुनरुत्थानमा अविनाशी भौतिक शरीर हुनेछन् भन्ने शिक्षासँग सरासर बाझिन्छ वा मेल खान्दैन (१ थेस्सोलोनिकी ४:१३-१८)।

दोस्रो, यस पुनर्जन्म वा विभिन्न अवतार लिएर मुक्ति पाउने वा स्वर्ग जाने भन्ने धारणाले विश्‍वासद्वारा अनुग्रहले मुक्ति पाइन्छ र येशूले हाम्रो मुक्तिको निम्ति गर्नुभएको कामलाई अस्वीकार गर्दछ। मानिसको मुक्तिको निम्ति आफ्नै धर्मकर्मको आवश्यकता छ भनेर त्यसले सिकाउँदछ।

तेस्रो, पुनर्जन्म वा अवतारीय जन्मलाई विश्‍वास गर्नेले यसै जन्ममा मानिसले आफूले गरेको आत्मनिर्णयले उसको भविष्य सदाको लागि निर्धारित हुन्छ भन्ने बाइबलको शिक्षासँग मेल खान्दैन (मत्ती २२:१-१४, मत्ती २५:३१-४६)।

चौथो, त्यस सिद्धान्तले येशूको दोस्रो आगमन र त्यसको अनिवार्यता तथा महत्त्वतालाई गिराइदिन्छ (यूहन्ना १४:१-३)।

पाचौँ, त्यस पुनर्जन्म वा अवतारी सिद्धान्तले मानिस मरेपछि पनि उसको कमीकमजोरीहरूलाई पुनर्जन्ममा सुधार्दै अन्तमा मुक्ति पाइन सक्छ भनेर विश्‍वास गर्छ जुन बाइबलको अनुसार छैन (हिब्रू ९:२७)।

संक्षेप्‍तमा भन्ने हो भने, अरू धर्महरूमा प्रचलित पुनर्जन्म र अवतारको शिक्षालाई शुद्ध बाइबलीय आस्थामा ठाउँ छैन।