---
title:  रहस्यवाद वा तन्त्र-मन्त्रहरू
date:   04/12/2022
---

हाम्रो संसार रहस्यवाद, तन्त्रमन्त्र जस्ता पार अलौकिक चर्तिकलाहरूको बाढीमा लपेटिएको छ। रहस्यवाद वा तन्त्रमन्त्र भन्ने शब्द नै ठूलो छ। यसमा धेरै धारणाहरू समेटिएका छन्। धार्मिक वा अध्यात्मिक हिसाबले भन्ने हो भने शब्दले ती व्यक्तिहरूको बारेमा बताउँछ जो कुनै अलौकिक भगवानसँग मिलेर आत्मिक अनुभव वा ध्यानमग्नमा चरम आनन्दमा पसेको, शरीरलाई लठ्ठ पारेर अर्धचेतनामा रहेको जस्तै अनेकौँ असाधारण चर्तिकलालाई बताउँछ। देवता आयो वा भुत आयो वा अरू कुनै आत्मा आयो भनेर मानिसहरू काम्दछन्। यसमा झाँक्री,फुफागर्ने र मन्त्रतन्त्र गर्ने मानिसहरू पर्दछन्। मानिसहरू कामेर नै देवताहरूको पूजा वा आराधना गर्दछन्। यसता खालका चर्तिकलाहरू दुर्भाग्यवस केही चर्चहरूमा पनि घुसेका छन्। सानो तिनो जुनसुकै अदभुत चमत्कारीय चर्तिकला  भएतापनि यस खालको क्रियाकलापले परमेश्‍वरको वचनभन्दा व्यक्तिगत अनुभवलाई प्रार्थमिकता दिएको हुन्छ। यदि मानिसहरू यस चर्तिकलामा लाग्यो भने बाइबलको सही शिक्षादिक्षाहरूलाई ओझेलोमा पार्दछ। इसाईहरू पनि यस्ता किसिमका व्यक्तिगत अनुभवहरूको धरापमा सजिलैसँग पर्न सक्छन्। परमेश्‍वरको वचनमा भन्दा चमत्कारीय अनुभव, पवित्र आत्मा वा कुनै आत्मा वा मरेकाहरूको आत्मा आएर कामेर उफ्रिने, काम्ने, लछारपछार गर्नेमा विश्‍वास गर्नेहरूले अन्तको समयमा मानिसहरूलाई धेरै प्रभावित पार्दछन्। युगको अन्तमा जसरी भएपनि मानिसहरूलाई परमेश्‍वर र उहाँको बचनबाट टाढा राख्‍ने विभिन्न रहस्यमय र अदभुत कामहरूको जालमा पार्दछन्।

`येशूको आफ्ना वचन अनुसार आत्मिक घर चट्टान र बालुवामा बनेको अर्थ के हो? हेर्नुहोस्, मत्ती 7:21-27।`

आजभोलिका कतिपय इसाईहरू बाइबलका शिक्षादिक्षाहरूलाई त्यतिको महत्त्व दिएको पाइन्दैन। बाइबलका शिक्षाहरू पुरानो रुढिवाढी धर्मका आवाजहरू हुन्, अहिले त्यसलाई ध्यान दिनुनै झ्याउलाग्दो छ भनेर तिनीहरू सोच्दछन्। तिनीहरूले येशूको कोमल, पाठो, दयालु, कहिल्यै नरिसाउने, बदला नलिने खालको र पापलाई आँखा चिम्लिने खालको येशूले कहाँ मानिस दुष्टैभएतापनि दण्ड दिनुहुन्छ र त्यस्तो कुरा उहाँले कहिल्यै पनि आउन दिनुहुन्न भनेर सोच्दछन्। तिनीहरूको व्यक्तिगत भावना र अनुभवलाई मापदण्ड बनाएर बाइबलको बारेमा व्याख्या गर्दछन्। बाइबलले स्पष्टरूपमा के सिकाउँछ त्यसलाई पनि तिनीहरूको भावनामा मिल्दैन भनेर त्यो तिनीहरूले अस्वीकार गर्दछन्। येशूले भन्नुभएको मानिसको बहुआयामीक वा आत्मिक, शारीरीक, नैतिक, मानसिक र सामाजिक जीवनलाई स्थापित गरिराख्‍न परमेश्‍वरको आज्ञा पालन गर्नुपर्छ र यो नै चट्टानमा बनिएको घर जस्तै हुन्छ भन्ने शिक्षालाई तिनीहरूले हल्का रूपा लिएर धार्मिक शिक्षामा अड्किनुहुन्न भन्ने लोकप्रिय इसाईहरूको दिमागमा छ। यसले गर्दा तिनीहरू आफ्नो आस्था र बाइबलले देखाएको आचार संहिता वा दश आज्ञालाई पालन गर्नु तिनीहरूले नैतिकरूपमा वाध्य नभएको ठान्दछन्।  

येशूको शिक्षादीक्षाप्रति ध्यानदिन जरुरी छैन, उहाँलाईमात्र विश्‍वास गरे पुग्छ भन्ने इसाईहरू आफूहरूलाई खतरामा पार्दछन् (मानौँ येशू कुनै मूर्ति हो, मूर्तिलाई पुजा गरे मोक्ष पाइहाल्छ भन्ने मुर्तिपुजकको धारणा जस्तै-अनुवादक)। येशूलाई क्रूसमा टाँग्नेहरूले पनि येशूप्रतिे आस्था नै नभएतापनि येशू कुनै चानचुन व्यक्ति थिएन भनेर विश्‍वासै गरेका थिए। दश आज्ञालाई पालन गर्नुपर्दैन भनेर सिकाउने धेरै प्रोटेस्टेन्ट इसाईहरूले पनि येशूलाई विश्‍वास गर्दथे र गर्छन् पनि। येशूलाई विश्‍वासै नगरेपनि वा उहाँको नीतिमा नहिँड्नेहरूले उहाँको नाउँमा दुष्टआत्माहरूलाई धपाएकै थिए (मत्ती ७:२२)।"कसलाई विश्‍वास गर्नुपर्छ तर केमा विश्‍वास गर्नुपर्छ अर्थात् येशूका शिक्षादीक्षमालाई विश्‍वास गरेर त्यसै अनुसार चल्नुपर्छ भन्ने छैन भनेर सिकाउने जाल सैतानको अत्यनतै सफल रणनीति हो। सत्यलाई ग्रहण गर्ने र त्यसलाई प्रेम गर्न र त्यस अनुसार चल्ने मानिसको हृदयलाई परमेश्‍वरले चोखो पार्नुहुन्छ भन्ने कुरा सैतानलाई थाहा छ। त्यसकारण परमेश्‍वरको सत्यको बिकल्पमा उसले अनेकौँ झुटो, बाइबलसम्मत नभएका, मनगढन्ते वा मनलाई भुलाउने खालको अर्कै सुसमाचार सैतानले निरन्तररूपमा आविश्‍कार गर्दै मानिसहरूलाई परमेश्‍वरको बिपरित जान अगुवाए गरिरहेको छ।"-एलेन जी ह्वाइट, द ग्रेट कन्त्रोभर्सी, पृ. ५२०बाट रूपान्तरित।

`हाम्रा भावना र चाहनाहरूलाई प्राथमिकता दिएर परमेश्‍वरको वचनको बिपरित जाने हाम्रो मानव प्रवृत्तिसँग हामी कसरी लड्न सक्छौँ?`