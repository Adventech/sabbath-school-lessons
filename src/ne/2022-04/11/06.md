---
title:  मरेका मानिसहरू भनेर देखापर्ने र अरू रूपहरू देखिने
date:   08/12/2022
---

तन्त्रमन्त्र जस्तै सैतान र अरू दुष्टआत्माहरू मरेका मानिसहरूको अभिनय गरेर देखाउन सक्छ। ती अभिनयमा मरेका परिवारको सदस्य, मित्र वा अरू जोपनि देखा पर्न सक्छ।तिनीहरू भौतिकरूपमा पनि देखापर्छन् र मरेकाहरूको बोलिजस्तै स्वर वा आवाज तिनीहरूले निकाल्न सक्छन्। परमेश्‍वरको वचनमा परिपक्‍व नहुनेहरू सैतानका त्यस प्रकारका विभिन्न जालहरूमा सजिलैसँग पर्न सक्छन्। दिदीमाँ एलेन जी ह्वाइटले यो चेतावनी दिएकी छिन्: "ती झुटा दुष्ट आत्माहरू येशूका चेलाहरू भएर नै देखा पर्छन् र तिनीहरू यस संसारमा भएको बेलामा पवित्र आत्माको निर्देशनमा लेखेका वचनहरूलाई तिनीहरूले खण्डन गर्दछन्।"-द ग्रेट कन्त्रोभर्सी, पृ. ५५७ बाट रूपान्तरित। अझ उनले थप्दछिन्, "जालको महान् नाटकको शिर्षस्थ काममा सैतान आफै पनि ख्रीष्टको रूप धारण गरेर धेरै मानिसहरूलाई धोखा दिनेछ।" -द ग्रेट कन्त्रोभर्सी, ६२४बाट रूपान्तरित।

`सैतानले अनेकौँ रूपहरू धारण गरेर मानिसहरूलाई आकर्षित गर्न सक्छ र परमेश्‍वर र उहाँको वचनबाट टाढा राख्‍न खोज्छ। त्यसबाट हामी जोगिने उपाय के हो? हेर्नुहोस्। 2 कोरन्थी 11:13-15 र एफिसी 6:10-18।`

प्रेरित पावलले हामीलाई यो सचेत गराएको छ कि "हामीहरूको युद्ध शरीर र रगतको विरुद्ध होइन, तर प्रधानताहरूका विरुद्ध, शक्तिहरूका विरुद्ध, वर्तमान अन्‍धकारका सांसारिक शासकहरूका विरुद्ध र स्‍वर्गीय स्‍थानहरूमा भएका दुष्‍ट्याइँका आत्‍मिक सेनाहरूका विरुद्ध हो।" (एफिसी ६:१२)। यदि हामी एफिसी ६:१३-१८मा बताएको अनुसार परमेश्‍वरका सबै अस्त्रहरू भिर्‍यौँ भने सैतानका जालहरूबाट हामी जोगिन सक्छौँ।

सैतानले विभिन्न रूपहरू धारण गरेर र मानिसलाई मोहित पार्न अनेकौँ भेषमा आउन वा अवतारी भएर सक्छ भन्ने कुरा डरलाग्दो र जाली छ। तर यदि परमेश्‍वरका जनहरू उहाँबाट सुरक्षित भएर बस्छन् र उहाँको वचनमा अडिग हुन्छन् तब तिनीहरूलाई सैतानले फसाउन सक्दैन। जो मानिसहरू बाइबलको शिक्षालाई विश्‍वास गर्छन्, तिनीहरूलाई यो थाहा छ कि मानिस अमर छैन तर हुन्छ भनेर येशू दोस्रोपल्ट आउनुभएपछिमात्र हुन्छ। अनि सैतानका विभिन्न चर्तिकला जस्तै मरेकाहरूसँग कुरा गर्ने, मरेकाहरू भूत, पिशाच भएर देखा पर्ने, अवतार भएर जन्मलिने सबै उसका क्रियाकलापहरू हुन्। परमेश्‍वरको शक्तिशाली अनुग्रहले ती सबैलाई ठाडै अस्वीकार गर्दछ। फेरि ती चर्तिकलाहरू जस्तोसुकै प्रभावकारी भएतापनि, विश्‍वास दिलाउनेभएतापनि, साँच्‍चिक्‍कै हो भनेर देखाएतापनि मरेकाहरू सुतिरहेका छन् भन्ने बाइबलको शिक्षालाई हामी बलियो गरि पकडि राख्‍नुपर्दछ।

तपाईँको प्रियजन तपाईँले गुमाउनुभयो र त्यही प्रियजन तपाईँको अगाडि देखा पर्‍यो रे, कल्पना गर्नुहोस्। तपाईँप्रति माया व्यक्त गर्छ रे? तपाईँ नभएकोले शु्न्य भएको छ रे? तिनीहरूले थाहा पाएको कुरामात्र तपाईँसँग गर्छ रे? अब तिनीहरू आनन्दको ठाउँमा छन् रे? यदि कोही बाइबलको शिक्षामा राम्रोसँग जरो गाडिएको छैन भने त्यस खालको जालमा त्यो व्यक्त सजिलैसँग पर्न सक्छ। त्यसमा पनि तिनीहरूले के विश्‍वास गर्नुपर्छ भन्ने कुरामा अडिग नभएर केमा विश्‍वास गर्छ चाहन्छ त्यस चलखेलमा त्यो व्यक्ति रह्‍यो भने सैतानको पासोमा सजिलैसँग पर्न सक्छ।

`परमेश्‍वरको सबै शस्त्रअस्त्रहरू धारण गर्नुभनेको के हो? युगको अन्तमा देखापर्ने जालहरूसँग भिँड्नमात्र होइन दिनदिनैको जीवनमा हाम्रो जीवनको प्रत्येक पक्षमा ती कसरी धारण भिर्ने?`