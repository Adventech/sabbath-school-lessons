---
title:  युगको अन्तमा मानिसहरुलाई फसाउने जालहरु
date:   03/12/2022
---

### यस अध्यायका मूल पदहरू
मत्ती ७:२१-२७, यूहन्ना ११:४०-४४, १ पत्रुस ३:१८,१ शमूएल २८:३-२५ र एफिसी ६:१०-१८।

> <p>यस अध्यायको मूल सार पद</p>
> "यो कुनै अचम्‍मको कुरा होइन, किनकि सैतानले पनि ज्‍योतिर्मय स्‍वर्गदूतहरूको भेष धारण गर्छ। यसकारण यो कुनै अनौठो कुरा होइन, कि त्‍यसका दासहरूले पनि धार्मिकताका दासहरूका रूपमा आफ्‍नो भेष बद् लन्‍छन्। तिनीहरूको अन्‍त्‍य तिनीहरूका कामअनुसार हुन्‍छ।" 2 कोरन्थी 11:14-15)।

आजभोलीको संसार अलौकिक वा दुष्टआत्माहरूको चर्तिकला र रहस्यमय क्रियाकलाप को थलो भएको छ। हलिउड जस्ता फिलिम बनाउने उद्योगहरूले धार्मिक र रहस्यवादी फिलिमहरू बनाएर मानिसहरूलाई भ्रम र जालमा पार्न अर्थनबर्थका विषयबस्तुहरू समेटिएर फिलिमहरू बनाएर मानिसहरूलाई लठ्ठ पारिरहेका छन्। अदनको बगैँचामा नै सर्पले बोलेको झुटो सन्देश "तिमीहरू कहिल्यै मर्दैनौँ" (उत्पत्ति ३:४) भन्ने सन्देशबाट प्रेरणा पाएर अनेकौँ लोकप्रिय पुस्तक र सिनेमाहरू केही दशकयता बनाइरहेकाछन् केटाकेटीहरूलाई भुलाउने भिडियो खेल र मोबाइलबाट देखाउने फिल्म वा कार्टुनहरू छ्यापछ्याप्‍टि छन्। मानिसहरूलाई लठ्ठ पार्न सैतानले अनेकौँ आकर्षित थलोहरू प्रयोग गर्छ। उसले विभिन्न रूपहरू धारण गर्छ र विज्ञानकै खोल ओडेर मानिसहरूलाई असत्यतिर आकर्षित गराउँछ।

सबैभन्दा जाली चर्तिकलालाई सैतानले प्रयोग गर्ने भनेको NDE अर्थात् मृत्युको मुखमा परेका अनुभवहरू। कतिपय मानिसहरू मरे रे अनि फेरि हालको जीवनमा फर्केर आए रे। तिनीहरूले अस्थाइ मरेका अवस्थामा कहाँ कहाँ पुगेको अनुभव बताउँछ। यसले मानिस अमर छ वा मरेपछि उसको प्राण वा आत्मा जिउँदै छ भनेर प्रमाणित गर्न टेवा दिइरहेको छ।

यस अध्यायमा संसारको अन्त्यमा सैतानले ल्याउने विभिन्न जालहरूको बारेमा अध्ययन गर्ने छौँ। तिनीहरूमा रहस्यवादी वा अलौकिक चर्तिकलाहरू जुन साधारण मानिसहरूले बुझ्न सक्दैनन् तर पत्यार गर्न पुग्छन्, मानिस कठित मरेर हंश कता कता चहारेको अनुभवहरू, अनेकौँ अवतारहरू, तन्त्रमन्त्र, भुतप्रेत, पितृहरूलाई गर्ने उपासना वा पूजा र अरूहरू यस अध्यायमा हेर्नेछौँ। तिनीहरू खतरामूलक विषयबस्तुहरू हुन् र तिनीहरूप्रति हामी सजग हुनुपर्दछ। तिनीहरूमा हामी नपरिकनै र तिनीहरूको प्रभावबाट टाढै रहेर ती विषयबस्तुहरूको केही मात्रामा यस अध्यायमा समिक्षा गर्नेछौँ।