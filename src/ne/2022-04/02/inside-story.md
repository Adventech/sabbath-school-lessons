---
title:  कथा २
date:   07/10/2022
---

**अपेक्षा नगरिएको टेलिभिजनको कलाकार**

_ग्रेम र निक्वी, न्यु जिलान्ड_

ग्रेम न्यु जिलाण्डको होप च्यानल टेलिभिजनको लोकप्रिय कलाकार होला भन्ने अपेक्षा गरिएको थिएन।

जब उनी आल्कोहल आनोनिमस वा मादक पदार्थ छुटाउने सहयोगी समूहको भेलामा आइपुगे तब उनको अपरिचित महिलाले उनलाई यो सुनाए, "हिजो राती मैले तपाईँलाई टेलिभिजमा देखेँ!" त्यस समूहका सबै २६ जनाले ग्रेमलाई उत्सुकतापूर्वक हेरे।

आफ्नो जीवनको कहानी भन्न उनलाई त्यस समूहमा बोलाइएको थियो, तर आफ्नो कहानी कसरी सुरु गर्ने भनेर उनलाई थाहा थिएन। जब त्यस महिलाले उनलाई टेलिभिजनमा देखेको सुनाइन् तर आफू कसरी अघि बढ्नुपर्छ भन्ने आइडिया उनमा आयो। आफू टेलिभिजमा कसरी भाग लिन पुग्यो भनेर उनले समूहलाई पहिले बताए। जब पहिलो पल्ट आफू टेलिभिजनमा देखा परेको थियो तब आफू मद्यपानको लटबाट ख्रीष्टको  अनुग्रहले छुट्न लागेको थियो भनेर उनले सुनाए। त्यसबेला सबै २६ जनाले न्यु जिलान्डको प्रत्येक घरमा प्रसारण गरिने होप च्यानल टेलिभिजनको  बारेमा जानकारी  पाए।

जब उनले आफ्नो कथा सुनाउँछन् तब आफ्नो दश वर्षसम्म मद्यपानको कुलतमा लागेको उनले बताउँछन्। त्यसले उनको वैवाहिक जीवन पनि ध्वस्त भएको थियो। तर उनले येशूको उद्धार गर्ने अनुग्रह पाए र परमेश्‍वरको सहायताले उनले मद्यपान गर्न छोडे। उनले फेरि विवाह गरे र उनले आफ्नो नयाँ श्रीमतीलाई एडभेन्टिस्ट चर्चमा हुलिन्। त्यस चर्चमा अहिले उनी अगुवा भएर सेवा गर्छिन्।

त्यस मद्यपान छोड्ने समूहमा संघर्ष गरिरहेका मानिसहरूप्रति उनको हृदय छियाछिया हुन्छ।

"रक्सी पिउने चाहना मलाई वर्षौँदेखि नभएतापनि मसँग भएको आशाको सन्देश अरूहरूलाई सुनाउन चाहन्छु। मद्यपानको कुलत छुटाउन म सहायता गर्नु चाहन्छु," उनले सुनाउँछन्।

परमेश्‍वरको प्रेमबाट मोहित भएर मद्यपान छोड्न चाहनेहरूको ग्रेमले सेवा गर्छन्। "त्यस अल्कोहल आनानिमसमा मेरो इसाई जीवनमा सिकेका कुराहरू लान प्रयास गर्छु र ती मद्यपान छोड्न चाहनेहरूको सकारात्मक जीवन मेरो जीवनमा ल्याउन प्रयास गर्छु। साँच्चिक्‍कै म आशिषित भएको छु किनभने अब हाम्रो घरेलु चर्च छ जुन् निक्वी र मेरो निम्ति धेरै महत्त्व छ। मद्यपान छोड्न चाहनेहरूको  समूहबाट मैले सिकेका विषयहरू त्यस चर्चमा म बाँड्न सक्छु।" उनले सुनाउँछन्।

जब उनले त्यस मद्यपान छोड्न चाहनेहरूको भेलामा आफ्नो कथा सुनाउँछन् तब सहभागीहरूले उनी इसाई भनेर तुरन्तै ठम्याउँछन्। यसले धेरैलाई छक्‍क पार्दछ किनकि त्यस समूहमा प्रायजसो नास्तिक र परमेश्‍वरको बारेमा स्पष्ट नभएका मानिसहरू हुन्छन्। त्यहाँ छाडा बोल्ने मानिसहरू पनि हुन्छन्।

"के तपाईँ धार्मिक हुनुहुन्छ?" तिनीहरूले उहाँलाई बारम्बार सोध्छन्।

"अहँ," ग्रेमले जवाफ दिन्छन्।

"के तपाईँ चर्चमा जानुहुन्छ?"

"जान्छु।"

"तपाईँ कुन चर्चमा जानुहुन्छ?"

"म सेभेन्थ-डे एडभेन्टिस्ट चर्चमा जान्छु।"

प्रायजसो मानिसहरूलाई एडभेन्टिस्ट चर्चको बारेमा थाहा हुँदैन र सातौँ दिन साबथको बारेमा थाहा हुँदैन। सातौँ दिनको गरिमाको  बारेमा ग्रेमले व्याख्या गर्छन् र आफू सातौँ दिन इसाई भएको सुनाउँछन्।
 
"हाम्रा सेवा कार्यक्रम शनिबार हुन्छ र म सातौँ दिन इसाई हुँ," उनले सुनाउँछन्।

कहिलेकाहीँ ग्रेमको चर्चमा दुई जना डाक्टरहरू आउँछन्। ती डाक्टरहरूले मानिसहरू मद्यपानसँग संघर्ष गरिरहेका मानिसहरूको बारेमा सुनाउँछन्। अनि ती मानिसहरूलाई मद्यपानसँग संघर्ष गरिरहेका मानिसहरूको समूहमा हुल्दछन्।

ग्रेमले आफ्नो कथामात्र सुनाउँदैनन् अरूहरूको कथा पनि सुन्छन्। उनले मानिसहरूलाई आफ्नो डुङ्गामा लान्छन्, तिनीहरूसँग खाना खान्छन् र उनले कुरा गर्छन् र तिनीहरूले सुन्छन्। जब उनी घरमा फर्कन्छन् तब उनले आफ्नी श्रीमतीलाई यो सुनाउन धेरै मन पराउँछन्, "आज परमेश्‍वरले के गर्नुभयो त्यो तिमीलाई विश्‍वास गर्न गार्‍है पर्छ!"

_-मेरीएलेन हाक्‍को।_