---
title:  सुसमाचारको पहिलो प्रतिज्ञा
date:   06/10/2022
---

`उत्पत्ति ३:१५, २१मा सारा मानव जगतको निम्ति के आशा उपलब्ध गराइएको छ?`

यस संसारमा पतनपछि भयानक दु:खद घट्नाको विवरण उत्पत्ति ३ मा वर्णन गरिएकोछ। सबै थोक परिवर्तन भएको थियो। पहिलाको संसार र अहिलेको संसारबीचमा भएको बिपरित वातावरण आदम र हव्वाले देख्‍न र अनुभव गर्न पुगेका थिए।

तर तिनीहरू व्याकुल, हतोत्साह र खिन्न भएको बेलामा, परमप्रभुले तिनीहरूलाई वर्तमान र भविष्यको निम्ति आशाको आश्‍वासन र विश्‍वास दिलाउनुभयो। पहिले त, उहाँले सर्पलाई श्राप दिनुभयो जसमा ख्रीष्टको आगमनको आशा लुकिएको थियो। उहाँले भन्नुभयो, "तेरो र स्‍त्रीको बीचमा, र तेरो सन्‍तान र स्‍त्रीको सन्‍तानको बीचमा म दुश्‍मनी हालिदिनेछु। त्‍यसले तेरो शिर कुच्‍च्‍याउनेछ, र तैंले त्‍यसको कुर्कुच्‍चो डस्‍नेछस्।”  उत्पत्ति ३:१५। 

"शत्रुता" भन्ने शब्द हिब्रू भाषाको आइबाह 'eybah हो। यसले लामो समयसम्म रहेको असल र खराबको बीचमा भइरहेको जगतव्यापी कलहमात्र होइन, व्यक्तिगत रूपमा पापप्रति अरुचि वा घृणा जगाउनु हो, जुन परमप्रभुले आफ्नो अनुग्रहद्वारा मानव दिमागमा रोप्नुभएको थियो। स्वभाविकैरूपमा हामी पूरै पतित भएको छौँ (एफिसी २:१,५) र पापका दास भएका छौ (रोमी ६:२०)। यद्यपि, प्रत्येक मानिसको जीवनमा कुनै न कुनै तरिकाले सैतानप्रति शत्रुता हुने सृजना गर्नुभएको। यही "शत्रुता" नै अदनको बगैँचमा ईश्‍वरीय उपहार हो, जसले गर्दा उहाँले मुक्ति दिने अनुग्रहलाई हामी ग्रहण गर्न सकौँ। मानिसलाई परिवर्तन गर्ने यो अनुग्रह र पुनर्जीवित पार्ने शक्तिबिना मानव प्राणी सैतानको अधिनमा नै रहिरन्छ। त्यो मानिस सैतानको दास भएर उसकै खतनमा रहन तयार हुन्छ।

मसीहको आगमनको प्रतिज्ञालाई चित्रण गर्न प्रभुले पशुबलि प्रयोग गर्नुभयो (उत्पत्ति ३:२१)।  "जब आदमले परमप्रभुको विशेष निर्देशन अनुसार पापको भेटी चढाए तब उनको निम्ति यो अत्यन्तै पीडादायी विधि भएको थियो। जीवलाई हत्या गर्न उनको हात उठाउनै परको थियो होला। उनले देखेका मृत्यु यो पहिलो पल्ट थियो। जब उनले रक्ताम्य भएको पशुलाई मृत्युको बेदनाहरूमा छपटिएको थियो, त्यसबेला उनले परमप्रभुको पुत्रलाई विश्‍वासद्वारा अघिल्तिर हेर्नुपर्दथ्यो, जो मानिसको बदलीमा बलि भएर मर्नुहुने थियो।"-एलेन जी. ह्वाइट, द स्टोरी अभ रिडेम्पशन, पृ. ५०बाट रूपान्तरित।

`अदनको बगैँचामा पहिलो पल्ट के प्रकट गरिएको थियो भनेर देहायका पदहरूले हामीलाई के सिकाउँदछ? हेर्नुहोस्, २ कोरिन्थी ५:२१ र  हिब्रू ९:२८।`

अब मर्नै पर्ने भनेर थाहा पाउँदा पाउँदै (उत्पत्ति ३:१९,२-२४) आदम र हव्वा अदनको बगैँचा छोड्न वाध्य भएको थियो। तर तिनीहरू आफूले नै सिलाएको पातको लुगाहरूले  छोपेर नाङ्गै निस्केन (उत्पत्ति ३:७)। परमप्रभु आफैले तिनीहरूलाई छालाको लुगा बनाएर ओढाइदिनुभयो (उत्पत्ति ३:२१)। यो उहाँको धार्मिकताको वस्त्रको प्रतिक थियो (हेर्नुहोस्, जकरिया ३:१-५, लूका १५:२२)। त्यसकारण सुरुदेखि नै अदनको बगैँचामा सुसमाचार मानव प्राणीको निम्ति प्रकट भएको थियो।