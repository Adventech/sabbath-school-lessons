---
title:  तनावको बीचमा वक्तव्यहरू
date:   02/10/2022
---

जब परमप्रभुको हातबाट यस पृथ्वीको सृष्टिभयो तब यो सिद्ध र दागरहित थियो (उत्पत्ति १:३१)। आदम र हव्वाको निम्ति मृत्यु अपरिचित थियो। त्यस सन्दर्भमा परमप्रभु अदनको बगैँचामा आउनुभयो र यो सतर्क गराउनुभयो, "अनि उहाँले मानिसलाई यो आज्ञा दिनुभयो, “बगैँचाका सबै रूखका फल तिमीले सङ्कोच नमानी खाए हुन्‍छ, तर असल र खराबको ज्ञान दिने रूखको फलचाहिँ नखानू, किनभने जुन दिन तिमीले त्‍यो खान्‍छौ तिमी निश्‍चय नै मर्नेछौ।" उत्पत्ति २:१६-१७।

`सिद्ध र दागरहित अदनको बगैँचामा नै आत्मिनिर्णय वा स्वविवेकको स्वतन्त्रताको वास्तविकता अस्तित्व थियो भनेर उत्पत्ति २:१६,१७ले कसरी देखाउँदछ?`

परमप्रभुबाट आदमलाई चेतावनी दिनुभएको केही समयपछि सैतान सर्पको रूप धारण गरेर अदनमा प्रवेश गर्‍यो। आनन्दसाथ रमाइलो मान्दै सर्पले निषेधित फल खाएको हव्वाले देखिन् र त्यसलाई केही भएको थिएन। "सर्प आफैले निषेधित फल खाएको थियो (पाट्रियार्क एण्ड प्रोफेटस् पृ. ५४) तर त्यसलाई केही भएको थिएन।

`सर्पको कुरा हव्वाको निम्ति कस्तो चित्तबुझ्दो थियो सो उनको ठाउँमा तपाईँ आफै राखेर उत्पत्ति ३:१-४`

मानवीय तर्कको दृष्टिकोणले सर्पको प्रस्ताव परमप्रभुको भन्दा बढि चित्तबुझ्दो देखिएको थियो। पहिलो त, प्राकृतिक संसारमा पाप र मृत्यको अस्तित्व भएको कुनै प्रमाण देखिएको थिएन। दोस्रोमा, सर्पले निषेधित फल खाएर रमाइलो मानिरहेको जस्तो देखाएको थियो। त्यसकारण, त्यो खाएर किन मजा नलिने भनेर हव्वाले सोच्न पुगेकी थिइन्। परमप्रभुको आज्ञा कठोर, धेरै प्रतिबन्धात्मक, अर्थहिन र मानिस रमाइलो नगरुन् भन्ने उहाँको इच्छा भएको खालको देखिएको थियो।

दुर्भाग्यवस, परमप्रभुको र सैतानको कथनको बीचमा कुन् रोज्ने भनेर हव्वाको दिमागमा द्वन्द्व चलिरहेको बेलामा उनले तीन आधारभूत मौलिक नीतिहरूलाई वेवास्ता गरेकि थिइन्: (१) आत्मिक कारोवार वा ज्ञानमा जुनसुकै मैहुँ भन्ने मानिसको तर्क सधैँ सुरक्षीत र सही हुन्छ भन्ने छैन; (२) परमप्रभुमाथि आस्था नराख्‍ने धार्मिक गुरुहरू, दार्शनिकहरू, वैज्ञानिकहरू, साथीभाइहरूको अगाडि बाइबल तर्कहिन र अर्थहिन देखिन्छ। तिनीहरू सधैँ सही वा ठिक र तिनीहरूका कथनहरू भरपर्दो देखिने हुन्छ र (३) कुनै पनि थोक आफैमा खराब वा गलत हुँदैन, तर परमप्रभुमाथि भरोसा राख्‍न र उहाँका आदेशहरू पालन गर्न मानिसलाई दिएको आत्मनिर्णयको स्वतन्त्रतालाई जाँच्न वा त्यसप्रति सजग भइरहन ती नीतिनियमहरू उहाँले दिनुभएको थियो।

हव्वाले अदनको बगैँचामा जुन अनुभव गरिन् त्यो मानव इतिहासमा केवल त्योमात्र थिएन। प्रत्येक दिन र प्रत्येक क्षणमा हामीले बाइबल (कतिपय समयमा त्यस्तो लोकप्रिय र मनासिब पनि देखिन्दैन होला) र हामीलाई मोहित पार्न घेरिएको संस्कार र मानव दर्शन तथा सल्लाहहरूको बीचमा निर्णय गरिरहनुपरेको हुन्छ। हामीले जे निर्णय गर्छौँ त्यसको नतिजाले अनन्त सम्म असर पार्ने हुन्छ।

`संसारका धारणा, शिक्षादीक्षा र बाटोहरू बाइबलमा उल्लेखित स्पष्ट शिक्षासँग द्वन्द्व वा मेल नखाने केही छ जुन तपाईँलाई थाहा छ?`