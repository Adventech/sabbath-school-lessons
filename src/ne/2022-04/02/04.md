---
title:  "तिमी कदापी मर्नेछैनौ"
date:   04/10/2022
---

`उत्पत्ति ३:४ पढ्नुहोस्। यस संसारको युगभरि मानिसहरूलाई छकाउन कुन विभिन्न तरिकाहरूले झुट, मिथ्या-वा मनगढन्ते सिद्धान्त वा वाद धर्मकै नाउँमा किन नहोस् राज गरिरहेको छ?`

विभिन्न धर्म (हिन्दु र बौद्ध धर्मसमेत) र अझ कतिपय इसाईहरूले पनि मानिस अमर छ, शरीर मरेपनि आत्मा मर्दैन, घुमिरहन्छ, अरू जीवनमा वा थोकहरूमा जान्छ, स्थानहरूमा वा सिधै स्वर्ग कि नर्कमा जान्छ भन्ने बाइबल विपरित शिक्षा प्रभावकारीरूपमा फैलिएकोछ। पौराणिक धर्म (कतिपय आज पनि) र दर्शनहरूको आधारमा यो शिक्षा प्रचलित थिए र छ पनि। पौराणिक मिश्र देशमा भएका ठूला ठुला पिरामिडहरू वा राजकीय चिहानहरूमा मुर्दालाई अनेकौँ किसिमले अत्तर र अरू पदार्थहरूले बेरेर बाकसमा राखेर सुताइराखेका छन्। ती मुर्दाहरूलाई ममी mummy भनेर सम्बोधन गरिन्छ।

यो सिद्धान्त पौराणिक ग्रीक वा युनानी धर्म र दर्शनका धेरै खम्बाहरूमा यो पनि एक हो। त्यस समयमा रचिएको साहित्य रिपब्लिक अभ प्लाटोमा, प्रसिद्ध दार्सनिक सुकरातले ग्लाउकनलाई यो सोधेका थिए, "के तपाईँलाई थाहा छैन कि हाम्रो आत्मा वा हंस अमर छ र कहिल्यै पनि नाश हुँदैन?" पौराणिक दार्शनिक प्लेटोले लेखेका पुस्तक फिएडो Phaedoमा सुकरातले त्यही तर्क  प्रस्तुत गरेका थिए, "आत्मा वा हंस वा प्राण अमर छ र यो नासिन्दैन, र हाम्रा आत्माहरू नर्कमा रहन्छन्।" धेरै जसो पश्‍चिमी (र पूर्वीय) सभ्यता, संस्कार र संस्कृतिहरूमा र येशूका चेलाहरूका पछिका इसाईहरूमा यो धारणा आगो जस्तो फैलिएको छ। तर, हामीलाई थाहा छ यसको उत्पत्ति ती कुनै पनि दर्शन, संस्कृति र संस्कारहरूको उत्पत्ति भन्दा पहिला नै भएको थियो। मानिस अमर छ र मानिसको आत्मा वा हंस कहिल्यै पनि मर्दैन भन्ने धारणा सैतान आफैले अदनको बगैचामा आदम र हव्वाको दिमागमा राखिदिएको थियो।

अदनको बगैँचामा हव्वालाई फसाएको प्रलोभनको मूल सारमा सैतानले उनलाई यो ठोकुवा गरेको थियो, "निश्‍चय नै तिमी कदापी मर्नेछैनौ!" (उत्पत्ति ३:४ रूपान्तरित)। यसरी यस मामिलामा जोड दिएर सैतानले आफ्नो वचनलाई परमप्रभुको वचनभन्दा माथि राखेको थियो वा उहाँको वचनलाई काटेको थियो।

`मानिस मर्दैन, आत्मा वा हंस अमर छ भन्ने सिद्धान्तको विपरित देहायका केही पदहरूले के सिकाउँदछ र ती पदहरू सैतानको फट्याइँलाई कसरी काट्न सकिन्छ? हेर्नुहोस्, भजनसंग्रह ११५:१७; भजनसंग्रह १४६:४; यूहन्‍ना ५:२८-२९; मत्ती १०:२८ र १ कोरिन्थी १५:५१-५८।`

मानिसको आत्मा वा हंस अमर छ भन्ने सैतानको धारणा आधुनिक जगतमा विभिन्न माध्यहरूद्वारा प्रमूखता पाइरहेको छ। अनेकौँ पुस्तकहरू, काल्पनिक कथाहरू, टेलिभिजन र सिनेमाहरूले यो धारणालाई प्रोत्साहित गरिरहेका छन् कि जब हामी मर्दछौँ तब हाम्रो हंस वा प्राण अरूमा सर्छ वा अर्कै रूप धारण गर्दछ। यो कस्तो दुर्भाग्य छ कि धेरै इसाई प्रचारकहरूले यो गलत शिक्षालाई बढावा दिइरहेका वा प्रचार गरिरहेका छन्। यसमा अझ त विज्ञान पनि समावेश हुन थालेको छ। अमेरिकामा एउटा वैज्ञानिक निकाय छ जसले प्राविधिक वा टेक्नोलोजीलाई सृजना गरेर मरेकाहरूसँग सम्पर्क राख्‍न सक्नेछ भनेर दावी गर्दछ। तिनीहरूले यो विश्वास गर्छन् कि ती मरेकाहरू शारीरिक रूपमा जीवित नभएतापनि आत्मिक व्यक्तिमा जीवित छ। त्यस सिद्धान्तलाई मान्ने मानिसहरूले मरेकाहरू "पोस्टमाटेरियल पर्सन postmaterial person" स्थितिमा छ भनेर सिकाउँछ। यो चलेको गलत धारणाले मानव इतिहासको अन्तका घट्नाहरूमा निर्णायक भूमिका खेल्नेछन् भन्ने कुरामा कोही पनि छक्‍क पर्नुपर्दैन।

`तपाईँको आफ्नै समाज, संस्कार, संस्कृतिमा यो झुटो धारणा कसरी प्रकट गरिरहेको छ? हाम्रा इन्द्रियहरूले जे भनेतापनि परमप्रभुको वचनमा हामी किन भर पर्नुपर्दछ?`