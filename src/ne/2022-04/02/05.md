---
title:  पापको परिणाम
date:   05/10/2022
---

`देहायका पदहरूको आधारमा पापको मूख्य परिणाम के हो? हेर्नुहोस्, उत्पत्ति ३:७-१९ र रोमी ५:१२।`

सर्पको आकर्षित वचनले मोहित भएर पछिसम्म नराम्रो परिणाम ल्याउने बाटोमा आफू लागिरहेकी छु भनेर उनी सचेत भएकी थिइनन्। निषेधित फल नै खाएको त्यस्तो महत्त्व थिएन। तर किन खाइन् भन्ने कुरामा महत्त्व थियो। परमप्रभुको आज्ञालाई ठाडो उल्लङ्घन गर्दा उनी उहाँप्रति बफादार हुने नीति र कर्तव्यलाई उनले सरासर लत्याइ दिएकी थिइन् र आफूलाई सैतानप्रति बफादार हुन सुम्पिएकी थिइन्।

आदम र हव्वाको पतन र त्यसको केही अत्यन्तै दु:खद परिणामहरूको बारेमा उत्पत्ति ३ले वर्णन गर्दछ। ईश्‍वरीय विज्ञानको अनुसार जब तिनीहरूले निषेधित फल खाए तब तिनीहरूलाई थियोफोबिया Theophobia अर्थात् परमप्रभुप्रति त्राही  त्राही हुनपुगे र उहाँबाट लुक्न पुगे (उत्पत्ति ३:८)। भौतिक दृष्टिकोणले तिनीहरू पसिना नै पसिनाले भिज्ने थियो, पीडाहरू सहनुपर्ने भएको थियो र आखिरमा मर्नै पर्ने भएको थियो (उत्पत्ति ३:१६-१०)। पर्यावरण वा प्राकृतिक वातावरणको दृष्टिकोणले, प्राकृतिक जगत विग्रन वा भ्रष्ट हुनगएको थियो (उत्पत्ति ३:१७,१८)।

अदनको बगैँचा अब पहिलाको जस्तै सुन्दर र आनन्द दिने स्थान हुन गएन। "फूल ओइलिएको र पात खसेको देखेपछि पर्यावरणमा खराब हुने पहिला चिन्हहरू तिनीहरूले देखेका थिए। ती प्रकृतिमा मृत्युको घन्टा बजेको देखेर आदम र हव्वा अहिलेका मानिसहरू भन्दा गहिरो शोकमा परेका थिए। कमजोर र कोमल फूलहरू मरेकोले तिनीहरू अपसोच मनाएका थिए; जब सुन्दर रूखहरूबाट पातहरू झर्न थाले, त्यसले गर्दा प्रत्येक जीवित बस्तु मर्नुपर्ने कठोर तथ्यको भयानक दृश्य तिनीहरूको दिमागमा चर्किन थालेको थियो।"- एलेन जी. ह्वाइट, पाट्रियार्क एण्ड द प्रोफेटस्, पृ. ६२बाट रूपान्तरित।

आदम र हव्वा त्यही दिन तुरन्तै मरेन, अर्थात् तिनीहरू जिउनुबाट तत्कालै बंचित भएन, तर त्यही दिन तिनीहरूले मृत्युदण्डको सजायँ पाएका थिए। परमप्रभुले आदमलाई भन्नुभयो, "माटोमा नफर्कुञ्‍जेल तिम्रो निधारको पसीनाले कमाएको भोजन तिमीले खानेछौ। किनकि माटैबाट तिमी निकालिएको थियौ। तिमी माटै हो र माटैमा फर्किजानेछस्।” उत्पत्ति ३:१९। आदम र हव्वाको  पतनले सारा मानव जातमा दु:खद र घातक परिणामहरू निम्त्याइएको थियो। यस बारे प्रेरित पावलले यसरी व्याख्या गर्दछन्, "एक जना मानिसद्वारा संसारमा पाप आयो, र पापबाट मृत्‍यु। यसरी सबै मानिसले पाप गरेका हुनाले सबै मानिसमा मृत्‍यु फैलियो।" रोमी ५:१२। 

सारा मानव जगत युगौँ युगमा दु:खद र पीडादायी भोगेको मात्र होइन अदनमा के भयो त्यसको परिणाम हामीहरूले पनि भोगिरहेकाछौँ। येशू र क्रूसले गर्दा नयाँ पृथ्वीमा अनन्तको जीवन पाउने आशा हामी पाएकाछौँ, जहाँ पाप फेरि उब्जिनेछैन। यो ज्ञान हामीमा भएकोले हामी येशूप्रति आभारित वा कृतज्ञ हुनु जरुरी छ।

`जब हव्वाको दु:खदायी अनुभवको बारेमा हामी सोच्दछौँ तब हाम्रो पापकै कारणले हामीले कस्तो परिणामबाट भोग्नुपर्ने रहेछ भन्ने पाठहरू हामी कसरी सिक्न सक्दछौँ?`