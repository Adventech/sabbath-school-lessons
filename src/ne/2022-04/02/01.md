---
title:  पापमय संसारमा मृत्यु
date:   01/10/2022
---

### यस अध्यायका मूल पदहरू
उत्पत्ति २:१६,१७, उत्पत्ति ३:१-७, भजन ११५:१७, यूहन्ना ५:२८,२९, रोमी ५:१२ र  २ कोरन्थी ५:२१।

> <p>यस अध्यायको मूल सार पद</p>
> "एक जना मानिसद्वारा संसारमा पाप आयो, र पापबाट मृत्‍यु। यसरी सबै मानिसले पाप गरेका हुनाले सबै मानिसमा मृत्‍यु फैलियो।" रोमी ५:१२-१४।

ख्रीष्टद्वारा नै परम परमेश्‍वरले जगत र पृथ्वीको अस्तित्व स्थापना गर्नुभएको थियो (यूहन्ना १:१-३,१०, कलस्सी १:१६, हिब्रू १:२)। तर जब परमप्रभु पिताले ख्रीष्टलाई विशेष सम्मान गर्नुभएर उहाँसँग सहमति गरेर दुवै मिली यस पृथ्वी सृष्टि गर्ने घोषणा गर्नुभएको थियो, तब त्यसबेला लुशिफर ख्रीष्टको डाहा, ईर्ष्या र रिस गरेको थियो" एलेन जी. ह्वाइट, द स्टोरी अभ रिडेम्पसन, पृ. १४बाट रूपान्तरित)। त्यसै समयदेखि उहाँको विरुद्धमा उसले षडयन्त्र गर्न थालेको थियो।

स्वर्गबाट फ्याँकिएपछि सैतानले आदम र हव्वाको सुख र अमनचैयनलाई नाश गर्न निर्णय गर्‍यो। यस पृथ्वीबाट तिनीहरूलाई सखाप पारेर स्वर्गमा अपशोच र पीडा उसले निम्त्याउन चाहेको थियो। उसले यो कल्पना गर्‍यो कि "यदि उसले कुनै छल गरेर आदम र हव्वालाई फसाउन सफल भयो भने, परमप्रभुले यस्तो कुनै प्रावधान बनाउनुहुनेछ जसबाट तिनीहरूलाई क्षमा दिनुहुनेछ। तिनीहरूसँगै आफू र पतित स्वर्गदूतहरू क्षमा पाएर परमप्रभुको दयामा सरिक हुनसकोस्।"- एलेन जी. ह्वाइट, द स्टोरी अभ रिडेम्पसन, पृ.२७बाट रूपान्तरित। सैतानको रणनीतिप्रति सजग हुनुभएर परमप्रभुले आदम र हव्वालाई प्रलोभनमा नफस्न वा सुरक्षित हुन  उहाँले तिनीहरूलाई चेतावनी दिनुभएको थियो (उत्पत्ति २:१६,१७)। त्यसको अर्थ, यस पृथ्वी सिद्ध र खोटरहित भएतापनि मानव जातिलाई स्पष्टरूपमा केही सिमावन्धन तोकिएको थियो जसबाट परमप्रभुको आज्ञालाई शिरोपर गर्न सकोस्।