---
title:  सर्पबाट धोखा वा छल
date:   03/10/2022
---

`परमप्रभुको आदेश र सर्पको करलाई रोज्न हव्वाले निर्णय गर्न  कुन मापन प्रयोग गरिन् वा कसरी तौलिन्? हेर्नुहोस् उत्पत्ति ३:१-७।`

मानिसलाई फसाउन प्रलोभन, छल र मोहमा पार्ने मनोवैज्ञानिक अस्त्रको ज्वलन्त र स्पष्ट उदाहरणहरूमा उत्पत्ति ३ उल्लेखनीय छ। यदि आदम र हव्वाले निषेधित फल खायो भने तिनीहरू निश्‍चय नै मर्ने छन् भनेर परमप्रभुले तिनीहरूलाई चेतावनी दिनुभएको थियो (उत्पत्ति २:१६,१७)। सर्पको रूप लिएर सैतानले धेरै मनमुग्ध पार्ने भाषण कलाको रणनीति अपनाएर तिनीहरूलाई पापमा फसाउन सफल भयो।

पहिलो त परमप्रभुको निश्‍चित निषेधआज्ञालाई सबै फलहरूमा प्रयोग गर्‍यो। उसले हव्वालाई सोध्यो, “के परमेश्‍वरले तिमीहरूलाई बगैँचाको कुनै पनि रूखको फल नखानू भनी साँच्‍चिक्‍कै भन्‍नुभएको छ?”  उत्पत्ति ३:१। केवल एउटा रूखको फलमात्र नखानु र नछुनु र खायो भने मर्नेछ भनेर हव्वाले सैतानको कुरा काटिन्।

अनि परमप्रभुको आदेशलाई सैतानले ठाडै खण्डन गर्‍यो। उसले ठोकुवा नै गरेर भन्यो, "तिमी कदापी मर्नेछैनौ!" (उत्पत्ति ३:४)।

अन्तमा, हव्वा र उनको श्रीमानलाई चाहिने आवश्यक ज्ञानलाई जानाजानी परमप्रभुले दवाएर राख्‍नुभयो भनेर सैतानले उहाँलाई आरोप लगायो। धोखेवाजले यो तर्क प्रस्तुत गर्‍यो,  "परमेश्‍वर जान्‍नुहुन्‍छ कि जुन दिन तिमीहरू त्‍यो खान्‍छौ त्‍यही दिन तिमीहरूका आँखा खुल्‍नेछन्‌, र असल र खराबको ज्ञान पाएर तिमीहरू परमेश्‍वरजस्‍तै हुनेछौ (कतिपय अनुवादहरूमा भगवानहरू हुनेछौ भनिएकोछ) ।”  उत्पत्ति ३:५।

सैतानको वचनप्रति हव्वामा कौतूहल जाग्यो। यो नै सैतानले उनलाई मोहनी लगाएर फसाउने मौका मिल्यो। त्यसबेला परमप्रभुले तोक्नुभएको सीमाभित्र बसेर सत्यनिष्ठामा बस्ने कि सैतानको फुस्ल्याइमा पर्ने सो रोज्न हव्वालाई वाध्य पारिएको थियो। परमप्रभुको वचनलाई शङ्का वा वेवास्ता गरेर उनले आफ्नै तर्क वा सिद्धान्तलाई वढि महत्त्व दिइन्। आफ्नै व्यक्तिगत देखेको र अनुभवको आधारमा दुवै बाझिएका कथनहरूहरूलाई कुनलाई रोज्‍ने भनेर उनले निर्णय गरिन्।

पहिला त उनले खानकीको दृष्टिकोणलाई प्रयोग गरिन्, "फल त खानलाई बढो असल देखिने रहेछ।" दोस्रोमा उनले आफ्नै सौन्दर्यशास्त्र प्रयोग गरिन् वा जे सुन्दर देखिने हो त्यसलाई अङ्गाल्ने नीति उनले लिइन्। "यो त हेर्नमा रहर लाग्दो" भनेर आँखाको अभिलाषालाई प्रयोग गरिन्। तेस्रो, उनले आफ्नै तर्कलाई केलाइन्, "बुद्धि पाउनलाई त्‍यस रूखको चाह गर्नुपर्ने रहेछ भनी देखिन्‌।" त्यसकारण उनले आफ्नो दिमागमा परमप्रभुको वचनलाई पन्छाएर सैतानका बोलिहरूलाई खेलाइन्। सर्पले निषेधित फल खाऊ भनेर सल्लाह दिएको उनलाई ठिकै भएको ठानिन्। दुर्भाग्यवस, उनले सैतानको मोहमा परेर निषेधित फल खाइन्।

कतिपयले यो तर्क प्रस्तुत गर्छन् कि सबै ज्ञानहरू काम लाग्छ र तिनीहरूमा जे असल छ (१ थेस्सोलिनिकी ५:२१) त्यो हामीमा राखिछोड्यौँ भने। तर अदनको बगैँचामा दु:खद अनुभवहरूले यो देखाउँकि ज्ञान आफै पनि खतरा हुनसक्छ। कतिपय कुराहरू हामीलाई थाहा नपाउनु नै हाम्रो लागि हितकर हुन्छ।

`आदम र हव्वाको अनुभवले हामीहरूका पापमय निर्णयहरूलाई तर्कयुक्त र उचित भएको सजिलो हुनेरहेछ भनेर हामी कसरी सिक्छौँ?`