---
title:  "परमप्रभुमा नै प्राण वा सास फर्किन्छ"
date:   11/10/2022
---

`उत्पत्ति २:७ र उपदेशक १२:१-७मा दिएका पदहरू एक आपसमा बाझिएको देखिन्छ। यद्यपि, ती पदहरूले मानिस मरेपछि उसको अवस्था कस्तो हुन्छ भनेर हामीलाई अझ राम्रोसँग कसरी बुझाउन खोजिएको छ? अब यी पदहरू पनि पढ्नुहोस्, उत्पत्ति ७:२१-२२।`

मानव जाति जीवित प्राणी वा आत्मा हो भनेर उत्पत्ति २:७मा हामीले हेर्‍यौँ। जब शरीर मर्छ तब त्यो आत्मा वा प्राणको अस्तित्व रहँदैन (इजकिएल १८:४,२०)।

तर कतिपयले सिकाएका "आत्मा", "हंस", "चेतना" वा "प्राण" के हुन्छ त? के मानिसको शरीर मरेपछि पनि त्यो बाँचिरहन्दै र वा कुनै न कुनै  हंस वा चेतनाको रूपमा तैरिएर बस्दैन र वा अरू कुनै पुनर्जन्म धारण गर्दैन र? धेरै इसाईहरूले उपदेशक १२:७को कथनलाई उतारेर मानिस मर्ने वित्तिकै उसको हंस स्वर्ग  वा नरकमा जान्छ भनेर सिकाउँदछन् र विश्‍वार गर्छन्। त्यसमा लेखिएको छ "जमिनबाट आएको धूलो जमिनमै फर्कन अघि, तथा आत्‍मा दिनुहुने परमेश्‍वरकहाँ आत्‍मा जान अघि उहाँको नै सम्‍झना गर।" तर परमप्रभुको सामु मरेको मानिसको आत्मा वा प्राण चेतनशील वा सचेतमै रहन्छ भनेर त्यस पदले दिएको आभास् पाउँदैनौँ।

उपदेशक १२:१-७मा बृद्धा अवस्थाको प्रक्रियालाई बढो नाटकिय पाराले प्रस्तुत गर्दछ। बुढो हुँदै मर्दछ भन्ने लेखकको राय छ। मृत्यु  भनेको उत्पत्ति २:७ अनुसार सृष्टिको बिपरित दिशामा जानु हो। उपदेशक १२:७ले पनि यही कुरालाई सम्बोधन गर्दछ। सृष्टिको छैथौँ दिनमा यो उल्लेख गरिएको छ, "परमप्रभु परमेश्‍वरले भूमिको माटोबाट मानिस बनाउनुभयो, र तिनको नाकमा जीवनको सास फुकिदिनुभयो, र मानिस जीवित प्राणी भए।" अब उपदेशक १२:७ले हामीलाई बताउँछ, "जमिनबाट आएको धूलो जमिनमै फर्कन्छ, र आत्‍मा दिनुहुने परमेश्‍वरकहाँ आत्‍मा जान्छ।" त्यसकारण, आदमको नाकमा फुकिदिनुभएको जीवनको सास परमप्रभुमा फर्किन्छ भन्नुको अर्थ मानिसमा त्यो सासको प्रवाह रोकिन्छ भन्न खोजेको हामीले बुझ्नुपर्दछ।

उपदेशक १२:७मा सबै मानिसहरूको मर्ने प्रक्रियालाई लेखिएको छ। यसमा धर्मी र दुष्टको बारेमा छुट्याइएको छैन। यदि मानिसले सिकाएको अनुसार आत्मा वा चेतना परमप्रभुको सामु हुन्छ भने के दुष्ट मानिस पनि उहाँको सामु रहिरन्छ त? यो धारणा बाइबलले सिकाएको समुच्च धारणासँग मिल्दैन। किनभने जुन मृत्युको प्रक्रिया हुन्छ त्यो मानिसमामात्र होइन पशुहरूमा पनि लागु हुन्छ (उपदेशक ३:१९,२०)। त्यसकारण हामी यो ठोकुवा गरेर भन्न सक्छौँ कि मृत्युमा सबै जीवित प्राणीहरू जीवित हुँदैन। भजनका लेखकले यसरी व्यक्त गर्दछन्, "तपाईंले आफ्‍नो मुहार छोप्‍नुहुँदा तिनीहरू भयभीत हुन्‍छन्। तपाईंले तिनीहरूको सास लिनुहुँदा, ती मरिहाल्‍छन्, र फेरि धूलोमा नै फर्कन्‍छन्।" भजनसंग्रह १०४:२९। 

`कतिपय समयमा हामी भन्छौँ मृत्यु जीवनको एक भाग हो। यो धारणा किन गलत छ? मृत्यु भनेको जीवनको विपरित हो, वा जीवनको शत्रु। तब हामीलाई यो पदमा दिएको महान् आशा के छ? "सबैभन्‍दा पछि नष्‍ट पारिने शत्रु मृत्‍यु हो।" १ कोरिन्थी १५:२६।`