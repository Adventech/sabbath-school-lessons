---
title:  "जीवित प्राणी"
date:   09/10/2022
---

`उत्पत्ति १:२४-२७ र उत्पत्त २:७, १९मा परमप्रभुले जन्तुजनावर र मानिसको सृष्टिमा के समानता र भिन्नता छ? उत्पत्ति २:७ले बताएको अनुसार मानिसको स्वभाव वा स्वरूपको बारेमा हामीलाई के भन्छ?`

सृष्टिको छैठौँ दिनमा भूमिमा पशुहरू र प्रथम् मानव प्राणी वा दम्पत्ति सृष्टि गर्नुभएर तिनीहरूलाई जीवित बनाइएको थियो भनेर उत्पत्तिको विवरणले घोषणा गर्दछ (उत्पत्ति १:२४-२७)। हामीलाई यो बताइएको छ कि "परमप्रभुले सबै वन-पशु र आकाशका सबै पन्क्षी लाई भूमिबाट बनाएर मानिसले तिनीहरूको के-के नाउँ राख्‍दो रहेछ भनी हेर्न तिनीहरूलाई मानिसकहाँ ल्‍याउनुभयो। र मानिसले हरेक प्राणीलाई जे-जे नाउँ दिए त्‍यही-त्‍यही नै त्‍यसको नाउँ भयो।" उत्पत्ति २:१९। उहाँले "तब परमप्रभु परमेश्‍वरले भूमिको माटोबाट मानिस बनाउनुभयो।" उत्पत्ति २:७। 

दुबै पशुपंक्षीहरू र मानिसलाई भूमिकै माटोबाट बनाइएको भएपनि मानिसको सृष्टि वा बनावटमा पशुहरूभन्दा विशेष फरक थियो। पहिलो त उहाँले मानिसलाई आफ्ने स्वरूपमा आकार दिनुभयो र "तिनको नाकमा जीवनको सास फुकिदिनुभयो, र मानिस जीवित प्राणी भए।" उत्पत्ति २:७। उनी जीवित हुनुभन्दा अघि नै शारीरिक तत्व थियो। दोस्रोमा, दुवै नर र नारी मानव प्राणी परमप्रभुकै स्वरूमा वा त्रीएक परमप्रभुको प्रतिरूपमा बनाइएको थियो। उत्पत्ति १:२६,२७।

आदमको भौतिक शरीरको नाकमा जीवनको सास फुकिदिँदा उनी जीवित प्राणीमा रूपान्तर वा परिवर्तन भयो भनेर उत्पत्ति २:७ले व्याख्या गर्दछ। हिब्रू भाषामा त्यसले नेफेश च्यायाह Nephesh chyaay भनिन्छ। त्यसको अझरस अर्थ हो जीवित प्राणी वा आत्मा" हो। त्यसको अर्थ शरीरबिना हामी कुनैमा पनि प्राण वा आत्मा अलग भएर बस्दैन। बरू हामी प्रत्येक जीवित आत्मा वा जीवित प्राणी हौँ। मानिसको भौतिक शरीरबाट अलग भएर उसको आत्मा, प्राण, हंस वा चेतना बस्छ भन्ने शिक्षा बाइबलको आधारमा होइन। यो बाइबलभन्दा बाहिरको धर्म र दर्शनको धारणा हो।

यदि हामीले मानवताको सही स्वभावलाई बुझ्न सक्यौँ भने शरीरबिना आत्मा वा हंस घुमिरहन्छ भन्ने आधारमा रचिएको विभिन्न गलत धारणाहरूबाट हामी सुरक्षित हुन सक्छौँ।

मानिसको व्यक्तिगत शरीरबाट अलग भएर उसको कुनै चेतनाको अस्तित्व हुँदैन। परमप्रभुले हामीलाई भयानक र अचम्म तरिकाले सृष्टि गर्नुभएको थियो। मानिसको प्राण, हंस र आत्माको बारेमा बाइबलले नसिकाएको वा अपार शिक्षालाई  अनेकौँ अनुमान वा अड्कल गरेर छोप्न खोज्नुहुन्न। मानिसको जीवनको स्वभाव आफै रहस्यमय छ (कुनै पनि वैज्ञानिकहरूले जीवित हुनु भनेको के हो भन्ने चित्तबुझ्दो भाषामा व्याख्या गर्न सक्दैन। त्यसको फलस्वरूप यस मामिलामा तिनीहरू बाझिएको हुन्छ) भने मानिसको चेतनाको स्वभाव अझ धेरै रहस्यमय छ। हाम्रो एक किलो आधा भन्दा कम वजन भएको टाउकोमा  मगजमा छ जसमा कोशिका र रासयनीक तत्वहरू छन्। अपदार्थ वा अभौतिक तत्वले भावना, सोच, विचारलाई थाम्न र सृजना गर्न सक्छ र? जो मानिसहरूले ती विषयको अध्ययन गर्छन् तिनीहरूले यो स्वीकार गर्छन् कि त्यसको जवाफ हामीसँग छैन।

`जीवन कस्तो आश्‍चर्य चकित छ! जीवनको उपहारमात्र होइन अनन्त जीवनको उपहारप्रति हामी किन खुशी र आनन्दित नहुने। अझ हाम्रो जीवनभन्दा अनन्त जीवनको उपहार त झन उदेकिलो र चमत्कारीय छ।`