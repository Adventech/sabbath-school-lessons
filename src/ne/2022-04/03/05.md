---
title:  "मुर्दालाई केही थाहा हुँदैन"
date:   12/10/2022
---

`वास्तविकरूपमा मानिस मरेपछि उसको अवस्था के हुन्छ भनेर बाइबलले हामीलाई के बताउँछ? हेर्नुहोस् देहायका केही पदहरू: अय्यूब ३:११-१३; भजनसंग्रह ११५:१७; भजनसंग्रह १४६:१-४ र  उपदेशक ९:३-६, १०।`

कतिपय मानिसहरूले माथि व्यक्त गरेका भावनाहरू भावुक भएर कविताको शैलीमा रचिएका हुन् भनेर तर्क गर्छन्। तिनीहरूलाई नै ठोकुवा गरेर मानिसको मृत्युपछि हुने उसको अवस्थालाई व्याख्या गर्नु हुन्न भनेर तिनीहरू जिकिर गर्छन्। यो सत्य हो कि कवितामा कहिलेकाहीँ दोहोरो अर्थ लाग्न सक्छ र सजिलैसँग गलत अर्थ पनि लाग्न सक्छ। तर ती पदहरूको मामिलामा त्यो कदापी होइन। त्यहाँ लेखिएको भाषको शैली स्पष्ट छ। तिनीहरूमा व्यक्त गरेका मृत्युको बारेमा धारणाहरू समुच्चरूपमा पुरानो करारले सिकाए बमोजिम पूरै तालमेल छ।

प्रथम, अय्यूब ३मा अग्रज अय्यूबले महादु:ख र भयाभव संकटको सामना गर्नुपर्दा आफ्नो जन्मप्रति खेद, पश्‍चाताप र बिलौना प्रकट गर्दछ। (अत्यन्तै भिषण वा आततायी क्षणमा आफू नजन्मेको भएपनि हुन्थ्यो भनेर कसले व्यक्त गर्दैन होला?) यदि जन्मको बेलामा आफू मरेको भए आफू सुतिरहने थियो र विश्राम पाउने थियो (अय्यूब ३:११,१३) महसुस गर्दछन्।

भजन ११५मा मुर्दाहरू कहाँ चुपचाप राखिन्छ वा चिहानमा राखिन्छ भनेर वर्णन गरिएकोछ किनभने "मरेकाहरूले परमप्रभुको स्तुति र प्रशंसा नै गर्दैन" (भजन ११५:१७)। मरेका परमप्रभुका विश्‍वासी जनहरू पनि उहाँप्रति आभारित भएर स्वर्गमा उहाँको आराधना गरिरहेकाछन् भन्ने आभास् पतक्‍कै दिँदैन।

भजन १४६को अनुसार जब मानिस मर्दछ तब उसको सोचबिचार, चेतना वा मानसिक क्रियाकलापहरू नष्ट हुन्छन् भनेर उल्लेख गरिएको छ: "तिनीहरू मर्दा वा तिनीहरूको प्राण निस्केपछि तिनीहरू धुलोमा फर्किजान्‍छन्, त्‍यस दिन तिनीहरूका सबै युक्तिहरूको अन्‍त हुन्‍छ।" भजनसंग्रह १४६:४। मानिस मरेपछि उसको अवस्था के हुन्छ भन्ने बाइबलको सबुद प्रमाण यस पदमा दिएकोछ।

अनि उपदेशक ९मा यी थप्दछन्, "मुर्दा वा मरेकाहरूलाई केही पनि थाहा हुँदैन" र चिहानमा "उसका सबै युक्तिहरू, योजनाहरू, चाहनाहरू, ज्ञान र बुद्धि" नाश हुन जान्छ। मरेका मानिसहरू अचेत अवस्थामा हुन्छ, उसका आत्मा वा हंसको केही अस्तित्व छैन भनेर बाइबलका ती शिक्षाले पुष्टि गर्छन्।

मृत्युमा मानिस अचेत हुन्छ भन्ने बाइबलले सिकाएको शिक्षाले  धारणाले कुनै पनि इसाईहरू भयभीत हुनु आवश्यक छैन।  पहिला त, मानिस मरेपछि दुष्टहरू वा मुक्ति नपाएकाहरू नर्कको आगोमा भतभति जलेर अनन्तसम्म कष्ट पाइरहेका छन् वा पिचास क्षेत्र वा शुद्धिकरणकरण थलोमा पर्खिरहेका हुन्छन्  भन्ने कतिपय धर्म चाहे ईसाइ धर्म विशेष गरेर रोमन क्याथोलिक चर्चले सिकाएको अनुसार बाइबल सहमत नभएको ती पदहरूले देखाउँछन् (यस्ता आततायी धारणाले परमप्रभुको स्वभावको चित्रण हिटलर भन्दा क्रुर र निष्ठुर भएको देखाउँदछ-अनुवादक)। दोस्रोमा, ख्रीष्टमा मरेकाहरूको निम्ति अचम्मको इनाम पर्खिरहेको हुन्छ। त्यसैकारण, विश्‍वासीहरूको निम्ति मृत्यु केही नभएर सानो कुरोमात्र हो।...'तिमीहरूको सच्‍चा जीवन त ख्रीष्‍ट नै हुनुहुन्‍छ अनि उहाँ देखापर्दा तिमीहरू पनि उहाँसँगसँगै देखापर्नेछौ अनि उहाँकै सम्‍मान्को सहभागी हुनेछौ।" कलस्सी ३:४; यूहन्ना ८:५१,५२।"-द डिजाएर अभ एजेज्, पृ. ७८७बाट रूपान्तरित। 

`ख्रीष्टमा मर्नु भनेको के हो सो सोच्नुहोस्। मृत्युमा तिनीहरूका आँखाहरू चिम्लिन्छन्, तिनीहरू चाहे हजारौँ वर्षसम्म वा ५ महिना वा एक घन्टासम्म किन नमरुन् तिनीहरूको निम्ति समय एउटै हुनेछ। आँखाको झिमिक्‍कमा येशू आउनुभएको तिनीहरूले देख्‍नेछन्। त्यसकारण, यस परिवेशमा मरेकाहरू अहिले नै हामीभन्दा असल ठाउँमा वा स्वर्गमा रमझम गरिरहेका छन् भनेर तर्क के तर्कयुक्त छ त?`