---
title:  जुन प्राणीले पाप गर्छ त्यो प्राणी मर्नेछ
date:   10/10/2022
---

`मानिसको आत्मा वा प्राणको स्वभावको बारेमा देहायका पदहरूले हामीलाई के बुझाउँछ? हेर्नुहोस्, इजकिएल १८:४,२० र मत्ती १०:२८।`

यस ससांरमा मानव जीवन कमजोर र क्षणिक  छ (यशैया ४०:१-८)। पापको कुनै पनि दाग अनन्तसम्म हुँदैन। "एक जना मानिसद्वारा संसारमा पाप आयो, र पापबाट मृत्‍यु। यसरी सबै मानिसले पाप गरेका हुनाले सबै मानिसमा मृत्‍यु फैलियो।" रोमी ५:१२। पापको स्वाभाविक नतिजा मृत्यु हो। यो मृत्युले यस संसारका सबै प्राणीहरूलाई असर पारिरहेको छ।

यस विषयमा बाइबलको दुई महत्त्वपूर्ण धारणाहरू छन्। दुवै मानव प्राणी र जन्तु जनावरहरू मर्छन्। यस मामिलामा राजा सोलोमनले आफ्नो भनाइ यसरी राख्दछन्, "मानिसको भाग्‍य पशुको झैँ हुन्‍छ। ती दुवैको एउटै दशाले प्रतीक्षा गरिरहन्‍छ। एउटा जसरी मर्छ, अर्को पनि त्‍यसरी नै मर्छ। सबैको एउटै सास हुन्‍छ। मानिसहरूको पशुभन्‍दा बढ़ी सुविधा हुँदैन।...सबै एउटै ठाउँमा जान्‍छन्, किनभने सबै धूलोबाट आएका हुन् र सबै धूलोमा फर्किजान्‍छन्। २१ मानिसको आत्‍माचाहिँ उँभोतिर र पशुको तल माटोमा जान्‍छ भनी कसले जान्‍दछ र?"  उपदेशक ३:२०-२१।


दोस्रो धारणामा मानिसको भौतिक शरीरको मृत्यु भनेको ऊ जीवित आत्मा वा प्राणी हुनुबाट रोक्नु हो वा ऊ अस्तित्व बिहिन हुनु हो। हिब्रू भाषामा नेफेश nephesh भनिन्छ। यदि आदम र हव्वाले निशेधित असल र खराबको ज्ञान दिने फल खाएर पाप गर्‍यो भने तिनीहरू मर्नेछन्।

यही चेतावनीलाई परमप्रभु ले इजकिएल १८:२०मा दोहोर्‍याउनुहुन्छ "जुन प्राणीले पाप गर्छ त्यो प्राणी मर्नेछ।" यस कथनमा दुई मूल अर्थ लाग्दछ। हामी सबै मानव जाती पापी भएको कारणले हामी सबै हटाउन नसकिने बुढेसकाल र मृत्युको बशमा छौँ (रोमी ३:९-१८,२३)।  अर्को अर्थचाहिँ मानिस अमर छ भन्ने लोकप्रिय धारणालाई बाइबलले सरासर काट्दछ। यदि आत्मा वा प्राण अमर छ र मरेपछि अरू कुनै रूपमा छ भन्ने धारणालाई मान्यौँ भने हामी मर्देनौँ, मर्छौ त?

त्यसको बिपरित, मानिस मरेपछि ऊ कुनै न कुनै रूपमा पुनर्जन्म हुन्छ, स्वर्ग, अनुमानित पिशाच क्षेत्र र नरकमा जान्छ र ऊ बिना शरीरमा हुन्छ भन्ने विभिन्न दर्शन, वाद र धर्म (कतिपय इसाई धर्मले नै किन नहोस्)को शिक्षामा बाइबल पूर्णरूपमा सहमत छैन। बरू जो येशूमा मर्छन्, येशूको आगमनमा उसको भौतिकरूपमै पुनरुत्थान हुन्छ भनेर बाइबलले ठोकुवा गर्दछ। येशूले जीवनको रोटीको बारेमा प्रवचन दिँदै भन्नुभएको थियो, "पुत्रलाई हेर्ने र उसमाथि विश्‍वास गर्ने प्रत्‍येकले अनन्‍त जीवन प्राप्‍त गर्नेछ, र म त्‍यसलाई अन्‍त्‍यको दिनमा जीवित पार्नेछु।”  यूहन्‍ना ६:४०। 

`येशूको पहिलो आगमन नै दोस्रो आगमनको जमानत किन हो? दोश्रो आगमन नभइकन पहिलो आगमनको औचित्य के छ र? उहाँको दोस्रो आगमन भएन भने हामी के आशाले जिउने?`