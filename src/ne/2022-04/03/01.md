---
title:  मानव स्वभावामा बुझ्ने शक्ति
date:   08/10/2022
---

### यस अध्यायको मूल पदहरू
उत्पत्ति १:२४-२७, उत्पत्ति २:७,१९, मत्ती १०:२८, उपदेशक १२:१-७, १ राजा २:१० र १ राजा २२:४०।

> <p>यस अध्यायको मूल सार पद</p>
> "तब परमप्रभु परमेश्‍वरले भूमिको माटोबाट मानिस बनाउनुभयो, र तिनको नाकमा जीवनको सास फुकिदिनुभयो, र मानिस जीवित प्राणी भए।" उत्पत्ति २:७।

"तिमी मर्नेछौ" (उत्पत्ति २:१६,१७) भन्ने परमप्रभुको वचन र "तिमी मर्ने नै छैनौ" (उत्पत्ति ३:४) भन्ने सैतानको प्रतिवाद केवल अदनको बगैँचामामात्र सिमित भएको थिएन। परमप्रभुको त्यो वचन र सैतानले उहाँको कुरा काट्ने विषय इतिहासभरि ओगटेको छ।

कतिपय मानिसहरूले सैतानका वचनहरू परमप्रभुका वचनहरूसँग तालमेल गर्न खोज्दछन्। "तिमी मर्नेछौ" भन्ने चेतावनीको अर्थ भौतिक शरीरको मृत्यु मात्र हो, तर "तिमी मर्नेछैनौ" भन्नुको अर्थ अमर आत्मा वा हंसलाई इङ्गित गरेको हो भनेर तिनीहरूले जिकिर गर्दछन्।

तर यो धारणाले काम गर्दैन। के परमप्रभुको वचन र सैतानसँग मिलाउन सकिन्छ र? के भौतिक शरीर मरेपछि अभौतिक वा शरीरबिना तत्व आत्मा, प्राण वा हंस चेतनामूलक भएर बाँच्न सकिन्छ र? धेरै धार्मिक, दार्सनिक र वैज्ञानिकहरूले यी प्रश्‍नहरूको जवाफ दिन खोजिरहेका छन्। तर हामी बाइबलमा आधारित येशूभक्त भएको कारणले केवल हामीलाई सृष्टि गर्नुहुने सर्वशक्तिमान परमप्रभुलाई मात्र हाम्रो बारेमा पूरा जानकारी हुन्छ भनेर स्वीकार गर्नुपर्छ (भजन १३९ पढ्नुहोस्)। त्यसकारण ती निर्णायक प्रश्‍नहरूको जवाफ केवल बाइबलमामात्र छ भनेर हामीले जिकिर गर्नु जरुरी छ।

पुरानो करारमा मानिसको स्वभाव कसरी वर्णन गरिएको छ र मानिस  मरेपछि उसको अवस्था कस्तो हुन्छ  भन्ने पुरानो करारको शिक्षालाई यस अध्यायमा हामी नियाल्ने छौँ।