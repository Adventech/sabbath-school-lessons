---
title:  थप जानकारी
date:   14/10/2022
---

दिदीमाँ एलेन: द ग्रेट कन्त्रोभर्सी पृ. ५३१-५५०को "द फर्स्ट डिसेप्शन।"

यदि तपाईँलाई शल्यक्रिया गर्न अचेत पार्ने औषधी वा सामान्य अनेस्थेसियाले तपाईँलाई अचेत पारियो तपाईँ मर्नु भनेको के हो सो अलिकति आभास् पाउनुहुनेछ। तर त्यसबेलामा पनि तपाईँको दिमागले काम गरिरहेको हुन्छ। तर मरेको मानिस कस्तो होला जसको सबै गिदीले काम गर्छ छोड्छ। त्यो तिनीहरू मरेको हो। तिनीहरूले आँखा चिम्लिन्छन्। तब जब येशूको दोस्रो आगमन हुन्छ तब मुक्ति पाएकाहरू उहाँसँग जान ब्युँझिन्छन् वा एक हजारवर्षपछि दुष्ट भएकाहरू सदाको निम्ति नाश हुनेछन्। त्यसबेलासम्म धर्मी होस् वा दुष्टहरू होस् सबै जना सुति रहेका हुन्छन्। हामी जीवित हुनेहरूको निम्ति मृत्यु त धेरै समय जस्तो लाग्छ। तर जब येशू आउनुहुन्छ तब मरेकाहरू व्युँझिन्दा तिनीहरूको निम्ति मृत्यु केवल क्षणिकमात्र भएको अनुभव गरिनेछ।

"यदि मर्ने वित्तिक्‍कै सिधै हामी स्वर्ग जान्छौँ भने जीउनुभन्दा मर्नु नै बेस भनेर हामी चिताउन सक्छौँ। हुन त यस विश्‍वासले गर्दा कतिपय मानिसहरू आत्महत्या गरेर भएपनि मर्दछन् पनि। जब अनेकौँ दु:खकष्ट, तकलिफ, अन्यौलता, निराश आदिले मानिसलाई छोप्दछ, तब यस जीवनको चुँडिने धागोलाई आफैलाई चुँडाल्छ र सिधै स्वर्गको आनन्दमा पस्नेछ भनेर उसले सोच्दछ।"-द ग्रेट कन्त्रोभर्सी, पृ. ५३९बाट रूपान्तरित।

"धर्मीहरू मरेपछि तुरन्तै स्वर्गमा इनाम पाउन जान्छन र दुष्टहरू दण्डको निम्ति नर्कमा जान्छन् भन्ने कथन पवित्र बाइबलमा कहीँ पनि लेखिएको छैन। अगमवक्ता र अग्रजहरूले त्यस्तो आश्‍वासन कहीँ पनि उल्लेख गरेका छैनन्। मरेकाहरू न्याय पाउन वा  धर्मीहरू स्वर्गमा रहन मर्नेवितिक्‍कै जान्दैनन् भन्ने शिक्षा बाइबलले स्पष्टरूपमा सिकाउँदछ। पुनरुत्थान नहुञ्‍जेल तिनीहरू सुतिनै रहेका हुन्छन्।" पृ. ५४९,५५९बाट रूपान्तरित।

**चिन्तनमनन**

`शारीरिक, आत्मिक, मानसिकले सजिएको पूरा जीवित मानिसमा मात्र चेतना वा विवेक हुन्छ भन्ने बाइबलको शिक्षाले मृत्युको स्वभावलाई हामीलाई राम्रोसँग कसरी बुझाउँछ?`

`मानिस अमर छ वा शरीर मरेपनि आत्मा जीवितै रहन्छ भन्ने कतिपय धार्मिक, दार्शनिक आदिले अनगिन्तियौँ तरिकाबाट सिकाइरहेका छन्। त्यस परिप्रेक्ष्यमा हामीमा रहेको मानिस मरेपछि के हुन्छ भन्ने शिक्षा किन निर्णायक छ? बाइबलले अचम्म तरिकाले सिकाएको यस बारे शिक्षा कतिपय इसाईहरूले पनि किन प्रतिवाद गरेको हामी पाउँछौ?`

`मानिस मरेपछि के हुन्छ भन्ने बाइबलबाट हामीले पाएको शिक्षालाई आत्मसात् गर्न सक्यौँ भने हाम्रै अगाडि देखिने मरेका भूत वा प्रेतको चर्तिकलाबाट हामी सुरक्षित हुनसक्छौँ। त्यसैकारण हामीले जे देख्‍छौँ, अरूले के भन्छ र अनुभव पनि गरेको भनेर दावी गर्नेहरूलाई हामी विश्‍वास गर्नुहुन्न भनेर कसरी ठोकुवा गर्ने? तिनीहरूले मरेका आफन्तहरू भूत भएर वा कुनै न कुनै देखापरे वा तिनीहरूलाई बोले भनेर दावी गरेतापनि बाइबलको आधारमा हामी किन पत्याउनुहुन्न?`