---
title:  कथा ३
date:   14/10/2022
---

**तीन शक्तिशाली तत्वहरू**

_क्लिफ्टन ग्लासगो, न्यु जिलान्ड_

तीन वटा तत्व वा माध्यमहरूले न्यु जिलान्डको सुसमाचरीय कार्यक्रम द्रुतगतिमा अघि बढिरहेको छ। ती तत्वहरूले गर्दा त्यस देशमा आत्मिक उर्जा शक्तिशाली हुन गइरहेकोछ।त्यसबाट धेरै मानिसहरू चर्चमा समावेश भइरहेकाछन्। ती तत्व वा माध्यमहरू हुन, प्रार्थना, सबै विश्‍वासी सुसमाचार कार्यक्रममा समावेश र होप च्यानल टिभी प्रसारण।

चर्चका सदस्यहरू हरेक हप्‍ता पाँच महिनासम्म विहान छ वजे भेला हुन्थे र सुसमाचारीय कार्यक्रमहरूमा पवित्र आत्मा वर्षियोस भनेर प्रार्थना गरेका थिए।

चर्चका सदस्यहरूले साढे चारमहिना भेला भएर विभिन्न कार्यक्रमहरू गरे जसमा तिनीहरूका आफन्त र साथीहरूलाई निम्त्याएकाथिए।

तर सबभन्दा चकित पार्ने तत्व त टेलिभिजनबाट सुसमाचार कार्यक्रम प्रसारण थियो। त्यो होप च्यानलको अग्रसरतमा भएको थियो। सन २०१६मा होप च्यानलले १३रौँ साबथको भेटी पाएको थियो।

"चर्चका सदस्यहरूले आफन्त र साथीहरूलाई भेलामा निम्त्याएका थिए तर होप च्यानलले धेरै मानिसहरूलाई तानेको थियो," क्लिफ्टन ग्लासगोले सुनाए। उनी न्यु जिलान्डको सबभन्दा ठूलो सहर ओकलान्डमा भएका १५ सुसमाचारीय प्रचारकहरूको समूहो समन्वयकर्ता थिए। ती सभाहरूले करिब २०० मानिसहरूले बप्‍तिस्मा लिएका थिए। तिनीहरूमा चारवट कथाहरू यस प्रकारको छ।

**ट्रेसी**

ट्रेसी एक्ली आमा थिइन्। उनका पाँच छोराछोरीहरूका आमा थिइन्। उनी लागु पदार्थको दुर्व्यसनसँग संघर्ष गरिरहेकी थिइन्। उनकी आमाले धेरै वर्ष अघि एडभेन्टिस्ट चर्चमा गएकी थिइन्। उनले आफ्नी छोरीलाई होप च्यानल प्रसारण हेर्न सल्लाह दिइन्।
येशूलाई केन्द्रित गरिएको कार्यक्रम जब ट्रेसीले हेर्न थालिन् तब पवित्र आत्माले उनको हृदयमा बोल्न थाल्नुभयो। अनि थोरै समयभित्र उनी र उनकी आमा चर्चमा जान थाले।

ट्रेसी ३० वर्षकी छिन्। उनले बाइबल अध्ययन सुरु गरिन्।सुसमाचारीय कार्यक्रममा सामेल भएपछि उनले लागु पदार्थ खान छोडिन्। उनले अहिले बप्‍तिस्मा लिइसकेकी छिन् र हाइस्कूलको शिक्षिका  बन्न अध्ययन गरिरहेकी छिन्।

"उनी एकदम सकारात्मक छिन्। उनको चेहरामा परमेश्‍वरको आनन्द तपाईँले देख्‍नुहुनेछ। जब उनले परमेश्‍वरको बारेमा बताउँछिन् तब उनी अत्यन्तै खुशी हुन्छिन्। तपाईँ ट्रेसीसँग कुरा गर्नुभयो भने परमेश्‍वरको उपस्थिति त्यहाँ भएको तपाईँले महसुस गर्नुहुनेछ।" क्लिफ्टनले सुनाए।

**ओअन र टीना**

ओकलान्डको वाहिक टापुको अवसकास प्राप्‍त सामुदायी अगुवा ओअन र उनकी श्रीमती टीनाले होप च्यानल र अरू एडभेन्टिस्ट चर्चो स्थानीय टेलिभिजन प्रसारण हेरेपछि एडभेन्टिस्ट सन्देशको बारेमा विश्‍वस्त हुन पुगेका थिए। तिनीहरूले टेलिभिजन प्रसारणका कार्यक्रमहरू डिभिडीमा राखेर टापुका मानिसहरूलाई वितरण गरे। तिनीहरूले आफ्नो टापुमा चर्चको निम्ति पनि प्रार्थना गरे। चर्चको निम्ति जग्गाहरू पनि हेर्न थाले। परमेश्‍वरले भवन निर्माण गर्न कसरी सहयोग गर्नुहुन्छ त्यसको पनि अचम्म मान्दै प्रार्थन गर्न थालेका थिए।

जब चर्चका अगुवाहरूले ओकलान्डमा सुसमाचारीय कार्यक्रमहरूको आयोजना गरे, तब ओअनले भेलाको निम्ति सामुदायीक सभागृह मिलाए र अरू आवश्यकताहरूलाई पनि पूरा गर्न उनले सहयोग गरे। बेलुकाको भेलामा ३० जना जम्मा भए। ती मानिसहरू एडभेन्टिस्ट थिएन। ओअन र उनकी श्रीमती टिनाले बप्‍तिस्मा लिए। वाहिक चर्चको तिनीहरू पहिला सदस्यहरू थिए। तिनीहरू अरूको चर्चमा भेला हुन्थे। पछि गएर त्यस टापुमा र ओकलान्ड सहरमा दुई चर्चहरू त्यस सुसमाचारीय कार्यक्रमद्वारा खडा गरेका थिए।

**हिथ र सिमोन**

हिथ कराते कलामा निपुण थिए। उनले एक फेरा सैनिक टोलीहरूलाई पनि कराते  सिकाएका थिए। उनले आफ्नी  श्रीमती सिमोनसँग होप च्यानल हेर्न थाले। उनले होप च्यानलको बारेमा एक जना साथीबाट सुनेका थिए। तिनीहरू निर्मामण कम्पनीमा सँगसँगै काम गर्दथे।

हिथ र सिमोनले होप च्यानल मन पराए र येशूसँग सम्बन्ध राख्‍न तिनीहरूले इच्छा देखाए। तिनीहरू साबथको सेवाकार्यमा जान थाले र सुसमाचारीय भेलाहरूमा भाव लिन थाले। तिनीहरू त्यस भेलामा बप्‍तिस्मा लिए।

**अड्री र डन**

डन र अड्री उमेर ढल्केका दम्पत्ति हुन्। तिनीहरूले एक दिन अरू प्रसारणहरू हेर्दै गर्दा होप च्यानल हेर्न पुगे। एडभेन्टिस्ट चर्चले बाइबलको शिक्षाहरूलाई राम्रोसँग सिकाउन थालेकोले तिनीहरू छक्‍क परे। तिनीहरूको चर्च बाइबलका नीतिहरूबाट अलगिएको तिनीहरूले महसुस गरेका थिए। तिनीहरूले एडभेन्टिस्ट चर्च कस्तो रहेछ भनेर हेर्न थाले।

डन र अड्री स्थानीय एडभेन्टिस्ट चर्चमा सरिक हुन थाले। सुसमाचारीय कार्यक्रममा तिनीहरू चर्चका सदस्यहरू हुन निर्णय गरे। तिनीहरूले उत्साह दिँदा उनको ठूली छोरीहरू जो न्यु जिलान्डको अर्कै ठाउँमा र फ्रान्समा थिए, तिनीहरू पनि एडभेन्टिस्ट चर्चमा जान थाले।

डन ८० वर्षको हुनुहुन्छ। उनले अस्पताल र अरू सार्वजनिक ठाउँहरूमा होप च्यानलको बारेमा पर्चाहरू सक्रियरूपमा बाँड्छन्।

"सुसमाचार प्रचारमा होप च्यानल एक अभिन्न कार्यक्रम भएको छ। यस संसारमा आशालाई खोजिरहेका मानिसहरूलाई येशूको अचम्मको सन्देश सुनाउने थलो होप च्यानल भएको छ," क्लिफ्टनले सुनाउँछन्।

_-आन्ड्र्यु मेकचेस्नी_