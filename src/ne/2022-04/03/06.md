---
title:  पूर्खाहरूसँग विश्राम
date:   13/10/2022
---

`मृत्युको बारेमा तपाईँलाई भएको ज्ञानलाई देहायका पदहरूले कसरी थप्दछन्? हेर्नुहोस्, "पूरा उमेर पुगेर १७५ वर्षका हुँदा अब्राहाम मरे। उत्पत्ति २५:७-८; २ शमूएल ७:१२; १ राजाहरू २:१०; र  १ राजाहरू २२:३७।`

मृत्यु र गाडिने मामिलामा पुरानो करारले विभिन्न धारणाहरू व्यक्त गर्दछन्। एउटा त मरेपछि आफ्नै मानिसहरूकहाँ जम्मा हुन्छन् भनेर उल्लेख गरिएको छ। अब्राहमको बारेमा हामीलाई यो भनिएको छ, "असल बुढेसकालमा अब्राहमले आफ्नो अन्तिम सास फेरे र मरे। उनी वृद्धभएर पूरा वर्षहरूसम्म बाँचेका थिए, अनि उनी आफ्ना जनहरूसँग जम्मा भए" (उत्पत्ति २५:८ नेपाली बाइबलमा "केवल पूरा उमेर पुगेर १७५ वर्षका हुँदा अब्राहाम मरे" भनेर उल्लेख गरिएको छ। अरू अङ्ग्रेजी बाइबलहरूमा त्यस पदमा उनको उमेर तोकिएको छैन-अनुवादक)। हारुन र मोशा पनि तिनीहरूको जनहरू वा पूर्खाहरूसँग जम्मा भए भनेर व्यवस्था ३२:५०मा उल्लेख गरिएको छ।

`चाहे असल होस् वा खराब होस्, राजाहरू मर्दा त्यही ठाउँमा वा पूर्खाहरूको ठाउँमा वा चिहानमा गाडिए भन्ने तथ्यले मृत्य स्वभावको बारेमा हामीलाई के सिकाउँछ? (२ राजा २४:६, २ इतिहास ३२:३३मा राजा यहोवाकिम र हिजकिया मरे वा चिहानमा गाडिए)। (नेपाली बाइबलमा नेपाली संस्कार झल्काउने ती मरेका व्यक्तिहरू "आफ्ना पितृहरूकहाँ गए" भनेको छ तर किङ्ग जेम्स सहित अरू अङ्ग्रेजीहरूमा आफ्ना पूर्खा जनहरूसँग मिल्न गए अर्थात् गाडिए भनेको छ-अनुवादक)।`

मृत्युको बारेमा अर्को बोलिमा व्याख्या गर्नुपर्दा मानिस पूर्खाहरूसँग विश्राम लियो भन्ने जनाउँछ। राजा दाउदको मृत्युको बारेमा "आफ्ना पुर्खाहरूसँग विश्राम लिए र दाउदको सहरमा गाडिए" भनेको छ (१ राजा २:१० यसमा पनि पूर्खाहरू नभनि पित्रीहरू भनिएको छ-अनुवादक)। चाहे असल र विश्वासिलो इस्राएलीराजाहरू होस् वा नराम्रो दुष्ट राजाहरू होस् तिनीहरू मर्दा कहाँ गए वा गाडिए भनेर व्यक्त गरेको कथन एउटै छ।

पूर्खाहरूसँग विश्राम लिए (जुन नेपाली बाइबलमा अन्यथा छ-अनुवादक) भन्ने कथनमा तीन अर्थपूर्ण पक्षहरूलाई हामी पहिल्याउन सक्छौँ। एउटा त, ढिलो होस् वा चाँडो होस् हामी सबै जना हाम्रा परिश्रम र दु:खकष्टहरूबाट विश्राम लिनु आवश्यक छ। अर्कोमा नचाहाँदा नचाहैँदामा पनि मर्नुपर्ने वाध्यता केवल हामीमात्र होइन, हामी भन्दा अघिका मानिसहरू वा पूर्खाहरूले पनि त्यही बाटो अङ्गाल्न वाध्य भएका थिए। तेस्रो धारणाचाहिँ पूर्खाहरूसँग गाडिन्दा मृत्युको अचेत अवस्थामा पनि हामी एक्लो छैनौँ बरू सँगै छौँ भनेर बुझाउँछ। यो तर्क कतिपय धर्मले र मलाई कोही चाहिँदैन भन्ने व्यक्तित्ववादसँग मेल नखाल्ला। तर पौराणिक समया पूर्खाहरू गाडिएकै ठाँउमा गाडिनु अर्थपूर्ण थियो।

ख्रीष्टमा मर्नेहरू चिहानमा आफ्ना प्रियजनहरूको नजिक गाडिएको भएतापनि तिनीहरूको बीचमा कुनै आपसी सम्पर्क हुँदैन। तिनीहरू अचेत अवस्थामै सुतिरहेका हुन्छन्। जब येशूको दोस्रो आगमन हुन्छ तब स्वर्गदूतहरूका तुरहीहरूका आवाजले तिनीहरूलाई गहिरो निन्द्राबाट जगाउनेछन् र आफ्ना प्रियजनहरूसँग सामेल हुनेछन्। (न गाडिने तर जलाउने, हवाई जहाज दुर्घट्ना भएर मर्ने वा डुबेर बेपत्ता भएका मानिसहरूको बारेमा के भन्ने? माटोको मानिस माटैमा जानेछ भन्ने परमप्रभुको कथन अनुसार मरेको मानिस गाडिएतापनि कालान्तरमा माटो नै हुनेछ। त्यसकारण जुनसुकै हिसाबले मानिस मरेपनि वा तिनीहरूको अन्त्यष्टि गरेपनि बाइबलको वचन अनुसार पृथ्वीको धुलोमा मिसिने हो। चाहे जलाएर खरानी होस् वा गाडिएर माटो होस्, परमप्रभुले आफ्नो लेखा अनुसार उहाँमा मरेकाहरूलाई पृथ्वी वा समुद्रबाट बोलाउनुहुनेछ र उहाँको साथमा लगिनेछ-अनुवादकको व्यक्तिगत मन्तव्य)।

`यो कल्पनामा गर्नुहोस्, मरेकाहरू कुनै न कुनै किसिमले स्वर्ग र जहाँ भएतापनि चेतनाको अवस्थामा छ र विशेष गरेर आफ्ना प्रियजनहरू यस संसारमा दु:खकष्ट र पीडा भोगिरहेकाछन् र मरेपछि नर्कको आगोमा भतभति पोलिरहेकाछन् भनेर ती स्वर्गमा भएका मानिसहरूले देखिरहेकाछन् रे! के तिनीहरूको लागि त्यो स्वर्ग स्वर्ग होला त? मरेकाहरू सुतिरहेकाछन् भन्ने बाइबलले सिकाएको सत्य धारणा हामी बाँचिरहेकाहरूको निम्ति किन सान्त्वनामय छ?`