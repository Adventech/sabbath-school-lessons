---
title:  थप जानकारी
date:   30/09/2022
---

पाट्रियार्क एण्ड प्रोफेटस, पृ. ३३-४३को "ह्वाइ वाज सिन पर्मिटेड?" र द ग्रेट कन्त्रोभर्सी पृ. ४९२-५०४को "द ओरिजिन अभ इभिल।"

"सैतान र उसका स्वर्गदूतहरूले स्वर्गको वर्णन नै गर्न नसकिने महिमा देखेका थिए, तिनीहरूले परमप्रभुको विशाल राजकीय गौरबको अनुभव गरेका थिए। तिनीहरू परमप्रभुकै महिमाको अगाडि उभिएका थिए। तर तिनीहरूले उहाँको विरुद्धमा विद्रोह गरे। तिनीहरूको मुक्तिको निम्ति आशाको कुनै थिएन। त्यहाँ अब परमप्रभुको महाशक्तिको नयाँ र अचम्मको प्रदर्शन गरेर तिनीहरूलाई गहिरो प्रभाव पार्ने कुनै छैन किनकि तिनीहरूले उहाँको महिमालाई अनुभव गरिसकेका थिए। यदि तिनीहरू अवर्णिय महिमाको सम्मुखमै विद्रोह गर्छन् भने तिनीहरूलाई कुनै अरू अनुकुल वातावरणमा राखिन सक्दैनथ्यो जहाँ तिनीहरू परिवर्तन भएको प्रमाणित गर्न सकुन्। तिनीहरूको विद्रोही मनस्थिति, गनगन गर्ने बानी, शङ्का,  डाह र ईर्ष्या गर्ने वा आफ्नो भाउ खोज्ने मानसिकतालाई साम्य पार्न कुनै आरक्षित गरिएको शक्ति थिएन न त तिनीहरूले अनुभव गरेको भन्दा असिमित महिमाको महान् उच्चता र गहिर्‍याइ थियो। तिनीहरूको दोष र तिनीहरूको दण्ड स्वर्गको दरवारमा तिनीहरूले पाएको गौरबमय प्रतिष्ठा र अवसरहरूको अनुपातमै हुनुपर्दछ।"-एलेन जी. ह्वाइट, कनफ्रन्टेशन, पृ. २१बाट रूपान्तरित।

"सैतान भ्रष्ट हुने र उसको छल गर्ने शक्तिलाई प्रयोग गरेर मानिसको पतन हुने कुरो सुरुदेखि नै परमप्रभु र ख्रीष्टलाई थाहा थियो। पापको अस्तित्व हुनुपर्छ भन्ने परमप्रभुको चाहना थिएन, तर त्यसको अस्तित्व हुने उहाँलाई पहिलादेखि नै थाहा थियो। पापको भयानक आपतकालिनसँग सामना गर्न उहाँले प्रावधान वा बन्दोबस्त गरिसक्नुभएको थियो। संसारप्रति उहाँको प्रेम यस्तो महान् थियो कि उहाँले त्यसलाई आफ्नो एकमात्र प्रिय पुत्र दिन उहाँ वचनबद्ध हुनुभएको थियो ताकि "उहाँमाथि विश्‍वास गर्ने कोही पनि नाश नहोस्, तर त्‍यसले अनन्‍त जीवन पाओस्।" यूहन्‍ना ३:१६।"-द डिजाएर अभ एजेज, पृ. २२बाट रूपान्तरित। 

**चिन्तनमनन**

`पापको सुरुवात र यस संसारमा खराबको अस्तित्वलाई परमप्रभु नै जिम्मावारी हुनुहुन्छ भनेर घोर चिन्तनमनन गर्नुहोस्। यो दोषारोपनको जवाफ हामीले कसरी खोज्ने?`

`खराबको पूरै प्रश्‍नलाई बुझ्न क्रूसको स्थान कसरी उपयुक्त हुन्छ? खराबको सुरुलाई बुझ्न क्रूस र त्यहाँ के भयो त्यो हाम्रो बुझाइको केन्द्रविन्दु किन हुनुपर्दछ?`

`हजारौँ वर्षको पाप र यस संसारमा भएको दु:खकष्टलाई सैतानलाई पूरै थाहा पाइसकेको हुनुपर्छ। उसको विद्रोहका दु:खद नतिजाप्रति ऊ सजग भइसक्नुपर्ने हो। तैपनि अझ उसले परमप्रभुको विरोधमा ऊ किन गइरहेको छ?`

`परमप्रभुको बिनासर्त प्रेमको बारेमा येशूले मत्ती ५:४३-४८मा उल्लेख गर्नुभएको हामीलाई थाहा छ।  हामीले अरू मानवप्राणीहरूसँग गर्ने कारोबारको नमुना प्रभुले ती पदहरूबाट देखाउनुभएको छ। तपाईँको परिवार र चर्चमा त्यो नमुनालाई तपाईँले अझ राम्रोसँग कसरी प्रतिबिम्बित गर्न सक्नुहुन्छ?`

`१ पत्रुस ५:८मा पत्रुसले हामीलाई यसरी सचेत गराएका छन्, "सचेत रहो, जागा रहो, तिमीहरूको शत्रु दियाबलस कसलाई भेट्टाऊँ र खाइहाँलू भनी गर्जने सिंहझैँ खोजिहिँड्छ।" सैतानको युक्तिहरूबाट हामी कसरी जोगिने? हेर्नुहोस् एफिसी ६:१०-२०।`