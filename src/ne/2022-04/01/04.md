---
title:  रहस्यमय कृतघ्नता वा वैगुनी
date:   27/09/2022
---

`पापको रहस्यमय उत्पत्तिको बारेमा इजकिएल २८:११-१९ले हामीलाई के बताउँछ?`

युगको अन्त्यको  सन्देश प्रतिकको लवजद्वारा धेरै जसो इजकिएलको पुस्तक भरिएकोछ। विशेष नाउँ नै तोकिएर व्यक्तिहरू, जनावरहरू र बस्तुहरूलाई, र स्थानीय घट्नाहरूलाई प्रयोग गरेर इजकिएलले सन्देशहरू मानिसहरूलाई सुनाएका थिए। तर ती स्थानीय बस्तु र घट्नाहरूको प्रयोग गरेर दिइएको सन्देशहरूको बृहत्तर अर्थहरू थिए। उनले जगतमा भएका वा हुनेवाला इतिहासको वास्तविकतालाई लक्षित गरेर ती सन्देशहरू दिएका थिए। उदाहरणमा इजकिएल २८:१-१०मा टायर राजाको बारेमा उल्लेख गरिएको छ। टायर देश पुरानो ऐतिहासिक फिनिसयन बन्दरगाहमा बसालिएको थियो। यो समुद्रको छेऊ भएकोले व्यापारले गर्दा यो देश समपन्न र उन्नति भएको थियो। त्यो देशलाई अहिले लेबनानमा छ। पौराणिककालमा टायर देशको राजा मानिसमात्र भएतापनि धनी र अहँकारी शासक थियो र आफूलाई भगवान भनेर दावी गर्थ्यो, त्यतिमात्र नभएर उनी सबै देवीदेवताहरूको गद्दीमा आफू बसेका भनेर दावी गर्दथे।

अनि यस ऐतिहासिक वास्तविक विवरणलाई इजकिएल २८:१२-१९ मा दृष्तान्त वा उपमाकोरूपमा प्रयोग गरिएको छ। टायरको राजालाई स्वर्गको दरवारमा रहेको लुशिफरसँग तुलना गरिएकोछ। टायरका राजा एक पछि अर्को पतन भए त्यसरी नै लुशिफर स्वर्गबाट पतनभएको थियो भनेर हामीलाई बुझाउन खोजिएको छ। त्यसकारण समुद्रहरूको बीचमा रहेका (इजकिएल २८:२,८) मानवीय राजाको चित्रण लुशिफतिर इङ्गित गरिएको छ। जसरी पौराणिक कालको टायर झकिझाऊ हुन्थे सबैको आदर पाउँथे त्यसरी नै लुशिफरको सम्मान ठूलो थियो भनेर इजकिएलले यसरी बताउँछ, "१३ परमेश्‍वरको बगैँचा अदनमा तँ थिइस्। हरेक बहुमूल्‍य पत्‍थरले तँ सिँगारिएको थिइस्– मानिक, पुष्‍पराज, पन्‍ना, पीतमणि, आनिक्‍स, बिल्‍लौर, नीर, फिरोजा र बेरूजले तँ आभूषित थिइस्।तेरा मणिघरहरू सुनले मोहोरिएका थिए, तँ सृजेको दिनमा नै ती तयार पारिएका थिए। १४ अभिभावक करूब हुनलाई तँ अभिषेक गरिएको थिइस्, किनकि त्‍यसरी नै मैले तँलाई नियुक्त गरेको थिएँ। परमेश्‍वरको पवित्र पर्वतमा तँ थिइस्। अग्‍निमय पत्‍थरहरूका बीचमा तँ हिँड् थिस्।" इजकिएल २८:१३-१४। 

ती सबै विवरणमा लुशिफरको सुरुको चरित्रको निर्णायक वर्णन इजकिएल २८:१५मा पाइन्छ।यसमा लेखिएकोछ, "तँ सृजिएको दिनदेखि तँमा अधर्म फेला नपरेको दिनसम्‍म, तेरो चाल-ढङ्गमा तँ दोषरहित वा सिद्ध थिइस्।" सिद्धको अर्थ निर्दोषमात्र नभएर सबै गुणहरूले सम्पन्न र पूर्ण भएको भन्ने अर्थ पनि लाग्छ। त्यसकारण, उसको सिद्धतामा खराब गर्ने वा गल्ती गर्ने क्षमता पनि समावेश भएको थियो। यान्त्रिक स्वर्गदूत नभएको कारणले लुशिफर नैतिक जीव थियो र स्वविवेक वा आत्मनिर्णयको स्वतन्त्रताले सजिएको थियो। परमप्रभुको राज्यमा सिद्ध जीवमा हुने गुणहरूमा आत्मनिर्णय पनि एक हो।

वास्तविकरूपमा भन्ने हो भने लुशिफर सिद्ध र दोषरहित सृष्टि गरिएको थियो। उसलाई स्वतन्त्ररूपमा रोज्ने खुबी थियो। त्यो खुबी आफ्नो र सबैको हितलाई प्रयोग गरिनुपर्थ्यो। तर उसले स्वविवेक वा आत्मनिर्णयको स्वतन्त्रतालाई दुरुपयोग गर्‍यो र ऊ भ्रष्ट भयो। आफ्नो भाऊ खोज्ने बानि वा आफू को हो सो विर्सेर अहिलेको भन्दा उसले उच्च स्थान र अधिकार खोजेको थियो।

परमप्रभुले उसलाई सृष्टि गरेर सम्मान गर्नुभएकोप्रति ऊ संतुष्ट भएन। त्यसको फलस्वरूप, परमप्रभुप्रति आभारित हुन र उहाँलाई धन्यवाद दिने स्वभाव उसबाट गायब भयो। उसले आफ्नो क्षमता र योग्यताभन्दा ठूलो मान, सम्मान, ओहोदा र भाऊ खोज्यो। सिद्ध जगतमा भएको सिद्ध स्वर्गदूतमा यो खराब तत्व कसरी पस्यो सोलाई बाइबलले रहस्य भनेर किटान गरिएको छ।

"पाप रहस्यमय छ र कसैले यसको व्याख्या गर्न सक्दैन। पाप र खराब तत्वको अस्तित्व वा विद्यमान हुनुको कुनै कारणनै छैन। यदि पापको बारेमा अनेकौँ अड्कल गरेर व्याख्या गर्न खोजियो भने त्यसको कारण दिन खोजिन्छ र पापलाई सफाइ दिन वा उसको औचित्य ठिक हो भनेर साबित गर्न खोजिन्छ। सिद्ध, निर्मल र दोषरहिन जगतमा पाप देखा पर्‍यो, तर पाप गर्ने कुनै बहाना थिएन भनेर बाइबलमा देखाएको छ।"-एलेन जी. ह्वाइट, द ट्रुथ अबाउट आन्जलस्, पृ. ३०बाट रूपान्तरित।

`१ थेस्सोलिनिकी ५:१८मा पावलले भन्छन्, "सबै परिस्‍थितिमा धन्‍यवाद देओ, किनकि ख्रीष्‍ट येशूमा तिमीहरूका लागि परमेश्‍वरको इच्‍छा यही हो।" जब दु:खकष्ट र परिक्षाहरू आउँछ जसरी पावललाई अनगिन्तियौ आएका थिए तर हामीमा उब्जिने कुनै पनि बैगुनी र आत्मदया वा स्वसहानुभूतिको भावनालाई जित्‍न पावलका वचनले कसरी सघाउँछ?`