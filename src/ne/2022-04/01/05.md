---
title:  अहंकार र घमण्डको मोल
date:   28/09/2022
---

बाइबलमा दुई प्रमुख विषयहरूको बीचमा प्रतिस्पर्धा गरिरहेको हामी पाउँछौँ। एउटाचाहीँ सालेम, सियोन पहाड, इस्राएलमा भएको भौगोलिक यरुशलेम र नयाँ यरुशलेम जसले परमप्रभुको राज्यको प्रतिनिधित्व गर्दछ। अर्को मूख्य विषयबस्तु बाबेल र बेबिलोन हो जुन सैतानको नक्‍कली वा जाली कार्यक्षेत्र। धेरै पल्ट परमप्रभुले उहाँका जनहरूलाई जीवित, सृष्टिकर्ता, सनातन परमप्रभुलाई नमान्ने सत्य धर्महिन बेबिलोनबाट निस्केर उहाँले प्रतिज्ञा गर्नुभएको देशमा आएर उहाँको सेवा गरुन् भनेर आह्वान गर्नुभएको थियो।

उदाहरणमा अब्राम (जसलाई पछि अब्राहम भनेर कहलाइयो) मूर्तिपूजा गर्ने कल्दीको अर वा उरबाट  निस्केर कनानमा जान परमप्रभुले अर्‍हाउनुभएको थियो (उत्पत्ति ११:३१-१२:९)। (अहिले यो क्षेत्र इराकमा छ)। धेरै समयको निर्वासनपछि यहूदीहरू बेबिलोनबाट (आधुनिक इराक) यरुशलेममा फर्केका थिए (एज्रा २)। र प्रकाशको पुस्तकमा, परमप्रभुका जनहरूलाई युगको अन्तको बेबिलोन (प्रकाश १४:४)बाट निस्केर उहाँमा गाँसिरएर बस्न आह्वान गरिएकोछ। अनि उहाँसँगै सियोन पहाड र नयाँ यरुशलेममा तिनीहरू रहेनछन् (प्रकाश १४:१, प्रकाश २१:१-३, १०)।

`स्वर्गकै वातावरणमा रहेको लुशिफरको घमण्ड, आफ्नो भाऊ खोज्ने प्रवृत्ति र अहँकारले गर्दा जगत र पृथ्वीलाई लामो समयसम्म कसरी असर पार्‍यो? हेर्नुहोस् यशैया १४:१२-१५।`

बाइबलमा, बेबिलोन सहर परमप्रभु  र उहाँको राज्यको सिधै विपक्ष वा विरोधी शक्ति भनेर औँल्याइएको छ; र बेबिलोनको राजा (नेबुकद्‍नेजारलाई पनि विशेष इङ्गित गरिएकोछ) घमण्ड, अहङ्कारी, अरूलाई दमन गर्ने र अभिमानीको प्रतिक हुन गएको छ। राजा नेबुकद्‍नेजारलाई ठूलो मूर्तिद्वारा बेबिलोन साम्राज्य केवल सुनको टाउकोमात्र हो र उनको पछि आउने साम्राज्यहरू कमसलका हुन्छन् भनेर परमप्रभुले प्रकट गर्नुभएको थियो। परमप्रभुको प्रकटीकरणलाई चुनौति दिएर राजाले पूरै सुनको मूर्ति बनाए। उनको साम्राज्य सधैँभरि रहन्छ भनेर उनले दावी गरे। त्यस मूर्तिलाई सारा जनसमूहले ढोग्न पनि उनले आदेश दिएका थिए ( दानिएल ३)। टायरको राजाको मामिलामा (इजकिएल २८:१२-१९) जस्तै बेबिलोनको राजापनि लुशिफरको प्रतिक हुन पुगेको थियो।

अभिमानी, हठी, निरङ्कुस, क्रुर र दमनकारी बेबिलोनको राजाको पतनको बारेमा यशैया १४:३-११मा लेखिएको छ। अनि, यशैया १४:१२-१४मा यशैया संसारको ऐतिहासिक क्षेत्रबाट स्वर्गको दरवारतिर ध्यान दिन्छ। त्यही खालको अभिमानी, हठी, निरङ्कुस, क्रुर र दमनकारी स्वभाव लुशिफरको दिमागमा चढ्दा उसको पतन भएको थियो। लुशिफर स्वर्गका सारा जीवहरू भन्दा उच्चमा आफ्नो सिंहासन स्थापना गर्ने र आफूलाई परमप्रभु जस्तै बनाउने (यशैया १४:४) सेखी गरेको थियो। स्वर्गमा यो नयाँ र दुश्मनी वातावरणको सुरुवाट थियो। परमप्रभुको सर्वहित खोज्ने प्रेम र सहयोगलाई लुशिफरको स्वार्थपना र प्रतिस्पर्धा गर्ने मनस्थितिले चुनौति दिएको थियो। आफू को हो त्यस्तै स्वभाव परमप्रभुको हो भनेर शत्रुले आरोप लगाउन दुस्साहस गरेको थियो। अरू स्वर्गदूतहरूको सामु उसले उसको त्यस झुटो आरोपलाई फैलाएको थियो। यस जगतमा खराब, पाप र दुष्टताको रहस्यमय सुरुवात सैतानको आफ्नो निर्णयको कारणले भएको थियो।

`कतिपय समयमा हामी आफ्ना पद र उपलब्धीहरूले घमण्ड र धाक लगाउन सजिलो हुन्छ। येशूको क्रूस हाम्रो सामनु राख्दा त्यस खालको सैतानिक प्रवत्तिबाट हामी कसरी जोगिन सक्छौँ?`