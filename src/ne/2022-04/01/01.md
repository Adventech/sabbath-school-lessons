---
title:  सिद्ध, दोषरहित र पूर्णता पाएको जगतमा विद्रोह
date:   24/09/2022
---

### यस अध्यायका मूल पदहरू
१ यूहन्ना ४:८, १६, यूहन्ना ४:७-१६, इजकिएल २८:१२-१९, यशैया १४:१२-१५ र प्रकाश १२।

> <p>यस अध्यायको मूल सार पद</p>
> "ए बिहानको तारा, प्रभातको पुत्र, तँ स्‍वर्गबाट कसरी खसेको छस्! तैले जाति-जातिहरूलाई होच्‍यायौ, तर तँ कसरी तल पृथ्वीमा खसालिइस्।" यशैया १४:१२ (रूपान्तरित)। 

धेरै बुद्धिजीवी, चिन्तक, दार्शनिक एवं धर्महरूले दुष्ट, पाप, खराब तत्वहरूको उत्पत्तिको बारेमा तर्क र व्याख्या गर्न प्रयास गर्दछन्। खराबको अस्तित्व सधैँ छ किन कि खराब भएन भने असलको सराहना गर्न सक्दैन भनेर कतिपय ती बुद्धिजीवीहरूले तर्क गर्दछन्। संसार सिद्ध सृष्टि भएको हो तर जसोतसो खराब आफै उत्पन्न भयो भनेर कतिले भन्छन्। उदाहरणमा, ग्रीकको काल्पनिक वा पौराणिक कथामा देवताहरूले सृष्टि गरेका पहिला स्त्री पान्डोरालाई ती देवताहरूले एउटा  सुन्दर बट्टा दिएको थियो। तर त्यस बट्टा नखोल्न उनलाई आदेश दिएको थियो। तर एक दिन उनले आफ्नो उत्सुकता थाम्नै सकेन, र उनले त्यो बट्टा खोलिन्। तब त्यहाँबाट खराब, कष्ट, बिमार, रोगव्याधीहरू निस्किए। त्यहाँबाट सारा संसारमा दुष्ट र खराब तत्वहरू उडेर गए। तर त्यस बट्टामा भएका दुष्टता पा खराब तत्वहरू त्यहाँ कसरी लुक्न पुगे भनेर भनिएको छैन्। 

ती तर्क र काल्पनिक पुराणहरूको बिपरित हाम्रो प्रेमिलो परमप्रभु  सर्वशक्तिमान हुनुहुन्छ (१ इतिहास २९:१०,११) र सिद्ध (मत्ती ५:४८) हुनुहुन्छ भनेर बाइबलले सिकाउँदछ। त्यसकारण उहाँले जे गर्नुहुन्छ त्यो सिद्ध हुनुपर्दछ (व्यवस्था ३२:४)। त्यसको अर्थ उहाँले सृष्टि गर्नुभएको हाम्रो पृथ्वी पनि सिद्ध नै थियो। तर यस सिद्ध, दोषरहित वा कुनै खोट नभएको पृथ्वीमा पाप र खराब कसरी देखा परे त? उत्पत्ति ३ को अनुसार आदम र हव्वाको पतनले पाप, दुष्टता, खराब र मृत्यु यस संसारमा आए।

तर त्यस जवाफले अर्को प्रश्‍न पनि खडा गराउँछ। मानिसको पतन हुनुभन्दा अघि नै खराबको अस्तित्व थियो। यो खराब "सर्प"मा प्रकट भयो, जसले हव्वालाई छल गर्‍यो (उत्पत्ति ३:१-५)। त्यसकारण मानव पतन हुनुभन्दा अगाडितिर हामी फर्कनुपर्दछ जहाँ खराबको स्रोत वा उत्पत्तिको बारेमा व्याख्या गर्दछ, जसको फलस्वरूप त्यस खराब तत्वले हाम्रो अस्तित्वमाथि शासन गरेको छ र बराबर हामीलाई दयनीय अवस्थामा होमिदिन्छ।