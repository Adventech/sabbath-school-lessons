---
title:  अविश्‍वासको फैलावट
date:   29/09/2022
---

`स्वर्गमै सुरु भएको विद्रोह पृथ्वीमा फैलियो भनेर सिकाउने प्रकाश १२ अध्याय हेर्नुहोस्`

लुशिफरको पतन केवल वैचारिक भिडन्तमात्र वा दिमागहरूको टक्‍करमात्र थिएन। यो कुनै वाद वा दर्शनको वाक भिडन्तमात्र थिएन। प्रकाश १२ले हामीलाई बताउँदछ कि स्वर्गमै ठूलो भौतिक युद्ध भयो। त्यस महायुद्धमा लुशिफर र उसका स्वर्गदूतहरू एकातिर थिए भने येशू उहाँका स्वर्गदूतहरू एकातिर थिए। यो कुनै पौराणिककथामा रचिएको महायुद्ध थिएन। लुशिफरले नै वास्तविक युद्धको नेतृत्व गरेको थियो। लुशिफरलाई प्रकाश १२मा "ठूलो अजिङ्गर वा ड्रागन," "पुरानो सर्प," दियाबलस वा सैतान," (नेपाली शब्दकोशमा दानव) र "भाइहरूलाई दोष लगाउने" भनेर सम्बोधन गरिएको छ (प्रकाश १२:९,१०) भने, ख्रीष्टलाई "मिखाएल" (प्रकाश १२:७) जसको अर्थ "परमप्रभु जस्तै हुनुहुन्छ" हो।

यहूदा ९को अनुसार येशूलाई प्रधान स्वर्गदूत भनिएको छ। कतिले उहाँमात्र स्वर्गदूत जीव हुनुहुन्छ भनेर ठान्दछन्। दानिएलले देखेका विभिन्न मूख्य दर्शनहरूमा ख्रीष्टलाई मूख्य बनाएर टुँग्याइएको छ साथै विभिन्न नाउँले उहाँलाई सम्बोधन गरिएको छ: आकाशबाट आएको कुनै हातहरूले नखोपेको चट्टानले ढालेर उहाँको अनन्त राज्य स्थापना गरिएको चट्टान (दानिएल २:३४,४५), मानिसको पुत्र (दानिएल ७:१३), पवित्र जनहरूका सेना र राजकुमारहरूको राजकुमार (दानिएल ८:१०,२५) र मिखाएल महान् राजकुमार (दानिएल १२:११)। वास्तविकरूपमा परमप्रभुको स्वर्गदूत भनेर सम्बोधन गरिँदा परमप्रभु आफै हुनुहुन्छ (प्रस्थान ३:१-६, प्रेरित ७:३०-३३ आदि), त्यसकारण मिखाएल त्यही ईश्‍वरीय व्यक्ति हुनुहुन्छ जो ख्रीष्ट आफै।

प्रकाश १२ले निरन्तररूमा चलिरहेको महान् युद्ध वा महान् विवादीय युद्धको समुच्चरूपमा चित्रण यसरी चित्रण गरिएकोछ, (१) लुशिफर र एक तिहाइ स्वर्गदूतहरूको युद्ध वा विद्रोहको सुरु (२) क्रूसमा येशूले बिजय प्राप्‍त गर्नुभएर त्यो युद्धको निर्णायक अन्त्य र (३) परमप्रभुका अन्तको समयमा रहने जनहरूको विरुद्धमा छेडिरहने युद्धको अझै निरन्तरता।

महान् विवादको सुरुको बारेमा आफ्नो मनतव्य व्यक्त गर्दै दिदीमाँ एलेनले यसरी व्याख्या गर्नुभएको छ, "महान् सदाशय र दया देखाउनुभएर परमप्रभुले लुशिफरको खराब नियतलाई सहनुभएको थियो। जब असंतुष्टि स्वभावलाई उसको दिमागमा खेलाइरहँदा उसको उच्च ओहोदाबाट उसलाई तुरन्तै झारिएको थिएन। परमप्रभुका बफादारी स्वर्गदूतहरूको बीचमा आफ्नो झुटा दावीहरू प्रस्तुत गर्दासम्म प्रभुले उसको तुरन्तै कार्वाही गर्नुभएन। धेरै समयसम्म उसको पदलाई स्वर्गमा स्थापित नै गरिएको थियो। पश्‍चाताप र प्रभुमा समर्पित हुने शर्तमा उसलाई बारम्बार क्षमा उपलब्ध गराएको थियो।"- द ग्रेट कन्त्रभर्सी, पृ. ४९५, ४९६बाट रूपान्तरित।

स्वर्गमा त्यो युद्ध कतिसम्म चलिरह्यो त्यो हामीलाई थाहा छैन। तर युद्धको तिब्रता र समयको ख्याल भन्दा पनि यो ठूलो द्वन्द्वको महत्त्ववपूर्ण पक्ष त सैतान र उसका स्वर्गदूतहरू "हारे, र यिनीहरूका निम्‍ति स्‍वर्गमा कुनै ठाउँ रहेन" (प्रकाश १२:८, लूका १०:१८मा पनि यसको पुष्टि गरिएकोछ)। तर हाम्रो निम्ति ठूलो समस्या त तिनीहरू यस पृथ्वीमा आए  र युगको अन्तसम्म तिनीहरूसँग युद्ध गर्न हामीलाई वाध्य पारिएको छ।

`यस पृथ्वीमा त्यो युद्ध कसरी छेडिरहेको छ भन्ने वास्तविक प्रमाण तपाईँले कसरी देखिरहनुभएको छ? यस युद्धमा हाम्रो शत्रुलाई माथ गर्न हामीमा केमात्र आशा छ?`