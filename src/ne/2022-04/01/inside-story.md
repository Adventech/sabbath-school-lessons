---
title:  कथा १
date:   30/09/2022
---

**आशा खोज्दै**

_क्रिष्टी, न्युजिलान्ड_

एशियामा कुनै धार्मिक वातावरण नभएको घरमा क्रिस्टी हुर्केकी थिइन्। जब उनी तरुनी भइन् उनले यो प्रश्‍न सोध्न थालिन्, "यस जीवनको अर्थ के छ?" यदि मानिसको जीवन केवल एउटामात्र छ भने खानु, पिउनु र मनमोजी गर्नु, त्यो नै जीवनको उत्तम अर्थ हो भनेर उनले सोचेकी थिइन्। तर यो जीवन पनि उनको निम्ति अर्थहिन साबित भइरहेको थियो।

एउटा गर्मीको मौसममा अङ्ग्रेजी भाषा सिकाउने स्कूलमा उनी भर्ना भइन्। त्यस स्कूलको शिक्षक अमेरिकाबाट आएका थिए। उनी ईश्‍वरीय विज्ञानमा पिएच डी गरेका थिए। क्लासको सुरुमै उनले आफूलाई परमेश्‍वरले कार दुर्घट्नाबाट कसरी बचाउनुभयो भनेर गवाही सुनाए। दुर्घटनामा उनको कार नराम्रोसँग क्षती भएको थियो। तर त्यसबेला उनलाई केही ठुलो कचौराले छोपेको जस्तो अनुभव भएको थियो र दुर्घटनाबाट केही चोट नभइ आफू बचेको सुनाए। त्यस आश्‍चर्यलाग्दो कथा सुनेर क्रिस्टी धेरै प्रभावित भइन्। क्लास सकेपछि घरमा गएर आफ्ना बाबु आमालाई त्यो कथा सुनाइन्। त्यसबेला उनको दिमागमा परमेश्‍वरको बारेमा बिउ रोपिएको थियो।

दश वर्षपछि, जब उनी क्यानाडामा छुट्टीको बेलामा गइन् त्यसबेलमा उनले परमेश्‍वरको बारेमा फेरि सोचिन्। उनी भ्यानकुभरको होटेलमा बसेकी थिइन्। उनको होटेलनिर एउटा चर्च थियो। त्यस चर्चको ढोकामा एक जना मानिस ठूलो अक्षरले लेखेको कागतमा हातबाट देखाउँदै थियो, "घर फर्किनुहोस्।" अपरान्हमा, जब उनी चर्च भएर फर्किन्दै थिइन् त्यही मानिसले त्यो छापा हातबाट देखाउँदै थियो, "घर फर्किनुहोस्।" हुरीबतास चलिरहेको थियो, तर त्यसको बावजुदपनि त्यस मानिसले सुरो भएर त्यो छापा किन देखाइरहेको उनले छक्‍क परेर सोचिन्। उनको दिमागमा त्यस मानिस महिनौँसम्म चलबल गरिरह्‍यो। आखिरमा इसाई विश्‍वासहरूमा केही न केही विशेष कुरो होला भनेर उनको मनमा गड्यो।

घर फर्केपछि क्रिस्टीले मास्टर पढ्न विश्‍वविद्यालयमा भर्ना भइन्। जब कक्षामा उनको शिक्षकले आत्मिक पुस्तक उनलाई र उनका साथीहरूलाई उपहारको रूपमा दिँदा उनी छक्‍क परिन्। त्यस पुस्तकप्रति उनी प्रभावित भएकी थिइन् किनकि त्यस पुस्तकमा उनले सोधेकी जीवनको केही अर्थको बारेमा जवाफ लेखिएको थियो। उनले शिक्षकलाई इमेलबाट धन्यवादको पत्र लेखिन् र उनले येशूको बारेमा अझ जानकारी लिन चाहेकी लेखिन्। त्यस शिक्षकले अर्को शिक्षिकालाई उनलाई चिनाइ दिए। उनले आफ्नो घरमा हरेक हप्‍ता आराधना कार्यक्रम गर्थिन्। समूहले क्रिस्टीलाई माया गरेको र आफ्नो समूहमा हुलेको महसुस गरिन्। उनले दिनदिनै बाइबल पढ्न थालिन्। पछि, उनले आफ्नो हृदयलाई परमेश्‍वरमा सुम्पिन्।

क्रिस्टीले धेरै चर्चहरूमा गइन् र चर्चका कार्यक्रमहरूमा भाग लिइन्, तर परमेश्‍वरसँगको उनको सम्बन्ध केही न केही ठिक नभएको  उनले महसुस गरिन्।

दुई वर्षपछि जब उनी न्यु जिलान्डमा गएकी थिइन् तब उनले होप च्यानल टेलिभिजन कार्यक्रम हेरिन्। घर फर्केपछि उनले अलाइनमा होप साबथस्कूल कार्यक्रम युट्युबमा भएको उनले भेट्टाइन्।

उनले होप साबथ स्कूल कार्यक्रम हेर्न थालिन् र त्यसलाई रोक्न सकिनन्। होप च्यानल साबथ स्कूल कार्यक्रम उनको दिनमा अत्यन्तै खुशियाली समय भएको थियो। उनले केही महिनाभित्र त्यो होप च्यानलको तीन वर्षको कार्यक्रम हेरिन्। अनललाइनमा भएको सबै साबथ स्कूल कार्यक्रम उनले हेरिन्। होप च्यानलमा देखाइएका कक्षाका सहभागीहरूले गर्दा उनले कतिपय विषयहरू बुझ्न सकेका थिए। तिनीहरूका हँसिलो  मुहारहरू उनलाई सार्‍है मन परेको थियो।

जब उनले त्यस होप च्यानल कार्यक्रम हेरिन् तब उनले परमेश्‍वरको बारेमा स्पष्ट चित्रण थाहा पाइन्। परमेश्‍वर दयाले भरपूर्ण हुनुहुन्छ, उहाँले मानिसहरूलाई आफूतिर फर्कोस् र उद्धार पाऔस् भन्ने उहाँ चाहनुहुन्छ, र उहाँ जहिले पनि क्षमा दिन तत्पर हुनुहुन्छ भन्ने सन्देश सिकिन्। पहिलो पल्ट उनी परमेश्‍वरसँगको सम्बन्ध राम्रो  भएको उनले महसुस गरिन्। उनी सेभेन्थ-डे एडभेन्टिस्ट चर्चमा सरिक हुन निर्णय गरिन् र बप्‍तिस्मा लिने पनि निर्णय गरिन्।

"मेरो आत्मिक जीवनको उत्थानको निम्ति मेरो जीवनमा होप च्यानल कार्यक्रम आउन दिनुभएकोमा धन्यवाद छ। अब म मेरो जीवन येशूलाई दिन तयार छु र म परमेश्‍वरको महिमाको निम्ति जिउन चाहन्छ। यही नै मेरो जीवनको अर्थ हो।"

_-आन्द्र्यु मेकचेस्नी।_