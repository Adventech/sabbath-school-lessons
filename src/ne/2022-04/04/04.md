---
title:  "पृथ्वीको गहिर्‍याइबाट"
date:   18/10/2022
---

`भजन ७१ पढ्नुहोस्। उनलाई पृथ्वीको गहिर्‍याइबाट निकालिदिनुहोस् ( भजन ७१: २०) भनेर भजनका लेखेकले भनेको अर्थ के हो?`

भजन ४९मा पुनरुत्थानको बारेमा मनै छुने आशा व्यक्त गरिएको हामीले पढ्यौँ। त्यसको विपरित केवल धन सम्पत्तिमात्र थुपार्ने र त्यसमाथि भरोसा राख्‍नेको अन्तिम गति के हुनेछ भनेरपनि हामी पढ्यौँ। भजन ७१मा दाउदले परमप्रभुबाट सुरक्षा र आशालाई खोज्दछन् जब उनका शत्रुहरूले उनलाई घेर्दछन् र दोष लगाउने झुटा आरोपीहरूले उनलाई परमप्रभुले त्याग्नुभयो भनेर उनको मनस्थितिलाई पछार्न खोज्दछन् (भजन ७१:१०,११)।

त्यस विषम र पीडादायक परिस्थितिमा दाउदले विगतको समयमा परमप्रभुले कसरी सहयोग र स्याहार गर्नुभयो भनेर यदा गर्छन् र त्यसबाट उनले सान्त्वना पाउँदछन्। पहिले त, परमप्रभुले उनलाई जन्मैदेखि रखावाली गर्नुभएको थियो साथृ आमाको गर्भबाट नै उनलाई सुरक्षितपूर्वक निकालिएको थियो भनेर उनले महसुस गर्दछन् ( भजन ७१:६)। अनि युवाअवस्थादेखि नै परमप्रभुले उनलाई शिक्षादीक्षा दिनुभएको थियो भनेर स्वीकार्दछन् (भजन ७१:१७)।

परमप्रभु उनको चट्टान र किल्ला हुनुभएकोले यो पुकार उहाँसँग गर्दछन्, "मेरो रक्षाको लागि बलियो गढी र दरिलो आश्रय बन्‍नुहोस्, तपाईं मेरो शरणस्‍थान र ढाल हुनुहुन्‍छ।" भजनसंग्रह ७१:३। "अब बुढेस-कालमा मलाई इन्‍कार नगर्नुहोस्, म कमजोर भएको छु, मलाई नत्‍याग्‍नुहोस्।" भजनसंग्रह ७१:९। "हे परमेश्‍वर! यति टाढा नहुनुहोस्! हे मेरा परमेश्‍वर! मलाई मद्दत गर्न चाँडै आउनुहोस्।" भजनसंग्रह ७१:१२। अनि दाउदले यो थप्दछन्, "तपाईंले मकहाँ दु:ख-कष्‍ट पठाउनुभयो,  तर मेरो बल फेरि नयाँ गरी फर्काइदिनुहुनेछ, मलाई पृथ्वीको गहिर्‍याइबाट निकाल्नुहुनेछ"। भजन ७१:२० (कुनै कुनै नेपाली बाइबलमा "मृत्युदेखि जोगाउनुहुनेछ" भनेर अनुवाद गरिएकोछ-अनुवादक)।

चाहे "मृत्युबाट जोगाइ राख्‍नुहोस्" भन्ने गरिएको कथन होस् वा "पृथ्वीको गहिर्‍याइबाट मलाई निकालिदिनुहोस्" भन्ने कथन होस्, यसले अझरसरूपमा भविष्यमा हुने लेखकको भौतिकरूपमै पुनरुत्थान हुने कुरालाई विश्‍वास गरेका थिए भनेर आभास् पाइन्छ। तर जुन परिवेशमा त्यो व्यक्त गरेका थिए त्यस परिवेशलाई हेर्दा भजनका लेखकको मनस्थिति अत्यन्तै नाजुक र उदासिन अवस्थामा थिए मानौँ पृथ्वीले उनलाई निलिरहेकोछ (भजन ८८:६ र भजन १३०:१सँग तुलना गर्नुहोस्)। त्यसकारण त्यो भावना "विशेष गरेर आफ्नो वर्तमान भयाभव स्थितिलाई चित्रण गरेका थिए, तर उनको भौतिक पुनरुत्थान हुनेछ भन्ने आभास् पनि दिइन्छ।"-आन्ड्रुयस स्टडी बाइबल नोट अन भजन ७१:२०, पृ. ७२६बाट रूपान्तरित।

अन्तमा आएर हामीले यो महत्त्वपूर्ण कुरो अङ्गाल्नु जरुरी छ कि जुनसुकै परिस्थितिमा हामी भएतापनि परमप्रभु सधैँ नजिक हुनुहुन्छ, उहाँले हामीलाई वास्ता गर्नुहुन्छ र आखिरमा हाम्रो आशा यस संसारमा होइन तर आउनेवाला अनन्त जीवनमा छ। यो अनन्त जीवनको सुरु जब येशू फर्केर आउनुहुनेछ र हामी सबैलाई उहाँले पुनरुत्थान गर्नुहुनेछ।

`हाम्रो जीवनको यात्रामा हामी सबैलाई कुनै न कुनै भयानक क्षणहरूको अनुभव गरेका छौँ र उदासिन पनि भएका छौँ। विगत समयमा परमप्रभु तपाईँसँग कसरी रहनुभयो त्यसलाई सोच्दा भविष्यमा पनि तपाईँसँग हुनुहुनेछ भन्दै उहाँमा विश्‍वास र भरोसा राख्‍दै तपाईँ कसरी अघि बढ्न सक्नुहुन्छ? कहिलेकाहीँ परमप्रभु तपाईँबाट टाढा हुनुभएको अनुभव होला, तर वास्तविकरूपमा उहाँ तपाईँकै नजिक हुनुहुन्छ भन्ने कुरामा आश्‍वासित हुनुहोस्।`