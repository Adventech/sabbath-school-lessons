---
title:  कथा ४
date:   21/10/2022
---

**डकैतीमा परेको र आशिषित भएको**

_रिचार्ड, न्यु जिलान्ड_

८१ वर्षको रिचार्ड न्यु जिलान्डको सेभेन्थ-डे एडभेन्टिस्ट चर्चमा भर्खर सरिक भएका थिए। एक दिन उनको घरमा चोरहरू पसेर उनलाई लुटेका थिए। तर उनको घरमा डकैती गर्दा उनको विश्‍वास झन बढेकोमात्र होइन चोरहरूलाई येशूको बारेमा सुनाउने अवसर पनि उनलाई मिलेको थियो।

न्यु जिलान्डको उत्तरमा रहेको ह्वानजरेइ सहरमा रिचार्डको घर छ। एक रात उनको घर तीन जना युवाहरूले फोडे। रिचार्ड मस्तसँग निन्द्रामा थिए जब एक जना चोर उनी सुतेको कोठाको झ्यालबाट भित्र पसे र अरूहरूको निम्ति अगाडिको ढोका खोलिदियो। प्रायजसो रिचार्ड सुत्‍नेबेलामा अलिकती केही आवाज आयोकि उठ्थे, तर त्यसबेला उनी मस्तसँग सुतिरहेका थिए। दुई जना १६ वर्ष र एक जना १४ वर्षको केटाहरूले उनको घर लुटदा पनि उनलाई थाहा थिएन।

अनि बाथरुम जान उनी उठे। केटाहरूले उनलाई वास्ता गरेन। उनी बाथरुमबाट आफ्नो औछ्यानमा फेरि फर्केर सुते। उनले तिनीहरूलाई देखेको थिएन। केटाहरूले उनको गराजमा रहेको कार हाँकेर लगे। रातमा कारको टायरले आवाज निकाल्दै डगुराए। तर छिमेकीले त्यो आवाज सुन्यो, अनि रिचार्डको ढोकामा ढकाउन पुग्यो। उसले धेरै ढकढकाएपछि रिचार्ड व्युँझिए। हतास निराश हुनुको सट्टा आफ्नो गराज खाली भएकोमा उनलाई राहतको महसुस भयो। उनलाई केही हानी नभएकोले परमेश्‍वरले सुरक्षा गर्नुभएकोमा उनी खुशी थिए।

बीस मिनेट पछि उनको घरमा पुलिसहरू आए। तिनीहरूले रिचार्डलाई कार फर्काए त्यसभित्र कारका साँचोहरू थिए। अनि कुकुरहरूको सहयोगले ती केटाहरूको घरमा ती पुलिसहरू गए। तिनीहरूको घर केवल २ किलोमिटरमात्र टाढा थियो। रिचार्डको चोरिएको सामान पुलिसहरूले फर्काइ दिए। इलेक्ट्रोनिक टाबलेट, बिजुलीबाट चल्ने रेजर र पैसाको वालेट उनलाई दिए। तर यो त कथाको अन्त्य होइन।

केटाहरूलाई सजायँ दिन रिचार्ड तिनीहरूको घरमा तीन पल्ट गए। तिनीहरूको पृष्ठभूमि थाहा पाएर रिचार्ड छक्‍क परेका थिए। तिनीहरूका बाबुआमाहरू सुसमाचारीय कार्यक्रममा सरिक भएका थिएन। तिनीहरू बज्यै र काकीहरूको घरमा बस्दथे। जब केटाहरूले अलिकती पनि अभिमान नदेखाएर रिचार्डसँग माफी मागे उनको मन छोएको थियो।

"यो तिमीहरूको पहिलो डकैती हो।  तिमीहरूले जे गर्‍यो त्यो मलाई मन परेको छैन। तर तिमीहरूको बिरुद्धमा म केही गर्न चाहन्न। म तिमीहरूलाई माफ दिन्छु। म आशा गर्छु किन तिमीहरूले फेरि त्यसो नगरोस्। तिमीहरूले पाठ सिक्यौ होला। तिमीहरूबाट क्षतीपूर्ति मलाई चाहन्न," रिचार्डले केटाहरूलाई सुनाए। 

तर केटाहरूले आफूहरूले गरेको गल्तीलाई सच्याउन चाहेका थिए। एक जना केटाले रिचार्डको बाटो सफा गरिदियो। रिचार्डको लागि केक बनाएर दियो। अर्को दिन पुलिस अफिसरले एउटा खाममा ३६० डलर जतिको पैसा लिएर आयो।

"मलाई सोधभर्ना चाहिँदैन," पुलिस अफिसरलाई रिचार्डले भने। तर त्यो पैसा त्यस केटाबाट हो जसले उनलाई र उनको बाजेलाई अङ्गालो मारेका थियो। यो उसको कोहा वा उपहार हो। यो न्यु जिलान्डको मोरी जातिको चलन अनुसार थियो।

रिचार्डले त्यस केटाको बाजेलाई लामो पत्र लेखे। असल बाजे भएकोले उनले धन्यवाद दिएका थिए।

रिचार्डको  तीन पल्टको भेटमा ती केटाहरू अब दु:ख नदिने भएका थिए। पुलिसले तिनीहरूको नाउँ अपराधीहरूको नाउँबाट मेटाए।

रिचार्ड टिकपुङ्गा एडभेन्टिस्ट चर्चमा उनको घर फोर्नुभन्दा केही दिन अघिमात्र सरिक भएका थिए। यो लफडाले उनको विश्‍वास बढायो भनेर चर्चमा उनले सुनाए।

जब उनको घरमा चोरी भयो तब उनले चोरहरूलाई नदेख्‍नु उनको निम्ति अचम्मको काम थियो। उनको मुटु कमजोर थियो। दुई वर्ष अघिमात्र उनलाई हृदयघात भएको थियो।

"प्रायजसो अलकति खिटिक्‍क भयो कि म ब्युँझिन्थेँ। ८० वर्षको उमेरदेखिमा म एक्लै भएकोले रातमा के हुन्थ्यो त्यसप्रति म चनाखो हुन्थेँ। त्यस दिन मलाई परमेश्‍वरको महिमा, प्रेम र कोमलताले छोपेको थियो भन्ने कुरामा म विवाद गर्न चाहन्न। त्यस रात यदि मैले ती केटाहरूलाई देखेको भए म हृदयघात भएर मर्थेँ," उनले सुनाए।

उनले ती केटाहरूसँग हेमचेम गर्न र उत्साह दिन पाएकोमा आफू आशिषित भएकोपनि उनले भने।

"अचम्म तरिकाले परमेश्‍वरको निगाहा ममाथि भएकोले त्यसबेलादेखि म इसाई कदममा अत्यन्तै खुशी भएर हिँडिरहेको छु," उनले बताए।

_-मेरी एलेन हाक्‍को_