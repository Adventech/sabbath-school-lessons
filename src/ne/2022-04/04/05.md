---
title:  "तिम्रा मरेकाहरू जिउनेछनेछन्"
date:   19/10/2022
---

`देहायका पदहरू पढ्नुहोस्। सधैँको निम्ति नाश हुने र अनन्त जीवन पाउनेहरूको बीच के ठूलो अन्तर छ? यशैया २६:१४,१९ र मलाकी ४:१-३।`

परमप्रभुको महान् गौरव र हाम्रा मानवीय कमजोर र दुर्वलताको बीचमा भएको मूख्य अन्तरलाई यशैयाको पुस्तकले प्रस्तुत गर्दछ (यशैया ४०ले यस मामिलामा विस्तृतरूपमा वाख्या गर्दछ)। हामी घाँस जस्तै सुकेर जान्छौँ र फूल जस्तो ओइलाउँछौँ, तर परमप्रभुको वचन सधैँभरि रहन्छ (यशैया ४०:६-८)। हामी पापी, कमजोर,दुर्वल, दुष्ट र खराब भएतापनि परमप्रभुको उद्धार गर्ने अनुग्रह सबै मानव जातिको निम्ति उपलब्ध छ।  यसमा कुनै जाति, वर्ण, राष्ट्र, नर वा नारी भन्ने भेद छैन। बाइबलमा उपलब्ध गराएको मुक्ति केवल इस्राएलीहरूको निम्तिमात्र होइन तर अयहूदी वा समस्त मानव जातिको निम्ति हो, जसले उहाँको करारालाई अङ्गाल्छन् र उहाँको साबथको पालना गर्दछन् (यशैया ५६)।

पुनरुत्थानको आशा यशैयाको पुस्तकमा उल्लेखनीयरूपमा फराकिलो छ। पहिला हामीले हेरेका बाइबलका लेखकहरूले पुनरुत्थानको बारेमा चर्चा गर्दा प्रायजसो आफ्नो व्यक्तिगत रूपमा र व्यक्तिगत दृष्टिकोणले प्रस्तुत गरेका थिए (अय्यूब १९:२५-२७, भजन ४९:१५, भजन ७१:२०)। यशैयाले पुनरुत्थानको मामिलामा आफूलाईमात्र होइन करारमा रहेका विश्‍वासीहरूको समूहलाई समेतेका थिए (यशैया २६:१९)।

दुष्ट र धर्मीको भविष्यको बारेमा उल्लेखनीय भिन्नता भएको यशैया २६ले वर्णन गर्दछ। एकातिर दुष्टहरू मरेकै मरै वा चिर निन्द्रमा नै रहनेछन्। तिनीहरूलाई फेरि कहिल्यै बिउँताउनेछैन वा हजार वर्षपछि तिनीहरूलाई बिउँत्याइएतापनि तिनीहरू फेरि मर्नेछन् र तिनीहरूको अस्तित्व नै बिलाउनेछन् (प्रकाश २१:८)। तिनीहरू पूरै नाश हुनेछन् र तिनीहरूमा भएका सम्झनाहरू सदाको निम्ति नाश हुनेछन् (यशैया २६:१४)।  यस अंशले हामीलाई सिकाउँदछ कि मानिस मरेपछि उसको आत्मा वा प्राण बाँचेर घुमिरहन्छ भन्ने अरूहरूको मनगढन्ते धारणालाई सरासर अस्वीकार गर्दछ। दुष्टहरूको अन्तिम बिनाश जुन सहस्र वर्षपछि हुनेछ तिनीहरू पूरै जलेर नष्ट हुनेछ भनेर प्रभुले उल्लेख गर्नुभएको छ। उहाँले ठोकुवा गरेर भन्नु हुन्छ, "सर्वशक्तिमान् परमप्रभु भन्‍नुहुन्‍छ, “त्‍यो दिन आउँदै छ, त्‍यो दिनचाहिँ आगोको भट्टीजस्‍तै जल्‍नेछ, तब सबै घमण्‍डी र दुष्‍ट मानिसहरू परालजस्‍तै हुनेछन् र आइरहेको त्‍यो दिनले तिनीहरूलाई जलाइदिनेछ। त्‍यस्‍तो हुनेछ कि न त जरा न हाँगा नै रहनेछ।" मलाकी ४:१-२।

अर्कोतिर हेर्दा परमप्रभुमा आस्था, भरोसा, निष्ठा राखेर धर्मी भएर मरेकाहरू पनि मृत्युबाट पुनरुत्थान हुनेछन्, तर तिनीहरूले अनन्त जीवन पाउनको निम्ति। यशैया २५:८मा यो वचन उल्लेख गरिएकोछ, "जातिहरूमाथि झुन्‍डिरहेको शोकको बादल उहाँले हटाइदिनुहुनेछ। सार्वभौम परमप्रभुले सधैँभरिका लागि मृत्‍युलाई नाश गर्नुहुनेछ! उहाँले प्रत्‍येकका आँखाबाट आँसु पुछिदिनुहुनेछ र सारा जगत् मा आफ्‍ना प्रजाले भोगेका बदनाम हटाइदिनुहुनेछ। परमप्रभु आफैंले यो कुरा भन्‍नुभएको छ!" यशैया २५:७-८। यशैया २६:१९मा यसरी लेखिएको छ, "तपाईंका मरिगएका मानिसहरू फेरि जिउनेछन्, तिनीहरूका शरीर जीवित भई उठ्‍नेछन्। आफ्‍ना चिहानभित्र सुत्‍नेहरू सबै उठ्‍नेछन् र आनन्‍दले गाउँनेछन्।टल्‍कने शीतले जमिनलाई स्‍वच्‍छ पारेझैँ परमप्रभुले पहिले मरेकाहरूलाई फेरि जीवित पार्नुहुनेछ।" पुनरुत्थान भएका सबै धर्मी जनहरू परमप्रभुले सबै मानिसहरूको निम्ति तयार पार्नुभएको भोजमा आनन्दसाथ सामेल हुनेछन् (यशैया २५:६)। अन्तिम पुनरुत्थानमा सबै युगमा मरेमा धर्मी जनहरू र ख्रीष्टमा मरेका हाम्रा प्रियजनहरू परमप्रभुको राज्यमा जम्मा हुनेछन्।

`तपाईँमा केही आशा छैन भनेर कल्पना गर्नुहोस् न त कुनै आश्‍वासन नै। हाम्रो मृत्यु केवल यस संसारमा हुने अन्त्यमात्र हो। अझ हामीभन्दा अघि मरेका धर्मी जनहरू सदाको निम्ति अलप हुन्छन् र सदाको निम्ति मरेर जानेभएकोले हाम्रो अस्तित्वको अर्थ नै के होर भन्ने सोचमा तपाईँ हुनुहुन्छ रे। हामीमा भएको पुनरुत्थानको आशाको विपरित त्यो धारणा कस्तो छ?`