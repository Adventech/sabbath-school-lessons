---
title:  पुरानो करारमा उल्लेखित आशा
date:   15/10/2022
---

### यस अध्यायका मूल पदहरू
अय्यूब १९:२५-२७; १ तिमोथी ६:१६; भजन ४९; भजन ७१; यशैया २६:१४,१९ र दानिएल १२।

> <p>यस अध्यायको मूल सार पद</p>
> "परमेश्‍वरले अब्राहामको जाँच गर्नुहुँदा विश्‍वासकै भरमा अब्राहम आफ्‍ना छोरा इसहाकलाई बलिदान गर्न तयार भए। परमेश्‍वरले अब्राहमलाई नै प्रतिज्ञा गर्नुभएको थियो, तर पनि अब्राहम आफ्‍नो एउटै छोरालाई बलिदान चढाउन राजी भए। परमेश्‍वरले उनलाई प्रतिज्ञा गर्नुभएको थियो, “इसहाकबाट नै तिम्रो वंश बढ्‍नेछ।” इसहाक मरे पनि परमेश्‍वरले बिउँताउन सक्‍नुहुन्‍छ भनेर अब्राहमले विश्‍वास गरे अनि साँच्‍चै एक किसिमले इसहाकलाई मृत्‍युबाट बिउँतेको जस्‍तै नै फेरि पाए।"  हिब्रू ११:१७-१९। 

पौराणिक ग्रीक र कतिपय धर्म, दर्शनले मानिस स्वभावैले अमर छ भन्ने धारणामा आशा आधारित छ भने पुरानो करारको आशा मृत्युपछि अन्तिम पुनरुत्थान हुनेछ भनेर बाइबलले सिकाएको शिक्षामा आधारित छ।

तर खरानी, माटो वा अरू कुनै माध्यमबाट नाश भएको र अस्तित्व नभएको शरीर फेरि कसरी जीवित हुनसक्छ र? मरिसकेका र हजारौँ वर्षदेखि अस्तित्वहिन भएका मानिसहरू फेरि कसरी पहिलाको जस्तो अवस्थामा फर्किन सक्छ र वा तिनीहरूको पहिचान कसरी गर्ने?

ती सबै प्रश्‍नहरूले हामीलाई जीवनको रहस्यको बारेमा सोच्न वाध्य बनाउँछ। अहिले हामी जीवित छौँ र परमप्रभुको अनुग्रहले प्रदान गरिएको जीवन दिनदिनै रमाइलोसँग बिताइरहेकाछौ। जीवनको अलौकिक सृष्टिको बारेमा हामीलाई केही थाहा नहुन सक्छ तर बाइबल अनुसार सुरुमा अस्तित्व विहिन थोकबाट परमप्रभुले मानिस सृष्टि गर्नुभएको थियो (उत्पत्ति १; भजन ३३:६,९) भनेर हामीलाई जानकारी गराइएको छ। त्यसकारण, सुरुमै केही नभएको थोकबाट (ल्याटिन भाषामा एक्स निहिलो ex nihilo ) सबै थोक सृष्टि गर्नुभयो भने मानव जीवनलाई पुनसृष्टि गर्ने र सुरुकै पहिचानमा पुनर्स्थापित गर्ने उहाँको सामर्थ्यप्रति हामी किन शङ्‍का गर्ने?

अन्तिम पुनरुत्थानको बारेमा पुरानो करारले उघारेको विषयलाई यस अध्यायमा हामी हेर्नेछौँ। अय्यूब, भजनका लेखकहरू र यशैया र दानिएल अगमवक्ताहरूले त्यस विषयमा उल्लेख गरेका वचनहरू हामी हेर्नेछौँ।