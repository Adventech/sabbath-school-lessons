---
title:  धुलोमा सुत्‍नेहरू
date:   20/10/2022
---

नयाँ करारले मरेकाहरूको पुनरुत्थानको बारेमा धेरै चर्चा गरेको हामी हेर्नेछौँ। मरेकाहरूको पुनरुत्थान हुन्छ भन्ने मामिलामा पुरानो करारले गरेको चर्चा हामीले हेर्‍यौँ। पुरानो करारका पात्रहरूले मरेकाहरूको पुनरुत्थान हुनेछ भन्ने कुरामा हामीले जस्तै तिनीहरू पनि आशावादी थिए। येशूको समयमा रहेकी मार्थामा त्यही आशा थियो (यूहन्ना ११:२४)। त्यसको अर्थ कतिपय यहूदीहरूमा अन्तिम दिनमा पुनरुत्थान हुन्छ भन्ने कुरालाई विश्‍वास गरेका थिए, तर कतिपयले विश्‍वास पनि गरेका थिएनन् (प्रेरित २३:८)।

`पुरानो करारका अगमवक्ताहरूमा दानिएल पनि एक महान् अगमवक्ता थिए। उनले पनि पुनरुत्थानमा आशा राखेका थिए। हेर्नुहोस्, दानिएल १२`

दानिएल १२:१मा मिखाएललाई "महान् राजकुमार" (नेपाली बाइबलमा प्रधान स्वर्गदूत वा प्रधान राजकुमार भनेर सम्बोधन गरेको छ। तर किङ्ग जेम्स सहित अधिकाँस अङ्ग्रेजी बाइबलहरूमा महान् राजकुमार भनेर सम्बोधन गरिएको छ-अनुवादक)। त्यो को हो भन्ने कुरामा धेरै विवादस्पद छ। दानिएलले देखेका प्रत्येक महान् स्वप्‍नदर्शनको अन्त्यमा ख्रीष्ट र उहाँको राज्य प्रकट हुने कुराका चर्चा गरेका छन्। दानिएल १२:१मा पनि त्यही अर्थ लागु हुनुपर्दछ। दानिएलको पुस्तकमा त्यही ईश्‍वरीय व्यक्तिलाई "सेनाहरूको राजकुमार" (दानिएल ८:११), "राजकुमारहरूका राजकुमार" (दानिएल ९:२५) र अन्तमा "मिखाएल, महान राजकुमार" भनेर सम्बोधन गरिएको छ। त्यसैकारण, मिखाएल भनेर सम्बोधन गर्दा ख्रीष्टलाई सम्बोधन गरेको भनेर हामीले मान्नुपर्दछ। पुरानो करारमा उल्लेख गरिएका पुनरुत्थानमा प्रायजसो धर्मीहरूको पुनरुत्थानको बारेमा चर्चा गरेका थिए (अय्यूब १९:२५-२७, भजन ४९:१५, भजन ७१:२०, यशैया २६:२०)। तर दानिएल १२मा दुवै धर्मी र अधर्मीहरूको पुनरुत्थानको बारेमा चर्चा गर्छन्। जब मिखाएल उभिनु हुनेछ वा देखा पर्नुहुनेछ तब "अघि नै मरिसकेकाहरू मध्‍येबाट धेरै जना फेरि जीवित हुनेछन्, कतिले अनन्‍त जीवन पाउनेछन्, कतिले अनन्‍त दण्‍ड भोग्‍नेछन्।" दानिएल १२:२।

कतिले यस पदमा येशूको दोस्रो आगमनमा केही निश्‍चित मानिसहरूको विशेष पुनरुत्थानको बारेमा चर्चा गरेको छ भनेर अर्थ लगाएको छ। तिनीहरूमा परमप्रभुप्रति दुवै निष्ठावान र उहाँलाई विश्‍वास नगर्ने वा विश्‍वासघातीहरू भनेर अर्थ लगाएका छन्।

"चिहानहरू खोले, र "पृथ्वीको धुलोमा सुतिरहेका भिडहरू उठ्नेछन्, कतिले अनन्‍त जीवन पाउनेछन्, कतिले अनन्‍त दण्‍ड भोग्‍नेछन्।" दानिएल १२:२। तीन स्वर्गदूतका सन्देशलाई विश्‍वास गरेर मर्नेहरू चिहानबाट महिमित भएर पुनरुत्थान हुनेछन्। उहाँका व्यवस्था पालन गर्नेहरूलाई परमप्रभुका शान्तिको करारको बारेमा सुन्न पाउनेछन्। 'जसले उहाँलाई घोचे' (प्रकाश १:७), जसले उहाँको धज्जी उठाए र क्रूसमा पीडादायी कष्ट भोगिहरेको येशूलाई गिल्ला गरे, उहाँको सत्य र उहाँका जनहरूलाई हिँस्रात्मक विरोध गर्नेहरूको पुनरुत्थान हुनेछ। तिनीहरूले उहाँको महिमा देख्‍नेछन् र उहाँका आज्ञाकारी र बफादारी भक्तहरूलाई गरेको सम्मान तिनीहरूले देख्‍न पाउनेछन्।"-एलेन जी. ह्वाइट, द ग्रेट कन्त्रोभर्सी, पृ. ६४७बाट रूपान्तरित।