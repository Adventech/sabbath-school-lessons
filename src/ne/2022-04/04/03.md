---
title:  चिहानको शक्तिबाट
date:   17/10/2022
---

`भजन ४९मा आफ्नो अन्तिम पुनरुत्थानको बारेमा लेखकले पद १५मा व्यक्त गरेका छन्। त्यसको बिपरित आशाविहिन र दुष्टहरूको नाशको बारेमा पनि पद ४९-१४मा उनले उल्लेख गरेका छन्।`

धेरै धनसम्पत्ति थुपारेर (पद ६) अभिमान गर्नेहरू कस्ता मूर्ख छन् भनेर भजन ४९मा उल्लेख गरिएको छ। आफ्नै लागिमात्र जग्गा जमिन थुपार्नेहरू (पद ११) र आफ्नै हितको निम्तिमात्र स्वार्थी जीवन बिताउनेहरूले (पद १८) मरेपछि केही लान सक्दैनन् भनेर लेखकले ठोकुवा गर्दछन्। ती मानिसहरूले आफ्ना घरहरू र आफ्नै महिमा, मान सम्मान सदाको निम्ति रहनेछ भनेर तिनीहरू चल्दछन् (पद ११,१७)।

तर मूर्खहरूले तिनीहरूको सबै सरसम्मान, प्रतिष्ठाहरू पशु सरह नै नाश हुन्छन् भनेर सोच्दैनन्न (पद १२)। "तिनीहरू भेडाझैँ मरेर जानेछन् र मृत्‍युले तिनीहरूलाई खानेछ।... तिनीहरूका शरीरचाहिँ मृत्युलोकमा आफ्‍ना घरदेखि टाढामा चाँडै सडेर जानेछ।" भजनसंग्रह ४९:१४। 

सयौँ वर्ष अघि अय्यूवले त्यसरी नै व्यक्त गरेका थिए, “म आफ्‍नी आमाको गर्भबाट नाङ्गै आएँ र म नाङ्गै फर्केर जानेछु।"अय्यूब १:२१। यो व्यक्त गरेको हजारौँ वर्पपछि पावलले पनि यही व्यक्त गरेका थिए, "जन्‍मँदा हामीले के लिएर आयौं? अनि मर्दा के पो लिएर जानेछौं र?" १ तिमोथी ६:७। दुवै मूर्ख र बुद्धिमानी वा धर्मी आफ्ना धनसम्पत्ति अरूलाई उपभोग गर्न छोड्नुपर्छ भनेर भजनका लेखकले औँल्याउँछन् (भजन ४९:१०)।

तर मूर्ख र धर्मी तथा बुद्धिमानीको बीचमा धेरै अन्तर छ। मूर्खहरू त आफ्नै क्षणिक धनसम्पत्ति, मान मर्यादा र कदरहरूद्वारा बाँच्न चाहन्छन्,  तर तिनीहरू नाश हुनेछन्। तर बुद्धिमानी अर्थात् परमप्रभुलाई विश्‍वास गर्नेहरू अहिलेको मानव यात्राभन्दा अपारतिर हेर्दछन् र चिहानको कैदबाट उम्किनेछन्। तिनीहरूको निम्ति महिमित इनाम परमप्रभुले सुरक्षित राख्‍नुभएको छ (१ पत्रुस १:४)। यो दृष्टिकोणलाई मध्य नजरमा राखेर भजनको लेखकले ढुक्‍क भएर व्यक्त गर्दछन्, "तर परमेश्‍वरले मेरो उद्धार गर्नुहुनेछ। उहाँले मलाई मृत्‍युको शक्तिदेखि बचाउनुहुनेछ।" भजनसंग्रह ४९:१५। 

पुरानो करारमा अन्त व्यक्त गरिएको धारणा वा आशासँग सहमति जनाउँदै आफू मरेपछि आफ्नो आत्मा वा प्राण सिधै स्वर्गमा उडेर जान्छ भनेर भजनका लेखकले भन्दैनन्। आफू चिहानमा सधैँ रहिरन्दैन वा चिर निन्द्रामा रहँदैन भनेर भजनको लेखकले भनिरहेका थिए।  समय आउनेछन् जब परमप्रभुले उनलाई मृत्युबाट छुट्कारा दिनुहुनेछ र उनलाई स्वर्गको दरवारमा लगिने छ भनेर आफ्नो विश्‍वास व्यक्त गरेका थिए।

यहाँ पनि भविष्यको पुनरुत्थानको निश्‍चयतालाई चित्रण गरेको छ। यस जीवन अर्थपूर्ण छ, हामी आशाको आश्‍वासनमा बाँचिरहेका छौँ भनेर भजनका लेखकले व्यक्त गर्दछन्। त्यसकारण यस जीवनको छोटो अवधिमा मूर्खहरूले  आफ्नो निम्ति जे जम्मा गरेतापनि बुद्धिमानी वा धर्मीहरूले महिमित र  अनन्तको इनाम पाउनेछन् भनेर हामी सबै ढुक्‍क हुनुपर्दछ।

`आफ्नै धनसम्पत्ति, मर्यादा, कदर, सम्मानमात्र खोजेर खुशी हुन खोज्नु कतिको मूर्खता रहेछ भनेर के तपाईँले थाहा पाउनुभएको छ? तपाईँको आँखा क्रूसमै मध्यनजर राखेर चल्दा ती गलत धारणाबाट तपाईँ कसरी सुरक्षीत हुन सक्नुहुन्छ?`