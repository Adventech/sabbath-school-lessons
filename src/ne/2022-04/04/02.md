---
title:  "मैले परमप्रभुलाई देख्‍नेछु"
date:   16/10/2022
---


`देहायका अय्यूब १९:२५-२७ पदहरू यूहन्ना १:१८ र १ तिमोथी ६:१६सँग तुलना गरेर पढ्नुहोस्। कुन परिस्थिति र कहिले अय्यूबले परमप्रभुलाई देख्‍न अपेक्षा गरेका थिए?`

यस संसारमा जीवन उचित वा न्यायोचित देखिन्दैन। विशेष गरेर असल र धर्मी मानिसहरू अनेकौँ दु:खकष्ट र पीडामा रहेका र दुष्ट, पापी, अधर्मी र भ्रष्टाचार र हत्या गर्नेहरू झन झन उन्नति भइरहेको हामीले देख्‍न बाध्य भइरहेको अवस्थालाई (हेर्नुहोस् भजन ७३:१२-१७, मलाकी ३:१४-१८ मा परमप्रभुलाई विश्‍वास गर्नेहरूको गुनासो) हामीमा वेदना हुन्छ। उदाहरणमा, अय्यूब निर्दोषी, धर्मी र सिधा अनि परमप्रभुप्रति श्रदा राख्थे र खराब कुराहरूबाट अलग बस्थे (अय्यूब १:१)। तैपनि उनलाई धेरै विपत्तिहरू आउन दिन परमप्रभुले नै सैतानलाई अनुमति दिनुभयो। शारीरिक रूपमा, उनको शरीर दर्दनाक रोगले बरबाद पारिएको थियो (अय्यूब २:१-८)। भौतिक कुरामा उनले आफ्ना घरपालुवा पशुहरू र सम्पत्ति ठूलोमात्रामा गुमाउनु परेको थियो (अय्यूब १:१३-१७)। आफ्नै घर परिवारमा उनका नोकर चाकर र आफ्नै छोराछोरीहरू उनले गुमाएका थिए (अय्यूब १:१६,१८)। भावनात्मक रूपमा हेर्ने हो भने उनलाई साथीहरूले घेरेका थिए जसले उनलाई पापी अधर्मी र उनलाई जे भयो त्यो उनकै पापले गर्दा भएको थियो र सो  ठिकै थियो भनेर दोष लगाइरहेका थिए (अय्यूब ४:१-५:२७, ८:१-२२, ११:१-२० आदि)। आफ्नै श्रीमतीले उनीप्रति झर्को मानेर भन्दै थिइन्, "के यो यस्तो भएपनि तिमी आफ्नो निष्ठामा नै रहन्छौँ? परमप्रभुलाई सराप र मर वा आत्महत्या गर!" (अय्यूब २:)।

तर अय्यूबलाई थाहा थिएन किन उनी जगतमा परमप्रभु र सैतानको बीचमा भइरहेको महान् बादविवादको मूल केन्द्रविन्दु भएका थिए। रोग र व्याधीले संघर्ष गरिरहेका अय्यूबले आफ्नै जन्मप्रति पछुताव गरेका थिए र कहिल्यै नजन्मेपनि हुने थियो भनेर उनले चिताएका थिए (अय्यूब ३:१-२६)। तैपनि परमप्रभुप्रति बिनाशर्तको निष्ठालाई यसरी बढो भावुक तरिकाले व्यक्त गर्दछन्, " उहाँले मलाई मार्नुभएतापनि म उहाँमाथि भरोसा राखिछोड्छु" (अय्यूब १३:१५ रूपान्तरित)। आफ्नो अन्त हुन्छ भनेर कल्पनानै गरेतापनि अय्यूबक निम्ति मृत्यु अन्तिम होइन भनेर उनलाई थाहा थियो। अत्यन्तै बलियो विश्‍वास गरेर उनले भन्छन् कि उनी मरेपनि उनले आफ्नै हाडछाला वा भौतिक शरीरले परमप्रभुलाई देख्‍न पाउनेछन (अय्यूब १९:२५-२७)। "यो कुनै भ्रमबिना पुनरुत्थानको झल्को अय्यूबले देखेका थिए।"-द एसडिए बाइबल कमेन्टरी, ठेली ३, पृ. ५४९बाट रूपान्तरित।

त्यस्तो दु:ख र वियोगको बीचमा अय्यूको आशा कस्तो महिमित थियो! बिमार, पीडा, दर्द, आर्थिक स्थिति धरासयी भएको बीचमा, समाजबाट छिछि दुरदुर गरेको अवस्थामा र भावनाहरू पनि चक्नाचुर भइरहेको बेलामा पनि अय्यूबले त्यस दिनको अपेक्षा गरिरहेका थिए जब उनी मृत्युबाट पुनरुत्थान भएर उनको प्रिय उद्धारकर्तालाई उनले देख्‍नेछन्। यथार्थमा, अय्यूबले पुनरुत्थानको बारेमा व्यक्त गरेको आश्‍वासनले भरिएको धारणालाई शताब्दीयौँ पछि मार्थाले येशूलाई व्यक्त गरेकि थिइन्, "मलाई थाहा छ कि अन्तिम दिनमा लाजरस फेरि बौरिउठ्नेछन्" (यूहन्ना ११:२४)। अय्यूबले पनि मार्थाले जस्तै यो प्रतिज्ञालाई विश्‍वासद्वारा दावी गरेका थिए। त्यो प्रतिज्ञा तुरन्तै शक्तिशालीरूपमा पूरा भएको मार्थाले जस्तै अय्यूबले देख्‍न नपाएतापनि उनले परमप्रभुप्रति आफ्नो निष्ठा कायम नै राखेका थिए।

`अनेकौँ रुखो, अन्यायी, औचित्यविहिन देखिएको जीवनमा पनि परमप्रभुप्रति भरासो राख्‍न हामीले कसरी सिक्ने?`