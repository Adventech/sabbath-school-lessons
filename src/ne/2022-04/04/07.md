---
title:  थप जानकारी
date:   21/10/2022
---

एलेन जी. ह्वाइटद्वारा लिखित प्रोफेटस एण्ड किङ्गसको पृ. ७२२-७३३को "भिजनस् अभ फ्युचर ग्लोरी।

सबै पदार्थहरू आटम वा अणुहरूबाट बनिएको हो, तिनीहरूमा ससाना परमाणुहरू क्वार्क र लेपटन्स, जुन भौतिक पदार्थहरू निर्माण गर्ने बस्तुहरू हुन् भनेर आधुनिक विज्ञानले सिकाउँदछ। यदि भौतिक संसारका मूलमा क्वार्क र लेप्टनहरू छन् भने परमप्रभुले तिनीहरूलाई सृष्टि गर्नुहुनेले पुनरुत्थानमा पनि तिनीहरूलाई सृष्टि गरेर हामीलाई पुनरुत्थान गर्नुहुनेछैन र? पुनरुत्थानको बारेमा धज्जी उडाउँदै बिलायतका प्रख्यात नास्तिक बर्ट्रान्ड रसेलले सोधेका थिए, नरभक्षीहरूले मानिसहरूलाई खाए भने तिनीहरू के होला किनभने ती मानिसहरू नरभक्षीहरूको भाग बनेका छन्। त्यसबेला पुनरुत्थानमा को बौरि उठ्नेछन्? तर मानौँ परमप्रभुले अणु, परमाणु, क्वार्क र लेप्टनसलाई अस्तित्वमा ल्याउनु हुनेले हामीहरूको बारेमा जानकारी भएको आधारमा के उहाँले ती अणु, परमाणु, क्वार्क र लेप्टनसलाई पुनसृष्टि गरेर हामीहरूको पुननिर्माण गर्न सक्नुहुन्न र? खास गरेर भन्ने हो भने उहाँलाई सुरुको भौतिक तत्वको आवश्यक छैन। उहाँले जेबाट पनि हाम्रो पुननिर्माण गर्न सक्नुहुन्छ। वा साँच्चै भनौँ भने नयाँ अणु, परमाणु, क्वार्क, लेप्टनसलाई उहाँको मुखको बोलिबाट अस्तित्वमा ल्याउनुभएर त्यहाँबाट के उनी अघि बढ्न सक्नुहुन्न र? जसरी उहाँले गर्नुभएतापनि सारा जगत सृष्टि गर्नुहुने परमप्रभुले हामीलाई पुनसृष्टि गर्नुहुनेछ, जुन मरेकाहरूको पुनरुत्थान गर्ने प्रतिज्ञा उहाँले गर्नुभएको थियो।

"पहिलो पुनरुत्थानमा जीवन दाताले आफ्नो मोल तिरेर किन्नुभएकाहरूलाई बोलाउनुहुनेछ। त्यसबेलासम्म जब विजयको क्षण हुँदैन, जब तुरहीको अन्तिम आवाज सुनिन्दैन र अनन्त विजयउल्लासको निम्ति ठूलो जमातको पुनरुत्थान हुँदैन तबसम्म प्रत्येक मरेका सन्तलाई सुरक्षित राखिनेछ र बहुमूल्य हिराको रूपमा सुरक्षा दिएर राख्‍नेछन्। ती सबैको नाउँ परमप्रभुलाई थाहा भएको हुन्छ। तिनीहरू बाँचिरहेको बेलामा मुक्तिदाताको शक्ति तिनीहरूमा थियो र तिनीहरूले ईश्‍वरीय स्वभावमा सहभागी भएका थिए, तिनीहरू मरेतापनि तिनीहरूलाई मृत्युबाट उठाउनेछन्।"-एलेन जी. ह्वाइटको टिप्पणी, द एसडिए बाइबल कमेन्टरी, ठेली ४, पृ. ११४३बाट रूपान्तरित।

**चिन्तनमनन**

`आकाशको नक्षेत्र जगतमा खरबौँ खरब आकाशगङ्गाहरू छन्, ती भित्र खरबौँ खरब ताराहरू छन्। कतिपय ती ताराहरूमा हाम्रा सौर्यमण्डलामा ग्रहहरू घुमिरहेको जस्तै तिनीहरूमा ग्रहहरू घुमिरहेका हुन्छन्। ती ताराहरू सृष्टि गर्नुहुनेमात्र होइन तिनीहरूलाई सम्हालि राख्‍ने परमप्रभुको अचम्मको शक्तिको बारेमा सोच्नु होस्। त्यतिमात्र होइन ती प्रत्येक ताराको नाउँ उहाँलाई थाहा छ ( भजन १४७:४)। त्यस अचम्मको वास्तविकताले त्यही परमप्रभुले मरेकाहरूको पुनरुत्थान गर्नुहुनेछ भनेर प्रमाणित नगरेतापनि त्यस अचम्मको शक्ति भएको परमप्रभुको हातमा पुनरुत्थानमात्रगर्नेमात्र होइन अरू अपार शक्तिहरू छन् भन्ने कुरामा हामीले शङ्‍का गर्ने कुनै ठाउँ छ त?`

`पौराणिक समयमा विश्‍वासका साहसी बहादुरहरूको बारेमा हिब्रू ११मा उल्लेख गरिएको छ। येशूको पुनरुत्थान हुनु अघि नै ती पात्रहरूमा आशाको बारेमा ज्ञान थियो भनेर त्यस अध्यायले हामीलाई  कसरी सिकाउँदछ?`