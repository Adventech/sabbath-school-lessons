---
title:  नयाँ करारमा आशा
date:   12/11/2022
---

### यस अध्यायका मूल पदहरू
१ कोरन्थी १५:१२-१९, यूहन्ना १४:१-३, यूहन्ना ६:२६-५१, १ थेस्सोलिनिकी ४:१३-१८ र १ कोरन्थी १५:५१-५५।

> <p>यस अध्यायको मूल सार पद</p>
> "गवाहीचाहिँ यही हो, कि परमेश्‍वरले हामीलाई अनन्‍त जीवन दिनुभयो, र यो जीवन उहाँका पुत्रमा छ। जससँग पुत्र हुनुहुन्‍छ, त्‍यससँग जीवन छ, जससँग परमेश्‍वरका पुत्र हुनुहुन्‍न, त्‍यससँग जीवन हुँदैन।" 1 यूहन्ना  5:11-12।

नयाँ करारका लेखकहरूले तत्कालिन चलनचल्तीको प्रचलित भाषा ग्रीकमा नयाँ करारका पुस्तकहरू लेखिएका थिए। ती लेखकहरूमा लूका बाहेक सबै यहूदीहरू थिए। मानव स्वभावको बारेमा लेख्दा नयाँ करारका लेखकहरूले यहूदी धारणा अनुसार लेखेका थिए जुन ग्रीक वा मूर्तिपूजकहरूको धारणा भन्दा फरक थिए। यहूदी धारणामा मानव जीवन शारीरिक, मानसिक, आत्मिक वा सम्पूर्ण पक्षमा एक आपसमा सम्बन्ध छ भनेर सिकाउँथ्यो र अर्थात् त्यसलाई सम्पूर्णतावाद पनि भनिन्छ। तर ग्रीक सभ्यतामा ती पक्षहरू एक आपसमा जोडिएको छ भनेर विशेष गरेर सिकाइन्दथ्यो।

यसकारण, येशू र चेलाहरूको निम्ति इसाई आशा कुनै नयाँ आशा थिएन। बरू पूर्खा र अगमव्कताहरूले मनमा सजाएर राखेको पुरानो आशालाई नै तिनीहरूले उघारेका थिए। उदाहरणमा, आफ्नो दिन अब्राहमले देखेका थिए र उनी आनन्द भएका थिए भनेर येशूले भन्नुभएको थियो (यूहन्ना ८:५६)। येशूको दोस्रो आगमनको बारेमा हनोकले भविष्यवाणी गरेका थिए भनेर यहूदाले लेखेका छन् (यहूदा १४,१५)। हिब्रूको पुस्तकमा विश्‍वासका बहादुरहरूको बारेमा उल्लेख गरेका छन्, जो स्वर्गीय इनामको निम्ति आशा गरेका थिए जुन हामीले नपाउँञ्‍जेल तिनीहरूले पाउनेछैन (हिब्रू ११:३९,४०)। यदि धर्मीहरू मरेपछि सिधै प्रभुसँग स्वर्गमा छन् भने पावलको त्यो भनाइको कुनै अर्थ छैन। 

जो मानिसहरू येशूमा छन् तिनीहरूमामात्र जीवन छ भनेर यूहन्नाले गरेको जिकिरले (१ यूहन्ना ५:११,१२) मानिस स्वभावैले अमर छ भन्ने कुरालाई यूहन्नाले सरासर असहमती जनाउँदछन्। येशू ख्रीष्टको मुक्ति दिने सम्बन्धमा हामी रहेनौँ भने अनन्त जीवन हुँदैन भन्ने कुरा बाइबल अनुसार सत्य मान्नु पर्दछ। त्यसकारण, नयाँ करारको आशा येशू ख्रीष्ट केन्द्रित आशा हो। त्योमात्र आशा हो कि एकदिन हाम्रो यस बिनाशी शरीर अविनाशमा परिणत हुनेछ।