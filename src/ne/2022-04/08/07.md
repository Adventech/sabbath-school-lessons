---
title:  थप जानकारी
date:   18/11/2022
---

एलेन जी ह्वाइट, द आक्टस अभ द आपोस्टल्सको  पृ.२५५-२६८को ३१९-३२१ "द थेस्सोलोनियन लेटर्स," र पृ."कल्ड टु रिच अ हाइियर स्टान्डार्ड।"

बिलायतको दार्शनिक स्टिफन केभले लेखेका छन्, "इसाईहरू एक दिन चिहानबाट शारीरिकरूपमै बौरी उठ्नेछन् भन्ने विश्‍वासको बारेमा रोमीहरूलाई राम्रैसँग थाहा थियो। त्यसकारण इसाईहरूको आशालाई बाधा दिन र गिल्ला गर्ने ती रोमीहरूले धेरै प्रयास गरेका थिए। सन १७७मा रोमको प्रान्त गौलमा इसाईहरूलाई सताएको बारेमा एउटा प्रतिवेदन लेखिएको थियो। त्यसमा इसाई शहीदहरूलाई पहिला सास्ती दिएर मारेको र तिनीहरूको लासलाई छ दिनसम्म बाहिर राखेर कुहाएको र पछि जलाएको अनि  खरानीलाई र्‍होन नदीमा बगाएको विवरण थियो। रोमीहरूले भन्दथे, 'लौ हेरौँ, तिनीहरू फेरि बौरि उठ्नेछन् कि?"-इम्मोरटालिटी: द क्वेस्ट टु लिभ फर एभर एन्ड हाउ इट ड्राइभस् सिभिलाइजेशनस्, न्यु रोर्क: क्राउन, २०१२, पृ. १०४,१०५बाट रूपान्तरित।

माथीको लेखमा इसाईहरूप्रति गरिएको दुर्व्यवहार नाटकिय ढङ्गले प्रस्तुत गरेतापनि बाइबलले प्रतिज्ञा गरेको पुनरुत्थानको बारेमा केही पनि जानकारी दिएको छैन। जुन शक्तिले येशूलाई मृत्युबाट बौरि उठाइयो त्यही शक्तिले हामी मरेपछि हाम्रो शरीरको अवस्था चाहे चिहानमा गाडिएर सडियोस्, चाहे जलाएर खरानी होस् वा कुनै दुर्घट्नाद्वारा आकाश वा पानीमा नष्ट होस् हामीलाई अबिनाशी शरीर लिएर पुनरुत्थान हुनेछौँ। जुन शक्तिले सारा जगत सृष्टि गर्नुभयो र समाल्दछ त्यही शक्तिले जीवित भएका भक्तहरू र मरेका भक्तहरूलाई नयाँ शरीर दिएर परिवर्तन गर्नेछ भन्ने कुरामा हामी ढुक्‍क छौँ।

'येशूमा मरेकाहरूलाई परमेश्‍वरले उहाँकहाँ ल्याउनु हुनेछ' (१ थेस्सोलिनिकी ४:१४), पावलले लेख्दछन्। यस कथनलाई धेरैले गलत व्याख्या गर्दछन्। तिनीहरूले भन्दछन् कि जब येशू स्वर्गबाट आउनुहुनेछ तब त्यसबेला सुतिरहेकाहरू उहाँसँगै स्वर्गबाट ल्याउनुहुनेछ। तर पावलले त्यस  धारणासँग सहमत छैन। जसरी येशूलाई मृत्युबाट पुनरुत्थान गरिएको थियो, त्यसरी नै परमेश्‍वरले सुतेका सन्तहरूलाई बोलाउनुहुनेछ र उहाँसँगै स्वर्गमा लानुहुनेछ। यो पावलको भनाइ हो। यो कस्तो अमूल्यको सान्त्वना हो! यो कस्तो महिमित आशा हो! यो केवल थेस्सोलोनिकीका चर्चको निम्तिमात्र होइन तर सम्पूर्ण इसाईहरू जहाँभएतापनि तिनीहरूको पनि आशा हो।"-एलेन जी ह्वाइट, द आक्टस् अभ आपोस्टल्स, पृ. २५९बाट रूपान्तरित।

**चिन्तनमनन**

`कसैले यो व्यक्त गरेको थियो, "मृत्युले तपाईँलाई मेटिदिनेछ...त्यो पनि तपाईँको कुनै नाम निशानानै नराखिकन मेटिदिनेछ। यसले जीवनको लक्ष्य र सार्थकता नै नाश गरिदिन्छ।" यदि हाम्रो जीवनको कुनै लक्ष्य छैन, जिउनुको कुनै अर्थ नै छैन भने जन्मिनुको अर्थ के हो र?
पावलले फिलिप्पी ३:१२-१६मा हामी प्रभुमा परिपक्‍व र सिद्ध हुँदै जानुपर्छ भन्ने भनाइसँग केवल येशूको दोस्रो आगमनमामात्र हामी पापरहित र भ्रष्ट नहुने जीवन पाउनेछौँ (१ कोरन्थी १५:५०-५५)सँग कसरी तालमेल गर्ने?`

`मानिस नमरिकनै  गोप्यरूपमा स्वर्ग जानेछ भन्ने गलत इसाई शिक्षालाई विश्‍वास गर्नेलाई कसरी सम्झाउने?`

`येशूलाई विश्‍वास गरेर मरेकाहरू सुतिरहेकाछन्, स्वर्गमा छैनन् भन्ने पावलको धारणा १ कोरन्थी १५:१२-१९ पढ्नुहोस्। यदि धर्मीहरू येशूसँग अहिले नै छन् भने उहाँको दोस्रो आगमनको औचित्य के छ र?`