---
title:  अनन्त मुठभेड
date:   17/11/2022
---

`१ कोरन्थी १५:५१-५५मा पावलले के "रहस्य"को बारेमा चर्चा गर्छन्?`

कतिपय इसाई प्रचारकहरूले त्यो "रहस्य" भनेको "सिक्रेट राप्टर वा गोप्यरूपमा गायब हुने" हो जब येशूको दोस्रो आगमनभन्दा सात वर्ष पहिले विश्‍वासीहरू गोप्यरूपमा स्वर्गमा जानेछन्। येशूमा आस्थावान इसाईहरू चुपचाप, कसैले थाहा नै नपाइकन खुरुक्‍क तानेर लैजान्छन् अरू सबै जना तिनीहरू कहाँ गए र तिनीहरूलाई के भयो भनेर अचम्ममानेर बस्दछन् रे। कारमा, बसमा,  हवाइजहाज आदिमा यात्रा गर्दा गर्दै अचानक ड्राइभर वा पाइलट गायब भएर स्वर्गमा जान्छन् रे तर तिनीहरूको वस्त्रचाहीँ जहाँको त्यहीँ। एक जना इसाई लेखकले यसबारे १६वटा पुस्तकहरू लेखेका छन्। ती पुस्तक "लेफ्ट बिहाइन्ड" श्रृङखला अत्यन्तै लोकप्रिय छन् र ती पुस्तकहरूको आधारमा चारवटा फिलिम बनाएका छन्। यसबाट लाखौँ मानिसहरू गलत शिक्षामा झुमिएका छन्।

बाइबलले यस्ता गलत शिक्षालाई अनुमोदन कहीँ पनि गरिएको छैन।  गोप्यरूपमा कोही स्वर्ग जाने भनेर कृतिम शिक्षा र दोस्रो आगमनको बीचमा तालमेल भएको बाइबलमा पाइन्दैन। पावलले "रहस्य" भन्नुको अर्थ जीवित धर्मीहरूकोरूप परिवर्तन भएर मरेकाहरू पुनरुत्थान हुने धर्मीहरूसँग येशूको  आगमनमा मिल्ने चर्चा गरेका थिए।यो "माथि" लैजाने प्रक्रिया हो यसमा कुनै गोप्य छैन किनभने दोस्रो आगमनमा सबै जीवित मानव प्राणीहरूले येशूलाई देख्‍नेछन् (प्रकाश १:७) र तुरहीको आवाजमा दुवै पुनरुत्थान भएकाहरू र जीवित धर्मीहरूको रूप परिवर्तन भएर स्वर्ग जानेछन् (१ कोरन्थी १५:५१,५२)।

येशूको आगमनमा अत्यन्तै अचम्मको मुठभेड हुनेछन्। जीवित धर्मीहरू आँखाको निमेषमा परिवर्तन हुनेछन्। परमेश्‍वरको आवाजले तिनीहरू महिमित हुनेछन्। अब तिनीहरूले अमर जीवन पाउनेछन् र पुनरुत्थान भएका सन्तहरूसँगै प्रभुलाई आकाशमा भेट्नेछन्।  त्यसबेला " आफ्‍ना स्‍वर्गदूतहरूलाई तुरहीको ठूलो आवाजको साथ पठाउनेछ, र तिनीहरूले आकाशको एक छेउदेखि अर्को छेउसम्‍म चारै दिशाबाट उसका चुनिएकाहरूलाई भेला गर्नेछन्।" मत्ती 24:31। 

"साना बालबालिकाहरूलाई स्वर्गदूतहरूले तिनीहरूका आमाहरूको पाखुरमा राखिदिनेछन्। मृत्युबाट बिछोड भएका मित्रहरूको पुनर्मिलन हुनेछन्। तिनीहरू अब कहिल्यै पनि अलग हुनेछैनन। हर्षका गीतहरू स्वर्गको सहरसम्म पुग्नेछन्।"-एलेन जी ह्वाइट, द ग्रेट कन्त्रोभर्सी, पृ. ६४५बाट रूपान्तरित।

`यो अत्यन्तै अचम्मलाग्दो प्रतिज्ञा हो। यस्तो अनुभव कसैले पनि कहीँ पनि गरिएको छैन। यसलाई दिमागमा घुसाउन र बुझाउन धेरै गार्‍हो छ। बिशाल जगत र यस पृथ्वीमा भएका जीवनको बुझ्नै नसक्ने जटिलतालाई सोच्नुहोस्। सृष्टि आफैले परमेश्‍वरको अचम्मको शक्तिको बारेमा गवाही दिन्छ। ती सबै येशूको दोस्रो आगमनमा जीवितहरू परिवर्तन हुने र मरेकाहरू पुनरुत्थान हुने कुरोले परमेश्‍वरको शक्तिको बारेमा कस्तो शिक्षा हामीलाई सिकाउँदछ?`