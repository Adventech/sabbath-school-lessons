---
title:  "म फेरि आउँदैछु"
date:   14/11/2022
---

`यूहन्ना 14:1-3। आफू आउने प्रतिज्ञा येशूले गर्नुभएको झन्दै २,००० वर्ष भयो। समयको लामो अवधि भएतापनि उहाँको त्यो प्रतिज्ञा अहिले पनि सममायीनै छ भनेर अरूहरूलाई कसरी बुझाउने? येशू कहिले आउनुहुने भन्दा पनि उहाँ आउनुहुनेमा महत्त्व छ भनेर हामीले ठान्नु पर्दछ।`

चार पल्ट प्रकाशको पुस्तकमा येशूले भन्नुभएको थियो, "म चाँडै आउँदैछु!" (प्रकाश ३:११, २२:७,१२,२०)। येशूको छिट्टै हुने आगमनको प्रतिक्षाको आशाले सुरुका चर्चका विश्‍वासीहरू र शताब्दीयौँदेखि इसाईहरूको जीवनमा आगो जस्तो बलिरहेका थिए। तर पुस्तौँ पुस्तौँ मानिसहरू मरे तर उहाँको प्रतिज्ञा अझै पूरा भएको छैन। त्यसकारण, धेरैले सोध्छन्: "येशू आउँदै हुनुहुन्छ" भनेर अब कति वर्षसम्म प्रचार गरिरहनुपर्छ?  के त्यो प्रतिज्ञामा वास्तविकता छ र? (२ पत्रुस ३:४)।

येशूले ढिलो गर्नुभएकोमा धेरै इसाईहरूले गुनासो गरिरहेकाछन् र गरेका पनि थिए (मत्ती २५:५)। तर वास्तविकरूपमा भन्ने हो भने "ढिलो"को अर्थ कति लामो भनेर हामीले कसरी थाहा पाउने? येशू आउनुहुने ठिक समय कहिले हो त? के ५०, १५० वा ५०० वर्ष अघि हो र? तर हाम्रो सरोकार बाइबलको यो प्रतिज्ञामा छ: "आफ्‍नो प्रतिज्ञाको बारेमा प्रभु ढिलो गर्नुहुन्‍छ भन्‍ने कसै-कसैको भनाइ भए तापनि उहाँ ढिलो गर्नुहुन्‍न, तर कोही पनि नष्‍ट नहोस्, तर सबै जनाले पश्‍चात्ताप गरून् भन्‍ने इच्‍छा गरेर प्रभु तिमीहरूप्रति धैर्यवान् हुनुहुन्‍छ।" 2 पत्रुस 3:9। 

येशू स्वर्गमा जानुभएको शताब्दीयौँ भएतापनि उहाँको दोस्रो आगमन अझै पनि समयसापेक्षित नै छ। किन त? यस संसारमा हामी जतिसुकै लामो आयु भएर बाँचेतापनि त्यो छोटो आयु नै हुन्छ (भजन ९०:१०), त्यसपछि चिहानमा अचेत अवस्थामा विश्राम गर्नेछौँ (उपदेशक ९:५,१०), र अन्तमा अन्तिम पुनरुत्थान जसपछि हाम्रो भविष्यलाई हामी आफैले परिवर्तन गर्ने अवसर पाउँनेछैनौँ (हिब्रू ९:२७)। मरेकाहरूको बारेमा भनौँ भने, तिनीहरू सुतिरहेका र अचेत अवस्थामा भएको कारणले जब येशू आउनुहुन्छ तब तिनीहरू आँखाको निमेषमा बौरि उठ्नेछन्। तिनीहरू जति वर्ष सुतेतापनि ती वर्षहरू केवल एक क्षणमात्र तिनीहरूकोलागि हुनेछ। तपाईँको आफ्नै व्यक्तिगत अनुभव र युगौँ युगदेखि सुतिरहेका परमेश्‍वरका जनहरूको निम्ति उहाँको आगमन एक क्षणभन्दा वढि हुँदैन। त्यही नै छिटो, होइन त?

प्रत्येक बितेको दिनले स्वर्गको बादलमा येशूको महिमित आमगनलाई एक दिन अगाडि ल्याउँदछ। उहाँ कहिले आउनुहुन्छ सो हामीलाई थाहै नभएतापनि उहाँ आउनुहुनेछ भन्ने कुरामा हामी निश्‍चित छौँ। हामीलाई चाहिने कुरो त यही त हो नि!

`एक जना पास्टरले यो प्रवचन दिएकी येशू कहिले आउनुहुन्छ त्यसको बारेमा उनलाई वास्ता छैन। तर उनको मूख्य सरोकार भनेकै येशू आउनुहुनेमा छ। यो तर्क तपाईँको निम्ति कस्तो छ? येशू नआउनुभएकोमा तपाईँ निराश वा हतोत्साह भएतापनि त्यस भनाइले तपाईँलाई कसरी हौसला दिन्दछ?`