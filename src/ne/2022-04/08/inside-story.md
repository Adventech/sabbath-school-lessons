---
title:  कथा ८
date:   18/11/2022
---

**अब डराउनु पर्दैन**

_जाक, पपुवा न्यु गिनी_

जाकसँग भेट्नुहोस्। उनी पपुवा न्यु गिनीको बामनकेनम जातिको सदस्य हुन्।
उनले सम्झेदेखि नै उनी र उनका जातिले वेवास्ता गरिएको जिवाको क्षेत्रमा त्रासमा बिताइरहेका थिए। त्यो क्षेत्र आफैमा केही खराब त थिएन। यो क्षेत्र पपुवा न्यु गिनीको मध्य भागमा छ। यो रमणीय ठाउँ हो। मानिसहरू त्यहाँ घरबार गरेर बस्न मन पराउँछन्। यो अत्यन्तै उर्बरा उपत्यका हो र यसमा लामो नदी बग्छ। यसले गर्दा मानिसहरूको आवश्यकतालाई यसले पूरा गर्दछ। यहाँको माटो अत्यन्तै मलिलो छ र धेरै अन्नहरू फल्छन्, विशेष गरेर कफी र चिया थुप्रो फल्छ।

जब जाकको जातिको निम्ति जीवन धेरै कठिन थियो। जग्गाको अधिकारको अधिकार, हिँसा, झगडा, एक आपसमा भएको घृणा र आन्तरिक द्वन्द्वले धेरै आफन्त र साथीहरूको जीवन क्षतविक्षत भएको थियो। तिनीहरूमा भएको आपसी कलहले गर्दा तिनीहरूले पाउने सरकारी आधारभूत सेवाहरू पाएका थिएन। डाक्टर र नर्सहरूको सेवा तिनीहरूले पाएका थिएन। त्यस जातका बालबालिकाहरू स्कूलमा जाँदैनथे। त्यस क्षेत्रमा पुलिस पनि कडा थिएन। सडकहरूको राम्रो हेरबिचार गरिन्दैन्थ्यो र बाटो धेरै खराब थियो।

तर त्यस परिस्थितिमा रहन जाक र उनका जातिको बानी नै भइसकेको थियो। सरकार वा अरू कसैले वास्ता नगरेकोले तिनीहरू डरै डरले जिउनुपर्थ्यो।

तब सबै सदस्य सम्मिलित हुनुपर्ने समूह त्यस क्षेत्रमा पस्यो। यो समूह सेभेन्थ-डे एडभेन्टिस्ट विश्‍व चर्चको कार्यक्रम हो। यसमा चर्चका प्रत्येक विश्‍वासीले कसै न कसैलाई येशूतिर अगुवाइ गर्ने काममा संलघ्न हुन्छ।

चर्चका सदस्यहरू त्यस क्षेत्रमा आए र जाक र उनका मानिसहरूको निम्ति बाइबल अध्ययन सुरु गरे। बाइबल अध्ययनले सार्वजनिक सुसमाचार कार्यक्रमहरूको आयोजना गरियो। जब जाक र उनका मानिसहरूले बाइबल पढे तब एक आपसमा भएको मनमुताव पन्छिन थाले। आफ्ना हृदयहरूलाई मानिसहरूले येशूलाई सुम्पे। एक फेरा द्वन्द्वको चपेटामा परेको जातिलाई एकत्रित गर्न एडभेन्टिस्टहरूले विशेष शान्ति कार्यक्रमको आयोजना गरे। त्यसको नतिजाले जाक अचम्भित भएको थियो। एक हप्‍ता सुसमाचार कार्यक्रम सफलतापूर्वक आयोजना गरेकोले स्थानीय सेभेन्थ-डे एडभन्टिस्ट चर्चलाई म धन्यवाद दिन्छु। साबथहरूमा हुने बप्‍तिस्मा कार्यक्रम र रङ्गीचङ्गी शान्ति कार्यक्रमले धेरै मानिसहरूका हृदयहरू छोएको छ। आमाहरू र दिदीबहिनीहरू एक आपसमा अङ्गालो मारेर आनन्दको आँशुहरू झारेका थिए। दाजुभाइ, श्रीमानहरू र छोराहरूसँग सबै परिवार मिलेर आनन्द मनाए। शान्तिको कार्यक्रम मेरा मानिसहरूको इतिहासमा स्वर्ण अक्षरले लेखिनेछ," जाकले खुसी भएर सुनाए।

प्रेरित पावलले आह्वान गरेको अनुसार जाकले आफ्ना मानिसहरूलाई एक आपसी मनमुताव पन्छाएर आशातिर मन लगाऔँ भनेर आह्वान गरे। उनले भने, "यो  कथालाई म मेरा मानिसहरूलाई अनुरोध गर्दै टुङ्ग्याउन चाहन्छु: हामीमा आएको परिवर्तनलाई सबैले अङ्गालौँ। हाम्रो जातिमा शान्ति र सामान्य जीवनको पुनर्स्थापना गरौँ। पावल जस्तै पापीहरूमा म सबभन्दा खराब पापी हुँ। परमेश्‍वरले मलाई परिवर्तन गर्दै हुनुहुन्छ। अब म परमेश्‍वरले निर्धारित बाटोमा म हिँड्न तयार भएको छु।"

जाकले पावलसँगै मिलेर यो घोषणा गर्दछन्, "मलाई सामर्थ्‍य दिनुहुने ख्रीष्‍ट येशू हाम्रा प्रभुलाई म धन्‍यवाद दिन्‍छु, किनभने आफ्‍नो सेवामा नियुक्त गरेर उहाँले मलाई विश्‍वासयोग्‍य ठान्‍नुभयो। अगाडि मैले निन्‍दा गरें, खेदो गरें र उहाँको अपमान गरें, तर मैले यी अजान र अविश्‍वासमा गरेको हुनाले मैले कृपा पाएँ। ख्रीष्‍ट येशूमा भएको विश्‍वास र प्रेमको साथ मेरो निम्‍ति हाम्रा प्रभुको अनुग्रह प्रशस्‍त मात्रामा उर्लिआयो। यो वचन हरप्रकारले ग्रहणयोग्‍य छ, कि पापीहरूलाई उद्धार गर्न येशू ख्रीष्‍ट संसारमा आउनुभयो, र पापीहरूमा म सबैभन्‍दा मुख्‍य हुँ। तर यसकारण मैले कृपा पाएँ, कि पापीहरूमा सबैभन्‍दा मुख्‍य भएर पनि मद्वारा येशू ख्रीष्‍टले आफ्‍नो असीम धैर्य प्रकट गर्न सकून्, ताकि उहाँमाथि विश्‍वास गरेर अनन्‍त जीवन पाउनेहरूका लागि म एउटा उदाहरण बन्‍न सकूँ। युग-युगका राजा, अविनाशी र अदृश्‍य एकमात्र परमेश्‍वरलाई आदर र महिमा सदासर्वदा होस्। आमेन।" १ तिमोथी १:१२-१७।

_-आन्द्र्यु मेकचेस्नी_