---
title:  तुरहीको आवाजमा
date:   16/11/2022
---

येशूको दोस्रो आमगनसम्म जीवित रहने विश्‍वासीहरूलेमात्र अनन्त जीवन पाउनेछ भनेर थेस्सोलोनिकीका विश्‍वासीहरू विश्‍वस्त थिए। "तिनीहरूले तिनीहरूका मित्रहरूको जीवनलाई होशियारपूर्वक सुरक्षा दिएका थिए। येशू आउनुहुँदा तिनीहरू नमेरको होस् जसले गर्दा अनन्त जीवन तिनीहरूले नगुमाउन् भन्ने तिनीहरूको विश्‍वास थियो। तर एक एक गरेर तिनीहरूका प्रियजनहरू मरेका थिए। अत्यन्तै चिन्तित भएर थेस्सोलिनिकाका विश्‍वासीहरूले आफ्ना मरेका प्रियजनहरूको अनुहारहरू अन्तिम पटक हेरेका थिए। अनन्त जीवनमा तिनीहरूसँग भेट हुँदैन भन्ने कुरामा तिनीहरूले विश्‍वास गरेका थिए।"-एलेन जी ह्वाइट, द आक्टस् अभ आपोस्टल्स, पृ. २५८बाट रूपान्तरित।

`तिनीहरूको गलत धारणालाई पावलले कसरी सच्याएका थिए? हेर्नुहोस्, 1 थेस्सोलिनिकी  4:13-18।`

"परमेश्‍वरले उहाँमा सुतिगएकाहरूलाई येशूद्वारा ल्‍याउनुहुनेछ" भन्ने वाक्य गलतरूपमा वाख्या गर्ने इसाई इतिहासमा देखा परेको पाइन्छ। यस वाक्यमा धेरै अर्थहरू छन्। मानिस अमर छ भन्ने धारणालाई विश्‍वास गर्ने इसाईहरूले यो भन्दछन् कि जब येशू आउनुहुन्छ तब स्वर्गमा परमेश्‍वरसँग रहेका धर्मीहरू उहाँसँग उहाँले ल्याउनुहुनेछ। अनि तिनीहरूको आत्मा पृथ्वीमा रहेका आफ्ना शरीरहरूसँग पुनर्मिलन हुनेछ। तर यो शिक्षा पावलको शिक्षासँग तालमेल छैन।

गैर एडभेन्टिस्ट बाइबलका विद्वानले यस पदको अर्थ यसरी खुलाएका छन्, "थेस्सोलिनिकाका इसाईहरू आफ्ना चर्चका मरेकाहरूप्रति शोकित भएका थिए। तर तिनीहरूमा यो आशा हुन सक्थ्यो कि जब येशू फर्किनुहुन्छ तब परमेश्‍वरले ती मरेकाहरू विश्वासीहरूलाई पुनरुत्थान गर्नुहुनेछ र येशूको सामु प्रस्तुत गर्नुहुनेछ। यसरी तिनीहरू उहाँसँग हुनेछन्। यहाँ भन्न खोजेको अर्थ यो छ कि मरेका विश्‍वासीहरू येशूको आगमनमा कुनै बेफाइदाको अनुभव गर्ने छैनन् किनकि तिनीहरू येशूसँग हुनेछन् र जीवित विश्‍वासीहरूको बराबरीमा तिनीहरू हुनेछन् र येशूको आगमनको महिमामा तिनीहरू पनिसँगसँगै भाग लिनेछन्।"-जेफरी ए.डी. विइमा, १-२ थेस्सोलोनियनस्, बेकर इक्सिजिकल कमेन्टरी अन द न्यु टेस्टामेन्ट, ग्रान्ड रापिड, मिशिगन, बेकर, २०१४, पृ. ३१९बाट रूपान्तरित।

यदि मरेका धर्मीहरू स्वर्गमा प्रभुसँग भएको भए अन्तिम पुनरुत्थान इसाईहरूको आशा हो भनेर पावलले उल्लेख गर्नु आवश्यक थिएन। धर्मीहरू स्वर्गमा छन् भनेर उनले उल्लेख गर्न सक्थ्यो। बरू जो "येशूमा सुतिरहेकाछन्" (१ थेस्सोलिनिकी ४:१४) तिनीहरू मृत्युबाट पुनरुत्थान हुनेछन् भनेर उनले बताउँछन्।

अन्तिम पुनरुत्थानमा हुने आशाले  शोकमा परिरहेका थेस्सोलोनिकीका इसाईहरूलाई सान्त्वना ल्याइएको थियो। त्यही किसिमको आशा हामीमा पनि हुनसक्छ जब हाम्रा प्रियजनहरूलाई मृत्युले पक्रन्दा हामीलाई पीडादायी बनाउँछ।