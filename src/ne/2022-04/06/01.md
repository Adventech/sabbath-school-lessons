---
title:  उहाँ हाम्रो निम्ति मर्नुभयो
date:   29/10/2022
---

### यस अध्यायका मूल पदहरू
प्रकाश १२:८, मत्ती १७:२२,२३, मर्कूस ९:३०-३२, यूहन्ना १९:१-३०, रोमी ६:२३, १ कोरन्थी १:१८-२४।

> <p>यस अध्यायको मूल सार पद</p>
> "जसरी मोशाले उजाड-स्‍थानमा सर्पलाई उचाले, त्‍यसरी नै मानिसको पुत्र उचालिनुपर्छ, र जस-जसले उहाँमाथि विश्‍वास गर्छ, त्‍यसले अनन्‍त जीवन पाउँछ।"  यूहन्ना 3:14-15। 

मृत्यु र सरकारलाई तिर्ने करबाट हामी भाग्न सक्दैनौँ भन्ने कहावत छ। त्यो सर्वसत्य भन्ने छैन। मानिसहरूले कर तिर्न छल्न सक्छ, तर मृत्युलाई कसैले छल्न सक्दैन। मानिसहरूले मृत्युलाई केही वर्षपछि सार्न सकिन्छ होला, तर धिलो होस् वा चाँडो होस् मृत्यु आइहाल्छ। चाहे धर्मी होस् चाहे दुष्ट होस्, मरेकाहरू सबै माटोमा मिल्छन् भन्ने कुरा हामीलाई थाहा छ, तर पुनरुत्थानमा हाम्रो आशा हुनुभनेको हाम्रो निम्ति सबै थोक हो। यो आशाबिना ख्रीष्टमा सुत्‍ने सबै जना नष्ट हुनेछन् (१ कोरन्थी १५:१८)। मानिस अमर छन् वा धर्मीहरू मरेपछि सिधै स्वर्ग जान्छन् भनेर सिकाउने इसाईहरूको निम्ति पावलको यो भनाइ अनौठो नै मान्नुपर्छ। "ख्रीष्टमा सुतिरहेकाहरू" स्वर्गमा परमेश्‍वरको सामु घुरिरहेकाछन् रे! 

त्यसकारण, हाम्रो विश्‍वासको केन्द्रविन्दु येशूको पुनरुत्थान हो, किनभने उहाँ पुनरुत्थान हुनुभएकोले नै हाम्रो पनि पुनरुत्थान हुनेछ भनेर उहाँ जमानत हुनुभएको छ।  येशू पुनरुत्थान हुनुभन्दा अघि उहाँ त मर्नै पर्थ्यो। त्यसैकारण गेतसमनीमा अत्यन्तै पीडा र वेदना सहेर भएतापनि आफ्नो मृत्युको अपेक्षा उहाँले गर्नुभएको थियो। उहाँले प्रार्थना गर्नुभएको थियो:  “अब मेरो प्राण व्‍याकुल भएको छ, र म के भनूँ? ‘हे पिता, मलाई यस घड़ीबाट बचाउनुहोस्’? होइन, यसै कारणले नै म यस घड़ीसम्‍म आइपुगेको छु।" यूहन्ना 12:27। र उहाँ आउनुको लक्ष्य नै मर्नको लागि थियो।

ख्रीष्टको मृत्यु र अनन्त जीवनको प्रतिज्ञासँग त्यसको के सरोकार छ सो यस अध्यायमा हामी नियाल्नेछौँ।