---
title:  "अब सिद्धियो!"
date:   01/11/2022
---

`यूहन्ना १९:१-३० पढ्नुहोस्। "अब सिद्धियो" भन्ने येशूको वाक्यमा के निर्णायत्मक सन्देश हामीलाई दिइएको छ?`

अन्तमा आएर येशूको निम्ति, मानवताको निम्ति र सारा जगतको निम्ति निर्णायक क्षणहरू आएको थियो। अन्धकारका शक्तिहरूको विरुद्धमा अत्यन्तै पीडा र बेदनाले येशूले संघर्ष गर्नुभयो। विस्तारै उहाँ गेतसमनीको वगैँचातिर कदम चाल्नुभयो, अन्यायपूर्वक उहाँको बिरुद्धमा मुद्दा लगाएकोमा उहाँले त्यसको सामना गर्नुभयो, र कलभरीको पहाडमा उहाँ उक्लिनुभयो। पतित दुष्ट स्वर्गदूतहरूले उहाँलाई छोप्‍न खोजेका थिए। जब येशू क्रूसमा झुण्डिरहनुभएको थियो तब मूख्य पुजारी, धर्मशास्त्रीहरू र यहूदी धर्मका अगुवाहरूले उहाँलाई जिस्क्याउँदै चिच्याइ रहेका थिए, “यसले अरूलाई त बचायो, आफूलाई चाहिँ बचाउन सक्‍दैन। हे इस्राएलको राजा हो, अहिले क्रूसबाट तल ओर्लेर आओस्, र हामी यसलाई विश्‍वास गर्नेछौं।" मत्ती 27:42।

के येशू क्रूसबाट ओर्लेर आफूलाई बचाउन सक्नुहुन्थ्यो? सक्थ्यो, तर त्यो गर्न उहाँ राजी हुनुभएन। सारा मानव जातको निम्ति र उहाँलाई हेप्ने र उहाँलाई गिल्ला गर्नेहरूप्रति बिनाशर्त प्रेमले गर्दा आफ्नो पीडालाई उहाँले त्याग्नुभएन। वास्तविकरूपमा ती गिल्ला गर्नेहरूलाई उहाँले मुक्ति दिन चाहनुभएको थियो, उहाँ क्रूसबाट तल आउनुभएन र आफूलाई बचाउनुभएन। तर उहाँलाई किलाले होइन तिनीहरूलाई उद्धार गर्ने उहाँको चाहनाले क्रूसमा परिरहनुभएको थियो।"- अल्फ्रेड प्लमर, आन इक्सजिटिकल कमेन्टरी अन द गस्पल आकर्डिन टु सेन्ट माथ्यु, लन्डन, इलियोट, १९१०, पृ. ३९७बाट रूपान्तरित।

यहाँ दु:ख र पीडामा येशले सैतानको राज्यलाई परास्त्र गर्दै हुनुहुन्थ्यो। हुन त सैतानले नै येशूलाई क्रूसमा टाँगिन मानिसहरूलाई उक्साएको थियो। येशूप्रति विश्‍वासघात गर्न पनि सैतानले नै अग्रज भूमिका खेलेको थियो (यूहन्ना ६:७०, यूहन्ना १३:२,२७)। "सुमाचारका लेखकहरूले नभनेतापनि येशूको मृत्यु दुवै सैतानको काम थियो र येशूले सैतानमाथि पाउने विजयको काम थियो।"- जर्ज इ. लाड, अ थियोलोजी अभ द न्यु टेस्टामेन्ट, संसोधित संस्करण, क्याम्ब्रिज, लुटरवर्थ, १९९४, पृ. १९२बाट रूपान्तरित।

जब उहाँ क्रूसमा "अव सिद्धयो" भनेर चित्कार गर्नुभयो (यूहन्ना १९:३०), तब उहाँको पीडा र वेदनामात्र सकिएको थिएन तर जगतको महान् युद्धको इतिहास पनि सकिएको थियो। त्यो युद्ध थियो सैतान र उसका दुष्ट शक्तिहरूले ल्याएको महान् विवाद। " सैतानलाई हराएर येशूले उसमाथि विजयी  हुनुभएकोले सारा स्वर्गमा खुशियाली मच्चिएको थियो। सैतानलाई परास्त्र गरियो, र उसलाई थाहा भयो कि उसको राज्य अब उसको काबुबाट छिनिलियो।"-एलेन जी ह्वाइट, द डिजाएर अभ एजेज, पृ. ७५८बाट रूपान्तरित।

अचम्मको विपरित धारणालाई बुझ्न त्यति सजिलो छैन: परमेश्‍वरको पुत्रलाई अत्यन्तै होच्याएको थियो तैपनि उहाँ जित्‍नुभयो रे, त्यो पनि हाम्रो र सारा जगतको निम्ति। यो बिजय सबभन्दा महान् र ठूलो महिमित विजय थियो।

`पाप कस्तो खराब रहेछ जसबाट हामीलाई छुट्कारा दिन येशूको मृत्युको आवश्यक भएको थियो। हाम्रो धर्मकर्म, दानदक्षिणा, त्याग तपस्या, परोपकरीय काम र अनेको विद्या हासिल गरेर मुक्ति पाउन वा परमेश्‍वरलाई खुशी पार्न खोज्नु बेकारको रहेछ भनेर त्यस सत्यले हामीलाई कसरी सिकाउँदछ?`