---
title:  कथा ६
date:   04/11/2022
---

**अचेत अवस्थाबाट ख्रीष्टमा**

_पिटर, अस्ट्रेलिया_

पिटर सात वर्षको  हुँदा स्कूलको बाहिर बाटो काट्दै थियो तब एउटा कारले उसलाई हानी दियो। पिटर अस्ट्रेलियाको ब्रिसबेनमा स्कूलबाट घर फर्किन्दै थियो।

कारले उसलाई दनक दिँदा पिटरलाई परसम्म हुट्याइ दियो र ऊ पिठ्युँमा उत्तान्न परेर लडेको थियो। पत्रुस ६ महिनासम्म अचेत अवस्थामा थियो।

जब पत्रुस अचेत अवस्थामा थियो तब उसको हजुर आमाले उसको  मुक्तिको बारेमा चिन्तित भइन्। त्यसकारण रोमन क्याथोलिक चर्चको परम्परा अनुसार हजुर आमाले एक जना फादरलाई बोलाएर अचेत भएको पिटरलाई पानीले छर्केर बप्‍तिस्मा दिन लगाइन्।

जब अचेत अवस्थाबाट पिटर व्यँझ्यो तब कार दुर्घट्नाले गर्दा उसको दिमागमा असर परेको महसुस गर्‍यो। खाना खाने र बाथरुम जाने जस्ता आधारभूत क्रियाकलाप उसले फेरि सिक्नुपरेको थियो। उसलाई पढ्न पनि गार्‍हो भएको थियो र मानिसहरूले कुरा गरेको बुझ्न पनि मुश्किल भएको थियो।

अनेकौँ चुनौती पिटरले भोग्नुपरेतापनि आठ वर्षसम्म लनाशील भएर पढ्न र लेख्‍न प्रयास गरिरहेको थियो। ती वर्षहरूमा हजुर आमाले पिटरलाई कहिलेकाहीँ चर्चमा लग्थिन्। पिटर चर्चमा जान मन पराउँथ्यो। उसको हृदयमा परमेश्‍वरप्रतिको चाहना खोपिएको उसले महसुस गर्‍यो र हृदयमा परमेश्‍वर भरिएको उसले इच्छा गरेको थियो। त्यो भोकलाई मेट्न उसले आत्मिक यात्रा सुरु गर्न थाल्यो।

जब पिटर १६ वर्ष भयो तब आफू चर्चमा नियमितरूपमा जान सक्छु कि भनेर आफ्नी आमासँग अनुरोध गर्‍यो। उसको हजुर आमाले उसलाई कहिलेकाहीँमात्र आइतबार चर्चमा लान्थी। आमाको अनुमतीले पिटरले हप्‍ताको चार पल्ट चर्चमा जान थाल्यो। शनिबार बेलुका एक पल्ट, आइतबार बिहान एक तीन पल्ट र आइतबार बेलुका एक पल्ट चर्चमा सक्रिय भएर सरिक हुन थाल्यो। 

दश वर्ष भित्र पिटर चर्चका विभिन्न आराधना कार्यक्रममा सरिक भए र धेरै चर्चहरूमा उनले घुमे। उनले विवाह गरे र दुई छोरीहरूको बुबा भए। उनी दराज बनाउने काममा लागेका थिए। एक दिन उसको एक जना एडभेन्टिस्ट चर्चको ग्राहकले उनलाई एडभेन्टिस्ट चर्चको बारेमा सुनाए।

जब समय बित्दै गयो, पिटर अस्ट्रेलियाको ब्रिसबेन सहरमा घर किनेर त्यहीँ बसोबास गर्न थाले। उनी रहेको टोलमा एडभेन्टिस्ट चर्च थियो। जब उनी रेलवे स्टेशनमा दिन दिनै घरबाट काम गर्न ओहोर दोहर गर्दा त्यो चर्च कस्तो रहेछ भन्ने उत्सुकता उनमा जाग्यो।

एक साबथ बिहान कारहरू त्यस चर्चमा आउन थालेको उनले देखे। त्यो चर्च कस्तो रहेछ भनेर चर्चभित्र गएर हेर्न गए। चर्चका सदस्यहरूले उनलाई न्यानो अभिवादन गरे र उनलाई तुरन्तै साथी बनाए। उनलाई साबथ स्कूल कक्षामा सरिक हुन निम्तो दियो। चर्चमा उसले नयाँ साथीहरू बनाए। चर्चपछि उनलाई एक जना एडभेन्टिस्टले आफ्नो कारबाट उनलाई घरसम्म पुर्‍याइ दिए। पिटर अर्को हप्‍तामा पनि चर्च फर्के र फेरि अर्को हप्‍ता पनि।
"चर्चमा विश्‍वासहरू धेरै मिलनसार र मप्रति चासो देखाउने भएको मैले महसुस गरेँ। यही एउटा कारणले म चर्चमा आइरहेँ," पिटरले सुनाए।

चर्चको पास्टरसँग पिटरले बाइबल अध्ययन गर्न थाले। जब पास्टरसँग बाइबल पढ्न थाले तब उनको हृदयमा धर्मी हुने आत्मिक भोक मेट्दै गएको पिटरले महसुस गरे। पहिलो पल्ट उनको चाहना येशूले पूरा गर्नुभएको उनले पाएको थियो। बाइबलले सिकाएको तरिका अनुसार बप्‍तिस्‍मा लिएर आफ्नो हृदय येशूलाई दिन उनले निर्णय गरे। आफू अचेत भएको बेलामा उनलाई दिएको बप्‍तिस्मामा के भएको थियो उनलाई थाहा थिएन। अब आफ्नै निर्णयले उनले बप्‍तिस्मा लिन चाहेको थियो।

एक २०२१को साबथमा उनले बप्‍तिस्मा लिए। जब उनी बप्‍तिस्माको पोखरीबाट बाहिर निस्के तब उनका साथीहरू हर्षले भावविभोर भएका थिए। उनको  आत्मिक यात्रा सुन्दर तरिकाले अन्त्य भएको थियो भने अचम्म तरिकाले सुरु पनि भएको थियो।

जो मानिस धार्मिकताको निम्ति भोकाउँछ र तिर्खाउँछ ऊ भरिने छ भनेर येशूले भन्नुभएको थियो, "धन्‍य धार्मिकताको निम्‍ति भोकाउने र तिर्खाउनेहरू,  किनभने तिनीहरू तृप्‍त हुनेछन्‌।" मत्ती ५:६। 

_-लिनेट आश्बी_