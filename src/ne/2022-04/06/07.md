---
title:  थप जानकारी
date:   04/11/2022
---

एलेन जी ह्वाइट, डिजाएर अभ एजेज, पृ. ६८५-६९७को "गेतसमनी", पृ. ७४१-७५८को "कलभरी" र स्टेप्स टु क्राइस्टको पृ. २७को "रिपेन्टेन्स।"

"सारा स्वर्ग नै हाम्रो मुक्तिको निम्ति चासो देखाइरहेको मैले देखेँ, के त्यसप्रति हामी वेवास्ता गर्ने त? चाहे हामीले मुक्ति पाओस् वा नपाओस् त्यसको मतलब के छ र भनेर हामी पन्छिएर बस्ने? के हाम्रो निम्ति गरिएको त्याग र बलिदानलाई चानचुने भनेर ठानौँ त? कतिले त यस्तो गर्छन् पनि।  तिनीहरूलाई प्रदान गरिएको दयालाई खेलाँचीको रूपमा लिएका छन् र तिनीहरूप्रति परमेश्‍वर नाराज हुनुभएको छ। परमेश्‍वरको आत्मा सधैँ चित्त दुखाएर बस्दैन। यदि उहाँको आवाज सुन्न अट्टेर भइनै रह्यो भने त्यो आवाज त्यस मानिसबाट हटेर जान्छ। मानिसहरूलाई मुक्ति दिन परमेश्‍वरले गर्नुभएको प्रयास र येशूले प्रदान गर्नुभएको दयालाई तिरस्कार गरियो भने तिनीहरू मृत्युमा सहभागी हुनुपर्नेछ। तिनीहरूकै स्वइच्छाले दोस्रो मृत्युलाई किनेको ठहरिन्छ। त्यो मृत्यु भयानक हुनेछ। तिनीहरूको मुक्तिको निम्ति क्रूसमा जुन पीडा र कष्ट येशूले भोग्नुभएको थियो त्यही पीडा र कष्ट तिनीहरूले भोग्नेछन् किनभने तिनीहरूले तिनीहरूको मुक्तिको निम्ति तिरेको मोललाई अस्वीकार गरेका थिए।त्यसबेला तिनीहरूले यो महसुस गर्नेछन् कि तिनीहरूले अनन्त जीवन र ननासिने सम्पत्ति गुमाए। जुन महान् त्याग र बलिदान मानिसहरूलाई उद्धार गर्न गरिएको थियो त्यसले हामी कतिको मूल्यवान रहेछौँ भनेर देखाउँदछ। जब अमूल्य मानिसले एक फेरा मूक्ति गुमायो भने त्यो सदाको निम्ति उसले मुक्ति गुमाउनु पर्ने हुन्छ।"-एलेन जी ह्वाइट, टेस्टिमोनिज फर द चर्च, ठेली १, पृ. १२४बाट रूपान्तरित।

**चिन्तनमनन**

`पशुबलिले मानिसका पापहरू हरण गर्नु असम्भव छ भनेर पावलले हिब्रू १०:४मा उल्लेख गरेका छन्। तब पूरानो करारमा मानिसहरूले कसरी मुक्ति पाए त? कतिपय समयमा जब हामी बजार जान्छौँ र हामीसँग तत्काल पैसा नहोला वा सिद्धिएला तर पछि पैसा तिर्ने गरेर सामान दिन्छन् रे। त्यसै गरेर येशूको बलि पछि हुनेछ र उहाँले पापको मोल तिरि दिनुहुनेछ भन्ने विश्‍वास गरेर पुरानो करारका विश्‍वासीहरूले पशुबलि चढाएका थिए।`

`पावलले यसरी व्यक्त गरेका छन्, 2 कोरन्थी 5:16-21।  यदि येशू संसारका सबै जनाको निम्ति मर्नुभयो भने सबै जनाले किन मुक्ति पाउँदैन? तिनीहरूको बदलिमा महान् बलिदान गरेतापनि क्रूसबाट दिने मुक्ति व्यक्तिगत आत्मनिर्णयमा किन भरपर्छ? मानिसले मुक्ति पाउने नपाउने निर्णय मानिसले आफैले कसरी निर्धारण गर्दछ?`

`कतिपय संसारका बुद्धिज्ञान, दर्शन, वाद आदि परमेश्‍वरको निम्ति मूर्खता हुन्छन्। तिनीहरूमा केही के के होला? प्रकृतिमा भएका सौन्दर्यता र अचम्मका डिजाइन वा आकृतिहरू त्यसै अचानक हुन आयो भन्ने जस्तो मूर्खपूर्ण धारणा अरू के होला? पृथ्वी वा जगत आफसे आफ उत्पन्न भयो रे! अरु तर्कहिन उदाहरणहरू के होला?`

`क्रूसको बारेमा सोच्नुहोस् र त्यहाँ के भयो त्यो पनि सोच्नुहोस्। त्यसले गर्दा धर्मकर्म, व्यक्तिगत प्रयासले मुक्ति पाउन सकिन्छ भन्ने धारणा किन गलत छ? यो धारणा मुक्तिको योजनाको बिपरित किन छ?`