---
title:  पृथ्वीको जग बसालिएको समयदेखि नै
date:   30/10/2022
---

`पृथ्वीको जग बसालिएको वा संसारको सृष्टिदेखि नै ख्रीष्टलाई मारिएको थियो रे! यो कसरी हुनसक्छ? हेर्नुहोस देहायका पदहरू:  प्रकाश 13:8,  प्रेरित 2:23, र १ पत्रुस १:१९,२०।`

"पृथ्‍वीमा वास गर्ने सबैले त्‍यस पशुको पूजा गर्नेछन्, अर्थात् तिनीहरूले, जसको नाउँ संसारको सृष्‍टिदेखि नै मारिनुभएका थुमाका जीवनको पुस्‍तकमा लेखिएको छैन" प्रकाश 13:8। उपर्युक्त पदमा हाम्रो निम्ति निर्णायक धारणा त यो छ कि "पृथ्वीको जग बसालिएको समयदेखि नै ख्रीष्ट मारिनुभएको थियो" रे! हामीले यो बुझ्नु पर्छ कि यो शाङ्केतिक भाषा हो (प्रकाशको पुस्तक शाङ्केतिक भाषाले भरिएको छ) किनभने पृथ्वीको सृष्टिको हजारौँ वर्षपछिमात्र येशूलाई क्रूसमा टाँगिएको थियो। यहाँ के भन्न खोजिरहेकोछ भने संसारको सृष्टि हुनुभन्दा अघि नै मुक्तिको योजना तयार भइसकेको थियो। त्यस मुक्तिको योजनाको केन्द्रविन्दुचाहिँ परमेश्‍वरको थुमा येशूलाई क्रुसमा टाँगिनु थियो। 

`तितस १:२ पढ्नुहोस्। यस पदले मुक्तिको योजना कति अघिदेखि नै भएको थियो, जसको केन्द्रविन्दु येशूको मृत्यो थियो भनेर हामीलाई सिकाउँदछ?`

"संसारमा पापको प्रवेश भएपछि वा आदमको पतनभएपछिमात्र मुक्तिको योजना बनाइएको थिएन। मुक्तिको योजनाले परमेश्‍वरको सिंहासनको जगका नीतिहरू उघारिएको थियो।"-एलेन जी ह्वाइट, डिजाएर अभ एजेज, पृ २२ बाट रूपान्तरित। 

यो योजना आदम र हव्वालाई अदनको बगैँचामा प्रकट गरिएको थियो (उत्पत्ति ३:१५,१६) र पुरानो करारभरिमा प्रत्येक पशुबलिको रगतले येशूको मृत्युलाई इङ्गित गरेको थियो। अब्राहमलाई उनको विश्‍वासको परिक्षा गर्ने समयमा परमेश्‍वर आफैले भेँडा उपलब्ध गराउनुभएर इसहाकको सट्टामा बलि दिएको थियो (उत्पत्ति २२:११-१३)। इसहाकको सट्टामा भेँडालाई बलिदिएको घट्नाले येशूले हाम्रो निम्ति पश्चातापको विधि क्रुसमा टाँगिएर पूरा गर्नुभएको थियो भनेर देखाएको थियो।

मुक्तिको सारा योजनाको केन्द्रिबिन्दु नै पापी मानिसको बदलि येशूको मृत्यु थियो। उहाँको त्यो मृत्युलाई शताब्दीयौँदेखि चलिआएको पशुबलिले औँल्याएको थियो। प्रत्येक पल्ट पशुलाई बलि दिइन्थ्यो त्यो क्रूसमा येशूको मृत्युको प्रतिक थियो, जो "परमेश्‍वरको थुमा, जसले संसारको पाप हटाउनु हुने थियो" (यूहन्ना १:२९)।

`पशुबलिहरू कठोर, त्रसिद र रक्तपातपूर्ण छ भन्ने कुरामा कसैको असहमत छैन। यही त्रसिद, कठोर रक्तालु क्रियाले नै हाम्रो बदलिमा येशूको मृत्यु भएको थियो भनेर हामीलाई कसरी सिकाउँदछ? पापको मोल कतिको भयानक रहेछ भनेर पनि त्यसले कसरी हामीलाई देखाउँछ?`