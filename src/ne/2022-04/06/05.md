---
title:  उहाँ हाम्रो निम्ति मर्नु भयो
date:   02/11/2022
---

`येशूको मृत्युले हाम्रो निम्ति के उपलब्धी भयो? हेर्नुहोस्, देहायका पदहरू: यूहन्ना 3:14-18, र रोमी  6:23।`

जब यर्दन नदीमा बप्‍तिस्मा दिने यूहन्नाबाट बप्‍तिस्मा लिन येशू आउनुभएको थियो तबर उनी उल्लेसित भएर कराए, "हेर! परमेश्‍वरको थुमा जसले संसारको पाप उठाइ लैजानुहुन्छ!" (यूहन्ना १:२९)। यस वाक्यले येशू परमेश्‍वरको सक्‍कली थुमा हुनुहुन्छ जसलाई पुरानो करारमा भएका सबै सही पशुबलिहरूले औँल्याएका थिए।

तर पशुबलि आफैले मानिसहरूका पापहरूलाई हटाउन सकिन्दैनथ्यो (हिब्रू १०:४)। तिनीहरूको बलि केवल भविष्यमा येशूले क्रूसमा टाँगिनहुँदामात्रै मानिसहरूका पापहरूलाई क्षमा दिने सर्तमा थियो। अर्थात् पशुबलिहरू सक्‍कल येशूको बलिको नक्‍कल थियो। "यदि हामीले आफ्‍ना पापहरू स्‍वीकार गर्‍यौं भने उहाँले हाम्रा पाप क्षमा गर्नुहुन्‍छ, र सबै अधर्मबाट हामीलाई शुद्ध पार्नुहुन्‍छ, किनकि उहाँ विश्‍वासयोग्‍य र धर्मी हुनुहुन्‍छ।" 1 यूहन्ना  1:9। 

`यूहन्ना ३:१६,१७ फेरि पढ्नुहोस्। ती पदहरूबाट हामीले के महान् आशा पाउन सक्छौँ, विशेष गरेर तपाईँले के गल्ती गर्नुभयो त्यसको सजायँ भोग्न तपाईँ दोषी ठहरिनुभएको परिप्रेक्ष्यमा।`

माथिका पदहरूको अर्थ तपाईँले सोच्नुहोस्। सारा जगत सृष्टि गर्नुहुने येशू (यूहन्ना १:१-३) हामी प्रत्येकको निम्ति आफूलाई सुम्पिनुभयो। हाम्रा पापहरूको निम्ति उहाँ बलि हुनुभयो। उहाँले गर्दा हाम्रा पापहरूबाट हामी सफाइ पाउँछौँ। सुसमाचारमा यो महान् प्रतिज्ञा हो।

येशूले यो घोषणा गर्नुभयो कि परमेश्‍वरले संसारलाई यस्तो प्रेम गर्नुभयो कि हाम्रो निम्ति मर्न आफ्नो एकमात्र पुत्रलाई दिनुभयो। यो कुरा हामीले कहिल्यै पनि बिर्सनुहुन्न कि येशूले स्वइच्छाले हाम्रो निम्ति मर्नुभयो (हिब्रू ९:१४)

इसाई सुधारवादी मार्टिन लुथरले क्रूसको बारेमा यो भावना व्यक्त गरेका  थिए, "क्रूस बेदी हो जहाँ येशूको हृदयमा भएको असिमित प्रेमको ज्वालाले उहाँलाई जलाएको थियो। परमेश्‍वर पिताको सामु आफ्नो शरीर र रगतको पवित्र र जीवित बलि प्रस्तुत गर्नुभएको थियो। त्यसबेला हाम्रो निम्ति पहल गर्दै उहाँले रोइकराइ चिन्तित आँशुका तातो धाराहरू बगाउनुभएको थियो (हिब्रू ५:७)।"-लुथरस वर्कस्, ठेली १३, सेन्ट लुइस, मसुरी, कनकर्डिया, १९५६, पृ. ३१९बाट रूपान्तरित। एक फेरा सबैको निम्ति येशू मर्नुभयो (हिब्रू १०:१०) र सदाको निम्ति (हिब्रू १०:१२)। उहाँको बलि आफै पर्याप्‍त छ र त्यसको शक्ति कहिल्यै पनि कम हुँदैन।

अझ त्यहाँ बढि छ: "यदि केवल एक जना मानिसमात्र उहाँको अनुग्रहको सुसमाचारलाई ग्रहण गरेको भए उसलाई मुक्ति दिन येशूले दु:खकष्ट र गिल्ला अनि लाजमर्दो मृत्यु सहन तयार हुनुहुन्थ्यो।"-एलेन जी ह्वाइट, द मिनिस्त्री अभ हिलिङ्ग, पृ. १३५बाट रूपान्तरित।  

`यूहन्ना ३:१६ फेरि पढ्नुहोस्। "संसार" र "जसले" भन्ने शब्दमा तपाईँको आफ्नै नाउँ राख्‍नुहोस्। जब तपाईँ क्षण क्षणमा पाप गर्न दिमाग चल्छ तब यस अचम्मको प्रतिज्ञा तपाईँकै निम्ति हो भनेर कसरी ठोकुवा गर्ने?`

`१ कोरन्थी १:१८-२४ पढ्नुहोस्। क्रूसको बारेमा पावलले यहाँ के बताइरहेका छन्, र संसारका बुद्धि र ज्ञानसँग क्रूसको आत्मज्ञान किन बाझिन्छ? आजको भौतिकवाद, विभिन्न दर्शन र वादहरू जसले परमेश्‍वरको आवश्यकताको महसुस नगर्ने समाजको निम्ति क्रूसको सन्देश किन महत्त्वपूर्ण छ?`

मुक्तिको इतिहासको मूल केन्द्रविन्दु नै येशू ख्रीष्टको क्रूस हो। "कलभरीको क्रूसमा प्रकट गरिएको प्रेमको गहिर्‍याइ अनन्त समयमा पनि बुझ्न सकिन्दैन। त्यहाँ ख्रीष्टको असीमित प्रेम र सैतानको असीमित स्वार्थ मुखामुख जम्का भेट भएको थियो।"-स्टिफन एन. हास्कल, द क्रस एण्ड इटिस् शाडो, साउथ लान्कास्टर, मासाचुसेट, बाइबल ट्रेनिङ्ग, १९१४बाट रूपान्तरित।  

जब येशूले नम्र भएर झुक्दै मानव जातको निम्ति फिरौती तिर्न आफूलाई सुम्पिँदै हुनुहुन्थ्यो, तब स्वार्थले भरिपूर भएर सैतानले येशूलाई दु:ख, कष्ट र पीडा दिइरहेको थियो। प्रत्येक मानव जातिले जस्तै येशू स्वाभाविक मृत्युमात्र भएन। उहाँ दोस्रो मृत्युको सामना गर्नुभएको थियो। त्यसको फलस्वरूप उहाँलाई विश्‍वास गर्ने सबै जना दोस्रो मृत्यको अनुभव कहिल्यै गर्नु नपरोस्।

क्रूसको अर्थलाई केलाउँदा धेरै महत्त्वपूर्ण पक्षहरू हामीले सम्झिनुपर्दछ। पहिलो, क्रूसले पापको विरुद्धमा परमेश्‍वरले गर्ने न्यायलाई सर्वोच्चरूपमा प्रकट गरिएको थियो (रोमी ३:२१-२६)। दोस्रो, पापीप्रति परमेश्‍वरको प्रेमलाई सर्वोच्चरूपमा प्रकट गरिएको थियो। तेस्रो, पापका सिक्रीहरूलाई तोड्न क्रूस नै शक्तिको ठूलो स्रोत हुन गएको छ (रोमी ६:२२,२३, १ कोरन्थी १:१७-२४)। चौथो,  अनन्त जीवनको आशा केवल क्रूसमात्रै हो (फिलिप्पी ३:९-११, यूहन्ना ३:१४-१६, १ यूहन्ना ५:११,१२)। र पाँचौ, जगतमा फेरि भविष्यमा कहिल्यै पनि विद्रोह नहोस् भन्ने प्रतिरोधको रूपमा खडा भइरहने केवल क्रूसमात्र हो (प्रकाश ७:१३-१७, प्रकाश २२:३)।

क्रूसको बारेमा ती निर्णायक सत्यहरू यस संसारका कुनै पनि ज्ञान, बुद्धि, दर्शन, वाद आदिले पत्ता लगाउन सक्दैन। त्यसको विपरित पौराणिक सभ्यतामा होस् वा अहिलेको सभ्यतामा होस्, क्रूसको बारेमा प्रचार गरिनु नै संसारका बुद्धिजीवीहरू र परमेश्‍वरको अस्तित्वलाई स्वीकारेर उहाँको नीतिमा हिँड्न नचाहनेको निम्ति "मूर्खतापूर्ण" छ। त्यस्ता मानिसहरूले यस संसारको सृष्टिकर्ता हुनुहुन्छ भनेर प्रायजसो विश्‍वास पनि गर्दैनन् (रोमी १:१८-२०)।

ग्रीक भाषाको "मूर्खतापूर्ण" अङ्ग्रेजी भाषाको "मोरोन moron"  सँग जोडिएको छ। त्यसको अर्थ "मन्दबुद्धि वा केटाकेटीको जस्तो बुद्धि भएको" भन्ने जनाउँछ। त्यसकारण यस संसारका बुद्धिजीवीहरूको अगाडि क्रूसको ज्ञान केटाकेटीको जस्तो बुद्धि वा अर्थनवर्थको चर्चा भनेर तिनिहरूले पन्छाउँछन्।

संसारका कुनै पनि बुद्धिजीवीले पापको बदलीमा येशू क्रूसमा मर्नुहुँदा हामीलाई दिइने मुक्तिको बारेमा बुझ्न सक्दैननन्।

`यस संसारका ज्ञानबुद्धिहरूमा जुनसुकै मूल्यमान्यता भएतापनि येशूप्रतिको विश्वास र हामीले प्रचार गरेको आशा तर तिनीहरूले ठानेका मूर्खताको सन्देशलाई तिनीहरू अर्थात् संसारका दर्शन, वाद, ज्ञान र बुद्धिजीवीहरूले किन हस्तक्षेप गर्न दिनुहुन्न? (१ कोरन्थी १:२१)?`