---
title:  क्रूसको भूमिका
date:   31/10/2022
---

`आफूले दु:खकष्ट, पीडा भोग्नुपर्छ र मर्नुपर्छ भन्ने कुरा येशूलाई थाहा थियो। त्यही भविष्यवाणी चेलाहरूलाई सुनाउँदा तिनीहरूको प्रतिक्रिया कस्तो थियो? तिनीहरूको प्रतिक्रियाले बाइबललाई राम्रोसँग नबुझ्दा वा गलत सम्झिन्दा आत्मिक जीवनमा कस्तो खतरा हुँदो रहेछ भनेर त्यसले हामीलाई कसरी सिकाउँछ? हेर्नुहोस् देहायका पदहरू: मत्ती 16:21-23, मत्ती १७:२२-२३, मर्कूस 9:30-32, लूका  9:44-45 र लूका 18:31-34।`

येशू जन्मिनुभएको थियो मर्नको निम्ति, र उहाँ जिउनुभयो मर्नको निम्ति। प्रत्येक कदम उहाँ अघि बढ्नुहुँदा हाम्रो निम्ति प्रायश्‍चितको बलि हुँदै कलभरीको क्रूसको नजिक उहाँलाई ल्याउँथ्यो। आफ्नो लक्ष्य के हो सोको बारेमा उहाँ पूरै सजग हुनुहुन्थ्यो, त्यसले गर्दा उहाँलाई कसैले पनि न त कुनै कुराले त्यस लक्ष्यबाट विचलित हुन दिनुभएन। वास्तविकरूपमा भन्ने हो भने, "उहाँको पूरै जीवन क्रुसमा मर्नुपर्ने भूमिकामा आधारित थियो।"-एलेन जी ह्वाइट, फन्डामेन्टलस् अभ क्रिश्‍चियन एजुकेशन, पृ. ३८२बाट रूपान्तरित।

यस संसारमा उहाँको अन्तिम दिनहरूमा चेलाहरूलाई येशूले आफ्नो मृत्युको बारेमा स्पष्ट जानकारी दिनुभएको थियो। तर येशूको त्यो वास्तविक सत्यलाई स्वीकार गर्न तिनीहरू असमर्थ थिए र चाहेका पनि थिएनन्। मसीह त यहूदी धर्म राज्य स्थापना गर्न आउनुहुन्छ र अन्य जातिहरूलाई सखाप पारे यस संसारमा यहूदीहरूको बाहुल्यता स्थापित गर्नुहुनेछ भन्ने गलत धारणा यहूदीहरूमा थियो। त्यस धारणाको परिप्रेक्ष्यमा येशूलाई मसीह भनेर स्वीकार गर्दा गर्दै उहाँलाई मारिने छ भन्ने भन्ने कुरो तिनीहरूले अपेक्षा गरेका थिएनन् न त सुन्न नै चाहेका थिए। अर्थात्, तिनीहरूको गलत धार्मिक शिक्षाले तिनीहरूलाई अनावश्यकरूपमा पीडा र कष्ट भोग्न वाध्य भएका थिए।

निकोदिमसलाई येशूले घोषणा गर्नुभएको थियो, "14 जसरी मोशाले उजाड-स्‍थानमा सर्पलाई उचाले, त्‍यसरी नै मानिसको पुत्र उचालिनुपर्छ, 15 र जस-जसले उहाँमाथि विश्‍वास गर्छ, त्‍यसले अनन्‍त जीवन पाउँछ।" यूहन्ना 3:14-15। कैसरा फिलिप्पीमा येशूले चेलाहरूलाई भन्नुभएको थियो कि उहाँ " कसरी यरूशलेममा जानुपर्छ, र धर्म-गुरु र मुख्‍य पूजाहारीहरू र शास्‍त्रीहरूबाट धेरै कष्‍ट भोग्‍नुपर्छ, मारिनुपर्छ र तेस्रो दिनमा जीवित भइउठ् नुपर्छ" भनी उहाँले त्‍यस बेलादेखि आफ्‍ना चेलाहरूलाई बताउन थाल्‍नुभयो।" मत्ती 16:21। चुपचाप गलिलतिरबाट जाँदै गर्दा (मर्कूस ९:३०-३२) र यरुशलेको अन्तिम यात्रामा (लूका १८:३०;३२) येशूले चेलाहरूलाई फेरि आफ्नो मृत्यु र पुनरुत्थानको बारेमा बताउनुभइएको थियो। यो त तिनीहरूले सुन्न पक्‍कै पनि चाहेका थिएनन्। त्यसले गर्दा तिनीहरूले सुन्दा पनि सुनेनन्। यही मनस्थिति हामी पनि हुन कस्तो सजिलो छ, छैन त?

`मानिसहरू विशेष गरेर परमेश्‍वरका चुनिएका मानिसहरूमा मसीहको पहिलो आगमनको बारेमा गलत धारणा थियो। अहिले पनि येशूको दोस्रो आगमनको बारेमा के के गलत धारणाहरू छन् त?`