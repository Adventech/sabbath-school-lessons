---
title:  अन्तिम न्याय
date:   18/12/2022
---

धेरैको निम्ति न्याय गर्नु भनेकै दोषी ठहर्‍याउनु भन्ने धारणा छ। हुन त न्यायको प्रक्रियामा त्यो पनि एक भाग हो, तर न्यायको अवधारणमा सकारात्मक पक्ष पनि छ भनेर हामीले बिर्सिनुहुन्न। त्यस न्याय प्रक्रियामा धर्मीहरू ठिक र  न्यायोचित थिए भनेर पनि प्रमाणित हुन्छ। खास गरेर दानिएलको पुस्तक युगको अन्तमा हुने न्यायको बारेमा सम्बोधन गरिएको छ, त्यो पनि उच्चमा रहनुहुने परमेश्‍वरका सन्तहरूको पक्षमा न्याय हुनेछ भनिएको छ (दानिएल ७:२२)। परमेश्‍वरको न्यायमा ती दुवै समावेश भएको हुन्छ। त्यस न्यायको निति पुरानो करारमा पाइन्छ:  “यदि कुनै मानिसले आफ्‍नो छिमेकीको खराबी गरेर शपथ खान लगाइयो भने, र त्‍यो शपथ यस मन्‍दिरभित्र तपाईंका वेदीको सामुन्‍ने खायो भने, तब तपाईंले स्‍वर्गबाट सुनेर कार्य गर्नुहोस्। दोषीलाई दोषी ठहराउँदै र त्‍यसका कामहरूको प्रतिफल त्‍यसकै शिरमा ल्‍याउँदै आफ्‍ना दासहरूका बीचमा न्‍याय गर्नुहोस्। निर्दोषीलाई निर्दोष ठहराउनुहोस्, र यसरी त्‍यसको निर्दोषतालाई स्‍थिर गराउनुहोस्। 33 “जब तपाईंका प्रजा इस्राएलले तपाईंको विरुद्धमा पाप गरेर तिनीहरू आफ्‍ना शत्रुहरूद्वारा पराजित भएका छन्, अनि तिनीहरूले तपाईंको नाउँ लिँदै यस मन्‍दिरमा प्रार्थना र नम्र-निवेदन गर्दै तपाईंतिर फर्कन्‍छन्, तब तपाईंले स्‍वर्गबाट तिनीहरूको प्रार्थना सुन्‍नुहोस्, र आफ्‍ना प्रजा इस्राएलको पाप क्षमा गर्नुहोस्, र तिनीहरूका पिता-पुर्खाहरूलाई दिनुभएको देशमा तिनीहरूलाई फर्काई ल्‍याउनुहोस्।" 1 राजा 8:31-34। 

`युगको अन्तमा हुने न्यायप्रक्रियाले दोषीहरूको विरुद्धमा फैसला हुने र धर्मीहरूको पक्षमा न्याय गरिनेछ भने येशू आफैले किटान गरेर भन्नुभएको थियो। हेर्नुहोस्, मत्ती 25:31-46 र यूहन्ना 5:21-29।`

कतिपय मानिसहरूले "दोषी ठहरिन्दैन" (यूहन्ना ३:१८) र "न्याय गरिन्दैन" (यूहन्ना ५:२४)को अर्थ जो मानिसहरू ख्रीष्टमा छन् तिनीहरूको न्याय नै गरिनेछैन भनेर विश्‍वास गर्दछन्। त्यसको अर्थ विश्‍वासीहरूको विरुद्धमा फैसला गर्नेछैन र तिनीहरूलाई दोषी ठहराउनेछैन भन्ने खोजेको भनेर मान्नुपर्दछ। त्यसकारण यूहन्ना ३:१८ले विश्‍वासीहरूलाई दोष लगाउने छैन भनेको हो, साथै न्यायको दिनमा तिनीहरूमाथि दोष दिन फैसला गरिनेछैन भनेर बुझनुपर्छ (यूहन्ना ५:२४)।

संक्षेप्‍तमा भन्ने हो भने हाम्रो भविष्य वर्तमान जीवनमै निर्धारित गरेको हुन्छ। जो मानिसहरू ख्रीष्टमा अहिले छन् न्यायको दिनमा तिनीहरू निर्दोष र धर्मी ठहरिसकेका छन् भनेर हामीलाई आश्वस्त गरिएको छ। तर जो येशूमा छैन तिनीहरू दोषमै रहिरहेको हुन्छ।

मत्ती २५:३१-४६को अर्तीकथामा बाख्रा वा दुष्ट समूहमात्र होइन भेँडा व धर्मी समूहको बारेमा पनि  येशूले उल्लेख गर्नुभएको थियो। यस मामिलामा प्रेरित पावलले स्पष्टरूपमा यसरी व्यक्त गरेका छन्: "किनकि हामी सबै ख्रीष्‍टका न्‍याय-आसनको सामुन्‍ने खड़ा हुनुपर्छ, यसरी शरीरमा हुँदा आफूले गरेबमोजिम हरेकले असल वा खराब प्रतिफल पाउनेछ।" 2 कोरन्थी 5:10।

जब हामी न्यायको बारेमा सोच्दछौँ तब हामीले यो सोचिरहनु आवश्यक छ कि हामी अनुग्रहबाट मुक्ति पाउँछौँ (यशैया ५५:१, एफिसी २:८-१०), विश्‍वासद्वारा हामी धर्मी वा निर्दोष ठहरिन्छौँ (उत्पत्ति १५:६, रोमी ५:१), र हामी मुक्ति पाएका छौँ भनेर हाम्रा कामहरूद्वारा हामीलाई न्याय गरिनेछ वा मूल्याङ्कन गरिनेछ (उपदेशक १२:१४, मत्ती २५:३१-४६, प्रकाश २०:११-१३)। न्याय गरिने आधार नै न्यायसहिँता वा दश आज्ञाहरू हुन् जुन नैतिक व्यवस्था पनि कहलाइन्छ  (उपदेशक १२:१३,१४, याकूब १:२५, याकूब २:८-१७)। हामीले अहिले नै मुक्तिको अनुभव गरिरहेका छौँ भनेर बाहिरियरूपमा प्रमाणित गर्न हाम्रा कामहरूले देखाउँदछ। न्यायको दिनमा मानिसहरूको कामलाई औँल्याइनेछ।

यो पनि हामीले याद गर्नु जरुरी छ: परमेश्‍वरले आफू खुशी कसैलाई मुक्ति दिनु र कसैलाई मुक्ति नदिनु भन्ने छैन। मुक्ति पाउने कि नपाउने भन्ने मामिलामा प्रत्येक मानिसको आआफ्नै जिम्मेवारी छ, अर्थात् मानिसको भविष्यको निर्धारण आफैले गर्छ। उसको पुर्पुरोमा लेखेको अनुसार उसको भविष्यको निर्धारण हुन्छ भन्ने लोकप्रिय धारणा बाइबलसम्मत छैन।

आखिरमा आएर न्यायको समय त्यो होइन जब परमेश्‍वरले हामीलाई ग्रहण गर्नुहुन्छ वा अस्वीकार गर्नुहुन्छ। तर त्यसबेला उहाँले न्यायको अन्तिमरूप दिनुहुनेछ, जसको फैसला हाम्रै आत्मनिर्णय वा रोजाइमा भरपर्दछ। यदि हामीले उहाँलाई स्वीकार गरेका छौँ वा हामी उहाँसँगै छौँ भनेर देखाउन चाहन्छौँ भने हाम्रो कामले प्रमाणित गर्नुपर्छ।