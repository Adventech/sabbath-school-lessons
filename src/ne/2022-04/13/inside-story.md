---
title:  कथा १३
date:   23/12/2022
---

**बन्धक बनाएको सालोट।**

_फिजी_

जब समाचार फिजीको सञ्‍चार माध्यमले प्रसारण गर्‍यो तब सालोटको हृदय छियाछिया भयो। मध्यपूर्वमा ४५ जना फिजीका शान्ति सेनाहरूले विद्रोही मुसलमानहरूले बन्धक बनाएर सिरियाको अनजान क्षेत्रमा लुकाइ राखेको थियो।

सोलोटको ३४ वर्षको छोरा भर्खरै घर छोडेर मध्यपूर्वमा रहेको राष्ट्रसंघिय शान्ति सेनाहरूलाई अवलोकन गर्न गएका थिए। उनी आफ्नो कामको  सिलसिलामा गएका थिए। बन्धक बनाइरहेका फिजीका शान्ति सेनाका नाउँहरू तुरन्तै प्रसारण गरेको थिएन। आफ्नो छोरो जिउँदो छ कि छैन भनेर सालोटलाई चिन्ता लागेको थियो। यर्मिया २९:११ उनको दिमागमा याद आयो: "किनभने जुन योजनाहरू मैले तिमीहरूका निम्‍ति बनाएको छु, ती म जान्‍दछु,” परमप्रभु भन्‍नुहुन्‍छ। “ती तिमीहरूका उन्‍नतिको निम्‍ति हुन्, नोक्‍सानीको निम्‍ति होइनन्, तिमीहरूलाई आशा र भविष्‍य दिनलाई।" शान्ति सेनामा भर्ना हुनु अघि आफ्नो छोरोको निम्त सालोट प्रार्थना गरेको उनले याद गरिन्। परमेश्‍वरको हातमा आफ्नो छोरो सुरक्षित छ भनेर उनले विश्‍वास गरिन्।

अर्को दिन फोन बज्यो। त्यो फोन सालोटकी  बुहारीको थियो। रुँदै उनले सुनाइन् कि उनको श्रीमान पनि ४५ जना बन्धकमा परेको थियो। उनी शान्तिसेनाको कमान्डर थियो। त्यो खबर आफूले पाउनेछ भनेर सालोट तयार भएकी थिइन्, "चिन्ता नगर्नु। यो परमेश्‍वरले नै हुन दिएको हो। यो उहाँको आफ्नै ईश्‍वरीय योजना अनुसार भएकोहो। त्यसलाई हामीले स्वीकार गरौँ र ४५ जना शान्तिसेनाका जवानहरू मुक्त होउन् भनेर हामी प्रार्थना गरौँ," आफ्नी बुहारीलाई उनले सम्झाइन्। उनको वचनले दुवै जनाको विश्‍वासमा बल आएको थियो। अरू बन्धकहरूका आमा र श्रीमतीहरू मिलेर प्रार्थना गर्ने समूहमा सालोट र उनकी बुहारी पनि सामेल भए। तिनीहरूले उपवास बस्दै परमेश्‍वरका प्रतिज्ञाहरूको दावी गर्दै प्रार्थना गर्न थाले।

जब सालोट प्रार्थना गरे र अरू समाचारको निम्ति उनी पर्खिन्। यो सन २०१४को कुरो हो। त्यस समय उनको निम्ति अन्धकारमय थियो, तैपनि उनी परमेश्‍वरको नजिक भएको अनुभव गर्न थालिन्। जब भविष्य अन्धकार हुन्छ तब त्यो अन्धकार घटाउन सकिन्छ भनेर उनले महसुस गरिन्। दिमागमा शान्ति राखेर त्यो अन्धकारलाई बिलाइ दिन सक्छ भनेर उनले विश्‍वास गरिन्। उनले यशैया २६:३,४ दावी गरिन्, जसमा लेखिएको छ, "जसको मन तपाईंमा अड़िएको छ, त्‍यसलाई तपाईंले पूरा शान्‍तिमा राख्‍नुहुन्‍छ, किनभने त्‍यसले तपाईंमाथि भरोसा राख्‍छ। सदासर्वदा परमप्रभुमा भरोसा राख, किनभने परमप्रभु, परमप्रभु नै सनातनका चट्टान हुनुहुन्‍छ।"  

आफ्नो छोरो मर्न सक्छ भन्ने वास्तविकतालाई स्वीकार गरेर उनले परमेश्‍वरमा अडिग भएर बल पाइन्। उनले फिलिप्पी ४:६,७लाई पनि दावी गरिन्, "कुनै कुरामा चिन्‍तित नहोओ, तर हरेक कुरामा प्रार्थना र निवेदनद्वारा धन्‍यवादसहित तिमीहरूका बिन्‍ती परमेश्‍वरमा जाहेर होऊन्, र समझले नै भियाउन नसकिने परमेश्‍वरको शान्‍तिले तिमीहरूका हृदय र तिमीहरूका मनलाई येशूमा रक्षा गर्नेछ।"

वास्तविकतालाई स्वीकार गरेर भविष्यवाणी अनुसार उनी अन्तिम दिनमा बाँचिरहेको छ भनेर पनि आफूलाई आश्‍वास्त पारिन्। उनले राजा नबुक्दनेजारलाई दिएको सालिकको भविष्यवाणी दानिएल २को पनि याद गरिन्। यो वास्तविकताले उनलाई बल र आशा मिलेको थियो।

१४ दिनसम्म फिजीको शान्ति सेनालाई बन्धी बनाएपछि उनको छोरो सहित सबै मुक्त भए। तिनीहरूका परिवारहरू परमेश्‍वरप्रति आभारित भए। सालोटले सिकिन् कि परमेश्‍वरको प्रेम त्यस विद्रोहीहरूको सिविरमा पनि पसेको थियो। उनको छोरो र अरूहरू परमेश्‍वरको उपासना गर्नुमा रोक लगाइएको थियो। अनि तिनीहरूलाई बन्धक बनाएको तेस्रो दिनपछि तिनीहरू प्रार्थना गर्न र उपबास बस्न थाले। तिनीहरू चुपचाप एक एक भएर प्रार्थना गरे। तिनीहरूलाई लडाइ राखेका थिए र तिनीहरू एक आपसमा हात समातेका थिए। जब एक जनाले प्रार्थना गर्न सक्यो तब हात निमोठ्यो अनि अर्को मानिसले प्रार्थना गर्थ्यो। १४ दिनभित्र तिनीहरूलाई बन्धक बनाएका मानिसहरूले तिनीहरूसँग साथी बनाए। जब ती बन्धकहरू मुक्त भए तब तिनीहरूलाई बिदाइ गर्नेबेलामा धेरै बिद्रोहीहरूको आँखाबाट आँशु झारेका थिए। ती बन्धकहरूलाई केही हानी नगरि बन्धकहरूको सिबिरबाट आफ्नै सिबिरमा फर्केका थिए।

एलेन जी ह्वाइटले द डिजाएर अभ एजेजको पृ. ३४७मा लेखेकी छिन्, "पुरानो समयमा पवित्र जनहरूलाई बताइएको उहाँको अनुग्रहलाई हामीले स्वीकार गर्नुपर्छ; यो नै हाम्रो अनुभवको निम्ति अत्यन्तै प्रभावकारी साक्षी हुन सक्छ।"

यो नै सालोटको गवाही हो। यो परमेश्‍वरको अनुग्रहको कथा हो। "जब परमेश्‍वरले आफ्नो प्रेम देखाउनुहुन्छ तब उहाँ निश्‍चयनै त्यहाँ उपस्थित हुनुहुन्छ। अत्यन्तै कठिन परिस्थितिमा पनि उहाँले उहाँको प्रेम र मुक्तिको सन्देश एक आपसमा बाँड्ने अवसर उपलब्ध गराउनुहुन्छ," उनले बताइन्।

_-आन्द्र्यु मेकचेस्नी_