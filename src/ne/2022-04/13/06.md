---
title:  दोस्रो मृत्यु
date:   22/12/2022
---

मानव इतिहासको अन्त्यको चरमबिन्दुमा पुर्‍याउन परमेश्‍वरले अगुवाई गरिरहनुभएको छ। सहस्रवर्षको अन्त्यमा मरेका सबै दुष्टहरूको पुनरुत्थान हुनेछ र तिनीहरूले दण्डको अन्तिम कार्यान्वयन हुनेछ (प्रकाश २०:५:११-१५)। अनि सबै न्यायको प्रक्रिया समाप्‍त हुनेछ। त्यसलाई थप्‍ने अरू केही हुनेछैन। परमेश्‍वर न्यायी हुनहुन्छ भनेर दुष्टहरूले पनि स्वीकार्नु वाध्य हुनेछ। "परमेश्‍वर र सैतानको बीवचमा भइरहेको महान् प्रतिद्वन्द्वका विषयबस्तुहरू अब सबै जगत ब्रम्हाण्डले खुलारूपले हेर्न पाउनेछ। अनि जगतब्रम्हाण्डका जीवहरू, बफादरी र विद्रोही स्वर्गदूत र मानिसहरूले एकै स्वरमा यो घोषणा गर्नेछन्, 'हे सन्तहरूका महाराजा, तपाईँका मार्गहरू न्यायी र सत्य छन्।' र सैतान आफै पनि परमेश्‍वरको न्याय र उसप्रति गरेको फैसलाप्रति शिर निहुर्‍याएर आफ्नो कुकृत्यलाई स्वीकार गर्नेछ।"-एलेन जी ह्वाइट, द ग्रेट कन्त्रोभर्सी, पृ. ६७०,६७१।

`"आगोका तलाव" र "दोस्रो मृत्यु" कतिको प्रभावकारी हुनेछ भनेर देहायका पदहरूले कसरी खुलासा गरेको छ? हेर्नुहोस्, मलाकी ४:१; प्रकाश २०:१४-१५ र प्रकाश २१:८।`

जब सैतान, उसका दूतहरू र सबै दुष्टहरूको अन्तिम बिनाश हुन्छ तब पृथ्वीमात्र होइन सारा जगत ब्रम्‍हाण्ड नै पाप र त्यसको दाग सदाको निम्ति सफा र चोखो हुनेछ। तैपनि, दुष्टहरूको अन्तिम बिनाश पनि परमेश्‍वरको प्रेमको उपज हो। त्यो सन्तहरूको निम्तिमात्र होइन दुष्टहरूको निम्ति पनि हो। "पापीको निम्ति भष्म हुने आगोको" (हिब्रू १२:२९) रूपि परमेश्‍वरको सामु उभिनुभन्दा जाति हुन्छ ती दुष्टहरू आफैले स्वीकार्न पुगेका हुन्छन्।

"दुष्टहरू वा मुक्तिबाट अहिले र पछि भाग्न चाहनेहरू परमेश्‍वरको  पवित्र ठाउँबाट भाग्न आतुरी हुनेछन्। तिनीहरूले बिनाशलाई खुशीमानेर स्वागत गर्नेछन्। तिनीहरूलाई मुक्ति दिन मर्नुहुने प्रभुको अनुहारबाट तिनीहरू लुक्न चाहन्छन्। दुष्टहरूको बिनाश तिनीहरूकै निर्णयले भएको हुन्छ। स्वर्गबाट तिनीहरूको निश्कासन तिनीहरूकै स्वइच्छाले हो, र परमेश्‍वर न्यायी र दयालु हुनुभएकोले नै तिनीहरूलाई स्वर्गमा हुल्दैनन् किनकि स्वर्ग तिनीहरूको निम्ति सजायँ वा यातनागृह हुन्छ।"- एलेन जी ह्वाइट, द ग्रेट कन्त्रोभर्सी, पृ. ५४३।

कतिपय इसाईहरूले बाइबलमा नभएको सिद्धान्त ल्याएर पाप र पापीहरूको अन्त्य हुनु भने अनन्तकलासम्म नरकमा होमिनु हो भनेर सिकाउँदछन्। मानिसहरूको पापको फल अनुसार दण्ड त पाइन्छ। तर पापी  र दुष्टहरू सदाको निम्ति अन्त्य हुन्छ भन्ने विद्याले पापको सुरु भएको थियो र अन्त्य पनि हुन्छ भनेर सिकाउँदछ। अनि पृथ्वी र सारा जगत नै पहिलाको सिद्ध ढाँचामा फर्किनेछ। सुरुमा नै पाप, दुष्टता र अवज्ञा रहस्यमयतरिकामा उब्जिएको थियो र त्यसको कुनै यथोचित कारण थिएन।

परमेश्‍वरको स्तुतिप्रशंसा होस्, उहाँ हाम्रो "धर्मी न्यायकर्ता" हुनुहुन्छ (२ तिमोथी ४:८)। उहाँले धर्मीहरूलाई अमर जीवन दिएर र दुष्टहरूलाई नाश गरेर उचित न्याय गर्नुहुनेछ।

`कतिले भन्छन्, "परमेश्‍वर दयालु हुनुहुन्छ र सबैलाई स्वर्ग लानुहुन्छ।" यो धारणा किन गलत छ? दुष्टहरू र दुष्टमा नै रमाउनेहरूलाई स्वर्ग लानु किन खराब धारणा हो?`