---
title:  सहस्रवर्षको न्याय
date:   20/12/2022
---

येशूको दोस्रो आगमनमा यी घट्नाहरू हुनेछन् भनेर बाइबलले हामीलाई बताउँदछ: (१) यस संसारमा बाँचीरहेका र मरेका सन्तहरूको पुनरुत्थान हुनेछ र आकाशमा प्रभुले भेट्नेछन् (१ थेस्सोलिनिकी ४:१६,१७); (२) र सन्तहरू स्वर्गमा रहेका स्थानहरूमा रहनेछन्, जहाँ येशू आफैले तिनीहरूको निम्ति ठाउँ तयार पार्न जानुभएको थियो (यूहन्ना १४:१-३); र (३) सहस्रवर्ष वा हजार वर्षपछिको अन्तमामात्रै यस पृथ्वीमा नयाँ यरुशलेम ओर्लिनेछ र यस आगोले सफा गरेको यस नयाँ पृथ्वीमा सन्तहरूको निम्ति अनन्तको घर हुनेछ (प्रकाश २१:१-३), ९-११)। त्यसकारण, सहस्रवर्षमा यस पृथ्वी उजाड भइरहेको बेलामा सन्तहरूले स्वर्गमा ख्रीष्टसँग राज गर्नेछन् (यर्मिया ४:२३, प्रकाश २०:४)।

`सन्तहरू स्वर्गमा हजार वर्षसम्म हुने न्यायमा किन सहभागी हुनुपर्छ र? हेर्नुहोस्, १ कोरिन्थी ६:१-३ र प्रकाश २२:१-१५ (विशेष गरेर प्रकाश २०:४-६, ११-१३ हेर्नुहोस्)।`

सबै न्यायप्रणालीको प्रक्रियाको कारण छ: (१) जुनरूपमा परमेश्‍वरले उहाँका सृष्टिहरूलाई व्यवहार गर्नुहुन्छ त्यसले उहाँ न्यायोचित भएको देखाउँदैन भनेर सैतानले उहाँको चरित्रमाथि गरेको दोषारोपणबाट मुक्त गर्न; (२) धर्मीहरूलाई बिना पक्षपात इनामहरू दिनुहुन्छ भनेर अनुमोदन गर्न; (३) यस संसारमा दुष्ट, आन्तकारी र खराब भएर ताण्डबनृत्य गरेर रमाउएर बस्नेहरूलाई दण्ड दिइने भनेर देखाउन; र (४) सारा जगत ब्रम्हाण्डमा फेरि अर्को विद्रोह हुनेछ भन्ने सदाको निम्ति गायब गर्न। येशू आउनुभन्दा अघि धर्मीहरूको छानबिनको न्यायमा केवल स्वर्गका जीवनहरूमात्रै समावेश भएका हुन्छन् (दानिएल ७:९,१०)। तर, दुष्ट र पतित स्वर्गदूतहरूको निम्ति हुने सहस्रवर्षको न्याय प्रणालीमा सन्तहरू आफै पनि भाग लिनेछन् (१ कोरन्थी ६:३, यहूदा ६, प्रकाश २०:४-६)।

यस संसारमा येशूको आगमनभन्दा पहिले हुने अनुसन्धानको न्याय सन १८४४मा सुरु भएको थियो जब "सिंहासनहरू बसालिए, र अति प्राचीन आफ्‍नो सिंहासनमा बस्‍नुभयो। उहाँका लुगा हिउँजस्‍तै सेता थिए, उहाँको शिरको केश ऊनजस्‍तै सेतो थियो। उहाँको सिंहासनमा बलिरहेको आगोको ज्‍वाला थियो,  र त्‍यसका चक्‍काहरूमा दन्‍केको आगो थियो। उहाँको सामुबाट आइरहेको आगोको एउटा नदी बगिरहेको थियो। हजारौँ हजारले उहाँको सेवा गर्थे; दश हजार गुणा दश हजार उहाँको सामु उभिएका थिए। न्‍यायको निम्‍ति अदालतको बैठक बसेको थियो, र पुस्‍तकहरू खोलिए।" दानिएल ७:९-१०। तर, जब सन्तहरूलाई स्वर्गमा लगिनेछ र तिनीहरूलाई सिंहासनमा बसालिनेछ तब सहस्रवर्गको अनुसन्धानको न्याय हुनेछ र ती  सन्तहरूले नै दुष्टहरूको फैसला गर्नेछन्। त्यसबेला पनि स्वर्गमा भएका खाताहरू खोलिनेछ र मरेकाहरूको न्याय गरिनेछ। यस मामिलामा यूहन्नाले आफूले देखेको दिव्यदर्शनमा यसरी व्यक्त गर्दछन् "४ तब मैले सिंहासनहरू र त्‍यसमाथि बस्‍नेहरूलाई देखें, जसलाई इन्‍साफ गर्ने अधिकार दिइएको थियो। तब येशूका गवाहीको निम्‍ति र परमेश्‍वरका वचनको निम्‍ति शिर काटिएकाहरू, र त्‍यो पशु र त्‍यसका मूर्तिको पूजा नगर्नेहरू र त्‍यसको छाप निधार वा हातमा नलगाउनेहरूका आत्‍माहरूलाई मैले देखें। तिनीहरू फेरि जीवित भए, र तिनीहरूले ख्रीष्‍टसँग एक हजार वर्षसम्‍म राज्‍य गरे।..१२ मैले ठूला र साना सबै मृतकहरूलाई सिंहासनको सामुन्‍ने उभिरहेका देखें, र पुस्‍तकहरू खोलिए। अर्को एउटा पुस्‍तक पनि खोलियो, जो जीवनको पुस्‍तक हो। ती पुस्‍तकहरूमा लेखिएका कुरामुताबिक, तिनीहरूका कामअनुसार मृतकहरूको इन्‍साफ भयो। प्रकाश २०:४,१२। यस प्रक्रियामा स्वर्गमा रहेका खाताहरू हेरेर मूल्याङ्कन गर्ने अवसर सन्तहरूलाई दिइनेछ र परमेश्‍वरले समाल्नुभएको सबै मामिलामा उहाँ यथोचित, न्यायोचित र उचित हुनुहुन्छ भनेर सारा सन्त र विश्‍वब्रम्हाण्डका जीवहरूले हेर्नपाउनेछन्। सबै मानव प्राणीलाई तिनीहरूकै निर्णय अनुसार चलेको आधारमा तिनीहरूले आफ्नो काम अनुसार फल पाउनेछ भनेर उहाँले न्यायमात्र गर्नुहुन्न, उहाँले त्यसो किन गर्नुभयो भनेर पनि व्याख्या पनि गर्नुहुनेछ।

`मरेका दुष्टहरूको  पुनरुत्थान भएर दोस्रो मृत्युको सामना तिनीहरूले गर्नुभन्दा अघि हुने न्यायप्रक्रियामा मुक्ति पाउनेहरूले पनि भाग लिन अवसर पाउनेछन् भन्ने तथ्यले परमेश्‍वरको चरित्रको बारेमा हामीलाई के सिकाउँदछ? परमेश्‍वरको न्याय उचित छ भन्ने सन्त वा कसैलाई थाहा नदिइकन उहाँले दुष्टहरूलाई नाश गर्नुहुन्न भन्ने उहाँले देखाउन चाहनुभएको आफ्नो चरित्रलाई हामीले कसरी मूल्याङ्कन गर्ने? सोच्नुहोस्।`