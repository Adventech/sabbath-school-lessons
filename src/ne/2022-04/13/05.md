---
title:  न्यायको कार्यान्वयन
date:   21/12/2022
---

परमेश्‍वर कठोर, दण्ड दिने, रिसाहा जस्ता उहाँका चित्रणहरू मध्यकालिन युगमा प्रचलित थियो। त्यसको बिपरित आज परमेश्‍वर मायालु, उहाँका छोराछोरीहरूले जे गरे पनि त्यही गर्न दिने, कहिल्यै नसच्याउने, दण्ड नदिने र पुलपुल्याउने पिता हुनुहुन्छ भनेर चित्रण गरेको देखिन्छ। तर, न्यायबिनाको माया र प्रेमले मानिसको जीवनलाई लथालिङ्ग पार्दछ र कुनीति र अवज्ञा गरेर चल्ने प्रवृत्तिलाई अग्रसर गराउँछ, र प्रेमबिनाको माया दमनकारी र निरङ्कुस हुन्छ। परमेश्‍वरले गर्नुहुने न्याय पद्धतिले उहाँ न्यायी र दयालु  सिद्धमात्रामा मिसिएको छ। ती दुवै उहाँको बिना सर्त प्रेमको उपज हो।

परमेश्‍वरले अन्तमा कार्यान्वयन गर्नुहुने न्याय निर्णायक र मानव इतिहासमा नउल्टिने कदम हो। विगतमा परमेश्‍वरले केही हदमा सिमित दण्ड दिनुभएको थियो, उदाहरणमा सैतान र उसका विद्रोही स्वर्गदूतहरूलाई स्वर्गबाट निश्कासन गरिएको थियो (प्रकाश १२:७-१२), आदम र हव्वालाई अदनबाट निकालिएको थियो (उत्पत्ति ३), महा जलप्रलय (उत्पत्ति ६-८), सोडोम र गोमोराको नाश (उत्पत्ति १९, यहूदा ७), मिश्रदेशमा पहिलो जन्मेको मृत्यु (प्रस्थान ११-१२), र आनानियास र सफिराको मृत्यु (प्रेरित ५:१-११)। त्यसकारण, मानव इतिहासको अन्त्यमा परमेश्‍वरले कार्यकारिणी न्यायको कार्यान्वयन गर्नुहुनेछ भन्ने कुरामा हामी अचम्म मान्नु आवश्यक छैन।

`देहायका पदहरू ध्यान दिएर पढ्नुहोस्। परमेश्‍वरले अन्तमा कार्यान्वयन गर्नुहुने न्यायको बारेमा ती पदहरूले हामीलाई कसरी बुझाउँदछ? कतिपयले न्याय भनेको अनन्तसम्म जारी रहने हो भन्दछन्, तर ती पदहरूल् न्याय भनेको सदाको लागि गरिने हो तर अनन्तसम्म भइरहने होइन भनेर कसरी बुझाउन खोज्छ? यदि न्याय अनन्तसम्म जारी रह्‍यो भने बाइबलको विद्यामा त्यो न्यायको विकृति भएको देखाउँछ। हेर्नुहोस्, २ पत्रुस २:४-६ र २ पत्रुस ३:१०-१३।`

"आफ्ना जनहरप्रति परमेश्‍वरको हित चाहने र सहनशिलता, धैर्यता, करुणा र दया देखाइयो भने पनि उहाँका वचन वा आज्ञाहरूलाई अवहेलना गरेर दुष्ट भइरहने र खराबमा रमाइरहने पापीहरूलाई दण्ड दिन रोक्नुहुनेछैन। परमेश्‍वरको पवित्र आज्ञाको  विरुद्धमा जाने मानिस अपराधी हो। परमेश्‍वरले आफ्नो पुत्रलाई अपराधीहरूले जीवन परिवर्तन गरुन् भन्ने हेतुले बलिको रूपमा दिनुभएर महान् त्याग गर्नुभएको थियो। उहाँलाई विश्‍वास गरेरमात्रै र उहाँको मार्गमामात्रै हिँड्नेले मानिसको अपराध क्षमा हुन्छ। परमेश्‍वरको व्यवस्था अपरिवर्तनशील छ । त्यस व्यवस्था वा दश आज्ञालाई पन्छाएर उहाँलाई नचाउन खोज्नु मानिसको अपराधिक मनस्थिति हो।–एलेन जी ह्वाइट, मान्युस्क्रिप्ट रिलिजेज, ठेली १२, २०८।

मानव जगतले अनन्त जीवन नगुमाओस् र नाश नहोस् भनेर उसलाई बचाउने परमेश्‍वरले गर्नुसक्नेसम्म प्रयास सबै गर्नुभएको थियो, उहाँले आफ्नो उच्च मोल, मर्यादा र अस्तित्वलाई धरापमा पार्नुभएको थियो। यदि कोही अनन्त जीवन गुमायो र अहिले नै त्यसको उपभोग गर्न चाहेनन् भने त्यो तिनीहरूकै स्वविवेकको निर्णयले हुन्छ। पापीहरू नाश होस् वा सदासर्वदा नर्कको आगोमा भतभती पोलिरहुन् भन्ने धारणा नै परमेश्‍वरको चरित्रको बिपरित हो। प्रेमिलो परमेश्‍वरले पापी र अधर्मीहरूलाई त्यसै नाश गर्नुहुन्न।  यो गलत धारणा हो कि पापीले पापमै रमाइरहेको परमेश्‍वर चाहनुहुन्छ। परमेश्‍वरको प्रेम र उहाँको प्रेमलेमात्र उहाँ न्यायी हुन माग गर्दछ। कोही नाश हुन्छ वा हुन चाहन्छ भने उहाँको निर्णयले होइन मानिसको आफ्नै निर्णयले हो।

`प्रत्येक मानिसले मुक्ति पाउन् भन्ने परमेश्‍वरको चाहनालाई कार्यान्वयन गर्न क्रूससम्मको कदमले उहाँको चरित्र वा स्वभावको बारेमा हामीलाई के सिकाउँदछ?`