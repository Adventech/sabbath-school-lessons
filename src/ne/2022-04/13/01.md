---
title:  न्यायको प्रक्रिया
date:   17/12/2022
---

### यस अध्यायका मूल पदहरू
मत्ती २५:३१-४६; दानिएल ७:९-१४; १ कोरन्थी ६:२, ३:२; २ पत्रुस २:४-६; मलाकी ४:१ र प्रकाश २१:८।

> <p>यस अध्यायको मूल सार पद</p>
> "किनकि हामी सबै ख्रीष्‍टका न्‍याय-आसनको सामुन्‍ने खड़ा हुनुपर्छ, यसरी शरीरमा हुँदा आफूले गरेबमोजिम हरेकले असल वा खराब प्रतिफल पाउनेछ।" 2 कोरन्थी  5:10। 

एउटा कुरामा बाइबल स्पष्ट छ, त्यो हो न्यायको वास्तविकता। परमेश्‍वरले संसारको न्याय गर्नुहुनेछ। दुवै पुरानो र नयाँ करारमा भएका धेरै पदहरूमा न्यायको बारेमा स्पष्ट धारणा छ। यस संसारमा न्यायको अभाव छ, तर एक दिन सबैको न्याय हुनेछ।

परमेश्‍वर ज्ञानमा सिद्ध हुनुहुन्छ (अय्यूब ३७:१६) र उहाँलाई सबै थोक थाहा छ अर्थात् सर्बज्ञानी (१ यूहन्ना ३:२०) भनेर बाइबलले बताउँदछ। त्यतिमात्र होइन मानिसका भित्री गोप्य नियत, सोचबिचार र योजनाहरू परमेश्‍वरलाई थाहा हुन्छ (उपदेशक १२:१४, यर्मिया १७:१०)।हामी सबैबाट लुक्न सक्छौँ र सबै कुरा लुगाउन सक्छौँ, तर परमेश्‍वरबाट हामी केही पनि लुकाउन सक्दैनौँ।

प्रत्येक मानिसको जीवन थाहा पाउन परमेश्‍वर आफैले आफैको मूल्याङ्कन गर्नु आवश्यकता छैन। स्वर्ग र पृथ्वीमा भएका सबै जीवहरूलाई न्याय गर्ने परमेश्‍वरको शासन प्रणालीको एक भाग हुन गएको छ। न्याय गर्ने प्रणाली जगत र यस संसारको इतिहास आवश्यक भयो किनभने लुशिफरले स्वर्गमा विद्रोह गर्‍यो र त्यो विद्रोह यस पृथ्वीमा फैलिन पुगेको थियो (प्रकाश १२:७-९)।

यस अध्यायमा युगको अन्तमा हुने न्याय प्रणालीका तीन मूख्य चरणहरू नियाल्ने छौँ: येशू आउनु भन्दा पहिेले हुने न्याय, हजार वर्षमा हुने न्याय, र यस पृथ्वी र यहाँभएका यावत थोकहरू र सैतानका सबै मतियारहरूको सफाया अर्थात् सदाको निम्ति दण्ड। ती सबै प्रक्रियामा परमेश्‍वरका निष्ठावान र बफादारीहरूको सम्मान गर्दै दुष्टहरू दोस्रो मृत्युमा सहभागि गराउँदै नयाँ युगको सुरु हुनेछ।