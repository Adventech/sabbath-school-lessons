---
title:  येशूको दोस्रो आगमनभन्दा अघि हुने न्याय
date:   19/12/2022
---

येशू यस संसारमा फर्किनुभन्दा अघि न्याय हुनेछ भन्ने धारणा बाइबलमा धेरै ठाउँहरूमा उल्लेख गरेक छन्।

`यस संसारमा येशूको दोस्रो आगमन हुनुभन्दा अघि स्वर्गको दरवारमा छानबिनको न्याय जारी भइरहेको छ भनेर देहायका पदहरूले कसरी आभास् दिन्छन्? विश्‍वासीहरूको अनुसन्धान समाप्‍तपछि येशू यस संसारमा आउनुहुनेछ। त्यस अनुसन्धानको न्यायको महत्त्‍व के छ? हेर्नुहोस्: दानिएल ७:८-१४; मत्ती २२:१-१४; प्रकाश ११:१,१५-१९ र प्रकाश १४:६-७।`

येशू यस संसारमा आउनुभन्दा अघि परमेश्‍वरका जनहरूको अनुसन्धानको न्याय भन्ने अवधारणा बाइबलका तीन आधारभूत शिक्षामा आधारित छन्।

प्रथमत:, जबसम्म पहिलो  पुनरुत्थान हुँदैन (यूहन्ना ५:२५-२९) तबसम्म,  मरेका सबै धर्मी जनहरू र अधर्मीहरू अचेत अवस्थामा चिहानमै हुन्छन्  भन्ने धारणा बाइबलले सिकाउँदछ।

दोस्रोमा, सारा मानवप्राणीको निम्ति विश्‍वव्यापी न्यायको अस्तित्व बाइबलले देखाउँदछ (२ कोरन्थी ५:१०, प्रकाश २०:११-१३)र

तेस्रो, पहिलो  पुनरुत्थानमा धर्मीहरूले पाइने आशिषमय इनाम पाउनेछ र दोस्रो पुनरुत्थानचाहीँ दुष्टहरूको अनन्त मृत्यु हुने भनिएको छ (यूहन्ना ५:२८,२९; प्रकाश २०:४-६, १२-१५)।

ती  सबैको अर्थ यो होकि यदि सबै मानिसहरूको फैसला हुन्छ वा कसले मुक्ति पाउँछ र कसले पाउँदैन भन्नै निर्णय हुन्छ भने त्यो  तिनीहरूको  पुनरुत्थान हुनुभन्दा अघि हुनुपर्छ। ती पुनरुत्थानहरूमा तिनीहरूको बारेमा अन्तिम फैसला वा मुक्ति पाउने वा नपाउने निर्णय भइसकेको हुन्छ।

येशू आउनुभन्दा अघि हुने न्यायको समय र स्वभाव बारेमा दानिएलको पुस्तकले हामीलाई बुझाउन मद्दत गर्दछ।२३०० वर्षको प्रतिक दिन वा वर्षको  अन्तमा वा १८४४मा स्वर्गमा रहेको पवित्रस्थानको शुद्धिकरण गरिनेछ (दानिएल ८:१४, हिब्रू ९:२३) र  येशूको आगमनपूर्व छानबिनको न्याय सुरु गरिनेछ (दानिएल ७:९-१४)। एउटै विषयबस्तुलाई दुई फरक तरिकाले व्यक्त गरिएको छ। र न्यायिक फैसला महान् सर्वोच्च परमेश्‍वरका सन्तहरूको पक्षमा हुनेछ (दानिएल ७:२२)। परमेश्‍वरका जनहरूको निम्ति यो शुभ समाचार हो।

जब विवाह सुरु भयो तब विवाहमा आएका पाहुनाहरू कस्ता छन् भनेर राजा आफैले हेर्न गएका थिए भनेर येशूले मत्ती २२:१-१४मा अर्तीकथामा बताउनुभएको थियो।

प्रकाशको पुस्तकमा दोस्रो आगमनभन्दा पहिले हुने अनुसन्धानको न्याय परमेश्‍वरको मन्दिरमा परमेश्‍वरलाई आराधना गर्नेहरूलाई नापेर (प्रकाश ११:१) र उहाँको न्यायको समय आयो भनेर घोषणा गरेको समयमा न्याय सुरु भएको थियो (प्रकाश १४:६,७; प्रकाश १४:१४-१६सँग तुलना गर्नुहोस्)।

`अहिले स्वर्गको दरवारमा हाम्रो न्याय भइरहेको छ भन्ने आत्मज्ञानले हाम्रो दैनिक जीवनलाई कसरी प्रभाव पार्न सक्नुपर्दछ?`