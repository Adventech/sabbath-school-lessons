---
title:  थप जानकारी
date:   23/12/2022
---

एलेन जी ह्वाइटद्वारा लिखित: क्राइस्ट अबजेक्ट लेसन्स, "बिथआउट अ वेडिङ्ग गार्मेन्ट" पृ. ३०७-३१९; द ग्रेट कन्त्रोभर्सी, "डेसोलेशन अभ अर्थ," पृ. ६५३-६६१; द कन्त्रोभर्सी एन्डेड, पृ. ६६२-६७३।

"मुक्ति गुमाएको प्रत्येक व्यक्तिले सत्यलाई बहिष्कार गरेकोले आफ्नो गति त्यो अवस्थामा पुगेको हो भनेर  अन्तिम न्यायको दिनमा बुझ्नेछ। तिनीहरूको सामु क्रूसलाई प्रस्तुत गरिनेछ। प्रत्येक मानिसले क्रूसको महत्त्व थाहा पाएतापनि परमेश्‍वरको आज्ञालाई भङ्ग गरेर  जानाजानी हिँड्दा उसको दिमागलाई अन्धकार पारेको उसले महसुस गर्नेछ। क्रूसमा झुण्डिएको येशूको क्रूसको समिपमा पापीहरू दोषी ठहरिएर उभिनेछन्। प्रत्येक झुट बहाना बडारिनेछ। परमेश्‍वरको बाटोमा नहिँड्दा मानिस भ्रष्ट भएर घोर, कठोर, जघन्य भएर घृणित हुन पुगेको भ्रष्ट मानिसले हेर्न पाउनेछ। आफ्नै निर्णयले कहाँ पुर्‍यायो भनेर मानिसहरूले देख्‍नेछन्। लामो समयसम्म चर्चा भएको प्रत्येक सत्य र गलत तर्क र विवादहरू सदाको निम्ति स्पष्ट हुनेछ। खराब तत्वको अस्तित्व र त्यसको निरन्तरता दिने परमेश्‍वर नै हुनुहुन्छ भन्ने आरोपलाई जगतको न्यायमा उहाँले सफाइ पाउनुहुनेछ। परमेश्‍वरका आज्ञा वा निर्देशनहरूले पाप निम्त्याएको होइन भनेर सारा जगतको सामु प्रस्तुत गरिनेछ। परमेश्‍वरको शासनमा कुनै कसुर थिएन र त्यसप्रति नाराज हुने कुनै कारण पनि थिएन। जब सबैका हृदयका सोचहरू प्रकट गरिनेछ तब परमेश्‍वरप्रति बफादार हुने र उहाँको विद्रोह गर्ने सबै एक सुर भएर घोषणा गर्नेछ, “हे परमप्रभु परमेश्‍वर सर्वशक्तिमान्, तपाईंका कार्य महान् र आश्‍चर्यपूर्ण छन्, युग-युगका महाराजा, तपाईंका मार्ग धार्मिक र सत्‍य छन्।  हे परमप्रभु, तपाईंको डर कसले मान्‍दैन? र तपाईंका नाउँको महिमा कसले गर्दैन? किनकि तपाईं मात्र पवित्र हुनुहुन्‍छ। सबै जातिले आएर तपाईंलाई दण्‍डवत् गर्नेछन्, किनभने तपाईंका धार्मिक कार्यहरू प्रकट भएका छन्।” प्रकाश १५:३-४।"-एलेन जी ह्वाइट, द डिजाएर अभ एजेज्, पृ. ५८। 

**चिन्तनमनन**

`"यदि कसैले आफूमाथि अँठिएर बस्छ र आफ्नो स्वार्थ र चाहनालाई परमेश्‍वरलाई समर्पण गरेन भने उसले मृत्युलाई अँगालिरहेको हुन्छ। जुनसुकै स्थानमा पाप भएतापनि त्यसो निम्ति परमेश्‍वर भष्म गर्ने आगो हुनुहुन्छ। यदि कसैले पापलाई रोजेर बस्छ र त्यसबाट अलग हुन अस्वीकार गर्छ र परमेश्‍वरको उपस्थितिमा रहन चाहन्दैन भने पापलाई भष्म पार्नुहुने परमेश्‍वरले उसलाई पनि भष्म पार्नै पर्छ।"-एलेन जी ह्वाइट, थटस फ्रम द माउन्ट अभ ब्लेशिङ्ग, पृ. ६२। परमेश्‍वरले कार्यान्वयन गर्नुहुने न्यायको स्वभावलाई माथिको भनाइले हामीलाई बुझाउन कसरी सहयोग गर्दछ?`

`जबसम्म मुक्ति पाएकाहरूले न्याय प्रणालीमा भाग लिन्दैन तबसम्म एक जनापनि मुक्ति गुमाएकोले अन्तिम न्यायको सामन  गर्नेछैन भन्ने धारणालाई सोच्नुहोस्। यसमा परमेश्‍वरको पारदर्शिकताको बारेमा हामीलाई के सिकाउँछ? प्रेमले राज गरेको जगतमा परमेश्‍वरको यो पारदर्शिकता किन महत्त्वपूर्ण छ?`

`मुक्ति गुमाएका आफ्ना प्रियजनहरूको बारेमा सहस्र वर्षमा गरिने न्यायमा भाग लिन्दा सन्तहरूले कसरी सान्त्वना पाउनेछन्?`