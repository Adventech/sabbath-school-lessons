---
title:  मोशाको पुनरुत्थान
date:   23/10/2022
---

`मोशा भौतिक शरीरमै पुनरुत्थान भएका थिए भनेर देहायका पदहरूले कसरी पुष्टि गर्दछ?  हेर्नुहोस्, यहूदा ९ र लूका ९:२८-३६।`

मिश्र देशको अलेक्जान्ड्रियाका ग्रीक इसाई अगुवाहरूले मोशाको मृत्युको बारेमा फरक तर्क गरेका थिए। जब मोशा मरे तब दुई जना मोशा देखिएका थिए: एउटा मर्दा आत्मिकरूपमा जीवित थिए भने अर्को भौतिकरूपमा मरेका थिए; एउटा मोशाचाहिँ स्वर्गमा गएर स्वर्गदूतहरूसँग रमाइरहेका छन् भने अर्को मोशा चिहानमा गाडिएको छ (ओरिजिन, होमिलिज अन यहोशू २:१; क्लेमन्ट अभ अलेक्जान्ड्रिया, स्ट्रोमाटा ६:१५)। ग्रीक र अरू धर्मदर्शनका मानिसहरू जसले आत्मा अमर छ भन्ने कुरामा विश्‍वास गर्छन्, तिनीहरूको निम्ति दुई मोशाको धारणा ठिकै लाग्छ होला, तर यो धारणा सरासर बाइबलको विपरित छ। मोशाको शरीरको पुनरुत्थानको बारेमा बाइबलले सिकाएको शिक्षालाई यहूदा ९ ले अनुमोदन गरेको छ। त्यसबेला मिखाएल वा येशू र सैतानको बीचमा मोशाको भौतिक शरीरको विवाद चलेको थियो, उनको आत्मा वा प्राणको बारेमा थिएन।

मोशा १२० वर्षको उमेरमा मरे भनेर  व्यवस्था ३४:५-७मा उल्लेख गरिएको छ, र परमप्रभुले उनलाई मोआबको जमिनको गोप्य स्थानमा गाड्नुभएको थियो। तर मोशा चिहानमा धेरै समयसम्म रहनुभएन। "स्वर्गदूतहरूको साथमा ख्रीष्ट आफैले मोशालाई गाडेका थिए। उहाँहरू स्वर्गबाट मरिरहनुभएका सन्तलाई बोलाउन आउनुभएको थियो।...पहिलो पल्ट ख्रीष्टले मरेकालाई जीवन दिन खोज्‍नुभएको थियो। जब जीवनको राजकुमार र तेजिलो स्वर्गदूतहरू चिहानमा आएका थिए तब सैतान आफ्नो प्रभुत्वको सन्त्रास भएको थियो।...ख्रीष्टले निहुरेर सैतानसँग विवाद गर्नुभएन...ख्रीष्टले आफ्नो पितातर्फ फर्किन्दै भन्नुभयो, 'परमप्रभुले तिमीलाई हपारुन्।' यहूदा ९...मोशाको पुनरुत्थान सदाको निम्ति निश्‍चित गरिएको थियो। आफ्नो शिकारलाई छोड्नु पर्दा सैतान व्याकुल भएको थियो; मरेका धर्मी फेरि जीवित हुनेछ।"-एलेन जी. ह्वाइट, प्रोफेटस् एण्ड किङ्स ३७८, ४७९बाट रूपान्तरित।

मोशा पुनरुत्थान भएका थिए भन्ने सबुद प्रमाण येशूको रूप परिवर्तन भएको पहाडमा उल्लेख गरिएको छ। त्यसबेला मोशा अगमवक्ता एलियासँग देखा परेका थिए। एलिया नमर्दै स्वर्गमा लगिएको थियो (२ राजा २:१-११)। मोशा र एलिया येशूसँग कुराकानी पनि गरेका थिए (लूका ९:२८-३६)। "एक्‍कासि दुई जना मानिस देखा परे र येशूसँग कुरा गर्न लागे। उनीहरू मोशा र एलिया थिए। उनीहरू पनि स्‍वर्गको उज्‍यालोमा चम्‍किरहेका थिए र यरूशलेममा येशू मर्नुपर्ने बारेमा उहाँसँग कुरा गर्दै थिए।" लूका ९:३०-३१। मोशा देखा पर्नुको अर्थ येशूको आगमनले पाप र मृत्युमाथि विजय पाउनुभएको थियो भनेर बताउँछ। यस कुरामा केही नबुझ्ने चित्रण गरिएको छैन। मोशा र एलिया भौतिक शरीरमा देखा परेका थिए "आत्मिकरूपमा" होइन। एलिया त मरैकै थिएन। तिनीहरू प्रत्यक्षरूपमा येशूकहाँ देखा परेको देखाउँछ।

`मोशालाई पृथ्वीको कनानमा प्रवेश गर्न दिइएको थिएन (व्यवस्था ३४:१-४) तर स्वर्गको कनानमा उनलाई लगिएको थियो। यसले हामीलाई यो सिकाउँदैन र? एफिसी ३:२०-२१।`