---
title:  क्रुसभन्दा अघिका पुनरुत्थानहरु
date:   22/10/2022
---

### यस अध्यायका मूल पदहरू
यहूदा ९, लुका ९:२८-३६, १ राजा १७:८-२४, लूका ७:११-१७, मर्कूस ५:३५-४३ र यूहन्ना ११:१-४४।

> <p>यस अध्यायको मूल सार पद</p>
> "येशूले भन्‍नुभयो, “मरेकाहरूलाई बिउँताउने र जीवन दिने म नै हुँ। मलाई विश्‍वास गर्ने जोसुकै होस्, मरे पनि बाँच्‍नेछ! मलाई विश्‍वास गरेर बाँचेपछि ऊ फेरि कहिल्‍यै पनि मर्नेछैन। के तिमी यो कुरा विश्‍वास गर् छ् यौ?”  यूहन्‍ना ११:२५-२६।

हामीले हेरेका पुरानो करारमा सम्बोधन गरिएको पुनरुत्थान प्रायजसो व्यक्तिगत अपेक्षा (अय्यूब १९:२५-२७), हिब्रू ११:१७-१९, भजन ४९:१५, भजन ७१:२०) र भविष्यका प्रतिज्ञाहरू (दानिएल १२:१,२,१३) थिए। यद्यपि, पुरानो करारमा केही मरेकाहरूनै व्युँतेका थिए भनेर पनि उल्लेख गरिएकोछ।

पहिलो पुनरुत्थान त मोशा नै थियो (यहूदा ९, लूका ९:२८-३६)। इस्राएलको राज्यशासन कालमा सारपथकी विधवीको छोरालाई (१ राजा १७:८-२४) र शुनेमको परिवारको छोरालाई (२ राजा ४:१८:३७) मृत्युबाट व्युँताइएको थियो। अझ येशू जब भौतिक शरीरमा हुनुहुन्थ्यो तब उहाँले नाइन सहरको विधवीको छोरालाई (लूका ७:११-१७), याइरसकी छोरीलाई (लूका ८:४०-५६), र लाजरसलाई (यूहन्ना ११) मृत्युबाट व्युँताउनुभएको थियो। मोशाबाहेक, ती सबै व्यक्तिहरू मरणशील भएरै ब्युँताइएको थियो। अन्तमा तिनीहरू फेरि मरेका थिए। मानिस मरेपछि अचेत हुन्छ वा तिनीहरूको चेतनाले काम गर्दैन भन्ने बाइबलको शिक्षालाई (अय्यूब ३:११-१३, भजन ११५:१७, भजन १४६:४ र उपदेशक ९:५:१०) तिनीहरूको पुनरुत्थानको मामिलाले अनुमोदन गर्दछ। ती कुनै विवरणहरूमा वा अरू विवरणहरूमा मानिसहरू मरेर व्युँताएपछि व्युँतनुभन्दा पहिले तिनीहरूको अनुभव के थियो भनेर उल्लेख गरिएको छैन।

ख्रीष्टको आफ्नै मृत्यु र पुनरुत्थानभन्दा अघि भएका पुनरुत्थानको बारेमा यस अध्यायमा अझ राम्रोसँग चर्चा गर्नेछौँ।