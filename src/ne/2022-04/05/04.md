---
title:  नाइन सहरमा विधवीको छोरो
date:   25/10/2022
---

येशूको बारेमा बाइबलमा यसरी बताइएको छ: "परमेश्‍वरले नासरतका येशूलाई पवित्र आत्‍मा र शक्तिले अभिषेक गर्नुभयो। उहाँ सुकर्म गर्दै र दियाबलसबाट पेलिएकाहरूलाई निको पार्दै हिँड् नुभयो, किनकि परमेश्‍वर उहाँको साथमा हुनुहुन्‍थ्‍यो।"  प्रेरित 10:38। हो, चारैवटा सुसमाचारका पुस्तकहरू येशूले आवश्यक र दु:खमा परेकाहरूलाई सेवागर्न व्यस्त भएका थिए भन्ने बृतान्तले भरिएका छन्। पछि आएर उहाँकै कामको आधारमा धेरै यहूदीहरूले येशू नै प्रतिज्ञा गरिएको मसीह हुनुहुन्थ्यो भनेर विश्‍वास गर्न पुगेका थिए।

"गाउँका गाउँहरू घरहरूमा बिमारले गर्दा मानिसहरू दु:खित हुन परेका थिएनन्। उहाँ ती घरहरूमा जानुभएर सबै बिरामीहरूलाई निको पार्नुभएको थियो। उहाँकै कामले उहाँ परमेश्‍वरले अभिषेक गर्नुभएको व्यक्ति हुनुहुन्थ्यो भनेर प्रमाणित गरिएको थियो। प्रेम, करुणा, दया, सदाशयताका प्रत्येक कामद्वारा उहाँको जीवन प्रकट भएको थियो। मानिसका छोराछोरीहरूप्रति उहाँको हृदय कोमल सहानुभूतिले भरिएको थियो। उहाँले मानव स्वभाव लिनुभयो ताकि प्रत्येक मानिसको चाहनाप्रति उहाँ परिचितमात्र होइन तिनीहरूको आवश्यकतामा उहाँ पुग्न सकुन्। गरिब, दीनदु:खी, नम्र र समाजबाट तिरस्कृतहरू उहाँकहाँ आउन हिचिकिचाएका थिएनन्। साना बालबालिकहरू पनि उनीप्रति आकर्षित भएका थिए।"-एलेन जी ह्वाइट, स्टेप्सु टु क्राइस्ट, पृ. ११,१२बाट रूपान्तरित।

`लूका ७:११-१७ पढ्नुहोस्। अघि हामीले हेरेका पुनरुत्थानका विवरणहरू र यहाँ येशूले गर्नुभएको पुनरुत्थानको बीचमा के उल्लेखनीय भिन्नता छ?`
 
गालिलको आफ्नो सेवाकालमा येशूले धेरै बिरामीहरूलाई निको पार्नुभएको थियो र दुष्टआत्माले सताएकाहरूबाट ती आत्माहरू निकाल्नुभएको थियो। एक दिन उहाँ र उहाँलाई पछ्याउनेहरू नाइन सहरमा जाँदै थिए तब तिनीहरूले मलामी गइरहेका मानिसहरूलाई भेटे। तिनीहरूले विधवीको एकमात्र छोरोको लास बोकिरहेका थिए। विधिवी अचाक्लिसँग रोइरहेकी थिइन्। त्यस शोकित आमाप्रति येशूका हृदय करुणाले भरियो। उनकहाँ गएर येशूले भन्नुभयो, "नरोऊ।" अनि लासतिर फर्केर येशूले हुकुम गर्नुभयो, "हे युवक म तिमीलाई भन्दछु, उठ।" त्यो छोरो जीवित भयो र येशूले उसको आमालाई सुम्पनुभयो। येशूको उपस्थितिले त्यहाँको सबै दृश्यमा परिवर्तन भएको थियो। त्यो आश्‍चर्य काम गर्ने धेरैले केही चकित पार्ने कुरोमात्र देखेन तिनीहरूको माझमा विशेष व्यक्तिको पनि उपस्थिति भएको तिनीहरूले महसुस गरेका थिए। तिनीहरूले उहाँलाई महान् अगमवक्ता भनेर सम्बोधन गरेका थिए।

दुवै सारपाटकी विधवी  (१ राजा १७:८-२४) र शुनामाइट महिलाले एलिया र एलिशासँग सहयोग मागेका थिए। तर सहायता नमागिकननै नाइनकी विधवीलाई सहयोग गरिएको थियो। त्यसको अर्थ हामीले नमागेतापनि परमेश्‍वरले हाम्रो वास्ता गर्नुहुन्छ। उहाँको सहायताको निम्ति हामी अयोग्य भएतापनि वा असमर्थ  भएतापनि हामीप्रति उहाँ संवेदनशील हुनुहुन्छ भनेर माथिका कथाहरूले हामीलाई देखाउँदछ। येशूले समस्या देख्‍नुभयो र त्यसलाई समाल्नुभयो। येशूको सेवाकालभरि सेवा गर्ने उहाँको विशिष्ट सेवा गर्ने शैली त्यो थियो।

`सत्य धर्म भनेकै हाम्रा वरिपरिरहेका अनाथ र विधुवाहरूको वास्ता गर्नु पर्छ भनेर याकूब १:२७मा लेखिएको छ। हुन त, हामीले येशुले गर्नुभएको जस्तो आश्‍चर्य कामहरू गर्न सक्दैनौँ। तैपनि हाम्रा वरिपरि रहेका दु:खित मानिसहरूको सेवा गर्न हामीले के गर्नुपर्छ?`