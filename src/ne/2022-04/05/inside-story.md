---
title:  कथा ५
date:   28/10/2022
---

**प्रार्थना, बिरुवाहरू र महामारी**

_एम्मी, अस्ट्रेलिया_
  
कोभिड-१९को कारण एम्मी अब घरबार बिहिन हुने परिस्थितिमा पुगेकी थिइन्। अस्ट्रेलियाको मेलबर्नमा सरकारले लकडाउन गरेकोले उनको श्रीमानले आंशिक समयमा काम गरेको कम्पनीले उनको काम गर्ने घन्टा घटाएकोले तिनीहरूको आर्थिक अवस्था नाजुक हुन पुगेको थियो।
तर एम्मीमा परमेश्‍वरप्रति आस्था र भरोसा थियो। उनी र उनका श्रीमान जोनाथान भर्खरै बप्‍तिस्मा लिएर सेभेन्थ-डे एडभेन्टिस्ट चर्चमा सामेल भएका थिए। जोनाथान र आफ्ना तीन छोराहरूको जीवन धान्नको निम्ति उनले प्रार्थना गर्न थालिन्।

एम्मीको निम्ति धेरै चुनौतीहरू थिए। उनले मोटर हाँक्न सक्दिनथी, काम पाउन सार्‍है गार्‍हो थियो। जब कामको निम्ति उनले पहिलो ठाउँमा पुगिन् उनले आफ्नो साथीलाई लगेकी थिइन्। तर उनले सट्टा उनकी साथीले पो  काम पाइन्।

"चिन्ता नगर्नु। तिमीले काम पाएनौ भने परमेश्‍वरको इच्छा थिएन होला र त्यो काम तिम्रो निम्ति थिएन होला," जोनथानले सम्झाए।

एम्मीले निरन्तर प्रार्थना गर्दै रहिन्। प्रार्थना गर्दै गर्दा उनले हरियो बिरुवा पनि उमार्दै थिइन्। त्यसमा उनलाई रमाइरहेकी थिइन्। उनले त्यो विरुवालाई आफूसँगै फोटो खिचेर फेसबुकमा राखिन्। हरियो र रसिलो बिरुवा उमार्नेहरूको फेसबुक समूहसँग उनले मित्रता गाँसे।

एक दिन फेसबुकमा त्यस समूहले खिँचेको भिडियो देखेर उनमा प्रेरणा जागेर आयो। "तपाईँहरूसँग काम  गर्न पाए कस्तो रमाइलो हुन्थ्यो। मलाई हरियो बिरुवा धेरै मन पर्छ," उनले भिडियोमा लेखिन्।

"तपाईँ कहाँ बस्नु हुन्छ?" जवाफ आयो।

जब आफू कहाँ बस्ने ठाउँ भनेपछि बिरुवाहरू उमार्ने नर्सरीको मालिकसँग कुरा गर्न कसैले सल्लाह दियो। जब मालिकले उनीसँग फोनमा कुरा गरिन् तब उनले सोधे, "के म तपाईँ मेरो नर्सरीमा ४:३०बजे आउन सक्नुहुन्छ?" त्यो अवसर पाएर एम्मी अत्यन्तै खुशी भइन्। त्यो ठाउँ उनी हिँडेरै पुग्थ्यो। त्यसको लागि उनलाई कारको आवश्यकता थिएन।

तर परमेश्‍वरको इच्छा अनुसार उनले चल्न चाहेकी थिइन्। उनले प्रार्थना गरिन्, "प्रभु, यहाँ काम पाउने भए तपाईँको इच्छा पूरा होस्। यदि यहाँ मैले काम नपाउने भए त्यो काम नपाउन तपाईँले नै रोक्नुहोस्।"

उनी त्यहाँ ढिलो पुग्न नचाहेकोले आधा घन्टा अघि नै पुगिन्। त्यसबेला उनी रूखहरूको  बीचमा लुक्न खोजिन् किनभने उनी समय अघि नै त्यहाँ पुगेको देखाउन चाहेकी थिइनन्। तर नर्सरीको मालिकले उनलाई देखे। "के तपाईँ एम्मी हुनुहुन्छ?" उनले सोधे। जब उनले हो भनेर जवाफ दिइन् त्यसबेला उनलाई आफ्नो कार्यालयमा लगेर बिरुवाहरूको व्यापारसम्बन्धी व्याख्या गरे। मालिकका सबै कर्मचारीसँग एम्मीलाई चिनापर्ची गराए। अनि बगैँचाका बिरुवाहरूलाई उनले देखाए। उनको उत्सुकता देखेर उनलाई दिनभरी काम गर्न नियुक्त गरे।

फेसबुकमा एउटा सानो टिप्पणीले उनले आफ्नो घर नजिक त्यो पनि महामारीको बेलामा परमेश्‍वरले काम दिलाइ दिनुभएकोमा उनी छक्‍क परिन्। अब उनले आफ्नो घरबहाल तिर्न पैसा हुने भएको थियो।

एम्मीले नर्सरी  बगैँचाको सबै कामहरूको बारेमा छिट्टै सिकिन् र जहाँ जहाँ आवश्यकता थियो त्यहाँ त्यहाँ उनी काम गर्न थालिन्। विभिन्न खालका कामहरू उनमा आएकोमा उनलाई रमाइलो लागेको थियो। हरियो बिरुवाहरू कसरी राम्रोसँग उमार्ने पनि उनले सिक्न चाहेकी थिइन्। उनले आफ्नै घरमा विभिन्न थरीका विरुवाहरू उमार्न चाहेकी थिइन्। साथीहरूको अनुमतीले उनले बिरुवाका टुक्राटाक्रीहरू घरमा लगिन् र आफ्नै बगैँचामा ती बिरुवाहरू उमार्न थालिन्। समय छिटै बित्यो। उनको प्रार्थना परमेश्‍वरले साँच्‍चिकै सुन्नुभएको थियो। परमेश्‍वरले सुन्नुभएको थियो भनेर उनले सोचेकी थिइन्।

तर तलब लिने बेलामा उनले केही पनि पाएनन्। किन तलब पाएन भन्दा सोध्दा उनले बिरुवाहरू काटेर घरमा लगेकोले उनले तलब नपाएको मालिकले सुनाए।

उनले त विश्‍वासै गर्न सकेनन्। हो, उनले बिरुवाहरू काटेर घरमा लगेकी थिइन् तर त्यसले गर्दा उनले तलब पाउँदैन भनेर उनलाई कसैले भनेको थिएन। 

जब घरमा रित्तो हात फर्किन् उनको श्रीमान जोनाथानले उत्साह दिँदै भने, "चिन्ता नगर, यसको बारेमा हामी  प्रार्थना गर्नेछौँ।" तिनीहरूले शुक्रबार,शनिबार र आइतबार प्रार्थना गरे।

सोमबार बिहान उनलाई छक्‍क पारियो। जब उनी काममा आए उनले तलबको बारेमा केही बोल्नु अघि नै मालिकको श्रीमतीले एउटा मिठो केक उपहार दिएर आफूहरूले गल्ती गरेकोले माफी मागिन्। तिनीहरूले एम्मीको बारेमा नबुझेकोले उनलाई अन्याय भएको तिनीहरूले महसुस गरेको सुनाइन्। उनले पूरा तलब पाउनेछिन् भनेर पनि उनलाई सुनाइन्।

एम्मीको हृदयमा आनन्दले भरियो। फेरि पनि परमेश्‍वरले उनको प्रार्थना सुन्नुभएको थियो। अब महामारीको बेलामा उनले उनको परिवारले घर बहाल तिर्न सक्ने भएका थिए।

_-मेरी आलन हाक्‍को_