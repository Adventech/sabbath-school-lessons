---
title:  याइरसकी छोरी
date:   26/10/2022
---

येशूको आफ्नै पुनरुत्थान पहिले जतिपनि पुनरुत्थानहरू भयो ती  कुनै निश्‍चित जाति, राष्ट्र वा सामजिक वर्गमा सीमित थिएन। सिडोन वा आधुनिक लेबनानको सहर सारपातकी स्त्री (१ राजा १७:९) यहूदी थिइनन्। आफ्नो क्षेत्रमा शूनेमकी स्त्री प्रतिष्ठित महिला (२ राजा ४:८) थिइन्। नाइनकी सर्वसाधारण अपरिचित विधवीको एकमात्र छोरा थियो। सायद विधवीको आयस्रोत त्यो छोरामात्र थियो होला (लूका ७:१२)। त्यसको विपरित याइरस यहूदी धर्मस्थलको शासक वा अध्यक्ष थियो। त्यो कपरनुनमा होला (मर्कूस ५:२२)। तिनीहरू फरक  सामाजिक,सांस्कृतिक, राष्ट्रिय र जातिय पृष्ठभूमि फरक भएतापनि तिनीहरू सबैले परमेश्‍वरको जीवन दिने शक्तिको आशिष पाएका थिए।

`येशूको आफ्नै बोलिवचनले भन्नुभएको थियो, "बालिका मरेकी छैनन्, तर सुतिरहेकी छिन्।" उहाँको अनुसार मृत्युको के हो? हेर्नुहोस्, मर्कूस 5:२१-२४, 35-43।`

याइरसकी १२ वर्षकी छोरी घरमा बिरामी भएर मर्नै लागेकी थिइन्। त्यसकारण, उनी येशूकहाँ गएर आफ्नो घरमा आएर उनको छोरीमाथि हात हालिदिन हारगुहार मागेका थिए। "जब तिनीहरू याइरसको घरतिर जाँदै थिए तब कसैले यो दु:खद समाचार ल्यायो कि "तपाईकी छोरी त मरिन्। गुरुज्युलाई अब किन दु:ख दिने?" तर येशूले भन्नुभयो, नडराऊ, केवल विश्‍वासमात्र गर।"  त्यसकारण, विचल्ली भएर रुनुकराउनुको सट्टा बाबुले परमेश्‍वरको हस्तक्षेपको निम्ति पूरै भरोसा राखेका थिए।

याइरसको घरमा येशू पुग्नुभएपछि त्यहाँ त्यहाँ जम्मा भएर रोइकराइरहेका भिँडलाई भन्नुभयो, "तिमीहरू रोएर यस्तो हल्लिखल्ली किन गर्दछौ? बालिका मरेकी छैनन् तर सुतिरहेकी छिन्। उहाँको त्यो वचन सुनेर रोइरहेका मानिसहरू त खलल हाँसे (त्यसबेलाका चलन अनुसार कोही मानिस मर्‍यो भने रुनको निम्ति समूह हुन्थ्यो, जसलाई पैसा दिएर रुन लगाउँथ्यो-अनुवादक)। येशूको वोलीलाई तिनीहरूले धज्जी उडाएका उहाँको उपहास गरेका थिए किनकि (तिनीहरूलाई थाहा थियो कि बालिका मरिसकेकी छिन् र (२) तिनीहरूले उहाँको वचनको अर्थलाई बुझ्न सकेनन्। मृत्युलाई सुत्‍नुको संज्ञा दिनु येशूको मनपर्ने सम्बोधन थियो (मत्ती ९:२४, लूका ८:५२, यूहन्ना ११:११-१५)। मृत्यु निन्द्रा हो तर  यो चिर अर्थात् कहिल्यै नब्युँझिने निन्द्रा होइन। तर जबसम्म जीवन दिन महान् प्रभुले उठाउनुहुन्न तबसम्म गहिरो निन्द्रामा पर्नु हो। उहाँसँगमात्रै चिहान तथा मृत्युको ढोका खोल्ने साँचोहरू छन् (प्रकाश १:१८, यूहन्ना ३:	१६, रोमी ६:२३)।" एसडिए बाइबल कमेन्टरी, ठेली ५, पृ. ६०९बाट रूपान्तरित।

बालिका बिउँतिएपछि त्यहाँ भएका सबै मानिसहरू आश्‍चर्यचकित भएका थिए। यो त तिनीहरूको निम्ति ज्यादै अचम्मको अनुभव थियो। हो, अहिलेको संसारमा‍ मृत्यु अन्तिम हो, विवादरहित हो र मानवीय हिसाबले यसबाट कसैलाई फर्काउन सकिँदैन। त्यसकारण, ती मानिसहरूका आफ्नै आँखाको अगाडि यस्तो हुनु अचम्म नै थिय। यो त, जीवन परिवर्तन गर्ने अनुभव थियो।

`"नडराऊ, विश्‍वासमात्रै गर" भन्ने आश्वासन हाम्रो निम्ति अहिले पनि अर्थपूर्ण छ। अत्यन्तै भयाभव परिस्थितिमा पनि त्यो आश्वासनलाई हाम्रो हृदयमा कसरी सजाएर राख्‍ने, र अझै विश्‍वासै गरिराख्‍ने महत्त्वपूर्ण आस्थालाई कसरी जगाइराख्‍ने?`