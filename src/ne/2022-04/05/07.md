---
title:  थप जानकारी
date:   28/10/2022
---

एलेन जी ह्वाइट: पाट्रियार्क एण्ड प्रोफेटस पृ. ४६९-४८०को, "द डेथ अभ मोजस," प्रोफेटसएण्ड किङ्गसको पृ. १२९-१ ४२को "द भ्वाइस अभ स्टर्न रिब्युक," पृ. २३७-२४३को "अ प्रोफेट अभ पिस," द डिजाएर अभ एजेज, पृ.३१८,३१९को "द सेन्च्युरयन," पृ. ३४२,३४३को "टच अभ फेथ" र पृ. ५२४-५३६को "'लाजरस, कम फोर्थ।'"

"येशूको जीवन आफ्नै हो, कसैबाट सृजिएको होइन न त आएको हो। 'जोसँग पुत्र छ त्योसँग जीवन छ।' १ यूहन्ना ५:१२। ख्रीष्टको ईश्‍वरीत्व नै विश्‍वासीहरूले अनन्त जीवन पाउँछन् भन्ने आश्‍वासन वा प्रतिज्ञा हो। येशूले भन्नुभयो, "येशूले तिनलाई भन्‍नुभयो, “पुनरुत्‍थान र जीवन म नै हुँ। मलाई विश्‍वास गर्ने मर्‍यो भने पनि जीवित हुनेछ। अनि जिउने र ममाथि विश्‍वास गर्ने प्रत्‍येक कहिल्‍यै मर्नेछैन। के तिमी यो विश्‍वास गर्‍छ्यौ?” यूहन्ना   11:25-26। यहाँ येशूले आफ्नो दोस्रो आगमनको समयतिर नजर लगाउनुभएको थियो। मरेका धर्मीहरू अविनाशी शरीर लिएर बौरि उठ्नेछन् र जीवित धर्मीहरू नाशवान शरीरबाट परिवर्तन भएर अबिनाशी शरीर लिएर स्वर्ग जानेछन्। तिनीहरूले मृत्युको अनुभव गर्नेछैनन्। लाजरसलाई मृत्युबाट उठाउनु भएर जुन आश्‍चर्य काम येशूले गर्नुभयो, त्यसले सबै धर्मीहरूको पुनरुत्थान हुनेछ भनेर देखाएको थियो। उहाँको वचन र कामहरूले उहाँ पुनरुत्थानको रचनाकार हुनुहुन्छ घोषणा गर्नुभएको थियो। उहाँ जो छिट्टै क्रूसमा मृत्युको सामना गर्नुहुने येशूसँग मृत्युको साँचोसँग उभिनु भएको थियो। उहाँ चिहानमाथि विजयी पाउनुभयो, र उहाँमा अनन्त जीवन दिने अधिकार र शक्ति छ भनेर ठोकुवा गर्नुभएको थियो।"-एलेन जी ह्वाइट, द डिजाएर अभ एजेज, पृ. ५३०बाट रूपान्तरित।

**चिन्तनमनन**

`एलिया र एलिशाका सेवाकालहरूमा धेरै मानिसहरू मरेका थिए, साथै येशूको आफ्नै सेवाकालमा पनि। तर थोरैको मात्र पुनरुत्थान पाएका थिए (हेर्नुहोस्, लूका ४::२४-२७)। सबै मरेकाहरूको विषयमा सोच्नुहोस्। चाहे विगतको समयमा होस् वा येशूको दोस्रो आगमनमा होस्, पुनरुत्थाननै हुन्छ भने मृत्युले के फरक पार्छ र?`

`मर्नकोमात्रै जन्मिएका मानिसको अर्थ के छ र भनेर शताव्दीयौदेखि कतिपय लेखक, दार्शनिकहरूले व्यक्त गरेका छन्। अरू कुकुर, भेँडाबाख्या, गाइभैँसी कुखुरा आदिपनि हामी जस्तै मर्छन्न नै। तर पशुहरूलाई भन्दा हाम्रो हालत झन खराब छ किनकि हामीलाई थाहा छ हामी मर्नेछौँ (उपदेशक ९:५) तर पशूहरूलाई मर्छन् भन्ने कुरो थाहा हुँदैन। त्यसकारण, पुनरुत्थानको सन्देश हाम्रो निम्ति किन निर्णायत्मक छ त?`

`यदि आत्मा अमर छ र विशेष गरेर मरेका धर्मीहरू स्वर्गमा छ भने युगको अन्तमा हुने पुनरुत्थानको औचित्य के छ र?`

`यदि कसैले तपाईँलाई सोध्यो रे "के यमूना त्यहाँ छ?" त्यसको जवाफमा तपाईँले जवाफ दिनु होला, "छ, तर उनी सुतिरहेकी छिन्।" तर, "उनी मरेकी छिन्" भनेर तपाईँले किन जवाफ दिनुहन्न? यसले मृत्युको बारेमा हामीलाई के सिकाउँछ?`