---
title:  येशूको आ गमनको निम्ति तयार
date:   15/12/2022
---

नयाँ नयाँ मानवीय चाहना र उत्तेजना ल्याउने क्रियाकलापमा डुवेको संसारमा हामी छौँ। मनलाई भुलाउने अनेकौँ कृतिम चाहनाहरूतिर मानिस दौडिरहेको छ। त्यसले गर्दा मानिसहरूको मन ठिकतिरभन्दा अर्कै मनबहलाउनेतिर धकेलिरहेको छ। यदि हामी होशियार भएनौँ भने तिनीहरूले हाम्रो समयलाई चपाइदिन्छ र हाम्रो प्रार्थमिकतालाई भड्‍काइ दिन्छ। यो केवल साइबर वा कम्प्युटरको विश्‍वकरण उपजमात्र होइन। येशूभक्तहरू पनि जुनसुकै उमेरको भएतापनि जीवनको मूल्यमान्यतालाई पन्छाएर अर्कैतिर ध्यान दिन लाउने सैतानको चलखेलबाट सजग हुनुपर्दछ।

हामीमध्ये को नहोला, प्रभुबाट हाम्रो दिमाग अन्तै लगाउने खतरामा छैनौँ। हामीलाई यस संसारको सुखसुविधा, भौतिक उपलब्धी र आफ्नो भाऊ खोज्ने प्रवृत्ति जसले अन्तमा हामीलाई संतुष्ट नै दिननसक्ने तत्वहरूमा डुवाएर आत्मिकरूपमा बिगार्नतिर अग्रसर गराउँदछ।

`येशूको आमगनको लागि हामीलाई तयार पार्ने र त्यस महिमित घट्नाको निम्ति तयार हुनेमा के फरक छ? हेर्नुहोस्, 2  पत्रुस 3:14-15 र 1 यूहन्ना 3:1-3।`

प्रायजसो दोस्रो आगमनको निम्ति तयार गरिरहेको भनेर आलटाल गर्ने बहानामा लाग्न सक्छौँ। यस प्रकारको प्रवृत्तिले दुष्ट नोकरले मेरो मालिक ढिलो आउनुहुन्छ भनेर जथाभावी चलेर हिँड्ने बानी हामीमा पनि हुन सक्छ (मत्ती २४:४८)।

`भोलिभोलि नभनि अहिले नै हामी तयार भएर बस्नुपर्छ भनेर देहायका पदहरूले हामीलाई कसरी सिकाउँछ? हेर्नुहोस्, भजन ९५:७,८, हिब्रु ३:७,८, १५ र  हिब्रू 4:7।`

बाइबलको दृष्टिकोणमा मुक्तिको समय जहिले पनि "आजनै" हो कहिले पनि भोली होइन। अझ, आमूलरूपमा मूल परिवर्तनको अनुभव गर्दैनौँ, हामी जस्तो छौँ त्यस्तै भइरहने हुन्छौँ। जो मानिस येशूलाई हृदयदेखि अङ्गाल्दैन त्यसलाई जतिसुकै समय दिएपनि केही फरक पर्दैन। यदि हामी अनुग्रहमा निरन्तरूपमा बढ्दै गएनौँ भने र विश्‍वास तथा निष्ठामा अग्रसर भएर गइरहेनौँ भने येशूलाई पर्खिन्दा पर्खिन्दा थाक्ने पनि हुन्छौँ, हाम्रो हृदय कठोर हुन थाल्छ, आउनुहुन्छ कि हुँदैन भन्ने कुरामा शङ्का र उपशङ्का गर्न थाल्छौँ, निराश पनि हुन्छौँ र अझ विश्‍वासै गर्न पनि छोड्छौँ।

त्यसकारण, त्यस परप्रेक्ष्यमा हाम्रो जीवनको प्रत्येक दिन अन्तिम दिन हो भनेर मान्नुपर्दछ। हो, परमेश्‍वरको अनुग्रहले हामी भविष्यको लागि योजना त बनाउनुपर्दछ, तर प्रत्येक दिन येशूको आगमनको निम्ति तयार भइरहनुपर्दछ, किनकि विश्‍वको परिवेशमा र हाम्रो जीवनको अनिश्‍चितामा आजको दिन नै हाम्रो अन्तिम दिन हुन सक्दछ।

`यदि येशू आज नै आउनुहुन्छ भने तपाईँ तयार भएको कसरी महसुस गर्नुहुन्छ?`