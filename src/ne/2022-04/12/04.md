---
title:  येशूको दिमाग वा मनस्थिति
date:   13/12/2022
---

कतिले भन्छन् मानिसरहेको वातावरणमा परिवर्तन ल्याउन सकियो भने त्यो व्यक्ति परिवर्तन हुनसक्छ। हो, पापको जालोमा फसाउने स्थान र परिस्थितिहरूबाट हामी टाढा रहनुपर्दछ (भजन १:१, हितोपदेश ५:१-८)। तर हामीले सामना गर्ने प्रलोभन र पापको समस्यालाई यदि हाम्रा हृदय वा दिमागहरूलाई परिवर्तन गर्न सक्यो भनेमात्र समाधान गर्न सकिन्छ। येशूले त्यस विषयको मूल जरोलाई समात्‍नुभयो जब उहाँले यो भन्नुभयो,  “मानिसबाट जे बाहिर निस्‍कन्‍छ त्‍यसैले मानिसलाई अशुद्ध पार्छ। किनकि भित्रबाट, अर्थात् मानिसको हृदयबाट खराब विचार, व्‍यभिचार, चोरी, हत्‍या, परस्‍त्रीगमन, लोभ, दुष्‍टता, छल, छाडापन, ईर्ष्‍या, निन्‍दा, घमण्‍ड, मूर्खता निस्‍कन्‍छन्। 

यी सबै दुष्‍ट कुराहरू भित्रबाट निस्‍कन्‍छन्, र मानिसलाई अशुद्ध पार्छन्।"मर्कूस 7:20-23। त्यसको अर्थ यदि हामीहरूको आचरण फेर्न चाहन्छौँ भने हाम्रा दिमाग वा मनस्थितिहरूलाई आमूल परिवर्तन गर्नु आवश्यक छ।

`हाम्रो दिमागमा येशूको दिमाग हुनु वा उहाँको मनस्थितिको प्रत्यारोपण हुनु भनेको के हो? देहायका पदहरू पढ्नुहोस्, 1 कोरन्थी 2:14-16, भजन 24:3-4, रोमी 12:1-2, फिलिप्पी 4:8, र कलस्सी 3:2-10।`

नयाँ करारको नीतिमा परमेश्‍वरले यो प्रतिज्ञा गर्नुभएको छ कि उहाँले उहाँको व्यवस्था वा दश आज्ञाहरू उहाँका जनहरूको दिमागमा राखिदिनुहुनेछ र तिनीहरूको हृदयमा लेखिदिनुहुनेछ (यर्मिया ३१:३१-३३, हिब्रू ८:८-१०, हिब्रू १०:१६)। जब येशूले डाँडामा उपदेश दिनुभयो त्यसबेला उहाँले दश आज्ञाहरूको अर्थलाई अझ गहिरो र विस्तृत रूपमा व्याख्या गर्नुभएको थियो। त्यस व्याख्यामा उहाँले मानिसको बाहिरीय क्रियाकलापलाईमात्र सम्बोधन गर्नुभएन उसको सोच र नियतहरूलाई समेत सम्बोधन गर्नुभएको थियो (मत्ती ५:१७-४८)। त्यसकारण परमेश्‍वरको परिवर्तन गर्ने अनुग्रहलेमात्र सैतानको जालहरूमाथि विजय पाउन सक्छौँ। जब हाम्रो सोचबिचार वा नियतहरूमा केही असमान्य वा अनुचित तत्वहरू सर्कियो भने परमेश्‍वरसँग प्रार्थना गर्नुपर्छ ताकि उहाँको अनुग्रहले हाम्रा दिमागमा आउने पापी सोचहरूलाई रोक्न सक्छौँ।

हामी जतिसुकै निष्‍ठावान भएतापनि यस येशू ख्रीष्ट नआउञ्‍जेल जीवनमा हामी पापरहित वा सिद्ध स्थितिमा हामी कहिल्यै पनि पुग्न सक्दैनौँ। तर हामी येशूमा छौँ भने उहाँको धार्मिकताले हामीलाई पूर्णरूपले छोपिएको हुन्छ। हामी सिद्ध भएका छैनौँ तैपनि उहाँमा सिद्ध भएको उहाँले ठहराउनुहुन्छ (फिलिप्पी ३:१२-१५)। "जब हामी येशूमा एक हुन्छौँ, हामीमा ख्रीष्टको दिमाग वा मन प्रत्यारोपण हुन्छ। निर्मलता र प्रेम चरित्रमा चम्किन्छ, नम्रता, कोमलता र सत्यताले जीवनलाई नियन्त्रण गर्दछ। मानिसले व्यक्त गर्ने मिजास परिवर्तन भएको उसको अनुहारले नै बताउँदछ। जब मानिसको जीवनमा ख्रीष्टले बास गर्दछ तब उसको जोश जाँगरले उसलाई परिवर्तन गर्ने शक्ति छ भनेर देखाउँदछ। अनि बाहिरी आचरणले उसमा शान्ति र आनन्द भित्री हृदयमा छ भनेर देखाउँदछ।"-एलेन जी ह्वाइट, सेलेक्टेड मेसेजेज, बुक १, पृ. ३३७बाट रूपान्तरित।

त्यस स्थितिमा हामी पुग्न दिनदिनै हामीले परमेश्‍वरमा समर्पित जीवन बिताउनुपर्दछ, आफ्नो स्वार्थमय जीवनलाई मार्नैपर्छ, दिनदिनै प्रतिवद्ध भएर परमेश्‍वरमा रहने प्रयास गर्नुपर्छ। येशूमा विश्‍वास र आज्ञाकारी भएर जीवन बिताउन सक्यौँ भनेमात्र हाम्रो जीवन उहाँले चाहेको अनुसार परिवर्वतन हुनसक्छ।

`तपाईँको दिमागमा एउटा पनि पापी वा खराब सोच आएन भने तपाईँको जीवन कस्तो हुनेहोला, कल्पना गर्नुहोस्। तपाईँको जीवन कस्तो हुने होला? यो अनुभव हुन तपाईँमा के दक्षता हुनुपर्दछ?`