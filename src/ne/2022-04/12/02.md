---
title:  येशूको अनुकरणीय उदाहरण
date:   11/12/2022
---

`येशूले आफ्नो जीवनको चार पक्षमा विकसित गर्दै जानुभएको छ भनेर लूका २:५२ले कसरी बताउँछ? हेर्नुहोस्, "येशू बुद्धिमा, कदमा र परमेश्‍वर र मानिसहरूको अनुग्रहमा बढ् दैजानुभयो।`

येशू सिद्ध र परिवक्‍व मानव प्राणी हुनुहुन्थ्यो। मानिसको अस्तित्वमा हुनुपर्ने सबै गुणहरूमा उहाँ बढनुभएको थियो। लूका २:५२ अनुसार उहाँ बुद्धिमा वा मानसिकरूपमा, कदमा वा शारीरिकरूपमा, परमेश्‍वरले मनपराउने गरि (आत्मिक) र मानिसले मनपराउने गरि (सामाजिक) उहाँ बढ्नुभएको थियो। "उहाँको दिमाग सक्रिय र सबै बुझ्ने खालको थियो। उहाँको सोचबिचार र ज्ञान उहाँको वर्षभन्दा अपारको थियो। उहाँको चरित्र सुन्दर र संतुलन थियो। बालकालका नीयमहरूलाई पालन गर्दा मानसिक र शारीरिक शक्ति विस्तारै बढ्दछ। बालककालदेखि नै येशूले विशेषकिसिमको प्रेमिलो मिजास देखाउनुभएको थियो। उहाँका हातहरूले जहिले पनि अरूहरूको सेवा गर्न राजी हुनुहुन्थ्यो। उहाँमा यस्तो किसिमको धैर्यता थियो कि कसैले उहाँलाई विचलित पार्न सकेको थिएन। उहाँ सत्यवादी हुनुहुन्थ्यो र आफ्नो इज्जत र प्रतिष्ठाको बिरुद्धम कहिल्यै पनि सम्झौता गर्नुभएन। उहाँ आफ्नो नीतिमा चट्टान जस्तै अडिग हुनुहुन्थ्यो। उहाँको जीवनले उहाँको निस्वार्थी शिष्टको अनुग्रहलाई प्रकट गर्नुभएको थियो।"-एलेन जी ह्वाइट, द डिजाएर अभ एजेज, पृ. ६८,६९बाट रूपान्तरित।

`मत्ती ४:२३मा येशूले तीन तरिकाहरू उपयोग गरेर सेवा गर्नुभएको थियो। उहाँले सिकाउनुभएको थियो, प्रचार गर्नुभएको थियो र निको पार्ने काम गर्नुभएको थियो। त्यो कसरी आज पनि प्रभावकारी ढङ्गले प्रयोग गरेर प्रभुको काममा अघि बढाउन सक्छौँ?`

मानव जीवन शारीरिक, आत्मिक र मानसिक प्राणी हो। ती तीनै पक्षहरू मिलेर व्यक्ति बन्दछ। मानिसको केवल धार्मिक वा आत्मिक पक्षको मात्र बढावा दिनु हुँदैन। बाइबलको सत्यले मानिसको सम्पूर्ण पक्षहरूलाई समेट्‍छ। यो हाम्रो जीवनको केवल केही वर्षहरूमात्र होइन सम्पूर्ण जीवनमा नै ती तीनै पक्षको महत्त्वपूर्ण भूमिका हुन्छ। मानिस भौतिक प्राणी पनि भएकोले उसमा भौतिक तत्व र आत्मिक तत्वहरू प्रभाकारीरूपमा संमिश्रण भएको हुन्छ। तिनीहरूलाई अलग गर्न सकिँदैन (प्रायजसो धर्मले केवल आत्मिक पक्षलाईमात्र जोड दिन्छ र भौतिक पक्षलाई न्युतममा राख्‍दछ। तर बाइबलले त्यसो गर्दैन। मानिस भौतिक, आत्मिक र मानसिकरूपमा संतुलित हुनुपर्छ र ती तीनै स्वस्थ हुनुपर्छ भन्ने बाइबलको धारणा छ-अनुवादक)। हामी पतित भएको कारणले येशूको कदमा हामी कहिल्यै पनि आउन सक्दैनौँ, तर परमेश्‍वरको अनुग्रहले उहाँको जीवनलाई अनुसरण गर्दैजानुपर्दछ। "मानिसमा उसको सृष्टिकर्ताको स्वरूप प्रतिस्थापना गर्नु र जुन सिद्ध गरि उसलाई सृष्टि गरिएको थियो त्यही स्थितिमा उसलाई पुर्‍याउन प्रयास गर्नु बाइबलको शिक्षाको लक्ष्य हो। मानिसको शारीरिक वा भौतिक, मानसिक र आत्मिक संरचनाको विकाश गर्नु नै मुक्तिको काम हो।" (एलेन जी ह्वाइट, एजुकेशन, पृ. १५,१६)। येशूको दोस्रो आगमन हुनुभन्दा अघि उहाँका जनहरू ती तीनै पक्षलाई स्वस्थ र तयार पारिराख्‍नुपर्छ भन्ने परमेश्‍वरको चाहना हो।

`येशूको जीवन हेरेर हामी उहाँ जस्तो हुनसक्दैनौँ भनेर हामी सजिलैसँग हतोत्साह हुनसक्छौँ। तर क्रूसमा नजर राखिरहँदा र हामीलाई सुरक्षित राख्‍ने त्यो माध्यम हो भनेर विश्‍वास गर्दै अघि बढ्यो भने येशूसँत तुलना गरेर हामी निराश हुनबाट कसरी बच्ने?`