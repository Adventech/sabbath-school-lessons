---
title:  थप जानकारी
date:   16/12/2022
---

एलेन जी ह्वाइट: मिनिस्त्री अभ हिलिङ्गको पृ. २४१-२५९को "माइन्ड क्यर" र साक्टिफाइद लाइफको पृ. ७-१६को "ट्रु एण्ड फाल्स थ्योरी कन्ट्रास्टेड।"

"परमेश्‍वर र सैतानको बीचमा भइरहेको महान् विवादको भिषण द्वन्द्वको अन्त्य हुन लागेको छ। प्रत्येक दिन जमिन, समुद्र र आकाशमा भइरहेको विपत्तिको खबरले सबै थोकको अन्त्य हुँदैछ भनेर सन्देश दिइरहेको छ। युद्ध र युद्धका हल्लाहरूले यसलाई पुष्टि गर्दछ। जब हाम्रो सामु ठूला ठूला घट्नाहरू चम्किरहेको छ त्यसले गर्दा मुटुमुटु धकधक नभएको कुनै इसाई होला? प्रभु आउँदै हुनुहुन्छ। परमेश्‍वर नजिकै आइरहनुभएको उहाँको पाइटालाको स्वर हामीले सुनिरहेका छौँ।"-एलेन जी ह्वाइट, मारानाथा, पृ. २२०बाट रूपान्तरित।

"दिनदिनै परमेश्‍वरमा आस्थावान र निष्ठावान भएर जिउनुहोस्। सङ्कटको समयको बारेमा चिन्ता नगर्नुहोस र हतासनिराश पनि नगर्नुहोस्। त्यसो गर्दा सङ्कटको समयलाई हामीले नै निम्त्याइरहेका हुन्छौँ। यो पनि सोचमा पनि नपरिरहनुहोस्, "ठूलो परिक्षाको समयमा म अडिग हुनसक्छु जस्तो मलाई लाग्दैन।" तपाई अहिले वर्तमानको निम्ति नै बाँच्नुपर्दछ। आज नै तपाईँको अन्तिम दिन भनेर सोच्नुहोस्। भोलि तपाईँको हुनेछ भनेर निश्‍चय छैन। आज नै तपाईँले आफूमाथि विजयप्राप्‍त गरेर बस्नु पर्दछ। आज नै तपाईँ प्रार्थनाको जीवन बिताउनुहोस्। आज नै तपाईँ विश्‍वासको असल लडाईँ लड्नुहोस्। आज नै परमेश्‍वरले तपाईँलाई आशिष दिनुभएको भनेर विश्‍वास गर्नुहोस्। अनि अन्धकार र अविश्‍वाससँग तपाईँ विजय पाउनुहुनेछ। स्वामीको चाहना अनुसार तपाईँ जिउनु होस। त्यसले गर्दा तपाईका वरिपरि रहने सबैको निम्ति आशिष हुनेछ।–एलेन जी ह्वाइट, साइन अभ द टाइम्स, अक्टोबर २०, १८८७बाट रूपान्तरित।

"प्रभु छिट्टै आउँदै हुनुहुन्छ, र हामी शान्तिपूर्वक उहाँलाई भेट्न तयार हुनुपर्दछ।हाम्रो वरिपरि रहेका सबैलाई हामीमा भएको ज्योति फैलाउन हाम्रो शक्तिले भ्याएसम्म कतिवद्ध होऔँ। हामी दिक्दार हुनुहुन्न बरु हँसिलो हुनुपर्दछ। हाम्रो अगाडि जहिेले पनि येशूलाई राखिरहनुपर्दछ। उहाँको आगमनको निम्ति हामी तयार हुनै पर्छ र पर्खिरहनु पर्दछ। उहाँलाई भेट्दा कस्तो उल्लासमय होला! हामी धेरै समयसम्म पर्ख्यौँ तर हाम्रो विश्‍वासलाई कमजोर पार्नुहुन्न। यदि राजाहरूका महाराजा येशूलाई उहाँको सौन्दर्यतामा देख्‍न सक्यौँ भने हामी सदा सदाको निम्ति आशिषित हुनेछौँ। म त यो चिच्च्याउन चाहन्छु, "हामी घर जान्दैछौँ। हामी त्यो समयको नजिक आउँदैछौँ जब येशू उहाँको महिमा, तेज र शक्तिमा आउनुहुनेछ। आफूले मोल तिरेर छुटाएकाहरूलाई उहाँले अन्तको घरमा लैजान आउँदै हुनुहुन्छ।–एलेन जी ह्वाइट, हेभेन, पृ. १६५,१६६बाट रूपान्तरित। 

**चिन्तनमनन**

`हामी आत्मिक, शारीरिक र मानसिक अविभाजित पूर्ण व्यक्ति हौँ भन्ने धारणाले हाम्रो जीवनशैली, भौतिक र अध्यात्मिक पक्षहरू संतुलित हुनुपर्छ भन्ने तथ्यलाई आदर गर्नुपर्दछ। येशूलाई विश्‍वास गरेको हैशियतले ती तिनै पक्षलाई व्यक्तिगतरूपमा कसरी समालेर राख्‍ने?`

`सत्य आत्मिक जागरण र सुधारहरू परमेश्‍वरमा केन्द्रित हुनुपर्छ र कहिल्यै पनि मानव वा मानवका भावहरूमा केन्द्रित हुनुहुन्दैन। फरिसी र कर उठाउने मानिसको अर्तिकथाले यो नीतिलाई कसरी चित्रण गर्दछ? हेर्नुहोस्, लूका १८:९-१४।`

`येशूको आगमनको निम्ति तपाईँ तयार हुनुभएको छ भनेर तपाईँले कसरी थाहा पाउने? अनुमान नगरेर ठोसरूपमै कसरी थाहा पाउने?`