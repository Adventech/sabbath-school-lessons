---
title:  भौतिक शरीर नै परमेश्‍वरको बासस्थान हो
date:   12/12/2022
---

द्वैतवाद शिद्धान्त जसले मानिसको आत्मा र मरणशील भौतिक शरीर फरक वा भिन्नाभिन्नै छ भन्ने धारणाले बाइबलसँग नमिल्ने धेरै सिद्धान्तहरू उत्पादन गरेको छ।  मानव शरिर आत्माको झ्यालखाना हो र मृत्युले आत्मालाई स्वतन्त्र पार्दछ भने पौराणिक ग्रीकका दार्शनीकहरूले सिकाएका थिए। यो मूर्तिपूजा वा प्रायजसो अन्य धर्महरूको शिक्षा हो। यसैले गर्दा शरीर अमर आत्माको अस्थायी घर हो भनेर कतिपय इसाईहरूले पनि विश्‍वास गर्छन्। पुनरुत्थानमा ती आत्माहरूको शरीरसँग पुनर्मिलन हुन्छ भनेर पनि तिनीहरूले विश्‍वास गर्छन्। फेरि त्यसको विपरित सर्वेश्‍वरबाद वा परमेश्‍वर जीव अजिव दुवै रहनुहुन्छ भनेर विश्‍वास गर्नेहरूले मानव शरीर यस ईश्‍वरीय जगतको एक खण्डको भाग हो भनेर तिनीहरूले विश्‍वास गर्छन्। हामी विभिन्न विवादस्पद विषयका सिद्धान्तहरूले घेरिएका छौँ। मानव स्वभावको बारेमा बाइबले के सिकाउँछ त्यसमा हामी अडिग हुनुपर्छ। अरूहरूले जे सिकाएतापनि यदि त्यो शिक्षा बाइबलमा छैन भने त्यससँग हामी सहमत हुनु जरुरी छैन।

`देहायका पदहरूले हाम्रो शरीर परमेश्‍वरको मन्दिर हो खुलस्तरूपमा भने भनेका छन्। यदि हाम्रो भौतिक शरीर पवित्र आत्माको मन्दिर हो भने यस भौतिक शरीरको संरचनालाई हिफाजत गर्नुपर्छ र यसमा हाम्रो जीवनशैलीले कसरी प्रभाव पार्छ सो आत्मसात् गर्न के जरुरी छैन र? हेर्नुहोस्, 1 कोरन्थी 6:19-20 र 1 कोरन्थी  10:31।`

दुवै आदम र हव्वा परमेश्‍वरको स्वरूप र प्रतिरूपमा सृष्टि भएका थिए (उत्पत्ति १:२६,२७)। तिनीहरूको आत्मिक र मानसिक स्वभावद्वारामात्र होइन शारीरिक पक्षले पनि परमेश्‍वरको स्वरूपलाई प्रतिबिम्बित गर्नुपर्दछ। हो, पापले गर्दा त्यो स्वरूप विग्रेको छ र पापको सामु त्यो प्रतिरूप लुकिएको पनि छ। मुक्तिको काम भनेकै मानव जीवनमा सुरुको गुमिएको परमेश्‍वरको प्रतिरूपलाई पुनर्स्थापित गर्नु हो। तिनीहरूको बहुआयामिक पक्ष अर्थात् शारीरिक, मानसिक र आत्मिकलाई सुरुकै अवस्थामा पुर्‍याउने परमेश्‍वरब‍को लक्ष्य हो। आदम र हव्वाको पापले गर्दा जीवनको रूखको फल मानव जगतले खान पाएको थिएन, तर जब तिनीहरू पुनर्स्थापित हुन्छ तब तिनीहरू त्यो रूखको फल खान पाउनेछ।

मानिस परमेश्‍वरको स्वरूपमा स्थापना हुने प्रक्रिया जिन्दगीभरको हो, र जब येशू दोस्रो पल्ट आउनुहुनेछ तब मात्र त्यो प्रक्रिया पूरा हुनेछ। त्यसबेला यो नाशवान शरीर अविनाशीमा परिवर्तन हुनेछ र मरणशील आत्माले अमरत्त्व धारण गर्नेछ (१ कोरन्थी १५:५३,५४)।

आफ्नो मित्र गायसलाई प्रेरित यूहन्नाले लेखेका थिए, "1 एल्‍डरबाट, मेरा प्रिय मित्र गायसलाई, जसलाई म साँचो प्रेम गर्दछु। 2 प्रिय मित्र, म प्रार्थना गर्दछु, कि सबै कुरामा तिम्रो भलो होस्, र तिम्रो स्‍वास्‍थ्‍य ठीक रहोस्। तिम्रो आत्‍मिक जीवन ठीक छ भन्‍ने म जान्‍दछु।" 3 यूहन्ना  1-2।

जब मानव प्राणी शारीरिक, आत्मिक र मानसिकरूपमा अभिवाजित प्राणी हो र धार्मिक जीवनले मानिसको ती सबै पक्षहरूलाई अङ्गाल्छ भनेर हामीले महसुस गर्‍यौँ भने हाम्रो शारीरिक स्वास्थलाई स्वस्थ राख्‍नु हाम्रो धार्मिक कर्तव्य हो भनेर मान्नु जरुरी छ। हामीलाई प्रेरणा दिएको नीतिले अगुवाइ गर्नुपर्दछ, "तिमीहरूले जे खान्छौ वा पिउँछौ वा जे गर्छौ त्यो सबै परमेश्‍वरको महिमाको निम्ति गर" (१ कोरन्थी १०:३१)। यो पनि हामीले याद गर्नु जरुरी छ कि हामी अहिले यस्तो संसारमा छौँ जहाँ  असल मानिसहरू जतिसुकै असलै भएतापनि वा भरसक्दो असल जीवन बिताउन प्रयास गरेतापनि मानिसको पापमय स्वभावले तिनीहरू दु:खकष्ट पाउँछन्। तिनीहरू पापमय वातावरणमा रहेकोले अनेकौँ अप्रिय अनुभव गर्नुपर्ने हुन्छ। त्यसकारण हामीले परमेश्‍वरमाथि भरोसा राखेर सकेसम्म राम्रो हुन खोज्नु पर्छ वा शारीरिक, मानसिक र आत्मिकरूपमा स्वस्थ हुनुपर्छ र बाँकि नतिजा उहाँमा नै सुम्पिन्नु पर्दछ।