---
title:  कथा १२
date:   16/12/2022
---

**निरन्तर प्रार्थन गर्ने श्रीमती डमाट्वी।**

_भानुआटु_

आराधनाको  समयमा डमाट्वी र स्टेलाइनको वीचमा अचम्म बन्दोबस्त भएको थियो।  प्रत्येक साबथ डमाट्वीकी श्रीमती स्टेलाइन् आफ्ना तीन छोराहरूको साथमा भानुआटुको टापु एफाटेमा रहेको सेभेन्थ-डे एडभेन्टिस्ट चर्चमा  जाने गर्दथिन् भने प्रत्येक आइतबार डमाट्वी त्यही टापुमा रहेको अर्को चर्चमा जान्थे। त्यहाँ उनी एल्डर भएर उनको चर्चको सेवा गर्दथे।श्रीमान र श्रीमती सँगसँगै चर्चमा कहिल्यै पनि जान्दैनथे। घरमा तिनीहरूले परमेश्‍वरको बारेमा कहिल्यै पनि चर्चा गर्दैनथे। यदि बाइबलको बारेमा चर्चा चल्यो कि घरमा भाँडभैलो हुन्थ्यो।

आफ्नो बन्दोबस्तदेखि ती दम्पत्ति संतुष्ट भएतापनि स्टेलाइनले आफ्नो श्रीमान पनि एडभेन्टिस्ट चर्चमा आउन् भन्ने चाहना उनको हृदयको गहिर्‍याइमा थियो। प्रत्येक पल्ट चर्चले कुनै विशेष कार्यक्रमको आयोजना गर्‍यो भने आफ्नो श्रीमानलाई पनि आउन अनुरोध गर्दथी। हरेक दिन आफ्नो श्रीमानले पनि साबथको बारेमा सत्य थाहा पाउन् भनेर उनले प्रार्थना गर्दथी। उनी आफै पनि बाइबल अध्ययन गरेर साबथको बारेमा ज्ञान हासिल गरेकी थिइन्। 

एकदिन उनले यो थाहा पाइन् कि भानुआटु सेभेन्थ-डे एडभेन्टिस्ट मिसनले विवाहको बारेमा सेमिनार चलाउँदैछ। उनले आफ्नो श्रीमानलाई त्यस सेमिनारमा भाग लिन लगाए। आफूले विवाह गरेको बेलामा परमेश्‍वरसँग सपथ खाएको पुन सपथ गर्न उनले त्यस सेमिनारले सहायता गर्‍यो। त्यस सेमिनारले तिनीहरूको वैवाहिक जीवन सुधार आएको थियो। त्यसले गर्दा स्टेलिनको  हृदययमा आशा पल्हाएर आएको थियो। परमेश्‍वरले आफ्नो श्रीमानलाई एक एक कदममा अगाडि अगुवाइ गरिरहनुभएको छ भनेर उनले महसुस गरिन्।

अर्को वर्ष भानुआटु मिसनले पुरुषहरूको निम्ति कार्यक्रम आयोजना गरेको थियो। स्थानीय चर्चको एल्डरले डामाट्वीलाई त्यसमा सरिक हुन आमन्त्रण गरे। एकछिन त उनले आनकानी गरे तर पछि अर्कै टापुमा रहेको आओर एडभेन्टिस्ट एकेडेमीको परिसरमा भएको एक हप्‍ता लामो कार्यक्रमामा सरिक हुन स्वीकार गरे। चर्चको एल्डरले डामाट्वीलाई हवाइ जहाजको टिकट दिएर त्यस पुरुषहरूको भेलामा सरिक हुन आमन्त्रण गरे। त्यो उदार देखेर डामाट्वी छक्‍क परेको थियो।

जब डामाट्वी सान्टो टापुमा पुरुषहरूको भेलामा सरिक भएका थिए, उनकी श्रीमती र छोराछोरीहरू घरमे बसे र परमेश्‍वरले उनको श्रीमानको हृदय छोओस् भनेर प्रार्थना गरे। भेला सकिएपछि डामाट्वी खुशी भएर घरमा फर्के।

अझ केही समय बितेको थियो, अनि भानुआटु मिसनले तीन हप्‍ता लामो सुसमाचारीय कार्यक्रमको  आयोजना गर्‍यो। त्यो कार्यक्रमको प्रतक्ष्य प्रसारण राष्ट्रिय टेलिभिजन र होप च्यानलले गरेका थियो। डामाट्वीको आफ्नै बस थियो। त्यो बसबाट चर्चमा मानिसहरूलाई ओहोरदोहर गर्न मिसनले भाडमा लिएको थियो।

उनी इमान्दारपूर्वक पहिलो दुई हप्‍ता मानिसहरूलाई ओहोरदोहोर गराए तर आफूचाहीँ प्रवचन सुन्न कहिल्यै पनि बसेन। अन्तिम हप्‍तामा आफू पनि त्यस कार्यक्रममा बसेर सुन्ने निर्णय गरे। प्रचारकले बप्‍तिस्माको निम्ति कोही तयार हुनुहुन्छ कि भनेर आह्वान गरे। त्यसले डामाट्वीको हृदय छोयो। त्यही रात बप्‍तिस्मा लिन उनले निर्णय गरे। प्रचारकको अनुरोधमा मानिसहरू अगाडि गए तर डामाट्वी आफ्नै मेचमा बसिरहे। उनको हृदयमाचाहीँ बप्‍तिस्मा लिन निर्णय गरेका थिए।

शुक्रबार अपरान्ह डामाट्वी आफ्नो चर्चको पास्टरकहाँ गए र भने कि उनी सेभेन्थ-डे एडभेन्टिस्ट चर्चमा सरिक हुन चाहन्छन्।

साबथ बिहान अरू बार्‍ह जनासँग डामाट्वीले बप्‍तिस्मा लिए। त्यस हुलमा स्टेलिन अत्यन्तै खुशी थिइन्। तिनीहरूका छोराहरू पनि एकदम खुशी भएका थिए।

तर डामाट्वीका पहिलाका चर्चको अगुवाहरू खुशी थिएनन्। उनलाई आफ्नो चर्चमा फर्काउन ती अगुवाहरूले भरमग्दुर प्रयास गरे, तर उनले मानेन् र भने कि उनले  परमेश्‍वरको सही चर्च भेट्टाए।

आज अराकोर गाउँको केवल एकमात्र सेभेन्थ-डे एडभेन्टिस्ट चर्चको सहायक एल्डर भएका छन्। त्यो सानो चर्च द्रुतगतिमा बढ्दैछ र ठूलो चर्च हुन आशा गरिरहेको छ।

"पछाडि फर्केर हेर्दा मैले मेरो जीवनमा गरेका निर्णयहरूमा यो अत्यन्तै उत्तम गरेको थिएँ। यो निर्णयले मलाईमात्र होइन सारा परिवारलाई हर्ष छाएको थियो," डामाट्वीले सुनाए।

_-मार्क झेनिब_