---
title:  बाइबलीय विश्व दृष्टिकोण
date:   10/12/2022
---

### यस अध्यायका मूल पदहरू
लूका २:५२, मत्ती ४:२३, १ कोरन्थी ६:१९, भजन २४:३, प्रेरित ८:४-२४ र १ यूहन्ना ३:१-३।

> <p>यस अध्यायको मूल सार पद</p>
> "शान्‍तिका परमेश्‍वर आफैले सम्‍पूर्ण रूपले तिमीहरूलाई चोखा तुल्‍याऊन्, र तिमीहरूका समस्‍त आत्‍मा, प्राण र शरीर हाम्रा प्रभु येशू ख्रीष्‍टको आगमनमा निष्‍कलङ्क रहुन्। "1 थेस्सोलिनिकी  5:23।

येशूको दोस्रो आगमन पहिले दुई विश्‍वकरण हुनेछ भनेर प्रकाशको पुस्तकले बताउँछ। प्रकाश १३ अध्यायले भ्रान्ति वा गलत विश्‍वासको विश्‍वकरण हुन्छ भनेको छ। सारा विश्‍व समुद्रबाट निस्किएको पशुप्रति आकर्षित भएर उसलाई पछ्याउने छ भनेको छ (प्रकाश १३:३,७,८,१२,१६)। प्रकाश १४ले उल्लेखनीयरूपमा सत्यको विश्‍वकरण हुनेछ भनेको छ। त्यसबेला अनन्तको सुसमाचार प्रत्येक राष्ट्र, कुल, भाषा र मानिसहरूलाई प्रचार गरिनेछ भनिएको छ (प्रकाश १४:६,७)। त्यसबेलाको डरलाग्दो समयमा (२ तिमोथी ३:१) हरेक किसिमका शिक्षा वा दर्शनको वाढी आउनेछ (एफिसी ४:१४) र मानिसहरू सत्यलाई नसुनी अनेकौँ मिथ्या, काल्पनिक वा दन्त्यकथाहरूतिर ध्यान दिनेछन् (२ तिमोथी ४:४)। "ती दुई भ्रान्तिहरूद्वारा मानिस अमर छ र आइतवारलाई नै पालन गर्नुपर्छ भन्ने सैतानको रणनीतिमा मानिसहरूलाई फसाउनेछ। मानिस अमर छ भन्ने शिक्षाले अनेकौँ दुष्ट आत्माका क्रियाकलापलाई अघि बढाउँछ भने  दोस्रो अर्थात् आइतबारलाई नै साबथ भनेर पालन गर्नुपर्छ भन्ने शिक्षाले रोमन क्याथोलिकसँग साँठगाँठ राखिनेछ।"एलेन जी ह्वाइट, द ग्रेट कन्त्रोभर्सी, ५८८बाट रूपान्तरित।

ती अन्तिम घट्नाहरू नउघारिञ्‍जेल हामीमा भएका सबै सत्य शिक्षादिक्षामा अडिग भएर बस्नुपर्दछ। ती शिक्षाहरूमा मानव स्वभाव र मानिस मरेपछि के हुन्छ भन्ने विश्‍वासमा हामी जरो गाडिनै रहनुपर्छ। येशूको महिमित आगमनको निम्ति हामी तयार हुने लक्ष्यको निम्ति पवित्र आत्माको अगुवाइको पुकार गर्दै जानुपर्छ।