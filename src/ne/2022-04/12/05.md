---
title:  पवित्र आत्माको अगुवाइ
date:   14/12/2022
---

हाम्रो हृदयमा परमेश्‍वरको प्रेमलाई पोखाउन परमेश्‍वरको पवित्रआत्मा अत्यन्तै शक्तिशाली माध्यम हुनुहुन्छ (रोमी ५:५)। हामीले मुक्ति पाएका छौँ भनेर उहाँले नै प्रत्याभूति दिनुहुन्छ (यूहन्ना १६:७-११)। सबै सत्यमा उहाँले नै हामीलाई अगुवाइ गर्नुहुन्छ। हामीलाई सुम्पिएको सुसमाचारको जिम्मेवारी पूरा गर्न उहाँले नै हामीलाई शक्तिसम्पन्न गराउनुहुन्छ (प्रेरित १:८)। सैतानले बिगार्ने कामको प्रतिवाद गर्ने पवित्र आत्मा नै हुनुभएकोले उहाँको काम र स्वभावको बारेमा हामीले नबुझोस् भनेर सैतानले उहाँको छविलाई बिगार्न भरमग्दुर प्रयास गरिरहेको कुरालाई हामी अचम्म मान्नुहुन्न। कतिले उहाँको व्यक्तित्व छैन भनेर सिकाउँछन् भने अरूहरूले उहाँको बरदानहरूलाई जोड दिन्छन् तर उहाँको परिवर्तन गर्ने शक्तिलाई भने ओझेलोमा पार्दछन्।

`पवित्र आत्मालाईचाहिँ प्रयोग गर्ने वा उहाँको बरदानको चाहना गर्ने तर उहाँले परिवर्तन गर्ने शक्तिलाई वेवास्ता गर्ने तन्त्रमन्त्र गर्ने सिमोनको बारेमा प्रेरित ८:४-२४मा उल्लेख गरेको छ। कतिपय इसाई जगतमा नै यस किसिमको मनस्थितले कसरी अड्डा जमाइरहेको छ?`

(कस्तो अचम्म सिमोन बप्‍तिस्मा लिएर इसाई भएको थियो। चेलाहरूको पछिपछि पनि लागेको थियो तर उसको हृदय परिवर्तन भएको थिएन र पैसाले धर्मको नाउँमा परमेश्‍वरको मर्मलाई किन्न खोजेको थियो। त्यसको फलस्वरूप उसले पत्रुसको हप्‍की खानुपर्‍यो। चर्चमा आयो भन्दैमा, बप्‍तिस्मा लियो भन्दैमा सबै जना येशूको मित्र वा विश्‍वासी नहुने रहेछ। यस मामिलामा सिमोनको कथा एक ज्वलन्त उदाहरण हो-अनुवादक)।

परमेश्‍वरको वचमा लेखिएको सबै सत्यतिर (यूहन्ना १६:१३, यूहन्ना १७:१७) परमेश्‍वरका सन्तानहरूलाई पवित्र आत्माले नै अगुवाइ गर्नुहुन्छ (रोमी ८:१४)। येशूले स्पष्टरूपमा भन्नुभएको थियो, "21 “मलाई ‘प्रभु, प्रभु’ भन्‍ने सबै स्‍वर्गको राज्‍यमा प्रवेश गर्नेछैनन्। स्‍वर्गमा हुनुहुने मेरा पिताको इच्‍छा पालन गर्ने मानिसले मात्र परमेश्‍वरको राज्‍यमा प्रवेश गर्नेछ।  22 त्‍यो दिन धेरैले मलाई भन्‍नेछन्, ‘प्रभु, प्रभु, के हामीले तपाईंको नाउँमा अगमवाणी बोलेनौं? तपाईंको नाउँमा भूतहरू धपाएनौं। र तपाईंको नाउँमा अनेक शक्तिशाली काम गरेनौं र?’  23 अनि म तिनीहरूलाई सफासँग भन्‍नेछु, ‘मैले तिमीहरूलाई कहिल्‍यै चिनेको छैनँ। ए अधर्म काम गर्नेहरू हो, मबाट दूर होओ।’  मत्ती  7:21-23। त्यसको अर्थ परमेश्‍वरको वचनबाट पवित्र आत्माले मानिसहरूलाई कहिल्यै पनि अरूतिर डोर्‍याउनुहुन्न। उहाँ आफैले पवित्र वचनलाई जनसमक्ष ल्याउन प्रेरित गर्नुभएको थियो। हामीलाई जहिले पनि बाइबलकै मुताविक उहाँले अगुवाइ गर्नुहुन्छ।

जुब पवित्र आत्माले हामीलाई सबै सत्यतिर डोर्‍याउनुहुन्छ त्यही पवित्र आत्माले अरूहरूलाई पनि सत्यतिर अगुवाइ गर्न हामीलाई सशक्त बनाउनुहुन्छ (मत्ती २८:१८-२०, प्रेरित १:८)। जब हाम्रो पवित्र लक्ष्यलाई पूरा गर्न अघि बढ्दछौँ तब उहाँको विशेष सहयोग हामीलाई उपलब्ध हुन्छ। त्यसकारण प्रत्येक विहान हामी प्रभुको सामु घुँडा टेक्नुपर्दछ र उहाँलाई हाम्रो दिनलाई अर्पण गर्ने शपथ खानुपर्दछ। यदि हामीले। यो गर्‍यौँ भने उहाँले हामीलाई उहाँको पवित्र आत्माको उपस्थित हामीमा गराउनुहुन्छ। उहाँले हाम्रो प्राणलाई पुनर्जिवित पार्नुहुन्छ र पवित्र शक्तिले हामीलाई सम्पन्न गराउनुहुन्छ।

तर प्रत्येक दिन हामीले हाम्रो विवेकले जे ठिक छ त्यही गर्ने र गलततिर नलाग्ने प्रतिवद्धता गर्दै उहाँको अगुवाइको निम्ति हाम्रो हृदय खुला राख्‍नुपर्दछ। त्यसको अर्थ, परमेश्‍वरको सत्यलाई खोजनीति गर्ने बानि बसाल्नुपर्दछ। परमेश्‍वरले दिनुभएको बलद्वारा हामी जिउनुपर्दछ, अनिमात्र उहाँले प्रतिज्ञा गर्नुभएको पवित्र आत्माको शक्ति हामीले हाम्रो जीवनमा पाउन प्राप्‍त गर्न सक्दछौँ।

`दिनदिनै बिहानै पिछ्छे हाम्रो जीवनमा पवित्र आत्माको अगुवाइको निम्ति हाम्रो हृदय खुला होस् भनेर प्रार्थना गर्नु किन जरुरी छ?`