---
title:  मृत्यु र आँशुहरू कहिल्यै हुनेछैन
date:   28/12/2022
---

कतिपय धर्मका, दर्शनका मानिसहरू र अझै इसाईहरूले नै  आत्मा अमर छ, पापीहरू नर्कमा अनन्त सम्म जलिरहनेछन् भनेर सिकाउँछन्। यो बाइबलको शिक्षाको  बिपरित छ। नयाँ स्वर्ग र नयाँ पृथ्वीमा मृत्यु कहिल्यै हुनेछैन, शोक कहिल्यै हुनेछैन र कहिल्यै रुनुपर्नेछैन (प्रकाश २१:४) भनेर बाइबलले सिकाउँछ। तर बाइबलको सत्यलाई अस्वीकार गर्नेहरूले त्यसको बिपरित सिकाउँदछन्। यदि अनन्तको आगोमा पापीहरू जलिरहनेछ भन्ने सिद्धान्त सत्य हो भने दोस्रो मृत्युले पाप र पापीहरूलाई यस जगतबाट निर्मुल हुनेछैन तर नर्कमा पापीहरू अनन्तसम्म शोकित हुनेछन् र रोइरहनेछन्। यस परिवेशमा जगत कहिल्यै पनि पहिलाको सिद्ध स्थितिमा पूरा फर्किनेछैन। तर मानवीय धारणाहरूको बिपरित परमेश्‍वरलाई धन्यवाद होस् कि उहाँले पापीहरूको मामिलामा फरक चित्रण गर्नुभएको छ।

`देहायका पदहरू पढ्नुहोस्। यस संसारमा रहँदा हामी दु:खकष्ट र परिक्षाहरू भोग्नु परेतापनि अन्तमा कस्तो आशा र सान्त्वना ती पदहरूले हामीलाई औँल्याउँछन्? हेर्नुहोस् यशैया २५:८; प्रकाश ७:१७ र प्रकाश २१:४। `

यस संसारमा हाम्रो जीवन धेरै कठोर, अनुचित र निष्ठुर हुन सक्छ। कतिपय अवस्थामा हाम्रै प्रियजनहरू निर्मम तरिकाले मृत्युको पासोमा पारेको हामीलाई थाहा छ। कतिपय समयमा हाम्रो जीवनमा मानिसहरू देखा पर्छन्, हाम्रो भावनाहरूलाई लुट्छन् र अलप हुन्छन् मानौँ कहिल्यै केही पनि भएको छैन। हामीले विश्‍वास गरेकै मानिसहरूले हामीमाथि गद्दारी गर्दा हाम्रो हृदयमा कस्तो चोट लाग्दछ होला?

अनि टुटिएको हृदयले सजिएर बस्नुपर्दा हाम्रो जिउनुको औचित्य के छ भनेर कतिपय समयमा हामी सोच्न पनि वाध्य हुन पुग्छौँ। हाम्रो दु:खकष्ट जस्तोसुकै भएतापनि हाम्रा गालाहरूबाट परमेश्‍वरले आँशुहरू पुछ्न सम्भव भएसम्म जहिले पनि उत्सुक हुनुहुन्छ। तर हामीहरूका आँशुहरूका भारी त्यसबेला सम्म रहिरनेछ जबसम्म मृत्यु, शोक र रोदन सदाको निम्ति अन्त्य हुँदैन (प्रकाश २१:१-५)।

न्यायको अन्त्यमा प्रत्येक मानिसलाई परमेश्‍वरले प्रेम र न्यायोचित तरिकाले व्यवहार गर्नुहुनेछ भन्ने कुरामा हामी भरोसा राख्‍न सक्दछौँ। ख्रीष्टमा मर्नुहुने हाम्रा सबै प्रियजनहरू तिनीहरूको मृत्युबाट पुनरुत्थान हुनेछ र हामीसँग सदासदा रहनेछन्। जो अनन्त जीवनको निम्ति अयोग्य छन् वा तिनीहरूकै निर्णयले अनन्त जीवन गुमाउन चाहन्छन् तिनीहरूको अस्तित्व हुनेछैन। स्वर्ग तिनीहरूको निम्ति यातानगृह हुनेछ, नर्कमा तिनीहरू अनन्तसम्म कष्ट पाइरहनेछैन। हाम्रो सबभन्दा महान् सान्त्वना भनेकै परमेश्‍वरले सबैलाई न्यायोचित तरिकाले व्यवहार गर्नुहुनेछ। जब अन्तमा आएर मृत्युको अस्तित्व सदाको निम्ति गायब हुन्छ तब मुक्ति पाएकाहरूले यो चिच्याउनेछन्, "५४ जब विनाशीले अविनाशी र मरणशीलले अमरत्‍व धारण गर्छ, तब लेखिएको त्‍यो वचन पूरा हुनेछ, “मृत्‍यु विजयमा निलिएको छ।” ५५ “ए मृत्‍यु, तेरो विजय कहाँ? ए मृत्‍यु, तेरो खील कहाँ?” १ कोरिन्थी १५:५४-५५।

परमेश्‍वरले पुन सृष्टि गर्नुहुने नयाँ स्वर्ग र नयाँ पृथ्वीमा पहिलाको कुराको याद हुनेछैन र न त दिमागले नै सोच्दछ (यशैया ६५:१७) भनेर प्रभुले हामीलाई प्रतिज्ञा गर्नुभएको थियो। त्यसको अर्थ स्वर्गमा दिमागै हुँदैन भन्न खोजिएको होइन् तर हामीमा ती कुनै भागहरूको सम्झना हुनेछैन जसले स्वर्गको आनन्दलाई लुट्दछन्।

`यस पृथ्वीमा मानव अस्तित्वमा दुरुपयोग, निष्ठुर, अन्याय, अत्याचारको मार कसले अनुभव गरेको छैन र? त्यस्तो कठिन र प्रतिकूल परिस्थितिमा पनि परमेश्‍वरको प्रेम र भलाइमाथि भरोसा राखेर सके सम्म कसरी आनन्दित हुने?`