---
title:  कथा १४
date:   30/12/2022
---

**प्रभाव पार्ने जुस विक्री गर्ने पसल**

फिजीको नादी प्रान्तमा रहेको वेइलोवालोवा समुद्रको किनारा अत्यन्तै लोकप्रिय छ। त्यहाँ धेरै पर्यटकहरू आउँछन्। त्यहाँका होटेल, रेस्टुराँ र  विशेष गरे रातमा चल्ने पेय पदार्थका पसलहरू पर्यटकहरूले सार्‍है मन पराउँछन्।

जब कोभिड-१९ फिजीमा आक्रमण गर्‍यो तब त्यस समुद्रको किनारमा रहेका धेरै कफी पसल, खाजा खाने पसलहरू, रेस्टुराँहरूले आफ्ना व्यापार गुमाए। ती गुमाउनेमा बाम्बु रिसोर्ट ठाउँ पनि एउटा थियो।

मौकाको फाइदा उठाउन तीन स्थानीय सेभेन्थ-एडभेन्टिस्टहरू एकजुट भएर त्यस बाम्बु रिसोर्टमा केही न केही गर्ने भनेर निर्णय गरे। तिनीहरूले स्वस्थ जीवनशैली अपनाउने पसल खोले, जुस बार खोले, निरोगी हुने सिकाउने र स्वास्थका कार्यक्रमहरू चलाए। फ्री मेडिकल चेकअप, व्यायाम गर्ने कार्यक्रम, मोटोपन घटाउने कार्यक्रम र स्वस्थ खाना परिकार सिकाउने कार्यक्रमहरू तिनीहरूले चलाए। जुस बेच्ने पसल जसलाई बिटु bitu भनिन्छ त्यसको अर्थ "बाँस" हो, स्थानीय मानिसहरूमा अत्यन्तै लोकप्रिय भएको थियो। धेरै मानिसहरू फलफूलको स्वस्थ रस पिउन मानिसहरू लाम लाग्दथे। फिजीका मानिसहरूको जीवनशैली स्वस्थ थिएन। फिजीका मानिसहरूमा प्राकृतिक र होलिस्टिक स्वास्थ कार्यक्रममा चासो देखियोस् भनेर चर्चका सदस्यहरू प्रार्थना गरेका थिए। त्यो ठाउँ धेरै मानिसहरूलाई स्वस्थ जीवन सिकाउने केन्द्रको रूपमा चलेको चर्चका सदस्यहरूले चाहेका थिए। फिजीका मानिसहरू धेरै रोग र विशेष गरेर मधुमेहको रोगले ग्रस्त छन्। त्यो पसल साउथ पासिफिक डिभिजनको १०,००० गोडाको औँलाको अभियानले सहयोग गरेका थिए। फिजीका मानिसहरूमा स्वस्थ जीवनशैली अपनाउन र मद्यपानको दुर्व्यसन हटाउन विश्‍व सेभेन्थ-डे एडभेन्टिस्टले २०१९को साबथस्कूल भेटी उपलब्ध गराएको थियो।

तर जब कोभिड-१९ दोस्रो पल्ट फेरि फैलियो तब सरकारले बाम्बु रिसोर्टमा भइरहेका क्रियाकलाप र जुस बेच्‍ने पसल पनि बन्द गर्न लगायो। दुई हप्‍तासम्म ग्राहकहरूले त्यो पसल कहिले खोल्छ भनेर दिनदिनै सम्पर्क गरिरहे। अनि अर्को के भयो त्यो त झन अचम्मको छ।

एक जना दम्पत्तिले आफ्नो बिच इस्केप रिसोर्ट होटेल चलाउनेले बाम्बु रिसोर्टमा जुस खान मानिसहरूको ताँती लागेको तर आफ्नो रक्सी पसलमा मानिसहरू आउने कम भएको अनुभव गरे। रक्सीले गर्दा सडकमा हुने अनेकौँ झगडा पनि कम भएको तिनीहरूले महसुस गरे। त्यस दम्पत्तिले चर्चका सदस्यहरूलाई सम्पर्क गरेर तिनीहरूको रक्सी पसललाई प्रयोग गर्न र स्वस्थ जीवनशैली अपनाउने कार्यक्रमको आयोजना गर्न अनुरोध गरे। सुरुमा चर्चका मानिसहरूले त्यो अनुरोध अस्वीकारे किनभने रक्सी बेच्ने पसलमा फलफूलको जुस बेचेर आफ्नो नाउँ नबिगार्न तिनीहरूले चाहेका थिए। तर त्यस रक्सी पसलका व्यवस्थापकहरूले रक्सी नै बेच्न रोक्न चाहेको चर्चका मानिसहरूलाई बताए।

अनि त्यस रक्सी पसलमा एडभेन्टिस्टहरू पसेपछि पसलबाट सबै रक्सीहरू हटाउन लगाए। त्यसको ठाउँमा जुस बनाउने मेशिन, फलफूल, सागसब्जी र जडिबुटीहरू राखे। अनि बिता वेलनेस बार फेरि सुचारुरूपले चल्न थाल्यो।

अचम्म तरिकाले परमेश्‍वरले अगुवाइ गर्नुभएको चर्चका सदस्यहरूले खुशी भएर व्यक्त गरे। जुस पसलले बाम्बु रिसोर्टमा आउने मानिसहरूलाई जुसमात्र बेचेन तर रक्सी पसल बिच इस्केप रिसोर्ट पनि परिवर्तन गरेर समाजलाई आशा दिन र स्वस्थ बनाउन सजग गराउने केन्द्र भएको थियो।

_-जर्ज क्वङ्ग_