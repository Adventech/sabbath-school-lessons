---
title:  परमेश्‍वरको उपस्थितिमा
date:   27/12/2022
---

परमेश्‍वर रहनुहुने ठाउँलाई वर्णन गर्दै पावलले भन्दछन्, "उहाँमा नै अमरत्‍व छ, र उहाँ त्‍यस ज्‍योतिमा वास गर्नुहुन्‍छ जसको नजिक कोही जान सक्‍दैन। उहाँलाई कुनै मानिसले कहिल्‍यै देखेको छैन न देख्‍न सक्‍छ। उहाँलाई नै आदर र पराक्रम सदासर्वदा होस्। आमेन।" १ तिमोथी ६:१६। अझ परमेश्‍वरलाई कसैले पनि देखेको छैन भनेर यूहन्ना १:१८, १ यूहन्ना ४:१२ले ठोकुवा गर्दछन्। त्यसको अर्थ स्वर्गमा हुने सन्तहरूले परमेश्‍वरलाई कहिल्यै देख्‍नुहुनेछैन? अहँ, यो भन्न खोजिएको होइन। परमेश्‍वरलाई देख्‍न नसक्ने भन्ने कुरो मानिस पतित भएपछिको हो। बाइबलमा धेरै पदहरू छन् जसमा परमेश्‍वरलाई स्वर्गमा सन्तहरूले प्रत्यक्षरूपमा देख्‍नेछन भनेर उल्लेख गरिएका छन्।

`परमेश्‍वरलाई देख्‍न पाउने सर्वोच्च अवसरलाई देहायका पदहरूले कसरी खुलासा गरेका छन्? हेर्नुहोस्, मत्ती ५:८; १ यूहन्‍ना ३:२-३ र प्रकाश २२:३-४।`

परमेश्‍वरलाई कहिल्यै देखेको छैन भनेर बताउने प्रेरित यूहन्नाले (यूहन्ना १:१८, १ यूहन्ना ४:१२) यो घोषणा गर्दछन् कि "उहाँ जस्तो हुनुहुन्छ त्यस्तै हामीले देख्‍नेछौँ" (१ यूहन्ना ३:२,३) र उहाँको अनुहार नै हामी देख्‍नेछौँ भनिएको छ (प्रकाश २२:३,४)। यी पदहरूले परमेश्‍वर पितालाई हामीले देख्‍ने हो कि येशू ख्रीष्टलाई, त्यो तर्कयुक्त हुनसक्छ। तर येशूकै आफ्नै कठनमा सबै शङ्काहरू निवारण हुन्छ, "हृदय शुद्ध हुनेहरू धन्यका हुन् किनकि तिनीहरूले परमेश्‍वरलाई देख्‍नेछन्" (मत्ती ५:८)।मुक्ति पाउनेहरूले परमेश्‍वरकै मन्दिरमा आराधना गर्न पाउनु कस्तो अवसर होला! तर सबभन्दा सर्वोच्चा आनन्द र अवसर त उहाँको अनुहार देख्‍न पाउनु हो।

"परमेश्‍वरका जनहरू परमेश्‍वर पिता र पुत्रसँग आमनेसामने कुरा गर्ने अवसर पाएका छन्। "अहिले हामी ऐनामा जस्‍तै धमिलोसँग देख्‍छौं, तर त्‍यस बेलाचाहिँ छर्लङ्ग देख्‍नेछौं।" १ कोरिन्थी १३:१२। प्राकृतिक सम्पदामा र परमेश्‍वरले मानिसहरूसँग गर्नुहुने कारोबारमा उहाँको स्वरुपलाई प्रतिबिम्बित गरेको हामी अहिले देख्‍दछौँ। तर त्यसबेला हामीले उहाँलाई मुखामुख देख्‍नेछौँ। उहाँ र हाम्रो बीचमा कुनै पनि धमिलो पर्दा हुनेछैन। उहाँको समिप हामी उपस्थित हुनेछौँ र उहाँको अनुहारमा उहाँको महिमा हामी देख्‍नेछौँ।"-एलेन जी ह्वाइट, द ग्रेट कन्त्रोभर्सी, पृ. ६७६, ६७७। 

माथि दिएका केही पदहरूमा यो पनि मनन गर्नुहोस्। परमेश्‍वरलाई देख्‍ने मानिस शुद्ध हुनुपर्छ रे। शुद्ध हृदय हुनेले परमेश्‍वरलाई देख्‍नेछ; जसले परमेश्‍वरलाई देख्‍छ त्यो मानिस उहाँ जस्तै शुद्ध हुनुपर्छ (१ यूहन्ना ३:३)। हामीलाई स्वर्गमा लान तयार पार्न अहिले नै परमेश्‍वर सक्रिय हुनु भएको छ भनेर ती पदहरूले हामीलाई बुझाउँछ।

हो, अन्तमा हाम्रो स्थान स्वर्गमा सुरक्षित भएको कारण येशूको मृत्यु भएतापनि यस जीवनमै हामी शुद्ध प्रक्रियामा गइरहेका हुनेछौँ। त्यसले गर्दा हाम्रो अनन्तको घरमा जान हामी तयार र योग्य हुनेछौँ। अनि कसरी शुद्ध, निश्‍कलङ्क र पवित्र हुने त? उहाँको वचनलाई हृदयमा सजाएर र पालन गरेर। भजन ११९:९मा यसरी लेखिएको छ "जवान मानिसले आफ्‍नो चालचलन कसरी चोखो राख्‍न सक्‍छ?  तपाईंका वचनअनुसारको जीवन बिताएर नै हो।" 

`शुद्ध र चोखो हुनु र आज्ञा पालनको बीचमा के सम्बन्ध छ भनेर १ पत्रुस १:२२मा लेखेको पढ्नुहोस्। आज्ञा पालन गर्नुमा के छ जसले हामीलाई शुद्ध राख्‍दछ? विश्‍वासलाई आज्ञा पालनद्वारा देखाउँछ भनेर पत्रुसले कसरी ठोकुवा गर्दछन्?`