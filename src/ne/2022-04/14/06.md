---
title:  उहाँको नाउँ तिनीहरूको निधारहरूमा
date:   29/12/2022
---

`प्रकाश २२:३-५ पढ्नुहोस्। परमेश्‍वरको नाउँ निधारमा लेखिनेछ भनिएको  छ। हाम्रो निधारमा पनि लेखिनेछ भनेर हामी कसरी सुनिश्‍चित हुनेछ वा के सुनिश्‍चित हुन सक्छौँ र?`

लुसिफरले गरेको विद्रोह र आदम र हव्वाको पतनपछि परमेश्‍वरले ती दुवैलाई नाश गर्न सक्नुहुन्थ्यो। तैपनि परमेश्‍वरले आफ्ना सृष्टिहरूप्रति देखाउनुभएको सदाशयता र बिना सर्तको दयालाई व्यक्त गर्न उहाँले दयालु योजनाको स्थापना गर्नुभयो। त्यस योजनालाई ग्रहण गर्ने सबैले मुक्ति पाउनेछ भन्ने प्रावधान बनिएको थियो। यो मुक्तिको योजना पृथ्वीको सृष्टि भन्दा अघि अस्तित्वमा रहेको थियो (एफिसी १:३-४; २ तिमोथी १:९; तितस १:२; प्रकाश १३:८)। यो योजना आदम र हव्वा पतन भएपछि पहिलो पल्ट तिनीहरूलाई सुनाइएको थियो। पछि इस्राएलीहरूले निर्माण गरेको पवित्रस्थानमा गरिने विभिन्न विधिहरूले (प्रस्थान २५) मुक्तिको योजनालाई औँल्याएको थियो। अनि जब येशू आउनुभयो, तब उहाँको जीवन, मृत्यु र पुनरुत्थानले त्यो योजना पूर्णरूपमा सम्पन्न भएको देखाइएको थियो (रोमी ५)।

मुक्तिको योजनाको केन्द्रविन्दुमा अनन्त जीवनको प्रतिज्ञा छ। यो येशूले गर्नुभएको पूण्यकाममा आधारित छ। विश्‍वासद्वारा उहाँलाई ग्रहण गर्ने सबैलाई क्रूसको छहारीमा त्यो महान् मुक्ति उपलब्ध गराइएको छ। क्रूस भन्दा पहिले र क्रूस पछि मुक्ति जहिले पनि विश्‍वासद्वारा उपलब्ध गराइएको थियो। मानिसहरूको धर्मकर्म र प्रयासले मुक्ति पाइने थिएन, हाम्रा कामले हामी मुक्ति पाएका छौँ भनेर व्यक्त त गरिन्छ।

`येशू आउनुहुँदा धेरै पहिले जन्मेका अब्राहमको बारेमा पावलले उल्लेख गरेका थिए। उनी विश्‍वासद्वारामात्र मुक्ति पाइन्छ भन्ने अवधारणाको नमुना थिए: रोमी ४:२-३। विश्‍वासद्वारामात्र पाइने मुक्तिको बारेमा त्यस पदले हामीलाई कसरी बुझाउँछ?`

यदि हामीले येशूलाई ग्रहण गर्‍यौँ, हाम्रो जीवन उहाँमा अर्पण गर्‍यौँ, उहाँका प्रतिज्ञाहरूलाई दावी गर्न सक्षम् भयौँ, उहाँमा नयाँ जीवन पाउछौँ भनेर आत्मसात् गर्न सक्यौँ र अरू कुनैमा होइन तर उहाँको पूण्य काम वा क्रूसमा बलिदानमामात्र पूर्णरूपमा भरोसा राख्यौँ भने मुक्तिको निम्ति हामी सुनिश्‍चित हुन सक्छौँ। अब्राहमले विश्‍वास गरे, तब उनी धर्मी ठहरिन पुगेका थिए; अब्राहमको प्रक्रिया हामीलाई पनि लागु हुन्छ।

यहि नै हाम्रो निधारमा उहाँको नाउँ लेखिनु भनेको हो। यदि उहाँको नाउँ हाम्रो निधारमा अहिले लेखिएको छ र उहाँबाट हामी फर्केनौँ भने तब नयाँ स्वर्ग र नयाँ पृथ्वीमा पनि त्यो नाउँ हाम्रा निधारहरूमा लेखिनेछ।