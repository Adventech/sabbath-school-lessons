---
title:  नयाँ स्वर्ग वा नक्षेत्रहरू र नयाँ पृथ्वी
date:   25/12/2022
---

पौराणिक ग्रीकका दार्शनिकका दर्शनहरूमा कुनै थोक भौतिक छ भने त्यो खराब छ भनेर सिकाउँदछन्। त्यसकारण वास्तविक स्वर्गमा वास्तविक मानिसहरू भविष्यमा हुनेछन् भन्ने सोच पनि तिनीहरूको निम्ति अमान्य थियो। यदि स्वर्ग असल छ भने त्यो केवल आत्मिक अवधारणामात्र हो। यस संसारमा भौतिक थोकहरूमा खराब भएकोले फेरि स्वर्गमा खराबबाट स्वतन्त्र भौतिक  तत्वहरू हुनेछन् भन्ने धारणा तिनीहरूको निम्ति अनौठो नै थियो। कुनै भौतिक छ त्यो आत्मिक हुनसक्दैन; र कुनै आत्मिक वा अध्यात्मिक छ भने त्यो भौतिक हुन सक्दैन भनेर ती दार्शनिकहरूले सिकाएका थिए। तर त्यसको बिपरित स्वर्ग भनेको ठोस ठाउँ हो र पापको उपस्थितिले गर्दा सिमित भएको ठाउँ अब असिमित हुनेछ।

`देहायका पदहरू पढ्नुहोस्। ती पदहरूले के ठोस सन्देश दिएको छ? हेर्नुहोस्, यशैया ६६:२२-२३; २ पत्रुस ३:१०-१३ र प्रकाश २१:१-५।`

यदि इस्राएलीहरू राष्ट्रको रूपमा परमेश्‍वरसँग गरिएको करारप्रति प्रतिबद्ध भएर चलेको भए तिनीहरूले गर्दा पृथ्वी कस्तो हुने थियो भन्ने झलक यशैयाले बढो रमाइलो तरिकाले प्रस्तुत गर्दछन् (यशैया ६५:१७-२५; यशैया ६६:२२,२३; व्यवस्था २८सँग तुलना गर्नुहोस्)। सम्पूर्ण वातावरण र पर्यावरणलाई विभिन्न तरिकाहरूले व्यक्त गर्दा त्यस ठाउँ गुणस्तरमा बढ्दै परमेश्‍वरको सुरुको योजना अनुसार निर्मित हुने थियो, जुन पापको प्रवेश भन्दा अघिको थियो।

तर इस्राएलीहरूले गरेको विश्‍वासघातको कारणले परमेश्‍वरले अपेक्षा गर्नुभएको योजना अनुसार कार्यान्वयन भएको थिएन। अब नयाँ योजनाको स्थापना भएको थियो। त्यो योजना चर्चद्वारा पूरा गर्न अपेक्षा गरिएकोछ। चर्च सबै राष्ट्रका यहूदी र अयहूदी वा अन्य जातिहरूको थलो हो (मत्ती २८:१८-२०, १ पत्रुस २:९)। त्यसकारण, यशैयाका भविष्यवाणीहरू चर्चको दृष्टिकोणले हेर्नु आवश्यक छ (२ पत्रुस ३:१३, प्रकाश २१:१-५)।

"मुक्ति पाएकाहरूले पाउने सम्पत्ति वा स्थानलाई 'देश" भनेर बाइबलमा तोकिएको छ। हिब्रू ११:१४-१६। त्यहाँ स्वर्गका गोठालोले उहाँका बगाललाई जीवित पानीहरूको मुहानमा लानुहुनेछ। जीवनको रूखले प्रत्येक महिना फल फलाउनेछ, र त्यस रूखमा पल्हाउने पातहरू राष्ट्रहरूको सेवाको निम्ति प्रयोग गरिनेछ। त्यहाँ स्फटिकको जस्तो निर्मल खोलाहरू निरन्तररूपमा बगिरहनेछ। ती खोलाहरूको किनारामा फरफराउने रूखहरू हुनेछन्। मुक्ति पाएकाहरू तिनीहरूको छायाँमा हिँड्नेछन्। त्यहाँ फैलिएको बिशाल चौरहरू हुनेछन् र सुन्दर पहाडहरू हुनेछन्, र परमेश्‍वरका उच्च पहाडहरू भव्य चुचुरोहरूले सजिनेछन्। ती शान्तमय चौरमा, जीवित खोलाहरूको किनारामा लामो समयसम्म फिरन्ते र यात्रीहरू भएका परमेश्‍वरका जनहरूले आफ्नो घर उठाउनेछन्।"-एलेन जी ह्वाइट, द ग्रेट कन्त्रोभर्सी, पृ. ६७५।

`परमेश्‍वरमाथि आस्था नहुने धेरै लेखकहरूले यस संसारमा मानवको अस्तित्वको अर्थहिनताप्रति बिलौना गरेर कथा, कविता आदिहरू रच्दछन्। तिनीहरू बाइबलले प्रस्तुत गरेको भविष्यको आशाको बारेमा अनभिज्ञ छ। भविष्यको बारेमा तिनीहरूको अवधारणा गलत भएतापनि भविष्यको आशा बिना यस जीवनको सार्थकताको बारेमा तिनीहरूसँग तर्क गर्न किन कठिन छ? सोच्नुहोस्।`