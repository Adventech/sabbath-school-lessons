---
title:  थप जानकारी
date:   30/12/2022
---

एलेन जी ह्वाइट: द ग्रेट कन्त्रोभर्सीको पृ. ६७४-६७८को "द कन्त्रोभर्सी एन्डेड"; हेभेनको पृ. १३३-१४५को "द अर्थ मेड न्यु," पृ. १४६-१५६को "हेभेन इज अ स्कूल," पृ. १५९-१६६को "इट विल नट बी लङ्ग," पृ. १६७-१७६को "हेभेन क्यान बी नाउ," पृ. १७७-१८४को "द म्युजिक अभ हेभेन," र पृ. १८५-१९२को "अ कल फर अस टु बी देयर।"

"सारा अनन्त कालसम्म ख्रीष्टको क्रूस मुक्ति पाउनेहरूले अध्ययन गर्ने विज्ञान र गीत हुनेछ। महिमित येशूमा क्रूसमा टाँगिएको येशू तिनीहरूले देख्‍नेछन्। येशूको बारेमा यी ज्ञानहरू कहिल्यै पनि बिर्सिनेछैन: उहाँकै शक्तिले आकास वा नक्षेत्रहरू र पृथ्वी सृष्टि भएको थियो र व्यापक जगतको अनगिन्तियौँ पृथ्वीहरूलाई उहाँले नै समाल्नुभएको थियो, यहाँ नै परमेश्‍वरको प्रिय पुत्र हुनुहुन्थ्यो, उहाँ नै सारा स्वर्गको महाराजा हुनुहुन्थ्यो, करुब र चहकिलो सराफ स्वर्गदूतहरूले उहाँको खुशी साथ आराधना गर्दथे, उहाँ नै पतित मानिसको निम्ति नम्र भएर निहुरिनु भयो; उहाँले मानिसको दोष र पापको लज्जालाई बोक्नुभयो, उहाँको पिताको मुहारबाट उहाँ लुक्नुभयो; पतित संसारको दु:खकष्ट र पापले गर्दा उहाँको हृदय छिया छिया भएको थियो र कलभरीको क्रूसमा उहाँको जीवन भाँचिएको थियो। सारा संसारको सृष्टिकर्ता र सबै सृष्टिको भविष्यलाई हातमा लिनुभएको येशूले आफ्नो सम्मान, महिमालाई पन्छाएर आफूलाई होच्याउनुभयो। मानिसप्रति उहाँको त्यो प्रेमले सारा जगत ब्रम्हाण्ड सदासदा छक्‍क पर्नेछन् र उहाँलाई श्रद्धाले झुक्नेछ।"-एलेन जी ह्वाइट, द ग्रेट कन्त्रोभर्सी, पृ. ६५१।

"परमेश्‍वर र सैतानको बीचमा भइरहेको महान् विवादको अन्त्य भयो। पाप र पापीहरू अब रहेन। सारा जगत नै सफा भयो। अब सारा सृष्टिमा एउटै तालेमल र खुशियालीको धद्कन हुनेछ। सबै सृष्टि गर्ने उहाँबाट नै असिमित जगतमा जीवन, ज्योति र खुशियाली बहनेछ। शुक्ष्म अणुदेखि संसारको अति बिशाल पृथ्वी , सबै थोकहरू चाहे जीव वा अजीवित होस्,  अब तिनीहरूको छायाँरहित सौन्दर्यता र सिद्ध आनन्दले यो घोषणा गर्ने छन् कि परमेश्‍वर प्रेम हुनुहुन्छ।"- एलेन जी ह्वाइट, द ग्रेट कन्त्रोभर्सी, पृ. ६७८।

**चिन्तनमनन**

`अ. धेरै औपचारिक इसाईहरूले आफ्नो जीवन यसरी बिताइरहेकाछन् कि यो  संसार सदाको निम्ति रहिरहनेछ (लूका १२:१६-२१)। हाम्रो पृथ्वीमा रहनुपर्ने वाध्यताको जीवनसँग स्वर्गको प्रार्थमिकतालाई कसरी संतुलनमा राख्‍ने? लूका १२मा येशूले चेतावनी दिनुभएको अनुसार त्यसमा हामी नपर्न कसरी सुरक्षित हुने?`

`आ. यदि स्वर्ग यहीँबाट सुरु हुन्छ भने हाम्रो व्यक्तिगत जीवन र हाम्रा घरहरूलाई स्वर्गका नीतिहरूलाई अपनाएर सानो स्वर्ग कसरी बनाउने?`

`इ. परमेश्‍वरलाई विश्‍वास नगर्नेहरूले अनन्त जीवनमा विश्‍वास नगर्दा तिनीहरूको जीवन निरर्थक भएको किन तर्कयुक्त देखिन्छ? फेरि कतिपय मानिसहरू भविष्यको कुनै आशा नभएतापनि सुखी जीवन नै बिताइरहेको देखिन्छ। तिनीहरूले त्यो कसरी बिताइरहेका होलान्? यस जीवनबाट अपार जीवनको वास्ता नगरेतापनि  तिनीहरूले बिताइरहेको खुशीयाली र आनन्द जीवनलाई हामीले कसरी मूल्याङ्कन गर्ने?`