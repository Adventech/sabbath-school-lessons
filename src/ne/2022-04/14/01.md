---
title:  सबै थोकहरु नयाँ हुनेछ
date:   24/12/2022
---

### यस अध्यायका मूल पदहरू
२ पत्रुस ३:१३; प्रकाश २१:३,२२:१, यूहन्ना ३:२, ३:१; १ पत्रुस १:२२; यशैया २५:८; प्रकाश २२:३-५।
> <p>यस अध्यायको मूल सार पद</p>
> "सिंहासनमा विराजमान हुनुहुनेले मलाई भन्‍नुभयो, “हेर, म सबै कुरा नयाँ तुल्‍याउँछु।” उहाँले यसो पनि भन्‍नुभयो, “यो लेख, यी कुराहरू भरपर्दा र सत्‍य छन्।” प्रकाश २१:५।

बाइबलले हामीलाई यो आशा दिलाएको छ: "तर उहाँको प्रतिज्ञाबमोजिम हामी नयाँ स्‍वर्ग र नयाँ पृथ्‍वीको बाटो हेर्छौं, जसमा धार्मिकताले वास गर्छ।" २ पत्रुस ३:१३। नयाँ स्वर्ग र नयाँ पृथ्वीको प्रतिज्ञा कतियले दन्त्यकथा जस्तो ठान्दछ। मानिसहरूलाई ठिक ठाउँमा राखिराख्‍न त्यो आशाको सृजना गरेको हो भनेर कतिपयले सोच्दछन्। अझ कतिपयले भन्छ: "तिम्रो जीवन अहिले गार्‍हो भएतापनि, एक दिन तिमीलाई स्वर्गमा इनाम मिल्नेछ।"

बाइबलमा प्रस्तुत गरेको भविष्यको आशालाई दुरुपयोग गरेर कतिपयले प्रस्तुत गरेतापनि नयाँ स्वर्ग र पृथ्वीको बारेमा बाइबलले दिएका सत्य प्रतिज्ञाहरू परिवर्तन हुँदैन।

अन्तिम दिनहरूमा गिल्ला गर्नेहरूले आशिषित आशाको बारेमा मजाक उठाउनेछन् भनेर पत्रुसले यसरी लेख्दछन्, "३ सर्वप्रथम तिमीहरूले यो बुझ्‍नुपर्छ, कि पछिल्‍ला दिनहरूमा गिल्‍ला गर्नेहरू गिल्‍ला गर्दै, तिनीहरूका आफ्‍नै अभिलाषामा यसो भन्‍दै आउनेछन्, ४ “उहाँका आगमनको प्रतिज्ञा कहाँ गयो? किनकि पिता-पुर्खाहरू सुतिसकेका दिनदेखि नै सबै कुरा सृष्‍टिको सुरुदेखि चलिआएजस्‍तै आज पनि छँदैछ।” ५ जानी-बुझिकन पनि तिनीहरू यस कुराको वास्‍ता गर्दैनन्, कि परमेश्‍वरको वचनद्वारा स्‍वर्गहरू अघिदेखि नै थिए, र पृथ्‍वीचाहिँ पानीबाट र पानीद्वारा नै बनाइयो। ६ त्‍यही पानीबाट त्‍यस समयको संसार जलप्रलयमा डुबेर नष्‍ट भयो। ७ तर त्‍यही वचनले भक्तिहीन मानिसको इन्‍साफ र विनाशका दिनसम्‍मको लागि अहिलेको आकाश र पृथ्‍वी आगोको निम्‍ति साँचिराखिएका छन्।" २ पत्रुस ३:३-७। बाइबलले भविष्यवाणी गरेकै अनुसार गिल्ला गर्नेहरू आउनेभएकोले तिनीहरू आउँदा बाइबलले भनेको भविष्यवाणी पूरा भएको देखाउँछ। यसले बाइबलको सत्यतालाई पुष्टि गर्दछ।

यस अध्यायमा हामीले नयाँ स्वर्ग र नयाँ पृथ्वीको महिमित प्रतिज्ञाको बारेमा चिन्तन गर्नेछौँ। यसमा स्वर्गमा रहेको पवित्र मन्दिर, परमेश्‍वरको उपस्थिति, आँशुहरू र मृत्युको अन्त्य र अन्तमा आएर परमेश्‍वरको प्रेमको विजय बारेमा हामी छलफल गर्नेछौँ।