---
title:  उहाँका जनहरूका बीचमा परमेश्वर
date:   14/05/2025
---

प्रतिज्ञा गरिएको देशमा जान इस्राएलीहरू मरुभूमिमा यात्रा गरिरहँदा तिनीहरूलाई परमेश्वरले बादलबाट अगुवाइ गर्नुहुन्थ्यो। तिनीहरू बेला-बेलामा रोकिन्थे र पवित्र पाल टाँग्थे। त्यस पालको वरिपरि तीन-तीन कुल मिलेर आ-आफ्ना पालहरू टाँग्थे। महा-पवित्रस्थानमा परमेश्वरको उपस्थिति हुन्थ्यो र आफ्ना जनहरूका माझमा उहाँको उपस्थिति हुन्थ्यो।

**पढ्नुहोस्: पवित्र स्थानको चारै दिशामा चार मुख्य कुलहरू थिए। गन्ती २ अनुसार ती मुख्य कुलहरू कुन-कुन थिए?**

`गन्ती २:३ (पूर्वतिर):`

`गन्ती २:१० (दक्षिण):`

`गन्ती २:१८ (पश्चिम):`

`गन्ती २:२५ (उत्तर):`

प्रत्येक प्रमुख कुलको आफ्नै विशेष झण्डा वा मानक वा चिनारी थियो। प्रत्येक कुल को हुन् भनेर त्यस झण्डाले देखाउँथ्यो। झण्डामा के थियो भनेर बाइबलले बताउँदैन। उत्पत्ति ४९ र व्यवस्था ३३मा उल्लेख गरिएको आधारमा ती अनुवारहरू चार दिशामा बसेका कुलहरूलाई औँल्याएको परम्परा। “यहूदी धर्मगुरु रब्बीको परम्परा अनुसार यहूदाको मानकमा सिंहको चित्र हुन्थ्यो, रुबनको मानकमा मानिस वा मानिसको शिरको चित्र हुन्थ्यो, एफ्रेमको मानकमा गोरुको चित्र हुन्थ्यो र दानको मानकमा चिलको चित्र हुन्थ्यो। इजकिएलको दिव्यदर्शनमा देखिएका चार जीवित जीव करूबको आकारमा भएकोले ती चार मानकहरूलाई प्रतिनिधित्व गरेका थिए।”—कार्ल फ्रेडरिक किल र फ्रान्श डिलिट्ज, कमेन्टरी अन ओल्ड टेस्टमामेन्ट, (पिबडी, मासाचुसेट, हेन्ड्रिकसन, २०११), ठेली १, पृ. ६६०।

परम्पराको बारेमा धेरै गहिरिएर पढ्न सकिन्छ। तर ती पौराणिक परम्पराले बाइबलले वर्णन गरेको नयाँ यरूशलेमसँग तुलना गर्न सकिने रोचक नै मान्नुपर्छ। सहरका चार दिशाहरूमा तीन-तीन कुललाई प्रतिनिधि गर्ने ढाँचा देखाएको घट्लाग्दो नै छ (प्रकाश २१:१२, १३)।

इस्राएलको शिविर र नयाँ यरूशलेममा वर्णन गरिएका बयानले एक निर्णायक सत्य वा तथ्यलाई औँलाउँछ: मानवतालाई आफ्नो सिंहासनको नजिक ल्याउन परमेश्वरको इच्छा वा नियत थियो। प्रकाशको पुस्तकले हामीलाई यो सिकाउँछ कि “मैले त्यस सहरमा कुनै मन्दिर देखिनँ, किनकि त्यहाँको मन्दिर स्वयम् परमेश्वर सर्वशक्तिमान् र थुमा नै हुनुहुन्छ” (प्रकाश २१:२२)।

`निश्चय नै अहिले हामी इस्राएलको शिविरमा छैनौं। तर हाम्रै जीवनबाट हामी परमेश्वरको उपस्थितिको सामु कसरी नजिक रहन सक्छौं? त्यसको निम्ति के उपायहरू छन्।`