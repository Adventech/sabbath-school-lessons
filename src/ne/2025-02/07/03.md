---
title:  दुई करूब स्वर्गदूतहरू
date:   12/05/2025
---

आदम र हव्वालाई अदनको बगैँचाबाट निकाल्ने वित्तिक्कै परमेश्वरले तिनीहरूलाई मसीहको आशा दिनुभएको थियो (उत्पति ३:१५)। अनि अदनको बगैँचाको ढोकामा प्रभावकारी प्रतिकको स्थापना गर्नुभएको थियो: त्यो थियो दुई करूब स्वर्गदूतहरूको बीचमा चम्किलो ज्योति। करारको सन्दुकमाथि दुई करूबहरू निहुरिएका दृश्य हामीले बिर्सनुहुन्न। यो परमेश्वरको सिंहासनको प्रतिक थियो (प्रस्थान २५:१८)।

`पढ्नुहोस्: उत्पत्ति ३:२१-२४ पढ्नुहोस्। ती करूब स्वर्गदूतहरूका काम के थियो र किन?`

पापीहरू जीवनको रूखको नजिक नजाओस् भनेर रोक्ने जिम्मा करूबहरूलाई दिइएको थियो (उत्पत्ति ३:२२)। तर तिनीहरू आशा र प्रतिज्ञाका प्रतिकहरू पनि थिए। एक दिन मानव प्राणीलाई अदनको बगैँचामा रहन पुनर्स्थापित गरिनेछ भनेर तिनीहरूले प्रकट गरेका थिए। “अदनको रमाइलो र रमणीय बगैँचाबाट आदम र हव्वालाई निकालेपछि पनि त्यो बगैँचा यस पृथ्वीमा लामो समयसम्म थियो। पतित मानिसहरूले गुमाएको रमाइलो घर हेर्न अवसर दिएको थियो। तर त्यहाँभित्र जान मनाही गर्न स्वर्गदूहरूले चनाखो भई हेरिरहेका थिए। जब करूबहरूले त्यस स्वर्गीय स्थानको सुरक्षा गरेका थिए, तब परमेश्वरको महिमा र तेज त्यहाँ प्रकट भइरहेको थियो। त्यहाँनिर नै आदम र उनका छोराहरू परमेश्वरको आराधना गर्न आउँदथे। तिनीहरूले परमेश्वरको व्यवस्था उल्लङ्घन गर्दा अदन घर गुमाएकोले त्यो व्यवस्थाप्रति आज्ञाकारी हुन तिनीहरूले आफ्नो शपथलाई पुनः नविकरण गर्दथे। ... अन्तमा नयाँ स्वर्ग र नयाँ पृथ्वी स्थापना हुने समयमा (प्रकाश २१:१) त्यो बगैँचा पहिलाको भन्दा बढी गौरवशाली भएर सुन्दरताले सुसज्जित भएर पुनर्स्थापित गरिनेछ।”—एलेन जी. ह्वाइट, पाट्रियार्क्स एण्ड प्रोफेटस्, पृ. ६२।

उत्पत्ति ३:२४मा उल्लेख गराएका शब्दहरू पनि रोचकपूर्ण छन्। करूबलाई अदनको पूर्वपत्ति परमेश्वरले राख्नुभएको थियो भनेर बाइबलले बताउँछ। हिब्रूको प्रारम्भिक भाषामा त्यो शब्द शेकान shakan हो जसबाट पवित्र वासस्थान भन्ने हिब्रू भाषाको शब्द आउँछ (प्रस्थान २५:९; गन्ती ३:२६)। आफ्ना जनहरूका बीचमा परमेश्वरको उपस्थिति हुन्थ्यो भनेर त्यस शब्दले बताउँछ। सर्वसाधारणले प्रयोग गर्ने शेकैनाह shekinah वा परमेश्वरको उपस्थिति भन्ने शब्द बाइबलमा देखा पर्दैन। पवित्र स्थान भनेर अनुवाद गरिएको आधारमा त्यो शब्द कोरिएको हो।

शेकान भन्ने शब्दको अझरस अनुवादमा, “अदनको बगैँचाको पूर्वमा परमेश्वर करूबहरू वास गर्न लगाउनुभएको थियो।”

बाइबलमा करूबहरू परमेश्वरको उपस्थितिसँग जोडिएका छन् (१ इतिहास १३:६; भजनसंग्रह ८०:१ र यशैया ३७:१६)। विशेष गरेर उहाँको सिंहासनसँग त्यो करूब रहेको देखाउँछ। त्यहाँबाट उहाँको नाउँको घोषणा गरिन्छ। प्रकाश ४ र ५ अध्यायमा २४ एल्डर वा अगुवाहरू परमेश्वरको सिंहासन वरिपरि रहेर उहाँको प्रशंसा गर्दै उहाँ सृष्टिकर्ता हुनुभएकोले उहाँको शासन गर्ने अधिकार छ भनेर तिनीहरूले घोषणा गर्ने कामलाई हामीले बिर्सनुहुन्न (प्रकाश ४:११)। यसले परमेश्वरको सिंहासन कक्ष र क्षमा पाएका पापीको सम्बन्ध हाम्रो सृष्टिकर्तासँग कस्तो हुनेरहेछ भनेर देखाउँछ।