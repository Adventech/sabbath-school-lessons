---
title:  भित्री कथा
date:   16/05/2025
---

### भाग ३: आत्महत्या गर्ने प्रयास

लेखक: आन्ड्र्यु मेकचेस्नी

तिन महिला तिनीहरूका धार्मिक किताब पढ्न कर गर्न बारम्बार आइरहेकोमा डायनाका श्रीमान्लाई रिस उठ्यो। तिनीहरूको विवाहको दिनमा उनले डायनालाई भनेका थिए, “मलाई चर्चमा जान कहिले पनि कर नगर्नू।” अब ती तिन महिलाहरूको उपस्थितिप्रति उनले विरोध जनाएर तिनीहरूले दिएका किताबहरू उनले फ्याँकिदिए।

ती तिन महिलाले चर्चमा हुने बेलुकीको सङ्गतिमा आउन अनुरोध गरे। तर आफ्नो जीवन चलाउन डायनाले पिज्जा बेच्ने पसलमा बेलुका काम गर्थिन्। अनि एक जना महिलाले उनले दिउँसो काम गर्नुपर्छ ताकि बेलुका सङ्गतिमा आउन सकून् भनेर उनलाई पत्रिकामा काम लिन कर गरिन्।

जब डायनाले तिनीहरूका किताब पढिन् तब येशूचाहिँ सृष्टि भएको जीव हुनुहुन्छ र अनन्तको हुनुहुन्न भनेर पढिन्। आफू सानी भएको बेलामा येशूको बारेमा बाइबलबाट सिकेका कुरासँग त्यो धारणा तालमेल नभएको उनले थाहा पाइन्।

अनि डायना र उनको श्रीमान् अलग भए। उनी न्यु मेक्सिकोको सान्ट फेमा सरिन्। उनका एक वर्षको, तीन वर्षको र पाँच वर्षको छोराहरू थिए। तिनीहरूलाई स्याहार गर्न र बिल तिर्न उनले दिनभरि काम गरिन्। तिनीहरूको कुनै आफन्त र मित्रहरू थिएनन्। उनी हिंसात्मक सम्बन्ध परिन् र फेरि आत्महत्याको कुरा सोच्न थालिन्। एक दिन आफ्ना छोराहरूलाई स्कुलमा पुऱ्याएपछि पसलमा गएर बन्दुक किनिन्। उनी नौसेनामा काम गरेको बेलामा बन्दुक कसरी चलाउने भन्ने उनलाई थाहा थियो।

घरमा कुर्सीमा बस्दै बन्दुकमा गोली भरिन्। आफ्नो छातीतिर फर्काएर राखिन्। अनि त्यतिकै समयमा उनले चिन्ने आवाज उनको दिमागमा चर्केको सुनिन्। “तिमी कस्तो नराम्रो व्यक्ति। तिमी कस्तो नराम्रो आमा।” बन्दुकलाई फेरि समातेर आफ्नो शिरमा राखिन्।

अर्को शान्त आवाजले उनलाई रोकाएर भन्यो, “तिम्रो छोराछोरीहरूको हाल के हुनेछ?”

दोष दिने आवाजले प्रतिवाद गर्दै भन्यो, “तिमी नभए तापनि तिम्रा छोराहरू राम्रै हुनेछ।”

अर्को आवाजले शान्त भएर भन्यो, “तिम्रा छोराहरूलाई तिम्रो आवश्यकता छ।”

अनि आफ्नो मृत्युले छोराहरूको बिचल्ली हुने महसुस गरिन्। उनी आफूदेखि आफै क्रोधिन भइन्। आफ्नो पीडा अन्त्य गर्ने उनको योजना थियो। अब त्यो पीडा उनको निम्ति असह्य भयो, र उनी चिच्याइन्, “यो मलाई असह्य भयो। मलाई धेरै गाह्रो भयो।”

“तिमी आफैले तिम्रो समस्या समाधान गर्न सक्दैनौ। तिमीलाई म सहयोग गर्नेछु,” सुमधुर आवाजले भन्यो।

यी शब्दहरू सुनेपछि उनले आफ्नो बन्दुक भुईंमा राखिन र लम्पछार परेर रोइन्। उनी रुनै नसक्ने गरेर रोइरहिन्। अनि उनले आफ्नी विश्वासी सँगी कर्मचारीलाई बोलाइन्। तिनीहरू दुवै जना मरुभूमिमा तारो हाने। त्यो बन्दुक बेच्ने पसलकहाँ गएर फिर्ता गरिन्, तर त्यसलाई प्रयोग गरेकोले उसले फिर्ता लिन मानेन्।

“तपाईंले त्यसलाई फिर्ता लिनैपर्छ किनभने मैले दिएको चेकमा पैसा छैन।” पसलेले नमानी नमानी बन्दुक फिर्ता लियो। पसलेले पुलिसलाई खबर गरेन। केही भएको सो उनले बुझेको डायनाले महसुस गरिन्।