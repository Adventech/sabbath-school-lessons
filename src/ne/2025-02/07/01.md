---
title:  भविष्यवाणीका जगहरू
date:   10/05/2025
---

### यस अध्यायको अध्ययनको लागि निम्न पदहरू पढ्नुहोस्

यशैया ६:६-८; उत्पत्ति ३:२१-२४; इजकिएल १:४-१४; प्रकाश ४:१-११; गन्ती २:३-२५; यशैया १४:१२-१४।

> <p>याद गर्नुपर्ने पद</p>
> “मैले परमप्रभुको स्वर सुनें। उहाँले भन्दैहुनुहुन्थ्यो: ‘म कसलाई पठाउँ, हाम्रो निम्ति को जानेछ?' तब मैले भनें, ‘म यहाँ छु! मलाई पठाउनुहोस्'” (यशैया ६:८)।

सारा सृष्टिका सृष्टिकर्ता हुनुभएको अधिकारमा आधारित यस जगत्मा परमेश्वरको शासन गर्ने अधिकार छ (प्रकाश ४:११)। यस जगत्मा शासन गर्ने उहाँको चरित्र वा स्वभाव नै हो। परमेश्वरको धार्मिक चरित्र र स्वभावले गर्दा नै पापी मानव प्राणी उहाँको महिमारहित हुन कसरी पतन भयो भनेर हामी बुझ्न सक्छौं (रोमी ३:२३)।

यस अध्यायमा परमेश्वरको सिंहासनको बैठक देखाइएको दिव्यदर्शनको बारेमा बढी जानकारी लिनेछौं। पवित्र परमेश्वरसँग मानव जातिको सम्बन्ध कसरी हुन्छ र येशू ख्रीष्टको बलिले परमेश्वरसँग टुटिएको सम्बन्ध कसरी पुनर्स्थापना भयो भनेर हामीले हेर्नेछौं। त्यो सम्बन्ध कुनै विशेष मानिससँग मात्र नभई पूरै मानव जातिसँग पुनर्स्थापना हुने प्रावधान बनाइएको थियो। येशूकै पुण्य कामले हामीलाई परमेश्वरको सिंहासनको नजिक आउन सक्ने भएका छौं। पतित अवस्थामा गिरिरहेको हामी मानव जातिलाई उहाँको स्वरूपमा प्रतिस्थापित गर्ने उहाँको योजना हो। उहाँले कुनै विशेष मानवलाई मात्र होइन, सारा जातिलाई नै उहाँको स्वरूपमा उचाल्न उहाँ चाहनुहुन्छ। सारा सृष्टिको सामु उहाँको महिमा फेरि प्रकट गर्ने अवसर उहाँले हामीलाई दिन चाहनुहुन्छ। बाइबलभरि खोजीनीति गर्दा हामीप्रति परमेश्वरको उच्च बोलावटलाई हामी बुझ्दै त्यस बोलावटप्रति हामी सराहना गर्न सक्नेछौं। हामी क्षमा पाइएका र मुक्ति पाइएका मानव प्राणी उहाँको नजिक हुन उहाँ अघि सर्नुभएको चाल कम प्रशंसनीय छैन।

मानव विद्रोह आखिरमा सदाको निम्ति अन्त्य हुनेछ। अझ त्योभन्दा बेसी त परमेश्वरको प्रेमिलो स्वभाव, उहाँको स्वार्थत्याग र मानव कल्याणको निम्ति बलि हुने उहाँको चरित्र सुरुको भन्दा बढी चहकिलो भएर चम्किनेछ। मानव प्राणी पतन होस् भन्ने परमेश्वरको नियत कहिले पनि थिएन। क्रूसको माध्यमद्वारा परमेश्वरको प्रेमिलो चरित्रलाई अचम्म तरिकाले सारा जगत्को सामु प्रदर्शन गरिएको थियो।