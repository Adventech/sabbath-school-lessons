---
title:  लुसिफरको पतन
date:   15/05/2025
---

लुसिफर परमेश्वरको सिंहासन ढाक्ने करूब स्वर्गदूत थियो। सबै स्वर्गदूतहरूभन्दा उसको स्थान उच्च र प्रतिष्ठित थियो। परमेश्वरको सिंहासननिर नै बस्न उसको ठाउँ सुरक्षित थियो। उसको स्थान त्यस्तो गरिमामय थियो भन्ने हामीलाई बुझ्न कठिन छ। उसको अस्तित्वले नै सारा जगत्मा परमेश्वरको महिमा र इज्जत थाम्न सहयोग भएको थियो। तर लुसिफरले आफ्नै भाउ खोज्न थाल्यो। उसले आफ्नै गौरवको विषुमा सोच्न थाल्यो र अझ बढी सम्मान खोज्न थाल्यो। परमेश्वरको महिमा उसमा भएको होस् भनेर उसले खोजेको त होइन तर उसले पाउनुपर्ने सम्मान अझ उसले पाएन भनेर निहुँ खोज्न थाल्यो।

`पढ्नुहोस्: इजकिएल २८:११-१७ र यशैया १४:१२-१४ पढ्नुहोस्। केले गर्दा लुसिफरको पतन भयो? यी अंशहरूसँग प्रकाश १४:१-१२ तुलना गर्नुहोस्। येशूको मानवताको उच्च स्थान र लुसिफरको पतनमा के भिन्नता छ जसले गर्दा प्रकाश १४मा के भयो सो हामीले बुझ्न सक्छौं?`

लुसिफरलाई पवित्र पहाडबाट हटाइएको सोच्नुहोस् तब मुक्ति पाउनेहरू परमेश्वरको थुमाको सियोन पहाडमा उभिन्छन्। लुसिफर अदनको बगैँचामा थियो। मानव जात पनि एक समय त्यहाँ थियो। तर शैतानको भविष्यको विपरित मानव जाति येशू ख्रीष्टद्वारा अदन वा स्वर्गमा पुनर्स्थापित हुनेछ (प्रकाश २२:१-३)।

यस परिप्रेक्ष्यमा एलेन जी. ह्वाइटको यो कठन धेरै शिक्षाप्रद छ: “परमेश्वरको जित हुनेछ। शैतान र उसका स्वर्गदूतहरूको पतनले रिक्त पारेको ठाउँहरू प्रभुका मुक्ति पाएकाहरूले भर्नेछ।”—द एडभेन्ट रिभ्यु एण्ड शबाथ हेराल्ड, मे २९, १९००।

केवल सुसमाचारको कारणले मात्रै ती मुक्ति पाएकाहरू प्रभुसँग रहनेछन्। सुसमाचार वा मुक्तिको विषयवस्तुलाई ग्राफिक तरिकाले प्रकाश ४ र ५मा चित्रण गरिएको छ जहाँ परमेश्वरको सिंहासन छ। स्वर्गदूतहरूले उच्च स्वरले कराउँदछन्: “तपाईं यो चर्मपत्रको मुट्ठो लिने र त्यसका मोहोरहरू तोड्ने योग्यका हुनुहुन्छ, तपाईं मारिनुभयो र आफ्नो रगतद्वारा तपाईंले परमेश्वरको निम्ति हरेक कुल, भाषा, मानिस र जातिबाट मानिसहरूलाई छुटकारा दिनुभयो” (प्रकाश ५:९)। सुसमाचारको यो चित्रण कस्तो महान् छ, मानव प्राणीको मुक्तिको निम्ति येशूको मृत्यु भएको थियो!

पहिलो स्वर्गदूतको भाषालाई माथिका शब्दहरूले प्रतिबिम्बित गरेको सोच्नुहोस्। पहिलो स्वर्गदूतको सन्देशमा, “पृथ्वीमा रहने हरेक जाति, कुल, भाषा र मानिसलाई घोषणा गर्ने अनन्त सुसमाचार तिनीसँग थियो” (प्रकाश १४:६)। संसारको निम्ति येशूले गर्नुभएको कामलाई कस्तो प्रभावकारी रूपमा चित्रण गरेको रहेछ। यस संसारमा कोही पनि मानव प्राणी छैन जसको निम्ति येशू मर्नुभएको थिएन। येशूका बारेमा थाहा पाउन र उहाँलाई ग्रहण गर्ने कि नगर्ने भन्ने निर्णय दिलाउन प्रत्येक इसाई हुँ भनेर दाबी गर्नेको काम र कर्तव्य हो।

`येशूले के गर्नुभयो भनेर मानिसहरूलाई थाहा दिन हामी चर्च वा व्यक्तिगत येशूभक्तको भूमिका के छ?`