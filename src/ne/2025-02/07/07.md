---
title:  थप जानकारी
date:   16/05/2025
---

एलेन जी. ह्वाइटले लेख्नुभएको द ग्रेट कन्त्रोभर्सी पुस्तकका पृ. ६६९-६७१, ६७६-६७८को “द कन्त्रोभर्सी एन्डेड” भन्ने अध्याय पढ्नुहोस्।

शैतान एक समयमा अभिभावक करूब थियो। तर उसले परमेश्वरको सिंहासनलाई नै ध्वस्त गर्न खोज्यो। परमेश्वरले पतित स्वर्गदूतहरूको विद्रोहलाई कायम राख्न दिनुभयो। आफ्नो भाउ खोज्ने र आफूलाई उच्च बनाउने दुष्ट भावना र परमेश्वरको विद्रोह गरेर सारा मानव प्राणीलाई धोका दिने शैतानको कदमको नतिजा के हुनेरहेछ वा के भइरहेको छ सो सारा जगत्का सामु प्रस्तुत गर्नुपरेको थियो। एक फेरा पतित स्वर्गदूतहरू भएको ठाउँमा मानव प्राणीलाई राख्न येशूले क्रूसमा शैतानलाई बिलकुल हराउनुभएको थियो। अब येशू ख्रीष्टमा पापीहरूले नै लुसिफरले गरेका दाबीहरू झुट हुन् भनेर सार्वजनिक रूपमै घोषणा गर्नेछन्। लुसिफरको पतन हुनुभन्दा अघि भएको परमेश्वरका प्रेम र हित अझ खुला र ठूलो रूपमा अन्तिम दृश्य वा युगको अन्तमा प्रकट गरिनेछ। पाप, अधर्म र खराब यस संसारमा होस् भन्ने चाहना परमेश्वरको कहिले पनि थिएन। अरू कुनै तरिकाबाट प्रकट नगरिएको परमेश्वरको प्रेम र जीवहरूका हितका निम्ति उहाँको भलाइ युगको अन्तमा प्रकट हुनेछ। पाप, दुष्ट, शैतान र उसका मतियारहरूको दुःखदपूर्ण सदाको निम्ति अन्त हुनेछ।

“मुक्ति पाएकाहरूका अनुहारमा येशूले आफ्नै स्वरूप देख्नुहुन्छ। येशूका प्रत्येक भक्तको हृदयमा परमेश्वरको आफ्नै स्वरूपको सिद्ध छाप लगाएको हुन्छ। मुक्ति पाएकाहरूको प्रत्येक अनुहारमा तिनीहरूका राजाका स्वरूप प्रतिबिम्बित गरिएको हुन्छ। आफ्नो प्राणले पीडा भोगेको याद गरेर त्यसको नतिजालाई उहाँले हेर्नुहुन्छ र उहाँ सन्तुष्ट हुनुहुन्छ। जम्मा भएका सारा धर्मी र दुष्टहरूको बिचमा यो आवाज घन्किनेछ, ‘लौ हेर मेरा रगतले किनेका भक्तहरू! तिनीहरूकै निम्ति मैले पीडा भोगेको थिएँ। तिनीहरूकै निम्ति म मरेको थिएँ। अनन्त युगसम्म तिनीहरू मेरो उपस्थितमा रहोस् भनेर नै त्यो कष्ट भोगेको हुँ।' अनि सिंहासन वरिपरि रहेका मुक्तिजनहरू सेतो वस्त्र लगाउँदै यो घोषणा गर्नेछन्: ‘मारिएका थुमा सामर्थ्य, वैभव, बुद्धि, शक्ति, सम्मान, महिमा, र स्तुति ग्रहण गर्ने योग्यका हुनुहुन्छ।' प्रकाश ५:१२।”—एलेन जी. ह्वाइट, द ग्रेट कन्त्रोभर्सी, पृ. ६७१।

**छलफलको लागि प्रश्नहरू:**

`हामी परमेश्वरको अगाडि हाम्रो प्रत्येक त्रुटि, गलत काम, दोष, अपराध, दोषी चरित्र, गलत सोचविचार र प्रत्येक नियतको पर्दाफास गर्दै हामी उभेको सोच्नुहोस्। यथार्थमा ती अवगुणहरूलाई सजाउँदै के परमेश्वरको अगाडि उभिन हाम्रो अधिकार छ त वा योग्य छ त? हाम्रो केवल आशा के हो? हामी “येशू ख्रीष्टमा विश्वास गर्ने सबैमाथि परमेश्वरको धार्मिकता विश्वासद्वारा प्रकट भएको छ” (रोमी ३:२२)। अहिले नै र न्यायको समयमा येशूका धार्मिकताले छोपिनु कतिको महत्त्व छ? अझ भन्ने हो भने हामीलाई सुसमाचारको आवश्यकता किन छ?`

`बप्तिस्मा दिने यूहन्ना बल्दो बत्ती थियो (यूहन्ना ५:३५)। उनी येशूको सन्देश दिने अग्रज थिए। मसीहको पहिलो आगमनको खबर दिने उनी नै थिए। त्यही भविष्यवक्ताको भूमिका युगको अन्तमा रहेका येशूभक्तहरूले कसरी खेल्न सक्छन्?`