---
title:  साइरस वा कोरेस जो अभिषेक गरिएको
date:   26/06/2025
---

साइरस वा कोरेस राजाले बेबिलोनलाई कब्जा गरेका थिए। वर्षौंदेखि बन्धकमा रहेका परमेश्वरका जनहरू स्वतन्त्र भएका थिए। फारस (पर्सिया)-का राजाले प्रतिज्ञा गरिएको देशको मन्दिरको पूनर्निर्माण गर्न यहूदीहरूलाई फर्काएका थिए। साइरस वा कोरेस राजाको राजकालमा फारस साम्राज्य इतिहासको सबभन्दा ठूलो साम्राज्य भएको थियो। इतिहासविद् टम हलान्डले यसरी लेख्छन्, “संसारले पहिले कहिल्यै नदेखेको विश्वका धेरै क्षेत्रहरू फारसले ओगटेको थियो।”—डोमिनियन (न्यू योर्क: बासिक बुक्स, २०१९), पृ. २५।

फारसको चलनअनुसार कोरेसलाई “महान् राजा” वा “राजाहरूका राजा” भनेर सम्बोधन गरिएको थियो।

येशू फर्किनुभएपछि उहाँको चर्चलाई के हुनेछ भनेर साइरस वा कोरेसको कथाले पूर्वसूचना दिन्छ: उहाँ पूर्वबाट आउने राजा हुनुहुन्छ (मत्ती २४:२७)। बेबिलोनसँग युद्ध गर्नेछ र उहाँका जनहरूलाई बेबिलोनबाट उद्धार गर्नुहुनेछ र आखिरमा प्रतिज्ञा गरिएको देशमा तिनीहरूलाई फर्काउनुहुनेछ (प्रकाश १९:११-१६)। त्यसैकारण, साइरस वा कोरेसलाई परमेश्वरले आफ्नो अभिषेक जन भनेर घोषणा गर्नुभएको थियो (यशैया ४५:१)। उनले परमेश्वरका जनहरूलाई बेबिलोनबाट स्वतन्त्र मात्र पारेनन्, उनी येशूको दोस्रो आगमनको प्रतिक पनि हुन गएको थियो।

`पढ्नुहोस्: २ इतिहास ३६:२२, २३ पढ्नुहोस्। कोरेसको कथा नेबूकदनेसरसँग कसरी मिल्दछ? केमा फरक छ? त्यहाँ दिएको आदेश किन महत्त्वपूर्ण छ? शताब्दीयौँ पछि आउनुभएको येशूको बारेमा त्यस आदेशले कस्तो प्रभाव पारेको छ?`

पुरानो करारका बाइबलका पुस्तकका क्रमहरूलाई अहिले मलाकीमा अन्त्य गरिएको छ। सुरुमा पुरानो करार उपर्युक्त पदका साथ अन्त्य भएको थियो। कोरेसको आदेशपछि पुरानो करार अन्त्य भएको थियो। धर्मशास्त्रको क्यानन वा मान्यताप्राप्त शास्त्रको अर्को पुस्तकचाहिँ मत्ती भएको थियो। यो येशूको जन्मभएबाट सुरु भएको थियो। उहाँ कोरेस राजाको प्रतिकको सार्थक हुनुहुन्थ्यो। येशूले स्वर्गमा रहेको पवित्र मन्दिरको सेवाकार्यलाई सुरु गर्नुहुनेथियो। त्यसपछि उहाँ यस संसारमा आउनुभएर हामीलाई शैतानको जालबाट स्वतन्त्र गर्नुहुनेछ।

कोरेश राजा येशूका सक्कल वा पक्का प्रतिक त होइन; येशूलाई कुनै प्रतिकले पूरा देखाउन सक्दैन। त्यहाँ भएको विस्तृत विवरणलाई हामीले होसियारसाथ पढ्नुपर्छ। तैपनि कोरेस मुक्तिदाताको प्रतिक भएर खेलेकोमा हामीले त्यसलाई पन्छाउनुहुन्न।

`परमेश्वरले आफ्नो इच्छा उल्लेखनीय रूपमा पूरा गर्न उहाँले मूर्तिपूजा गर्ने राजालाई प्रयोग गर्नुभएकोमा हामीलाई अचम्म लाग्छ। हाम्रो दिमागले भेट्न वा बुझ्न नसके तापनि अन्तमा आएर भविष्यवाणी गरेकै अनुसार जसरी भए पनि पूरा हुनेछन् भन्ने सत्य ज्ञानलाई हामी कसरी सिकिरहने?`