---
title:  बेलसजरको भोज
date:   24/06/2025
---

ई.पू. ६१२तिर निनवे सहर ध्वस्त भएको थियो। मादी र बेबिलोनीहरूको गठबन्धन सैनिकले नबूकदनेसरका पिताको नेतृत्वमा त्यो सहर ध्वस्त बनाएको थियो। त्यसपछि बेबिलोन सहरमा पुनर्जागरण भएको थियो। नीति दिने महान् हामुराबीको समयदेखि यस्तो जागरण देखिइएको थिएन। नबूकदनेसर अब अश्शूरको पकडबाट स्वतन्त्र भएपछि बेबिलोन सहरको समृद्धि बढेको थियो। त्यस सहरको धन र प्रभाव अचाक्ली रूपमा बढेको थियो। त्यसले गर्दा छिमेकी राष्ट्रहरू मन नपराए तापनि बेबिलोनको नियन्त्रणमा रहन वाध्य भएको थियो। उनी तत्कालिन विश्वकी महारानी थिइन्। जो राष्ट्रहरू उन्नति गर्न चाहन्थे, तिनीहरू बेबिलोनप्रति बफादारी हुनुपरेको थियो। हामीले थाहा पाएअनुसार सम्राट् नबूकदनेसर दानिएलका परमेश्वरलाई विश्वास गरेर देहान्त भएको थियो। उनी सारा राष्ट्रहरूका अधिपति थिए (दानिएल ४:३४-३७)। अब दानिएलले नबूकदनेसरभन्दा पछि आउने राजा, बेलसजरको बारेमा विवरण प्रस्तुत गर्दछन्।

`पढ्नुहोस्: दानिएल ५:१-३१ पढ्नुहोस्। त्यसमा लेखिएको विवरणबाट हामीले के महत्त्वपूर्ण आत्मिक सन्देशहरू पाउन सक्छौं? बेलसजरको अन्त्य केले गर्दा भएको थियो?`

दानिएल ५:२२मा शायद अत्यन्तै दुःखलाग्दो र बिजोगको वृत्तान्त लेखिएको होला। नबूदनेसरको पतन र पुनर्स्थापनाको बारेमा वृत्तान्त बताएपछ दानिएलले उनको हृदयको पर्दाफास गर्छन्, “हजुरलाई हजुरका पिताको बारेमा सबै थाहा भए तापनि हजुर, उहाँका पुत्रले हजुरको हृदय नम्र बनाउनुभएन।” राजालाई प्रतक्ष्य रूपमा सत्यलाई थाहा पाउने अवसर भए तापनि उनका बुबालाई के भयो त्यसलाई उनले बेवास्ता गरेका थिए। नबूकदनेसरलाई जे सङ्कट आइपरेको थियो त्यही सङ्कट बेलसजरमाथि थुप्रेको थियो।

नबूकदनेसरले सुनको मूर्ति बनाएर परमेश्वरको अस्तित्वप्रति हाँक दिएका थिए। त्यसै गरी बेलसजरले पनि परमेश्वरको विरुद्धमा चुनौती दिएका थिए। उनले यरूशलेमको मन्दिरबाट लुटेर ल्याएका मन्दिरका भाँडाकुँडाहरू भोजको बैठकमा ल्याएर तिनीहरूको अपमान र बेइज्जत गरेका थिए। बेबिलोनीहरूले यहूदीहरूमाथि विजय प्राप्त गरेर अब परमेश्वरका धार्मिक सामानहरू पनि उनको अधिकारमा रहेको भनेर उनले फुर्ती देखाएका थिए। परमेश्वरमाथि तिनीहरूको प्रभुत्व छ भनेर उनले देखाउन चाहेका थिए। त्यसको फलस्वरूप दानिएलले तिनीहरूको पतनको भविष्यवाणी गरेका थिए।

परमेश्वरको अस्तित्वप्रति प्रशस्त प्रमाण भए तापनि बेलसजरले सरासर उहाँको बेइज्जत गर्न सुर कसेका थिए। के असल थियो त्यो उनलाई थाहा भए तापनि उनले आफ्नो विवेकलाई मिचेका थिए। सत्यको बारेमा उनको दिमागले प्रशस्त थाहा थियो, तर उनको समस्या त हृदयको थियो। युगको अन्तमा जब सङ्कटहरू यस संसारमा थुप्रिन्छन् तब मानिसहरूलाई सत्यको बारेमा थाहा पाउने अवसर दिइनेछ। त्यो बेलसजरको जस्तै तिनीहरूका हृदयमा जे छ तिनीहरूका भविष्य निर्धारण हुनेछ।