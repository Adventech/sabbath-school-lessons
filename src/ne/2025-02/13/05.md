---
title:  यूफ्रेटिस नदीलाई सुकाइन्छ
date:   25/06/2025
---

बेबिलोनका पर्खालहरूमुनिबाट यूफ्रेटिस नदी बग्द्थ्यो। यसले त्यस सहरका मानिसहरूलाई असीमित रूपमा पानीको आपूर्ति हुन्थ्यो। यसले बेबिलोनलाई सम्पन्न र बलियो बनाएको थियो। बेबिलोनलाई कमजोर बनाउने पनि यही नदी भएको थियो। बेबिलोनकी पौराणिक रानी निटोक्रिसले नदीको किनारामा माटो संरचनाहरू बनाएर त्यसलाई सहरमा आउने बाटोको रूपमा विकाश गरेकी थिइन्। यस प्रक्रियामा उनले नदीको पानीलाई दलदले ठाउँमा मोडेकी थिइन् ताकि टोलीहरू आरामसँग काम गर्न सकियोस्। उनी पनि त्यस्तै गर्न सक्छन् भनेर कोरेसले बुझे, अर्थात् यूफ्रेटिस नदीलाई यति सुकाउन सक्थ्यो कि उनी आरामसँग आफ्ना सेनाहरूलाई पर्खालमुनि हिँडाउन सक्थे भनी उनले बुझे। ती नदीको छेउमा भएका पर्खालहरूलाई रक्षा गर्ने कोही थिएन। त्यसको फलस्वरूप एकै रातमा बेबिलोन सहरको पतन भयो। पौराणिक इतिहासकार हेरोदोटसले यो लेख्दछन्, “बेबिलोन सहरको मध्यभागमा रहेका मानिसहरूलाई तिनीहरूका वरिपरि रहेका गाउँहरू नाश भयो भनेर थाहा थिएन। यो चाड पर्वको समय थियो। मानिसहरू नाचगानमा व्यस्त थिए। तिनीहरू मोजमज्जा गरिरहेका थिए।”—हेरोदोटस, द हिस्टोरीज, टम होलान्डबाट अनुवादित (न्यु योर्क: पेन्ग्विन, २०२५), पृ. ९४। दानिएल ५मा चित्रण गरेको त्यही भोज थियो भनेर शङ्का गर्ने ठाउँ छ त?

`पढ्नुहोस्: दानिएल ५:१८-३१ र प्रकाश १६:१२-१९ पदहरू पढ्नुहोस्। प्रकाशको पुस्तकमा उल्लेख गरिएका महामारीहरू र बेबिलोनको पतनको कथामा के समानान्तर तपाईंले पाउनुहुन्छ?`

युगको अन्तमा हुने चिन्हहरूका बारेमा बताउँदै येशूले चेलाहरूलाई यो सतर्क गराउनुभएको थियो, “यसकारण जागा रहो, किनकि कुन दिन तिमीहरूको प्रभु आउनेछ, सो तिमीहरूले जान्दैनौ। तर यो जान, कि घरको मालिकले चोर रातको कुन पहरमा आउँछ भनी जानेको भए, ऊ जागो रहनेथियो, र आफ्नो घर फोर्न दिनेथिएन” (मत्ती २४:४२-४३)। बेबिलोनको पतनमा भएको जस्तै जब येशू आउनुहुन्छ तब आधुनिक बेबिलोन पनि त्यही रूपमा छक्क पर्नेछ। हाम्रो निम्ति त्यो हुन आवश्यक छैन किनकि उहाँ आउनुभन्दा अघि हुने भविष्यवाणीहरू हामीलाई पर्याप्त मात्रामा उपलब्ध गराइएको छ।

परमेश्वरले भविष्यवाणी गर्नुभएको लेखाहरूप्रति मात्र अनजान भएर संसारका मानिसहरू छक्क परेर तिनीहरूको नाश हुँदैन; तर तिनीहरूले जानाजानी परमेश्वरलाई विश्वास नगर्ने निर्णय गरेकोले र जे हुनेछ त्यसप्रति बेवास्ता गरेकोले तिनीहरूको विनाश हुनेछ।

`युगको अन्तमा हुने चेतावनीहरूका बीचमा प्रकाश १६:१५मा सुसमाचार कोरिएको छ। नाङ्गो भएर हिँड्नु आवश्यक छैन भनेको अर्थ के हो?`