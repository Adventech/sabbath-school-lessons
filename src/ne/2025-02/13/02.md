---
title:  आनाकानी गर्ने अगमवक्ता
date:   22/06/2025
---

अगमवक्ता योनाको कथा छोटो छ (योना १-४)। तर त्यसमा अत्यन्तै प्रभावकारी शिक्षा समावेश भएको छ। कतिपय विश्वासीहरू आफूहरूले पनि आनाकानी गर्ने अगमवक्ताजस्तो भएको महसुस गरेका छन्। भविष्यवाणीका घटनाहरू पनि यस कथामा उल्लेखनीय रूपमा प्रस्तुत गरिएका छन्।

`पढ्नुहोस्: मत्ती १२:३८-४२ पढ्नुहोस्। जब येशूले फरिसी र यहूदी धर्मका पण्डितहरूलाई सम्बोधन गर्नुभयो तब उहाँले योनाका अनुभवका कुन किस्सालाई प्रयोग गर्नुभएको थियो? न्यायको बारेमा उहाँले के व्यक्त गर्नुभएको थियो?`

आफू योनाभन्दा महान् छु भनेर येशूले घोषणा गर्नुभएको थियो। उहाँलाई थाहा थियो कि यस संसारमा उहाँको आगमनको अर्थ उहाँ क्रूसमा पर्नु हो। तैपनि उहाँ यस संसारमा आउनुभयो ताकि उहाँले अनन्त जीवन पाउन चाहनेहरूलाई खोज्न र अनन्त जीवन दिन सकून् (लूका १९:१०)। आफ्ना पापहरूका कारण योना ठूलो माछाको पेटमा तिन दिन बिताउनुपरेको थियो। हाम्रा पापहरूका कारण येशू चिहानमा तिन दिन बिताउनुभएको थियो। पापमै रमाउन चाहनेहरूलाई मुक्ति दिन उहाँले त्यो अनुभव गर्नुपरेको थियो।

जब हामी योनाको बारेमा अरूहरूलाई सुनाउँछौं, हामीलाई थाहा छ कि उनी आनाकानी गर्ने अगमवक्ता थिए। परमेश्वरले चाहनुभएको निनवेमा उनी जान चाहेका थिएनन्। मानवीय परिवेशमा उनी निनवेमा किन जान चाहेनन् भनेर हामीले बुझ्न सक्छौं: अश्शूरीहरूले निरङ्कुश र निर्मम यातना दिएर शासन गरेका थिए। तिनीहरूले जितेका देशका जनताहरूमाथि तिनीहरूले कस्तो कठोरता देखाएर मारेका थिए। त्यो क्रूरता मानिसले सोच्नै नसक्ने थियो। तिनीहरूकै राजधानीमा गएर प्रचार गर्न कसको आँट हुनेथियो होला?

एड्भेन्टिस्टहरूको अभियानमा अन्तिम दिनमा हुने घटनालाई योनाको कथाले महत्त्वपूर्ण चित्रण गरेको छ। योनालाई उनी को हो भनेर सोध्दा उनले यो जवाफ दिएका थिए, “म त हिब्रू हुँ; र म स्वर्गका परमेश्वरको भय मान्छु अर्थात् उहाँको आराधना गर्छ जसले नै समुद्र र सुक्खा भूमिलाई सृष्टि गर्नुभएको थियो” (योना १:९)। उनले पहिलो स्वर्गदूतका सन्देशलाई प्रतिबिम्बित गर्दछन् (प्रकाश १४:७)। समुद्र र पृथ्वीलाई सृष्टि गर्ने प्रभु भनेर उनले औँल्याउँदा उनले सृष्टिकर्तालाई औँल्याएका थिए। त्यसैको आधारमा हामीले उहाँको आराधना गर्नुपर्छ। उहाँलाई आराधना गर्नु नै अन्तमि दिनका घटनाहरूको केन्द्रबिन्दु हुनेछ।

आत्मिक बेबिलोनमा प्रायः जसो कसैले सुन्न नचाहने र अलोकप्रिय सन्देशलाई सुनाउन हामीलाई पनि खटाइएको छ। “उनीबाट निस्केर आऊ” (प्रकाश १८:४) भनेर संसारका मानिसहरूलाई सुनाउनुको अर्थ तिनीहरूले पश्चात्ताप गर्नुपर्छ भनेर आह्वान गर्नु हो। यो सन्देश धेरै मानिसहरूका निम्ति आपत्तिजनक छ। दया, परोपकारिता, करुणा आदि देखाएर त्यो सन्देश सुनाउँदा पनि प्रायः जसो मानिसहरूले त्यो सन्देशलाई तिरस्कार र अस्वीकार गर्दछन्। यो सुनाउने हाम्रो काम भए तापनि कतिपयले त्यसको तिरस्कारीय प्रतिक्रिया जनाउन मात्र होइन हामीप्रति विरोधी मनस्थिति पनि कतिपय स्रोताहरूका दिमागमा उब्जिन थाल्छ।

`तपाईंको आफ्नै जीवनमा तपाईं कतिको योनाजस्तै हुनुभएको पाउनुभएको छ? तपाईंमा भएको गलत प्रविधिभन्दा तपाईं कसरी अपार हुन सक्नुहुन्छ?`