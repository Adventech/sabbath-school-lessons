---
title:  भित्री कथा
date:   27/06/2025
---

### “हामीले यस कारोबारमा मिलौं”

लेखिका: लौरी डेनस्की-स्नाइमान

एक जना घरपतिले किताब बेचिरहेकी मरियालाई घरमा बोलाएपछि उनी खुशी भइन्। उनले बेचिरहेकी किताबहरू त्यस घरपतिले हेर्न चाहेको थियो। मरिया दक्षिन एशियाको अल्प इसाई भएको देशमा किताबहरू बेचिरहेकी थिइन्। मरियाले स्वास्थ्य सम्बन्धी धेरै पुस्तकहरू उनको झोलाबाट निकालिन्।

त्यसै बिचमा रोकेर त्यस घरपतिले भन्यो, “मलाई थाहा छ तिमीले के गरिरहेको। तिमीले हल्का र सबैको चासो हुने किताब देखाइरहेकी छ्यौ। अनि विस्तारै इसाई पुस्तकहरू मैले हेरेको तिमी चाहन्छौ। तिम्रो नियत मलाई थाहा छ। त्यसकारण तिमीसँग भएको इसाई किताबहरू पहिला मलाई देखाऊ।”

मरियाले भित्रभित्रै प्रार्थना गरिन्। “प्रभु मलाई सहयोग गर्नुहोस्। मैले के भन्ने सो थाहा नै भएन,” उनले भनिन्। अनि त्यस घरपतिलाई सुनाइन्, “मसँग स्वास्थ्य र धर्मको विषयमा धेरै किताबहरू छन्। तपाईंले जे हेर्न चाहनुहुन्छ, ती तपाईंलाई देखाउन चाहन्छु। यदि धर्मको बारेमा तपाईंलाई चासो छ भने त्यसका किताबहरू पनि तपाईंलाई देखाउन चाहन्छु।”

चिउँडोमा हात राख्दै घरपतिले भन्यो, “ल त एउटा कुरामा हामी सहमत होऔं। यदि तिमीले तिम्रो धर्मको बारेमा मलाई जवाफ दिन सक्छौ भने म तिम्रो सबै किताबहरू किन्छु।”

मरिया त चिन्तामा पो परिन्। उनले लामो सास फेरेर भनिन्, “तपाईंले जे सोध्नुभए तापनि त्यसलाई जवाफ दिन म धेरै बुद्धिमानी छैन। मलाई सहयोग चाहिन्छ। के पहिला म प्रार्थना गर्न सक्छु कि?”

घरपतिले हुन्छ भन्यो। मरियाले सुन्ने गरेर प्रार्थना गरिन्। उनले बुद्धि र ज्ञानको निम्ति प्रार्थना गरिन्। अनि येशूको नाउँमा प्रार्थना समाप्त गरिन्।

तुरुन्तै, त्यस मानिसले सोध्यो, “हामी येशूलाई अगमवक्ताको रूपमा मान्छौं, तर तिमीहरूले त उहाँ परमेश्वर हुनुहुन्छ भनेर दाबी गर्छौ। यसो किन दाबी गर्छौ? मानिस कसरी परमेश्वर हुनु सक्छ र?”

आनाकानी नै नगरी मरियाले जवाफ दिइन्, “धेरै मानिसहरूले सोच्छन् कि यस पृथ्वीमा येशूले आफ्नो जीवन बच्चादेखि सुरु गर्नुभयो। तर उहाँ त्यसभन्दा पहिले नै हुनुहुन्थ्यो। येशू त्रिएक परमेश्वरको एक हुनुहुन्छ। परमेश्वरले उहाँलाई यस पृथ्वीमा बालकको रूप धारण गराएर पठाउनुभयो। उहाँले मानव रूप धारण गर्नुभएको थियो। उहाँ प्रधान पूजारी पनि कहलाइनुहुन्छ। अहिले उहाँले हाम्रा पापहरूका निम्ति पहल गर्दैहुनुहुन्छ। उहाँ केवल अगमवक्ता मात्र होइन। उहाँ अगमवक्ताभन्दा महान् हुनुहुन्छ। उहाँ हाम्रो पूजारी हुनुहुन्छ। मेरो निम्ति मात्र होइन उहाँलाई विश्वास गर्ने सबैका निम्ति उहाँ पूजारी हुनुहुन्छ।”

टाउकोमा हात राखेर त्यस मानिसले भन्यो, “यो त कस्तो मज्जाको कुरो मैले सुनें। यस्तो मैले कहिल्यै सुनेको थिइँन।”

त्यो त पहिलो र अन्तिम प्रश्न मात्र थियो। आँखामा आँशु भर्दै उसले मरियाकी सबै किताबहरू किन्यो। जब मरिया घरबाट अभिवादन गर्दै निस्केकी थिइन्, त्यस मानिसले भन्यो, “तिमीले मैले चाहेको प्रश्नलाई राम्रोसँग जवाफ दियौ। अब म तिम्रा सबै किताबहरू पढ्ने छु।”