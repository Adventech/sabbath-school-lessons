---
title:  थप जानकारी
date:   27/06/2025
---

एलेन जी. ह्वाइट, प्रोफेटस् एण्ड किङ्गस्, पृ. ५३५-५३८, “द अनसिन वाचर” भन्ने अध्याय पढ्नुहोस्।

“यस संसारको प्रत्येक राष्ट्रलाई काम गर्ने मञ्चमा खडा हुन अनुमति दिएको छ। चियो गर्ने र पवित्र परमेश्वरले खटाउनुभएको लक्ष्य त्यस राष्ट्रले पूरा गर्छ कि गर्दैन भनेर उहाँले हेरिरहनुहुन्छ। महान् साम्राज्यजस्तै बेबिलोन, मादी र फारस, ग्रीस र रोमको उदय, प्रगति र पतनको बारेमा भविष्यवाणीमा पाइएको छ। ती प्रत्येक साम्राज्य र कम शक्ति भएका साना राष्ट्रहरूमा इतिहास दोहोरिने क्रम जारी नै छ। प्रत्येक राष्ट्रलाई परीक्षणको समय दिएको थियो। प्रत्येक राष्ट्र असफल भएको थियो, र त्यसको महिमा विलय भएको छ, त्यसको शक्ति खतम भएको छ। राष्ट्रहरूले परमेश्वरका नीतिहरूलाई अस्वीकार गरे तापनि र तिनीहरूकै पतनलाई निम्त्याए तापनि युगौँ-युगसम्म परमेश्वरको लक्ष्यमाथि उहाँले नै प्रभुत्व जमाइरहनुभएको छ।”—एलेन जी. ह्वाइट, प्रोफेटस् एण्ड किङ्गस, पृ. ५३५।

कुमालेले माटोको भाँडो बनाएको अगमवक्ता यर्मियाले गौण गरेर हेरेको यर्मिया १८मा उल्लेख गरिएको छ। कुमालेले आफ्नो इच्छाअनुसार भाँडोलाई आकार बनाएको थियो। कुमाललेले भाँडो बनाएको चित्रणले परमेश्वरले पनि उहाँकै इच्छाअनुसार बाइबलको भविष्यवाणीहरू पूरा गर्नको लागि सर्तहरू भएका देखाइएको पाइन्छ। उहाँले नै नियन्त्रण गरेर होइन तर मानिसहरूको आत्मनिर्णयमा सुम्पिएर भविष्यवाणी पूरा भइरहेको पाइन्छ। “यदि कुनै बेला कुनै जाति अथवा कुनै राज्यको विषयमा त्यसलाई उखेलिदिन्छु, तोड़िदिन्छु र सर्वनाश गरिदिन्छु भनी मैले भनेको छु भने, र यदि मैले चेताउनी दिएको जातिले आफ्नो खराबीदेखि पछितो गऱ्यो भने, मैले सोचेको विपत्ति त्यसमाथि ल्याउनदेखि म मेरो मन बद्लनेछु। अनि यदि कुनै जाति अथवा कुनै राज्यको विषयमा म त्यसलाई बनाउनेछु र खड़ा गर्नेछु भनी कुनै समयमा मैले घोषणा गरेको छु भने, र त्यसले मेरो कुरा नसुनेर मेरो दृष्टिमा खराबी गऱ्यो र मेरो आज्ञापालन गरेन भनेदेखि, त्यसलाई असल गर्ने मेरो विचारमाथि फेरि म विचार गर्नेछु” (यर्मिया १८:७-१०)। हामीले स्पष्टसँग प्रभुको काम बुझाउन यर्मिया मार्फत त्यो चित्रण गरिएको थियो।

**छलफलको लागि प्रश्नहरू:**

`सत्यबाट बरालिने परमेश्वरका जनहरूको भन्दा निनवेका मानिसहरूको न्याय असल हुनेछ भन्ने येशूले व्यक्त गर्नुभएको भावनालाई हेर्नुहोस् (मत्ती १२:३९-४२मा हेर्नुहोस्)। यस चेतावनीबाट परमेश्वरको चर्चले के पाठ सिक्न सक्छ?`

`एलेन जी. ह्वाइटले व्यक्त गर्नुभएको प्रत्येक क्रमिक राष्ट्रले इतिहास दोहोऱ्याएको छ भन्ने भावनालाई सोच्नुहोस् (प्रोफेटस एण्ड किङ्गस, पृ. ५३५)? सारा साम्राज्यमा साझा धागो वा नियतहरू बाइबलको भविष्यवाणीअनुसार कसरी बुनिएको पाइन्छ? वर्तमान संसारका राष्ट्रहरूले पनि त्यहीअनुसार कसरी चलिरहेका छन्?`

`विश्वासबाट अलग राख्ने दिमाग होइन तर हृदय हो भन्ने धारणाको बारेमा सोच्नुहोस्। अरूहरूलाई सुसमाचार सुनाउने क्रममा यो ज्ञानले तपाईंलाई कसरी प्रभाव पार्न दिनुपर्छ।`