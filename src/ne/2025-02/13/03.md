---
title:  पश्चात्ताप गराउने काम
date:   23/06/2025
---

निनवेका मानिसहरूलाई योनासँग अत्यन्तै विशेष सन्देश थियो। “पहिलो दिन योना सहरभित्र पसे। तिनले यसो भनेर घोषणा गरे, ‘अबको चालीस दिनमा निनवे नष्ट हुनेछ'” (योना ३:४)। उनको सन्देश स्पष्ट थियो: त्यो सहर ध्वस्त हुनेथियो। के त्यो सन्देश परमेश्वरको अगमवक्ताबाट सिधै आएको होइन र?

तैपनि निनेवमा के भयो?

`पढ्नुहोस्: योना ३:५-१० पढ्नुहोस्। योनाका भविष्यवाणी के थियो र किन पूरा भएन?`

सारा राजधानीका मानिसहरूले पश्चात्ताप गरे। सहरलाई नाश गर्ने भविष्यवाणी केही समयको निम्ति भए पनि रोकिएको थियो। “तत्कालीन विध्वंसबाट तिनीहरू बचे। त्यस मूर्तिपूजा गर्ने राज्यभरि इस्राएलका परमेश्वरको नाउँ उचालिएको थियो र आदर गरिएको थियो। उहाँका आज्ञाप्रति श्रद्धा देखाएको थियो। धेरै वर्षपछि मात्र निनवे ध्वस्त भएको थियो। तिनीहरूले परमेश्वरलाई बिर्सेकोले तिनीहरू वरिपरिका राष्ट्रहरूका सिकार बनेका थिए। तिनीहरूले आफ्ना अभिमानमा घमण्ड गरेका कारणले तिनीहरू पतन भएका थिए।”—एलेन जी. ह्वाइट, प्रोफेटस् एण्ड किङ्गस, पृ. २७१।

युगको अन्तमा पनि केही हदमा त्यही हुने हामी अपेक्षा गर्न सक्छौं र? पतित र अहङ्कारी समाज र विश्वलाई जब हामी अन्तिम सन्देश दिन्छौं, के सबैले अस्वीकार गर्छन् त? गर्छन् र गर्दैनन् पनि। त्यसको अर्थ संसारभरि धेरै मानिसहरू हुनेछन् जसले पश्चात्तापको यो आह्वानलाई स्वीकार्नेछन्, “हे मेरा मानिस हो, त्यसबाट निस्केर आओ, नत्रता त्यसका पापहरूसँग तिमीहरू पनि सहभागी हुनेछौ, र त्यसका विपत्तिहरू तिमीहरू भोग्नेछौ” (प्रकाश १८:४)। पशुको प्रतिरोधमा संसारभरि मानिसहरू हुनेछन् जो आफ्ना आस्थाको निम्ति खडा हुनेछन्। तिनीहरूले परमेश्वरका आज्ञाहरू पालन गर्नेछन् र येशूमाथिको विश्वासले र उहाँको विश्वासले तिनीहरू सजिनेछन् (प्रकाश १४:१२)। निनवेका मानिसहरूलाई जस्तै परमेश्वरको न्यायबाट तिनीहरू बच्नेछन्।

निनवेको ध्वस्त हुने जस्ता कतिपय भविष्यवाणीहरू सर्तमा दिइएका हुन्छन्। मानिसहरू आफ्ना पाप, अधर्म र दुष्ट कामहरूबाट फर्केनन् भने कतपिय मानिसहरू नाश हुनेछन् (यर्मिया १८:७-१०)। तर कतिपय भविष्याणीहरू सर्त देखाएर आउँदैनन्। जे भए तापनि तिनीहरू पूरा त हुनेछन्। मानिसहरूका प्रत्युत्तर जे भए तापनि ती भविष्यवाणीहरू पूरा हुनेछन्। येशू मसीहको पहिलो र दोस्रो आगमन, पशुको छाप, महामारीको वर्षा, अन्तको युगमा हुने सतावटहरू सर्तमा दिएका भविष्यवाणीहरू होइनन्। मानिसले जे गरे तापनि वा नगरे तापनि तिनीहरू पूरा हुनेछन्। तर मानिसहरूले जे गर्छन् वा तिनीहरूले जे निर्णय गर्छन् त्यसले तिनीहरू कसको पक्षमा छन् भने देखाएको हुन्छ। अन्तिम युगमा हुने घटनाहरूका भविष्यवाणी जब खुल्दैजान्छन् प्रत्येक मानिस परमेश्वरको पक्षमा कि शैतानको पक्षमा उभिएको छ भनेर देखाइनेछ।

`तपाईंले अहिले के निर्णय गरिरहनुभएको छ जसले तपाईंको भविष्य निर्धारण हुन्छ? तपाईंले परमेश्वरको आराधना गरिरहनुहुनेछ कि पशुको मूर्तिलाई पूजा गर्नुहुनेछ भन्ने कुरामा आज तपाईंले गर्नुभएको निर्णयहरूले प्रभाव पार्न सक्छन्।`