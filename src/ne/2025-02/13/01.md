---
title:  युगको अन्तका प्रतिमूर्ति वा प्रतिकहरू
date:   21/06/2025
---

### यस अध्यायको अध्ययनको लागि निम्न पदहरू पढ्नुहोस्

मत्ती १२:३८-४२; योना ३:५-१०; प्रकाश १८:४; दानिएल ५:१-३१; प्रकाश १६:१२-१९; २ इतिहास २६:२२,२३।

> <p>याद गर्नुपर्ने पद</p>
> “तिनले जवाफ दिएर भने, ‘म एक हिब्रू हुँ, अनि म स्वर्गका परमेश्वरको आराधना गर्दछु, जसले समुद्र र जमिन दुवै बनाउनुभयो'” (योना १:९)।

यस अध्यायमा हामीले केही हदमा सिकेका अन्तिम दिनका घटनाहरूको बारेमा अन्तिम पटक हेर्नेछौं। यस अध्यायका केही प्रमुख कथाहरू हेर्नेछौं: निनवेमा योनालाई खटाइएको काम; बेबिलोन साम्राज्यको पतन र पर्सिया वा फारसका साइरस वा कोरेश राजा जसले परमेश्वरका जनहरूलाई स्वतन्त्र दिएर प्रतिज्ञा गरिएको देश अर्थात् इस्राएलमा फर्काएका थिए।

अरू ऐतिहासिक कथाहरूजस्तै यी ऐतिहासिक विवरणहरूले युगौँदेखि मानिसहरूलाई उल्लेखनीय अर्थहरू दिइरहेका छन्। तर येशू आउनुभन्दा अघि रहने अन्तिम पुस्ताको निम्ति पनि ती कथाहरूमा विशेष महत्त्वपूर्ण अर्थ भएको हामी पाउँछौं। त्यसको अर्थ ती ऐतिहासिक किस्साहरूमा विभिन्न तत्त्वहरू छन् जुनहरूले अहिले हामीले सम्बोधन गरेको “वर्तमान सत्य”-लाई अझ राम्रोसँग बुझाउँछन्।

त्यसै समयमा अन्तिम दिनका घटनाहरूलाई पूर्वचित्रण गर्ने कथाहरू बुझ्नुपर्नेमा हामी सतर्क हुनुपर्छ। तिनीहरूमा भएका वृहत विषयहरू र चित्रणहरूलाई होसियारसाथ हामीले हेर्नुपर्छ। हामीले कुनै अमिल्दो र बाइबलका शिक्षाहरूसँग बाझिने भविष्यवाणीका व्याख्याहरू सृजना गर्नुहुन्न। येशूका अर्तिकथाहरूमा जस्तै हामीले मुख्य विषयवस्तु र नीतिहरूलाई औँल्याएको हेर्नुपर्छ। त्यसमा केही सत्यता लुकेको छ कि भनेर हामीले त्यो भेट्ने आशाका साथ प्रत्येक विशेषतालाई निचोर्न प्रयास गर्नुहुन्न। हामीलाई बुझाउन खोज्ने विषयवस्तुका रूपरेखा र शिक्षा वा सिद्धान्तहरूलाई गौण गरेर हेर्न सक्नुपर्छ। अनि हामीले अन्तिम दिनमा हुने घटनाका महत्त्वपूर्ण विवरणहरू पत्ता लगाउन सक्नेछौं।