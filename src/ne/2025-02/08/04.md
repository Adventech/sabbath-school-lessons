---
title:  हाम्रा हृदयमा परमेश्वरको व्यवस्था वा दश आज्ञा
date:   20/05/2025
---

सियोनमा जम्मा भएको अवशेष जनहरूका निधारमा नाउँ कोरिएका थिए: परमेश्वर पिता र थुमा। (यहाँ दुई वटा फरक नाउँहरू हुने होइन होला, किनकि येशू आफै परमेश्वरका स्वरूप नै हुनुहुन्छ)। बाइबलमा “नाउँ” भन्दा केवल सम्बोधन गर्ने नाउँ मात्र होइन। नाउँमा चरित्र पनि जोडिएको हुन्थ्यो। आज पनि धेरै संस्कार वा देशहरूमा कसैको चरित्र असल वा उच्च कोटीको छ भने उसको नाउँ “असल” छ भनेर मानिएको हुन्छ।

`पढ्नुहोस्: प्रस्थान ३३:१८-२३; प्रस्थान ३४:१-८ र भजनसंग्रह ११९:५५-५६ पदहरू पढ्नुहोस्। जब मोशाले परमेश्वरको महिमालाई देखाउन अनुरोध गरेका थिए तब परमेश्वरले उनलाई के देखाउने प्रतिज्ञा गर्नुभएको थियो? जब मोशालाई उहाँका नाउँ घोषणा गर्नुभएको थियो (प्रस्थान ३४:५) तब के भयो?`

परमेश्वरका तेजस्वीमय महिमा धेरै तेजिलो छ। त्यसले गर्दा उहाँका सामु कोही व्यक्ति पनि पुग्न सक्दैन। हो, उहाँ तेजिलो हुनुहुन्छ। तर परमेश्वरको महिमा केवल आँखाको अगाडि तेजस्वीमय मात्र होइन, यो त उहाँको चरित्र वा स्वभाव हो। यही सत्यता उहाँको नाउँमा पनि छ।

जब बाँकी सन्तानका निधारहरूमा परमेश्वरका नाउँ कोरिनेछ भनेर बाइबलले उल्लेख गर्दछ, तब तिनीहरूमा अक्षरस वा भौतिक अक्षरहरू लेखिने भनेको होइन। तर परमेश्वरका चरित्र, स्वभाव र मिजास हाम्रा दिमाग र हृदयमा कोरिराख्नु हो। अब हाम्रा जीवनबाट परमेश्वरका प्रेम र चरित्रलाई प्रतिबिम्बित गरिनु हो।

जब परमेश्वरले आफ्नो बारेमा मोशालाई वर्णन गर्नुहुन्छ तब उहाँले दश आज्ञाको अर्को प्रतिलिपि बनाएर प्रस्तुत गर्नुहुन्छ जुन दश आज्ञा उहाँको चरित्रको प्रतिलिपि हो। प्रकाश १४मा उल्लेख गरिएको अनुसार परमेश्वरका जनहरूमा उहाँको नाउँ भएकाहरूले परमेश्वरका आज्ञाहरू पालन गर्छन् भनेर वर्णन गरिएको छ। अनि हिब्रूको पुस्तकमा भएका शब्दहरू हेर्नुहोस्, “‘ती दिनपछि तिनीहरूसँग बाँध्ने मेरो करार यही हो, परमप्रभु भन्नुहुन्छ, तिनीहरूका हृदयमा म मेरो व्यवस्था राखिदिनेछु, र तिनीहरूका मनमा पनि म त्यो लेखिदिनेछु।' तब उहाँ भन्नुहुन्छ, ‘तिनीहरूका पाप र तिनीहरूका दुष्कर्महरू म फेरि सम्झनेछैनँ'” (हिब्रू १०:१६-१७)। सुसमाचारको बारेमा गरिएको व्यक्त कस्तो अचम्मको छ: परमेश्वरको व्यवस्था हाम्रा जीवनबाट प्रतिबिम्बित गरे तापनि हाम्रा पापहरू कहिल्यै नसम्झेको अझै आवश्यकता छ।

परमेश्वरका नाउँ नै उहाँको चरित्र, स्वभाव र मिजास हो। उहाँका नैतिक व्यवस्था वा दश आज्ञा उहाँको चरित्रको प्रतिलिपि हो। अन्तिम दिनहरूमा परमेश्वरका पवित्र पर्वतमा जम्मा हुनेहरू परमेश्वरको प्रेमले भरिएको हुन्छ। तिनीहरूमा उहाँको प्रेम छ भनेर देखाउने प्रमाण नै उहाँका आज्ञालाई पालन गरेको कुरा हो।

`यदि हामी आज्ञा पालन गरेर होइन तर विश्वासद्वारा मुक्ति पाउँछौं भने परमेश्वरका दश आज्ञाको अपरिहार्यता किन? (१ यूहन्ना ५:१-३)।`