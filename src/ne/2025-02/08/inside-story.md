---
title:  भित्री कथा
date:   23/05/2025
---

### भाग ४: भूतपूर्व एड्भेन्टिस्ट केटा साथी

लेखक: आन्ड्र्यु मेकचेस्नी

आत्महत्या नगर्न बोलेको आवाजले गर्दा डायनाका विचारहरू उनेल फेरि परमेश्वरतिर फर्काइन्। त्यो आइतबार उनले आफ्ना ती छोराहरू लिएर न्यु मेक्सिकोको सान्ता फेमा रहेको सानो चर्चमा गइन्। तिनीहरू मेचमा बसे। सङ्गीत बजाउनेले भजन बजाउन थाले। अगाडि मंचबाट आएको सङ्गीत उनलाई मन परेन। त्यसले उनको जीवनको खराब भागलाई याद दिलाएको थियो। उनी आफ्ना छोराहरूसँगै चर्चबाट बाहिरिए।

डायनाको जीवन झन्-झन् खराब भइरहेको थियो। एक दिन चोरहरू आएर उनको घर फोरे र उनीसँग भएको थोरै भए पनि सबै चोरेर लगे। उनी हिंस्रक केटा साथीबाट पेट बोकिन्। उसले गर्भपतनको निम्ति पैसा तिर्छु भन्यो। एक रात जब छोराहरू ओछ्यानमा सुतिरहेका थिए, उनी अँध्यारो बैठक कोठामा एक्लै बसिन्। आफूले आफूप्रति घृणा जाग्न थाल्यो। उनको दिमामा लाज र शर्मले अड्डा जमाउन थाले। रिसमा उनी परमेश्वरतिर रुँदै व्यक्त गर्न थालिन्, “के तपाईंले नै मलाई बचाउन खोज्नुभएको हो?” रिसकै सुरमा उनी रुन थालिन् र वर्षौंसम्मको सङ्घर्ष उनले याद गरिन्। आन्तरिक पीडाले ग्रस्त भएर उनी बिन्ती गरिन्, “येशू मलाई तपाईंको आवश्यक छ।” तुरुन्तै उनमा आन्तरिक उर्जाले भरिएको उनी महसुस गरिन्। कोठा अत्यन्तै अन्धकार थियो। तर त्यो कोठा उज्यालोले भरिएको जस्तो थियो। स्वर्गका परमेश्वरले उनलाई अङ्कमाल गर्नुभएको अनुभव उनले गरिन्। उनको पूरै शरिर आनन्द, शान्ति र प्रेम भरिपूर भएको उनले महसुस गरिन्। एक छिन पछि उनी मस्त निन्द्रामा परिन्। बिहान उनमा भएको पीडा हराएको जस्तो भएको थियो। उनी केही हदमा फरक भएको महसुस गरिन्।

केही महिनापछि डायनाले अनौठो व्यक्तिलाई भेटिन्। लोरेन फिस चौथो पुस्ताको सेभेन्थ-डे एड्भेन्टिस्ट थियो। उसको बुबा पास्टर थियो र चर्च स्थापन गर्न सक्रिय थिए। लोरेनको कलेजको पहिलो वर्षमा ऊ परमेश्वरबाट टाढा हुन थालेको थियो। रक्सी खान थाल्यो र कलेजमा पढन् छोड्यो। न्यु मेक्सिकोको सान्ता फेको नाच्ने क्लबमा उसले डायनालाई भेट्यो। आफूलाई घरमा लान डायनासँग उसले अनुरोध गऱ्यो। त्यो केटो डायनालाई मन परेको थिएन। उसलाई देखेपछि उनी झर्को मानेकी थिइन्। लोरेनले उनलाई छोड्न चाहेनन्। उनी कहाँ काम गरेको उसले थाहा पायो र बराम्बर भेट्न जान थाल्यो। अर्को केटासँग लाग्न डायनाको चासो थिएन। उनको खराब केटो साथीलाई छोडेकी थिइनन्। लोरेन आफूभन्दा साढे चार वर्ष कान्छो थियो। लोरेन कच्चा र अनुभवहिन केटाकेटीजस्तै थियो। आफू कस्तो बिजोगमा छ भनेर डायनाले उसलाई बताउन चाहेकी थिइनन्। आफू फेरि त्यही बिजोगमा रहन चाहेकी थिइनन्। त्यसकारण उनी लोरेनबाट टाढा भइन्। लोरेन सान्ता फे छोडेर शिकागो नजिक बसोबास गर्न थाल्यो।

एक रात डायनाको केटा साथी हिंसात्मक भयो, उनको कारका टायरहरू काट्न थाल्यो र उनमाथि आक्रमण गर्न थाल्यो। तिनीहरू काम गरेका अखबारको नजिकैको गाडी राख्ने ठाउँमा थियो। त्यस घटनापछि डायनालाई लोरेनले फोन गऱ्यो। उसको स्वर सुनेर उनी खुशी भइन्। “जहिले मन लाग्यो मलाई भेट्न आए पनि हुन्छ,” भनेर डायनाले सुनाइन्। लोरेन शुक्रबार आयो र ऊ डायनाबाट कहिले पनि छुट्टिएन।