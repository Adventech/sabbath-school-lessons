---
title:  "भजनसंग्रहको पुस्तकमा: भाग १"
date:   17/05/2025
---

### यस अध्यायको अध्ययनको लागि निम्न पदहरू पढ्नुहोस्

हिब्रू ९:११-१५; भजनसंग्रह १२२; भजनसंग्रह १५; भजनसंग्रह २४; प्रस्थान ३३:१८-२३; भजनसंग्रह ५; भजनसंग्रह ५१:७-१५।

> <p>याद गर्नुपर्ने पद</p>
> “अनि मैले हेरें, र सियोन डाँड़ामा थुमा खड़ा हुनुभएको मैले देखें। उहाँको साथमा एक लाख चवालीस हजार थिए, जसका निधारमा उहाँको नाउँ र उहाँका पिताको नाउँ लेखिएका थिए” (प्रकाश १४:१)।

प्रकाशको पुस्तकमा भएका विभिन्न चिन्ह वा प्रतिकहरू बुझ्न पुरानो करारका कथाहरूमा खोज्ने हामी सेभेन्थ-डे एड्भेन्टिस्टहरूका चलन छन्। ती वर्णनहरू पुरानो करारभरि छरिएका पाइन्छन्। तर कथाहरू मात्र परमेश्वरले हामीलाई सिकाउन चाहनुभएका सत्यताको सम्पूर्ण स्रोत नभए तापनि प्रतीकद्वारा उहाँले सिकाउनुभएका शिक्षा पुरानो करारमा जताततै छरिएका छन्।

भजनसंग्रहको पुस्तकमा ती चिन्ह वा प्रतिकहरू प्रशस्त मात्रामा पाइन्छ। यो पवित्र कविताहरू सङ्कलन गरिएको पुस्तक हो। यसमा मानिसले अनुभव गरेका धेरै अनुभवहरू काव्यमार्फत वर्णन गरिएको छ। परमेश्वरसँग गरिएका अन्तर्क्रियाहरू समावेश गरिएका छन्। पाप र अधर्मले गर्दा नैराश्य र कष्टका बादलहरूमा झुमिन बाध्य भएकाहरूले व्यक्त गरेका भावना वा मनोवेगहरू मात्र नभएर परमेश्वरका उपस्थितिमा अत्यन्तै भाव विभोर भएर आनन्दित भएर व्यक्त गरेका हार्दिक भावनाहरू र क्षमा र मुक्तिका निम्ति परमेश्वरले दोहोऱ्याउनुभएका प्रतिज्ञाहरूले पनि यस पुस्तक भरिएको छ।

यदि भजनसंग्रहको पुस्तकलाई विस्तृत रूपमा केलाएर पढ्न सकियो भने प्रकाशको पुस्तक सजीव र सक्रिय हुन्छ। विशेष गरेर प्रकाश १४मा उल्लेख गरेका यस संसारको अन्तिम युगमा रहेका सेभेन्थ-डे एड्भेन्टिस्ट चर्चका प्रमुख काम यस अध्यायमा कोरिएको छ। पौराणिक इस्राएललाई परमेश्वरले दिनुभएका काम युगको अन्तमा रहेका परमेश्वरका जनहरूलाई पनि दिएको छ: हामीहरू सारा राष्ट्रहरूका निम्ति ज्योति हुने र मानिसहरूका सृष्टिकर्ताका आज्ञाहरू पालन गर्न र उहाँको पूजा गर्न परमेश्वरका अन्तिम दयाका आह्वान हामीले फैलाउने।

यस भजन पुस्तकमा केही विस्तृत विवरणहरू छन्। युगको अन्तमा हाम्रा भूमिकालाई बुझ्न र सराहना गर्न यस पुस्तकमा नयाँ गरी प्रस्तुत गरिएको हामी पाउन सक्छौं।