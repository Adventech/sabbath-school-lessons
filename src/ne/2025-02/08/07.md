---
title:  थप जानकारी
date:   23/05/2025
---

“दाऊदका भजनहरूले मानव अनुभवका धेरै दायरा समेतिएको छ। दोषी विवेक र आफूलाई अपराधी घोषणा गर्नुको गहिराइदेखि विश्वासको उचाइ र परमेश्वरसँग संवादसम्म गरिने स्थितिमा पुगेको अनुभवहरू तिनीहरूमा उल्लेख गरिएका छन्। पाप लज्जास्पद छ, यो धिक्कारपूर्ण छ, यसले दुःख, कष्ट र सन्ताप ल्याउँछ भनेर दाऊदकै लेखाले घोषणा गर्दछ। तर परमेश्वरका सदाशय र दया यति महान् छन् कि गहिरोभन्दा पनि गहिरो पापमा लागिरहेको मानिसलाई उसको विश्वासले गर्दा उसलाई माथि उचाल्न सक्छ। पश्चात्तापी हृदयले त्यो व्यक्ति सजिनुपर्छ। अनि आफू र अरूहरूलाई पनि परमेश्वरका छोरा र छोरीहरू हुने हक दिएको छ भनेर अरूहरूलाई सुनाउन सक्ने हुन्छ। बाइबलमा उल्लेख गरेका निश्चयताका सबै वचनहरूमा देहायका वचनहरू उल्लेखनीय छन्। यसमा परमेश्वरका दयाको करारमा उहाँका विश्वनीयता र न्याय कसरी समावेश भएका छन् भन्ने अत्यन्तै बलियो गवाही वा प्रमाण प्रस्तुत गरिएको छ। ...

“‘मेरो दास दाऊदसित मैले यो शपथ खाएको छु: ... मेरो हातले त्यसलाई थाम्नेछ, मेरो पाखुराले त्यसलाई अवश्य बलियो बनाउनेछ। ... मेरो विश्वस्त प्रेम त्यससँग हुनेछ, र मेरो नाउँद्वारा त्यसको सीङ ठाडो हुनेछ। म त्यसको शासन समुद्रसम्म बढ़ाउनेछु, र त्यसको दाहिने बाहुलीको शक्ति नदीहरूमाथि पुऱ्याउनेछु। त्यसले मलाई यसो भनी पुकार्नेछ, “तपाईं मेरा पिता हुनुहुन्छ, मेरा परमेश्वर र मेरो उद्धारको चट्टान हुनुहुन्छ।” म त्यसलाई मेरो जेठो पनि तुल्याउनेछु, पृथ्वीका राजाहरूमा सबैभन्दा उच्च। म मेरो करुणा त्यसको निम्ति सदासर्वदा राख्नेछु, र त्यससँगको मेरो करार कहिल्यै विफल हुनेछैन।' भजनसंग्रह ८९:३-२८।”—एलेन जी. ह्वाइट, पाट्रियार्क्स एण्ड प्रोफेटस्, पृ. ७५४, ७५५।

**छलफलको लागि प्रश्नहरू:**

`परमेश्वरले हामीसँग बाँध्नुभएको करारलाई पालन गर्न हामी मानव प्राणी दयनीय अवस्थामा असफल भएका छौं। परमेश्वरका आफ्नै हृदयसँग मिल्ने दाऊदले धेरै गल्ती गरे तापनि उहाँले उनलाई हाम्रा मुक्तिको बारेमा प्रभावकारी सन्देश हामीलाई दिन प्रयोग गर्नुभएको थियो। दाऊदले येशूका बारेमा भविष्यवाणी गरेका थिए। येशूले मात्रै हाम्रा निम्ति परमेश्वरका करार सिद्ध रूपमा पालन गर्नुभएको थियो। उहाँले हाम्रा निम्ति जे गर्नुभयो, हाम्रो निम्ति त्यसमा मात्र किन आशा छ?`

`तपाईं आफैले अनुभव गर्नुभएको अनुभवहरूलाई भजनसंग्रहले पनि सम्बोधन गर्दा तपाईंको निम्ति कस्तो अर्थपूर्ण भएको छ?`

`भजनसंग्रहले मन्दिरको बारेमा बारम्बार किन सम्बोधन गर्छ? पवित्रस्थानप्रति दाऊदको प्रेमबाट हामीले के सिक्न सक्छौं? दाऊदले व्यक्त गरेका भावनाहरूबाट येशूमा हामीले के पाउँछौं भन्ने कुराको कारणले उहाँलाई हामीले के सराहना गर्न सक्छौं? येशू हाम्रो स्वर्गका प्रधान पूजारी हुनुहुन्छ जसले हाम्रा निम्ति बिन्ती गरिरहनुभएको छ (रोमी ८:३४), यसबाट हामी कसरी उत्साहित हुन सक्छौं? हामी मुक्ति पाएकाहरूको लागि पनि स्वर्गमा पहल गर्न किन आवश्यक छ?`

`माथि उल्लेख गरेको एलेन जी. ह्वाइटका कथनअनुसार उहाँले तपाईंलाई लज्जा र दुःखबाट उचालेर परमेश्वरका छोरा र छोरी बनाउनुभएको थियो भन्ने अनुभव के छ?`