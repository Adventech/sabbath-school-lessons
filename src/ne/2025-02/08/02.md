---
title:  हाम्रा प्रधान पुजारी
date:   18/05/2025
---

मोशाले मरुभूमि पवित्रस्थान निर्माण गरेको रेखदेख गरेका थिए। उनले त्यस स्थानमा निर्माण गरिने सरसामान र सजावटहरू आफू खुशीले गर्न पाएका थिएनन्। परमेश्वरले उनलाई ब्लुप्रिन्ट वा नक्सा उपलब्ध गराउनुभएको थियो। उहाँले यो स्पष्ट आदेश दिनुभएको थियो, “पर्वतमा तिमीलाई देखाएको नमूनाबमोजिम तिमीले होश गरी ती बनाउनू” (प्रस्थान २५:४०)। स्वर्गमा भएको पवित्र मन्दिरको नमुनाको प्रतिलिपि गर्न मोशलाई अह्राउनुभएको हिब्रूको पुस्तकमा हामी पाउँछौं।

`पढ्नुहोस्: स्वर्गको पवित्र मन्दिरका प्रधान पूजारी येशू ख्रीष्ट हुनुहुन्छ भनेर उल्लेख गरिएको हिब्रू ९:११-१५ पढ्नुहोस्। उहाँले अहिले पनि हाम्रो निम्ति के गरिरहनुभएको छ सो यस अंशले हामीलाई के सिकाउँछ?`

पृथ्वीमा भएको पवित्र स्थानले येशूका बारेमा अचम्म तरिकाले विस्तृत रूपमा विवरण प्रस्तुत गरेको थियो। पूजारीहरू, भेटीहरू, त्यहाँ भएका सजावट र ढाँचाका विवरणहरूका अर्थले येशूलाई औँल्याएको थियो। सबै थोकहरूले येशूका बारेमा बताएका थिए।

पवित्र स्थानको बारेमा प्रकाशको पुस्तकले पर्याप्त ढङ्गले प्रस्तुत गरेको छ। प्रकाशको पुस्तकको सुरुमै पवित्रस्थानमा राखिएको पानस उल्लेख गरिएको छ। विशेष गरेर अध्याय ४मा करारको सन्दुक उल्लेख गरिएको छ। ती बाहेक प्रकाशका विभिन्न अध्यायहरूमा पवित्र स्थानको बारेमा झलकहरू प्रस्तुत गरिएका छन्। पुरानो करारलाई ठिक रूपमा बुझेन भने यूहन्नाले देखेका दिव्यदर्शन प्रस्तुत गरेर हामीले के सिकेको उनी चाहन्छ सो बुझ्न मुस्किल हुन्छ। इस्राएलीहरूका अनुभवका बारेमा पावलले लेख्दछन्, “यी कुराहरू तिनीहरूलाई चेताउनीको निम्ति भए तापनि ती हाम्रै शिक्षाको निम्ति लेखिएका हुन्, जसमाथि युगको अन्त्य आइसकेको छ” (१ कोरिन्थी १०:११)।

मन्दिरका विस्तृत विवरणको अध्ययनले हामी धेरै सिक्न सक्छौं। ती विवरणमा प्रस्तुत गरिएका महत्त्वपूर्ण सामग्री र विधिहरूलाई भजनसंग्रहका पुस्तकले पनि बुझाउन खोजेको छ: मन्दिरसँग परमेश्वरका जनहरूका सम्बन्ध के थियो सो हामी पढ्न सक्छौं। मन्दिर र त्यसमा गरिने सेवाकार्यहरूसँग दाऊदका सम्बन्धका झलकहरू हामी देख्न सक्छौं। परमेश्वरका जनहरूले मसीहले के गर्नुहुनेछ भनेर हृदयदेखि सोचेको पनि यसमा पढ्न सक्छौं। येशूलाई देखाउने नमुना मात्र यसमा छैन। पवित्रस्थानको बारेमा बुझेर र सिकेर व्यक्तिगत अनुभवबाट नै परमेश्वरको बारेमा बुझ्न सक्छौं। यसबाट हामी प्रत्येकले पाठहरू सिक्न सक्छौं र परमेश्वरसँग हाम्रा सम्बन्ध गाढा पार्न पनि यसले सहयोग गर्दछ।

`भजनसंग्रह १२२ पढ्नुहोस्। अहिले नै यस संसारमा परमेश्वरका वास्तविक घरमा हामी रहन सक्दैनौं। कुनै पनि मन्दिर यो नै परमेश्वरको मन्दिर हो भनेर ठोकुवा गर्नु पनि बेकारको त छ नै। तर त्यसमा के तत्त्वहरू छन् जसले हाम्रा लागि ख्रीष्टले के गर्नुभयो सो बुझेर हामी उत्साहित हुन सक्छौं? त्यहाँका विषयवस्तुहरू शान्ति, सुरक्षा, प्रशंसा र न्यायका बारेमा हेर्नुहोस्।`