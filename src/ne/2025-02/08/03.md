---
title:  सियोन पहाडमा
date:   19/05/2025
---

परमेश्वरका जनहरू सियोन पहाडमा उभिरहेका प्रकाश १४मा हामी पढ्छौं। पौराणिक समयमा सियोन पहाड अहिले भएको पुरानो यरूशलेम सहरको पश्चिम भागमा थियो। यो ठाउँ परमेश्वरका सिंहासन वा उहाँका जनहरूका बीचमा उहाँको उपस्थित हुने स्थान भनेर सोच्दथे। अनि समय बित्दैजाँदा मोरियाहको पहाडमा भएको मन्दिरलाई पनि सियोनको पहाड भनेर नाउँ चल्न थालेको थियो।

अर्को अर्थमा भन्ने हो भने, परमेश्वरका अन्तिम दिनको चर्च वा बाँकी विश्वासीहरू पवित्रस्थानको भाषामा चित्रण गरेको महत्त्व मान्नुपर्छ। प्रायः जसो मुख्य दृश्यहरू प्रकाशको पुस्तकमा पनि चित्रण गरिएका छन्। थुमालाई धन्यवाद छ किनभने परमेश्वरका जनहरू पवित्र पहाडमा छन्।

`पढ्नुहोस्: भजनसंग्रह १५ र २४ पढ्नुहोस्। दाऊदले अत्यन्तै महत्त्वपूर्ण प्रश्न गरेका छन्: पवित्र पर्वतमा को रहन सक्छ? ती भजनहरूसँग प्रकाश १४:१-५ पढ्नुहोस् जहाँ परमेश्वरका जनहरू सियोनको पहाडमा उभिरहेका वर्णन गरिएको छ। ती अध्यायहरूमा के समानान्तर देखिन्छ? त्यस समूहमा कोही मानिस कसरी समावेश हुन सक्छ? पिताको नाउँ तिनीहरूका निधारमा कोरिएको अर्थको महत्त्व के छ? (प्रकाश १४:१)।`

दाऊदले भजनसंग्रहको पुस्तकमा लेखिएका परमेश्वसरका सम्मुखमा पापीहरू उभिन सक्ने योग्यता चानचुने छैन। हामीमध्ये कसले इमान्दारपूर्वक यो भन्न सक्छन् कि हामी सधैँ निर्दोष, धर्मी र सत्यवादी भएर हिँडिरहेका छौं? के हाम्रा हृदयले जहिले पनि सत्य कुरा मात्र गरेका छौं भनेर दाबी गर्न सक्छौं र (भजनसंग्रह १५:२)? हामी कहिले पनि डग्नेछैनौं भनेर कतिले भन्न सक्छन् र? यदि हामीले कहिले पनि पाप गरेका छैनौं भनेर दाबी गर्छौं भने हामीमा सत्य छैन भनेर बाइबलले सिकाउँदछ (१ यूहन्ना १:८)।

जे भए तापनि हामी यो निष्कर्ष निकाल्न सक्छौं कि थुमाले मात्र हामी सियोनको पर्वतमा उभिन सामर्थ्यवान् बनाउन सक्नुहुन्छ। दाऊदको भजनमा थुमा उल्लेख गरिएको छैन तर प्रकाश १४मा त्यो अचानक देखा पर्छ। अहिले परमेश्वरका थुमा सियोन पहाडमा स्थापित हुनुभएको छ जुन पवित्रस्थान हो। हामी पनि उहाँको सम्मुख उभिन सक्ने भएका छौं, किनकि विश्वासद्वारा उहाँका सिद्ध धार्मिकताको वस्त्र हामीलाई ओढाइदिएको छ। हामी सुरो भएर यो दाबी गर्न सक्छौं, “यसकारण भाइ हो, येशूको रगतद्वारा महापवित्र स्थानमा प्रवेश गर्ने साहस हामीलाई हुन्छ। हाम्रा निम्ति एउटा नयाँ र जीवित मार्ग उहाँले खोलिदिनुभयो, जसको कारण पर्दाद्वारा, अर्थात् उहाँको शरीरद्वारा भएर हामी भित्र पस्न सक्छौं” (हिब्रू १०:१९-२०)। उहाँको रगतविना हाम्रो कुनै पनि आशा हुनेथिएन, हुन्छ त?

`पापमाथि विजय पाउने बाइबलका सबै प्रतिज्ञाहरूलाई सोच्नुहोस्। ती प्रतिज्ञाहरूका बाबुजदमा पनि हाम्रा सिद्ध उदाहरण येशूलाई पछ्याउन किन चुकिन्छौं? त्यसले गर्दा हाम्रो बदलीमा हुन उहाँको सिद्ध जीवनको किन आवश्यकता छ?`