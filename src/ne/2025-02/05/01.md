---
title:  "राष्ट्रहरू: भाग २"
date:   26/04/2025
---

### यस अध्यायको अध्ययनको लागि निम्न पदहरू पढ्नुहोस्

उत्पत्ति २:९-१७; दानिएल २:३१-३५; यशैया १७:१२, १३; दानिएल ७:१-३; रोमी ३:१०-१९; प्रकाश १२:१५, १६; प्रकाश १०:१-११।

> <p>याद गर्नुपर्ने पद</p>
> “शान्त होओ, र म परमेश्वर हुँ भनी जान। जाति-जाति वा राष्ट्रहरूका बीचमा म उचालिनेछु, पृथ्वीमा म उचालिनेछु” (भजनसंग्रह ४६:१०)।

परमेश्वरले नै मानिस पतन भएको चाहनुभएको थियो भनेर शताब्दीयौँदेखि कतिपय दार्शनिक वा विद्वानहरूले वादविवाद गरिरहेका छन्। मानिस पापमा नै खस्कियोस् र मरोस् भन्ने उहाँको नियत हो ताकि ख्रीष्ट क्रूसमा टाँगिनुभएको होस्। नत्रभने मानव प्राणीप्रति उहाँको प्रेमको गहिऱ्याइलाई शक्तिशाली रूपमा चित्रण गर्न क्रूसमा मारिनुभन्दा अरू के उपाय थियो र? संक्षेप्तमा भन्ने हो भने मानव प्राणी पतन भएको परमेश्वरलाई नै आवश्यक भएको भन्ने सोचाइमा ती मानव बुज्रुकहरू परेका छन्।

तर त्यो मनस्थिति भयानक र दयनीय छ। शैतान र मानव प्राणी पतन होस् भन्ने परमेश्वरको नियत कहिले पनि भएको थिएन। शैतानको विद्रोहपछि मानव प्राणीको विद्रोहले ल्याएको नतिजाले यस संसारमा भयानक विजोग ल्याएको थियो। यदि हाम्रा पहिला पूर्खा पतित नभएको भए हाम्रो आनन्द भरिपूर नै रहनेथियो।

मानव पतनले ल्याएका समस्याहरू र परमेश्वरको प्रभुत्वलाई अस्वीकार गरेर मानव सरकार गठन गरेर ल्याएका अमानवीय परिस्थितिहरूलाई यस अध्यायमा हामी नियाल्नेछौं। ती सत्यहरू दानिएलको पुस्तकमा प्रभावकारी ढङ्गले प्रकट गरिएका छन्। जब मानिसहरू उहाँको प्रभुत्वलाई त्यागेर मानव राजाहरूलाई रोज्दा तिनीहरूलाई के हुनेछन् भनेर उहाँले दिनुभएको चेतावनी सत्य साबित भएको हामीले हेर्नेछौं। जब सांसारिक राजा वा शासकहरू आफै पापी र पतित थिए र छन्, तब पापी र पतित मानिसहरूमाथि प्रभुत्व जमाउँदा कहिले पनि असल नतिजा न पहिला थियो न त अहिले नै छ।