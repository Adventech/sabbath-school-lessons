---
title:  फेरि भविष्यवाणी गर
date:   01/05/2025
---

अमेरिकामा रेमनेन्ट वा बाँकी सन्तान चर्चको उदय भएको थियो। त्यही ठाउँमा सत्रौँ र अठारौँ शताब्दीमा बेलायतबाट धार्मिक स्वतन्त्रता हुने देशमा विश्वासीहरू भागेका थिए। कतिपय देशहरूमा धार्मिक असहिष्णुता थियो। ती देशहरूमा यो बाँकी सन्तानको अभियानको उदय नयाँ देश अमेरिकामा भन्दा द्रुत गति वा प्रभावकारी हुनेथिएन होला।

`पढ्नुहोस्: येशूको आगमनको घोषणा गर्ने अभियान बोकेको चर्चको जन्मको बारेमा प्रकाश १०:१-११मा वर्णन गरिएको छ। हामीले अध्ययन गरेका केही तत्त्वहरू हेर्नुहोस्, जस्तै राष्ट्रहरू, भूमि र समुद्र। तिनीहरूलाई होशियारपूर्वक प्रयोग गर्ने सिलसिलामा हामी तिनीहरूमा हराउनुहुन्न, तर त्यस विवरणमा के लुकिएका अर्थहरू तपाईंले पाउनुभएको छ?`

ठूलो स्वरले स्वर्गदूत कराउँछन्। तिनी प्रकाश १४का तीन स्वर्गदूतहरू र प्रकाश १८का स्वर्गदूतजस्तै कराएका थिए। यो इतिहासको अत्यावश्यक क्षण थियो। सारा मानिसहरू, राष्ट्रहरू, भाषाहरू र राजाहरूका निम्ति (प्रकाश १०:११) बाँकी सन्तानको चर्च वा रेमनेन्ट चर्चको कामको स्थापना भएको थियो।

स्वर्गदूतको हातमा तिनले सानो पुस्तक लिएका हुन्छ। हुन सक्छ यो दानिएलको पुस्तक हो (दानिएल १२:४)। यो पुस्तक धेरै पुस्ताहरूपछि पहिले खोलिएको थियो। त्यस स्वर्गदूतको एउटा खुट्टा समुद्रमा थियो र अर्को खुट्टा पृथ्वीमा थियो। हुन सक्छ यसले सारा विश्वमा फैलिनुपर्ने सन्देश जनाउँछ। पुरानो संसार र नयाँ संसार अमेरिकामा त्यो पुस्तकको सन्देश फैलिन आवश्यक छ। अथवा त्यसले यही कुरा जनाउन सक्छ कि सारा राष्ट्रहरूमा त्यो सन्देश फैलिन आवश्यक थियो, जुन राष्ट्रहरू भूमि र जुन राष्ट्रहरू अन्यजातिहरूको समुद्रमा रहने गर्दछन्, तिनीहरू सबैको निम्ति थियो।

यस संसारमा युगको अन्तमा परमेश्वरको महिमा वा तेजले चम्किनेछ। प्रकाश १४को अन्तिम सन्देश प्रत्येक मानिसमा फैलिनेछ। इस्राएल देशको स्थापनामा परमेश्वरको लक्ष्य थियो कि सारा राष्ट्रहरूले उहाँलाई चिनून्। सेभेन्थ-डे एड्भेन्टिस्ट चर्चलाई पनि सारा संसारमा सुसमाचार सुनाउन आदेश दिइएको छ भनेर सेभेन्थ-डे एड्भेन्टिस्ट भनेर दाबी गर्नेले आत्मसात् गर्नैपर्छ। येशूको अपेक्षा यो छ, “सारा राष्ट्रहरूमा गवाहीको निम्ति सुसमाचार फैलिनेछ अनि संसारको अन्त्य हुनेछ” (मत्ती २४:१४)।

मानव इतिहासलाई महान् निष्कर्षमा पुऱ्याउन परमेश्वरले धकेलिरहनुभएको छ। मानव साम्राज्य, शक्ति, अधिकारलाई अन्त्य गराएर येशू ख्रीष्टलाई स्थायी रूपमा यस संसारको शासक बनाइनेछ। यसबारे दानिएल २:३४, ३५, ४४, ४५मा खुलासा गरिएको छ। यस संसारका सबै सांसारिक शासकहरू सदाको निम्ति निर्मूल हुनेछन् भनेर बाइबलले सिद्ध र स्पष्ट रूपमा बताउँछ। तिनीहरूका अस्तित्व र तिनीहरूका दुष्ट चालबाजीहरू सदाको निम्ति अलप हुनेछन् र त्यसको ठाउँमा अनन्तको राज्य स्थापना हुनेछ जहाँ पाप, दुःख, बिमार, खराब वा दुष्टता र मृत्युले फेरि शिर उचाल्न पाउनेछैन।

`दानिएल २ र ७मा वर्णन गरिएका सांसारिक साम्राज्यहरूको उदय र पतनको बारेमा भविष्यवाणीहरू कति ठिक थिए सो सोच्नुहोस्। हजारौँ वर्षअघि लेखिएको दानिएलको भविष्यवाणी अचम्म रूपमा पूरा भएको सन्दर्भमा परमेश्वरको आउने राज्यको प्रतिज्ञा पनि पूरा हुनेछ भनेर हामी कसरी विश्वस्त हुन सक्छौं?`