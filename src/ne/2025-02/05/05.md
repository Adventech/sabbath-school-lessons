---
title:  जमिन र समुद्रको बिचमा
date:   30/04/2025
---

बाइबलमा दिएका जमिन र समुद्रको चित्रण विशेष गरेर भविष्यवाणीमा धेरै शिक्षाप्रद हुन सक्छ। बाइबलको भविष्यवाणीमा दिएको जमिन र समुद्र एक आपसको विपरित चित्रण हो।

“पृथ्वी र समुद्र एक आपसमा विपरित छन्। पृथ्वीको चित्रणले पृथ्वीमा भएको व्यवस्थित राज्य शासनलाई र इस्राएल देशलाई पनि जनाउँछ। समुद्र भन्दा अन्यजातिहरूका राष्ट्रहरू हुन्। जसरी समुद्रले दुःख दिन्छ त्यसरी नै ती अन्यजातिका राष्ट्रहरूले दुःख दिन्छन्।”—बियाट्रिस एस. नील, “सिल सेन्ट्स एण्ड द ट्रिब्युलेशन,” सिम्पोसियम अन रेभलेशनमा, बुक १, फ्रान्क बी. होलब्रुकद्वारा सम्पादित (सिलभर स्प्रिङ्ग, मेरिल्याण्ड: बिब्लिकल रिसर्चा इन्स्टिच्युट, जनरल कन्फरेन्स अभ सेभेन्थ-डे एड्भेन्टिस्टस्, १९९२), पृ. २६०।

यस सोचमा जमिनको अर्थ स्थायीत्व हो जुन परमेश्वरको राज्य शासनले स्थापना गरिएको हुन्छ, र समुद्र भन्दा मानव अभिमानले स्थापना गरेका अस्थायी उथलपुथल हुने राष्ट्रहरू हुन्।

`पढ्नुहोस्: माथि व्यक्त गरिएको पृष्ठभूमिलाई ध्यानमा राखेर प्रकाश १२:१५, १६ र प्रकाश १३:१, ११ पढ्नुहोस्। पानी र पृथ्वीका विपरित क्रियाकलापहरू हेर्नुहोस्। तिनीहरूलाई कसरी प्रयोग गरिएको छ र भविष्यवाणी बुझ्न त्यसले हामीलाई कसरी सिकाउँछ?`

अजिङ्गर वा शैतानले स्त्री वा चर्चलाई यातना दिन पानीलाई उपयोग गर्छ। पानी भनेको सांसारिक सरकार हो भनेर भविप्यवाणीले प्रायः जसो बताएको हामीले हेर्यौं। तिनीहरूको बिचमा अराजकता र गडबड भइरहेको हामीलाई थाहा छ। चर्चको धेरै जसो इतिहासमा शैतानले भिडहरूका अगुवाहरूसँग मिलेर परमेश्वरका जनहरूलाई सताएको हामीले बुझ्दछौं।

सेभेन्थ-डे एड्भेन्टिस्टहरूले प्रकाश १२:१६लाई यसरी बुझेका छन् कि सताइएका विश्वासीहरू नयाँ संसार वा अमेरिकामा प्रवास गर्न जाने भनेर सम्बोधन गरिएको छ। यदि जमिन र समुद्रको बारेमा हाम्रो बुझाइ ठिक छ भने अमेरिका गणराज्यको स्थापनाको बारेमा हामीलाई के भन्छ?

पृथ्वी वा जमिन भन्दा परमेश्वरका जनहरूको निम्ति अलग गरिएको प्रतिज्ञा गरिएको देश भनेर के हामी बुझ्न सक्छौं कि? जमिनबाट निस्केको पशु पहिला थुमाजस्तै थियो भन्नुको अर्थ नयाँ स्थापना भएको अमेरिकी देशलाई औँल्याइएको होइन र? यस देशका संस्थापकहरूले अमेरिकालाई नयाँ इस्राएल भएको चाहे तापनि त्यो कहिले पनि भएको थिएन। तर धेरै समयसम्म यो देश संसारमा धर्मको निम्ति सताइएका र दबाइएकाहरूलाई शरण दिने धर्म स्वतन्त्रताको देश भएको थियो।

दुर्भाग्यवस, यस थुमाजस्तो पशुले एक दिन अजिङ्गरले जस्तो बोल्नेछ (प्रकाश १३:११) भनेर भविष्यवाणी गरिएको छ। धार्मिक स्वतन्त्रताको चिराख बोक्ने धर्मको नाउँमा सताइएकाहरूलाई शरण दिने अमेरिका धर्मकै नाउँमा सताउने देश हुनेछ भनेर भविष्यवाणीले बताउँछ। अमेरिका होस् वा जुनसुकै देश होस्, जब परमेश्वरलाई शासन गर्न दिनुको सट्टा पापी मानिसहरूलाई शासन गर्न दिइन्छ तब धर्मको नाउँमा सतावत दिइनेछ भनेर बाइबलले बताउँछ।