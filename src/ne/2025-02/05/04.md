---
title:  दानिएल ७
date:   29/04/2025
---

दानिएल २को सपना बेबिलोनको राजालाई प्रस्तुत गरिएको थियो। त्यसको विपरित दानिएल ७को दिव्यदर्शन हिब्रू अगमवक्तालाई प्रस्तुत गरिएको थियो। त्यो अगमवक्ता परमेश्वरको करारमा रहेको जनहरूका सदस्य थिए।

जुन विषयवस्तु नबूकदनेसरलाई देखाएको थियो त्यही दानिएललाई पनि दिव्यदर्शनमा देखाइएको थियो। तर त्यो विषयवस्तु भिन्नै दृष्टिकोणले देखाइएको थियो। उनले मूर्ती त देखेन तर जब बतासले समुद्रलाई हल्लाइरहेको थियो तब राष्ट्रहरू उदय भएको उनले देखेका थिए। ती राष्ट्रहरू निरन्तर रूपमा कलहमा परिरहेका थिए। तिनीहरूको बिचमा एकमाथि अर्को प्रभुत्त्व जमाउन चलखेल भएको थियो। भजनसंग्रह ६५:५-८; यशैया १७:१२, १३ र यर्मिया ४६:७, ८ जस्तो पदहरूले बाढी र छालहरू भनेको राष्ट्रहरूको बिचमा कलह भएको चित्रण गर्दछन्।

त्यसको विपरित प्रतिज्ञा गरिएको देशको अस्तित्व कायमै थियो। कमसेकम केही समयको निम्ति शान्ति र सुरक्षा थियो। अन्यजातिहरूको समुद्रमा इस्राएल शान्त थियो। त्यो राष्ट्र परमेश्वरको राज्यको ठोस जगमा बसालिएको थियो। तर त्यसका वरिपरि रहेका राष्ट्रहरूबाट कसैले त्यसलाई नियन्त्रण गर्न सकेको थिएन।

`पढ्नुहोस्: देहायका पदहरूमा धेरै चालहरू छन्। त्यहाँ कोरिएको चित्रणबाट हामीले के पाठहरू सिक्न सक्छौं? समुद्रबाट पशु निस्केको रे, त्यसको अर्थ के हो? दानिएल ७:१-३ पढ्नुहोस्।`

समुद्रको किनाराबाट दानिएलले अन्यजातिहरूको गडबड वा अराजकता हेरिरहेको हुन्छ, र अचानक उनको क्षेत्रमा पशुहरू आउन थाल्छन्! अन्यजातिहरूका समस्याहरू उनका जनहरूको समस्या हुन थालेको थियो। तिनीहरू अन्य जातिहरू जस्तै रहन थाले। त्यसको फलस्वरूप तिनीहरू अन्यजातिहरूको प्रभुत्वमा रहनेथिए। बेबिलोनको आधिपत्यपछि परमेश्वरका जनहरूले पूरै वा लामो समयसम्म स्वतन्त्रताको अनुभव गर्न नसक्ने भएका थिए।

परमेश्वरका जनहरूले गुमाएको स्वायत्तता युगको अन्तसम्म रहनेछ, जब येशूले आफ्नो राज्यको दाबी गरेर यस पृथ्वीमा उहाँको राज्य स्थापना गर्नुहुनेछ। नयाँ करारमा परमेश्वरका जनहरू रोमन राज्यबाट यातना निरन्तर रूपमा खप्नुपरेको थियो। अब मूर्तीपूजा रोमको उत्तराधिकारी भएर सानो सिङ्गको आधिपत्यमा पनि परमेश्वरका जनहरूले यातना सहनुपरेको थियो।

इतिहासमा हेर्दा केही राष्ट्रहरू अरू राष्ट्रहरूभन्दा असल थिए र कुनै एकभन्दा अर्को युगमा शान्ति थियो। तर प्रायः जसो सबै राष्ट्र, मानिस र साम्राज्यहरू झन्-झन् वियोगमा परेका थिए र एकपछि अर्कोको दमनमा परेका थिए र परि नै रहेका छन्। तर देश र जनताको भलाइकै निम्ति गरेको भनेर दाबी गर्ने शासकहरूले त्यो नीति अपनाएका थिए। त्यो त परमेश्वरले आफ्ना जनहरूलाई चाहनुभएको शासनभन्दा विपरित थियो। तिनीहरूले परमेश्वरलाई चुनेका भए त्यो स्थिति तिनीहरूमा आउनेथिएन।

`हाम्रो वर्तमान संसारको कहालीलाग्दो परिस्थितिलाई रोमी ३:१०-१९ले कसरी व्याख्या गरेको छ? त्यस परिवेशमा हाम्रो जीवनमा सुसमाचारको अपरिहार्यता किन छ भनेर १९ पदले विशेष रूपमा कसरी बताउँछ?`