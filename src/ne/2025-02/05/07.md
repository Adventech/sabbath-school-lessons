---
title:  थप जानकारी
date:   02/05/2025
---

एलेन जी. ह्वाइटद्वारा लिखित पाट्रियार्क एण्ड प्रोफेटसको पृ. ११७-१२४को “द टावर अभ बेबेल” भन्ने अध्याय पढ्नुहोस्।

“‘मैले नयाँ आकाश र नयाँ पृथ्वीलाई देखें। पहिलो आकाश र पहिलो पृथ्वी अलप भएका थिए।' प्रकाश २१:१। जुन आगोले दुष्टहरूलाई भष्म पारेको थियो, त्यसले पृथ्वीलाई शुद्ध बनाउँछ। श्रापको प्रत्येक दाग निर्मूल भएको थियो। पापको ज्यादतीले गर्दा हुने डरलाग्डो नतिजाको कारणले भष्म भएको यस पृथ्वीमा सधैँ जलिरहने नरक हुनेछैन।

“एउटा याद गर्ने दाग त रहिरहन्छ: हाम्रो मुक्तिदाताले उहाँको क्रूसको दाग अनन्तसम्म बोकिरहनुहुनेछ। उहाँको घाइटे शिरमा भएको चोट, उहाँको कोखमा हानेको भालाको दाग, उहाँका हात र पाउहरूमा ठोकिएका किलाका दाग मात्र पापको क्रूर कामले गर्दा ल्याएको चिन्ह देखिरहनेछ। अगमवक्ता हबकूकले हबकूक ३:४मा यसरी व्यक्त गर्दछन्, “उहाँको गौरव सूर्योदयझैँ थियो, उहाँको हातबाट किरणहरू चम्किनिस्के, जहाँ उहाँको शक्ति लुकेको थियो।” मानिसहरूलाई परमेश्वरसँग मिलाप गराउने रक्ताम्य हातबाट मुक्तिदाताको महिमा बगिरहेको थियो। त्यसमा उद्धार गर्ने शक्तिशाली शक्ति लुकिएको थियो। मानव मुक्तिको निम्ति उहाँ बलि हुनुभएकोले परमेश्वरको दयालाई तिरस्कार गरेर दुष्ट जीवन बिताउन रमाउनेहरूलाई उहाँले न्यायको कार्यन्वयन ठोस रूपमा गर्नुहुनेछ। उहाँ विनम्र हुनुभएको चिन्हचाहिँ उहाँको सबभन्दा महा सम्मान हो। अनन्त युगसम्म उहाँमा भएको कलवरीका चोटहरूले उहाँको शक्ति र प्रशंसाको घोषणा गरि नै रहनेछन्।”—एलेन जी. ह्वाइट, द ग्रेट कन्त्रोभर्सी, पृ. ६७४।

**छलफलको लागि प्रश्नहरू:**

`अन्तमा आएर सांसारिक उपलब्धीहरू जतिसुकै महान् र ठूलो भए तापनि जतिसुकै प्रेरणादायी र महिमित वा गौरवमय भए तापनि, ती सबै खरानी र माटो हुनेछन्, र अन्तमा सदाको निम्ति विलय हुनेछन्। हामी जतिसुकै प्रतिष्ठित र सांसारिक थोकहरूमा सम्पन्न भए तापनि वा हाम्रा उपलब्धीहरू जतिसुकै महान् भए तापनि र अहिले नै उपलब्धीहरू हासिल गरिरहेको भए तापनि, ती सबै नाश हुनेछन्। यस दृष्टिकोणलाई दिमागमा सधैँ राखिरहनु किन महत्त्वपूर्ण छ? यसले हाम्रो कुन प्राथमिकतामा आँखा गाडिराख्नुपर्छ भनेर सिकाउँदछ?`

`प्रकाश १३:१-१० राम्रोसँग नियालेर पढ्नुहोस्। यहाँ उल्लेख गरिएको पशुले बाबेलको दिमागलाई कसरी प्रतिबिम्बित गरेको छ? यहाँ सारा मानव राष्ट्रहरूको निचोड लेखिएको छ। बेबिलोन र सानो सिङ्गको शक्तिको बारेमा विवेचना गरिएको छ। सारा युगमा प्रत्येक साम्राज्यका के चरित्रहरू प्रकट गरिएका छन्? अहिले कै संसारमा पनि बेबिलोन र रोमको मूल्य मान्यताहरूलाई प्रतिबिम्बित गरिरहेको छ?`

`हामी एड्भेन्टिस्टहरूले परमेश्वरको पछि लाग्ने र आफू रहेका देशका कानुनहरूप्रति आज्ञाकारी हुने कुराको बिचमा कसरी सन्तुलन राख्नुपर्छ? तर जब एकप्रति आज्ञाकारी भयो भने अर्कोप्रति अनाज्ञाकारी भयो भने के हुन्छ?`