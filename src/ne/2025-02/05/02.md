---
title:  सबभन्दा पहिलो आज्ञा वा निर्देशन
date:   27/04/2025
---

परमेश्वरका पहिला जनहरूका निम्ति अदनको बगैँचा पहिला कक्षा कोठा थियो। त्यहाँ परमेश्वरका सृष्टिसँग तिनीहरूको अन्तर्क्रिया हुन्थ्यो र सृष्टिकर्ताको बारेमा तिनीहरूका सन्तानलाई निरन्तर रूपमा शिक्षा दीक्षा दिइरहने प्रावधान थियो। एलेन जी. ह्वाइटले यसरी औँल्याउँछन्, “पिताको जस्तै हुने परमेश्वरको स्याहारमा पवित्र दम्पत्ति केवल बालबालिकाहरू मात्र थिएनन् तर सर्वज्ञानी सृष्टिकर्ताबाट शिक्षा दीक्षा लिइरहने विद्यार्थीहरू पनि थिए।... देखिने जगत् ब्रह्माण्ड र नक्षेत्रका रहस्यहरू र उहाँका अचम्म कामहरूको बारेमा सिद्ध ज्ञानहरू (अय्यूब ३७:१६) तिनीहरूले हासिल गरिरहेका थिए। तिनीहरूको सामु रहेको कहिल्यै नसकिने शिक्षाहरूको स्रोत थियो र त्यसबाट आनन्दित भएर सिक्दथे।”—पाट्रियार्क्स एण्ड प्रोफेटस, पृ. ५०, ५१।

`पढ्नुहोस्: उत्पत्ति २:९-१७ पढ्नुहोस्। मानव प्राणीको निम्ति परमेश्वरको पहिलो निषेध गर्ने आज्ञा के थियो, र यो कित अति महत्त्वपूर्ण थियो?`

पहिला प्रयोग गरिएको क्रियापद “आज्ञा”-को जरा टस्वेह (tswh) हो। असल र खराब दिने ज्ञानको रूखको फल नखानू भन्ने पहिलो आज्ञा मानव प्राणीलाई दिएको उत्पत्ति २:१६, १७मा पाइन्छ। कुनै ज्ञान किन निषेधित हुन्छ? के ज्ञान पाउन सधैँ उपयोगी हुँदैन र?

तर बाइबलको अनुसार हुँदैन: परमेश्वरले उहाँका जनहरूलाई राम्रोसँग शिक्षा दीक्षा लामो समयसम्म दिन चाहनुभएको थियो। तर उहाँले त्यस्तै ज्ञानबाट तिनीहरूलाई बचाउन चाहनुभयो जसले रहिरहने कष्टमा डोऱ्याउनेथियो। त्यही चाहनालाई कुण्ठित गर्दा पछि जब मानिसहरू उहाँले भन्दा आफूहरूले नै आफूहरूमाथि शासन गर्ने निर्णय गर्दा तिनीहरूले पाएका र पाइरहेका दुःख खुलासा भएको थियो र भइरहेको छ।

हजारौँ वर्षपछि इस्राएलीहरूले राजा मागे। त्यसको नतिजा के हुनेथियो भन्ने रूपरेखा तिनीहरूलाई परमेश्वरले दिनुभएको थियो। उहाँले सिधै शासन नगरोस् भन्ने निर्णयचाहिँ युगको अन्तसम्म हुनेछ भनेर पनि उहाँले तिनीहरूलाई बताउनुभएको थियो।

जब इस्राएलका राजाहरू दुष्ट्याइँ गर्न प्रगति गरे तब परमेश्वरले करार बाँध्नुभएका जनहरू सांसारिक जालमा पर्न थालेका थिए। तिनीहरूको करारको जीवनबाट हटेर मानवीय सरकारको माग गरेका थिए सो तिनीहरूले पाएका थिए।

यस पृष्ठभूमि थाहा पाएर दानिएलको पुस्तक अध्ययन गऱ्यौं भने धेरै आत्मज्ञान हामी पाउनेछौं। दानिएलको पुस्तकमा विभिन्न साम्राज्यहरूको चित्रण गरिएको छ। ती साम्राज्यहरूलाई “राष्ट्रहरू” भनेर कहलाएका छन्। ती राष्ट्रहरूलाई अन्यजातिहरूले शासन गरेका थिए। इस्राएलका असफलताहरूलाई पनि दानिएलको पुस्तकले चित्रण गरेको छ। तिनीहरूले उहाँको मिटस्वट (mitswot) वा आज्ञाहरूलाई मान्न अस्वीकार गर्दा तिनीहरूले भोग्नुपरेका विध्वंसहरू पनि हामीलाई देखाएको छ। अदनको बगैँचामा पाएको पहिलो स्वतन्त्रतालाई बेवास्ता गर्दा तिनीहरू शताब्दीयौँसम्म मानव प्रभुत्वमा रहेका थिए र रहि नै रहेका छन्। इस्राएलको इतिहास नै संसारका राज्यहरू र परमेश्वरको राज्यमा भएको ठूलो भिन्नताको बारेमा सिक्न चाहने हृदयको निम्ति कक्षा कोठा नै भएको थियो।

`कतिपय ज्ञानहरू हामीमा नभएको भए कति असल हुनेथियो सो सोच्नुहोस्। यही कुराले अदनको बगैँचामा निषेधित गरिएको ज्ञानको बारेमा बुझ्नमा कसरी सहायता गर्दछ?`