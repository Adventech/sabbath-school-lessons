---
title:  साँढे वा राँगा र बोकाहरूका रगत
date:   05/05/2025
---

कतिपय मानिसहरूले पशुबलि प्रथा निष्ठुर, निर्दयी, खस्रो र अनुचित छ भनेर दाबी गर्दछन्। वास्तविक रूपमा पशुबलिको अवधारणा त्यही हो। येशूको मृत्यु निर्दयी, निष्ठुर, कठोर, अन्याय थियो—दोषीको निम्ति निर्दोषको मृत्यु। पापको समस्या समाधान गर्न त्यही कदम चालिएको थियो। येशूको मृत्यु नै कठोर, निर्दयी र अन्याय थियो भनेर औँल्याइएको थियो।

`पढ्नुहोस्: हिब्रू १०:१-१० पढ्नुहोस्। पुरानो करारका परमेश्वरका मानिसहरूले गरेका पशुबलिहरूले हामीलाई के सिकाउँछन्? यदि पशुबलिले पापीहरूको पाप मेटिँदैन भने पशुबलिको औचित्य के छ र?`

थुमा र अरू पशुहरूको बलिले परमेश्वरको थुमाको प्रायश्चित्तको बलिलाई औँल्याएको हुनाले ती पशुबलिहरू केवल प्रतिक मात्र थिए। जब तिनीहरूले पशु बलि दिन्थे तब आउने मसीहको ठोस मृत्युलाई औँल्याइएको भक्त जनहरूले विश्वास गर्नुपर्थ्यो। त्यस प्रतिकलाई वास्तविक घटनाद्वारा पूरा गरेको थियो। पशुबलि केवल आउनेवाला बलिको छायाँ मात्रै थियो। प्रत्येक पल्ट पौराणिक इस्राएलले पशुबलि दिन्थ्यो, त्यो क्रूसमा येशू मर्नुहुने भविष्यवाणी हो भनेर ठोस रूपमा देखाइएको थियो।

पशुबलिसँग सम्बधित विधिहरू यात्रामा जान टिकट किनेको जस्तो हो। तपाईंले बस वा हवाइ जहाजको टिकट किनुभयो भन्दैमा तपाईं तुरुन्तै यात्रा गर्नुहुन्न। तर तपाईंले पाएको टिकट नै तपाईं यात्रा गर्ने ठाउँको निम्ति प्रतिज्ञा हो। तपाईं त्यस टिकटमाथि बसिरहन सक्नुहुन्छ, तर तपाईंले त्यस टिकटअनुसार यात्रा गर्नुभएन भने त्यो टिकटको केही काम हुँदैन। जब तपाईं त्यस टिकटको आधारमा बसमा वा हवाइ जहाजमा यात्रा सुरु गरिसक्नुहुन्छ तब त्यस टिकटको आवश्यकता हुँदैन।

पशुबलि प्रथा पनि त्यही हो। त्यसको भूमिका महत्त्वपूर्ण त छ, तर जब वास्तविक बलि भयो भने त्यस प्रथाको औचित्य समाप्त हुन्छ। यसको वास्तविकता त्यस बेला प्रकट भएको थियो जब येशूको मृत्युमा पवित्र स्थान र महा पवित्र स्थानको पर्दा च्यातिएको थियो। त्यो पर्दा माथिबाट तलसम्मै च्यातिएको थियो (मर्कूस १५:३८)। मन्दिरमा वा जुनसुकै बेदीमा गर्ने पशुबलिले येशूको मृत्युलाई औँल्याइएको थियो। जब येशू क्रूसमा मर्नुभएर मृत्युबाट विजयी हुनुभयो तब पशुबलिको प्रतिकको आवश्यकता भएन।

`पापको बारेमा सोच्नुहोस्। केवल देहधारी हुनुभएको वचनको (यूहन्ना १:१-३, १४) मृत्युले मात्र मानिस पापबाट मुक्ति पाउनेथियो। पापप्रति हाम्रो सोच र मनोवृत्ति कस्तो हुनुपर्छ भनेर त्यसले कसरी देखाउँछ?`