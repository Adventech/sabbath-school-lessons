---
title:  थप जानकारी
date:   09/05/2025
---

हामीलाई मुक्ति दिलाउन केवल येशू मात्र योग्य हुनुहुन्छ भनेर बाइबलले जिकिर गर्छ। उहाँको मात्र जीवन पापरहित मानव जीवन थियो। उहाँको जीवनको उदारणले मात्र पिताको महिमालाई सन्तुष्ट पारेको थियो। उहाँ खोतरहित परमेश्वरको थुमा हुनुहुन्छ। अहिले उहाँ हाम्रो अनन्त जीवनको जमानत भएर मानव जातिको शिर हुनुभएको छ। फेरि त्यसै बखत उहाँले हाम्रो पापको दोष आफूले नै लिनुभयो। दुष्टताप्रति परमेश्वरले गर्नुहुने न्याय उहाँले नै खप्नुभएको थियो। जब परमेश्वरको सिंहासन वरिपरि स्वर्गका जीवहरू घेरेमा थिए, यूहन्ना भावुक भएर रोएका थिए। तब “धर्म-गुरुहरूमध्ये एक जनाले मलाई भने, ‘नरोऊ! हेर, यहूदाका कुलको सिंह, दाऊदको मूल यो मुट्ठो र यी सात वटा मोहोरहरू खोल्न विजयी हुनुभएको छ'” (प्रकाश ५:५)।

पाप कस्तो खराब छ सो सोच्नुहोस्। मानिस जाति कतिको गिरेको रहेछ कि येशूको मृत्यु मात्र पापको समस्या समाधान हुन्छ। हामीलाई मुक्ति दिने अरू कुनै उपाय भए उहाँले त्यो उपाय चाल्नुहुन्थ्यो, यदि ईश्वरीय शासन प्रणालीका नीतिहरूलाई नपन्छाईकन उहाँले हामीलाई मुक्ति दिन सक्नुहुन्थ्यो।

“परमेश्वरको दश आज्ञाको उल्लङ्घन गर्दा पापीको ज्यानको माग गरिएको थियो। सारा जगत् ब्रह्माण्डमा केवल मानिसको निम्ति एक जनाले मात्र मुक्तिको कदम चाल्न सक्नुहुन्थ्यो। दश आज्ञा परमेश्वरजस्तै पवित्र भएकोले उहाँको बराबरीले मात्र पापको प्रायश्चित्त गर्न सक्नुहुन्थ्यो। व्यवस्थाको श्रापबाट केवल येशूले मात्र पतित मानिसलाई उद्धार गरेर उसलाई स्वर्गको तालमेलमा राख्न सकिन्थ्यो। पापको दोष र लज्जालाई येशूले बोक्न तयार हुनुभएको थियो, तर पवित्र परमेश्वरको सामु पाप यति घृणास्पद र वाक्कलाग्दो थियो कि पिता र पुत्रको सम्बन्ध विच्छेद हुनु आवश्यक थियो। मानिसको दयनीय अवस्थाको तल्लोभन्दा तल्लो स्तरमा आफूलाई झार्नुभएको थियो ताकि भ्रष्ट मानव जातिलाई उहाँले उद्धार गर्न सकून्।”—एलेन जी. ह्वाइट, पाट्रियार्क एण्ड प्रोफेटस्, पृ. ६३।

**छलफलको लागि प्रश्नहरू:**

`यूहन्नाले पाठो सिंहासनको बैठकमा मारिएको जस्तो भएर पसेको देखे। प्रकाश १३:८ले पृथ्वीका जग हालेदेखि मारिनुभएको थुमा भनेर हामीलाई बताउँछ। हामीलाई आवश्यक हुनुभन्दा अघि नै मुक्तिको योजना बनाइएको रहेछ भनेर थाहा पाएपछि परमेश्वरको बारेमा हामी के सिक्न सक्छौं?`

`हामी चिसो र कसैले वास्ता नगरेको संसारमा एक्लै छौं भनेर धेरै नास्तिकहरूले विश्वास गर्छन्। त्यसको विपरित परमेश्वले हाम्रो वास्ता मात्र गर्नुहुन्न तर हाम्रो निम्ति तल झरेर मर्नुभयो भनेर बाइबलले हामीलाई बताउँछ। यस परिवेशमा यस संसारप्रति हाम्रो दृष्टिकोण कस्तो हुनुपर्छ र हाम्रो ठाउँ के छ भनेर हामीले किन सोच्नुपर्दछ? अर्थात् हाम्रो दैनिक जीवनको कारोबारमा क्रूसको वास्तविकतालाई हामीले कसरी प्रभाव पार्नुपर्छ?`

`किन येशूको जीवन, मृत्यु र पुनरुत्थानले मात्रै मानव जातिले मुक्ति पाउँछ? फेरि पापको मोल कस्तो रहेछ भनेर त्यसले हामीलाई सिकाउँछ?`