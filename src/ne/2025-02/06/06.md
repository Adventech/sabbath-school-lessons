---
title:  तपाईंले नै सबै थोकको सृष्टि गर्नुभयो!
date:   08/05/2025
---

थोरै भए पनि कतिपय समयमा परमेश्वरका अगमवक्ताहरूले दिव्यदर्शनद्वारा उहाँको सिंहासनको झल्को पाएका थिए। इजकिएलले त्यस सिंहासन आकाशमाथि भएको देखेका थिए (इजकिएल १:२६); यशैयाले यसलाई हेर्न स्वर्गको मन्दिरमा पुगेका थिए (यशैया ६:१) र अझ त्यस स्थान स्पष्ट रूपमा यूहन्नाले वर्णन गरेका छन्। यूहन्नाले दिव्यदर्शनद्वारा परमेश्वरको सिंहासनमा पुऱ्याइएका थिए (प्रकाश ४, ५)। पौराणिक इस्राएलमा भएको पवित्र मन्दिरका विधिहरूले परमेश्वरको समिप पुग्न केवल एउटैमा बाटो पहिल्याएको थियो, त्यो हो येशू ख्रीष्टको रगत (लेवी १६:२, १४ उदाहरणको निम्ति)।

`पढ्नुहोस्: यशैया ६:१-५ र प्रकाश ४:७-११ पढ्नुहोस्। ती दुवै दिव्यदर्शनमा के तत्त्वहरू समान छन्? कुन क्रममा घटना भएको थियो त्यो सोच्नुहोस्। एक पछि अर्को के हुन्छ? ती दिव्यदर्शनहरूमा परमेश्वरको बारेमा के सत्य प्रकट गरिएको छ?`

स्वर्गमा रहेको सिंहासनको बैठकको दिव्यदर्शनमा परमेश्वरको पवित्रताको बारेमा स्वर्गका जीवहरूले व्यक्त गरेका उल्लेखनीय मान्नुपर्छ। यशैयाको दिव्यदर्शनको दृश्य प्रभावकारी छ: मन्दिर त धुवाँ नै धुवाँले भरिएको थियो। जब सराफ स्वर्गदूतहरूले परमेश्वरको पवित्रताको बारेमा घोषणा गरेका थिए तब ढोकाका चौकोसहरू हल्लेको हल्लेका थिए। यूहन्नाको दर्शनमा पनि करूबहरूले त्यही घोषणा गर्छन्, “पवित्र, पवित्र, पवित्र” (इजकिएल १०:१४, १५मा करूब भन्ने जीवित प्राणीहरू वर्णन गरिएको छ)। प्रत्येक अगमवक्तालाई परमेश्वरको महिमाको तेजिलो दृश्य देखाइएको थियो।

अनि त्यो दृश्य देखेपछि अगमवक्ताको प्रतिक्रिया देखाइएको छ। आफू अशुद्ध वा फोहर ओठहरू भएको मानिस भनेर यशैया चिच्याउँछ (यशैया ६:५) र यूहन्ना त रुँछ पो। कोही पनि व्यक्ति योग्य नभएको दुःखलाग्दो सत्यको महसुस गरेको थियो (प्रकाश ५:४)। जब परमेश्वको योग्यताको बारेमा हामीलाई सिधा प्रस्तुत गर्छ तब कहालीलाग्दो मानिसको अवस्थाको बारेमा बुझ्न थाल्छौं: हामी अत्यन्तै अयोग्य छौं। हामीलाई मुक्तिदाता येशूको आवश्यकता अपरिहार्य छ।

परमेश्वरको विरुद्धमा शैतानले धेरै दोषहरू थुपारेको थियो। उहाँ निरङ्कुस, स्वार्थी, कडा, कठोर हुनुहुन्छ भनेर उसले आरोप लगायो। तर परमेश्वरको सिंहासनको क्षणिक झल्कोले शैतानको झुटको पर्दाफास भएको हुन्छ। येशू ख्रीष्ट “मारिएको थुमा” (प्रकाश ५:१२) देखेपछि पिताको सत्य चरित्रलाई देख्न सक्षम् भएको थियो। हाम्रो निम्ति यो कस्तो सान्त्वनादायक छ कि येशूलाई हेर्दा नै पिता कस्तो हुनुहुन्छ भनेर हामी थाहा पाउन सक्छौं (यूहन्ना १४:९)। परमेश्वर पिता कस्तो हुनुहुन्छ भन्ने महान् प्रकटीकरण नै येशू हाम्रो निम्ति क्रूसमा मर्नुभएको कुराले देखाउँछ।

क्रूसले हामीलाई दुई थोकहरू देखाउँछन्: पहिले त परमेश्वरले हामीलाई कतिको प्रेम गर्नुहँदोरहेछ, हाम्रो निम्ति उहाँ आफै बलि हुनुभयो; दोस्रोमा, हामी कतिको पापी र गिरेको रहेछौं र हामीले मुक्ति पाउन चाहन्छौं भने त्यसको उपाय केवल क्रूस मात्र छ।