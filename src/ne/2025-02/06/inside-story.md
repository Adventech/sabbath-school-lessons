---
title:  भित्री कथा
date:   09/05/2025
---

### भाग २: सहयोगको निम्ति चित्कार

लेखक: आन्ड्र्यु मेकचेस्नी

हाइस्कुलको पढाइ सकेपछि डायनाको जीवन खतरातिर ओराल्दैथियो। उनको जीवनशैली नै पार्टीमा जाने, रमझम गर्ने, नाच्ने, मद्यपान र धुम्रपान गर्ने पद्धतिमा चलिरहेको थियो। एक दिन कलराडोको मन्ट भिस्टाको रमणीय पार्कमा एक्लै डुल्दैथिइन्। डायनाले आफ्नो आँखा उचालेर रूखका पातहरू हेरिन्। त्यहाँबाट घामको किरण चकमक गर्दै आइरहेको थियो। त्यसै क्षणमा उनले एउटा आवाज सुनिन्, “यदि तिमीले यहाँ छोडेन भने तिमी यहीँ मर्नेछौ।” आफ्नो जीवनशैलीले उनको जीवन छिट्टै अन्त्य हुनेछ भनेर त्यो आवाजले बताइरहेको उनले महसुस गरिन्। यदि उनी बाँच्न चाहन्छिन् भने उनले आफ्नो जीवनशैली परिवर्तन गर्नुपर्नेछ भन्ने महसुस गरिन्।

आफ्नो भविष्यको बारेमा उनले आमासँग कुरा गरिन्। “तिमीले कहिल्यै जलसेनामा भर्ना हुने सोच्यौ?” आमाले जवाफ दिइन्। आफ्नो प्रश्नको जवाफ अर्थमूलक नपाएकोले आमाप्रति रिस उठेको थियो। तिन महिनापछि उनी फ्लोरिडाको ओर्लाण्डोमा जलसेनाको तालिम लिइन्। त्यसको फलस्वरूप उनलाई जहाजबाट विश्वभ्रमण गर्ने अवसर मिल्यो। त्यस क्रममा उनले धेरै नराम्रो वातावरणहरू देखिन् जसले उनमा घृणा जगायो। प्रत्येक बन्दरगाहामा जुवातास खेल्ने, वेश्यावृत्ति र धेरै नराम्रो रहनसहन भएको उनले देखिन्।

अनि उनी एक जना नौसैनिकसँग विवाह गरिन्। सम्मानपूर्वक उनलाई नौसेनाबाट अवकाश दिएको थियो। समय बित्दैजाँदा तिनीहरूका ती छोराहरू जन्मिए। तिनीहरू कलराडोको मन्ट भिस्टामा सरे। तर श्रीमान् पारिवारिक जीवनप्रति खुशी थिएन।

डायना उदासीन भइन् र मर्नको निम्ति सपना देख्न थालिन्। उनी बिरामी भएर मर्ने सोचिन्। अनि आफ्नो जीवनलाई आफैले हत्या गर्न सोचिन्। अनि अत्यन्तै निराश भएर प्रार्थना गरिन्, “प्रभु, तपाईं जीवित परमेश्वर हुनुहुन्छ भनेर म विश्वास गर्छु। तर तपाईं कहाँ हुनुहुन्छ त्यो मलाई थाहा छैन।”

अर्को हप्ता अनौठो तरिकाले उनले विभिन्न आस्थाका मानिसहरूसँग कुराकानी गर्न पगिन्। पहिला दुई मिसिनेरीहरू उनको ढोकामा आए। एक जना मिसिनेरीले किताब खोलेर काला जातिहरू सबभन्दा उच्च स्वर्ग पस्न सक्दैनन् भनेर बताए, किनकि तिनीहरू श्रापित हुन्। त्यो कुरा डायनालाई पतक्कै मन परेन। जब उनी भर्जिनियामा थिइन्, उनको कक्षामा केवल उनी मात्र गोरा विद्यार्थी थिइन्। परमेश्वरले सबैलाई प्रेम गर्नुहुन्छ भन्ने धारणा उनलाई थाहा थियो। “तपाईंहरू जानुस्,” उनले अह्राइन्। तिनीहरूले त्यो किन पढे होला भनेर सोचिन्।

अर्को दिन तीन महिलाहरू उनको घरमा आए। तिनीहरूलाई शबाथको बारेमा सोधिन्। “हामी प्रत्येक दिन परमेश्वरको आराधना गर्छौं,” एक जना महिलाले जवाफ दिइन्। यो उनलाई मनासिब लाग्यो र तिनीहरूलाई फेरि फर्कन अनुरोध गरिन्।

अनि एक शुक्रबार बेलुका हुरीबतास चलेको समयमा सानी बुढी महिलाले उनको ढोका ढकढक्याइन्। उनले परोपकारको निम्ति राहत चन्दा सङ्कलन गर्दैथिइन्। परिवारसँग थोरै पैसा भए तापनि उनको खुत्रुकेबाट पैसा उनलाई दिइन्। उनले त्यो महिलालाई फेरि कहिल्यै पनि देखिनन्।

त्यही सप्ताहन्तमा उनको साथीले अर्को चर्चमा आउन निम्तो दिइन्। त्यहाँ दुष्ट आत्माले बासबसेको महसुस गरिन्। अनि सेवाकार्य पछि उनी भागेर घर आइन्।