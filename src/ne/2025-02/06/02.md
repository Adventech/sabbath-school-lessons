---
title:  बेकारका पशुबलिहरू?
date:   04/05/2025
---

कहिलेकाहीँ दुई विपरित धारणाहरू धेरै शिक्षाप्रद हुन सक्छन्। परमेश्वरले स्थापना गर्नुभएको बाइबलीय पशुबलिको अवधारणालाई आफ्ना जनहरूले गरेका पशुबलिप्रति उहाँको अस्वीकारबाट हामी धेरै सिक्न सक्छौं।

`पढ्नुहोस्: देहायका पदहरूलाई एक आपसमा तुलना गरेर अध्ययन गर्नुहोस्। ती पदहरूले पशुबलिको महत्त्वको बारेमा हामीलाई के पाठहरू सिकाउँछन्? यशैया १:१-१७; यशैया ५६:६-७ र भजनसंग्रह ५१:१७ पढ्नुहोस्।`

इस्राएलको इतिहासमा यो पाटा अत्यन्तै कहालीलाग्दो छ। तिनीहरूका पशुबलि र धार्मिक विधिहरू परमेश्वरले अस्वीकार गर्नुभएको यो पहिलो पल्ट होइन। मुक्तिको इतिहासको सुरुमा त्यही खालको घटना भएको थियो। हाबिलको बलिलाई परमेश्वरले स्वीकार गर्नुभएको थियो, तर कयिनको पूजालाई उहाँले अस्वीकार गर्नुभएको थियो। त्यस प्रारम्भिक कथाले कस्तो खालको बलिलाई परमेश्वरको सामु मान्य छ र छैन भनेर खुलासा गरिएको छ (उत्पत्ति ४:३-७ र हिब्रू ११:४ हेर्नुहोस्)।

यशैयाको समयमा यहूदीहरूले धार्मिक विधिहरू औपचारिकता पूरा गर्न मात्र गरेका थिए। त्यो पनि परमेश्वरलाई प्रसन्न पार्न जतिसक्दो कम गरेर बाँकी जीवन तिनीहरूले जसरी मन लाग्यो त्यसरी बिताएका थिए। तिनीहरूका पशुबलिहरूको केन्द्रबिन्दु तिनीहरू नै थियो जसरी कयिनको थियो। तिनीहरू परमेश्वरमा समर्पित मिजासमा रहेका थिएनन्।

त्यो नीतिले यस संसारका राज्यहरूका नीतिलाई देखाउँथ्यो: आत्मिक पर्याप्तता वा आफूले जे गर्छ त्यही ठिक छ भन्ने मिजास। कयिनले आफ्नो जीवन जस्तो मन लाग्यो त्यसरी नै बिताएको थियो, तर परमेश्वरलाई आफ्नै शर्तहरूमा औपचारिक विधि पूरा गरेर आराधना गरेको थियो। परमेश्वरको मार्गमा हिँड्नु असुविधा छ भनेर उसले महसुस गरेको थियो। उसले आफ्नो मुक्तिको बाटो आफैले छेकेको थियो। उसले झारा टार्ने हिसाबले परमेश्वरको आराधना गरेको थियो।

तथापि, हाबिलले परमेश्वरले अनुरोध गर्नुभएको बलिदान चढाए, त्यो बलिदान जसले आउँदैगरेको मसीहको बारेमा परमेश्वरले गर्नुभएको प्रतिज्ञालाई प्रदर्शन गऱ्यो (उत्पत्ति ३:१५): एउटा थुमा, जसले कलवरीमा ख्रीष्टको उद्धार कार्यलाई औंल्याउँछ।

“हाबिलले मुक्तिका महान् नीतिहरूलाई बुझेको थियो। आफू पापी भएको उसले महसुस गरेको थियो। पापलाई उसले चिनेको थियो, अनि त्यो र त्यसको नतिजा अर्थात् मृत्यु उसको प्राण र परमेश्वरसँग सम्पर्क रोक्न उभिएको उसले महसुस गरेको थियो। उसले ल्याएको मारिएको बलिद्वारा परमेश्वरको आज्ञालाई तोडेको भनेर उसले स्वीकारेको थियो। बगाएको रगतद्वारा भविष्यका हुने बलिलाई उसले देखेको थियो। त्यो बलि थियो कलवरीको क्रूसमा टाँगिएको येशू। येशूको प्रायश्चित्तको बलिले आफू धर्मी हुनगएको उसले देखेको थियो। त्यसको फलस्वरूप उसको बलिलाई स्वीकार गरिएको थियो।”—एलेन जी. ह्वाइट, पाट्रियार्क एण्ड प्रोफेटस्, पृ. ७२।

`केवल औपचारिकतालाई मात्र पूरा गर्ने धार्मिक विधिहरूको खतराबाट तपाईंले आफूलाई कसरी सुरक्षित राख्नुहुन्छ? हाम्रो मुक्तिको आशा केवल येशूको मृत्युमा मात्र पूरा भर पर्छ भन्ने ज्ञानमा भरपर्ने अनुभव हामी सबैले कसरी अनुभव गर्न सक्छौं?`