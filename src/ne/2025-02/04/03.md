---
title:  अब्राहामको बोलाहत
date:   21/04/2025
---

विभिन्न राष्ट्रहरूको उदय उत्पत्तिको दश अध्यायमा उल्लेख गरिएको छ। “राष्ट्रहरू” भन्ने शब्द गोयिम (goyim) भनेर हिब्रू भाषामा उलेख गरिएको छ। यसको अर्थ मूर्तिपुजक जातिहरू भन्ने जनाउँछ। मानवजातिचाहिँ भूमि, भाषा, परिवार र राष्ट्रहरूमा विभाजित भएको भनेर उत्पत्ति १०ले हामीलाई बताउँछ (उत्पत्ति १०:५; साथै प्रकाश १४:६ पनि हेर्नुहोस्)।

उपर्युक्त धारणाको लगत्तै परमेश्वरले अब्राहामलाई ती राष्ट्रहरूको एकबाट बोलाउनुहुन्छ। अरू राष्ट्र र जातिहरूभन्दा भिन्न हुन उनलाई बोलाइएको थियो।

`पढ्नुहोस्: आफ्नो देशबाट अब्रामलाई (पछि अब्राहाम) परमेश्वरले किन बोलाउनुभयो? उत्पत्ति १२:१-९ पढ्नुहोस्।`

अब्राहामबाट एउटा फरक राष्ट्र वा जाति स्थापना गर्ने परमेश्वरको कल्पना थियो। उसको सन्तानबाट निस्केको राष्ट्र अरू मानवीय राज्यहरूको विपरित हुनेथियो। तिनीहरूमा अरू देशहरूको जस्तै राजा हुनेथिएन, तर परमेश्वर आफै राजा हुन चाहनुभएको थियो। यदि मानवजाति सृष्टिकर्तामा फर्क्यो भने के हुनेछ भनेर अब्राहामको सन्तानले देखाउनुपर्थ्यो। यस पृथ्वीका सारा परिवारहरूको निम्ति इस्राएल आशिष्को मूल हुनुपर्थ्यो (उत्पत्ति १२:३)। जल प्रलयभन्दा अघिदेखि नदेखेका परमेश्वरका आत्मज्ञानको ज्योति र अवसरहरू खन्याउनुभएको तिनीहरूले देख्ने भएका थिए।

`पढ्नुहोस्: अब्राहामका सन्तान वा इस्राएलीहरूमार्फत परमेश्वरले गर्नुभएको प्रतिज्ञा पूरा भएको थियो भनेर मोशाद्वारा परमेश्वरले इस्राएलीहरूलाई कसरी बताउनुभएको थियो? हेर्नुहोस्, व्यवस्था ४:५-९।`

यहाँ एक्लो व्यक्तिले परमेश्वरको निम्ति गवाही दिइरहेको थिएन, तर सारा राष्ट्र नै गवाही हुन पुगेको थियो। जब तिनीहरू एक आपसमा मिलेर र परमेश्वरसँग सहकार्य गर्छन् तब तिनीहरूले परमेश्वरको प्रताप र महिमालाई देखाउन सक्थ्यो। यो पनि याद गर्नुहोस्, जुन वचन तिनीहरूसँग बोलिएको थियो, त्यो केवल विधिविधान र न्यायको बारेमा मात्र थिएन; परमेश्वरले तिनीहरूलाई ती विधिविधानहरू दिनुभएकोले तिनीहरू विशेष राष्ट्र त भएकै थिए, तर ती विधिविधानहरूलाई पालन गर्दा अरू देशका मानिसहरूले के भन्नेछन् सो तिनीहरू सजग हुनुपर्थ्यो। तिनीहरूलाई देखेर अरूहरूले यसरी प्रशंसा गर्न सक्नुपर्थ्यो भनेर मोशाले तिनीहरूलाई यो सुनाएको थियो, “अवश्य यस महान् जातिका मानिसहरू खूबै बुद्धिमान् र समझदार रहेछन्” (व्यवस्था ४:६)। ती इस्राएलीहरूलाई दिएको अचम्मको सत्य र आत्मज्ञानलाई तिनीहरू पालन गर्न असफल भए भने तिनीहरूले आफैमा आशिष्को सट्टा श्राप निम्त्याउँथे, जीवनको सट्टा मृत्युलाई निम्त्याउँथे।

`सेभेन्थ-डे एड्भेन्टिस्ट चर्चलाई परमेश्वरले अचम्मका शिक्षा दीक्षा र नीतिहरू दिनुभएको छ। तिनीहरूलाई जानेर मात्र होइन पालन गर्नु पनि अपरिहार्य छ भनेर आजका एड्भेन्टिस्टहरूले कसरी सिक्ने?`