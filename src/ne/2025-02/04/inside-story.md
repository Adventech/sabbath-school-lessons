---
title:  भित्री कथा
date:   25/04/2025
---

### चर्च स्थापना गर्ने जस्तो नभए तापनि

लेखक: आन्ड्रयु मेकचेस्नी

जब सुनिता सेभेन्थ-डे एड्भन्टिस्ट दुलाहा मनोजलाई विवाह गरिन् तब उनको नयाँ परिवारले उनी स्वतः सेभेन्थ-डे एड्भेन्टिस्ट हुनेछिन् भनेर सोचेको थियो। एशियन संस्कारमा श्रीमान्ले जे भन्छन् त्यही श्रीमतीले पनि गर्छिन्। मनोज र उनका बाबुआमाले सुनिता येशूलाई विश्वास गर्नेछिन् भनेर सोचेका थिए। तर उनले त्यसप्रति चासो देखाइनन्।

जब उनका सासू र ससुराले उनी अझै पनि मूर्तिपूजा गरिरहेकी देखे, तिनीहरूले उनलाई येशूको बारेमा बताउन कोसिस गरे। सासू, ससुरा र श्रीमान् एउटै घरमा बस्दथे। जब सासू ससुराले पारिवारिक आराधनाको लागि सुनितालाई बोलाइन् तब उनले चासो देखाइनन्। कसैले पनि उनलाई आराधना गर्न कर गरेन र उनले आराधनाको समयबाट टाढा रहन प्रयास गरिन्।

एक वर्षपछि सुनिता र मनोज सानो गाउँबाट ठूलो सहरमा सरे। मनोजले आफ्नी श्रीमतीलाई मूर्तिपूजा गर्नबाट रोक्न प्रयास गरे।

“हाम्रो परिवारले मूर्तिपूजामा विश्वास गर्दैनौं। यो ठिक छैन। तिमीले पनि पूजा नगर्नू,” मनोजले सुनितालाई सम्झाउन खोजे।

तर सुनितालाई मूर्तिपूजाबाहेक अर्को विकल्प थाहा थिएन, र मनोजले पनि मूर्तिपूजा नगर्न बलजफती गरेनन्। जब समय बित्दैगयो सुनिताले दुई छोराहरू जन्माइन्। अनि उनी सख्त बिमार भइन्।

“तिमीले धेरै पूजाआजा गऱ्यौं र औषधीहरू पनि खायौ तर केहीले पनि सहयोग गरेन। कमसेकम एक पटक त एड्भेन्टिस्ट चर्चमा जाऔँ,” मनोजले अनुरोध गरे।

सुनिताले उम्कने बाटो देखिनन्। उनी बिरामी भएकोले उनको निको हुने आशा डुबेको थियो। उनी पहिलो पटक चर्चमा गएकी थिइन्।

जब चर्चमा गइन्, सुनितालाई धेरै राम्रो लाग्यो। सेवाकार्य अङ्ग्रेजीमा भए तापनि उनले अलिकति भए पनि बुझिन्। चर्चका परिवारले उनलाई न्यानो गरेर अभिवादन गरेकोले उनलाई आनन्द लाग्यो। अर्को हप्ता पास्टरलाई प्रार्थनाको सूचीमा उनको नाउँ पनि लेख्न उनले अनुरोधन गरिन्। प्रार्थनापछि सुनितालाई हल्का भयो। उनको स्वास्थ्यमा सुधार हुँदैआयो र अन्तमा उनी पूरै निको भइन्।

चार वर्षसम्म सुनिता चर्च गइन्। जब उनको भाषा बोल्ने सह पास्टर चर्चमा काम गर्न आए तब उनले बाइबल अध्ययन गरिन् र बप्तिस्मा लिइन्। त्यसै समयदेखि उनले प्रार्थना गर्न थालिन्, “हे प्रभु तपाईंलाई म सेवा गर्न सकूँ।”

केही वर्षपछि ग्लोबल मिसन पायोनियरले सुनितालाई चर्च स्थापना गर्ने काममा निम्तो दियो। उनी खुशीसाथ त्यसलाई स्वीकार गरिन्। आज उनी उनको जिल्लाको विपन्न क्षेत्रमा चर्च स्थापना गर्न अगुवाइ गर्छिन्। उनले मानिसहरूका निम्ति प्रार्थना गर्न थालिन्। जब उनका प्रार्थनाहरूका जवाफहरू उनले पाइन, अरूहरूले पनि तिनीहरूका लागि प्रार्थना गर्न अनुरोध गर्न थाले। पन्द्र जनाले बप्तिस्मा लिए।

“म मेरो आस्थाबाट बाहिर आएर सत्य परमेश्वरलाई आराधना गर्नेछु भनेर मैले कहिले पनि सोचेकी थिइनँ। उहाँकै इच्छाले मलाई निकालेर ल्याउनुभयो र उहाँको महिमाको निम्ति उहाँले मलाई प्रयोग गरिरहनुभएको छ,” मुस्कुराउँदै शबाथमा उनी काम गरेको ठाउँमा जाने एड्भेन्टिस्ट मिसनका संवाददातालाई सुनाइन्।