---
title:  अन्य जातिहरूका बीचमा ज्योति
date:   24/04/2025
---

यथार्थमा भन्ने हो भने परमेश्वरले इस्राएल राष्ट्र स्थापना गर्नुको मुख्य लक्ष्यचाहिँ बाँकी संसारलाई दोषी ठहराउनु होइन तर उद्धार गर्नु हो। हामीभन्दा धर्मात्मा, असल आचरण भएको र गुणिलो व्यक्ति हामीले भेट्यौं भने हामी त्यो व्यक्तिभन्दा असल नभएको र दोषी भएको महसुस त गर्छौं नी। त्यसै गरी, इस्राएल राष्ट्रको अस्तित्वले त्यसको वरिपरि रहेका राष्ट्रहरूका पाप र स्वार्थपनालाई औँल्याएको थियो वा औँल्याउनुपर्नेथियो। येशूप्रति मोह हुने आस्थावान् व्यक्तिहरू र उहाँसङ्ग तालमेल गरेर बस्ने भक्तहरूले परमेश्वरको धर्मी र असल चरित्र, स्वभाव र मिजासहरूलाई उल्लेखनीय रूपमा देखाइरहेका हुन्छन्। त्यसले गर्दा तिनीहरूसँग सम्पर्क आउने व्यक्तिले आफूमा केही न केही कमी भएको महसुस गर्नु स्वभाविकै हो। वास्तविक रूपमा भन्ने हो भने, जो मानिसहरू परमेश्वरका आज्ञाहरू पालन गरेर (प्रकाश १४:१२) जीवन निर्वाह गर्छन्, तिनीहरू उहाँका चरित्र, स्वभाव र मिजासहरू प्रदर्शन गरिरहने हुनुपर्छ।

परमेश्वरले निर्देशन गर्नुभएको अनुसार इस्राएलीहरू चलेका भए तिनीहरूका वरिपरि रहेका राष्ट्रहरूले तिनीहरूसँग शान्तिसम्झौता गर्थे र तिनीहरूको परमेश्वरको बारेमा बढी जानकारी लिइरहन्थे। तर दुःखलाग्दो कुरो त जसरी बेबिलोनले इस्राएलमा हमला गरेर त्यहाँका मानिसहरूलाई युद्धबन्दी बनाएर लगे, त्यो देशका छिमेकी राष्ट्रहरूले त्यससँग युद्ध गर्न तम्सेका थिए।

परमेश्वरको स्वभाव, चरित्र र मिजासलाई अन्तिम रूपमा प्रदर्शन गर्न येशू ख्रीष्ट आउनुभएको थियो। उहाँ मात्र मानव प्राणी हुनुहुन्थ्यो जसले परमेश्वरको चरित्रलाई सिद्ध र परिपक्व रूपमा देखाउनुभएको थियो। उहाँको सिद्ध र परिपक्व उदाहरणले मानिसहरूका हृदयमा आफू पापी र दोषी भएको महसुस गराउने कुराद्वारा नै परमेश्वरको प्रेमप्रति लालायीत हुन आह्वान गर्ने उहाँको कामना थियो (यूहन्ना ३:१६-२१)।

इस्राएल राष्ट्रको स्थापनाको जुन आखिरी लक्ष्य थियो, सेभेन्थ-डे एड्भेन्टिस्ट चर्चलाई स्थापना गर्नु त्यही परमेश्वरको आखिरी लक्ष्य हो: उहाँका जनहरू येशूतिर तानिऊन् भन्ने उहाँको तीव्र चाहना हो। उहाँको सेभेन्थ-डे एड्भेन्टिस्ट चर्चलाई तीन स्वर्गदूतहरूका सन्देश दिनुहुँदा केवल थोरै चुनिएका व्यक्तिहरू मात्र होइन तर प्रत्येक राष्ट्र, जाति, भाषा र मानिस (प्रकाश १४:६) उद्धार पाऊन् भनेर प्रचार गरिनुपर्नेथियो। येशूको दोस्रो आगमनभन्दा पहिले सारा पृथ्वी नै परमेश्वरको महिमा र तेजले प्रज्वलित हुनेछ भनेर प्रकाश १८:१ले भविष्यवाणी गर्दछ।

**कस्तो हुनुपर्छ: परमेश्वरका सेभेन्थ-डे एड्भेन्टिस्ट जनहरूको भूमिका यस संसारमा कस्तो हुनुपर्छ भन्ने उहाँको चाहनालाई देहायका पदहरूले कसरी खुलासा गरिएको छ? सेभेन्थ-डे एड्भेन्टिस्ट भनेर दाबी गर्ने प्रत्येक भक्तले बप्तिस्माको समयमा शपथ खाएअनुसार त्यसलाई कसरी उपयोग गर्न सक्नुपर्छ?**

`गन्ती १४:१७-२१`

`यशैया ४२:६; यशैया ४९:५-६; यशैया ६४:३`

`प्रकाश १८:१-५`

`प्रकाश १८:१-४मा परमेश्वरले आफ्ना जनहरूलाई बेबिलोनबाट निस्केर आऊ भनेर आह्वान गर्नुहुन्छ। यो निस्कने प्रक्रिया कसरी हुन सक्छ? हामी बेबिलोनमा नभएको चर्चले बेबिलोनबाट परमेश्वरका जनहरूलाई निकाल्न परमेश्वरले हामीलाई कसरी प्रयोग गर्न सक्नुहुन्छ?`