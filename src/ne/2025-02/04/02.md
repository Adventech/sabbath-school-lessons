---
title:  निम्रोद र निनवे
date:   20/04/2025
---

मानव प्राणीको आदर्श घरको रूपमा अदनलाई सृष्टि गरिएको थियो। जब पापको प्रवेश भयो तब मानव प्राणीलाई अदनको बगैँचा र जीवनको रूखबाट अलग गर्नुबाहेक अरू उपाय थिएन। कमसेकम अहिलेको स्थिति त्यस्तै छ।

अदनको बगैँचाको बाहिर मानव प्राणीले आफ्नो जीवन धान्न र अस्तित्वको निम्ति कडा परिश्रम गर्न आवश्यक थियो। जीवन झन्-झन् कठिन भइरहेको छ। पीडा र निधारमा पसिनाले भिजाएर हामी जिउनुपरेको छ (उत्पत्ति ३:१६-१९)। अधिकार सम्पन्न भएको ठीक राजाले बगैँचामा फेरि फिर्ता लानेछ भनेर हाम्रा पहिला बाबुआमाले विश्वास गरेका थिए। अदनको बगैँचाको ढोकामा तिनीहरूले पशुबलिहरू चढाएका थिए। यस पतित मानव प्राणीलाई परमेश्वरले उद्धार गर्नुभएर पहिलाकै स्थितिमा पुऱ्याउनेछन् भन्ने तिनीहरूको आशा थियो।

“अदनको बगैँचाको रमणीय ठाउँबाट मानिसलाई निकालेपछि पनि त्यो बगैँचा यस पृथ्वीमा धेरै समयसम्म थियो।... त्यस बगैँचाको सिमानामा आदम र उनका छोराहरू परमेश्वरको आराधना गर्न आउँथे। त्यहाँ तिनीहरूले परमेश्वरको व्यवस्थाप्रति बफादार हुने प्रतिज्ञालाई पुनर्नविकरण गर्दथे। उहाँको आज्ञा नमान्दा तिनीहरूलाई त्यस बगैँचाबाट निकाला गरिएको थियो। जब संसारमा पापको ज्यादति अति फैलिन्दा र मानिसहरूको दुष्टताले गर्दा यस संसारलाई जल प्रलयबाट नाश गर्न निर्णय गरिएको थियो, जुन हातले यस पृथ्वीमा अदनको बगैँचा रोपिएको थियो त्यही हातले त्यसलाई यस पृथ्वीबाट हटायो। जब अन्तमा संसारको पुनर्स्थापना हुन्छ र नयाँ स्वर्ग र नयाँ पृथ्वीको सृजना हुन्छ (प्रकाश २१:१) तब यसलाई सुरुको भन्दा महिमित रूपमा पुनर्स्थापित गरिनेछ।”—एलेन जी. ह्वाइट, पाट्रियार्क्स एण्ड प्रोफेटस, पृ. ६२।

जब जलप्रलय समाप्त भयो र पृथ्वीमा फेरि बस्ती भयो तब नयाँ समस्याहरूको समाधान गर्न मानिसहरू एक जुट हुन थाले। त्यसको फलस्वरूप सहरी प्रदेशको सुरु भयो। यसले मानिसहरूको जीवनलाई सहज बनाउन प्रयास गरिएको थियो। गुमाइएको अदनको अवधारणालाई फेरि कब्जा गर्न तिनीहरूले खोजेका थिए।

`पढ्नुहोस्: उत्पत्ति १०:१-१२ पढ्नुहोस्। बाइबलमा दिएका विभिन्न मुख्य राजैनैतिक खेलाडीहरूको परिचय दिएको पाइन्छ। तिनीहरूमा निनवे र बेबिलोन पनि हुन्। ती पदहरूबाट हामीले के निश्कर्ष निकाल्न सक्छौं?`

निम्रोद आदर्श र बहादुर योद्धा थिए भनेर कतिपयले निष्कर्ष निकालेका छन्। मूर्तिपूजकका पुराणका कथाहरूमा विजयी योद्धाहरूजस्तै उनी थिए। उनको बारेमा उनी शक्तिशाली व्यक्ति र परमेश्वरको सामु शक्तिशाली सिकारी भनेर बाइबलले बताउँछ। यो कुनै खास प्रशंसनीय बयान त होइन। आफ्नै अनुमानमा निम्रोद महान् थिए। परमेश्वरको अगाडि भन्ने शब्द उनले उहाँलाई हाँक दिने देखाउँछ। यथार्थमा परमेश्वरको विरुद्धमा विद्रोह फैलिरहेको आभास ती पदहरूले देखाउँछ। त्यो विद्रोह जबसम्म सदाको निम्ति सखाप हुँदैन तबसम्म रहिरनेछ।

`परमेश्वरको विरुद्धमा गरिने पाप हामीले सोचेको भन्दा किन र कसरी चलाकीपूर्ण हुन्छ? यस मानव प्रवृत्तिबाट हामी कसरी जोगिने?`