---
title:  होशेको वेश्या पत्नी
date:   15/04/2025
---

परमेश्वरले अगमवक्ता होशेलाई अह्राउनभएको कामचाहिँ आफ्ना सेवकहरूलाई अह्राउनुभएका कामहरूमा एक अनौठो काम हो: जानाजानी वेश्यासँग विवाह गर रे! तर हामीले परमेश्वरको दृष्टिकोणलाई बुझून् भनेर उहाँले होशेलाई प्रतिकको रूपमा प्रयोग गर्नुभएको थियो। मानिसको पाप र विद्रोहले गर्दा परमेश्वरलाई कस्तो पीडा हुन्छ भनेर उहाँले प्रत्यक्ष रूपमा देखाउन चाहनुभएको थियो। संसारका सारा जाति वा राष्ट्रहरूमा परमेश्वरले इस्राएललाई नै आफ्नी प्रिय पत्नी बनाउनुभएको थियो। तर उनले उहाँलाई बारम्बार धोका दिइन् र उहाँको खिलाफमा गद्दारी गरिन्। अचम्म त यो छ कि उहाँले उनलाई फेरि फिर्ता लिनुभयो र पुनर्स्थापित गर्नुभयो।

`पढ्नुहोस्: देहायका पदहरूमा वेश्या भन्ने शब्द प्रयोग गरिएको छ। त्यो कसलाई सम्बोधन गरिएको छ? होशेको कथाबाट इसाई चर्चले के सिक्न सक्छ? पुरानो करारका पापहरूलाई चर्चले नै कुन प्रकारले दोहोऱ्याइरहेको छ? होशे १:२-३; होशे ३:१; प्रकाश १७:१-२ र प्रकाश १८:१-५ पदहरू एक अर्कासँग तुलना गर्नुहोस्।`

पुरानो करारमा इस्राएलीहरूले गरेका प्रायः जसो गलत कामहरू नयाँ करारमा येशू ख्रीष्टको चर्चले पनि दोहोऱ्याउनेछन् भनेर बाइबलले भन्डाफोर गर्दछ। परमेश्वरसँग करार बाँधेका जनहरू निर्वासनमा लगिनुभन्दा पहिले जङ्गली पारामा लागेका थिए। तिनीहरूले छिमेकी देशका विदेशी धर्म वा मूर्तिपूजाका संस्कारहरूलाई इस्राएल राष्ट्रमा नै हुल्याएका थिए। चौथो शताब्दीको सुरुमा इसाई चर्चले नै आफूलाई फाइदा हुने देखेर रोमको सम्राट कन्स्टेन्टाइनलाई चर्चमा भइरहेको वादविवादलाई सुल्झाउन आग्रह गरेको थियो। इसाई जगत्को युगको प्रत्येक मामिलामा परमेश्वरका जनहरूले समस्याहरू महसुस गरिएकोले उहाँबाट होइन तर उहाँबाट विचलित भएर बाहिरबाट समाधानको बाटो खोजेका थिए।

परमेश्वरले व्यक्त गर्नुभएको भावनाहरूले उहाँका जनहरूले के गलत काम गरिरहेका छन् भनेर देखाएको मात्र नभएर उहाँकै भावनामा कस्तो आपत्तिजनक चोट परेको थियो वा परिरहेको छ भनेर प्रकट गरेको छ। कतिपय मानिसहरू आफ्ना प्रिय जोडा वा जोडीले धोका दिँदा कस्तो विचलित अनुभव गर्छन्; येशूलाई विश्वासघात वा गद्दारी गर्नेहरूले स्वर्गका बैठकहरूलाई हल्लाइरहेका वा हल्लाउनेछन् भनेर येशूले हामीलाई जानकारी दिन चाहनुहुन्छ। आफूलाई विश्वासघात गरेको पत्नीलाई फेरि आफूतिरै ल्याउन उनको लामो प्रयास नै होशेको कथाको अचम्म भाग हो।

मानवताको निम्ति परमेश्वरको अन्तिम चित्कारले उहाँका जनहरू बेबिलोनबाट निस्केर आएको उहाँ चाहनुहुन्छ। याद गर्नुहोस्, त्यो आह्वान उहाँले उहाँका आफ्नै जनहरूलाई गर्नुभएको थियो, कुनै अपरिचित मानिसहरूलाई होइन। उहाँले आफ्ना जनहरू अत्यन्तै नजिकबाट चिन्नुहुन्छ। उहाँले तिनीहरूलाई प्रेम गर्नुहुन्छ। संसार सत्यानाशको बाटोमा लम्किरहेको छ, यसै समयमा उहाँले आफ्ना जनहरूलाई आफूतिर आउन आग्रह गर्नुहुन्छ जसको लागि मुक्तिको मोल तिर्नुभएका थियो। उहाँले आफ्नै रगतले तिनीहरूलाई किन्नुभएको थियो। उहाँबाट तर्किएर गएका जनहरूलाई आफूतिर तानेर मुक्ति दिन उहाँ गम्भीर हुनुभएको कुरे अरू कुनै शिक्षा, दर्शन वा वादहरूले भन्दा येशूको क्रूसले देखाउँछ।

`आजका इसाई चर्च वा हाम्रै किन नहून् आत्मिक वेश्यावृत्तिमा कसरी लागिरहेको छ भनेर हामीले महसुस गर्न सक्छौं?`