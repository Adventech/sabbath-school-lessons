---
title:  इसाहका र रिबेका
date:   16/04/2025
---

अब्राहामको उमेर धेरै धल्केको थियो। उनलाई सन्तानको विषयमा परमेश्वरका प्रतिज्ञाहरूलाई उनले सोचिरहेका थिए (उत्पत्ति १५:५)। उनको सबभन्दा पुरानो र अत्यन्तै विश्वास गरेको सेवकलाई गम्भीर कामको निम्ति उनले खटाए।

`पढ्नुहोस्: उत्पत्ति २४:१-४ पढ्नुहोस्। आफ्नो छोरोले कनानीहरूका छोरीहरूबाट विवाह नगरून् भनेर उनले दिएको आदेश किन महत्त्वपूर्ण छ?`

आफ्नो परिवारको सम्बन्ध आफ्नै नाताकुटुम्बभित्रैमा राख्ने र अरू जातिलाई नभित्र्याउने अब्राहामको अठोट जातिय पूर्वाग्रहले उनको दिमागमा स्थान लिएको कारणले थिएन, तर उनको अर्ती आध्यात्मिक थियो। उनी राष्ट्रियताप्रति उनको सरोकार नभएर धार्मिकता वा आत्मियतामा थियो। कनानी धर्मको संस्कारमा नैतिक पतनको चलन भएको अब्राहामलाई राम्रैसँग थाहा थियो। तिनीहरू आफैले बनाएका मिठ्याहा देवीदेवताहरूलाई पूजा गर्दथे। आफूले नै सृजना गरेका संस्कार, संस्कृति र चालचलनमा तिनीहरू बेरिएका थिए। तिनीहरूबाट एक जनालाई विवाह गर्दा उनको छोरो पनि त्यही संस्कारमा पर्नेछन् भनेर उनलाई थाहा थियो।

यो कथा पौराणिक इस्राएलको हो। शताब्दीयौँदेखि यहूदीहरू र इसाईहरूसमेत परमेश्वरका जनहरू सारा संसारको निम्ति परमेश्वरको गवाही हुनुपर्नेमा तिनीहरू नै झुटो र घटिया धार्मिक शिक्षादीक्षामा बेरिन पुगेका थिए र बेरि नै रहेका छन्। बाइबलको भन्दा मानवीय दर्शन, वाद, संस्कार र धर्ममा तिनीहरू पूरिरहेका छन्। तिनीहरूमा सबभन्दा दुःखलाग्दो वास्तविक सत्य त इसाई चर्चमा नै आइतबारलाई घुसाउन सफल भएको पाइन्छ। यो सूर्यलाई पूजा गर्ने दिन थियो। यो बाइबलले सिकाएको सातौँ दिन शबाथमा सृष्टिकर्ताको आराधना गर्ने परमेश्वरको आदेश विपरित थियो। अन्तिम दिनमा आइतबारमा नै पूजा गर्ने गतिविधि चर्को हुनेछ।

`पढ्नुहोस्: उत्पत्ति २४:५७-६७मा विशेष सन्देश छ। यस कथाबाट ख्रीष्ट र उहाँको चर्चको बारेमा विस्तृत पाठहरू हामी के सिक्न सक्छौं? हामी पतित भए तापनि रिबेका इसाहकका टाढाको आफन्त भएकोबाट हामीले के पाठ सिक्न सक्छौं?`

हामी हाम्रो सृष्टकर्तासँगै नातामा छौं भन्ने कुरामा दुईमत छैन। सुरुमा नै हामीलाई उहाँकै स्वरूपमा सृष्टि गरिएको थियो। पापले गर्दा हामी उहाँबाट अलग भयौं। तैपनि हामी उहाँका ठिक दुलही भनेर उहाँले मान्नुभएको छ। उहाँको दुलही बनेर बस्ने वा नबस्ने आत्मनिर्णयको अधिकार हामीलाई नै सुम्पिएको छ। तर हामीहरूकै आत्मनिर्णयले उहाँसँगको वैवाहिक सम्बन्धमा आँधीबेहरी ल्याउन सक्छौं।

`हो, परमेश्वरले हामीलाई प्रेम गर्नुहुन्छ। हामी उहाँका दुलही हौं। हामीले उहाँलाई प्रेम गरेको भन्दा बढी उहाँले हामीलाई प्रेम गर्नुहुन्छ। परमेश्वरप्रति हाम्रो प्रेमलाई बलियो र सुदृध पारिराख्न हामीले क्षण क्षणमा र दिन दिनमा के निर्णय गरेर चल्न सक्छौं? उहाँको प्रेमको माला लगाइरहन हामीले के रोजेर रहनुपर्दछ?`