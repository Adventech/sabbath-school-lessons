---
title:  भित्री कथा
date:   18/04/2025
---

### नौनीको ठूलो बाल्टिन

लेखक: आन्ड्र्यु मेकचेस्नी

परिवारमा धेरै समयदेखि रहेको गाईलाई कसैले चोरेपछि आमाले नयाँ गाईलाई रक्षा गर्न कुकुर ल्याइन्। कुकुरले उनको दशांश पनि सुरक्षा गरेको उनले चाहेकी थिइन्। त्यो दशांश थियो ठूलो बाल्टिनमा भएको नौनी।

शबाथलाई पालन गरेकोले सोभियतसंघको टाढा रहेको श्रम शिविरमा बाबुलाई कैद गरिएको थियो। सोभियतसंघको दक्षिण राज्यमा भएको टाजिक्स्थानमा बसोबास गरेका आमा र दुई साना छोराछोरीहरूको आम्दानीको स्रोत केवल गाई मात्र थियो। आमाले दूध दुहेर बजारमा लिएर जान्थिन् र अरू खाने कुराहरूसँग साट्थिन्। दूधको दश भागको एक भाग दशांशको रूपमा अलग गर्थिन्। त्यो दूधले उनले नौनी बनाएर बाल्टिनमा जम्मा गर्थिन्। जब बाल्टिन भरिन्थ्यो तब त्यसलाई बेच्थिन्।

एक दिन आमाले दूध दुहेपछि दुई छोराछोरीहरूलाई घरमै राखेर बजार गइन्। ढोका नखोल भनेर तिनीहरूलाई आमाले अह्राइन्। उनले नौनीको बाल्टिन हेरिन्। त्यो कुकुरको नजिक थियो। कुकुर आँगनमा बाँधिएको थियो। अनि उनी गइन्। केटाकेटीहरू पर्खे र लामो समयसम्म पर्खे। अनि अपरिचित मानिस घरको आँगनमा आयो। कुकुरले भुकेन। त्यो मुसलमानको लुगा लगाएको मानिस थियो। ऊ कुकुरको नजिक गयो। तर कुकुरले नदेखेको जस्तै गऱ्यो। त्यस मानिसले नौनीको बाल्टिन लियो र फर्केर गयो। पछि केटाकेटीहरूले उत्तेजित भएर आमालाई के भएको थियो सो सुनाए। कसैलाई थाहा थिएन त्यस बेला के भएको थियो।

धेरै वर्षपछि बाबुलाई श्रम शिविर रहेको झ्यालखानाबाट निकालियो र फेरि पास्टरीय काम गर्न थाले। अब तिनीहरूका पाँच जना छोराछोरीहरू भएका थिए। जेठी छोरो निनाले विवाह गरिन् र उनका आफ्नै छोराछोरीहरू भएका थिए। उनले मल कारखानाका अफिसहरू सफा गर्ने काम पाइन्। तलब लिन कारखानाको खजान्चीकहाँ जानुपर्थ्यो। एक दिन तलब पाउन पर्खिरहेकी थिइन्, त्यस खजान्चीसँग नौनीको बाल्टिनको बारेमा चर्चा गर्न थालिन्। उनले निनाको कथा बढो उत्सुकसाथ सुनिरहेकी थिइन्। निनाले उनको घरमा मुसलमान लुगा लगाएको मानिसको बारेमा सुनाइन्। “त्यो कहिले भयो?” आश्चर्यचकित हुँदै खजान्चीले सोधिन्। उनी रुन पो थालिन्। “त्यो कथा कसरी अन्त्य भयो के तपाईंलाई थाहा छ?” उनले सोधिन्। उनी र उनका दाजुभाइहरू साइबेरियामा हुर्केका थिए। बाबुआमाहरू दोस्रो विश्व युद्धमा मारिएका थिए। तिनीहरू हजुरमा र हजुरबासँग रहन्थे। त्यो कठिन परिस्थितिको समय थियो। खानेकुरा सिद्धिएको थियो। हजुरबाले खाली टेबुलको वरिपरि पाँच केटाकेटीहरूलाई प्रार्थना गर्न डाके। जब प्रार्थना गर्दैथिए तिनीहरूको ढोका कसैले घचघच्यायो। त्यहाँ मुसलमान वस्त्र लगाएको मानिस बाहिर उभिएको थियो। उनको एउटा हातमा नौनीको बाल्टिन थियो र अर्को हातमा पाउरोटी थियो।

मल कारखानामा त्यस खजान्चीले निनालाई परमेश्वरको बारेमा बढी सुनाउन अनुरोध गरिन्। केही समयपछि खजान्ची र उनकी छोरीले येशूलाई विश्वास गरे र एड्भेन्टिस्ट चर्चमा सरिक भए।

आजसम्म पनि त्यो रहस्यमय अपरिचित मानिस को हो भनेर पहिचान गर्न सकेको छैन। तर निनाकी छोरी लिउबोभ ब्रन्टलाई थाहा थियो त्यो व्यक्ति स्वर्गदूत थिए।

“टाजिक्स्थानबाट टाढा रहेको साइबेरिया नौनी र पाउरोटी लान एक क्षण मात्र लागेको थियो। स्वर्गदूतले पाउरोटीचाहिँ कहाँ पाए त्यो मलाई थाहा छैन। त्यो कथा सुन्न म स्वर्गमा जान आत्तुरी भएको छु,” उनले सुनाइन्।