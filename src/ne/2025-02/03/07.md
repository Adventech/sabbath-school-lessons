---
title:  थप जानकारी
date:   18/04/2025
---

देहायका पदहरू पढ्नुहोस्, यूहन्ना २:१-११; मत्ती २२:१-१४; २ कोरन्थी ११:१-५ र मत्ती २५:१-१३।

बाइबलमा भविष्यवाणीको बारेमा तपाईंलाई बुझाउन धेरै जानकारीहरू दिएका छन्। त्यसलाई कसरी उचित रूपमा प्रयोग गर्ने भन्ने विषयमा धेरै मानिसहरू अलमलिन सक्छन्। बाइबलमा भएका चिन्ह, प्रतिक र चित्रणहरूका ऐतिहासिक जानकारीलाई केवल काल्पनिक, मिथ्या वा दन्त्यकथा भनेर कतिपय इसाईहरूले शताब्दीयौँदेखि सिकाइरहेका छन्। बाइबलका सबै अंशहरू अर्थै अर्थले भरिएका छन्। परमेश्वरले बाइबलमा दिनुभएको घटनाहरूमा वास्तविक घटना र मानिसहरूलाई प्रयोग गर्नुभएको तथ्यलाई हामीले बिर्सिनुहुन्न। चर्चसँग उहाँको भविष्यमा हुने अन्तर्क्रियाहरूलाई प्रस्तुत गर्नुभएर हामीलाई अमूल्य पाठहरू सिकाउन खोज्नुभएको छ भनेर हामीले याद गरि नै रहनुपर्छ।

कानामा भएको विवाहको भोजलाई भविष्यवाणीमा विवाहको प्रतिक भनेर देखाए तापनि त्यो घटना वास्तविकमा नै घटेको थियो। “भोजको निम्ति ख्रीष्टको वचनले प्रशस्त उपलब्ध गराउनुभएको थियो। उहाँले उपलब्ध गराउनुभएको अनुग्रह यति धेरै छ कि मानिसहरूका पाप र अधर्महरूलाई सफासँग धुन सक्छ। त्यही अनुग्रहले मानिसको जीवनलाई नविकरण गरेर उसको प्राणलाई थामिराख्न सक्छ।”—एलेन जी. ह्वाइट, द डिजाएर अभ एजेज, पृ. १४९।

उहाँले थप्नुहुन्छ: “‘परमप्रभु परमेश्वरले आफ्ना दास, अगमवक्ताहरूलाई आफ्नो रहस्य प्रकट नगरीकन केही गर्नुहुन्न।' ‘कतिपय रहस्यहरू हाम्रो प्रभुमा निहित भए तापनि,' ‘हामीलाई प्रकट गरेका रहस्यहरू हामीलाई र हाम्रा भावी सन्तानले सदाको निम्ति दिएका छन्।' आमोस ३:७; व्यवस्था २९:२९। कतिपय थोकहरू प्रभुले हामीलाई दिनुभएको छ। यदि बाइबलमा कोरिएका भविष्यवाणीहरू प्रार्थना र श्रद्धापूर्वक अध्ययन गऱ्यौं भने उहाँको आशिष् हामीमा हुनेछ भन्ने कुरामा हामी ढुक्क हुनुपर्छ।”—द डिजाएर अभ एजेज, पृ. २३४।

**छलफलको लागि प्रश्नहरू:**

`यूहन्ना २:१-११ पढ्नुहोस्। येशूको भविष्यको कामको बारेमा यूहन्नाको सुसमाचारमा अग्रिम चित्रण गरिएका धेरै तत्त्वहरू छन्। यूहन्नाले जानाजानी आफ्ना पाठकहरूले क्रूसतिर अग्रसर गराएका थिए भनेर बाइबलका धेरै टिप्पणीकारहरूले व्यक्त गरेका छन्। यस कथामा भविष्यको राज्य र येशूका चरित्रका विभिन्न पक्षहरू कहाँ देख्नुभएको छ? यसले मुक्तिको योजनाका बारेमा हामीलाई के सिकाउँछ वा परमेश्वरको पुत्रसँग हुने विवाहको अन्तिम चरणको प्रतिज्ञाको बारेमा तपाईंले कसरी बुझ्नुहुन्छ?`

`बाइबलका विद्यार्थीहरूमा दश कन्याको अर्तीकथा लोकप्रिय छ। यसले युगको अन्तिम दिनका घटनाहरूको बारेमा हामीलाई के सिकाउँछ? दुलाह ढिलो भएको अर्थ केही छ? येशूसँग हाम्रो व्यक्तिगत सम्बन्ध र चर्चसँग सामुहिक सम्बन्धको बारेमा यसले हामीलाई के सिकाउँछ?`

`इसाई जगत्मा नै बाहिरबाट झुटो वा गलत शिक्षाहरू घुसेको र व्यवहारमा चलाएको सोच्नुहोस्। आइतबार बाहेक अरू के झुटो वा गलत शिक्षाहरू चर्चमा घुसेका छन्? तिनीहरू कसरी भित्रिए र त्यसबाट हामी मात्र होइन अरूलाई पनि सजग गराउन हामी के गर्नुपर्छ? तीन स्वर्गदूतका सन्देशहरूले गलत शिक्षाहरू चर्चमा नघुसाउन कसरी सिकाउँछन् र अरूहरूलाई पनि त्यसमा सजग गराउन हामी कसरी सहयोग गर्न सक्छौं?`