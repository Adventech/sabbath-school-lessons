---
title:  विवाहका चित्रण वा प्रतिकहरू
date:   12/04/2025
---

### यस अध्यायको अध्ययनको लागि निम्न पदहरू पढ्नुहोस्

उत्पत्ति २:२३-२५; एफिसी ५:२९-३२; इजकिएल १६:४-१४; प्रकाश १८:१-४; उत्पत्ति २४:१-४ र प्रकाश १९:१-९।

> <p>याद गर्नुपर्ने पद</p>
> “अनि ती स्वर्गदूतले मलाई भने, ‘यो लेख, थुमाका विवाहको भोजमा निमन्त्रणा पाउनेहरू धन्यका हुन्।' तिनले फेरि मलाई भने, ‘परमेश्वरका सत्य वचनहरू यी नै हुन्।'” (प्रकाश १९:९)।

परमेश्वरका जनहरूलाई देखाउनुभएको प्रेम र मुक्तिको पक्षलाई प्रभावकारी रूपमा प्रस्तुत गर्न बाइबल प्रेम कहानीहरूले भरिएको छ। सबैभन्दा घनिष्ठ प्रेमको चित्रण वैवाहिक सम्बन्धले देखाउँछ। यो प्रेमको बारेमा सिक्ने पाठशाला हो। तर यदि हाम्रो वैवाहिक जीवनमा परमेश्वरको मनसायले हामीलाई चलाउन दियौं भने मात्र त्यस जीवनमा प्रेमको बारेमा हामी सिक्न सक्छौं। वैवाहिक जीवनबाट हामीलाई उहाँले देखाउनुभएको प्रेमका गहिरा पाठहरू हामीले सिक्न सक्छौं। हाम्रो सम्बन्ध उहाँसँग कस्तो हुनुपर्छ भनेर हामीले हाम्रै वैवाहिक सम्बन्धबाट सिक्न सक्छौं। हामीलाई मुक्ति दिने उहाँ कतिसम्म कदम चाल्नुभयो, त्यो पनि हाम्रो दाम्पत्य जीवनबाट नै सिक्न सक्छौं।

प्रेम र विवाहको बारेमा आधुनिक धारणा भ्रष्ट भएकोले परमेश्वरको प्रेमलाई सराहना गर्ने हाम्रो गुण वा क्षमता नै सिथिल भएको छ। हाम्रो वैवाहिक जीवनको करारबाट उहाँसँगको करार (वा बप्तिस्माको समयमा लिएको शपथ)-ले उहाँसँग हाम्रो सम्बन्ध कस्तो हुनुपर्छ भनेर चित्रण गरेको छ। पापले गर्दा अरू साथै विवाहको अवधारणा पनि धेरै भ्रष्ट भए तापनि विवाहचाहिँ सत्यलाई प्रकट गर्ने शक्तिशाली माध्यम अझ पनि हुन सक्छ। वैवाहिक जीवनले नै भविष्यवाणीको सत्यलाई प्रकट गर्न सक्छ। वैवाहिक जीवनले हामीलाई खुशी बनाउने मात्र होइन, हामी त्यसबाट परमेश्वरसँगको हाम्रो सम्बन्धका गहिरा पाठहरू सिक्न सक्छौं।

परमेश्वरको वचनले विवाहको बारेमा विभिन्न चर्चा कसरी गरेको छ भनेर यस अध्यायमा हामी नियाल्नेछौं। विवाहको चित्रण असल पनि हुन सक्छ र खराब पनि हुन सक्छ। परमेश्वरले उहाँका जनहरूसँग कस्तो कारोबार वा सम्बन्ध राख्नुहुन्छ भनेर ती उदाहरणहरूलाई हामी अझ राम्ररी बुझ्न र सिक्न सक्छौं। वैवाहिक जीवनमा कमी कमजोरी होला, तैपनि उहाँको प्रेमको बारेमा केही पाठहरू सिक्न सक्छौं र अन्तिम दिनको घटनाहरूको बारेमा अझ राम्रोसँग बुझ्न सक्नेहुन्छौं।