---
title:  एउटै शरीर वा जिउ
date:   13/04/2025
---

मानव प्राणीसँग परमेश्वर कस्तो घनिष्ठ सम्बन्ध राख्न चाहनुहुन्छ भनेर उहाँले विभिन्न चित्रण र प्रतिकहरूद्वारा खुलाउनुभएको छ। त्यसमा विवाहको चित्रण पनि छ। तर वास्तविक रूपमा परमेश्वरले उहाँका जनहरूसँग विवाहभन्दा अपार सम्बन्ध राख्न चाहनुहुन्छ। बाइबलमा परमेश्वर र उहाँका जनहरूको बीचमा हुने सम्बन्धलाई विवाहद्वारा गरिएका चित्रणहरू धेरै छन्। सटीक रूपमा प्रकाशको पुस्तकमा औँल्याएको छ। जब परमेश्वरले विवाहको चित्रणद्वारा आफ्ना जनहरूसँगको सम्बन्धलाई बारम्बार चित्रण गर्नुहुन्छ, तब बाइबलका विद्यार्थीहरूले उहाँले के भन्न खोज्नुभएको हो सो बुझ्न अति महत्त्वपूर्ण छ।

`पढ्नुहोस्: ख्रीष्टसँग मानव प्राणीको सम्बन्ध कस्तो छ भनेर मानव वैवाहिक सम्बन्धले कसरी प्रतिबिम्बित गर्न खोजिएको छ भनेर देहायका पदहरूमा कसरी खुलासा गरेको छ? उत्पत्ति २:२०-२५ र एफिसी ५:२९-३२।`

फरिसी धर्मगुरुहरूसँगको छलफलमा एक दिन येशूले आदम र हव्वाको विवाहको विवरण उत्पत्तिको पुस्तकबाट औँल्याउनुभएको थियो। येशूसँग विवादमा फस्न तिनीहरूले उहाँसँग तुरुन्तै प्रश्न राखे, “होइन, मोशाले पारपाचुके दिएर पत्नीलाई घरबाट निकाल्न अनुमति किन दिनुभयो?” (मत्ती १९:७ रूपान्तरित)।

इस्राएली राष्ट्र र नीतिनियमहरूका निर्माणकर्ता र अगमवक्ता मोशा हुनुहुन्थ्यो भनेर सबै यहूदीहरूले विश्वास गरेका थिए। विवाहको विधिको सृष्टिकर्तालाई उहाँको आफ्नो अगमवक्ताको विरोधमा जानुभएको थियो भन्ने आरोप लगाउन ती धर्मका पण्डितहरूले साहस गरेका थिए। येशूलाई धरापमा पार्न बाइबललाई नै प्रयोग गर्ने नीति तिनीहरूको थियो। उहाँका शिक्षा बाइबलको विपरित थियो भनेर तिनीहरूले प्रमाणित गर्न खोजेका थिए।

वैवाहिक जीवनमा एक आपसमा जिन्दगीभर बफादार भएर बस्ने आदर्श नीति परमेश्वरले नै स्थापना गर्नुभएको थियो। यो सम्पूर्ण मानव प्राणीको अस्तित्वको जग थियो। पतित मानव प्राणीले दुर्भाग्यवस त्यो परमेश्वरको उपहारलाई दुरुपयोग गरेको थियो।

विवाहको महत्त्वलाई बाइबलले जोड दिएकोले यसलाई निरन्तर रूपमा आक्रमण भइरहेको कुरालाई हामीले संयोगको रूपमा लिनुहुन्न। पापको प्रवेश हुनुभन्दा अघि शबाथ पनि मानव कल्याण र हितको निम्ति परमेश्वरले उपहार स्वरूप दिनुभएको थियो। ती दुवैलाई शैतान र उसका मतियारहरूले, चाहे इसाई भनेर दाबी गर्नेहरू नै किन नहून्, तिनीहरूले आक्रमणको चपेटामा पारिरहेको छ। परमेश्वरले आफ्ना सृष्टिसँग घनिष्ठ सम्बन्ध राख्न ती दुवै संस्थाको लक्ष्य हो र ती दुवै शैतानको आक्रमणमा परिरहेका छन्।

दुई पतित वा असिद्ध नर र नारीको बिचको मिल्नुपर्ने जोडीमा जहिले पनि तनावको सम्भावना हुन्छ। ख्रीष्ट र चर्चको बीचमा भएको विवाहले पनि सिद्ध मुक्तिदातासँग असिद्ध दुलहीको साठगाँठ भइरहेको देखाइरहेको हामी पाउँछौं। तैपनि असल वैवाहिक जीवनले परमेश्वरको प्रेमको बारेमा हामीले धेरै सिक्न सक्छौं।

`वैवाहिक जीवनको असल नीतिहरूमा यी तीन नीतिहरूलाई आत्मसात् गर्नु जरुरी छ। पहिलो त जतिसुकै अयोग्य भए तापनि श्रीमान्ले श्रीमतीलाई क्षमा दिनुपर्छ जसरी येशूले पनि हामीलाई क्षमा दिनुभयो। दोस्रो, श्रीमतीमा कमी कमजोरीहरू भए तापनि उनलाई स्वीकार गरि नै रहनुपर्छ र दोषहरूलाई क्षमा दिइरहनुपर्छ, जसरी येशूले पनि हामीलाई हाम्रा सबै भुल र कमी कमजोरीहरूसाथ ग्रहण गर्नुहुन्छ। तेस्रो, जसरी येशूले हाम्रो निम्ति ज्यान दिनुभयो, त्यसरी नै हाम्रा जोडीको निम्ति हामी ज्यान दिन सक्नुपर्छ। यी तीन नीतिहरूले हामीसँग परमेश्वर कस्तो सम्बन्ध राख्न चाहनुहुन्छ भनेर हामीलाई बुझाउँछ र सफल वैवाहिक जीवनको निम्ति पनि ती सूत्रहरू लागु गर्न जरुरी छ।`