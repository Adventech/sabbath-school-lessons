---
title:  यस्तै समयको निम्ति हो
date:   12/06/2025
---

दुर्भाग्यवस, कतिपय इसाईहरूमा बाइबलको भविष्यवाणीमा भएका कडा सन्देशहरूमा सोचिरहने प्रवृत्ति भएको पाइन्छ। हाम्रो अघि परीक्षाको समय आउनेछ, तर भविष्यवाणीको अध्ययनलाई त्रासको आधारमा केन्द्रित गर्ने तर त्यस कथामा भएको समाधानलाई नहेर्ने हाम्रो निम्ति सजिलो हुन्छ। भविष्यका मिठा-मिठा कुराहरू गरेर हामी मक्ख पर्ने परमेश्वरको चाहना होइन। महान् विवादको सङ्घर्षको अन्त्यमा र अहिले भइरहेका घटनाहरूलाई परमेश्वरले सफा चित्रण गर्नुभएको छ। त्यसलाई अध्ययन गर्दा हामी परमेश्वरको बारेमा उत्साहित हुन सक्छौं। दुःखद परिस्थितलाई मध्यनजर गरेको भविष्यवाणीमाथि मात्र होइन, हामीलाई उद्धार गर्ने प्रतिज्ञामाथि पनि हामी भर पर्न सक्छौं।

भविष्यवाणीमा एउटा सामान्य ढाँचा छ जसमा परमेश्वरले हाम्रो मानव विद्रोहले सिर्जना गरेको गडबडीको बारेमा सत्य प्रकट गर्नुहुन्छ, र उहाँले हामीलाई परिणामहरू देखाउनुहुन्छ। तर त्यसपछि उहाँले सधैँ आशा राख्नुहुन्छ। कतिपयले “याकूबको निम्ति दुःखको दिन” अर्थात् अन्तिम सङ्कटको भविष्यवाणीलाई डर र कम्पनका साथ हेरेका छन्। निस्सन्देह, अन्तिम क्षणहरू परमेश्वरका जनहरूका लागि सजिलो हुनेछैनन्। तर जसरी कठिन समयको भविष्यवाणी भरपर्दो छ, त्यसरी नै छुटकाराको प्रतिज्ञा पनि भरपर्दो छ।

ख्रीष्टका दुलही वा चर्चमाथि घृणित भएर भयानक तरिकाले बदला लिन शैतानले प्रयास गर्छ भनेर प्रकाश १२मा खुलासा गरिएको छ। तर परमेश्वरले हस्तक्षेप गर्नुहुन्छ र उनलाई उद्धार गर्नुहुन्छ। रानी एस्तरको कथा अति सुन्दर र रोमाञ्चक छ। एस्तरको कथाको नाटकमा एक सुन्दर रानीले मुख्य भूमिका खेल्दछिन्। आफ्ना जनहरूलाई उद्धार गर्न परमेश्वरले उनलाई प्रभावकारी रूपमा प्रयोग गर्नुहुन्छ।

`पढ्नुहोस्: एस्तर ४:१३-१४; एस्तर ५:१-३ र एस्तर ९:२०-२८ पदहरू पढ्नुहोस्। पृथ्वीको इतिहासको अन्त्यमा हुने हाम्रो दुर्दशाको बारेमा ती पदहरूबाट हामीले के पाठ सिक्न सक्छौं?`

इतिहासको विशेष घडीका निम्ति परमेश्वरले चर्चहरूबाट थोरै बचेखुचेका समूह खडा गर्नुभएको थियो। जब युरोपको इतिहासका १२६० दिनहरू वा अन्धकार युग अन्त्य हुन लागेको थियो तब लुकेका दुलहीलाई परमेश्वरले निकाल्नुभयो (प्रकाश १२:१४सँग तुलना गर्नुहोस्)। उनबाट यस संसारलाई उहाँका दया र निगाहाका सन्देश दिनुभएको थियो: ती सन्देश हुन्, तिन स्वर्गदूतहरूका सन्देशहरू। हामी यसै समयका निम्ति यस संसारमा छौं (एस्तर ४:१४)।

हामानको आक्रमण र सतावटको सामना गर्न एस्तरले एक्लै भएको महसुस गर्नुपरेन: उनले राजाबाट निगाहा पाइन् र उनका जनहरूलाई उद्धार गरिएको थियो। जब विश्वको इतिहासको अन्त्यमा हामी पर्छौं, हामी एक्लै हुनेछैनौं। परमेश्वर महाराजा हाम्रो साथमा हुनुहुन्छ, र परमेश्वरका जनहरूको पनि उद्धार गरिनेछ।

`एस्तरको कथामा यहूदीहरूका निम्ति असलै भएर अन्त्य भएको थियो। यसरी सधैँ हुँदैन, हुन्छ त? येशू ख्रीष्टमा हाम्रो आशालाई कायम राख्न हामीले अन्त के हुनेछ भन्ने सन्दर्भमा किन सबै कुरा हेर्नुपर्छ?`