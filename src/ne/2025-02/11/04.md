---
title:  बोअज, उद्धारकर्ता
date:   10/06/2025
---

रूथसँग बोअज अत्यन्तै मोहित हुन्छन्। उनीसँग विवाह गर्न बोअज चाहेका थिए। तर त्यहाँ विशेष गरेर एउटा महत्त्वपूर्ण तगारो थियो। त्यहाँ अझ नजिकको आफन्त थियो जसले रूथ र जग्गामाथि दाबी गर्न सक्थ्यो। यदि बोअजलाई येशूको प्रतिक हामी मान्छौं भने महान् विवादमा प्रकट गरेको विषयवस्तु अत्यन्तै जोखिम भएको प्रकट भएको हामी पाउँछौं। येशूले हामीलाई प्रेम गर्नुहुन्छ तर यस संसारमा उहाँभन्दा हाम्रो नजिकको आफन्त छ जसले हामीमाथ दाबी गर्न सक्छ: त्यो हो शैतान।

`पढ्नुहोस्: यस संसारमा जन्मिने प्रत्येक मानिस उसको हो भनेर शैतानले गर्ने दाबी कसरी भएको छ भनेर देहायका पदहरूले के प्रकट गर्दछ? (अय्यूब १:६-११; मत्ती ४:८-९; यहूदा ९; लूका २२:३१-३२)।`

जब शैतान स्वर्गको परिषद्मा देखा पऱ्यो तब आफू पृथ्वीको तल र माथी गरिरहेको भनेर उसले बताएको थियो (अय्यूब १:७)। अनि धर्मी अय्यूबलाई उसले देखेको थियो कि भनेर परमेश्वरले उसलाई सोध्दा शैतानले अय्यूब आफ्नै हो भनेर दाबी गरेको थियो। अय्यूबको हृदय परमेश्वरसँग साँच्चै थिएन भनेर शैतानले बताउन खोजेको थियो। उसको दाबीअनुसार परमेश्वर उनलाई भलाइ गर्नुभएकोले वा उनलाई फलिफाप गर्नुभएकोले मात्र अय्यूब उहाँका भक्त भएका थिए (अर्थात् परमेश्वरले उनलाई भौतिक रूपमा सम्पन्न पार्नुभएकोले मात्र उनले उहाँलाई पछ्याएका थिए)। उहाँप्रति भलो गर्ने काम रोक्नुहोस् र उनको बफादारी वा निष्ठा कहाँ छ भनेर परमेश्वरले देख्नुहुनेछ भनेर शैतानले उहाँलाई चुनौति दिएको थियो।

यहूदामा इस्राएलीहरूलाई नै थाहा भएको छोटो कथा छ: मोशाको मृत्युपछि परमेश्वरले नै उहाँलाई गाड्नुभएको थियो (व्यवस्था ३४:६) र पछि उनको पुनरुत्थान भएको थियो। हामीलाई सबै थोक विस्तृत रूपमा थाहा नभए तापनि परमेश्वर र शैतानको बिचमा मोशाको लासमा विवाद चलेको थियो। यसमा पनि मोशालाई आफ्नै हो भनेर शैतानले दाबी गरेको आभास पाइन्छ।

“मृतकलाई ख्रीष्टले पहिलो पल्ट जीवन दिन लाग्नुभएको थियो। जब जीवनका राजकुमार र चम्किला जनहरू चिहानको नजिक आउनुभयो तब शैतान आफ्नो सर्वोच्चताको निम्ति सतर्क भएको थियो। पतित र दुष्ट स्वर्गदूतहरूसँग मिलेर शैतानले आफ्नो भूमि भनेर दाबी गरेको ठाउँमा येशूले हस्तक्षेप गर्नुभएकोमा तिनीहरूका बिचमा विवाद चलेको थियो। परमेश्वरको सेवक आफ्नो कैदी भएको उसले फाइँफुट्टी लगाएको थियो। मोशाले पनि परमेश्वरको दश आज्ञालाई पालन गर्न नसकेको भनेर उसले घोषणा गरेको थियो। यहोवाले पाउने गौरव मोशाले पाएको थियो भनेर उसले दाबी गरेको थियो। त्यसैको निम्ति शैतान स्वर्गबाट निकालिएको थियो। अब मोशाले पनि उहाँको आज्ञा उल्लङ्घन गरेकोले उनी आफ्नो प्रभुत्वमा आएको शैतानले दाबी गरेको थियो।”—एलेन जी. ह्वाइट, पाट्रियार्क्स एण्ड प्रोफेटस्, पृ. ४७९। ख्रीष्टले शैतानको दाबीको प्रतिकार गर्नुभएको थियो र मोशाको पुनरुत्थान भएको थियो (मत्ती १७:३)।

बोअज बेथलेहेमको ढोकामा यात्रा गर्छन्, जुन सहरमा हाम्रा नजिकको आफन्त हुन ख्रीष्ट आउनुभएको थियो। अगुवाहरू जम्मा हुन्छन् र आखिरमा चप्पलहरू साटासाट हुन्छ। यसले रूथ कसको हुनेछ भनेर देखाउने प्रतिक थियो।

गाउँको ढोकामा गाउँका मामिलाहरूको निर्णय हुन्थ्यो। यो न्यायको दृश्यको प्रतिक हो। यसले दानिएलमा वर्णन गरेको न्यायको दृश्यको चित्रण गर्दछ (दानिएल ७:१३, १४, २२, २६, २७): त्यो न्याय सन्तहरूको पक्षमा भएको थियो। हाम्रो निम्ति केवल येशूले मात्र मोल तिर्नुभएकोले हाम्रो पक्षमा न्याय भएको थियो जसरी बोअजले पनि उनको दुलहीको निम्ति मोल तिरेको थियो।