---
title:  थप जानकारी
date:   13/06/2025
---

एलेन जी. ह्वाइटद्वारा लिखित पाट्रियार्क्स एण्ड प्रोफेटसको पृ. ६०५, ६०६को “द फर्स्ट किङ्ग अभ इस्राएल” भन्ने अध्याय पढ्नुहोस्।

“येशू र उहाँका आज्ञाहरूप्रति आशक्त हुने अल्पसङ्ख्यक विश्वासीहरूलाई तहसनहस गर्न शैतानले विभिन्न मानिसहरूलाई प्रयोग गरेर उसको क्रोध देखाउनेछ। ती विश्वासीहरूले लोकप्रिय र परम्परा संस्कार, धर्म र संस्कृतिलाई स्वीकार गर्नेछैनन्। उच्च पद र प्रतिष्ठित मानिसहरू अनैतिक र दुष्टहरूसँग हातेमालो गरेर परमेश्वरका जनहरूको विरुद्धमा लाग्नेछन्। तिनीहरूले आफ्ना सम्पत्ति, खुबी, प्रतिभा, विशेषता, दक्षता, शिक्षाहरूलाई एक जुट पारेर ती जनहरूका विरुद्धमा संग्राम गर्नेछन्। कठोर र सताउने शासकहरू, विभिन्न इसाई सम्प्रदायका पास्टर र अग्रजहरू र चर्चका सदस्यहरूले नै उनीहरूका विरुद्ध षड्यन्त्र गर्नेछन्। अनेकौँ आवाज उठाएर र लेखेर, घमण्ड गरेर, धम्की दिएर र हँस्सी मजाक उठाएर उनीहरूका आस्थाबाट तिनीहरूले उनीहरूलाई लडाउन खोज्नेछन्। झुठा आरोपहरू लगाएर र रिसले मात्न लगाएर मानिसहरूका क्रोध र आवेगहरू तिनीहरूले उठाउनेछन्। ती इसाई भनाउँदाहरूमा नै ‘परमेश्वरको वचनले' यो भन्छ भन्ने तथ्यलाई विश्वास नगरेको कारण बाइबलले सिकाएको शबाथ मान्न आह्वान गर्नेहरूको विरुद्धमा तिनीहरू उठ्नेछन्। तिनीहरूले आवश्यक भएका सबै दमन नीतिहरू आपूर्ति गरेर विश्वासीहरूलाई सताउनेछन्। लोकप्रियता कमाउन र प्रसिद्ध हुन विधायकहरूले आइतबारे कानुनको माग मानेर त्यसलाई पारित गर्नेछन्। तर जो परमेश्वरको भय मान्छन् वा उहाँप्रति अगाढ श्रद्धा राख्छन्, तिनीहरूले दश आज्ञाका नीतिहरू विरुद्ध जाने कुनै पनि नियमलाई स्वीकार्नेछैनन्। यही दश आज्ञालाई केन्द्रबिन्दु बनाएर सत्य र झुटको बिचमा विवाद गर्दै महा संग्राम छेड्नेछन्। यस विषयमा हामीलाई कुनै पनि सन्देह गर्ने ठाउँ दिएको छैन। एस्तर र मोर्दकैको युगमा जस्तै आज पनि प्रभुले उहाँको सत्य र उहाँका जनहरूको पक्षमा उभेर युद्ध गर्नुहुनेछ।”—एलेन जी. ह्वाइट, प्रोफेटस् एण्ड किङ्गस, पृ. ६०५, ६०६।

**छलफलको लागि प्रश्नहरू:**

`दुःख, कष्ट र सङ्घर्षमा जाकिन परमेश्वरले किन अनुमति दिनुहुन्छ? त्यसको अर्थ के हो?`

`येशूप्रति बफादारी हुँदा आउने कुनै पनि कठिन परिस्थितिलाई सामना गर्न र उहाँप्रति बफादार हुन सेभेन्थ-डे एड्भेन्टिस्ट विश्वासी कसरी तयार हुनुपर्छ? कठिन परिस्थितिमा तपाईंले कहाँ आशा पाउनुहुन्छ?`

`भविष्यवाणीका अझ गाह्रो विषयहरूमा सोच्ने प्रवृत्ति तपाईंमा किन हुन्छ र सुसमाचारले उपलब्ध गराएको बृहत चित्रणलाई किन ओझेलोमा पार्दछ?`

`तपाईंको साथी आएर प्रकाशको पुस्तक त्रासपूर्ण छ भनेर तपाईंलाई भन्यो भने तपाईं के भन्नुहुन्छ? उसको दिमागलाई शान्त गराउन र उसलाई बुझाउन तपाईंले कुन उपाय गरेर सहयोग गर्न सक्नहुन्छ?`

`कसैले भन्छ, “परमेश्वरले मलाई माया गर्नुहुन्छ वा चाहनुहुन्छ भन्ने कुरामा म विश्वस्त छैन। मैले के गरें त्यसलाई तपाईंले थाहा पाउनुभयो भने तपाईंले बुझ्न सक्नुहुनेछ।” तपाईंले त्यसलाई के जवाफ दिनुहुन्छ? रूथ र एस्तरको कहानीहरूले उसलाई बुझाउन तपाईंलाई कसरी सहयोग हुन्छ?`