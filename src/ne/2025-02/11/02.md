---
title:  “रोटीको घरमा” अनिकाल
date:   08/06/2025
---

इसाई आस्थामा आक्रमण गर्नेहरूले यस संसारमा भइरहेको क्रूरता, रक्तपात र आतङ्कको वास्तविकतालाई मध्यनजर गर्दा निम्न तिन कुरा भन्छन्: (अ) परमेश्वरको अस्तित्व छैन, वा (आ) जब समाजमा बर्बरताले राज गर्छ तब उहाँसँग केही गर्ने शक्ति छैन, वा (इ) जब हामीलाई दुःख-कष्ट हुन्छ तब उहाँले वास्ता गर्नुहुन्न। बाइबलमा धेरै कहानीहरू छन् जसले ती आरोपहरू गलत छन् भनेर प्रमाण गर्दछन्। वास्तविक रूपमा भन्ने हो भने मानिसहरू आफैले उहाँको विरुद्धमा रोपेका विद्रोही कामहरूका नतिजा तिनीहरूले भोग्न दिन परमेश्वरले अनुमति दिनुभएको छ। तर हाम्रो आत्मनिर्णयको स्वतन्त्रतालाई उल्लङ्घन नगरीकन परमेश्वरको उपस्थिति सधैँ छ र उहाँले मानव इतिहासद्वारा सधैँ काम गरिरहनुभएको छ। पाप र कष्टको समस्याहरूको आखिरी समाधानतिर उहाँले हामीलाई अग्रसर गराइरहनुभएको छ। त्यसको एउटा ज्वलन्त उदाहरण रूथको कहानी हो।

`पढ्नुहोस्: रूथ १:१-५ पढ्नुहोस्। नाओमी र रूथलले के कष्टहरू भोगेका थिए र ती कष्टहरू तिनीहरूले कसरी पाए? तिनीहरूको परिस्थितिले अहिले पनि सारा मानव जगत्ले सामना गरिरहेको कुरालाई प्रतिबिम्बित गर्दछ?`

कथाको सुरुवातमा लेखिएको वाक्यमा एक विडम्बना छ: बेथलेहेम अनिकालको चपेटामा परेको थियो। यो गाउँको नाउँको अर्थ हो “रोटीको घर।” अदनमा प्रशस्त खाना थियो भनेर हामीलाई याद दिलाएको छ। परमेश्वरले आदम र हव्वालाई भन्नुभएको थियो “बगैँचाको प्रत्येक रूखको फल तिमीहरूले स्वतन्त्र रूपमा खान सक्छौ” (उत्पत्ति २:१६)। त्यसको अर्थ अदनको बगैँचामा प्रशस्त फलफूलहरू थिए। मानव प्राणीको सुरुको अस्तित्वमा प्रशस्त खानाहरू उपलब्ध गराएको थियो। त्यो उदार सृष्टिकर्ताले उपलब्ध गराउनुभएको थियो। तिनीहरूलाई सृष्टिको हेरचाह गर्ने जिम्मा दिएको थियो। तर सृष्टिको हेरचाहको सट्टा तिनीहरूले पापको दासत्वमा रहन रोजे। त्यसको फलस्वरूप आदमले यो श्राप भोग्नुपऱ्यो, “जबसम्म तिमीहरू माटोमा फर्किंदैनौ तबसम्म तिमीले पसिना बगाएर तिम्रो खानेकुरा खानुपर्नेछ” (उत्पत्ति ३:१९)।

नाओमीले आफ्नो पुर्खाको सम्पत्ति गुमाएकी थिइन्। हामीले पनि परमेश्वरले सुरुमा दिन चाहनुभएको सम्पत्ति गुमाएका छौं। त्यसको फलस्वरूप हाम्रो जीवन कठिन भएको छ। अदनको बगैँचा उपहार स्वरूप दिइएको थियो, तर विनासर्तमा थिएन: मानव प्राणी विद्रोह गर्न स्वतन्त्र थियो। त्यसको अर्थ तिनीहरूले आफ्नो भलाइको जिम्मेवारी तिनीहरू आफैले लिन बाध्य हुनुपरेको थियो। सुरुमा परमेश्वरको आशिष् पाएर पतन नभएको सारा पृथ्वीमाथि मानिसको प्रभुत्व थियो। तर अहिले पतित जीवहरूलाई नियन्त्रण गर्ने काम हामीमा परेको छ। स्वार्थी र खराब मानिसहरूको प्रतिस्पर्धा गर्ने स्वभावले पृथ्वीमा भएका स्रोतहरूको अभाव हुन गएको छ। त्यसले हामी सबैलाई हृदयविदारक बनाएको छ र कष्ट भोग्न हामी बाध्य भएका छौं।

मानिसको स्वार्थले ल्याएको विपतको व्याख्या गर्न शब्दहरू नै छैन। तैपनि यस पृथ्वीमा धेरै मानव हितको निम्ति स्रोतहरू प्रशस्त छन्। यसले परमेश्वरको प्रेमको बारेमा प्रभावकारी गवाही दिन्छ। तर मानव लोभ र पापको ज्यादतीले गर्दा पृथ्वीलाई हामीले नियन्त्रण गर्नुको सट्टा यसले हामीलाई नियन्त्रण गरिरहेको छ। एक दिन ती सबै अन्त्य हुनेछ।

`छ हजार वर्षसम्म भइरहेको पापको ज्यादती र मृत्युको बाबजुदमा पनि पृथ्वीले परमेश्वरको अचम्मको प्रेम र सृष्टि गर्ने शक्तिलाई कसरी प्रकट गरिरहेको छ?`