---
title:  भित्री कथा
date:   13/06/2025
---

### भाग ७: “हामीलाई तपाईँहरूको खाँचो छ ह!”

लेखिका: डायना फिश

डायना र लोरेनले तिनीहरूका सपनाहरू साकार पार्ने काम पाएका थिए। उनी फ्लोरिडाको ओर्लान्डोमा सेभेन्थ-डे एड्भेन्टिस्ट अस्पतालको विकास विभागमा काम गरिरहेकी थिइन्। लोरेन सफल परामर्स सेवा काममा संलग्न भएका थिए। तर तिनीहरूमा केही न केहीको अभाव भएको महसुस गरेका थिए। तिनीहरूले प्रार्थना गरे।

एक दिन डायनाले उत्तर अमेरिका डिभिजनको महिला सेवाहरूको कन्फरेन्समा सहभागी भइन्। त्यहाँ चर्चका विभिन्न विभागका प्रदर्शनी स्थलहरूमा उनी घुमिन्। उनी होलब्रुक सेभेन्थ-डे एड्भेन्टिस्ट इन्डियन स्कुलको प्रदर्शनी स्थलमा पुगिन्। त्यहाँ त्यस स्कुलका विद्यार्थीहरूले बनाएका माटोका भाँडाहरू देखिन्। तिनीहरूलाई बढो चासो देखाएर हेरिन्। जब प्रदर्शनी स्थलकी महिलाले डायना विकास विभागमा काम गरिरहेकी थिइन् भनेर थाहा पाइन्, स्कुलले पनि विकास निर्देशकलाई खोजिरहेको थियो भनेर उनले सुनाइन्। आरिजोनाको स्कुलमा काम गर्न परमेश्वरको आह्वान होइन भनेर उनले त्यस चाहनालाई वास्ता गरिनन्।

छ महिनापछि लोरेन २०१५मा हुने जनरल कन्फरेन्सको साधारण सभामा भाग लिन आखिरी क्षणमा निर्णय गरे; त्यो सभा अमेरिकाकै टेक्सास राज्यको सान आन्टोनियोमा हुनेथियो। त्यस सभाको प्रदर्शन कक्षको होलब्रुक प्रदर्शनी स्थलमा लोरेन घुम्दै आइपुगे। त्यस प्रदर्शनी स्थलकी महिलाले लोरेन क्लिनिकल सामाजिक कार्यकर्ता भएको थाहा पाएर भनिन्, “हामीलाई तपाईंजस्तो मानिस चाहिएको छ!” उनको श्रीमतीको काम सोध्दा उनी विकास क्षेत्रमा काम गरेको सुन्दा उनले भनिन्, “हामीलाई उनीजस्तै व्यक्ति पनि खाँचो छ!” त्यस महिलाले त्यस होलब्रुक स्कुलको श्रीमान्सँग सहमत लिइन्।

केही हप्तापछि बिदाको छुट्टीमा कलराडो गएको बेलामा होलब्रुक स्कुलमा पनि गए। तिनीहरूले त्यस स्कुलको लक्ष्यको बारेमा त्यहाँका कर्मचारीहरूसँग नौ घन्टा कुराकानी गरे। त्यस स्कुलले आदिवासी अमेरिकी इन्डियनका बालबालिकाहरूका निम्ति आश्रय स्थान उपलब्ध गराएको थियो। ती बालबालिकाहरूलाई हुर्काएर जिम्मेवारी युवा र युवतीहरू बनाउने त्यस स्कुलको लक्ष्य थियो। स्कुलले इसाई परामर्सदाताको निम्ति प्रार्थना गरिरहेको थियो। त्यस स्कुलमा आउने बालबालिकाहरू क्षत विक्षत भएका घर परिवारहरूबाट आउँथे र तिनीहरूमा भएको तनावले गर्दा तिनीहरूको मानसिक स्वास्थ्य असन्तुलन हुन्थे। तिनीहरूलाई चौबिसै घण्टा तिनीहरूको मानसिक अवस्था हेर्ने विज्ञको आवश्यकता थियो। त्यस रात डायना स्कुलको पाहुना घरमा रातभरि निदाउन सकिनन्। उनले दराजमा दुई एकै खालका किताबहरू देखिन्। ती किताबहरू उनलाई थाहा पाएको महसुस गरिन्। उनको झोलामा हात राखेर त्यही शीर्षक भएको किताब पाइन्। जनरल कन्फरेन्समा त्यो किताब लोरेनले पाएका थिए। त्यो किताब डन म्याकलाफर्टीको फोलो: एनी टाइम, एनी ह्वेर, आट एनी कस्ट नामक किताब थियो। त्यस बेला तुरुन्तै डायनाले महसुस गरिन् कि परमेश्वरले होलब्रुकमा काम गर्न आह्वान गरिरहनुभएको थियो। उनले प्रार्थना गरिन्, “हे प्रभु, तपाईंले लोरेनलाई पनि त्यही प्रभाव पार्नुहोस्।”

केही दिनपछि फ्लोरिडामा फर्केपछि लोरेनले डायनालाई आफूले प्रार्थना गरिरहेको र हलब्रुकमा काम गर्न परमेश्वरले बोलाइरहनुभएको महसुस गरेको बताए। त्यस रात तिनीहरूले त्यस स्कुलमा दरखास्त दिए। आफ्ना सामानहरू पाक गर्न थाले। दुई हप्तापछि तिनीहरूले चाहेका पदहरू पाएको भनेर स्कुलबाट तिनीहरूले जवाफ पाए। त्यस स्कुलमा तिनीहरूले दश वर्षदेखि काम गरिरहेका छन्। डायनाले भनिन्, “परमेश्वर साह्रै अचम्मको हुनुहुन्छ। उहाँले मलाई मेरो जीवनको प्रत्येक कदम कदममा के गर्ने भनेर देखाइरहनुभएको थियो। उहाँलाई मैले नचिनेकै बेलादेखि मेरो निम्ति उहाँको योजना थियो।”