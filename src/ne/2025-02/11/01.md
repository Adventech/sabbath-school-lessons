---
title:  रूथ र एस्तर
date:   07/06/2025
---

### यस अध्यायको अध्ययनको लागि निम्न पदहरू पढ्नुहोस्

रूथ १:१-५; रूथ २:५-२०; अय्यूब १:६-११; मत्ती ४:८, ९; एस्तर ३:१-१४; प्रकाश १२:१४-१७।

> <p>याद गर्नुपर्ने पद</p>
> “जब राजाले एस्तर रानीलाई आँगनमा उभिरहेकी देखे, तब राजाको निगाह तिनीमाथि भयो, र आफ्नो साथमा लिइराखेको सुनको राजदण्ड उनले तिनीतिर पसारे। तब अगि बढ़ेर एस्तरले राजदण्डको टुप्पालाई छोइन्” (एस्तर ५:२)।

अन्तिम दिनमा हुने घटनाहरूका अग्र चित्रण यस अध्यायमा हेर्न निरन्तरता दिनेछौं। वास्तविक जीवनका कहानीहरू र मानिसहरूलाई प्रयोग गरेर परमेश्वरले ती सबै उहाँको दृष्टिकोणले कसरी हेर्नुभएको थियो सो उहाँले हामीलाई बुझाउन खोज्नुभएको हामी पाउँछौं। पछिको भविष्यवाणीलाई कसरी व्याख्या गर्ने भनेर त्यसले हामीलाई सहायता गर्छ। हाम्रो आस्थालाई बलियो बनाउन त्यसले मद्दत गर्दछ।

यस अध्यायमा हाम्रो ध्यान दुई उल्लेखनीय स्त्रीहरूका कथाहरूतिर लगाउनेछौं। तिनीहरूका मार्मिक कथाहरूले पुस्तौँ-पुस्तौँसम्मका मानिसहरूका हृदयमा छोएका थिए र छोइरहेका छन्: रूथ र एस्तर। रूथ विस्थापित विधवा थिइन्। उनले दयालु आफन्त बोअजलाई भेटेपछि उनमा आशा पल्हाउँछ। तिनीहरूका विवाह इसाई जगत्मा लोकप्रिय प्रेम कथा भएको छ। हामीलाई येशूका प्रेम त्यस कथाले प्रतिबिम्बित गर्दछ। अर्कोचाहिँ एक भर्खरकी केटी जो विदेशमा बसोबास गरेकी थिइन्। उनका जनहरूलाई हत्या गर्ने षड्यन्त्र उनलाई थाहा भएको थियो। त्यस षड्यन्त्रलाई परास्त गर्न उनको भूमिका उल्लेखनीय थियो।

बाइबलमा र बाइबलको भविष्यवाणीको विवरणमा स्त्री परमेश्वरको चर्चको प्रभावकारी प्रतिक हो। परमेश्वरले उहाँका जनहरूलाई कुन दृष्टिकोणमा हेर्नुहुन्छ भनेर उहाँले यसबाट देखाउनुहुन्छ: स्त्रीलाई उहाँले कसरी हेर्नुहुन्छ त्यसरी उहाँका जनहरूलाई नै हेर्नुहुन्छ। बाइबलमा उल्लेख गरेका ती दुई स्त्रीहरूका विवरणको बारेमा हेरौं। तिनीहरूका जीवन कहानीहरू परमेश्वरका वचनमा अमर कहानीहरू भएका छन्। तिनीहरूका विविध परिस्थितिमा गरेका अनुभवहरूबाट हामीले धेरै पाठहरू सिक्न सक्छौं।