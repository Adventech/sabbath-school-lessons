---
title:  रूथ र बोअज
date:   09/06/2025
---

आफ्नो नाउँ मारा वा खराब वा तितो भनेर बोलाउन नाओमीले अनुरोध गरेकी थिइन् किनभने उनको जीवनमा तितोपनाले आक्रमण गरेको थियो (रूथ १:२०)। हाम्रा सृष्टिकर्तासँगको सम्बन्ध मर्मत गर्नै नसक्ने गरेर क्षती भएको थियो। यसले हामीलाई आत्मिक रूपमा कङ्गाल बनाएको थियो। हाम्रो भविष्य अन्धकार छ। हाम्रा जीवनका धारहरूमा जे पाउँछौं त्यसैमा कटानी गरेर हामी जिउन खोज्छौं। यस टुटिएको संसारमा अलिकति पनि पाएको आनन्दले हामी रमाउन प्रयास गर्छौं। तर जब हामीले उल्लेखनीय धारणालाई पत्ता लगाउँछौं तब सबै थोक परिवर्तन हुन जान्छ: त्यो हो हामी अन्धकारमा जाकिन पुगे तापनि परमेश्वरले हामीलाई बिर्सनुभएको छैन।

`पढ्नुहोस्: रूथ २:५-२० पढ्नुहोस्। यस कथामा यो निर्णायात्मक क्षण किन भएको छ? नाओमीले आफ्नो परोपकारी आफन्तलाई पत्ता लगाउनु उनको निम्ति किन असल समाचार थियो?`

नाओमीले उनका श्रीमान्ले बेचेको सम्पत्ति फिर्ता पाउन सक्दैनथी। त्यसको निम्ति उनका श्रीमान्को आफन्तले सहयोग गर्न सक्थ्यो। रूथले उनका श्रीमान्को नजिक नातेदारलाई विवाह गरेर उनका देहान्त भएको श्रीमान् एलीमेलेकको नाउँमा बालक जन्माऊन् भन्ने नाओमीको चाहना थियो। प्रतिज्ञा गरिएको देशको भूमि फिर्ता पाउन परमेश्वरले इस्राएलमा प्रावधान बनाउनुभएको थियो। एलीमेलेकको नजिकको नातेदारले त्यो सम्पत्ति फिर्ता गराउन सक्थ्यो। बोअज दयालु किसान मात्र नभएर उनी एलीमेलेकको नजिकका नातेदार थिए जसले उनले बेचेका जमिन फिर्ता लिन सक्थे।

बोअज उदारवादी र दयालु व्यक्ति मात्र नभएर नाओमीको आफन्त भएको समाचार उनको निम्ति अत्यन्तै उत्तम समाचार थियो। नाओमी र रूथको विपन्नता सदाको निम्ति रहन आवश्यक भएको थिएन।

बोअज ख्रीष्टको प्रतिक भनेर इसाईहरूले धेरै समयदेखि बुझेका छन्। येशू ख्रीष्ट सृष्टिकर्ता मात्र नभएर हाम्रो निम्ति नजिकको आफन्त हुन उहाँले रोज्नुभएको थियो। उहाँ वास्तविक हाम्रै हाड र छालाको मानव रूप लिएर आउनुभएको कुराचाहिँ उहाँलाई “मानिसको पुत्र” भनेर सम्बोधन गर्ने अरू कारणहरूमा एक थियो (मत्ती १२:८; मर्कूस ८:३१; लूका २२:२२; यूहन्ना ३:१४)।

कतिपय मानिसहरूले परमेश्वर कठोर हुनुहुन्छ भनेर सोच्छन्। हाम्रा नैतिक आचरण सबै ठिक भएमा उहाँले हिचकिचाउँदै स्वर्गमा हामीलाई हुल्नुहुनेछ होला किनभने हामीले औपचारिक वा प्राविधिक रूपमा उहाँका नीतिहरू पालन गरेका छौं। तर बोअजले दिएको येशूको चित्रणले त्यो धारणालाई रद्द गरेको छ। उहाँले हामीप्रति चासो मात्र देखाउनुहुन्न, हाम्रो आत्मिक कङ्गालपन भए पनि हामीलाई उहाँले आफ्नी बेहुली बनाउन चाहनुहुन्छ।

`सृष्टिकर्ता उहाँको आफ्नै सृष्टिको एक भाग बन्नु मात्र भएन उहाँले हाम्रो निम्ति मर्नु पनि भएको थियो। त्यो सोचलाई तपाईंले आफ्नो दिमागमा घुसाउन प्रयास गर्नुहोस्। हाम्रो अस्तित्वको अर्थ के छ भनेर हाम्रो सोचलाई यस चकित पार्ने सत्यले कस्तो प्रभाव पार्न सक्छ?`