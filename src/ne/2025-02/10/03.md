---
title:  नोआले प्रचार गरेका सुसमाचार
date:   02/06/2025
---

धेरै मानिसहरू येशूको आगमनका निम्ति तयार हुँदैनन् भनेर पत्रुसले हामीलाई याद दिलाउँछ। तिनीहरूले जानाजानी बिर्सेका हुन्छन् (२ पत्रुस ३:५)। जलप्रलयमा जे भयो त्यही स्थिति पछि हुनेछ भनेर उनले हामीलाई बताउँछन्। संसारका विभिन्न संस्करिहरूमा कुनै न कुनै प्रकारले विश्वमा महान् जलप्रलय भएको कथाहरू छन्। यद्यपि, बाइबलमा लेखिएको जलप्रलयको विवरणलाई धेरै मानिसहरूले अत्यन्तै गिल्ला गर्दछन्। जानाजानी यो त पौरणिक दन्त्यकथा हो भनेर त्यस कथालाई मानिसहरूले पन्छाउँछन्। पुरानो करारमा यसको विवरण स्पष्ट तरिकाले चित्रण गरिएको छ, र नयाँ करारले पनि विभिन्न ठाउँहरूमा यसको बारेमा सम्बोधन गरेको छ।

`पढ्नुहोस्: विश्वको परिस्थिति नोआको समयजस्तै हुनेछ भनेर येशूले भन्नुभएको थियो। मत्ती २४:३७-३९सँग उत्पत्ति ६:१-८ तुलना गरेर पढ्नुहोस्। मानिसहरूका नैतिक स्तर कस्तो थियो जसले गर्दा जलप्रलय हुन बाध्य भएको थियो? वर्तमान परिस्थिति पनि कुन कुरा त्यही पौराणिक कालजस्तो भएको छ?`

परमेश्वरका अन्तिम दिनमा रहेका बाँकी सन्तानले सिक्नुपर्ने एउटा अर्को महत्त्वपूर्ण पाठ नोआको कथाबाट सिक्न सक्छौं। हिब्रू ११:७मा नोआका बारेमा हामीलाई यो बताउँछ, “नोआले ... आफ्नो घरानालाई बचाउन एउटा जहाज बनाए। यसरी संसारलाई दोषी ठहराएर विश्वासद्वारा उनी आउने धार्मिकताका उत्तराधिकारी भए।”

शताब्दीसम्म केही परिणाम नपाईकन नोआले प्रचार गरेको कल्पना गर्नुहोस्। उनले केवल आफ्नो परिवारलाई मात्र जहाजमा भित्र्याउन सकेका थिए। यदि नोआ आधुनिक प्रचारक, पास्टर वा मिसनेरी भएको भए उनी असफल भनेर उनलाई हामीले पन्छाउनेथियौं। हाम्रो भाषामा, दशकौँसम्म प्रचार गर्दा एक जनालाई पनि नोआले बप्तिस्मा दिन सकेका थिएन।

भाग्यवस, यस समयमा संसारका धेरै देशका मानिसहरू धेरैले वा थोरैले तिन स्वर्गदूतका सन्देशहरूलाई सुनेर विश्वासमा आएका छन्। हाम्रो अन्तिम युगका विशेष सन्देशहरू विभिन्न माध्यमहरूद्वारा प्रभावकारी रूपमा प्रचार प्रसार भइरहेका छन्। संसारका धेरै मानिसहरूले येशूका बारेमा थाहा पाइरहेका छन्। हामीले जे जति प्रचार प्रसार गर्छौं वा जुन तरिकाहरू अपनाएर सुसमाचार सुनाउँछौं, त्यो बेकार भएको छ र केही नतिजा छैन भन्ने बिन्दुमा हामी छैनौं। तर त्यो समय आउनेछ जब परमेश्वरको दया र अनुग्रहको ढोका बन्द गरिनेछ। यसरी केवल एउटै सानो वाक्यले “जो कन्याहरू तयार थिए तिनीहरू विवाहको दुलाहालाई भेट्न गए अनि ढोका बन्द गरिएको थियो” युगौँ-युगदेखिको मुक्तिदाताको अन्तिम सेवाकार्यलाई जनाउँछ। जब मानव प्राणीको मुक्तिको महान् काम सम्पन्न हुन्छ तब स्वर्गको ढोका मानिसको निम्ति सदा बन्द गरिनेछ।”—एलेन जी. ह्वाइट, द ग्रेट कन्त्रोभर्सी, पृ. ४२८।

त्यस समयसम्म हामी सेभेन्थ-डे एड्भेन्टिस्ट चर्चको हैसियतले धेरै काम गर्न बाँकी छ।

`कतिपय समयमा हाम्रो सुसमाचारीय व्यक्तिगत वा सामूदायिक क्रियाकलापको प्रयासबाट केही नतिजा नदेख्दा हामी निराश हुन्छौं। तैपनि हाम्रो प्रयास किन जारी राख्नुपर्छ? (यूहन्ना ४:३७ हेर्नुहोस्)।`