---
title:  जसमाथि अन्त्यहरू आइपुगेका छन्
date:   31/05/2025
---

### यस अध्यायको अध्ययनको लागि निम्न पदहरू पढ्नुहोस्

प्रकाश ६:१२-१७; मत्ती २४:३६-४४; उत्पत्ति ६:१-८; २ पत्रुस २:४-११; उत्पत्ति १८:१७-३२; दानिएल ७:९, १०।

> <p>याद गर्नुपर्ने पद</p>
> “यी कुराहरू तिनीहरूलाई चेतावनीको निम्ति भए तापनि ती हाम्रै शिक्षाको निम्ति लेखिएका हुन्, जसमाथि युगको अन्त्य आइसकेको छ। यसकारण जसले खड़ा छु भनी सोचेको छ, त्यो होशियार रहोस्, नत्रता त्यो लड्नेछ” (१ कोरिन्थी १०:११, १२)।

“बर्तमान सत्य” के हो भनेर हामीलाई बुझाउने साँचोहरू र परमेश्वरका जनहरूलाई भविष्यका घटनाहरू औँल्याएका लेखहरूले बाइबल भरिएको छ। अझ भन्ने हो भने ती केही विवरणहरले अन्तिम दिनका घटनाहरूका चित्रणहरू अचम्म तरिकाले विस्तृत रूपमा गरेका छन्। त्यसले गर्दा दानिएल र प्रकाशमा उल्लेख गरेका भविष्यवाणीहरूलाई बुझ्न फराकिलो जग ती चित्रणहरूले स्पष्ट रूपमा प्रस्तुत गर्दछन्।

मानिसको व्यक्तिगत आत्मनिर्णयको स्वतन्त्रतालाई हस्तक्षेप नगरीकन परमेश्वरले घटनाहरूलाई सञ्चालन गर्न सक्नुहुन्छ। ती भविष्यवाणीहरू अगमवक्ताहरूलाई प्रकट गरिएको अनुसार अन्तिम दिनहरूमा पूरा हुनेछन्। कतिपय महत्त्वपूर्ण विवरणहरू स्पष्ट छन्। नयाँ करारले अन्तिम दिनका घटनाहरूलाई याद दिलाउन बितेका घटनाहरूलाई सम्बोधन गरेका थिए। तिनीहरूमा सदोम र गमोरा, जलप्रलय आदि छन्। अरूहरू होसियारसाथ बुझ्नुपर्छ। बाइबलमा दिएका सत्यहरूबाट खोजी खोजी ती चित्रणहरूका अर्थ बुझ्नु आवश्यक हुन्छ।

भविष्यका घटनाहरूलाई बुझाउन केही मुख्य कथाहरूमा खोजीनीति गर्न दुई हप्तासम्म हामी समय बिताउनेछौं। तिनीहरूमा दोस्रो आगमन, छानबिनको न्याय, अन्तिम दिनका सङ्कटहरू र अझ बढी घटनाहरूको विषयमा खोजीनीति गर्नेछौं। ती सबैमा येशू ख्रीष्ट केन्द्रबिन्दु हुनुभएको हामी पाउनेछौं। हाम्रो भविष्यवाणी बुझ्ने प्रयासको जग र अन्तिम लक्ष्य येशू ख्रीष्ट नै हुनुपर्दछ।