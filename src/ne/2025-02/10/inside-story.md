---
title:  भित्री कथा
date:   06/06/2025
---

### भाग ६: मद्यपान त्याग्नु

लेखक: आन्ड्र्र्यु मेकचेस्नी

अमेरिकाको स्वतन्त्र दिवसमा साथीहरूसँगको जमघटमा डायनाले मद्यपानको अन्तिम घुट्को लिइन्। जाँडको बोटल खोलेर साथीहरूलाई भनिन्, “गर्मीको मौसमा चिसो जाँड लिनु कस्तो स्वादिलो छ!” अनि त्यसलाई मुखभरि पिइन् र अचानक थुकिन्। त्यो जाँड बिग्रेको जस्तो उनलाई लागेको थियो। अनि अर्को खालको जाँड चिस्याइएको दराजबाट लिइन्। त्यो पनि पिइन्, तर त्यो पनि झन् नराम्रो स्वाद भएको उनले महसुस गरिन्। जाँड त ठिकै छ भनेर साथीहरूले उनलाई सुनाइन्।

त्यस दिन डायनाले जाँड पिउन छोडिन्। जाँड पिउनु राम्रो छैन भनेर बाइबलले भनेको कारणले होइन तर पवित्र आत्माले उनको मद्यपान गर्ने चाहनालाई परिवर्तन गर्नुभएको थियो।

केही समयपछि डायना र लोरेनलाई लोरेनको बाबुले बप्‍तिस्मा दिए। त्यो शिकागोमा वार्षिक पारिवारिक पुनर्मिलनको अवसरमा थियो। जब बप्‍तिस्माको शपथ पहिला सुनिन्, डायना छक्क परिन्। त्यसमा लेखिएको थियो, “के तिम्रो शरीर पवित्र आत्माको मन्दिर हो भनेर विश्वास गर्छौ? शरीरलाई हानी गर्ने तत्त्वहरूलाई सेवन नगरी, अशुद्ध खाना नखाई, मद्यपानको प्रयोग नगरी, तिनीहरूको उत्पादन नगरी र हानीकारक लागु पदार्थहरूलाई बेचबिखन र दुरुपयोग नगरी के तिमीले परमेश्वरको सम्मान गर्छौ वा इज्जत राख्छौ?”

डायना र लोरेन यो सुनेर अचम्म माने। हामीले यसको बारेमा पहिले नै किन थाहा पाएनौं भनेर तिनीहरू एक आपसमा भने। उनी साल्ट लेकको एयरपोर्टको भट्टीमा काम गर्थिन्। त्यो काम सजिलो थियो र धेरै टिप पनि पाउँथिन्। धेरै नपढेका र धेरै खुबी नभएका मानिसहरूका निम्ति यो अत्यन्तै असल काम थियो भनेर मानिन्थ्यो।

आफूले काम छोड्ने भनेर डायनाले सुनाउँदा उनका सहकर्मीहरू छक्क परे। किन छोड्ने भनेर धेरैले सोधे। साहुले पनि उनलाई नछोड्न धेरै अनरोध गरे। आफ्नो आस्थाको बारेमा सुनाउँदा साहु र अरूहरूले चासो देखाएका थिए। डायना एयरपोर्टको अर्को पसलमा काम गर्न गइन्। त्यहाँ उनले बिस्कुटहरू बेच्ने काम पाइन्। उनको तलब धेरै त थिएन तर शबाथमा उनले काम गर्नुपरेको थिइनन्।

केही समयपछि डायना र लोरेनले तिनीहरूका हजुरबा र हजुरआमा भएको टेनस्सीमा सर्न परमेश्वरले अगुवाइ गर्नुभएको महसुस गरे। तिनीहरू त्यहाँको साउथर्न एड्भेन्टिस्ट युनभर्सिटी नजिकै सरे। यो आध्यात्मिक चुनौतीको ठूलो समय थियो। डायनासँग धेरै सांसारिक प्रवृत्तिहरू थिए जुन परमेश्वरलाई समर्पण गर्नुपरेको थियो।

जब लोरेनको आफन्तले डायनाको अखबार सम्बन्धी अनुभव भएको कुरा सुने तब साउथर्न रेडियो स्टेशनमा काम गर्न सल्लाह दिए। उनी त्यस स्टेशनको सञ्चालक थिए। डायनालाई त्यो काममा मन लागेको थिएन। तर लोरेनले प्रार्थना गर्न सल्लाह गरे। डायना त्यस रेडियो स्टेशनमा झण्डै दश वर्ष काम गरिन्। त्यस कार्यक्रमको विकास गर्ने निर्देशकको रूपमा पनि काम गरिन्। ती समयमा उनमा भएका पाप र अवगुणहरूलाई जित्न परमेश्वरले सहयोग गर्नुभएको थियो। उनी सानी बालिका हुँदा उनमाथि जबरजस्ती करणी गरेकोले उनीलाई नराम्रो चोटले पिरोलेको थियो।

अनि फ्लोरिडाको एड्भेन्टिस्ट अस्पतालको विकासको निर्देशकमा काम गर्न निवेदन दिन भनेर कसैले सुनायो। त्यस काममा आफू अयोग्य भएको उनले ठानिन् र निवेदन दिइनन्। तर लोरेनले प्रार्थना गर्नु भनेर सल्लाह दिए। उनी त्यस अस्पतालमा दश वर्ष काम गरिन्। अनि उनले आदिवासी अमेरिकन इन्डियन स्कुलको बारेमा थाहा पाइन्।