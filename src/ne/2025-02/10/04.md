---
title:  सदोम र गमोराको कथा
date:   03/06/2025
---

अन्तिम दिनमा हुने घटनाहरूका विवरण दिने क्रममा पत्रुसले पुरानो करारको एक मुख्य कथालाई सिधै सम्बोधन गरेर हामी सबैलाई सजग गराउँछ। त्यो कथा हो सदोम र गमोराको विनाश। उपत्यकामा रहेका सहरहरू, सदोम र गमोरा, खराब र दुष्ट चरित्रहरूले भरिएका थिए। ती सहरहरू पहिला थिए जुन आकाशबाट आगो वर्षेर भस्म भएको थियो। जनसङ्ख्याको केन्द्रबिन्दु रहेका ती सहरहरूको विनाश कथाकै रूपमा प्रस्तुत भएको छ।

`पढ्नुहोस्: २ पत्रुस २:४-१२; यहूदा ५-८ र इजकिएल १६:४३-५८ पदहरू पढ्नुहोस्। तिनीहरूमा भएका विस्तृत विवरणहरू पढ्नुहोस्। ती सहरहरूका बासिन्दाहरूका नैतिक स्तर कतिको गिरेको रहेछ जसले गर्दा ती सहरहरू नाश हुन पुग्ये र ती समयको गिरेको नैतिक स्थिति आजको संसारमा पनि छैन र?`

यस ग्रहमा रहेका अन्तिम दिनका मानिसहरूलाई सदोम र गमोरालाई औँल्याएर दिएको चेतावनी स्पष्ट छ: दुष्ट, आतङ्ककारी र भ्रष्ट मानिसहरू आगोबाट नै सदाको निम्ति भस्म हुनेछन्। प्रकाश २० अध्यायमा यस बारे सबैले बुझ्ने गरेर उल्लेख गरिएको छ। पाप अचम्मको धोखेबाज हो। हाम्रा हृदय, दिमाग, चरित्र, स्वभाव र मिजासलाई यसले अन्धो बनाएर राख्छ। आफूले जे गरेको छ सो ठिकै छ भन्ने मनोभावले परमेश्वरका आज्ञा र नीतिहरूलाई उल्लङ्घन गर्ने वा बेवास्ता गर्ने आचरणमा मानिसहरू सजिएका छन्। दुष्ट, खराब र आतङ्कित गर्ने तत्त्वहरू हाम्रा वरिपरि हावाजस्तै छरिएका छन्। इस्राएल राष्ट्रलाई परमेश्वरले आफ्नो प्रेम कतिको पोखाउनुभएको थियो भनेर इजकिएलले त्यही अध्यायमा उल्लेख गरेका छन् भने, सदोमको भन्दा पनि घोर पाप गरेकोले त्यो राष्ट्रलाई सजाय दिने चेतावनी पनि परमेश्वरले दिनुभएको थियो (इजकिएल १६:४७)।

इस्राएल राष्ट्र वेश्या वृतिमा संलग्न भएको थियो (इजकिएल १६:४१) अर्थात त्यो राष्ट्र नै आत्मिक रूपमा वेश्या भएको थियो। त्यस परमेश्वरको राष्ट्रका जनहरू सदोमका मानिसहरूभन्दा घोर दुष्ट भएको समाचार सुन्दा तिनीहरूलाई कस्तो भयो होला? सदोमका मानिसहरू अनैतिक र दुराचारमा फसेका विवरणहरू जनमानसमा कथाहरूझैँ फैलिएका थिए।

वर्तमान परिवेशमा हेर्दा सदोमका दुष्ट व्यवहार मानव समाजमा अहिले पनि कुनै नयाँ कुरा छैन। पौराणिक संसारमा भएका विसङ्गति, अनैतिकता, अत्याचार र दुराचारको लामो सूची पावलले रोमी १:१८-३२मा लेखेका छन्। आजका अखबारहरू र विद्युतीय माध्यमहरूले पनि समाजमा भएका घटनाहरू पावलले चित्रण गरेकै अनुसार चित्रण गरिरहेका छन्। अन्यजाति वा गैरयहूदीहरूका पापलाई पावलले चित्रण गर्दा तिनीहरूभन्दा यहूदीहरू उच्च कोटीका छन् भन्न खोजिरहेको होइन। तर परमेश्वरका जनहरू आफैले पनि तिनीहरूका पापहरू कति घोर र घाटक छन् भनेर बुझून् भनेर पावलले बताउन चाहेका थिए। जब दाऊदको पापलाई अगमवक्ता नातानले भन्डाफोर गरे तब दाऊदलाई त्यसरी नै सम्झाउन खोजेका थिए। धनी मानिसले गरिब मानिसको पाठो चोरेर मारेको कथा नातानले दाऊदलाई सुनाएका थिए। यस कथाले दाऊदको क्रोध दन्किएको थियो (२ शमूएल १२:५)। उनको निम्ति अन्याय असह्य भएको थियो। तब नातानले “त्यो धनी मानिस तपाईं नै हुनुहुन्छ” भनेर खुलेआम घोषणा गरेका थिए (२ शमूएल १२:७)। आफूलाई कथाको पात्र भएको दाऊदले देखोस् भन्ने नातानले चाहेका थिए।

बाइबल केवल पौराणिक जनहरूका निम्ति वा बाहिरका मानिसहरूका निम्ति मात्र सम्बोधन गर्दैन भनेर थाहा पाउनु जरुरी छ। तर बाइबल विगत र वर्तमान परमेश्वरका जनहरूका निम्ति पनि हो। जब प्रकाश १३ वा १७ले र पावलले चित्रण गरेका घनघोर पापहरूलाई उल्लेख गरिएका देख्छौं तब यो हाम्रो निम्ति पनि चेतावनी हो भनेर महसुस गर्नु आवश्यक छ, किनकि हामी पनि त्यही पापको जालोमा फस्न सक्छौं।