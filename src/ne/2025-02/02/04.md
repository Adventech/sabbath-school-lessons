---
title:  "इसहाकले प्रश्न गर्छ: पाठो खोइ त?"
date:   08/04/2025
---

सेह वा हिब्रू भाषामा पाठो पहिलो पटक त्यही अध्याय वा कथामा उल्लेख गरिएको छ जहाँ प्रेम वा माया भन्ने शब्द पहिलो पल्ट उल्लेख गरिएको छ। यो उत्पत्ति २२मा छ। पाठो भन्ने शब्द प्रकाशको पुस्तकमा लगातार प्रतिकको रूपमा उल्लेख गरिएको छ। प्रकाशको पुस्तकमा येशूलाई पाठो भनेर बीस पल्टभन्दा पनि बेसी सम्बोधन गरिएको छ। प्रकाशको पुस्तकमा बयान गरिएका दर्शनहरूमध्ये एउटा अति प्रभावकारी दर्शनमा यूहन्ना परमेश्वरको सिंहासन भएको बैठकमा पस्छन्। यो प्रकाश ४ र ५ अध्यायमा उल्लेख गरिएको छ। उनले देखेका दर्शनमा पाठोले प्रमुख भूमिका खेलेको थियो।

`पढ्नुहोस्: उत्पत्ति २२:७,८; प्रस्थान १२:१-१३ र प्रकाश ५:५-१० पदहरू पढ्नुहोस्। पाठो भन्ने शब्द कसरी प्रतिकको रूपमा प्रयोग गरिन्छ भन्ने कुरा बुझ्नमा इसहाकलाई झण्डै बलि दिन खोजेको चित्रणले कसरी सहायता गर्छ? यही चित्रणले येशूलाई औँल्याउँदछ। यो कथाले प्रकाश ५मा उल्लेख गरिएको यूहन्नाले देखेका दर्शनसँग कसरी मिल्दछ?`

बाइबलमा सेह अर्थात् थुमा उल्लेख गरिएको शब्द इसहाकको प्रश्नमा छ: “हे बुबा, आगो र दाउरा छ, तर पाठो खोइ त?” (उत्पत्ति २२:७)। यो रोचक छ कि बाइबलका बाँकी अंशहरूमा त्यस प्रश्नलाई विस्तृत रूपमा जवाफ दिइन्छन्। पुरानो करारका ३८ पुस्तकहरूमा पाठकहरूलाई इसहाकको प्रश्नको जवाफ बिस्तारै विस्तृत रूपमा दिएको पाइन्छ। निस्तार चाडको परम्परा स्थापना भएदेखि दाऊदको राज्य शासन र त्यसपछिको इतिहासले इसहाकको प्रश्नलाई जवाफ दिइरहेको पाइन्छ। पुरानो करारमा मसीहको आगमनको बारेमा अनगिन्तीयौँ भविष्यवाणीहरूले इसहाकको प्रश्नलाई जवाफ दिइरहेका थिए। तर नयाँ करारले त्यो प्रश्नको जवाफ मूर्त रूपमा दिएको पाइन्छ, वा त्यो प्रश्नको जवाफको साकार त्यति बेला भएको थियो जब येशू मानव शरीर र रगतमा देखा पर्नुभयो र उहाँका जनहरूको सेवा गर्नुभयो र अन्तमा क्रूसमा बलि हुनुभयो।

फेरि यूहन्नाको सुसमाचारमा पाठोको बारेमा पहिला उल्लेख गरिएको पद अर्थात् यूहन्ना १:२९-३४ पढ्नुहोस्। बप्तिस्मा दिने यूहन्नाले इसाहाकको प्रश्नलाई व्यक्तिगत रूपमै जवाफ दिएको जस्तो छ। कुन सेटिङ्गमा वा तरिकाले त्यो जवाफ दिएको थियो, त्यो पनि अझ उपयुक्त देखिन्छ। पापीहरू पश्चात्ताप गर्दै पानीमा डुबेर बप्तिस्मा लिन्छन्। पानीमा पस्नु पापीहरूको मृत्युको प्रतीक हो। पानीबाट निस्कनु नयाँ जीवनको सुरुवातको प्रतीक हो। त्यही सन्दर्भमा मत्तीको पुस्तकमा परमेश्वरको थुमा अचानक देखा पर्छन्। आकाश खोलिन्छ र त्यहाँबाट आकाशवाणी हुन्छ: “यी मेरा प्रिय पुत्र हुन्, जोसँग म प्रसन्न छु” (मत्ती ३:१७)। प्रभुकै दूतले स्वर्गबाट अब्राहाम र इसहाकको चिन्तालाई समाधान गर्न आकाशवाणी गर्छन् (उत्पत्ति २२:११-१४)।

जब तपाईंले मसीहको बारेमा उच्चारण गरेका सबै धागोहरू बुन्नुहुन्छ, तब परमेश्वरको थुमा येशू हाम्रो बदलीमा आउनुभएको थियो भनेर स्पष्ट हुनेछ। यूहन्नाले दिव्यदर्शनमा देखेका मारिएको थुमा भनेको के रहेछ भनेर ती विवरणहरूले हामीलाई बताउँदछ।

`येशू ख्रीष्ट हाम्रो बदलीमा मर्नुभयो भन्ने सत्य आत्मज्ञान थाहा पाउनु नै हाम्रो मुक्तिको जगको आधारशीला किन हो? उहाँविना यस संसारमा हाम्रो जिउनुको आशा र अर्थ के छ र? उहाँ नै हाम्रो विकल्प हुनुभएकोले विशेष गरेर न्यायको दिनमा हामी कसरी ढुक्क हुन सक्छौं?`