---
title:  भित्री कथा
date:   11/04/2025
---

### लेखक: आन्ड्यु मेकचेस्नी

जब आमा बजारबाट घर फर्किन् तब उनको चौरमा एउटा पनि गाई थिएन। आमाले चौरको वरिपरि हेरिन्, त्यहाँ गाई थिएन। उनका दुई साना छोराछोरीहरू घरमा उनको निम्ति पर्खिरहेका उनलाई थाहा थियो। उनका आँखाहरूमा आँशुहरू बगे। उनको आम्दानीको स्रोत भएको केवल एउटा मात्र गाई कसैले चोरेर लग्यो भनेर उनले तिनीहरूलाई कसरी सुनाउने? गाईविना तिनीहरू भोक भोकै मर्नेथिए।

छोराछोरीहरूलाई गाईको बारेमा केही नभन्ने निर्णय गरिन्। तिनीहरूले उनको आँखामा भएको आँशु पनि देखेको चाहिनन्। झाङमा गएर आफ्नो व्यथा परमेश्वरलाई पोखाइन्। उनका श्रीमान् सेभेन्थ-डे एड्भेन्टिस्ट पास्टर भएकोले उनलाई पक्रेर झ्यालखानामा परिश्रम गर्नुपर्ने गरेर राखिएको थियो। उनी तत्कालिन सोभियतसँगको टाजिक्स्थान राज्यमा थिए। उनी घरबाट टाढा थिए। उनको चोरिएको गाईबाट बजारमा दूध साटेर पिठो, आलु, गाजर, प्याज, गोलभेँडा, काँक्रो र लसुन ल्याउँथिन्; त्यसको निम्ति उनले परमेश्वरलाई धन्यवाद दिइन्।

“अब के गर्ने? म र मेरा छोराछोरीहरू कसरी जिउने?” उनी रुँदै प्रार्थना गरिन्।

जब उनी रुँदै प्रार्थना गरेकी थिइन् तब उनले झाङमा केही देखिन्, र उनको आँखा त्यहाँ पऱ्यो। त्यहाँ धेरै पैसा भएको ठैली थियो। “धन्यवाद प्रभु, गाई किन्न तपाईंले पैसा पठाउनुभयो। आमाले आँसु पुछेर अर्को गाई किन्न बजारमा गइन्। तर उनले भेट्टाएको पैसाभन्दा धेरै पैसा गाई बेच्नेले चाहन्थ्यो।

आखिरमा आफ्नो पैसालाई तल झारेर एक जना विक्रेताले गाई दिन तयार भयो। “तिमीसँग भएको पैसाले म मेरो गाई बेच्छु,” भनेर उसले भन्यो। त्यो गाई बजारमा भएको सानो र दुब्लो थियो। आमाले आफूसँग भएको सबै पैसा दिएर गाई लिएर घरमा गइन्। “प्रभु, यो गाई तपाईंको हातमा छ,” भनेर प्रार्थना गरिन्।

घरमा उनले गाईलाई दानापानी दिइन् र दुई केटाकेटीहरू गाईसँग खेले। खाने कुरा र प्यारले त्यो गाई ठुलो-ठुलो भयो। अनि समय गएपछि त्यस गाईले चोरिएको पहिलेको भन्दा दोब्बर दिन थालिन्।

“कठिन समयमा परमेश्वरले हाम्रो जीवन बचाउनुभएको थियो,” लिउबभ ब्रन्टन (फोटो)ले भनिन्। उनी यस कथाको आमाकी नातिनी थिइन्। मिसनमा काम गर्नेहरूलाई परमेश्वरले दूधबाट सहयोग गरेको कथा उहाँले दिने सुरक्षाको प्रभावकारी किस्सा भएको उनले बताइन्। जहाँ र जो पनि मिसन क्षेत्रमा काम गर्छन्, परमेश्वर उसको साथमा रहनुहुन्छ भन्ने यस कथाले बताउँछ। तर गाईको कथा यहाँ अन्त हुँदैन। लिउबभकी हजुर आमाले अर्को आश्चर्य काम पनि अनुभव गरेकी थिइन्। त्यो अर्को कथामा पढ्नेछौं।