---
title:  “पहिलो उल्लेख गरिएको” भन्ने बुझ्ने मुख्य नीति
date:   06/04/2025
---

पश्चिम देशको प्रायः जसो कलेजहरूमा कुनै विषयको अध्ययनको आरम्भमा सामान्य सर्वेक्षण भन्ने विषय विद्यार्थीहरूले पढ्नुपर्छ। त्यस पाठ्यक्रमलाई प्रायजसो नम्बर १०१ दिइन्छ। यसमा केही आधारभूत विषयवस्तुहरूलाई हल्का रूपमा प्रस्तुत गरेको हुन्छ। जब कलेजका विषयवस्तुहरू गहिरो रूपमा अध्ययन गर्नुपर्दा त्यस पाठ्यक्रमले गर्दा आफू के पढ्न गइरहेको छ सो विद्यार्थी सजग हुन जान्छ। यसरी नै जब तपाईंले बाइबल सरसर्ती सबै पढ्नुहुन्छ तब परमेश्वरको पनि उत्पत्तिको पुस्तकमा सामान्य सर्वेक्षण गर्ने विषयवस्तु प्रस्तुत गरिएको रहेछ भनेर तपाईंले पत्ता लगाउनुहुन्छ। परमेश्वरले त्यस पुस्तकमा ती विषयवस्तुहरूको परिचय दिनुहुन्छ जुन तपाईंले बाइबलभरि विस्तृत रूपमा प्रस्तुत गरेको पाउनुहुन्छ।

प्रायः जसो जब बाइबलमा पहिलो पल्ट केही धारणा वा सङ्केत उल्लेख गरिएको छ र विशेष गरी सुरुका अध्यायहरूमा, विशेष गरेर उत्पत्तिको पुस्तकको सुरुमा प्रस्तुत गरिएको परिचयले उत्पत्तिको पुस्तकलाई सामान्य रूपमा त्यस पुस्तकको अवधारणा के हो सो बुझाउन खोजेको पाइन्छ। त्यसपछि त्यही परिचयले बाइबलको बाँकी भागमा पनि परमेश्वरले के बताउन खोज्नुभएको हो सो हामीले बुझ्न सक्छौं।

कतिपय बाइबलका विद्यार्थीहरूले त्यस खालको परिचयलाई “पहिलो उल्लेख गर्ने नियम वा नीति” भन्छन्। तर नीतिभन्दा नमुना भन्न सुहाउँछ होला, किनकि नीतिमा अडान हुन्छ तर नीतिमा कतिपय अपवादहरू पाइन्छ। प्रायः जसो बाइबल अध्ययन र बाइबलको भविष्यवाणीको अध्ययनमा हामीहरूलाई बुझाउन परमेश्वरले एउटा ढाँचा प्रयोग गर्नुभएको पाइन्छ। समय लगाएर बिस्तारै उहाँका भक्तहरूलाई उहाँले बुझाउन चाहनुहुने जानकारी वा विद्यालाई प्रस्तुत गर्नुहुन्छ। उहाँले आधारभूत धारणालाई सुरुमा प्रस्तुत गर्नुहुन्छ, अनि त्यसको विस्तार वर्षौं वा शताब्दीयौँ लगाएर विस्तृत रूपमा खुलाउँदैजानुहुन्छ।

`पढ्नुहोस्: बाइबलको भविष्यवाणीलाई उचित रूपमा अध्ययन गर्न के नीति वा सिद्धान्त अपनाउँदा सहयोग हुन्छ भनेर देहायका पदहरूले हामीलाई के देखाउँदछ? यशैया ४०:६-८; मलाकी ३:६ र हिब्रू १३:८ पढ्नुहोस्।`

वर्तमान संसारमा प्रायः जसो सबैले सत्यवादी हुनुपर्छ भनेर सिकाउँछन् तर सत्य के हो सोप्रति वास्ता गरेका हुँदैनन्। सत्य भनेको समयअनुसार लचिलो हुन्छ र परिवर्तन हुन्छ भनेर ती मानिसहरूले अनुमान गर्दछन्। तर कति जनाको निम्ति “सत्य” अवधारणा नै आपत्तिजनक भएको हुन्छ।

जब परमेश्वरले सत्यलाई स्थापना गर्नुहुन्छ तब उहाँले आफ्नो सोचमा परिवर्तन गर्नुहुन्न। जब उहाँका जनहरूलाई उहाँले सत्य सिकाउनुहुन्छ तब त्यही सत्यलाई बाइबलमा दोहोऱ्याउनुहुन्छ भन्ने धारणामा हामी ढुक्क हुन सक्छौं। उहाँले विषयवस्तु र त्यसको अर्थलाई परिवर्तन गर्नुहुन्न, तर त्यसको विपरित त्यही सत्यलाई अझ उजागर गर्दै त्यसको अर्थलाई विस्तार गर्नुहुन्छ। भविष्यवाणीको अध्ययनमा यो धेरै उपयुक्त धारणा हो। त्यसकारण, उत्पत्तिको पुस्तकको बारेमा राम्रोसँग बुझ्न त्यहाँ व्याख्या गरेका धेरै मुख्य विषयवस्तुका अवधारणाहरू हामी पाउन सक्छौं। त्यसैलाई आधार मानेर बाइबलका बाँकी पुस्तकहरूमा खोज-अनुसन्धान गर्दै अर्थमूलक अध्ययन गर्न सक्छौं।

`बाइबलमा भएको हाम्रो आस्था र अपरिवर्तनीय सत्यहरूको ज्ञानलाई कमजोर पार्न संसारका बढे-बढे इसाई भनाउँदा बुद्धिजीविहरूका तर्क र मनबहलाउने शिक्षाहरूले हामीलाई किन हस्तक्षेप गर्न दिनुहुन्न? हाम्रो आस्थालाई हामीले थाहै नपाईकन कमजोर पार्न मानिसहरूले कस्ता-कस्ता उपायहरू अपनाउन सक्छन् वा विभिन्न माध्यमहरूबाट हामीमा भएको आस्थालाई चोर्न सक्छन्?`