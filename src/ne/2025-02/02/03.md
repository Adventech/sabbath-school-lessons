---
title:  परमेश्वरको प्रेमलाई बुझ्न
date:   07/04/2025
---

हाम्रो स्वभाव पापको चलखेलमा छ। त्यसले गर्दा जगत् ब्रह्माण्डको हाम्रो धारणा हाम्रो स्वार्थ र घमण्डतिर ढल्केको हुन्छ। अर्थात् हाम्रै पतित मानव स्वभावले जगत्लाई हेर्ने बानी हुन्छ। हाम्रा दृष्टिकोणहरू सीमित छन्, तैपनि त्यही दृष्टिकोणबाट परमेश्वर र संसारलाई हामी हेर्छौं। सर्वज्ञानी परमेश्वरको नजरबाट हामी कुनै कुरो हेर्न सक्षम छैनौं। त्यसले गर्दा “प्रेम” भन्ने धारणा नै मानव प्राणीमा बाङ्गिएको छ। लोकप्रिय धारणामा प्रेम भनेको आफ्नो स्वार्थपूर्तिमा केन्द्रित भएको र त्यसैलाई बढावा दिने कुरा हुन्छ। अरूहरूको हित वा कल्याणप्रति ध्यान दिने कुरा मानव स्वभावमा नभएको पाइन्छ। प्रेमको बारेमा यही स्वार्थ-केन्द्रित परिभाषाले गर्दा परमेश्वरले प्रेमलाई कुन दृष्टिकोणले हेर्नुहुन्छ सो हामीले बुझ्न असाध्यै कठिन हुन्छ।

यदि हामीले प्रेमको स्वभावलाई बुझ्न सक्यौं भने बाइबलको भविष्यवाणी पनि बुझ्न सक्ने हुन्छौं। परमेश्वरको चरित्रको बारेमा गलत धारणाको अस्तित्व भइरहेकोले उहाँ र शैतानको बिचमा भएको महाद्वन्द्वका विषयहरूमा एउटा मुख्य विषय हुनगएको छ। एलेन जी. ह्वाइटले द ग्रेट कन्त्रोभर्सीको सारांशमा यो व्यक्त गर्नुभएको छ: “सारा जगत् नै सफा छ। अथाह सृष्टिमा एउटै तालमेल र हर्षको धड्कन चलेको छ। सारा जगत् ब्रह्माण्डमा सृष्टिकर्ताबाट ज्योति र हर्ष बहन्छ। सानोभन्दा पनि सानो आटमदेखि विशाल सृष्टिसम्म, चाहे जीव होस् वा अजिव होस्, सबै कुराले परमेश्वर प्रेम हुनुहुन्छ भनेर घोषणा गरिरहेको हुन्छ। तिनीहरूका खोटरहित सौन्दर्यता र सिद्ध वा परिपक्व आनन्दले परमेश्वर प्रेम हुनुहुन्छ भनेर घोषणा गर्दछ।”—पृ. ६७८।

`पढ्नुहोस्: उत्पत्ति २२:१-१३ पढ्नुहोस्। बाइबलमा “प्रेम वा माया” भन्ने शब्द पहिलो पल्ट उत्पत्ति २२:२मा पाइन्छ। यस कथाले परमेश्वरको प्रेमको स्वभाव कस्तो थियो भनेर हामीलाई के देखाउँछ?`

कहिलेकाहीँ बाइबलमा कुनै विषय पहिला कहाँ उल्लेख गरिएको रहेछ भनेर खोजनीति गर्ने क्रममा बाइबलको प्रत्येक पुस्तकमा र विशेष गरेर सुसमाचारका पुस्तकहरूमा पहिला कहाँ उल्लेख गरिएको रहेछ भनेर हेर्न सक्यो भने उपयोगी मूलक हुन्छ। मत्ती ३:१७; मर्कूस १:११; लूका ३:२२; र यूहन्ना ३:१६मा हामी सुसमाचारका पुस्तकहरूमा प्रेम भन्ने शब्द पहिले उल्लेख गरिएको पाउँछौं।

उदाहरणमा, यूहन्नाको पुस्तकमा “प्रेम” भन्ने शब्द पहिलो पटक यूहन्ना ३:१६मा प्रयोग गरिएको छ जुन पद विशेष गरेर शिक्षाप्रद र घटलाग्दो छ। यसले इसहाकलाई बेदीमा चढाउने कथासँग जोडिएको आभास दिन्छ। अब्राहामको विश्वास परमेश्वरमा अगाढ थियो। उनलाई थाहा थियो कि उहाँलाई विश्वास गर्दा आफ्नो पुत्रलाई बलिदान दिए तापनि उहाँले उसलाई पुनरुत्थान गर्न सक्नुहुन्थ्यो (हिब्रू ११:१९)। यसले मानव प्राणीको निम्ति परमेश्वरको प्रेमलाई पूर्व चित्रण गराएको छ। उहाँले हामीलाई यस्तो प्रेम गर्नुभयो कि उहाँले हाम्रो निम्ति उहाँको एक मात्र पुत्र दिनुभएको थियो (उत्पत्ति २२:२, १२, १६)। अनि उहाँले उहाँलाई मृत्युबाट पुनरुत्थान गर्नुभयो। यसरी हामीलाई स्वार्थत्यागपूर्ण प्रेमको स्वभावलाई प्रकट गरिएको छ। हामीलाई परमेश्वको प्रेमको चित्रण योभन्दा अरू के महान् होला?

`परमेश्वरले प्रकट गर्नुभएको स्वार्थत्यागको प्रेमको स्वभाव हामीले अरूहरूलाई अलिकति मात्र भए पनि कसरी देखाउन सक्छौं? हामी सबैको निम्ति यस खालको प्रेम नै आधारभूत आवश्यकता किन छ?`