---
title:  उत्पत्तिको पुस्तकमा रहेको हाम्रो विश्वास वा विद्याको आधार वा जग
date:   05/04/2025
---

### यस अध्यायको अध्ययनको लागि निम्न पदहरू पढ्नुहोस्

यशैया ४०:७, ८; उत्पत्ति २२:१-१३; यूहन्ना ३:१६; प्रकाश ५:५-१०; १ कोरन्थी १५:१५-१९; प्रकाश १२:१-९।

> <p>याद गर्नुपर्ने पद</p>
> “भोलिपल्ट यूहन्नाले येशूलाई आफूकहाँ आइरहनुभएको देखे, र भने: ‘हेर, परमेश्वरको थुमालाई, जसले संसारको पाप उठाई लैजानुहुन्छ।'” (यूहन्ना १:२९ KJV)।

बाइबलमा लेखिएका प्रकाशको पुस्तक जस्ता भविष्यवाणीहरूको बारेमा गलत व्याख्या गर्नेहरूका धेरै समस्याहरू छन्। तिनीहरूले प्रकाशको पुस्तकको पौराणिक जराहरूलाई स्वीकार गर्न असफल हुन्छन्। व्याख्याकारले आफूलाई पुरानो करार थाहा छ भनेर अनुमान गर्दछन् र उनका पाठक वा श्रोताहरूलाई पनि बाइबलका पृष्ठभूमि राम्रैसँग थाहा भएको सोच्दछन्। प्रकाशको पुस्तकमा उल्लेख गरेका अंशहरूसँग मिल्ने बाइबलका सम्पर्ण अंशहरू अध्ययन गर्न उपयुक्त त छ, तर त्यहाँ मुख्य पदहरू हुन्छन् जसलाई कोट्याएर बुझ्न सके अर्कोसँग तुलना गर्नुभन्दा उत्तम हुन्छ। विशेष गरेर उत्पत्तिको पुस्तक अध्ययन गर्दा थाहा हुन्छ। हाम्रो संसार खस्किँदै पापमय र भताभुङ्ग कसरी भइरहेको छ भन्ने ज्ञान उत्पत्तिबाट थाहा पाउनु महत्त्वपूर्ण छ। प्रकाशको पुस्तकमा उल्लेख गरिएका प्रायः जसो मुख्य धारणाहरू एक वा अर्को गरेर बाइबलका सुरुका अध्यायहरूमा देखा परेका छन्।

प्रकाशको पुस्तकका केही ठुला अवधारणाहरू यस अध्यायमा हामीले नियाल्नेछौं। ती अवधारणाहरू धेरै त छन्, तैपनि हामीले केही हेर्नेछौं जसले यही कुरा सिकाउँछ कि प्रकाशको पुस्तकको पौराणिक जगहरू बुझ्दा पुस्तकमा भएका साना र ठुला अनगिन्तियौँ कुराहरू बाइबलको विद्यार्थीले सिक्न सक्षम हुन्छन्। ती पाठहरूमध्ये मानव स्वभाग, परमेश्वरको चरित्र, हाम्रो विश्वब्रह्माण्डमा भइरहेको द्वन्द्व र हाम्रै जीवनमा पनि भइरहेका अनेकौँ चर्को संग्रामहरू छन्।