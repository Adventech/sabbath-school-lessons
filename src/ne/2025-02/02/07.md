---
title:  थप जानकारी
date:   11/04/2025
---

एलेन जी. ह्वाइटद्वारा लिखित द आक्टस अभ आपोस्टल्स भन्ने पुस्तकको पृ. ५७८-५८१को “द रिभलेशन” भन्ने अध्याय पढ्नुहोस्।

संसारका धेरै धर्म र दर्शनहरू केवल धारणाहरूमा मात्र केन्द्रित भएका हुन्छन्। तर त्यसको प्रभावकारी विपरित बाइबलीय धर्म इतिहासका घटनाहरूमा बलियो अङ्कुस गाडिएको छ। सारा युगको इतिहासमा परमेश्वरले मानव जातिसँग अन्तरक्रिया गर्नुभएको र गरिरहनुभएको कथा बाइबलमा छ। हजारौँ वर्षसम्म भइरहेको ती अन्तर्क्रियाहरूले परमेश्वरको चरित्र र स्वभाव स्थिर रहेको हामी पाउँछौं।

कतिपय समयमा सेभेन्थ-डे एड्भेन्टिस्टहरूले गुनासो गर्छन् कि त्यही विषयवस्तुहरू बारम्बार सुन्नुपर्दा हामी थाकिसकेका छौं। जब हाम्रो विशेष भविष्यवाणीका सन्देशहरू सार्वजनिक रूपमा प्रचार गर्छौं तब हामीले ती पहिला नै सुनिसकेका छौं र केही नयाँ छैन।

तर यो हामीले याद गर्नुपर्छ कि हाम्रो सन्देश अपरिवर्तनशील र स्थिर छ, तर त्यसको अर्थ यो होइन कि यो मामुली र चुनौतिपूर्ण नभएको छ। बरु त्यसको विपरित: जब असीमित र अनन्तको परमेश्वरको दिमागबाट प्रसारण गरेका जानकारीहरू हामी पढ्छौं तब हामीलाई सुनाएका विषयवस्तुहरूको अन्तमा हामीले कहिले पनि पुग्न नसक्ने महसुस गर्छौं।

एलेन जी. ह्वाइटले प्रकाशको पुस्तक लेखिने धेरै कारणहरूमा एक कारण हामीलाई औँल्याउनुभएको छ। इसाई चर्च सबै युगमा ऐतिहासिक सन्देशमा अङ्कुश लगाइरहन नै प्रकाशको पुस्तक लेखिने एक कारण हो भनेर उहाँले बताउनुहुन्छ। “परमेश्वरका कतिपय युवा सेवकहरू त्यही दोहोरिएका सत्यहरूलाई सुन्दा-सुन्दा थाकेका आभास दिइरहेका छन्। तिनीहरूको मनलाई बहलाउन वा चकित पार्न कतिपय समयमा तिनीहरूले हाम्रो शिक्षाको नयाँ पक्षको प्रादुर्भाव गर्न खोजिएको पाइन्छ।”—द आक्टस अभ आपोस्टल्स, पृ. ५८०। तर वास्तविक रूपमा भन्ने हो भने प्रकाशको पुस्तक केवल भविष्यको बारेमा बताउने मात्र नभएर विगतको बारेमा पनि बताउँछ। हाम्रो आस्था ऐतिहासिक विश्वासमा जरो गाडिन यो पुस्तक लेखिएको हो। त्यसले गर्दा कुनै नयाँ-नयाँ कुराहरू सिक्न हामी बाटो नबिराऔं भनेर नै त्यस पुस्तक हाम्रो निम्ति मार्गनिर्देशकको रूपमा लेखिएको हो।

**छलफलको लागि प्रश्नहरू:**

`जब हामी बाइबल अध्ययन गर्छौं तब नयाँ जानकारी र नयाँ ज्ञान प्राप्त गर्न बाइबलले कहिले पनि आँखा चिम्लिँदैन। नयाँ कुरा सिक्ने चाहना र हामीले सिकेका सत्यहरूमा अडिग भइरनको बीचमा हामी कसरी सन्तुलनता कायम राख्ने?`

`बाइबलको भविष्यवाणीको बारेमा नयाँ व्याख्यालाई चर्चले कस्तो प्रतिक्रिया दिनुपर्छ? हामीलाई थाहा छ कि जहिले पनि बढी ज्ञानहरू सिक्न सक्छौं। तैपनि नयाँ कुराहरू केवल अनुमानित र गलत भनेर हामीले कसरी छुट्ट्याउने?`

`दोस्रो विश्व युद्धमा एक जना सैनिक पासिफिक समुद्रमामा मर्दैथियो। उसले उसलाई बचाउन खोज्नेलाई चिच्याएर भने, “म टुहुरा हुँ। जब म मर्छु मलाई कसले सम्झन्छ र?” त्यस बचाउन खोज्नेले भन्यो, “म तिमीलाई सधैँ याद गर्नेछु।” उसको वचन आशापूर्ण भए तापनि ढिलो वा चाँडो ऊ पनि मर्नेथियो र उसमा भएको टुहुरा सैनिकका याद पनि मर्नेथियो। यदि मृत्यु नै हाम्रो जीवनको अन्त हो वा हाम्रो अस्तित्वको अन्त हो भने, हाम्रो जीवन कस्तो अनर्थ र बेकारको रहेछ भनेर त्यस कथाले हामीलाई कसरी सिकाउँछ?`