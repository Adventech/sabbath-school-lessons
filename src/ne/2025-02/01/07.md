---
title:  थप जानकारी
date:   04/04/2025
---

एलेन जी. ह्वाइटले लेख्नुभएको, द ग्रेट कन्ट्रोभर्सीका पृ. ३१९-२२४को “आन अमेरिकन रिफोर्मर” भन्ने अध्याय पढ्नुहोस्।

“चर्चका अगुवा पास्टरहरू र कतिपय बुद्धिजीवि भनाउँदा ईसाइहरूले दानिएल र प्रकाशका पुस्तकहरू बुझ्न सकिँदैन र ती रहस्यमय छन् भनेर घोषणा गरेका थिए। तर चेलाहरूकै समयको विषयमा हुने दानिएल भविष्यवक्ताका भविष्यवाणीहरूलाई येशूले तिनीहरूलाई औँल्याउनुभएको थियो; उहाँले भन्नुभयो: ‘जसले पढ्छ, उसले बुझून्।' मत्ती २४:१५। इसाईहरूले नै दाबी गरेको प्रकाशको पुस्तक रहस्यमय छ र बुझ्न सकिँदैन भन्ने पक्का विश्वासलाई प्रकाशको पुस्तककै शीर्षकले प्रतिवाद गर्दछ: ‘येशू ख्रीष्टको प्रकाश, जो परमेश्वरले चाँड़ै हुन आउने कुराहरू आफ्ना सेवकहरूलाई देखाउन उहाँलाई दिनुभयो। ... त्यो धन्य हो, जसले अगमवाणीका यी वचनहरू उच्च स्वरले पाठ गर्दछ, र धन्य हुन् तिनीहरू, जसले सुन्दछन् र त्यहाँ लेखिएका कुरा पालन गर्दछन्, किनकि समय नजिक छ।' प्रकाश १:१-३ [याद गर्नुहोस्, पढ्ने, सुन्ने र पाठ गर्नेलाई मात्र स्याबास दिएको छैन तर पालन गर्नेलाई पनि]। ...

“यूहन्नाकै प्रेरणादायी गवाहीको परिवेशमा इसाई भनाउँदाहरूले नै प्रकाशको पुस्तक मानव समझभन्दा अपारको रहस्य छ भन्ने शिक्षा दिन तिनीहरूको आँट कहाँबाट आयो? रहस्यलाई नै प्रकट गर्न प्रकाशको पुस्तक खुला रूपमा लेखिएको थियो। प्रकाशको पुस्तक अध्ययन गर्दा त्यसले हाम्रो दिमागलाई दानिएलका भविष्यवाणीहरूतर्फ निर्देशित गर्दछ। दुवै पुस्तकहरूले अत्यन्तै महत्त्वपूर्ण निर्देशन प्रकट गर्दछ। यस संसारको इतिहासको अन्त्य कसरी हुनेछ भनेर विभिन्न घटनाहरूमार्फत परमेश्वरले मानिसलाई सन्देश दिनुभएको थियो।

“चर्च वा येशूभक्तको जीवनमा हुने विभिन्न अनुभव र प्रकरणहरूका दृश्यलाई यूहन्नाको सामु अत्यन्तै गहिरो सनसनी र रोमाञ्चित तरिकाले उघारिएको थियो। परमेश्वरका जनहरूका स्थिति, तिनीहरूले समाना गर्नुपर्ने भयानक यातना, द्वन्द्व र अन्तमा तिनीहरूको उद्धारलाई उनले फिलिम हेरेको जस्तै हेर्न पुगेका थिए। उनले लेखेका अन्तिम सन्देशहरूले पृथ्वीका फसलहरू पाकिसकेको भनेर देखाएको थियो। ती फसलहरूलाई कि त स्वर्गका दूतहरूले मुठ्ठा पार्न स्वर्गमा राखिन कि विनासको आगोमा फालिन तयार गरिरहेका थिए। विशेष गरेर अन्तिम चर्चको निम्ति अत्यन्तै वृहत महत्त्वपूर्ण घटनाहरू उनलाई देखाइएको थियो। सत्यलाई बेवास्ता गरेर गलत विद्यालाई अङ्गाल्ने जनहरू, इसाईहरू नै किन नहून, तिनीहरूले खप्नुपर्ने द्वन्द्व र विनासलाई यूहन्नाको सामु प्रस्तुत गरिएको थियो। यस संसारमा भएका वा हुनेवाला कुनै पनि गतिविधिहरूप्रति कुनै पनि येशूका भक्तजन अन्धकारमा पर्नु आवश्यक छैन।”—द ग्रेट कन्ट्रोभर्सी, पृ. ३४१, ३४२।

**छलफलको लागि प्रश्नहरू:**

`भविष्यवाणीको अध्ययनले तपाईंको विश्वास कतिको बढ्न सक्छ? त्यो विश्वासलाई कुन-कुन तरिकाहरूले बढाउन सकिन्छ? सयौँ वा हजारौँ वर्ष अघि भविष्यवाणी गरेका घटनाहरू सयौँ वा हजारौँ वर्षपछि हुनेछन् वा भइरहेका छन् भन्ने ज्ञानले तपाईंको आस्था बाइबलमा कतिको जबर भइरहेको छ। अझ जुन परमेश्वरले प्रेरणा दिनुभएर ती भविष्यवाणीहरू लेख्न लगाउनुभयो, उहाँप्रति तपाईंको विश्वास कस्तो अटल हुन गएको छ? उदाहरणमा, के दानिएल २ अध्यायले परमेश्वरको अस्तित्वमा भरोसा राख्ने कारण मात्र नदिएर भविष्यको कुरा उहाँलाई थाहा छ भन्ने कुराको बारेमा शक्तिशाली प्रमाण वा ज्ञान हाम्रो सामु खुलासा गर्छ कि गर्दैन?`

`कतिपय मै हुँ भन्ने इसाई प्रचारक, विद्वान र पास्टहरूले नै भविष्यवाणीका व्याख्याहरू अनुमानित, काल्पनिक र जथाभावी तरिकाले गरेका छन्। तिनीहरूको भ्रममा नपर्न हामी कसरी सुरक्षित हुने? अझ कतिपय   बेला-बेलामा हाम्रै एड्भेन्टिस्ट चर्चमा पनि बाइबलको सत्U+092fतामा बाझिने धारणाहरू जनसमक्ष ल्याएको पाइन्छ। यसमा पावलको नीतिलाई होसियार भएर कसरी अङ्गालिरहने, “सबै कुराको जाँच गर। जुन कुरा असल छ त्यसैमा दृढ़ रहो।” (१ थेसलोनिकी ५:२१)।`