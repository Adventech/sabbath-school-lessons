---
title:  भित्री कथा
date:   04/04/2025
---

### “मलाई त्यो किताब दिनुहोस्”

लेखक: लौरी डेनस्की-स्नाइमान

तिम नयाँ मिसिनेरी थियो। ऊ डराएको थियो। दक्षिण एशियाका इसाईहरू नभएको क्षेत्रमा उसले इसाई किताबहरू बेचिरहेको थियो। तर उसलाई केही समस्या आएको चाहेको थिएन।

ऊ बजारमा प्रार्थना गर्दै हिँड्दैथियो, तब ऊ मनमा ढुकढुक गरेर लुगा सिलाउने पसलमा गयो। त्यहाँ चार जना मानिसहरू पर्खिरहेका थिए। उसको निम्ति केही मिनेट त घण्टौँ लागेको जस्तो थियो। तिमले सोचेको भन्दा धेरै समय भएको महसुस गरेकोले पसलबाट बाहिर जान लागेको थियो, तब केहीले उसलाई रोकेको जस्तो भान भयो। त्यो सिलाइ गर्ने महिलाले ऊतिर अनौठो तरिकाले बारम्बार हेरिरहेकी उसले महसुस गऱ्यो। ग्राहकहरूलाई पन्छाएर उसको अनुहार राम्रोसँग हेर्न उनले प्रयास गरेकी थिइन्। जब अन्तिम ग्राहक पसलबाट बाहिरियो, तब तिमको पालो थियो अगाडि जान। उसले केही भन्नुभन्दा अघि त्यस साहुनीले उसको झोलाबाट बाहिर देखिएको किताबलाई औँल्याउँदै ठूलो स्वरले भनिन्, “मलाई त्यही किताब दिनुहोस्, त्यही किताब मलाई चाहिन्छ, मलाई दिनुहोस्!”

“के भन्नुभएको, मसँग बेच्ने किताब छ भनेर तपाईंले कसरी थाहा पाउनुभयो?” अचम्म मान्दै तिमले सोध्यो।

“मैले सपना देखेको थिएँ। सपनामा एक जना युवा तपाईं जस्तै मैले देखेको थिएँ। मैले पढ्न चाहेको किताब उसँग थियो। एउटा पुस्तक द ग्रेट कन्त्रोभर्सी थियो। त्यसकारण, मलाई थाहा थियो कि तपाईं आउनुहुनेछ। त्यो किताब मैले किन्नैपरेको थियो। के त्यो किताब तपाईंसँग छ?” उनले बताइन्।

मिसिनेरी भएर डराउने भावना तिममा तुरुन्तै हरायो। किताबहरू उसले उत्सुक मानेर बेच्यो। व्यवस्था ३१:८मा के लेखिएको थियो त्यो उसलाई याद आयो, “परमप्रभु आफै तिम्रो अगि जानुहुन्छ र तिमीसित हुनुहुनेछ। उहाँले तिमीलाई कहिल्यै छोड्नुहुनेछैन न त त्याग्नुहुनेछ। नडराऊ, निरुत्साह नहोऊ।” परमेश्वर ऊभन्दा अघि जानुभएको उसले थाहा पायो। येशूका बारेमा सुसमाचार र उहाँको आगमनको बारेमा सुनाउन बाटो तयार पार्न उहाँ अघि जानुभएको थियो।