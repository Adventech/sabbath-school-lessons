---
title:  जसले पढ्छ, उसले बुझोस्
date:   30/03/2025
---

इसाई पुस्तकहरू बेच्ने पसलमा तपाईं जानुहोस्। त्यहाँ बाइबलको भविष्यवाणी व्याख्या गर्ने किताबका शीर्षकहरू हेर्नुहोस्। ती शीर्षकहरूमा दिमागै अलमल पार्ने दृष्टिकोणहरू भएको तपाईं पाउनुहुन्छ। जसरी प्रकाशको पुस्तकको व्याख्या गर्ने विभिन्न शीर्षकहरू तपाईंले हेर्नुभयो भने तपाईंले यो निष्कर्ष निकाल्न सक्नुहुनेछ कि त्यो पुस्तकको सही अर्थ कसैलाई पनि थाहा छैन। उदाहरणमा ख्रीष्ट विरोधीको विषयका धारणाहरूलाई हामी हेरौं। कतिले भन्छन् यो केवल काल्पनिक अवधारणा मात्र हो; कतिले भन्छन् यो भविष्यमा अझै आउनुपर्ने व्यक्ति हो; अर्कोले भन्छ यसले मूर्तिपूजक रोमको साम्राज्यका दिनहरूमा कसैलाई वा कुनै थोकलाई औँल्याएको हो। एक जना वयोवृद्ध प्रचारकले यो व्यक्त गरेका थिए, “शायद बाइबल पुरानो तार बाजा वा भ्वायोलिनजस्तो हो। जसले जे मन लाग्यो, त्यही धुन उसले बजाउन सक्छ।”

तर बाइबल आफैले त्यस खालको धारणासँग सहमत भएको पाइँदैन। बरु, बाइबल पढ्न हामीलाई आह्वान गरिएको छ, परमेश्वरले बेकारमा बोलिरहनुभएको छैन भनेर हामीले महसुस गर्नुपर्छ, र उहाँको वचनमा जे सत्य बोलिरहेको छ, त्यसलाई बुझ्न हामी सक्षम छौं।

`पढ्नुहोस्: परमेश्वरले मानिसहरूलाई दिने वचनलाई उहाँले गुपचुप राख्न चाहनुहुन्न, बरु तिनीहरूले उहाँलाई बुझुन् भन्ने उहाँको चाहना छ भनेर देहायका पदहरूमा कसरी खुसासा गरिएको छ? मत्ती २४:१५; प्रकाश १:३; मत्ती ११:२८-३० र यर्मिया ९:२३-२४ पढ्नुहोस्।`

धेरै विश्वविद्यालयहरूमा बाइबल एक साहित्य पुस्तक हो भनेर सिकाउँदछ। यो त पौराणिक कथाको पुस्तक हो। अध्यापकले बाइबलको बारेमा व्याख्या गरेका कक्षामा येशूलाई विश्वास गर्ने विद्यार्थी घन्टौँसम्म सामेल त हुन्छ, तर अध्यापकले बाइबललाई पौराणिक कथाजस्तो मात्र गरेर उपयोग गर्दा त्यो विद्यार्थी छक्क पर्नु स्वभाविकै हो। त्यस प्रोफेसरले त यो पनि औँल्याउन सक्छन् कि बाइबलमा केही असल नीति कथाहरू छन्। तर कथालाई जतातिर बङ्ग्याए पनि बङ्ग्याउन सकिन्छ। ती शिक्षकहरूका निम्ति बाइबल परमेश्वरको प्रेरणाद्वारा लेखिएको हो भन्ने धारणा नै हास्यस्पद हुन्छ।

हो, सिकाउने मानिसले बाइबल त पढ्छन्, तर त्यसमा तिनीहरूले परमेश्वरको आवाजलाई सुन्न सक्दैनन्। कतिपय मानिसहरू बाइबलको सन्देश बुझ्न अप्ठ्यारो छ भनेर त्यसलाई अध्ययन नगरी पन्छाउँछन्। परमेश्वरलाई आफ्नो जीवन नसुम्पिने व्यक्ति र सत्यलाई बुझ्न नचाहने दिमागको निम्ति बाइबलमा भएका सन्देशहरू थाहा पाउन मात्र तिनीहरूले चुकिरहेका हुँदैनन्, तिनीहरूले बाइबलका पानाहरूमा प्रकट गरिएको परमेश्वरको प्रिय र पवित्र चरित्रलाई पनि बुझ्न असमर्थ हुन्छन्। धेरै मानिसहरू यस तथ्यमा सजग नहुन सक्छन्। पवित्र आत्माको गरिमामय उपस्थिति र अगुवाइमा ठिक औजार पाएर र ठिक मनस्थिति लिएर बाइबल पढिएन भने कतिपय समयमा बाइबल पढ्ने हानिकारक पनि भएको पाइन्छ।

`एक जना अभक्ति मानिसले बाइबल पढिरहेको थियो। उसले के गरेको भनेर उसलाई कसैले सोध्यो, उसले जवाफ दियो, “खोइ बहाना पाउन सकिन्छ कि भनेर मात्र पढिरहेको।” परमेश्वरको वचन अध्ययन गर्दा यो मनस्थिति किन गलत छ?`