---
title:  ए दानिएल, वचनलाई बन्द गर
date:   01/04/2025
---

`पढ्नुहोस्: दानिएल १२:४। यस पदमा प्रभुले दानिएललाई के भन्दैहुनुहुन्थ्यो? (यस पद र प्रकाश २२:१०को बिचमा भएको भिन्नता हेर्नुहोस्।)`

येशूको आगमनभन्दा पहिले प्राविधिक र वैज्ञानिक ज्ञानको उदय हुनेछ भनेर दानिएल १२:४ लाई औँल्याउँदै प्रचारकहरूले प्रचार गरेको असामान्य हुँदैन। लगभग एक शताब्दीदेखि मानिसहरू द्रुत गतिले यात्रा गर्ने प्रगतिपथमा लागेका छन् भनेर यही पदलाई औँल्याएर भविष्यवाणी गरेको छ भनेर प्रचारकहरूले सिकाउँदछन्। धेरै जसो हाम्रा सेभेन्थ-डे एड्भेन्टिस्ट पुस्तकहरूमा पनि यसको उल्लेख गरिएको छ। यो तर्कयुक्त व्याख्या भए तापनि यसको अर्थ अर्को पनि लाग्न सक्छ।

यस अंशलाई फेरि केलाएर हेर्नुहोस्। स्वर्गदूतले दानिएललाई यो आदेश दिएर सिकाउँछन्, “वचनहरू बन्द गर र किताबलाई लाल मोहर लगाऊ।” यो विषयलाई दानिएलकै किताबमा छलफल गरिएको पाइन्छ। युगको अन्तमा अचानक बढ्ने ज्ञानचाहिँ के दानिएलकै किताबको ज्ञान पनि होइन र?

यसले गर्दा दानिएलको पुस्तक प्रकाशको पुस्तकभन्दा केही हदमा फरक देखिन्छ। स्वर्गदूतले नै यूहन्नालाई उनको पुस्तकलाई लाल मोहर नलगाऊ भनेका थिए (प्रकाश २२:१०)। प्रकाशको पुस्तकको नामैले पहिला यस पुस्तकलाई हामीले बुझ्नुपर्ने हो भनी बताउँछ, किनकि समय नजिकै छ [थियो]। तर त्यसको विपरित दानिएलको पुस्तक कुनै टाढाको भविष्यमा अझ स्पष्ट रूपमा बुझ्नेछ भनेर देखाउन खोजिएको पाइन्छ।

शताब्दीयौँदेखि धेरै असल इसाई बुद्धिजीविहरूले दानिएलको पुस्तकको व्याख्या गर्न प्रयास गरेका थिए र गरि नै रहेका छन्। कतिपयले त त्यसमा राम्रै प्रगति पनि गरेका छन्। १२६० वर्षको भविष्यवाणी सन् १७९८मा समाप्त भएपछि दानिएको विषयमा ज्ञान तिव्र गतिमा बढ्यो जुन समयमा दानिएलको पुस्तकको व्याख्या गर्ने क्रममा धेरैले यो अनुमान गरेका थिए कि सन् १८४३मा केही न केही विशाल र भव्य घटना हुनेछ। ती व्याख्याकारहरूमा अत्यन्तै उल्लेखनीय व्याख्याकार त विलिय मिलर नै थियो। उनकै सक्रियतामा उन्नाइसौँ शताब्दीमा महान् एड्भेन्ट वा येशूको आगमनको बारेमा अभियान चलाएका थिए। यसैमा आधारित विभिन्न घटनाका श्रृङ्खलाहरूलाई मध्यनजर राख्दै रेमनेन्ट वा अवशेष चर्चको जन्म भयो। यही चर्चले मात्र तिन स्वर्गदूतहरूका सन्देशलाई स्पष्ट रूपमा बुझेका थियो।

येशूको आगमनको बारेमा सुनाउने विश्वव्यापी अभियानले समयको अन्तमा ज्ञान बढ्नेछ भन्ने दानिएलको भविष्यवाणी पूरा भएको देखिएको छ।

त्यसको विपरित, इसाई जगत्मा कसले मुक्ति पाउँछ वा पाउँदैन भनेर हामीले निष्कर्ष ननिकाले तापनि कतिपय इसाई जगत् वा सम्प्रदाय वा डिनोमिनेशनहरूमा अन्धकारले छाइरहेको हामीले देख्दछौं। अदनकै बगैँचामा स्थापना भएको हप्ताको सातौँ दिन शबाथलाई कतिपय इसाई जगत्ले नै बेवास्ता गरिरहेका छन्, लत्याएका छन्। तर त्यसको ठाउँमा मूर्तिपूजा गर्ने रोममा मानिने सूर्यलाई पूजा गर्ने दिन आइतबारलाई इसाईहरूले मानिरहेका छन्। त्यसको साथ बाइबलका अरू धेरै शिक्षाहरूप्रति ती इसाईहरूका दिमागमा अज्ञानताले अड्डा जमाउन पुगेको छ। तिनीहरूमध्ये मानिस मरेपछि के हुन्छ भन्ने शिक्षा पनि एक हो। तिनीहरूले मूर्तिपूजा गर्ने धर्मकै शिक्षालाई अङ्गालेर मानिस मरेपछि उसको हंसले अर्कै अस्तित्वमा जान्छ भनेर सिकाएकोलाई इसाई शिक्षा नै हो भनेर सिकाइरहेका छन्। मानिस मरेपछि कुनै पिशाचको क्षेत्रमा वा स्वर्गमा वा अनन्तको आगो दन्किरहेको नर्कमा पर्नेछन् भनेर भयाभव शिक्षा इसाई जगत्मा इसाई प्रचारक, पास्टर, फादर, पोप र विद्वानहरूले सिकाइरहेका छन्।

त्यसको विपरित हामीले शिक्षा वा सत्य पाएकोमा सेभेन्थ-डे एड्भेन्टिस्ट भएको हैसियतले नम्र भएर आभारित हुनुपर्दछ।