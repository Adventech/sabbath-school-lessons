---
title:  परमेश्वरको वचनको अध्ययन
date:   02/04/2025
---

बाइबलमा उल्लेख गरिएको भविष्यवाणीको धेरै जसो ज्ञानको श्रेय सेभेन्थ-डे एड्भेन्टिस्टहरूले विलियम मिलरलाई दिएका छन्। दानिएल ८:१४का जस्तै केही मुख्य अंशहरूका बुझाइ उनमा सिद्ध वा पूर्ण नभए तापनि उनले अध्ययन गर्ने तरिका महत्त्वपूर्ण र सराहनीय छ, किनकि उनकै तरिका अपनाउँदा युगको अन्तको अवशेष चर्चको जन्म भएको थियो।

`पढ्नुहोस्: मत्ती ५:१७-१८; २ तिमोथी ३:१५-१७ र लूका २४:२७ पढ्नुहोस्। बाइबलको भविष्यवाणी अध्ययन गर्दा हामीले कुन तरिका अपनाउनुपर्छ भनेर यी पदहरूले हामीलाई के सिकाउँदछन्?`

केही हदमा भन्नुपर्दा बाइबल अध्ययन गर्नु भनेको टुक्रा-टुक्रा गरिएको ठुलो चित्र मिलाउनु जस्तो होइन। यदि हामीले केवल दुई वा तिन टुक्रालाई मिलाउँछौं भने पूरा चित्रको आकारलाई बुझ्न असम्भव हुन्छ। ती दुई वा तिन टुक्राहरूमा तपाईंले घोडाको चित्र देख्नुहोला र तपाईंले घोडाहरूका चित्रलाई मिलाउन खोज्नुभएको भनेर निष्कर्ष निकाल्नुहोला। तर अरू केही टुक्राहरू मिलाउँदा कुखुरा र गाइका चित्रहरू देख्नुहोला। जब तपाईंले सयौँ टुक्राहरूलाई मिलाउनुहुन्छ तब तपाईंले प्राकृतिक दृश्यलाई मिलाउन खोज्नुभएको रहेछ भनेर थाहा पाउनुहुनेछ। त्यसमा सहर, गाउँ, खेतबारी, गोठ र टाढा रहेको जङ्गल र पहाडहरूका दृश्यलाई मिलाउन खोज्नुभएको रहेछ।

कतिपय इसाईहरूले आफूले सम्बोधन गरेको विशेष परिस्थितिसँग सुहाउँदो अर्ति वा हितोपदेशहरू हल्का रूपमा जम्मा गरेर बाइबलले यही मुख्य विषयवस्तु भनेको हो भनेर ठम्याउन खोज्छन्। कतिपय मानिसहरूले गिडियोन बाइबलका अगाडिका पानाहरूमा रहेका विषयवस्तु वा पदहरूलाई पढ्छन् र सम्पूर्ण बाइबलले यही मात्र सिकाउन खोजेको हो भनेर अनुमान गर्छन्।

दुर्भाग्यवस, भविष्यवाणी बुझ्ने सन्दर्भमा कतिपयले त्यही तरिका अपनाउँछन्। कुन पदहरू कुन सन्दर्भमा भनेका हुन्, त्यसलाई तिनीहरूले बेवास्ता गरेर वर्तमान घटनाहरूसँग जोडेर पढ्छन् तर पूरै बाइबलले के भन्न खोजेको हो सो बेवास्ता गर्दछन्।

त्यसले गर्दा भविष्यवाणीलाई व्याख्या गर्ने कतिपय पुस्तकहरूका व्याख्याहरू अपडेट वा नविकरण गरिरहनुपर्नेहुन्छ, किनभने तिनीहरूले व्याख्या गरेका भविष्यवाणीहरूका अर्थ गलत भएको थाहा पाउँछन्।

त्यसैकारण, बाइबल अध्ययन गर्दा केवल केही विषयहरूमा मात्र ध्यान दिएर बाइबलले यही भनेको हो भनेर बोध हुनु ठिक मानिँदैन बरु होसियारसँग ती विषयहरूमा सबै थोक बाइबलले के भन्न खोजेको हो सो थाहा पाउनु जरुरी छ र कुन सन्दर्भामा के भनेको हो त्यो पनि थाहा पाउनु जरुरी छ। एउटा कुनै पद लिएर हामीले के बुझ्न चाहेको हो त्यही बाइबलले भन्न खोजेको छ भनेर भन्न सजिलो छ, तर कुन सन्दर्भमा त्यो पद सम्बोधन गरेको हो त्यसलाई हतपत हामीले हेर्दैनौं।

`आफूले सोचेको वा आफ्नो दिमागमा ठम्याएको सिद्धान्त यही हो भनेर कुन सन्दर्भमा भनेको सो नसोची सिकाउने मानिसहरूसँग तपाईंको अनुभव कस्तो छ। उदाहरणमा मानिस मरेपछि के हुन्छ? शबाथको बारेमा केही पदहरू औँल्याएर यही मात्र भनेको हो भनेर तपाईंले किन ठम्याउनुहुन्न? बाइबलको विषयहरूलाई अध्ययन गर्न तपाईंले कुन उत्तम तरिकाहरू अपनाउनुपर्दछ?`