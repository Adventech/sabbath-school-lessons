---
title:  भविष्यवाणी बुझ्न केही सिद्धान्त वा नीतिहरू
date:   29/03/2025
---

### यस अध्यायको अध्ययनको लागि निम्न पदहरू पढ्नुहोस्

यर्मिया २९:२३, २४; भजन १३९:१-६; दानिएल १२:४; प्रकाश २२:१०; २ तिमोथी ३:१५-१७; हिब्रू ४:१२।

> <p>याद गर्नुपर्ने पद</p>
> “परमप्रभु यसो भन्नुहुन्छ: ‘बुद्धिमान् मानिसले आफ्नो बुद्धिमा घमण्ड नगरोस्, अथवा बलियो मानिसले आफ्नो बलमा घमण्ड नगरोस्, अथवा धनी मानिसले आफ्नो धनमा घमण्ड नगरोस्, तर जसले घमण्ड गर्छ त्यसले यस विषयमा घमण्ड गरोस्: “म परमप्रभुलाई जान्दछु र चिन्दछु, र उहाँ त्यही परमप्रभु हुनुहुन्छ, जसले पृथ्वीमा दया, न्याय र धार्मिकताको व्यवहार गर्नुहुन्छ।” किनभने यिनैमा म प्रसन्न हुन्छु,' परमप्रभु भन्नुहुन्छ” (यर्मिया ९:२३-२४)।

कतिपय इसाईहरूले नै बाइबलका प्रायः जसो अंशहरूसँग सहमत नभएको पाइन्छ। त्यसमा कतिपय इसाईहरू भविष्यवाणीको विषयमा एक आपसमा सहमत नभएकोले त्यो पढ्नु समयलाई बरबाद गर्नु हो भनेर सिकाउँछन्। भविष्यवाणीका प्रत्येक बुँदामा इसाईहरूमा नै द्वन्द्व छ भने त्यसको अध्ययन गर्नुको अर्थ के छ र? येशूलाई नै विश्वास गर्ने कतिपय इसाईहरूचाहिँ बाइबलका कतिपय पुस्तकहरूका अर्थ कसैले बुझ्न सक्दैन भन्ने सोचमा छन्। जस्तै प्रकाशको पुस्तक कतिपयको निम्ति अनावश्यक भएको विश्वास गर्दछन्। ती पुस्तकहरू अध्ययन गर्नुको सट्टा तिनीहरूले ती पुस्तकहरूलाई पन्छाउँछन्। कतिपय बाइबलका पास्टर, विद्वान र धर्मगुरुहरूले भविष्यवाणीको अध्ययन गर्दा समस्याहरूको समाधानको सट्टा झन् जटिल समस्या पैदा हुन्छ भनेर भविष्यवाणीहरू पढ्न झ्याउ मान्छन्।

यो स्थिति त सधैँ थिएन। इसाई इतिहासका प्रथम आठ शताब्दीहरूमा प्रायः जसो इसाईहरू बाइबलको भविष्यवाणी अध्ययन गर्न राजी भएका थिए। ती भविष्यवाणीहरूले औँल्याएका मुख्य सन्देशहरूप्रति प्रायः जसो सबै इसाईहरू सहमत थिए। परमेश्वरको चाहना पनि यही थियो: “भाइ हो, हाम्रा प्रभु येशू ख्रीष्टको नाउँमा म तिमीहरूलाई आग्रह गर्दछु, कि तिमीहरू सबै एक-अर्कासँग सहमत होओ, र तिमीहरूको माझमा केही फूट नहोस्। तर तिमीहरू परिपक्व भएर एकै मन र एकै विचारका होओ” (१ कोरन्थी १:१०)।

भविष्यवाणी बुझ्न केही नियमबद्ध र भरपर्दो सिद्धान्त वा नीतिहरूलाई यस अध्यायमा नियाल्नेछौं।