---
title:  थप जानकारी
date:   30/05/2025
---

भजनसंग्रह १३३; प्रेरित १:४-९ र प्रकाश ५:४-७ पढ्नुहोस्।

“पौराणिक इस्राएली पूर्खाहरूका युगमा पवित्र आत्माको प्रभाव प्रायः जसो उल्लेखनीय रूपमा प्रकट गरिएको थियो तर कहिले पनि पूर्णरूपले प्रकट गरिएको थिएन। अब, मुक्तिदाताका वचनलाई मानेर चल्दा उहाँका चेलाहरूले त्यस उपहारको निम्ति बिन्तीभाउ गरेका थिए। स्वर्गमा ख्रीष्टले उहाँका भक्तहरूलाई पवित्र आत्माको उपहार उपलब्ध गराउन बिन्ती गरिरहनुभएको थियो। उहाँले पवित्र आत्माको उपहारलाई दाबी गर्दै त्यसलाई उहाँका जनहरूमा पोखाउन सकून् भनेर इच्छा गरिरहनुभएको थियो।”—एलेन जी. ह्वाइट, द आक्टस् अभ द आपोस्टल्स, पृ. ३७।

येशूका निम्ति गवाही हुन चेलाहरूलाई आदेश दिइएको थियो। तिनीहरू पृथ्वीका कुना काप्चामा गएर गवाही हुन उहाँले अर्ती होइन आदेश दिनुभएको थियो (प्रेरित १:८)। यही कामले येशूको आगमनको निम्ति तयार गरिनेछ (मत्ती २४:१४)।

येशूले हामीलाई सारा संसारमा सुसमाचार सुनाऊ भन्नुहुँदा यो कसरी गर्ने भनेर हामीले मात्र सोच्न छोड्नुभएको थिएन। हामीले यो काम गर्न स्वर्गको पवित्रस्थानको निर्देशनमा गर्दछौं। हाम्रो काम ख्रीष्टसँग नजिकै बुनिएको हुन्छ। उहाँले हामीलाई अगुवाइ गर्नुहुन्छ र हामीलाई शक्तिसम्पन्न गर्नुहुन्छ। यो काम उहाँको हो, हाम्रो होइन। उहाँको अगुवाइमा चल्न उहाँले हामीलाई आह्वान गर्नुभएको छ। पौराणिक इस्राएलमा यो तरिका अपनाएको थियो: उहाँका निर्देशनहरू पालन गर्न परमेश्वरले आदेश दिनुभएको थियो, त्यसपछि असम्भव थोक उहाँले गर्नुभएको थियो। हाम्रा छिमेकीहरूका बीचमा परमेश्वरको आत्माले काम गरिरहनुभएको छ। जब निर्णायक घडी आउँछ, हामी त्यहाँ हुन उहाँले आह्वान गर्नुभएको छ। सियोनको थुमाका साथ परमेश्वरका जनहरूसँग मिल्न तिनीहरूलाई हामी आह्वान गर्न पुग्नेछौं। नयाँ तरिका र माध्यमहरू हामीले आविष्कार गर्नुपर्दैन, किनकि यो कामको हाकिम हामीलाई कहिले पनि बनाएको छैन।

**छलफलको लागि प्रश्नहरू:**

`यस संसारभरि तीन स्वर्गदूतका सन्देशहरू पुगे तापनि अझै पनि धेरै मानिसहरू छन् जसकहाँ ती सन्देशहरू पुगेका छैनन्। चर्चको हैसियतले यो काम हामीले कसरी सम्पन्न गर्न सक्छौं सो चर्चा गर्नुहोस्। अन्तिम युगका सत्यताहरू सबैले सुनैकै छैन भनेर हामी किन निराश हुनुहुँदैन?`

`थुमा योग्य हुनुभएकोले उहाँलाई बन्द गरिएको चर्मपत्रको मुट्ठा खोल्न दिएको भनेर यूहन्नाले देखेका प्रकाश ५मा उल्लेख गरिएको छ। जब प्रकाशको पुस्तकमा लेखिएको अनुसार सिल गरेका मुट्ठाहरू खोलिए तब नयाँ करारको चर्चको बारेमा स्पष्ट रूपमा भविष्यवाणी गरेको हामी पढ्छौं। त्यहाँ गरिएको वर्णनअनुसार परमेश्वरले नै काम सम्पन्न गर्नुहुने बारेमा पाठहरू हामी के सिक्न सक्छौं?`

`प्रकाश १३ र १४मा उल्लेख गरिएको वर्णनतिर अगुवाइ गर्न वर्तमान घटनाहरूले कसरी साथ दिइरहेका छन्? त्यसका निम्ति बाधाहरू अझै के छन्?`