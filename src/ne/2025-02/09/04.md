---
title:  उहाँका पाउमुनि
date:   27/05/2025
---

`पढ्नुहोस्: भजनसंग्रह ४७:१-४मा ख्रीष्टको राज्यमा हाम्रो स्थान कसरी सुरक्षित राखिएको छ भनेर कसरी बताउँछ?`

हाम्रो भावी भविष्य उज्यालो छ। त्यो समय नआउञ्जेल सारा मानव जगत् शैतानको प्रभुत्वमा रहिरहेको हुन्छ। जब स्वर्गको परिषद्मा जगत्का अरू जीवहरूका साथै शैतान पनि देखा परेको थियो, त्यसै बेला यो पृथ्वी उसको हो भनेर फुर्ती लगाएको थियो।

“तिमी कहाँबाट आयौ?” भनेर परमेश्वरले उसलाई सोध्दा उसले यो जवाफ दिएको थियो, “पृथ्वीमा घुमफिर गर्दै आएको छु। त्यहाँ हिँडडुल गर्दै आइरहेको छु” (अय्यूब १:७ रूपान्तरित)।

यस पृथ्वी उसकै हो भनेर त्यसमाथि प्रभुत्व उसले घोषणा गरेको थियो। पौराणिक समयमा खुट्टा वा हिँड्ने ठाउँले कसको भूमि हो भनेर सिकाउँथ्यो। परमेश्वरले अब्राहामलाई भन्नुभयो, “उठ्, देशको चारैतिर जाऊ, किनकि म त्यो तिमीलाई दिनेछु” (उत्पत्ति १३:१७)।

`पढ्नुहोस्: १ थेसलोनिकी ४:१३-१७ र जकरिया १४:४लाई एक अर्कासँग तुलना गरेर पढ्नुहोस्। येशू ख्रीष्टका खुट्टाहरूका बारेमा ध्यान दिनुहोस्। ती दुई अंशहरूमा के भिन्नता तपाईंले पाउनुभएको छ? ती भिन्नताले हामीलाई के सिकाउँछ? यस संसारमा येशू ख्रीष्टको सार्वभौमिकताका आखिरी पक्षहरू हामी के पाउँछौं?`

एक हजार वर्षको अन्तमा येशूले के गर्नुहुन्छ भन्ने विषयमा एलेन जी. ह्वाइट यसरी व्यक्त गर्नुहुन्छ, “ख्रीष्ट जैतूनको डाँडामा ओर्लनुहुन्छ। उहाँको पुनरुत्थान पछि उहाँ त्यहीँबाट स्वर्गमा उक्लनुभएको थियो। त्यहीँ नै स्वर्गदूतहरूले उहाँको आगमनको बारेमा जानकारी दिएका थिए। अगमवक्ताले भन्दछन्, ‘परमप्रभु मेरा परमेश्‍वर आउनुहुनेछ; अनि तपाईंको साथमा सबै पवित्र जनहरू पनि आउनेछन्ख।' ‘अनि त्यस दिन उहाँका पाउहरू जैतुन डाँड़ामाथि उभिनेछन्, जुन डाँड़ा यरूशलेमको सामु पूर्वपट्टि अवस्थित छ; ... अनि एउटा अति ठूलो बेंसी बनिनेछ।' ‘अनि परमप्रभु सम्पूर्ण पृथ्वीमाथि राजा हुनुहुनेछ; त्यस दिन एउटै परमप्रभु हुनुहुनेछ, र उहाँको एउटै नाम हुनेछ।' जकरिया १४:५, ४, ९। चकमक वैभवको साथ नयाँ यरूशलेम स्वर्गबाट तल आउनेछ। शुद्ध गरिएको ठाउँमा यो बसालिनेछ। त्यो पाउन तयार हुनेहरूलाई त्यसमा रहन पाउनेछन्। ख्रीष्ट, उहाँका जन र स्वर्गदूतहरू पवित्र सहरमा पस्नुहुनेछ।”—द ग्रेट कन्त्रोभर्सी, पृ. ६६२, ६६३।

`येशूमा भएको आशाको बारेमा चिन्तन गर्नुहोस्। यदि हाम्रो जीवनको लक्ष्य नै सदाको निम्ति मर्ने भए हाम्रो जीवन बेकारको हुन्छ, हुँदैन त?`