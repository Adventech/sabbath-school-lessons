---
title:  दाखरस र रगत
date:   28/05/2025
---

`पढ्नुहोस्: भजनसंग्रह ७५ पढ्नुहोस्। र त्यसको साथै मत्ती २६:२६-२९ र प्रकाश १४:९-१२ पढ्नुहोस्। न्यायको बारेमा के विषयहरू छन् जुन खतरामा छ भनेर भजनसंग्रहले प्रकट गर्दछ? ती विषयहरूलाई बुझाउन अरू पदहरूले कसरी सहयोग गर्दछन्?`

सनहेरीबको सेना अचम्म तरिकाले नाश भएकोले यो भजन इस्राएलीहरूले गाएका थिए कसै कसैले भन्दछन् (२ इतिहास ३२; २ राजा १९)। यो कथाले प्रकाश २०मा उल्लेख गरिएको दुष्टहरूको अन्तिम विनाशलाई औँल्याएको पाउँछौं। परमेश्वरका जनहरू पवित्र सहरभित्र महाराजा धर्मी येशूसँग रहन्छन्। शैतान र उसका फौजले त्यस सहरलाई घेरा हाल्छन्। अनि तिनीहरूलाई परमेश्वर आफैले नाश गर्नुहनेछ।

न्यायमा ठिक पारिने कुराहरूमध्ये एउटाचाहिँ त्यो हो यस पतित संसारमा शक्ति तथा पदको दुरुपयोग भइरहेको छ। पतित मानिसहरू अरूहरूको निम्ति वा परमेश्वरको महिमाको निम्ति बाँचिरहेका छैनन् तर आफ्नो निम्ति मात्र। आजको संसारमा नैतिक स्तर र लक्ष्यको केही छैन भनेर मानिसहरूले विश्वास गरेको कारण त्यसको नतिजाले यस पृथ्वीमा नैतिकता नै धरापमा परेको छ। जर्मनको दार्शनिक फ्रेडरिक नितश्चेले भनेका थिए कि यदि यस संसारमा बाँच्नुको लक्ष्य केही छैन भने त्यो हामीले आविष्कार गर्नुपर्छ। यस जगत् हाम्रै फाइदाको निम्ति अस्तित्वमा रहेको छ भनेर हामीले बहाना बनाउनुपर्छ। प्रत्येक व्यक्ति आफै भगवान हुँ भनेर चल्दछ।

(यो दर्शन नितश्चे आफैको निम्ति कसरी कार्यान्वयन हुन्छ त? राम्रोसँग हुँदैन। उनी आफै इटालीको सडकमा मुर्च्छा परेका थिए। उनले एउटा मानिसले घोडालाई पिटिरहेको देखेर उनले रोक्न खोजेका थिए। अनि आफ्नो अन्तिम जीवनको ११ वर्षसम्म अर्ध मानसिक पीडमा थिए। उनको मृत्यु सन् १९००मा भएको थियो)।

यस संसारमा जतिसुकै खराब समस्याहरूको बिगबिगी भए तापनि विश्वासीहरूलाई आशामा जिउनुपर्छ भनेर याद गरिरहनुपर्छ। अहिले यस संसारमा जे नराम्रो परिस्थितिहरूले अड्डा जमाए तापनि त्यसको आधारमा भविष्यको बारेमा न्याय गर्ने अधिकार हामीलाई दिएको छैन। परमेश्वरलाई विश्वास नगर्ने, अधर्मी र नास्तिकहरूका हृदय र दिमागले गर्दा आजका सभ्यताका खम्बाहरू बिस्तारै ढलिरहेका देख्नुपर्दा हामी निराशको भुमरीमा पर्न सजिलै छ। परमेश्वरको बारेमा कतिपय मानिसहरूका धारणा बाइबलसँग सम्मत नभएकोले तिनीहरूले यस संसारलाई ध्वस्त बनाइरहेका छन्। हामी त्यस संसारमा अहिले बाँचिरहेका छौं जहाँ नैतिक मूल्य मान्यताहरू भत्किरहेका छन्। विश्वका कतिपय राष्ट्रहरूमा स्त्री र पुरुषको पवित्र सम्बन्धलाई आक्रमन भइरहेको छ। केही अनैतिक आचारणहरू छन् जुन साधारणतयमा चर्चा गर्न पनि लज्जास्पद हुन्छ, जसको विषयमा आज सार्वजनिक रूपमै प्रशंसा र तारिफ गरिरहेका पाइन्छ। यो संसार कतिसम्म गिरिरहेको छ भन्ने कुरामा कसैको दुईमत हुँदैन।

`अरूको जीवन सहज र असल बनाउन हामीले हाम्रो भाग खेल्न कोसिस त गर्नुपर्छ, तर यस वर्तमान संसारको आमूल परिवर्तन गर्न यसलाई पूरै ध्वस्त बनाउनुपर्छ भनेर याद गरिरहनु किन महत्त्वपूर्ण छ? सबै थोक ठिक हुन परमेश्वरले नै पुनः सृष्टि गर्नुपर्ने हुन्छ भनेर हामीले किन याद गरिरहनुपर्छ?`