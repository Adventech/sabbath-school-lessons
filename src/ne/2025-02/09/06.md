---
title:  तिम्रो मुक्ति सबैले थाहा पाऊन्
date:   29/05/2025
---

`पढ्नुहोस्: भजनसंग्रह ६७ पढ्नुहोस्। प्रकाश १४:६-१२मा उल्लेख गरिएका परमेश्वरका जनहरूको भूमिकालाई बुझाउन यस स्तुति प्रशंसाको भजनले हामीलाई कसरी बुझाउन खोज्छ?`

अमेरिकाको एमआइटी कलेजका इन्जिनियरहरूले नयाँ कालो रङ्ग वा कोटिङ्ग आविष्कार गरेका छन्। यसले रङ्गाउँदा त्यसको मुनि भएका थोकहरू झण्डै अदृश्य हुन्छन्। यो कार्बन नानोट्युब भन्ने पदार्थबाट बनेको हो। पहिला कुनै पनि कालो सामग्री सृजेको भन्दा यो धेरै मात्रामा कालो छ। यो नयाँ सामग्रीले देख्ने प्रकाशको ९९.९९५ प्रतिशत सोस्न सक्छ। यो कालो रङ्ग लागेको बस्तुमा सबभन्दा चम्किलो प्रकाशले पनि देख्न सक्दैन।

भजनसंग्रह ६७मा “उहाँका अनुहार हामीमा चम्कियोस् ताकि संसारमा तपाईंको मार्ग थाहा पाऊन्” भनेर परमेश्वरसँग पुकारा गरिन्छ (भजनसंग्रह ६७:१,२ रूपान्तरित)। मुक्तिको योजनामा पापीहरूलाई उहाँको गौरवमय उपस्थितिको समिपमा तुरुन्तै प्रवेश गर्ने उपाय परमेश्वरले उपलब्ध गराउनुभएको छ। उहाँको महिमाले हामीलाई अहिले नै यस जीवनमा नाश नगरी चम्किरहन्छ। येशू ख्रीष्टको क्रूसले परमेश्वरको अनुहार हामीमा चम्कन सम्भव बनाइएको छ।

तर त्योभन्दा बढी त अझ छ: हामीमा भएको उहाँको ज्योति बाँकी सबै संसारमा चम्कियोस् भन्ने उहाँले अपेक्षा गर्नुहुन्छ। पौराणिक इस्राएललाई यो कामको जिम्मा दिइएको थियो। त्यहाँ खडा गरिएको पवित्र मन्दिर नै सारा राष्ट्रहरूका निम्ति प्रार्थनाको भवन हुनुपर्थ्यो: “म मेरो पवित्र पर्वतमा ल्याएर मेरो प्रार्थनाको घरमा आनन्दित तुल्याउनेछु। तिनीहरूका होमबलि र बलिदानहरू मेरो वेदीमा ग्रहणयोग्य हुनेछन्, किनकि मेरो भवन सबै जातिहरूका निम्ति प्रार्थनाको घर भनिनेछ” (यशैया ५६:७)।

यस भजनमा दाऊदले हामीलाई यो याद दिलाउँछन् कि सारा संसारमा परमेश्वरका मार्ग र सारा राष्ट्रलाई दिने मुक्ति सबैले थाहा पाऊन् भन्ने परमेश्वरको इच्छा छ (भजनसंग्रह ६७:२)। यो दुःखलाग्दो कुरो छ कि पौराणिक इस्राएलदेखि अहिलेसम्म परमेश्वरका कतिपय जनहरू उहाँको लक्ष्यलाई कार्यान्वयन गर्न असफल भइरहेका छन्। पुरानो करारमा इस्राएलको इतिहासमा केही अन्धकार अध्यायहरू छन्। यही अन्धकारहरू विगत दुई हजार वर्षदेखि इसाई चर्चमा पनि विछ्याइरहेका छन्। मानौं हाम्रा हृदयमा त्यस्तो खालको कालो रङ्गले पोटिएको छ कि परमेश्वरको ज्योतिलाई सोस्छ तर प्रतिबिम्बित गर्न सक्दैन।

कतिपय समयमा परमेश्वरका अन्तिम दिनको अभियानलाई विमानस्थलको एउटा विशेष प्रतीक्षालय जस्तै सोच्छौं, जो धेरै यात्रा गरिरहने विशेष मानिसहरूले मात्र प्रयोग गर्न पाउँछन्। यसलाई हेरेर हामी सन्तुष्ट हुन्छौं जब बाँकी संसार हल्लाखल्ला गर्ने असुविधा भएको प्रतीक्षालयमा पर्खिरहेका छन्, तर अगाडिको यात्राको निम्ति तिनीहरू तयार छैनन्। प्रकाश १४का बाँकी सन्तान येशूको सियोनमा उभिएर तमाशा हेरेर बस्न सन्तुष्ट हुँदैनन्। तिनीहरू उहाँको उपस्थितमा आराम गरेर बस्न चाहँदैनन्। तिनीहरू पृथ्वीभरि तितरबितर भएर परमेश्वरको पवित्र पहाडमा भेला हुन संसारलाई उत्साह दिइरहेका हुन्छन्।

`हामीले प्रेम गर्ने सत्यलाई अरूकहाँ पुऱ्याउन र सिकाउन हामी चर्च वा व्यक्तिगत हैसियतले के गर्न सक्छौं?`