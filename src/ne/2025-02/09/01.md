---
title:  "भजनसंग्रहको पुस्तकमा: भाग २"
date:   24/05/2025
---

### यस अध्यायको अध्ययनको लागि निम्न पदहरू पढ्नुहोस्

भजनसंग्रह ४६; यर्मिया ४:२३-२६; भजनसंग्रह ४७:१-४; १ थेसलोनिकी ४:१३-१७; भजनसंग्रह ७५ र प्रकाश १४:६-१२।

> <p>याद गर्नुपर्ने पद</p>
> “हे परमेश्वर, मानिसहरूले तपाईंको प्रशंसा गरून्, सबै मानिसहरूले तपाईंको प्रशंसा गरून्। जाति-जातिहरू प्रसन्न होऊन् र आनन्दले गीत गाऊन्, किनकि तपाईंले मानिसहरूमाथि न्यायपूर्वक शासन गर्नुहुन्छ, अनि पृथ्वीका जातिहरूलाई मार्गदर्शन गर्नुहुन्छ” (भजनसंग्रह ६७:३-४)।

हामी एड्भेन्टिस्टहरू अन्तिम युगका घटनाहरूका चर्चा गर्दा हामीले पशुहरू र प्रकाशको पुस्तकमा रहेका विभिन्न शक्तिहरूलाई केन्द्रबिन्दु गर्न रुचाउँछौं। हो, तिनीहरूका भूमिका ठूलो र महत्त्वपूर्ण छ। नभए ती विवरणहरू बाइबलमा राखिनेथिएनन्। तिनीहरूको बारेमा हामीमा ज्ञान होस् भन्ने परमेश्वरकै चाहना हो (प्रकाश १:३)।

विभिन्न मुख्य विषयवस्तुहरूसँग भविष्यवाणी गाँसिएको छ। ती विषयवस्तुमा पाप, दुःख, न्याय, असल र खराबको बिचमा सङ्ग्राम, न्याय र अन्यायको स्वभाव, सतावट र अरू बढी पर्दछन्।

ती विषयवस्तुहरूमा भजनसंग्रहले पनि अत्यन्तै गहिरो रूपमा हामीलाई सिकाउन खोज्छ। मानव जीवनमा भएका प्रायः सबै भावहरूलाई यस पुस्तकले प्रकट गरेको छ। तिनीहरूमा मानिसले भोग्ने वा भोगिरहेको अन्धकार, निराश, उदास र वेदनाका चित्कारदेखि रोक्नै नसकिने आनन्दका बुलन्द आवाजहरू उचालिरहेको हामी त्यस पुस्तकमा पढ्न सक्छौं। इस्राएलीहरू नै अन्धकारका शक्तिहरूको विरुद्धमा युद्ध गर्न तयारी हुनुपरेको हामी देख्छौं। पाप, खराब तत्त्व, शैतान, उसका पतित स्वर्गदूतहरू र मतियारहरूको बारेमा परमेश्वरले सिधै र तुरुन्तै किन सम्बोधन गर्नुहुन्न भन्ने बाइबलका कतिपय हस्तिहरूले कुस्ती खेलिरहेको हामी पाउँछौं। ती प्रश्नहरूलाई हामीले पनि सम्बोधन गरिरहेका हुन्छौं। हामीमा भएका प्रश्नहरूका जवाफको निम्ति हामीलाई पवित्र स्थानतिर नजर राख्न उत्साह दिएको छ। त्यही भजनसंग्रहको पुस्तकमा परमेश्वर सृष्टिकर्ता हुनुभएको मर्यादातिर ध्यान दिन हामीलाई आह्वान गरिएको छ। बाइबलका पात्रहरू मात्र होइन, के हामी पनि कतिपय विषयवस्तुहरूमा कुस्ती खेलिरहेका छौं, छैनौं र?

ती अति महत्त्वपूर्ण सत्यता वा प्रश्नहरूको बारेमा अझ बढी जानकारी पाउन हामीले भजनसंग्रहको पुस्तकलाई उघारेर अध्ययन गर्दै जानेछौं।