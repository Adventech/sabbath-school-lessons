---
title:  थप जानकारी
date:   20/06/2025
---

एलेन जी. ह्वाइटद्वारा लिखित द ग्रेट कन्त्रोभर्सीको पृ. ६३५-६५२को “गड्स पिपुल डेलिभर्ड” भन्ने अध्याय पढ्नुहोस्।

“सारा युगभरि परमेश्वरले उहाँका पवित्र स्वर्गदूतहरूद्वारा उहाँका जनहरूलाई सहायता गर्नुभएको र उद्धार गर्नुभएको थियो। मानव प्राणीका क्रियाकलापमा स्वर्गका जीवहरूले सक्रिय भाग खेलेका थिए। तिनीहरू बिजुली चम्केको वस्त्रजस्तै चहकिलो वस्त्रमा र अपरिचित बटुवाहरूजस्तै भएर देखा परेका थिए। परमेश्वरका जनहरूका बिचमा स्वर्गदूतहरू मानिसका रूप धारण गरेर देखा परेका थिए। थकित भएको जस्तै दिउँसो रूखको मुनि तिनीहरूले विश्राम लिएका थिए। बेदीमा तिनीहरूले आगो बालेका थिए। तिनीहरूले झ्यालखानाका ढोकाहरू खोलेका थिए र प्रभुका सेवकहरूलाई फुत्काएका थिए। स्वर्गको वैभवलाई नै ओढेर तिनीहरूले मुक्तिदाताको चिहानको ढोकालाई गुडाएका थिए।

“धर्मीहरूका जमघटमा स्वर्गदूतहरू कतिपय समयहरूमा मानवको रूप धारण गरेर आएका हुन्छन्। यदि तिनीहरू दुष्टहरूका जमघटमा गए भने तिनीहरूका लेखा राख्न गएका हुन्छन्, जसरी तिनीहरू सदोममा गएका थिए। ती दुष्टहरूका कामले परमेश्वरका सहिष्णुता र मिजासका सिमा नाघेको छ कि छैन भने स्वर्गदूतहरूले निर्णय गरेका हुन्छन्। प्रभु दयामा प्रशन्न हुनुहुन्छ। विश्वास गर्ने र उहाँलाई सेवा गर्ने केहीका निम्ति मात्र भए तापनि दुष्टहरूका अतिवादी दुष्टताले ल्याउने विपदलाई उहाँले रोकिराख्नुभएको हुन्छ र केही समयको निम्ति भए पनि शान्ति छाएको हुन्छ। आफ्ना जीवनहरू परमेश्वरका थोरै विश्वासी जनहरूका कारणले बाँचिरहेका छन् भन्ने धारणा पापीहरूले थोरै मात्र महसुस गरेका हुन्छन् र तिनीहरूका जीवनको श्रेय तिनीहरूलाई दिनुपर्छ भनेर प्रायः जसो मानिसहरूले दिँदैनन्। तर तिनीहरूलाई दबाउन, सताउन र तिनीहरूको गिल्ला गर्न तिनीहरू रमाइरहेका हुन्छन्।”—एलेन जी. ह्वाइट, द ग्रेट कन्त्रोभर्सी, पृ. ६३१, ६३२।

**छलफलको लागि प्रश्नहरू:**

`१ तिमोथी १:७ पढ्नुहोस्। भविष्यवाणीको बारेमा कुन कुरामा बढी चिन्तित हुनुभएको छ, त्यसमा चिन्तन गर्नुहोस्। हाम्रा विश्वासको कारणले हामीलाई सताउने भन्ने भविष्यवाणीहरूको बाबजुद पनि परमेश्वरका आशाले हामीलाई नडगमगाउन कसरी मद्दत गर्न सक्छ?`

`वर्तमान परिवेशमा शबाथ र आइतबारको विषयलाई द्वन्द्वको विषय कसरी हुन सक्छ भनेर हामीले नबुझेला। तर विश्वको द्रुत परिवर्तनलाई हेर्नुहोस्। वर्तमान घटनाहरूमा आधारित हाम्रो आस्था किन हुनुहुँदैन भनेर त्यस सत्यले हामीलाई सिकाउँदछ? संसारको इतिहास कुनै क्षणमा परिवर्तन हुन सक्छ तर परमेश्वरको वचनले प्रकट गरेकै अनुसार मात्र हुनेछ भनेर हामी किन ढुक्क हुनुपर्छ?`

`दानिएल २ र ७को बारेमा सोच्नुहोस्। सारा विश्व साम्राज्य भविष्यवाणी गरेकै अनुसार ठ्याक्क पूरा भएको थियो र पूरा भइरहेको छ। हाम्रो दृष्टिकोणमा अब केवल एउटा प्रमुख घटना हुनु मात्र बाँकी छ। अरू सबै पूरा भएको परिवेशमा त्यो पनि पूरा हुनेछ भनेर हामी कसरी आशावान् हुने?`