---
title:  सुरुको चर्च र सतावट
date:   18/06/2025
---

पुरानो करारमा मात्र अन्तिम युगमा हुने घटनाहरूको बारेमा पूर्व जानकारीहरू दिइएका छैनन्, तर नयाँ करारमा पनि उल्लेख गरिएका छन्। प्रथम शताब्दीका इसाईहरूका जीवन कठिन थियो। आफ्नै धर्मका मानिसहरूले तिनीहरूलाई घृणा गर्दथे। मोशामाथिको विश्वासमा तिनीहरूले हमला गरेका भनेर तिनीहरूले ठानेका थिए। तिनीहरूले मूर्तिपूजा गर्ने रोमी साम्राज्यको क्रोधको पनि सामना गर्नुपरेको थियो। “पृथ्वी र नरक वा शैतानका शक्तिहरूले येशू र उहाँका अनुयायीहरूका विरुद्धमा खडा भएका थिए। यदि येशूको सुसमाचारले जिते भने मूर्तिपूजकहरूले तिनीहरूका मठमन्दिरहरू धराशायी हुने भनेर देखेका थिए। त्यसकारण, तिनीहरूले इसाई धर्मलाई विनाश गर्न तिनीहरूका सबै शक्तिहरू प्रयोग गरेका थिए। सतावटको अग्नी ज्वाला दन्केको थियो।”—एलेन जी. ह्वाइट, द ग्रेट कन्त्रोभर्सी, पृ. ३९।

जब हामी प्रकाश १३मा गरेको चित्रणमा पर्छौं तब परमेश्वरका जनहरूले के सामना गर्न अपेक्षा गर्नुपर्नेछ भनेर प्रेरितको पुस्तकमा लेखिएको एउटा कथाले प्रभावकारी ढङ्गमा प्रस्तुत गर्दछ।

`पढ्नुहोस्: प्रेरित १२:१-१७ पढ्नुहोस्। अन्तिम दिनहरूमा के हुनेछ भनेर त्यस कथामा लेखिएको तत्त्वहरूले के बताउँछ?`

इसाईहरूका अगुवा याकूबलाई राजा हेरोदले हत्या गरेका थिए; अब पत्रुसको पालो थियो। इसाईहरूलाई मृत्यु दण्डको घोषणा गरिएको थियो। पत्रुसले आफूलाई भोलि हत्या गर्ने थाहा पाए तापनि उनी त निसङ्कोच मानेर मस्त निन्द्रामा झ्यालखानामा सिक्रिले बाँधिएर सुतिरहेका थिए। यो अत्यन्तै उल्लेखनीय कथा हो। उनलाई उठाउन स्वर्गदूतले घचघचाउनुपरेको थियो। परमेश्वरमा भरोसा राख्नु भनेको के हो भनेर देखाउने यो ज्वलन्त उदाहरण हो। मर्नैपरे तापनि पत्रुस हतास, निराश र उदास भएनन्।

पत्रुसलाई अचम्म तरिकाले उद्धार गरिएको थियो। उनी फुक्का भएर प्रार्थना गर्ने विश्वासीहरूका घरमा गए। तिनीहरूले परमेश्वरमाथि विश्वास त गरे तर पत्रुसलाई उद्धार गरियो भन्नेमा विश्वस्त हुनै सकेन। तिनीहरू चकित भए वा अचम्म माने भनेर बाइबलले तिनीहरूका प्रतिक्रिया उल्लेख गर्दछ। कतिपय समयमा हामी प्रार्थना त गर्छौं तर परमेश्वरले हाम्रो प्रार्थना सुन्नुहन्छ र जवाफ दिनुहुन्छ भन्नेमा विश्वास गर्न हामीमध्ये कसले आँट गर्न सक्छ?

कतिपय विश्वासीहरू बचे भने कतिलाई मारेको थियो। जब हामी युगको अन्तमा हुन्छौं, हामीलाई पनि त्यही हुनेछ। केही समय पत्रुसलाई उद्धार गरिए तापनि उनी विश्वासमा नै मारिनुपरेको थियो। यस मामिलामा येशू आफैले भविष्यवाणी गर्नुभएको थियो, “‘साँच्चै, म तिमीलाई भन्दछु, जब तिमी जवान थियौ तिमी आफैले आफ्नो पटुका बाँध्थ्यौ, र जहाँ इच्छा लाग्छ जान्थ्यौ। तर जब तिमी बूढ़ा हुनेछौ, तब तिमीले आफ्ना हात पसार्नेछौ, र अरूले तिम्रो पटुका बाँधिदिनेछ, र तिमी जहाँ जान चाहँदैनौ त्यहाँ लगिनेछौ।' कुन किसिमको मृत्युद्वारा तिनले परमेश्वरको महिमा गर्नेछन्, त्यसको सङ्केत गर्दै उहाँले यो भन्नुभएको थियो। यति भनेर उहाँले तिनलाई भन्नुभयो, ‘मेरो पछि लाग'” (यूहन्ना २१:१८-१९)।

`पत्रुस कसरी मर्नेछ भनेर येशूले बताउनुभएपछि पनि “मेरो पछि लाग” भनेर उहाँको निर्देशन अचम्मै मान्नुपर्छ। मृत्युको धम्कि आए तापनि हामीले येशूको पछि लाग्न छोड्नुहुन्न भन्ने यस विवरणले हामीलाई कसरी बताउँछ?`