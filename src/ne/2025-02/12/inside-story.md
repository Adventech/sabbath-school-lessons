---
title:  भित्री कथा
date:   20/06/2025
---

### उपसंहार: दैनिक सङ्घर्ष

लेखक: आन्ड्र्र्यु मेकचेस्नी

होलब्रुक स्कुलको होस्टेलमा रहेको १७ वर्षको आन्डर्सले केही न केही आवाजहरू गुञ्जिरहेको गुनासो गऱ्यो। स्कुलको परामर्शदाता लोरेन फिशले उसलाई भेट्यो र उसमा मानसिक पीडाले सताएको होइन भनेर निर्णय गरेका थिए। स्कुलका सबै कर्मचारीहरू उसको निम्ति प्रार्थना गर्न थाले।

अनि दुष्ट आत्माले सताएको मानिसजस्तै आन्डर्सले चलहल गर्न थाल्यो। जब स्कुलको बिदामा ऊ आफ्नो घरमा गएको थियो, उसले एउटा परम्पराको संस्कारमा भाग लिएको थियो। स्कुलमा फर्केपछि बेला-बेलामा शक्तिशाली मानिसले जस्तै व्यवहार गर्न थाल्यो। ऊ त्यस्तो बलियो केटा थिएन। होलब्रुकका कर्मचारीहरूले उसलाई नियन्त्रण गर्न धेरै गाह्रो भएको थियो। अर्को समयमा उसका आँखाहरू बटारिन थाले। आक्रमणपछि ऊ घण्टौँसम्म सुत्थ्यो। जब ऊ ब्युँझिन्थ्यो तब ऊ सामान्य हुन्थ्यो। तर ऊ डराएको जस्तै देखिन्थ्यो। एक दिन होस्टेलको डीनलाई उसले सोध्यो “फौजको अर्थ के हो?” उसले आफ्नो दिमागमा फौज भन्ने शब्द सुनेको थियो। डीनले येशूको कथामा कसरी दुष्ट आत्माले सताएको मानिसलाई येशूले उसको नाउँ सोध्नुहुँदा, “मेरो नाउँ फौज हो,” भनेको याद गरे (मर्कूस ५:९)। आन्डर्सलाई रेखदेख गर्ने रजिस्ट्रारले स्कुलका कर्मचारीहरू उसमाथि प्रार्थना गर्न सकिन्छ कि भनेर सोधे। केटोले हुन्छ भन्यो।

स्कुलको सभा कक्षमा स्कुलका कर्मचारीहरू भेला भए र आन्डर्सको निम्ति प्रार्थना गर्न थाले। अचानक त्यो केटो चिच्याएर भुइँमा लम्पसार पऱ्यो। के गर्ने भनेर कसैलाई थाहा थिएन। कतिले ठूलो स्वरले प्रार्थना गरे भने कतिले भजन गाउन थाले। आन्डर्सलाई पनि “येशू, मलाई सहयोग गर्नुहोस्” भनी प्रार्थना गर्न प्रोत्साहित गरे। आन्डर्सले उसको ओठबाट त्यो उच्चारण गर्न सकेन। सबैको मन भताभुङ्ग भएको थियो। आन्डर्सले कर्मचारीहरूलाई हेरेर खित्का छोड्न थाले। यो अनौठो खालको खित्का थियो।

स्कुलकी विकास निर्देशक डायनालाई के गरूँ के गरूँ भयो। हामीले के गर्नुपर्ने सो थाहा छैन भनेर शैतानलाई थाहा छ भनेर उनले सोचिन्। आफ्नो गुगलमा दुष्ट आत्माले सताएकोलाई के गर्ने भनेर खोजिन्। त्यहाँ उनले आन्ड्रुज विश्वविद्यालयको मार्क कोलमानको लेख पढिन्। त्यस लेखमा दुष्ट आत्माको शक्तिसँग कसरी मुकाबिला गर्ने भनेर एलेन जी. ह्वाइटको लेख थियो। अनि डायनालाई सबैसँग अनुरोध गरिन्, “हामी सबै एक भएर येशूको नाउँमा दुष्ट आत्मा छोड्न आदेश दिऔं।”

तुरुन्तै, एक जना कर्मचारीले येशूको नाउँमा दुष्ट आत्मा निस्कन आदेश दिए। उकुसमुकुस भएर आन्डर्सले चित्कार गऱ्यो, “हे येशू मलाई सहायता गर्नुहोस्!” सबै कर्मचारीहरूले एकै साथ “परमेश्वरलाई प्रशंसा होस्” भने। त्यस केटाबाट चर्को खुइय्य आवाज निस्क्यो। स्कुलको आर्थिक व्यवस्थापकले उनमाथि चर्को हुरी चलेको महसुस गरिन् र त्यो कोठाबाट निस्केको अनुभव गरिन्। त्यहाँ शान्त छायो। अपराह्णभरि त्यो केटो सुत्यो। आन्डर्सलाई सञ्चो भएको थियो। त्यो घर फर्क्यो र त्यही चर्तीकला फेरि दोहोरियो। आखिरमा त्यो केटो स्कुल नै छोड्यो।

“उसको लागि हामी प्रार्थना गर्दैछौं। हामीलाई थाहा छ कि यो आत्मिक सङ्घर्ष हो। यो समाप्त भएको छैन। परमेश्वर र शैतानको बिचमा भइरहेको महान् युद्ध विद्यार्थीको बिचमा भइरहेको हामी दिन-दिनै अनुभव गर्छौं,” यस संवाददातालाई डायनाले सुनाइन्।