---
title:  पशुको छाप
date:   19/06/2025
---

युगौँ-युग बितिसकेको छ। केही अन्तिम घटनाहरू पूरा हुन बाँकी नै छन्। शबाथ पालना गर्नेहरूलाई दिने मृत्युदण्डको आदेश र पशुको छाप अहिले लागु भएको छैन। यसैकारण, कतिपय विश्वास नगर्ने मानिसहरूले भविष्यवाणी र हुने अन्तिम दिनका घटनाहरूका हाम्रा व्याख्यामा शङ्का व्यक्त गरिरहेका पाउँछौं। युगको अन्तिम द्वन्द्वमा शबाथ र आइतबार विषय नै केन्द्रबिन्दु हुनेछ भनेर हाम्रो व्याख्या तर्कसम्मत नभएको कतिपयले प्रकट गरेका छन् र गरि नै रहनेछन्।

प्रकाशको पुस्तकले स्पष्ट रूपमा व्याख्या गर्दछ: हामीले कि त सृष्टिकर्तालाई कि त पशु वा उसको प्रतिकलाई आराधना गर्छौं। सातौँ दिन शबाथ सृष्टिकर्ता परमेश्वरलाई औँल्याउने आधारभूत शिक्षा हो र यसले अदनको बगैँचामा हामीलाई लाने भएकोले (उत्पत्ति २:१-३) सृष्टिकर्ताको आराधना गर्ने विषय सबै शिक्षाको केन्द्रबिन्दु भएकोमा कोही अचम्म मान्नु आवश्यक छैन। पशु भन्ने शक्ति त्यही हो जसले बाइबलले पवित्र पारिएको शबाथ आज्ञालाई आइताबरमा सारिएको भन्ने दाबी गर्दछ जसमा संयोग मान्नुपर्दैन। यही धारणालाई मध्यनजरमा राख्दा, शबाथ र आइतबारको विषयमा आराधना कसलाई गर्ने, सृष्टिकर्ता (प्रकाश १४:६,७) कि पशुलाई भन्ने विषय बुझिन्छ। मानिसका कानुनलाई मान्ने कि शबाथलाई मान्ने भन्ने विषयवस्तुमा नयाँ करारले पनि देखाएको चुनौतीलाई हामीले पन्छाउन सक्दैनौं।

`पढ्नुहोस्: मत्ती १२:९-१४ र यूहन्ना ५:१-१६ पदहरू पढ्नुहोस्: के विषयवस्तुमा असहमत भएकोले धर्मगुरु वा अगुवाहरूले येशूको हत्या गर्न चाहेका थिए?`

येशूले शबाथमा पक्षाघात भएको रोगीलाई निको पार्नुभएपछि धार्मिक अगुवाहरूले के निर्णय गरे भनेर मत्ती १२मा उल्लेख गरिएको छ? ती फरिसीहरूले उहाँको हत्या कसरी गर्ने भनेर षड्यन्त्र गरेका थिए (मत्ती १२:१४)। सातौँ दिन शबाथको निम्ति येशूमाथि मृत्युदण्डको घण्टी बज्न गएको थियो? यूहन्ना ५:१-१६मा सातौँ दिनमा गर्नुभएको आश्चर्य कामको निम्ति उहाँलाई सताउन ती धार्मिक पण्डितहरूले प्रयास गरेका थिए भनेर उल्लेख गरिएको छ।

मानव संस्कार, संस्कृति र परम्पराले प्राथमिकता पाएकोले मृत्युदण्डको बिगबिगी चलेको थियो। आइतबार चर्च जानुको सट्टा शनिबार चर्च जाने चलन मानव संस्कारको निम्ति आपत्तीजनक छ तर बाइबलसँग मिलेको छ। येशूले सामना गर्नुभएको विशेष विषय अन्तिम घटनामा नभए तापनि बाइबलको शबाथलाई मान्ने कि कठित इसाईहरूले स्थापना गरेको आइतबारलाई मान्ने भन्नेमा केन्द्रबिन्दु हुनेछ।

`परमेश्वरका आज्ञा वा दश आज्ञाहरूका निम्ति मर्नुपर्ने रे? यसबाट निकासा खोज्न मानिसहरूले कसरी तर्क लगाउन सक्छन्?`