---
title:  अन्तिम युगमा हुने भविष्यवाणी
date:   14/06/2025
---

### यस अध्यायको अध्ययनको लागि निम्न पदहरू पढ्नुहोस्

दानिएल २:३१-४५; दानिएल ३:१-१२, १७, १८; प्रकाश १३:११-१७; रोमी १:१८-२५; प्रेरित १२:१-१७; मत्ती १२:९-१४।

> <p>याद गर्नुपर्ने पद</p>
> “परमेश्वरले हामीलाई डरको आत्मा होइन, तर शक्ति, प्रेम र आत्मसंयमको आत्मा दिनुभएको छ” (२ तिमोथी १:७)।

यो अध्यायमा हामीले दुई अरू कथाहरू हेर्नेछौं। ती कथाहरूले युगको अन्तमा हुने घटनाहरूलाई उल्लेखनीय रूपमा पूर्व चित्रण गर्दछन्। पहिला, हामीले शद्रक, मेशक र अबेद्नगोको विवरणलाई हेर्नेछौं। यसले प्रकाश १३मा गरिएको विषयवस्तुलाई उल्लेखनीय रूपमा चित्रण गर्दछ। अनि हामी नयाँ करारमा उल्लेख गरेका इसाईहरूका बारेमा हेर्नेछौं। ती सुरुका इसाईहरूको अनुभवले अहिले र येशूको आगमनको बिचमा के अपेक्षा गर्ने भनेर बुझाउन हामीलाई सहयोग गर्दछ।

भीषण परिस्थितिहरूमा हाम्रा दिमागलाई कसरी समाल्ने र शान्तिमा राख्ने भन्ने अचम्मको साहसलाई ती इसाईहरूले उल्लेखनीय रूपमा प्रस्तुत गरेका छन्।

बारम्बार येशूले यो व्यक्त गर्नुभएको थियो, “नडराऊ,” र “तिमीहरू किन चिन्तित हुन्छौ?” भविष्यवाणीको केन्द्रबिन्दु येशू ख्रीष्ट हुनुहुन्छ भनेर याद गर्नु धेरै महत्त्वपूर्ण छ। पृथ्वीका अन्तिम क्षणहरूका चित्रणहरूले एउटै सल्लाहमा अडिग हुन हामीलाई सल्लाह दिन्छ, त्यो हो “तिमीहरूका हृदय विचलित नहोस्” जुन येशूले चेलाहरूलाई प्रोत्साहन दिनुभएको थियो। “तिमीहरूले परमेश्वरलाई विश्वास गर्छौ, मलाई पनि विश्वास गर,” उहाँले थप्नुभयो (यूहन्ना १४:१)।

अर्को शब्दहरूमा भन्ने हो भने अन्तिम दिनका घटनाहरू कठिन हुनेछन् र परमेश्वरमा बफादारी हुन खोज्नेहरूलाई सतावट दिइनेछ। तर अन्तमा आएर ती सबै घटनाहरूलाई त्रासले होइन आशाले हेर्नु आवश्यक भएको हामीले ठान्नुपर्छ।