---
title: कथा
date:  18/02/2022
---

###अचम्मको बस

_जेलिन्दो जावो ले, ४२_

टिमोर-लेस्टको ४२ वर्षिय व्यापारी जेलिन्डोले आफ्नो देशमा चलाउन धुम्रपानरहित बस चलाउन प्रभुसँग यो प्रार्थना गरे, "प्रभु मैले धुम्रपान, मद्यपान, चिया, कफी खान छोडेँ, तर मेरा मानिसहरू अझै पनि ती कुलतमा लागिरहेकाछन्। धुम्रपानरहित बस म किन्न चाहन्छु ताकि मानिसहरू त्यसमा यात्रा गर्न सकुन्। एक दिन, उनले इन्डोनेशियाको सुराबायमा रहेकी बहिनीलाई त्यस खालको बसको मोल सोधे। बसको मोल प्रायजसो डलर ३५,००० परेपनि डलर ३१,५००को बस भेट्टाएँ भनेर उनले खबर पठाइन्। उनले आफ्नो दाजु फर्डिनान्डोलाई यो खबर सुनाए र उनले डलर १०,००० दिने कबुल गरे। जेलिन्डोले पहिलो डलर १५,००० तिर्नुपथ्यो। आफ्नो वचतबाट त्यो पैसा बसको निम्ति पठाए र तीन महिनापछि अर्को डलर ६,५०० पठाए। आफ्नो दाजुको पैसाले आफ्नो देशको राजधानी डिलीमा त्यो बस उनले झिकाए। आइतबारको दिन बस आयो भनेर उनले खबर पाए र आफ्नो दाजुको पैसासाथ त्यो बस लिन जान सुरसार कसे। त्यस रात उनी र उनकी श्रीमतीले आफ्नो पसलको आम्दानी गने। प्रायजसो तिनीहरूको हप्ताको आम्दानी डलर १०,००० देखि १३,००० हुन्थ्यो तर त्यस दिन तिनीहरूको डलर २८,००० भएको थाहा पाए। जेलिन्डो र उनका श्रीमती एकआपसमा हेराहेर भए। भोलिपल्ट बिहान आफ्नो दाजुसँग पैसाको कुरा गर्दा त उनले दिन नसक्ने असमर्थ जनाए। जेलिन्डो हाँसे। प्रभुले उनलाई सहयोग गरिसकेको थियो भनेर उनले थाहा पाएका थिए। बसको निम्ति पूरा पैसा दिन उनीसँग पैसा थियो। उनले बसको नाउँ नै मुक्ति राखे र टापुभरि त्यो बस लोकप्रिय भयो। गर्भवति, आमाहरू र बालबालिकाहरूले त्यस बसमा यात्रा गर्न थाले। त्यसमा धुम्रपानमात्र मनाहि गरेको थिएन, यात्रा गर्दा आराधनाका गीतहरूपनि बजाउँथ्यो। प्रकाश १४ को सन्देशसहित येशूको आगमनको बारेमा बसको ढोकामा ठूलो पर्चा टाँसेको थियो। "मानिसहरूले बसलाई धेरै मनपराए। कोही पनि धुम्रपान गर्न नपाउने भएकोले मानिसहरूले त्यस बसप्रति खुशी भयो," जेलिन्डोले सुनाए। पुलिसले पनि त्यो बसलाई अनुमोदन गरेका थिए। एक दिन पुलिस अफिसर त्यस बसको स्टेशनमा आएर अरू बसका ड्राइभरलाई त्यो मुक्तिको बसको उदाहरण अनुसार चल्नुपर्छ भनेर सुनाए। त्यही खालको बस अरू जिल्लाहरूमा पनि चलाउन मानिसहरूले जेलिन्डोलाई अनुरोध गरे। दोस्रो बसको निम्ति आफू प्रार्थना गरिरहेको उनले तिनीहरूलाई सुनाए। उनको सक्रियतामा पाँच जना मानिसहरू बप्तिस्मा लिन तयार भए। "प्रभुले मेरो व्यापारमा आशिष दिइरहनुभएको छ। बस र मेरो पसलबाट मानिसहरूलाई प्रभुतिर डोर्याउनु पाएकोमा म उहाँको प्रशंसा गर्दछु," खुशी भएर जेलिन्डले यस लेखक आन्ड्रयुमेकचेस्नेलाई सुनाए।

_लेखकः टिमोर-लेस्ट_