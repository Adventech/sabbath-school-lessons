---
title:  नयाँ र नविकरण
date:  14/02/2022
---

`नयाँ करारको बारेमा हामीलाई के सिकाउँछ भनेर देहायका पदहरू एक आपसमा तुलना गरेर पढ्नुहोस्: हिब्रू ८:१०-१२सँग पुरानो करारका व्यवस्था र यर्मिया तुलना गरेर पढ्नुहोस्, व्यवस्था ६:४-६, व्यवस्था ३०:११-१६, यर्मिया ३१:३१-३४।`

नयाँ करार भनेको कुनै नयाँ व्यवस्था वा परिमार्जित दश आज्ञाहरू होइन। हिब्रूले यर्मियाको पुस्तकबाटै उतारेर नयाँ करार भनेर सम्बोधन गर्दछ। यथार्थमा भन्ने हो भने, यर्मियाको अनुसार परमेश्‍वरले वाचा गर्नुभएको नयाँ करार कुनै नयाँ थोक नभएर पुरानै करारको नविकरण वा नयाँ भनेर प्रस्तुत गर्नुभएको थियो। त्यो करार परमेश्‍वरले मोशाद्वारा पहिलो पल्ट इस्राएलीहरूलाई दिनुभएको थियो (यर्मिया ३१:३१-३४)। हामीले यो जिकिर गर्न सक्दछौँ कि यर्मिया ३१मा उल्लेख गरिएको "नयाँ" करार कुनै नयाँ नभएर सुरूकै करारको "नविकरण" भएको थियो। हिब्रू भाषामा नयाँ भन्ने शब्दलाई हाडशाह (hadashah) भनिन्छ। त्यसको दुई अर्थ लाग्छ: "नविकरण" र "एकदम नयाँ।"

पुरानो करारमा के समस्या थियो भने मानिसहरूले त्यसलाई भङ्ग गरेका थिए (हिब्रू ८:८,९)। तर, करार आफैको समस्या थिएन न त यसमा कुनै त्रुटी थियो; बरु मानिसहरूमा समस्या थियो र तिनीहरू गलत बाटोमा हिँडेका थिए। यदि इस्राएलीहरूले पवित्र स्थानमा हुने सबै विधिहरूले मसीहलाई औँल्याउँथ्यो भनेर बुझेको भए र उहाँमाथि आस्था र भरोसा राखेको भए, तिनीहरूले त्यो करार भङ्ग  गर्ने थिएन। यथोचित्ररूपमा भन्ने हो भने, इस्राएलको इतिहासभरी परमेश्‍वरप्रति हृदयदेखि विश्‍वास गर्ने धेरै विश्‍वासीहरू थिए जसद्वारा करारको प्रतिज्ञालाई पूरा गरेका थिए र परमेश्‍वरको त्यो करार वा व्यवस्था तिनीहरूको हृदयमा कुँदिएको थियो। हेर्नुहोस्: भजन ३७:३१, भजन ४०:८, भजन ११९:११, यशैया ५१:७।

नयाँ करार पुरानो करारको नविकरण भनिएतापनि, एक तरिकाबाट हेर्ने हो भने त्यो नयाँ नै भन्न पनि मिल्छ। नविकरण भन्दा यर्मियाको निम्ति केवल मरुभूमिमा यात्रा गरिरहेका इस्राएलीहरूलाई सर्तहरू दिएर दोहोर्‍याइएको वा धेरै पल्ट नविकरण गरिएकोमात्र थिएन, जुन तिनीहरू धेरैपल्ट भ्रष्ट भएर परमेश्‍वरलाई विश्‍वासघात गर्न पुगेका थिए र त्यस करारलाई तोडेको तोडै गरेका थिए। त्यसले गर्दा परमेश्‍वरको मन पनि दुखेकै दुखेका थिए। आफ्नोतर्फबाट करारको सर्त नमानेर परमेश्‍वरबाट भड्केर जाने ती इस्राएलीहरूले रोजेको रोजै गरेका थिए। ती इस्राएलीहरूको मनिस्थिति कस्तो थियो भनेर परमेश्‍वरले बढो मार्मिक तरिकाले यसरी व्यक्त गर्नुहुन्छ, " १९ नेगेवका सहरहरू थुनिनेछन्‌, र तिनीहरूलाई उघार्ने कोही पनि हुनेछैन। जम्‍मै यहूदा कैदमा लगिनेछ, पूर्ण रूपमा कैदमा लगिनेछ। २० आफ्‍ना आँखा उठाएर ती उत्तर दिशाबाट आउनेहरूलाई हेर्‌। तिमीहरूलाई भरोसा गरेर दिइएको बगाल, तिमीहरूले घमण्‍ड गरेको बगाल कहाँ छ? २१ आफ्‍ना विशेष मित्र बनाउनलाई तिमीहरूले फकाएकाहरूलाई जब तिमीहरूमाथि शासक हुन परमेश्‍वरले खटाउनुहुन्‍छ, तब तिमीहरूले के भन्‍नेछौ? के प्रसववेदनामा परेकी स्‍त्रीझैँ तिमीहरूलाई पीडा हुनेछैन? २२ अनि “यस्‍ता कुरा किन ममाथि आइलाग्‍यो” भनेर तिमीहरूले आफ्नो मनमा भन्‍छौ– तिमीहरूले धेरै पाप गरेको कारणले तिमीहरूको फरिया च्‍यातियो, र तिमीहरूको शरीरमाथि कुव्‍यवहार गरियो। २३ के हब्सी वा कूशीले आफ्‍नो छालाको रङ्ग बद्‌लन सक्‍छ र? अथवा के चितुवाले आफ्‍नो छालाका थोप्‍ला बद्‌लन सक्‍छ र? न त तिमीहरू दुष्‍ट्याइँ गर्ने बानी बसेकोले भलाइ गर्न सक्‍नेछौ। २४ “मरुभूमिबाट आएको बतासले उड़ाएको भुसझैँ म तिमीहरूलाई तितरबितर पार्नेछु। २५ तिमीहरूको हिस्‍सा, मैले ठहराएको तिमीहरूको भाग यही हो,” परमप्रभु भन्‍नुहुन्‍छ, “किनभने तिमीहरूले मलाई बिर्सेका छौ, र झूटा देवताहरूमा भरोसा राखेका छौ। २६ म तिमीहरूको फरियाहरू तिमीहरूको मुखसम्‍मै उचालिदिनेछु, र यसरी तिमीहरूको लाज देखिनेछ। २७ तिमीहरूले डाँड़ाहरू र मैदानहरूमा गरेका तिमीहरूका घिनलाग्‍दा कामहरू– तिमीहरूका व्‍यभिचार, तिमीहरूको कामोद्दीपनको हिनहिनाइ, तिमीहरूको लाजमर्दो वेश्‍यावृत्ति मैले देखेको छु। हे यरूशलेम, तँलाई धिक्‍कार! त कहिलेसम्‍म यसरी अशुद्ध बस्‍ने?”  (यर्मिया १३:१९-२७ रूपान्तरित)।

त्यसकारण, परमेश्‍वरले "नयाँ थोक" (यर्मिया ३१:२२) गर्नेछु भनेर प्रतिज्ञा गर्नुभएको थियो। उहाँले बाँध्नुहुने करार "तिनीहरूका पूर्खाहरूसँग गरेको जस्तै" (यर्मिया ३१:३२) हुनेछैन। मानिसहरूले परमेश्‍वरलाई गद्दारी गरेको हुनाले वा विश्‍वासघात गरेको हुनाले उहाँले मोशाद्वारा गर्नुभएको करारका प्रतिज्ञाहरू कहिल्यै पनि पूरा भएको थिएन। अब, येशूको जमानत वा ग्यारेन्टको गुणले गर्दा (हिब्रू ७:२२), परमेश्‍वरले उहाँको करारलाई पूरा गर्नुभएको थियो। परमेश्‍वरले उहाँको व्यवस्था वा दश आज्ञाहरूलाई परिवर्तन गर्नुभएको थिएन न त उहाँले मानव प्राणीको उच्चतम हितको निम्ति उहाँको स्तर वा मापदण्ड, वा आदर्श मार्ग; बरु, आफ्नो पुत्रलाई पठाउनुभएर करारका प्रतिज्ञाहरू पूरा गर्न उहाँ जमानत वा ग्यारेन्टीको रूपमा स्थापना गर्नुभएको थियो (हिब्रू ७:२२, ६:१८-२०)। त्यसैकारण, यस करारमा कुनै श्रापहरू छैनन्। यसमा केवल आशिषहरूमात्रै छन् किनभने येशूले परिपक्‍करूपमा पूरा गर्नुभएको थियो। उहाँ नै हाम्रो निम्ति श्राप हुनुभएको थियो (गलाती ३:१३)।

`२ तिमोथी २:१३ पढ्नुहोस्। आफ्ना जनहरूप्रति परमेश्‍वरको विश्‍वसनियता र उहाँका योजनाहरू के छ भनेर त्यस पदले हामीलाई के सिकाउन सक्छ? यसैलाई मध्यनजर राखेर हाम्रो सम्बन्ध र योजनाहरू अरूहरूको सामु कसरी प्रस्तुत गर्दछौँ? हेर्नुहोस्, "हामी अविश्‍वासी छौं भनेपनि, उहाँ विश्‍वासयोग्‍य रहनुहुनेछ, किनकि उहाँले आफैलाई इन्‍कार गर्न सक्‍नुहुन्‍न।"`