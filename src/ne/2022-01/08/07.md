---
title:  थप जानकारी
date:  18/02/2022
---

"यदि परमेश्‍वरको स्वरूपमा हाम्रा हृदयहरू नविकरण गरिएको छ भने, यदि हाम्रो प्राणमा ईश्‍वरीय प्रेम रोपेको छ भने, के परमेश्‍वरको व्यवस्थालाई हाम्रो जीवनमा बोकेर हिँड्नै र वा पालन गर्दैनौँ र? जब प्रेमको नीति मानव हृदयमा रोपिन्छ, जब उनलाई सृष्टि गर्नेको स्वरूपमा मानिस नविकरण गरियो भने, तब नयाँ करारको प्रतिज्ञा उसमा पूरा भएको हुन्छ, 'ती दिनपछि तिनीहरूसँग बाँध्‍ने मेरो करार यही हो, परमप्रभु भन्‍नुहुन्‍छ, तिनीहरूका हृदयमा म मेरो व्‍यवस्‍था राखिदिनेछु, र तिनीहरूका मनमा पनि म त्‍यो लेखिदिनेछु” (हिब्रू १०:१६)। यदि परमेश्‍वरको व्यवस्था हाम्रो हृदयमा लेखिएको छ भने, त्यसले हाम्रो जीवनको सम्पूर्ण आयामहरूले परमेश्‍वरको चाहना अनुसारको रूप वा आकारमा परिणत हुँदैन र? आज्ञाकारी हुनु नै-प्रेम र सेवाको पक्षमा उभिरहेको छ भनेर प्रमाणित गर्दछ-यो नै सच्चा र परिपक्व चेला पनिको सही चिन्ह हो। परमेश्‍वरको वचनले यही भन्दछ, 'यो नै परमेश्‍वरको प्रेम हो, जब हामी उहाँका आज्ञाहरू पालन गर्दछौँ।' 'जो मानिसले परमेश्‍वरलाई चिनेको छ भनेर दावी गर्छ, तर उहाँका आज्ञाहरू पालन गर्दैन, तब ऊ फताहामा गनिन्छ, र उसको जीवनमा सत्यले बास गर्दैन' (१ यूहन्ना ५:३,२:४)। येशूलाई विश्‍वास गर्‍यो भन्दैमा हामी दश आज्ञाहरूबाट स्वतन्त्र भयौँ (जसमा नमार्नु, नढाँट्नु, लोभ नगर्नु आदि पनि समावेश भएको छ) भनेर दावी गर्ने होइन बरु विश्‍वास, विश्‍वासैलेमात्र ख्रीष्टका अनुग्रहमा हामीहरू सहभागी हुन सक्छौँ। त्यसरी उहाँको अनुग्रहमा हामी सहभागी हुन सक्यौँ भने, त्यसले परमेश्‍वरको आज्ञा पालन गर्न हामीलाई सक्षम् बनाउँदछ।...

"जति जति तपाईँ येशूको नजिक आउनुहुन्छ, त्यति त्यति तपाईँको आँखाको सामु तपाईँको कमजोर र दोषहरू देखा पर्दछ; तपाईँको हेर्ने आँखा सफा हुन्छ, र तपाईँको असिद्धतपना झन खुला भएको तपाईँले पाउनुहुनेछ र येशूको सिद्ध स्वभावको सामु तपाईँ बिपरित भएको पनि तपाईँले पाउनुहुनेछ। सैतानका छलकपटहरूको नियन्त्रण निस्क्रिय भयो भन्ने त्यसले प्रमाणित गर्दछ; त्यसले यो पनि देखाउँदछ कि परमेश्‍वरको आत्माको जोशिलो प्रभावले तपाईँको आत्मा वा प्राणलाई जगाइरहेको छ।

"जसले आफ्नो पाप कस्तो गम्भिर छ भनेर महसुस गर्दैन त्यसको हृदयमा येशूको प्रेम गहिरो गरि गाभिएको हुँदैन। जो प्राण ख्रीष्टको अनुग्रहले आमूल परिवर्तन गर्दछ, उसले उहाँको ईश्‍वरीय स्वभावलाई भावविभोर भएर वा  मुक्तकंठले प्रशंसा गरिरहेको हुन्छ; तर यदि हामीमा नैतिकता कतिको कमजोर र र्‍हास भएको छ भनेर हामीले देख्दैनौँ भने, हामीमा ख्रीष्टको सौन्दर्यता र श्रेष्ठतालाई हामीले हेरिरहेकाछैनौँ भन्ने बलियो प्रमाण प्रस्तुत गरिरहेका हुन्छौँ।"-एलेन जी ह्वाइट, स्टेप्स टु क्राइस्ट, पृ. ६०,६४,६५बाट रूपान्तरित।

**चिन्तनमनन**

`एलेन जी ह्वाइटका भनाइहरूको बारेमा सोच्नुहोस्। जति हामी येशूको नजिक आउँछौँ, त्यति हामीहरूको आँखाकै सामु हामी पापी देख्‍छौँ रे, यद्यपि, हामीमा भएका कमीकमजोरी, पाप र खोटहरूको महसुस भयो भन्दैमा हामी विचलित भएर परमेश्‍वरप्रतिको आस्थालाई छोड्नुहुन्न भन्ने कसरी सिक्ने?`

`परमेश्‍वरको व्यवस्था हाम्रा हृदयहरूमा खोपिएको छ भन्ने धारणाको बारेमा अझ बढि सोच्नुहोस्। येशूभक्तको आत्मिक जीवनमा त्यसको अर्थ के हो? यस प्रकारको आत्मज्ञानको सत्यको अनुभवले "जडसूत्रवाद", "आज्ञाहरू पालन गरे वा धर्मकर्म गरे मुक्ति पाइन्छ", "विधिवाद", "परम्परावाद" जस्ता मनस्थितिहरूबाट हामी कसरी उम्किने? त्यस खालको आज्ञाकारिता केवल "मरेका कामहरू" हुन् भनेर पावलले जिकिर गर्दछन् (हिब्रू ९:१४)।`