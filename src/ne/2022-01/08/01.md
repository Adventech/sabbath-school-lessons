---
title: येशू, नयाँ करारको मध्यस्थकर्ता
date:  12/02/2022
---

### यस अध्यायका मूल पदहरू
हिब्रू ७:११-१९, हिब्रू ८:१०-१२, यर्मिया ३१:३१-३४, हिब्रू ८:१-६, प्रस्थान २४:१-८, इजकिएल ३६:२६,२७।

> <p>यस अध्यायको मूल सार पद</p>
> "तर यसै पनि ख्रीष्‍टले प्राप्‍त गर्नुभएको सेवा त्‍यतिकै बढ़ी श्रेष्‍ठ छ, जत्तिको उहाँले मध्‍यस्‍थता गर्नुभएको करार पुरानोभन्‍दा उत्तम छ। किनभने यो करारको जग उत्तम प्रतिज्ञाहरूमा बसालिएको छ" (हिब्रू ८:६)।

यस संसारमा आउनुभएर परमेश्‍वरको स्वरूपमा सिद्धरूपमा जिउनुभएर र हाम्रो ठाउँमा मर्नुभएर, येशू, हाम्रो र परमेश्‍वरको बीचमा नयाँ र उत्तम करारको मध्यस्थता गर्नुभएको थियो। हाम्रा अपराधहरूले गर्दा पाउनुपर्ने मृत्युदण्ड, उहाँको मृत्युले रद्द गरिएको छ। त्यसको फलस्वरूप उहाँ, नया करारको मध्यस्थकर्ता हुन सम्भव हुनुभएको छ। यो सत्य आत्मज्ञान हिब्रू १०:५-१०मा व्याख्या गरिएको छ। करारको माग अनुसार सिद्ध र पक्‍का आज्ञाकारी हुनुभएको थियो भनेर येशूको पहिचान ती पदहरूले दिएकाछन्। यसमा भजन ४०लाई प्रतिबिम्बित गरेको छ। यसमा, परमेश्‍वरको आज्ञालाई पूरा, सिद्ध र पक्‍का गरि पालन गर्ने उहाँको चाहना जुन मसीहले पूरा गर्नुहुनेछ, उल्लेख गरिएको छ: "तब मैले भनें, “म यहीँ छु, म आएको छु– धर्मशास्‍त्रमा मेरो विषयमा यस्‍तै लेखिएको छ 'हे मेरा परमेश्‍वर, तपाईंको इच्‍छाबमोजिम गर्न म चाहन्‍छु, तपाईंको व्‍यवस्‍था मेरो हृदयभित्र छ'” (भजनसंग्रह ४०:७-८)। "सुरुको सन्दर्भमा यो वाक्य ('तपाईँको इच्छा पालन गर्न') भन्नुको अर्थ परमेश्‍वरको चाहनालाई नैतिकरूपमा पालन गर्ने भनेर बुझाउँछ। हिब्रूको लेखकले यो वाक्य किन प्रयोग गरेका थिए भने येशूको बलिले परमेश्‍वरले स्वीकार्य प्रायश्‍चितको विधिलाई स्वीकार्नुभएको थियो, जुन पशुबलिले उपलब्ध गराउन सकेको थिएन।"-द एसडिए बाइबल कमेन्टरी, ठेली ७, ४६०बाट रूपान्तरित।

पावलको निम्ति यस भजन विशेष महत्त्वपूर्ण छ, किनकि यसमा येशूको मानव अवतारको लक्ष्यलाई उल्लेख गरिएको छ। येशूले नयाँ करारको आज्ञालाई साकार बनाउनुभएको थियो। उहाँ हाम्रो अनुकरणीय उदाहरण हुनुहुन्छ। उहाँको मृत्युलेमात्र होइन, उहाँको सिद्ध आज्ञाकारिताले गर्दा हामी मुक्ति पाएका छौँ।