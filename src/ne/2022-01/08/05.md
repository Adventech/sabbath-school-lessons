---
title:   नयाँ करारमा उत्तम प्रतिज्ञाहरू गाँसिएका छन्
date:  16/02/2022
---

मानवीय दृष्टिकोणले नयाँ करारमा "उत्तम प्रतिज्ञाहरू" छन् भनेर सोच्दछौँ। तर, यसमा पाइने इनामहरू पुरानो करारको भन्दा महान् छन् भन्ने सोच्नुपर्दछ। अनन्त जीवन, स्वर्गको भूमि आदिका प्रतिज्ञाहरू नयाँ करारमा गाँसिएका छन्। सत्य कुरा गर्ने हो भने, जुन इनामहरू परमेश्‍वरले हामीलाई अहिले प्रतिज्ञा गर्नुभएको छ त्यही इनामहरू पुरानो करारका भक्तहरूलाई पनि प्रदान गरिएको थियो। उदाहरणमा, "८ विश्‍वासद्वारा अब्राहामले आज्ञापालन गरे, र जाऊ भनेको ठाउँतिर गए, जुन ठाउँ उत्तराधिकारको रूपमा उनले पछि पाउनेथिए, यद्यपि उनी कतातिर गइरहेका थिए, त्‍यो उनलाई थाहा थिएन। ९ विश्‍वासैद्वारा उनी एक परदेशीझैँ प्रतिज्ञाको देशमा इसहाक र याकूबजस्‍तै तम्‍बूहरूमा बसोबास गरे। उनीहरू अब्राहामसँगसँगै उही प्रतिज्ञाका हकदार थिए। १० किनकि उनले एउटा जग भएको सहरको प्रतीक्षा गर्थे, जसलाई बनाउने र निर्माण गर्ने परमेश्‍वर नै हुनुहुन्‍छ।...१३ प्रतिज्ञा गरिएको कुरा प्राप्‍त नगरी यिनीहरू सबै विश्‍वासैमा मरे, तर टाढ़ैबाट त्‍यसलाई देखेर स्‍वागत गरी तिनीहरूले मानिलिए, कि तिनीहरू यस पृथ्‍वीमा परदेशी र प्रवासी थिए। १४ यस्‍ता कुरा भन्‍ने मानिसहरूले आफ्‍नो निम्‍ति एउटा देश खोजिरहेका छन्‌ भन्‍ने कुरा प्रष्‍ट हुन्‍छ। १५ जुन देशबाट तिनीहरू निस्‍केर गएका थिए, यदि तिनीहरूले त्‍यही देशको विषयमा सोचेका भए तिनीहरूलाई फर्किजाने मौका मिल्‍ने थियो। १६ तर तिनीहरू अझ उत्तम देश, अर्थात्‌ एक स्‍वर्गीय देशको इच्‍छा गर्छन्‌। यसैकारण परमेश्‍वर तिनीहरूका परमेश्‍वर भनी पुकारिनु शर्माउनुहुन्‍न, किनभने उहाँले तिनीहरूका निम्‍ति एउटा सहर तयार पारिदिनुभएको छ" (हिब्रू ११:८-१०, १३-१६)। हिब्रू ८:६मा चर्चा गरिएका "उत्तम प्रतिज्ञाहरू" भन्दा अर्कै खालका प्रतिज्ञाहरूको बारेमा भन्न खोजिएको छ।

परमेश्‍वर र इस्राएलको बीचमा भएको करारमा परमेश्‍वर र इस्राएलको बीचमा भएका प्रतिज्ञाहरू औपचारिकरूपमा अनुमोदन गरिएको थियो। परमेश्‍वर आफै अघि सरेर इस्राएलीहरूलाई मिश्र देशबाट उद्धार गर्नुभएको थियो र प्रतिज्ञा गरिएको भूमिमा डोर्‍याउँदै लाने उहाँले बाचा बाँध्नु भएको थियो।

`प्रस्थान २४:१-८ र हिब्रू १०:५-१० एक आपस तुलना गरेर पढ्नुहोस्। त्यहाँ उल्लेख गरिएका प्रतिज्ञाहरूमा के समान छन् र भिन्नता पनि छन्?`

परमेश्‍वर र इस्राएलको बीचमा भएको करारलाई पशुको रगतले अनुमोदन गरेको थियो। पशुको रगत बेदीमा र बेदीमुनि र बार्‍ह खम्बाहरूमा छर्केको थियो। बेदीले परमेश्‍वरको प्रतिनिधित्व गर्छ भने, बार्‍ह खम्बाहरूले मानिसहरूको प्रतिनिधित्व गरेको थियो। परमेश्‍वरले बोल्नुभएको सबै वचनहरू इस्राएलका मानिसहरूले पालन गर्छौँ भनेर कबुल गरेका थिए। उहाँले बोल्नुभएको वचन पालन गर्नुनै उहाँले गर्नुभएको प्रतिज्ञा पूरा गर्नु थियो।

"अनन्त जीवन पाउने सर्त जुन अहिले छ त्यो सधैँ थियो,-त्यो सर्त अदनको बगैँचामा हाम्रा प्रथम पूर्खाको सामु राखिएको थियो,- त्यो थियो परमेश्‍वरको व्यवस्थालाई यताउती नगरि पूर्णरूपमा पालन गर्नु। यो सिद्ध वा परिपक्‍व धार्मिकताको आदर्श मापदण्ड थियो। यदि त्यस सर्तभन्दा तल ओर्लेर अनन्त जीवन प्रदान गरियो भने तब सारा जगतको खुशियाली खतरामा पर्दथ्यो। यसले गर्दा पापको निम्ति ढोका खोलिन्थ्यो, र यो सँगै सबै दु:खकष्ट, पीडा, सङ्‍कष्ट आदि अनन्तकालसम्म रहिरन्थ्यो।"-एलेन जी ह्वाइट, स्टेप्स टु क्राइस्ट, पृ. ६२बाट रूपान्तरित।

नयाँ करारले माग गरेका मागहरू सबै पूर्णरूपले पालन वा पूरा गरुन् भन्ने परमेश्‍वरको चाहना हो। यदि तिनीहरूलाई पालन गर्‍यौँ भने परमेश्‍वर हामीदेखि संतुष्ट हुनुहुनेछ। उहाँले आफ्नो आफ्नै पुत्र हाम्रो निम्ति दिनुभयो र पक्‍का र सिद्ध जीवन बिताउनुभयो ताकि करारमा गरिएका प्रतिज्ञाहरू उहाँद्वारा पूरा होउन् र त्यही पूर्णता हामीलाई दिन कबुल गर्नुभएको छ। तर, त्यसमा हकदार हुन् हामीले येशूमाथि विश्‍वास र आस्था राख्‍नुपर्दछ। येशूको आज्ञाकारिता नै करारमा गरिएका प्रतिज्ञाहरूको ग्यारेन्टी वा जमानत थियो (हिब्रू ७:२२)। यसले करारमा उच्चारण गरिएका परमेश्‍वरका आशिषहरू येशूलाई उहाँले दिनुहुन्छ, अनि ती आशिषहरू उहाँबाट हामीले प्राप्‍त गर्छौँ। हो, जो मानिसहरू "येशूमा" छन् तिनीहरूले उहाँसँगै ती आशिषहरूको उपभोग गर्नेछन्। दोस्रोमा, परमेश्‍वरले हामीलाई उहाँको पवित्र आत्मा दिनुहुन्छ। व्यवस्थालाई पालन गर्न पवित्र आत्माले हामीलाई शक्तसम्पन्न गराउनुहुन्छ।

`करारका सर्तहरू ख्रीष्टले पूरा गर्नुभएको थियो; त्यसैकारण, परमेश्‍वरले दिनुभएका प्रतिज्ञाहरू हामीमा पूरा हुनुमा कुनै शङ्‍का छैन। यसले २ कोरन्थी १:२०-२२मा उल्लेख गरिएको प्रतिज्ञा तपाईँको निम्ति कस्तो अर्थपूर्ण हुनसक्छ? यसमा हामी सबैको निम्ति के अचम्मको आशा पाइएको छ? हेर्नुहोस्, "२० किनकि परमेश्‍वरका सबै प्रतिज्ञाहरू उहाँमा “हो” हुन्‍छ। यसैकारण उहाँद्वारा परमेश्‍वरका महिमाको निम्‍ति हामी “आमेन” भन्‍छौं। २१ तर हामीलाई तिमीहरूसँग ख्रीष्‍टमा दह्रिला पार्नुहुने र हामीलाई अभिषेक गर्नुहुने परमेश्‍वर नै हुनुहुन्‍छ। २२ उहाँले हामीमाथि आफ्‍नो छाप लाउनुभएको छ, र हाम्रा हृदयमा बैनाको रूपमा पवित्र आत्‍मा दिनुभएको छ।`