---
title:  नयाँ करारले हृदयको समस्यालाई सुल्झाउँछ
date:  17/02/2022
---

`देहायका पदहरू एक आपसमा तुलना गर्दै पढ्नुहोस्। ती पदहरूमा नयाँ करारका प्रतिज्ञाहरू कसरी दिएका छन् र एक आपसलाई कसरी  पुष्टि गरिएको छ? हेर्नुहोस्, यर्मिया ३१:३३, र इजकिएल ३६:२६,२७।`

पहिलो करारको दस्तावेज परमेश्‍वर आफैले ढुङ्गाका पाटीहरूमा लेख्‍नुभएको थियो। तिनीहरू करारको सन्दुकभित्र राखिएको थियो। आफ्ना जनहरूको सामु परमेश्‍वरको करार थियो भनेर महत्त्वपूर्ण साक्षीको रूपमा प्रस्तुत गरिएको थियो (प्रस्थान ३१:१८, व्यवस्था १०:१-४)। कागजपत्र वा दस्तावेजहरू पत्थरमा लेखिएको च्यातिन सक्छ वा फुटाउन सक्छ; यर्मियाले कागज, चर्मपत्र वा पातका मुठ्ठाहरूमा लेखेका सन्देशहरूलाई राजाले च्यातचुत पारेर जलाइ दिएका थिए (यर्मिया ३६:२३)।

अव कुनै भौतिक सामग्रीमा होइन, तर अब नयाँ करारमा, मानिसहरूका हृदयहरूमा परमेश्‍वरले उहाँको व्यवस्था लेखिदिने उहाँले कबुल गर्नुभएको थियो। हृदय भन्नु नै दिमाग हो। यसमा समझशक्तिको अङ्ग छ र यसमा कुँदिएका सामग्रीहरू केलाएर बुझ्न सकिन्छ (यर्मिया ३:१५, व्यवस्था २९:४)। मानव दिमागमा चेतना वा विवेक छ, जसले गर्दा मानिसले के गर्ने के नगर्ने आदि निर्णय गर्न सक्छ (यर्मिया ३:१०, यर्मिया २९:१३)।

परमेश्‍वरले गर्नुभएको हृदयमा लेखिने उहाँको व्यवस्था केवल मानिसको हृदयमा ज्ञानलाई सुरक्षित राख्‍नेमात्र होइन। यसले मानिस र सारा राष्ट्रको विवेक वा हृदयमा परिवर्तन पनि ल्याउन सक्छ। दिमागमा कुँदिएको परमेश्‍वरको व्यवस्थाको महत्त्वपूर्ण पक्ष नै पाप र अधर्मले गर्दा विथोलिएको मानिसको दिमागलाई सफा गरेर उसलाई नयाँ बनाउनु हो। इस्राएलीहरूको ठूलो समस्या थियो। तिनीहरूको पाप तिनीहरूको हृदयमा "फलामको कलमले खोपिएको थियो" भन्दै यर्मियाले मानव हृदयलाई यसरी भन्डाफोर गर्दछन्, "“यहूदाको पाप फलामको औजारले कुँदिएको छ। त्‍यो तिनीहरूका हृदयको पाटीमा र तिनीहरूका वेदीका सीङहरूमा चकमक पत्‍थर वा हिराको टुप्‍पाले खोपिएको छ" (यर्मिया १७:१)। तिनीहरू हठी वा अटेरी थिए, "यी दुष्‍ट मानिसहरू, जसले मेरो वचन सुन्‍न इन्‍कार गर्छन्‌, जसले आफ्‍नो-आफ्‍नो हृदयमा अटेरी गरेर अन्‍य देवताहरूको सेवा र पूजा गर्न जान्‍छन्‌, तिनीहरू यही पटुकाजस्‍तै हुनेछन्‌, जो पूरै बेकामको भएको छ!" (यर्मिया १३:१०) र यर्मिया २३:१७ "मलाई अवहेलना गर्नेहरूलाई तिनीहरू निरन्‍तर भन्‍छन्‌, ‘परमप्रभु भन्‍नुहुन्‍छ, तिमीहरूलाई शान्‍ति हुनेछ’। र अटेरी गरी आफ्‍नै मनको हठीपनमा हिँड्‌नेहरूलाई तिनीहरू भन्‍छन्‌, ‘तिमीहरूमाथि कुनै नोक्‍सानी हुनेछैन’" (यर्मिया २३:१७)। मानिसहरू आआफ्नै दिमाग वा सोच अनुसार जे ठिकछ वा छैन भनेर निर्णय गर्ने भएकोले परमेश्‍वरको चाहना अनुसार जे उचित, न्यायी, र ठिक छ सो गर्न तिनीहरूलाई असम्भव भएको छ। मानिसहरू धर्मात्मा छौँ, असल छौँ, सम्पन्न छौँ भनेर दावी गर्छन् तर हठी भएकोले तिनीहरूलाई परमेश्‍वरले तिनीहरूको फरिया च्याटेर तिनीहरूको नाङ्गोपना देखाउनुभएको यसरी व्यक्त गर्नुहुन्छ, "२२ अनि “यस्‍ता कुरा किन ममाथि आइलाग्‍यो” भनेर तैंले मनमा भन्‍छस्‌– तैंले धेरै पाप गरेको कारणले तेरो फरिया च्‍यातियो, र तेरो शरीरमाथि कुव्‍यवहार गरियो। २३ के कूशीले आफ्‍नो छालाको रङ्ग बद्‌लन सक्‍छ र? अथवा के चितुवाले आफ्‍नो छालाका थोप्‍ला बद्‌लन सक्‍छ र? न त तँ दुष्‍ट्याइँ गर्ने बानी बसेकोले भलाइ गर्न सक्‍नेछ" (यर्मिया १३:२२-२४) (बाइबलमा इस्राएली राष्ट्र, मानिसहरू, चर्चलाई महिलाको संज्ञा दिइएको छ)।

याद गर्नुहोस्, यर्मियाले व्यवस्थामा परिवर्तन भएको थियो भनेर घोषणा गरेका छन्, किनभने इस्राएलको समस्या व्यवस्था वा दश आज्ञाहरूमा होइन तर तिनीहरूको हृदय थियो। परमेश्‍वरले तिनीहरूलाई के गर्नुभयो सोप्रति आभारित भएर तिनीहरू उहाँको व्यवस्थाप्रति बफादार होस् र त्यसै अनुसार चल्न तिनीहरूले निर्णय गरोस् भन्ने अपेक्षा उहाँले गर्नुभएको थियो। यसरी उहाँले इतिहासलाई सम्झाएर दश आज्ञाहरू दिनुभएको थियो (प्रस्थान २०:१,२)। परमेश्‍वरले तिनीहरूलाई प्रेम गर्नुहुन्छ र तिनीहरूलाई भलो गर्न उहाँ उत्सुक हुनुहुन्छ भन्ने आत्मज्ञान ती दश आज्ञाहरूमा व्यक्त गरिएको छ। इस्राएलीहरूको सर्वोच्च हित परमेश्‍वरले गर्नुहुन्छ भन्नेकुरालाई महसुस गरेर नै तिनीहरू उहाँको व्यवस्था पालन गरुन् भन्ने उहाँको चाहना थियो। ती दश आज्ञाहरूमा परमेश्‍वरले ती इस्राएलीहरूलाई मिश्रदेशबाट कसरी महान् तरिकाबाट उद्धार गर्नुभयो सो प्रकट गरिएको छ। परमेश्‍वरसँगको सम्बन्धको वास्तविकता प्रकट गर्न र उहाँप्रति आभारित भएको देखाउन तिनीहरूले उहाँको आज्ञा पालन गर्नुपर्दथ्यो।

परमेश्‍वरको त्यो चाहना अहिले पनि त्यही हो। येशूको प्रेम र हाम्रो निम्ति उहाँ क्रुसमा मर्नुभएको नै नयाँ करारको परिचय थियो (लूका २२:२०)। यदि कसैले परमेश्‍वरलाई हृदयदेखि प्रेम गर्दछ भने, त्यसलाई व्यक्त गर्न उसले हृदयदेखि नै सच्चारूपले उहाँको व्यवस्था पालन गर्दछ (मत्ती २२:३४-४०)। विश्‍वासीको हृदयमा पवित्र आत्माको उपस्थित छ भनेर देखाउने विशेष लक्षण नै उसको हृदय प्रेमबाट परिचालित भएको छ भनेर देखाउँछ। उहाँको आत्माद्वारा उहाँको प्रेम हामीमा खनाउनुहुन्छ (रोमी ५:५)। त्यो प्रेम हामीमा छ भनेर देखाउन हामीले पनि उहाँबाटै प्रेम गर्ने बरदान पाउँदछौँ (गलाती ५:२२)।

`पौराणिक इस्राएलले ख्रीष्टको मृत्युको बारेमा जानकारी नभइकनै परमेश्‍वरलाई प्रेम गर्नुपर्दथ्यो। तर अहिले हामीलाई येशूको प्रेमको बारेमा प्रसस्त जानकारी छ। त्यस सन्दर्भमा, तिनीहरूले भन्दा हामीले परमेश्‍वरले किन बढ्ता प्रेम नगर्ने? हामीमा परमेश्‍वरको प्रेमको वास्तविकतालाई प्रकट गर्न उहाँको आज्ञाहरूलाई मानेर कसरी देखाउँछौँ?`