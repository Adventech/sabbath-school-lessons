---
title:  नयाँ करारमा उत्तम मध्यस्थकर्ता हुनुहुन्छ
date:  15/02/2022
---

`नयाँ करारको बारेमा हामीलाई के सिकाउँछ भनेर देहायका पदहरू एक आपसमा तुलना गरेर पढ्नुहोस्: हिब्रू ८:१०-१२सँग पुरानो करारका व्यवस्था र यर्मिया तुलना गरेर पढ्नुहोस्, व्यवस्था ६:४-६, व्यवस्था ३०:११-१६, यर्मिया ३१:३१-३४।`

ग्रीक शब्द मिसाट्स mesitēs  जसको अर्थ हो मध्यस्थकर्ता हो जुन शब्द मेसोस mesos ("बीच") भन्ने शब्दबाट आएको हुन्छ। यसको अर्थ कोही मानिस बीचबाट हिँड्ने वा बीचमा उभिने भन्ने जनाउँछ। यो प्राविधिक शब्द हो। जो मानिसले देहायका एक वा दुई कामहरू पूरा गर्छन् त्यसलाई मध्यस्थकर्ता भनिन्छ: (१) दुई वा बढी समूहहरूको बीचमा भएको झगडालाई छिनोफानो गर्न निर्णायक भूमिका खेल्ने, (२) सम्झौता गर्ने व्यक्ति वा व्यापारमा बिचौलिया हुने, (३) कानुनी रूपमा भन्ने हो साछी, वा (४) कोही मानिस जमानत वा ग्यारेन्टीको रूपमा उभिएर सहमत भएको बुँदालाई कार्यान्वयन गर्ने व्यक्ति। हिब्रू शब्दको mesitēs मिसाइटस अङ्ग्रेजीमा "मध्यस्थकर्ता" भनेर राम्रोसँग अनुवाद गर्न सकिन्दैन किनभने यसले ग्रीक शब्दको केवल दुई वा तीनवटा अर्थहरूकोमात्र प्रयोग गरिएको हुन्छ। तर, हिब्रू भाषा यस शब्दको चौथो अर्थलाई जोड दिइन्छ। पिता र मानव जगतको बीचमा भएको कचकच वा झगडा छिनाउन, दुई दलहरूको बीचमा भएको एक आपसी अनमेल वा असमझदारीलाई मिलाउन, दुई दलहरूको बीचमा भएको सम्झौताको साछी हुन वा दुई समूहहरूलाई खुशी पार्ने काम गर्न येशू "मध्यस्थकर्ता" हुनुभएको थियो भनेर सोच्नु मनासिब छैन। बरु, हिब्रू भाषामा व्याख्या गरिएको अनुसार येशू नयाँ करारको ग्यारेन्टी वा जमानत हुनुभएको छ (हिब्रू ७:२२)। हिब्रू भाषामा "मध्यस्थकर्ता" भन्ने शब्द "ग्यारेन्टी दिने वा जमानत बस्ने" शब्दको बराबरी हो। करारमा गरिएका प्रतिज्ञाहरू पूरा हुन उहाँले ग्यारेन्टी गर्नुभएको छ वा उहाँ त्यसको लागि जमानत हुनुभएको छ। नयाँ करारको स्थापना येशूको मृत्युले सार्थकता वा वास्तविकता हुन गएको छ, किनभने इस्राएलसँग (र अदनमा भएका प्रथम् मानव प्राणीहरूसँग) गरिएको पहिलो करार वा सम्झौताको दावी उहाँद्वारा संतुष्ट पारिएको छ। इस्राएलीहरूले तिनीहरूको तर्फबाट त्यो करारलाई तोडेका थिए (हिब्रू ९:१५-२२)। अर्को अर्थ वा कानुनीरूपमा भन्ने हो भने, इस्राएलीहरूले भङ्ग गरेका करारहरूको अभिभारा वा दायित्व येशू आफैले बोक्नुभएर जमानत वा ग्यारेन्टिकर्ता हुनुभएको छ। अझै अर्को अर्थमा भन्ने हो भने, जब येशूलाई स्वर्गमा उचालिएर सिंहासनमा बसालियो, तब मानव जगतलाई परमेश्‍वरले दिनुभएका प्रतिज्ञाहरू उहाँद्वारा पूरा हुने ग्यारेन्टी वा जमानत हुन पुग्नुभएको छ (हिब्रू ६:१९,२०)। परमेश्‍वरका प्रतिज्ञाहरू येशूले सत्यसाबित गरेर देखाउनुभएकोले उहाँ हामीलाई करारको ग्यारेन्टी हुनुभएको छ। जब येशूलाई पुनरुत्थान गरिएर परमेश्‍वरले उहाँलाई आफ्नो दाहिने हाततर्फ बसालिदिनुभयो, तब पिताले पनि हामीलाई पुनरुत्थान गर्नुभएर येशूसँगै उहाँकहाँ ल्याउनुहुनेछ भनेर उहाँ वचनबद्ध हुनुभएको थियो। मोशाभन्दा येशू अति उत्तम मध्यस्थकर्ता हुनुभएको थियो किनभने येशूले स्वर्गकै पवित्र स्थानमा हाम्रो निम्ति सेवाकार्य गरिरहनुभएको छ। उहाँ आफै पनि हाम्रो निम्ति सिद्ध बलि हुनुभएको थियो (हिब्रू ८:१-५, हिब्रू १०:५-१०)। मोशाको अनुहारले परमेश्‍वरको महिमाको प्रतिबिम्ब गरेको थियो (प्रस्थान ३४:२९-३५) भने, येशू आफै परमेश्‍वरको महिमा हुनुहुन्छ (हिब्रू १:३, यूहन्ना १:१४)। मोशाले परमेश्‍वरसँग मुखामुख गरेर कुरा गर्नुभएको थियो (प्रस्थान ३३:११), तर येशू आफै नै परमेश्‍वरको वचन हुनुहुन्थ्यो र त्यो वचनले मानव जीवन धारण गरेका थिए (हिब्रू ४:१२,१३; यूहन्ना १:१-३,१४)।

`हो, करारले माग गरेको अनुसार आज्ञाकारी हुनुभएर ख्रीष्टले त्यसको संतुष्टी पूरा गर्नुभएको थियो अर्थात् करारको माग उहाँले पूरा गर्नुभएको थियो। यस आत्मज्ञानको ज्योतिको सामु, हाम्रै जीवनमा आज्ञाकारी हुनुको भूमिका कस्तो हुनुपर्दछ, र यो अझै पनि किन जरुरत वा महत्त्वपूर्ण छ?`