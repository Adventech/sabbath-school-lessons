---
title:  थप जानकारी
date:  04/02/2022
---

"प्रभु येशू ख्रीष्टले हामीलाई हेरिरहनुभएको छ। हाम्रो सबै बोझ, पिडा, पिरहरू, हामीले सामना गरिरहेका खतराहरू, हाम्रा कठिन परिस्थितिहरू उहाँलाई सबै थाहा छ।  हाम्रो पक्षमा आफ्नो मुखभरी जवाफ उहाँले भर्नुभएको छ। प्रत्येक व्यक्तिको आवश्यकता अनुसार उहाँले हाम्रो निम्ति बिन्ति गर्नुहुन्छ। जसरी उहाँले पत्रुसको मामिलामा गर्नुभएको थियो।...परमेश्‍वरका जनहरूको खिलाफमा सैतानले ल्याउने अनेकौँ परिक्षाको सामना गर्न के तर्कहरू गर्नुपर्छ भनेर उहाँले सिकाउनुहुन्छ। सैतानसँग मुकाबिला गर्न उहाँसँग मुखभरि छ। शत्रुको प्रत्येक कदमको चाललाई उहाँले अर्थपूर्ण तरिकाले हेरिरहनुहुन्छ। घट्नाहरूलाई उहाँले नै परिचालन गर्नुहुन्छ।"-एलेन जी ह्वाइट, एसडिए कमेन्टरी, ठेली ७, पृ. ९३१बाट रूपान्तरित।

"परमेश्‍वर र मानिसको बीचमा अनन्तसम्म फाटो ल्याउने लक्ष्य सैतानको थियो; तर ख्रीष्टमा हामी परमेश्‍वरसँग अझ नजिकसँग एक हुने अवसर पाउँदछौँ। येशूले गर्दा परमेश्‍वरसँग हामी कहिल्यै पतित नभएको जस्तै भएर नजिक हुन सक्छौँ। हाम्रो स्वभाव लिनुभएर मुक्तिदाताले मानवतासँग कहिल्यै नफुट्किने र नभाँचिने गाँठो बाँध्नुभएको छ...परमेश्‍वरले अपनाउनुभएको प्रतिवद्धताको वचन येशूले पूरा गर्नुहुनेछ। 'हाम्रो निम्ति बालकको जन्म भएको छ, हाम्रो निम्ति पुत्र दिइएको छ: र उहाँको काँधमा शासन राखिनेछ' यशैया ९:६।' परमेश्‍वरले उहाँको पुत्रको व्यक्तित्वद्वारा मानव स्वभाव ग्रहण गर्नुभएको थियो जुन स्वर्गको उच्च स्थानमा लानुभएको थियो। 'मानिसको पुत्र' जगतको सिंहासनमा साझेदार हुनुभएको छ। 'मानिसको पुत्रलाई नै' 'अचम्‍मका सल्‍लाहकार, शक्तिशाली परमेश्‍वर, अनन्‍तका पिता, शान्‍तिका राजकुमार कहलाइनुहुनेछ' यशैया ९:६। परमेश्‍वर र मानिसको बीचमा सदासर्वदा रहिरनुहुने त्यही 'म हुँ' हुनुहुन्छ। उहाँ नै दुवै परमेश्‍वर र मानवताको बीचमा हातेमालो गर्नुभएको छ। उहाँ जो 'पवित्र, दोषरहित, निष्‍कलङ्क, पापीहरूबाट अलग र स्‍वर्गभन्‍दा पनि माथि उचालिएका हुनुहुन्‍छ' हामीलाई उहाँको भाइबहिनी भन्न लजाउनुहुन्न' हिब्रू ७:२६;२:११। स्वर्गको परिवार र पृथ्वीको परिवारलाई ख्रीष्टले नै एकतामा जोड्नु भएको छ। महिमित हुनुभएको ख्रीष्ट हाम्रो दाजु हुनुहुन्छ। मानवतामा स्वर्ग सजिएको छ, र अनन्त प्रेमको काखमा मानवता गुटमुटिएको छ।"-एलेन जीच ह्वाइट, द डिजाएर अभ एजेज्, पृ. २५,२६बाट रूपान्तरित।

**चिन्तनमनन**

`माथिको पहिलो उद्‍गारमा एलेन जी ह्वाइटले भन्नुभएको छ, "उहाले (येशू) हाम्रो पक्षमा मुखभरी तर्कहरू भर्नुभएको छ।" तपाईँको निम्ति त्यो प्रतिज्ञाकतिको अर्थमूलक छ? परमेश्‍वरको प्रेमको बारेमा उहाँले हामीलाई सिकाउनुभएको सामग्री सोच्नुहोस्। यो धारणाले हामीलाई किन उत्साहित गराउँछ? हाम्रो निम्ति बोलिदिनेको किन आवश्यक छ?`

`दोस्रो कथनमा एलेन जी ह्वाइट भन्नुहुन्छ, "ख्रीष्टमा हामी परमेश्‍वरसँग अझ नजिकै हुन गएकाछौँ मानौँ हामीले कहिल्यै पनि पतित भएका छैनौँ।" यसको अर्थ के हो? परमेश्‍वरसँग त्यस्तो घनिष्ट सम्बन्ध कसरी अनुभव गर्ने, र त्यस अनुभवबाट हामीलाई कसरी सान्त्वना मिल्दछ? कसैसँग नजिक हुनु भनेको के हो? कसैसँग टाँसिएर रहनु भनेको के हो? "हाम्रो निम्ति बोलिदिनुहुने" येशूलाई चिनेर हाम्रो त्यस अनुभवलाई कसरी साकार बनाउन सक्छौँ?`