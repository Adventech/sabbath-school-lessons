---
title:  प्रभावकारी पुजारी
date:  01/02/2022
---

"अब यदि लेवीको पूजाहारी पदद्वारा सिद्धता प्राप्‍त हुँदो हो त (किनभने यसैको आधारमा मानिसहरूलाई व्‍यवस्‍था मिलेको थियो) हारूनको दर्जाबमोजिम नै नभएर फेरि मल्‍कीसेदेकको दर्जाअनुसार अर्को पूजाहारी खड़ा हुनलाई के जरूरत पर्थ्‍यो?" ( हिब्रू ७:११)।

परमेश्‍वर र मानिसको बीचमा मध्यस्थता गर्ने पुजारीहरूका काम हुन्।, तर मानव पुजारीहरू सिद्ध, निष्खोट र पापरहित नभएकोले (हिब्रू ७:११,१८,१९) तिनीहरूले गर्ने काम पूर्ण, सिद्ध थिएन न त तिनीहरू परमेश्‍वरको सामु कोही सुरो भएर आउन सक्थ्यो। तिनीहरू आफै सिद्ध र पापरहित नभएकोले तिनीहरूले अरूमाथि कसरी सिद्धता वा धार्मिकता प्रदान गर्न सक्दछन् र?

न त कुनै पशुबलिले पापीको विवेकलाई पखाल्नसक्छ। पुजारीहरूको काम भनेकै येशूको हुने सेवाकार्य र बलिलाई औँल्याउने थियो। येशूलेमात्र मानिसहरूलाई तिनीहरूको पापबाट सत्यरूपमा पखाल्न सक्दछ (हिब्रू ९:१४, हिब्रू १०:१-,१०-१४)। लेबी बंशका पुजारीहरू र तिनीहरूले मन्दिरमा गर्ने पशुबलि जस्ता विधिहरू अस्थाइ थिए र तिनीहरू शिक्षाप्रद थिए। तिनीहरूकै सेवाकार्यद्वारा भविष्यमा हुने येशूको सेवाकार्यमाथि विश्‍वास तथा भरोसा राख्‍नेतिर अगुवाइ होउन् भन्ने परमेश्‍वरको चाहना थियो। बप्‍तिस्मा दिने यूहन्नाले यसलाई यसरी पुष्टि गरेका छन्, "संसारको पाप उठाइ लैजाने परमेश्‍वरको थुमालाई हेर!" (यूहन्ना १:२९ रूपान्तरित)।

`हिब्रू ७:११-१६ पढ्नुहोस्। व्यवस्था वा विधिमा किन परिवर्तन ल्याउन आवश्यक थियो?`

पुजारीको परिवर्तनले व्यवस्था वा विधिमा परिवर्तन ल्याउन आवश्यक भएको थियो भनेर हिब्रू ७:१२ले व्याख्या गर्दछ। किन त? किनभने हारुनको बंशबाट बाहेक अरू कुनै बंशबाट आएको मानिस पुजारी हुन कडा रोक लगाइएको विधि वा नियम थियो (गन्ती ३:१०; गन्ती १६:३९,४०)। येशू यहूदाको बंशबाट आउनुभएको थियो भनेर हिब्रू ७:१३,१४ले बताउँछ। लेबी पुजारीको बंशको विधि वा व्यवस्थाले येशू पुजारी हुन रोक लगाइएको थियो। त्यसकारण येशूलाई पुजारीको रूपमा परमेश्‍वरले नियुक्त गर्नुभएकोले उहाँले पुजारीको व्यवस्था वा पुजारी छान्ने विधिलाई परिवर्तन गर्नुभएको थियो भनेर पावलले जिकिर गर्दछन्।

येशू आउनुहुँदा बलिप्रथाको व्यवस्था वा विधि पनि परिवर्तन भएको थियो भनेर देखाउँदछ। पश्‍चाताप वा क्षमा पाउन वा पापलाई कट्टा गर्न पापीहरूले विभिन्न खालका भेटी तथा पशुहरू ल्याउनुपर्थ्यो (लेबी १-७),  अब येशू सिद्ध, शुद्ध र सक्‍कल बलि हुनुभएकोले पशुबलिप्रथाको अन्त्य भएको थियो (हिब्रू १०:१७,१८)। यसको नतिजा वा येशूको भूमिकाले मुक्तिको योजना र करारलाई पूर्णरूपमा प्रकट गरिएको थियो।

`पौराणिक इस्राएलमा विभिन्न खालका अन्त्य नहुने पशुबलिको बारेमा सोच्नुहोस्। ती सबैले येशूलाई औँल्याएका थिए। तर ती कुनै पशुबलिले हाम्रो पापलाई हरण गर्न सक्दैनथ्यो। तर केवल येशूको मृत्युलेमात्र हाम्रो पापको हरण किन हुन्छ वा पापको मोल तिर्न सक्छ?`