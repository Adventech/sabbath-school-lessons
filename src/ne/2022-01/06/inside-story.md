---
title: कथा
date:  04/02/2022
---

### पिटाइले आस्था बलियो बनाउँछ

_एलिजिटा डा सिल्भा, ३७ टिमोर-लेस्ट_

एक दिन मेरी बहिनीले जोशिलो भएर मलाई बोलाइन्, "दिदी, म त बाइबल पढ्दैछु। मलाई धेरै रमाइलो लागिरहेको छ। तपाईँ पनि आउनु र हामी सुसमाचार प्रचारकसँग सँगसँगै मिलेर बाइबल पढौँ।" उनको कुरा सुनेर मलाई पनि उत्सुकता जाग्यो र उनी र अर्को दम्पत्ति युलियाना र लुइससँग बाइबल अध्ययन गर्न थालेँ। तिनीहरू बाइबल सेवाग्राहीहरू थिए। "मलाई पनि बाइबल सिकाउनुहोस्," तिनीहरूलाई मैले अनुरोध गरेँ। म टिमोर-लेस्टको राजधानी डिलीको विश्वविद्यालयमा अध्ययन गर्दै थिएँ। मेरी बहिनी, एरमिलिन्डा त्यही सहरको हाइस्कूलमा पढ्दै थिइन्। हामी दुवै जना एउटा सानो गाउँबाट आएका थियौँ। त्यस दम्पत्तिसँग मैले दिनदिनै बाइबल अध्ययन गर्न थालेँ बाइबलका पाठहरूले मलाई आकर्षित गराएको थियो। परमेश्वरको महान् प्रेमको बारेमा मैल सिकेँ। स्वस्थ र शुद्ध खाना खाएर मैले मेरो शरीरबाट उहाँको महिमा गर्न सक्छु भनेर पनि मैले सिकेँ। उहाँका आज्ञाहरू पालन गरेँ भने मैले उहाँलाई प्रेम गरेको देखाएको हुन्छु भनेर पनि मैले सिकेँ। येशूले भन्नुभएको थियो, “तिमीहरूले मलाई प्रेम गर्छौ भने मेरा आज्ञाहरू पालन गर्नेछौ" (यूहन्‍ना १४:१५)। दश आज्ञाहरूको बारेमा अझ मलाई जान्न मनलाग्यो र चौथो आज्ञाको बारेमा मैले कहिल्यै पनि सुनेको थिइनँ। त्यो थियो, “शबाथ-दिन पवित्र मान्‍नुपर्छ भनी याद राख्‍नू" (प्रस्थान २०:८)। उहाँको पवित्र दिनलाई आइतबारमा कहिल्यै पनि परिवर्तन गर्नुभएन भनेर मैले सुनेपछि ती दम्पत्तिसँग साबथमा चर्च कहाँ जान सकिन्छ भनेर मैले सोधेँ। "म साबथ पालन गर्न चाहन्छु तर कुन चर्चमा जाने?" भनेर तिनीहरूलाई मैले सोधेँ। "डिलीमा हाम्रो चर्च छ। तिमी हरेक साबथ चर्च जान सक्छौँ," तिनीहरूले मलाई सुनाए। बहिनी र म मिलेर सँगसँगै चर्च जान थाल्यौँ। दुई हप्ता चर्च गएपछि हामी बप्तिस्मा लिएर एडेन्टिस्ट हुने निर्णय गर्यौँ। हाम्रा दाजुहरू हामीसँग धेरै रिसाए र मलाई धम्किदिएर पिट्न पनि थाले। "अब तिमी यस सहरमा पढ्न पाउनेछैनौँ। तिमीहरूलाई गाउँमै फर्काउनेछौँ,"तिनीहरूले हामीलाई सुनाए। मेरा दाजुहरूले मलाई अध्ययन छाडेर गाउँमा जबरजस्ती बोलाए। तिनीहरूसँग हरेक आइतबाट चर्च जान पनि कर गरे र सुङ्गुरको मासु खान पनि कर गरे। मलाई दु:ख लाग्यो। बाथरुममै बाइबल पढ्न र प्रार्थना गर्न थालेँ। तैपनि दाजुहरूले मलाई पिटे तर त्यसले गर्दा मेरो विश्वास झन बलियो भयो। परमेश्वरलाई प्रेम गर्ने र उहाँका आज्ञाहरू पालन गर्ने मैले प्रतिवद्धता जनाएँ। मैले एक महिनासम्म डर, धम्की र पिटाइहरू खाएँ। मेरी बहिनीचाहिँ सहरमै बस्न पाएकी थिइन्। बाइबलको निम्ति सुसमाचारीय काम गर्न दुई महिना तालिमको कार्यक्रम हुन्दैँ भनेर उनले मलाई बताइन्। म पनि युलियाना र लुइस जस्तो हुन चाहेको थिएँ। एक दिन कसैलाई नभनि म घरबाट भागेँ। दुई महिनाको तालिमपछि म पनि बाइबल सिकाउन सक्ने भएँ। मलाई यो काम धेरै मन पर्यो। त्यही काममा म समर्पित भएँ। मेरा परिवार र दाजुहरूको निम्ति मैले दिनदिनैँ प्रार्थना गर्न थालेँ। दुई वर्ष पछि रिनाल्डो एडभेन्टिस्टसँग मैले विवाह गरेँ। त्यस विवाहमा मेरा घरको कुनै परिवारले भाग लिएनन्। केही समयपछि मेरा परिवारले मसँग बोलिचाली गर्न थाले। मेरा तीन जना छोराछोरीहरू टिमोर-लेस्टको एडभेन्टिस्ट स्कूलमा पढ्दैछन्। त्यसको निम्ति म प्रभुलाई धेरै धन्यवाद दिन्छु। मेरा दाजु र परिवारको निम्ति प्रार्थना गरिदिनुहोला। येशू र उहाँको बचनको बारेमा त्यस स्कूलले धेरै बालबालिकाहरूलाई सिकाउन सकुन् भनेर पनि प्रार्थना गरिदिनुहोला।