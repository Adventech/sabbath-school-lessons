---
title: येशू, विश्‍वासिलो, इमान्दार र भरपर्दो पूजारी
date:  29/01/2022
---

### यस अध्यायका मूल पदहरू
हिब्रू ५:१-१०; उत्पत्ति १४:१८-२०; १ पत्रुस २:९; हिब्रू ७:१-३ र  हिब्रू ७:११-१६,२२,२६।

> <p>यस अध्यायको मूल सार पद</p>
> "किनकि यो उचित थियो वा हाम्रो निम्ति योग्य थियो कि हाम्रा लागि यस्‍ता एक जना प्रधान पूजाहारी हुनुपर्दछ, जो पवित्र, दोषरहित, निष्‍कलङ्क, पापीहरूबाट अलग र स्‍वर्गभन्‍दा पनि माथि उचालिएका हुनुहुन्‍छ" (हिब्रू ७:२६ रूपान्तरित)।

परमेश्‍वर र मानिसको बीचमा भइरहेको फाटो पापले गर्दा भएको थियो। यो समस्या अत्यन्तै जटिल थियो किनकि पापले मानिसको प्रत्येक स्वभावलाई भ्रष्ट पारेको थियो। परमेश्‍वर पवित्र हुनुहुन्छ, र उहाँको उपस्थितिमा पाप रहन सक्दैन; त्यसकारण, हाम्रो आफ्नै भ्रष्ट स्वभाव वा चरित्रले गर्दा हामीलाई परमेश्‍वरबाट अलग हुन वाध्य भएको छ। जसरी दुई ध्रुवतिर फर्केको चुम्बक एक आपसमा आउँदैन त्यसरी नै हामी परमेश्‍वरको सामु आउन सक्दैनौँ। अझ थपमा, हाम्रो भ्रष्ट स्वभावले गर्दा हामी मानव जातिले परमेश्‍वरको व्यवस्था वा दश आज्ञाहरूलाई पालन गर्न असम्भव पारिदिएको छ। पापले गर्दा कतिपय सोचाइमा गलत वा मिसअन्डरस्टान्डिङ्ग भइरहेको हुन्छ। परमेश्‍वरको प्रेम र दयाको दृष्टि पापले गर्दा मानव जगतमा बाङ्गिन पुगेको छ। परमेश्‍वरलाई माया, स्नेह, दयाको दृष्टिले हेर्नुको सट्टा उहाँ डरलाग्दो, कठोर र हामीले के गर्दैछौँ सो आलोचनात्मक दृष्टिले हेरिरहने जस्ता परमेश्‍वरको बारेमा नकारात्मक दृष्टिकोणहरू मानिसको दिमागमा घुसिरहेको छ। पिता र पुत्र मिलेर हाम्रो बीचमा भएको फाटोलाई कसरी अचम्म तरिकाले पुल बनाएर जोड्नुभयो भनेर हामी यस अध्यायमा हेर्नेछौँ। येशूको पुजारीत्वको बारेमा हिब्रू ५-७मा दिएको शिक्षालाई केलाएर हेर्नेछौँ। पुजारीको सुरु र लक्ष्यलाई लेखकले केलाउँदछन् (हिब्रू ५:१-१०) र पाठकवृन्धहरूलाई त्यसलाई वेवास्ता नगर्न अनुरोध गर्दछन् (हिब्रू ५:११-६-८) बरु यस पुजारीपनाले उपलब्ध गराएको आशाको विश्‍वसनीयतालाई पकडी राख भनेको छ (हिब्रू ६:९-२०)। येशूको पुरोहित्वको स्वभावहरूलाई लेखकले व्याख्या पनि गर्दछन् (हिब्रू ७:११-२८)। हामीले विशेष गरेर हिब्रू ५:१-१० र हिब्रू ७:१-२८ अंशमा यस अध्याय केन्द्रित गर्नेछौँ।