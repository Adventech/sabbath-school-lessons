---
title:  सनातन तथा अनन्तको पुजारी
date:  02/02/2022
---

`कुन आधारमा येशू पुजारी हुनुभयो? हेर्नुहोस्, हिब्रू ७:१६।`

प्रभु येशूले पुजारीको दर्जा उहाँको कहिले नाश नहुने जिवनको आधारमा पाउनुभएको थियो किनभने उहाँको सेवाकार्य सनातन वा सदासर्वदा उपलब्ध भइरहेको हुन्छ। यसको अर्थ उहाँको सेवाकार्य कहिल्यै पनि कसैको दाँजोमा हुँदैन वा सबैभन्दा उच्च भइरहिरहेको हुन्छ र उहाँ कुनै पनि वर्ग, जातिको दाँजोमा हुन्न तर सबैभन्दा माथि नै भइरहेको हुनेछ। मानिस जतिसुकै नाजुक, पापी, अधर्मी, दुष्ट, कमजोरी, निराशको बादलमा परिरहेतापनि यदि ऊ येशूकहाँ आउँछ भने उसलाई पूर्णरूपमा र अनन्तसम्म उद्धार गर्न सदैव तत्पर हुनुहुन्छ (हिब्रू ७:२५)। प्रभु येशूले उपलब्ध गराउनुभएको मुक्ति पूर्ण, सिद्ध, अन्तिम र निष्खोट छ। मानिसको भित्रीभन्दा पनि भित्री स्वभाव र त्यसका पक्षहरूलाई आमूल परिवर्तन गर्न उहाँको मुक्तिले काम गरिरहेको हुन्छ (हिब्रू ४:१२, हिब्रू ९:१४, हिब्रू १०:१-४)। हाम्रो निम्ति नयाँ करारमुनि उपलब्ध गराइएका सबै फाइदाहरू, परमेश्‍वर पिताकोसामु येशूको बिन्तिभाऊद्वारा उपलब्ध छ।

हाम्रो पापको क्षमामामात्र येशूले दिनुहुने मुक्ति सिमित छैन। यो पनि जान्नु आवश्यक छ। येशू केवल हामीलाई पापबाट मुक्ति दिनमात्र आउनुभएको होइन। परमेश्‍वरको व्यवस्था वा दश आज्ञाहरू हाम्रा हृदयहरूमा गाभिन पनि उहाँ आउनुभएको हो। त्यसको फलस्वरूप अहिले नै उहाँमा पुनर्जन्मको अनुभूति प्राप्‍त गरेर नयाँ व्यक्तित्वले सजिएका हुन्छौँ। यही आयाम वा व्यक्तित्वको मनस्थितिले सिंगार्दै हामी संसारमा सुसमाचार फैलाउ सक्ने हुन्छौँ (हिब्रू ८:१०-१२)। येशू परमेश्‍वरसँग एक हुनुभएको हैशियतले र मानिससँग पनि एक हुनुभएको हैशियतले पिताको सामु उहाँ हाम्रो प्रतिनिधित्व गर्नुहुन्छ। हाम्रो निम्ति उहाँको सारा हृदय, सारा मन वा दिमाग र सारा बाहुबल प्रयोग गर्नुभएर आफ्नो जीवन बलिको रूपमा अर्पण गर्नुभएकोले येशू परमेश्‍वरको सामु कहिल्यै नडगमगिने वा स्थिर समर्थन लिएर उभिनुहुन्छ।

`हिब्रू ७:२२मा येशूको नयाँ करारसँगको सम्बन्ध उल्लेख गरिएको छ। त्यो के हो?`

येशू नयाँ करारको जमानत हुनुहुन्छ किनभने येशू सदाको निम्ति (हिब्रू ७:२१) पुजारी हुनुहुनेछ भनेर परमेश्‍वरले वाचा गर्नुभएको थियो। परमेश्‍वरको यस वाचालाई नबुझ्न धेरै सजिलो छ। अब्राहमका सन्तानलाई मरुभूमिमा परमेश्‍वरले बाँध्नुभएको वाचा पावलले सम्बोधन गरेका थिए (हिब्रू ३:७-११, हिब्रू ६:१३-१५)। तर परमेश्‍वरले ती इस्राएलीहरूसँग गर्नुभएको वाचा र उहाँको पुत्रसँग गर्नुभएको वाचामा भिन्नता छ। इस्राएलीहरूसँग गर्नुभएको वाचा मरणशील मानव प्राणीसँग गर्नुभएको थियो। त्यो वाचा त्यसबेलासम्म लागुभइरहुन्छ जब त्यसको फाइदा उठाउनेहरू वा इस्राएलीहरू वा अव्राहमका सन्तान जीवित रहन्छन् (गलाती ३:२९)।

तर कहिल्यै नाश नहुने अमर आफ्नो पुत्र येशूसँग गर्नुभएको वाचा सदाको निम्ति रहिरन्छ। यदि कोही मानिस कसैको जमानतमा बस्छ भने त्यो जमानत बसिने व्यक्ति कानुनीरूपमा जमाना बसेको व्यक्तिको जिम्मेवारी हुन्छ। त्यो व्यक्ति यस्तो वाध्यात्मक हुन्छ कि जमानत बसेको व्यक्तिको निम्ति मर्न पनि तयार हुनुपर्दछ। आफ्ना प्रतिज्ञाहरू यताउती नहोस् भनेर नै परमेश्‍वर पिताले हाम्रो निम्ति येशूलाई जमानत स्थापना गर्नुभएको थियो। येशूमा पाइने मुक्ति कतिको निश्‍चय, पक्‍का, सिद्ध र भरपर्दो छ भन्ने तथ्य उहाँ हाम्रो जमानत हुनुभएकोले देखाउँदछ।