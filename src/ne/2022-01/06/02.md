---
title:  मानव प्राणीको पक्षमा पुजारी
date:  30/01/2022
---

`हिब्रू ५:१-१० पढ्नुहोस्। यी पदहरूको अनुसार पुजारीको भूमिका वा काम के हो र येशूले त्यस भूमिका वा काम कसरी पूरा गर्नुभयो?`

लेबी पुजारीको (नेपाली व्याकरणमा पुजारी, पुजाहारी, पूजाहारी र पूजारी शब्दहरूलाई मान्यता दिएको पाइन्छ-अनुवादक) मूख्य काम भनेकै पापी मानिस र परमेश्‍वरको बीचमा मध्यस्थता गर्नु थियो र त्यसैको निम्ति उसलाई नियुक्ति गरिएको थियो। त्यसकारण तिनीहरू सदाशयी, दयालु, करुणामय हुनुपर्छ र मानिसहरूको कमीकमजोरीहरूप्रति संवेदनशील हुनुपर्दछ।

येशूले ती उद्देश्यहरू सिद्ध वा परिपक्‍वरूपमा पूरा गर्नुभएको थियो भनेर पावलले  हिब्रू ५:५-१०मा उल्लेख गर्दछन्: परमेश्‍वरले उहाँलाई नियुक्त गर्नुभयो (हिब्रू ५:५,६) र येशू आफैले दु:खकष्ट पाउर्नुभएकोले उहाँ हामीप्रति संवेदशील हुनुहन्छ र हाम्रा दु:खपिरहरू बुझ्नुहुन्छ (हिब्रू ५:७,८)। तर मानवीय पुजारी र येशूको बीचमा केही उल्लेखनीय भिन्नताहरू छन्। येशूलाई मानिसहरूबाट नियुक्ति वा चुनिएको थिएन (हिब्रू ५:१)। बरु, उहाँले मानिसको स्वभाव ग्रहण गर्नुभयो ताकि अरूहरूसाथै उहाँ हाम्रो पक्षमा पुजारी भएर सेवा गर्न सकुन्। अरू पुजारीहरूले जस्तै उहाँले आफ्ना पापहरूको निम्ति बलिहरू दिनु पर्ने भएको थिएन (हिब्रू ५:३) तर केवल हाम्रा पापहरूको निम्ति उहाँ बलि हुनुभयो किनभने उहाँ पापरहित हुनुहुन्थ्यो (हिब्रू ४:१५, हिब्रू ७:२६-२८)।

येशूले "उहाँसँग प्रार्थना गर्नुभयो जसले उहाँलाई मृत्युबाट उद्धार गर्न सक्नुहुन्छ र उहाँको प्रार्थना सुन्नुभयो" भनेर हिब्रूमा लेखिएको छ (हिब्रू ५:७ रूपान्तरित)। हिब्रूले येशूको दोस्रो मृत्युको बारेमा चर्चा गरेको थियो। जब उहाँको पुनरुत्थान भयो तब उहाँलाई दोस्रो मृत्युबाट परमेश्‍वरले उद्धार गर्नुभएको थियो (हिब्रू १३:२०)। "दु:खकष्टद्वारा उहाँ आज्ञाकारी हुन सिक्नुभयो" भनेर पनि हिब्रूले बताउँदछ (हिब्रू ५:८ रूपान्तरित)। मानिसको रूप लिनुभएपछि आज्ञाकारी हुनु उहाँको निम्ति नौलो कुरो थियो, उहाँ अनाज्ञाकारी भएकोले होइन किनकि उहाँ त आफै परमेश्‍वर हुनुहुन्थ्यो। सारा जगतको सर्वोच्च स्वामी हुनुभएकोले उहाँले कसैप्रति जवाफदेही हुन आवश्यक थिएन बरू सबैले उहाँको आज्ञा पालन गर्नुपरेको थियो।

येशूको दु:खकष्ट र क्रूसमा उहाँको मृत्युले उहाँको पुजारीत्वको मूख्य कामहरूलाई बताउँदछ। उहाँले त्याग, तपस्या (प्रार्थना) र दु:खकष्ट पाउनुभएर उहाँ सिद्ध हुनुभएको थिएन किनभने उहाँ नैतिक वा आचरणमा सुधार गर्नुपर्ने आवश्यक थिएन। उहाँ दु:खकष्ट पाउनुभएर सदाशयी, करुणामय, दयालु र मायालु हुनुभएको थिएन। बरु त्यसको बिपरित, येशू यस संसारमा आउनुभयो किनकि उहाँ सदासर्वदा दयालु, करुणामय र सदाशयी हुनुहुन्थ्यो र ती गुणहरूमाथि खन्याउनु उहाँले मानवरूप धारण गर्नुभएको थियो (हिब्रू २:१७)। हिब्रूले यो स्पष्ट पार्न चाहेको देखिन्छ: दु:खकष्टमा सहभागी हुनुभएर उहाँको प्रेमको वास्तविकतालाई उहाँले प्रकट गर्नुभएको थियो। मानव जातिको निम्ति प्रतिनिधित्व गर्न तल्लोभन्दा तल्लो स्तरमा झर्नुभएर परमेश्‍वर पिताको सदिइच्छामा उहाँले आफूलाई सुम्पिनुभएको थियो। मानव स्वभाव लिनुभएर परमेश्‍वरको चाहनालाई आफ्नो जीवन र मरणबाट व्यक्त गर्दै प्रमाणित वा पुष्टि गर्नुभएको थियो। उहाँ "सिद्ध हुनुभयो" भन्नुको अर्थ उहाँको दु:खकष्टहरूले उहाँ हाम्रो प्रधान पुजारी हुन योग्य ठहरिनुभएको थियो। उहाँको सिद्ध, पक्‍का, सत्यको जीवन र क्रुसमा उहाँको मृत्यु नै उहाँ हाम्रो निम्ति बलिदानको भेटी हुनुभएको थियो जुन परमेश्‍वर पिताको सामु हाम्रो पुजारी भएर उहाँले चढाउनुभएको थियो।

`"हामी राजकीय पूजारी हौँ" भनेर पत्रुसले २ पत्रुस २:९मा उल्लेख गर्दछन्। येशूको जीवनीले तपाईँलाई के बताउँदछ कि अरू मानिसहरूसँगको सम्बन्धमा हाम्रो पवित्र पदलाई कायम राखेर कसरी चल्नुपर्छ?`