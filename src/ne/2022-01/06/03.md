---
title:  मल्कीसेदेकको मर्यादा अनुसार
date:  31/01/2022
---

`देहायका पदहरू पढेर मल्कीसेदेक को हुन् र उनले येशूलाई कसरी प्रतिबिम्बित गरेका थिए सो थाहा पाउनुहोस्। हेर्नुहोस्, उत्पत्ति १४:१८-२० र हिब्रू ७:१-३।`

मल्कीसेदेक दुवै राजा र पुजारी थिए। उनी अब्राहमभन्दा उच्च दर्जाका थिए। त्यसैकारण, अब्राहमले उनलाई दशांस दिएका थिए। त्यही रूपमा येशू पनि राजा र पुजारी हुनुहुन्छ (हिब्रू १:३)। मल्कीसेदेक जस्तो नभएर येशू पापरहित हुनुहुन्थ्यो (हिब्रू ७:२६-२८)।

येशू मल्कीसेदेक जस्तै पुजारी थिए भनेर हिब्रू ७:१५मा बताइएको छ। यो अगाडि हिब्रू ५:६मा मल्कीसेदेकको बारेमा व्यक्त गरेको जस्तै पनि छ जसमा लेखिएको छ "अर्को ठाउँमा पनि उहाँ भन्‍नुहुन्‍छ,  “मल्‍कीसेदेकको दर्जाबमोजिम तिमी सधैँभरिको निम्‍ति पूजाहारी हौ।” त्यसको अर्थ येशू मल्कीसेदेक पछि नियुक्त हुने पुजारी होइन तर उहाँको पुजारीपना मल्कीसेदेकको जस्तै छ भन्ने खोजिएको हो।

उदाहरणमा, मल्कीसेदेकको बाबुआमा, वंशावली, जन्म र मृत्युको लेखा छैन। अब्राहमको समयमा  मल्कीसेदेक येशूको अवतार थिए भनेर कसैकसैले व्यक्त गरेका छन्। तर यो सोच हिब्रूको तर्कसँग मिल्दैन। मल्कीसेदेक येशू जस्तै थिए तर उनी येशू नै थिएन। उनी येशूभन्दा फरक थिए (हिब्रू ७:३)।

कतिले यो पनि भन्दछ कि मल्कीसेदेक स्वर्गको जीव थिए, तर यसले हिब्रूमा भन्न खोजिएको तर्कलाई बिगार्दछ। यदि मल्कीसेदेकको पिता, माता, आदि र अन्त छैन भने उहाँ परमेश्‍वर आफै पनि हुनसक्छ। तर त्यस तर्कमा समस्या पनि छ। यदि मल्कीसेदेक स्वर्गको र उनको ईश्‍वरीय पुजारी भएको भए येशू उनकै पछिबाट सेवा गर्न आउनुभएको हो भनेर इङ्गित गर्दछ। तर हिब्रूले स्पष्टसँग भन्दछ, "अब यदि लेवीको पूजाहारी पदद्वारा सिद्धता प्राप्‍त हुँदो हो त (किनभने यसैको आधारमा मानिसहरूलाई व्‍यवस्‍था मिलेको थियो) हारूनको दर्जाबमोजिम नै नभएर फेरि मल्‍कीसेदेकको दर्जाअनुसार अर्को पूजाहारी खड़ा हुनलाई के जरूरत पर्थ्‍यो?" ( हिब्रू ७:११)।

तर मल्कीसेदेकको जन्म, मृत्यु र बंशावलीको बारेमा पुरानो करारमा दिएको गोप्य सहस्यलाई हिब्रूले येशूको पुजारीय सेवाकार्यको प्रतिक वा चिन्हलाई प्रकट गरिएको थियो (उत्पत्ती १४:१८-२०)। येशू आफै अनन्तको हुनुहुन्छ तर मल्कीसेदेक जस्तो होइन। छोटकरीमा भन्नुपर्दा मल्कीसेदेक कनानी जातका राजा-पुजारी थिए जसले येशूको प्रतिक भएर सेवा गरेका थिए। "मल्कीसेदेक सर्वोच्च परमेश्‍वरको पुजारी थिए। मल्कीसेदेकद्वारानै ख्रीष्ट बोल्नुभएको थियो। मल्कीसेदेक ख्रीष्ट होइन तर उनी यस संसारमा परमेश्‍वरको आवाज थिए र यस संसारमा उनी परमेश्‍वर पिताको प्रतिनिधि थिए। विगतका पुस्ताहरूद्वारा ख्रीष्टले बोल्नुभएको थियो; ख्रीष्टले नै उहाँका जनहरूलाई अगुवाइ गर्नुभएको थियो, र यस संसारको निम्ति उहाँ उज्यालो ज्योति हुनुहुन्थ्यो।"-एलेन जी ह्वाइट, सेलेक्टेड मेसेजेज्, बुक १, पृ. ४०९बाट रूपान्तरित।

`कोही पनि प्रचारकबिना परमेश्‍वरले मानिसहरूको बीचमा पनि कसरी काम गर्नुहुन्दो रहेछ भनेर मल्कीसेदेकको बारेमा दिएको आत्मज्ञानले हामीलाई के सिकाउँदछ?`