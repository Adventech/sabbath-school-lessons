---
title: कथा
date:  21/01/2022
---

### बाइबल त केवल पादरी, धर्मगुरु, पण्डित वा फादरहरूको निम्तिमात्र हो

_आन्जेलो पेरिइरा, ४३ टिमोर-लेस्ट_

मेरो हृदयले बाइबल पढ्न चाहेको थियो, तर मेरा चर्चका अगुवाहरूले बाइबल केवल फादर वा धर्मगुरुहरूलेमात्र पढ्ने हो भनेर मलाई सिकाएका थिए। अनि के भयो त? म इसाई परिवारमा नै हुर्केको थिएँ र मेरो कोडो गाउँको चर्चमा म जहिले पनि सक्रिय थिएँ।   जब म २३ वर्षको थिएँ तब मेरो चर्चका युवाहरूको अगुवा हुन थालेँ। २७ वर्षको उमेरमा मेरो गाउँबाट बाहिर सुसमाचार प्रचार गर्न गएँ। मेरो जोश देखेर चर्चका अगुवाहरूले मलाई गाउँको चर्चको अगुवा हुन नियुक्ति गरे। त्यसबेला म ३१ वर्षको थिएँ। मैले १२ वर्षसम्म चर्चको पुस्तकबाट प्रत्येक आइतबार प्रवचन दिन थालेको थिएँ। अनि एक दिन एडभेन्टिस्ट चर्चको मरियो मेरो घरको बगैँचामा सघाउन आए। त्यसबेला उनले मैले कहिल्यै नसुनेको बाइबलको वचन सुनाए। मलाई बाइबलको बारेमा झन सिक्न मनलाग्यो। एक दिन मेरो चर्चमा ठूलो भेला भएको थियो र त्यसबेला हामीलाई पनि बोल्ने मौका दिइयो। प्रत्येक सदस्यले बाइबलबाट पाठहरू सिकुन् भनेर मैले प्रस्ताब राखेँ। तर धर्मगुरु बिशपले त्यसको आपत्ती जनाए, "बाबु, बाइबल त केवल धर्मगुरुहरूको निम्तिमात्र हो। सर्वसाधारणले बाइबल पढ्ने अनुमति छैन। हामीले जे सिकाउँछौँ त्योमात्र अरूहरूलाई सिकाउनुपर्दछ। जब भेला सकियो तब मेरो हृदय वेचैन भयो। "मैले बाइबल किन पढ्न सक्दिनँ?" भनेर अचम्म मानेँ। प्रार्थना गर्दै मैले प्रभुलाई सोधेँ,"सत्य प्रभु को हुनुहुन्छ? मेरा जवानहरूलाई म सिकाउन चाहन्छु।" घर फर्केपछि मेरो मन वेचैन भइरहेको थियो। मेरो हृदयले एडभेन्टिस्ट बाइबल सुसमाचारीय कार्यकर्तासँग बाइबल सिक्न अनुरोध गर्दै भनेँ, "म तपाईँसँग एक वर्ष नै बाइबल पढ्नेछु।" मेरियो र मैले मिलेर २८वटा बाइबलका शिक्षादीक्षाहरू सिकेँ। केही महिनापछि उनले मलाई भने, "अब तपाईँलाई सत्य के हो सो तपाईँलाई थाहा छ। असत्य बाटोमा नलागिरहनुहोस्। तपाईँका चर्चका सदस्यहरूलाई असत्य शिक्षादीक्षा नसिकाउनुहोस्। नत्र तपाईँ परमेश्वरको राज्यको अनुभव गर्न सक्नुहुन्न। मेरियोले सत्य बोलिरहेको मैले महसुस गरिरहेको थिएँ। आफ्ना चेलाहरूलाई येशूले भन्नुभएको वचन मलाई याद आयो, "यसैकारण जसले यी आज्ञाहरूमध्‍ये सबैभन्‍दा सानोलाई उल्‍लङ्घन गर्ला, र मानिसहरूलाई त्‍यसै गर्न सिकाउला, स्‍वर्गको राज्‍यमा त्‍यो सबैभन्‍दा सानो कहलाइनेछ। तर जसले ती आज्ञाहरू पालन गर्ला र सिकाउला, स्‍वर्गको राज्‍यमा त्‍यो ठूलो कहलाइनेछ।  किनभने म तिमीहरूलाई भन्‍दछु, तिमीहरूको धार्मिकता धर्मगुरु,  शास्‍त्री र फरिसीहरूको भन्‍दा बढ़ी भएन भने तिमीहरू कुनै रीतिले स्‍वर्गको राज्‍यमा प्रवेश गर्नेछैनौ" (मत्ती ५:१९-२०)। परमेश्वरको राज्यमा म महान् कहलाउन चाहेको थिएँ, तर मेरो विगतको दोषले मलाई दु:खित बनाएको थियो। तुरन्तै चर्चको अगुवाबाट मैले राजिनामा दिएँ, तर चर्च तुरन्तै छोड्ने आँट आएन। ६ वर्ष मैले प्रार्थना गरेँ, "प्रभु म तपाईँका जनहरूसँग कहिले समाबेश हुन सक्छु र?"

एक दिन मेरो काकाको घरमा गएको थिएँ जहाँ मेरियो उनीसँग कुरा गर्दै थिए। त्यसबेला बप्तिस्मा लिएर मेरो मुक्तिदातालाई जीवन दिने तिब्र चाहना गरेँ। "म कहिले बप्तिस्मा लिन सक्छु?" मेरियोसँग सोधेँ। उनले एडभेन्टिस्ट पास्टरसँग तुरन्तै सम्पर्क गरे। कोभिड १९ ले गर्दा उनको निम्ति विशेष बप्तिस्माको कार्यक्रमको आयोजना गरे। मेरा श्रीमतीका बाबुआमाहरूसहित सन् २०२० मा मैले बप्तिस्मा लिएँ।