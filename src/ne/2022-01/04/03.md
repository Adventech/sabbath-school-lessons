---
title:  तिनीहरूलाई आफ्ना भाइहरू भन्न लजाउनुभएन
date:  17/01/2022
---

हामीलाई आफ्ना भाइबहिनीहरू (मत्ती १२:५०) भन्न उहाँ लाज मान्नुभएन भनेर हिब्रूको पुस्तकले बताउँछ (हिब्रू २:११)। येशू परमेश्‍वर पितासँग एक हुनुभएतापनि उहाँले हामीलाई उहाँको परिवारमा सम्मिलित गराउनुभयो। हिब्रूका पाठकहरूलाई समाजको, देशको वा अझै आफन्तहरूको हेपाइ र सार्वजनिकरूपै बेइज्जत सहनुपरेको थियो (हिब्रू १०:३३)। येशूभक्तहरू सबैको निम्ति तमासा बनेको सन्दर्भमा येशूले तिनीहरूसँग ऐक्यवद्धता वा एकप्राणता जनाउनु हुँदा तिनीहरूलाई व्यवहार गर्नेमा उहाँ जस्तो यस संसारको कोही पनि छैन भनेर देखाउँदछ।

`हिब्रू ११:२४-२६ पढ्नुहोस्। मोशाले जुन निर्णय गरे त्यसले हाम्रो निम्ति येशूले गर्नुहुने निर्णयलाई कसरी उदाहरणको रूपमा प्रस्तुत गरिएको छ?`

मोशालाई "राजा फारोहको छोरो" भन्दा उनलाई कस्तो लाग्थ्यो होला, के तपाईँले सोच्नुभएको छ? उनी त्यसबेलाको अत्यन्तै शक्तिशाली साम्राज्यको अत्यन्तै शक्तिशाली व्यक्ति थिए। उनले त्यस देशमा भएको अत्यन्तै उच्च नागरिक र सैनिक तालिमहरू प्राप्‍त गरेका थिए। उनी उल्लेखनीय, शोभनीय आदरणीय चरित्रका थिए। स्तिफनसको अनुसार "मोशा आफ्‍ना वचन र काममा शक्तिशाली थिए" (प्रेरित ७:२२)। मिश्र देशका सैनिकहरूको बीचमा उनी प्रिय थिए भनेर एलेन जी ह्वाइटले भन्नुहुन्छ र फारोले उनलाई नाती बनाएर गद्दीको हकदार बनाउन उनले निधो गरेका थिए (पाट्रियार्क एण्ड प्रोफेटस्, २४५)। आफूलाई इस्राएलीहरूसँग पहिचान गराउन मोशाले ती सबै अवसरहरू गुमाउन उनले निर्णय गरेका थिए। ती इस्राएलीहरू दासत्वको राष्ट्र थियो जसको न त शिक्षा थियो न त शक्ति नै।

`परमेश्‍वरले हामीबाट के अपेक्षा गर्नुभएको छ? हेर्नुहोस् देहायका पदहरू:  मत्ती १०:३२,३३, २ तिमोथी १:८,१२, र हिब्रू १३:१२-१५।`

हिब्रूका कतिपय पाठकहरूमा भएका समस्याहरूमा आफूहरूलाई येशू र उहाँका भक्तहरूसँग चिनारी गर्नुबाट हिच्किच्याउनु पनि एक भाग थियो।  अनेकौँ कष्ट, सतावट र मानिसहरूले तिरस्कृत हुनुपर्दा धेरै विश्‍वासीहरू येशूका भक्तहरू हौँ भन्न लाज मानेका थिए। अझ भनौँ भने ती इसाई भनाउँदाहरूनै येशूलाई आदर गर्नुको सट्टा सार्वजनिकरूपमै बेइज्जत गर्न थालेका थिए (हिब्रू ६:६)।

त्यसकारण, पावलले बारम्बार पाठकहरूलाई आफूले स्वीकारेका विश्‍वास वा आस्थालाई पकडी राख भनेर आह्वान गर्दछन् (हिब्रू ४:१४, हिब्रू १०:२३)। येशू हाम्रो परमेश्‍वर र दाजु हुनुहुन्छ भनेर हामीले स्वीकार गरुन् भन्ने परमेश्‍वरको चाहना हो। हाम्रो मुक्तिदाता हुनुभएर उहाँले हाम्रो ऋण तिरीदिनुभएको छ; हाम्रो दाजु हुनुभएर हामी कसरी जिउनुपर्छ, कस्तो खालको जीवनशैली अपनाउनुपर्छ भनेर येशूले उदाहरणबाटै देखाउनुभएको छ। यस संसारमा हाम्रो अस्तित्वको उद्देश्य नै उहाँको चाहना हो "जस-जसलाई उहाँले पहिलेबाटै चिन्‍नुभएको छ, उहाँले तिनीहरूलाई आफ्‍ना पुत्रको रूपसमान बनाउनलाई, धेरै भाइहरूमध्‍ये उहाँचाहिँ ज्‍येष्‍ठ होऊन्‌ भनेर, अघिबाटै नियुक्त गर्नुभयो" (रोमी ८:२९) अर्थात् उहाँको चाहना हो कि उहाँको स्वभाव वा चरित्रमा हामी बुनिन सकौँ।

`हामी येशूका सहोदर दाजुभाइ हौँ भन्ने देखाउन उहाँले कस्तो निर्णय गर्नुभएको थियो सो एक छिन सोच्नुहोस्। मोशाभन्दा येशूले आफूलाई किन यस्तरी होच्याउनुभयो ताकि उहाँले पाउनुपर्ने आदर वा सम्मान हामी पाउन सकौँ? यसले हामीप्रति परमेश्‍वरको प्रेमको बारेमा के सिकाउँदछ?`