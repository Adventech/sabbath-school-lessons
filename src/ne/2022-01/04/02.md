---
title:  हामीलाई उद्धार गर्नुहुने येशू हाम्रो दाजुकोरूपमा
date:  16/01/2022
---

`पौराणिक इस्राएलमा कोही कसैको दास भएर बेचिनुपरे अर्थात् आफ्नो स्वतन्त्रता हरण भए वा आफ्नो सम्पत्ति गुमाउनुपरे त्यसलाई उद्धार गर्न वा छुटाउन कसले उद्धार गर्न सक्थ्यो? हेर्नुहोस्, लेबी २५:२५-२७, ४७-४९।`

यदि कोही व्यक्ति असाध्यै गरिब भयो र उसले आफ्नो सम्पत्ति वा आफूलाई नै बेच्नुपरे प्रत्येक पचास वर्षमा वा पुनर्स्थापनाको वर्षमा आफ्नो सम्पत्ति वा आफ्नो स्वतन्त्रता फिर्ता पाउनुपर्छ भनेर मोशाको व्यवस्थामा लेखिएको छ अर्थात् लेबीहरूको पुस्तकमा। यो पुनर्स्थापनाको वर्ष अत्यन्तै महान् र उल्लासमय थियो जसलाई साबथ वर्ष पनि भनिन्छ। त्यसबेला सबै ऋणहरू माफी हुन्थ्, आफ्ना जग्गाजमिन वा धितो राखेका सम्पत्तिहरू फिर्ता पाउँथे र कोही मानिसहरू बन्धकमा वा दासत्वमा छन् भने पनि तिनीहरूलाई फुक्‍का गरिन्थ्यो।

हुन त पचास वर्ष धेरै वर्षहरू हुन जसलाई पर्खिन कतिलाई गार्‍हो पनि हुन्छ। त्यसैकारण मोशाको व्यवस्थामा अर्को प्रावधान पनि कोरिएको थियो। कोही बन्धनमा छ भने नजिकको आफन्तले ऋण तिरेर उसलाई छुटाउन सक्थ्यो। उसको आफन्तले फिरौती वा मुक्तिधन तिरेर तिरेर छिट्टै उसलाई राहत दिन सक्थ्यो।

यदि कसैको हत्या भएको छ भने नजिकको आफन्तले हत्या गर्नेले उचित न्याय पाओस् भनेर ग्यारेन्टी पनि दिन सक्थ्यो। हत्याराको पिछा गरेर मार्न चाहनेको निम्ति उचित न्याय पाउन नजिकको आफन्तले हेर्न सक्थ्यो नत्र ऊ आफै आफ्नो आफन्तको बिना न्यायफैसला नगरि हत्या गर्न खोज्नेलाई उसले नै बदला लिन सक्थ्यो वा दण्ड दिन सक्थ्यो (गन्ती ३५:९-१५)।

`उक्त परिप्रेक्ष्यमा येशूको बारेमा कसरी व्याख्या गरिएको छ? हेर्नुहोस्, हिब्रू २:१४-१६।`

हामी सैतानका दासहरू हौँ तर येशू हाम्रो उद्धारकर्ता हुनुहुन्छ भनेर माथिको अंशले हामीलाई बताउँछ। आदमले पाप गरेकै कारण सबै मानव प्राणी सैतानको शक्तिमुनि रहनुपरेको थियो। त्यसको फलस्वरूप हामीले पापसँग मुकाबिला गर्न हाम्रो शक्ति वा तागत छैन (रोमी ७:१४-२४)। अझ झन खराब कुरो त के थियो भने हाम्रो पापको निम्ति हामीलाई पनि मृत्युदण्डको फैसला सुनाइएको छ जुन हामीले तिर्न असम्भव छ (रोमी ६:२३)। त्यसले गर्दा वास्तविकरूपमा हाम्रो परिस्थिति आशाहिन थियो।

तर येशूले हाम्रो मानव चोला लिएर आउनुभयो र भौतिकरूप वा रगत र मासुमा उहाँ हामी जस्तै हुनुभयो। उहाँ हाम्रो अत्यन्तै नजिकको आफन्त हुनुभयो र र हामीलाई उद्धार गर्न सक्ने हुनुभयो। परमेश्‍वर भएर पनि हामीलाई उहाँका "भाइबहिनीहरू" भन्न उहाँ लजाउनुभएन (हिब्रू २:११ रूपान्तरित)। उहाँ हाम्रो स्वभावलाई ग्रहण गर्नुभएर हामीलाई मुक्तिमात्र दिनुभएन तर उहाँको सनातन ईश्‍वरीय स्वभाव पनि उहाँले प्रकट गर्नुभयो। पुरानो करारमा इस्राएलको सत्य मुक्तिदाता वा तिनीहरूको नजिकको सत्य आफन्त यह्वे नै हुनुहुन्छ भनेर उल्लेख गरिएको छ। हेर्नुहोस् उदाहरणमा, भजन १९:१४, यशैया ४१:१४, यशैया ४३:१४, यशैया ४४:२२, यर्मिया १:११ र होशे १३:१४)।

`प्रभु येशू तपाईँको नजिक हुनुहुन्छ भन्ने आभास् पाउन वा त्यसको वास्तविकतालाई महसुस गर्न तपाईँले कस्तो कस्तो उपायहरू वा अनुभवहरू पाउन सक्नुहुन्छ? तपाईँको आस्था वा विश्‍वासको निम्ति यो अनुभव हुनु किन जरुरी छ?`