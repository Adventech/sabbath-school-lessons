---
title: येशू, हाम्रो विश्‍वासिलो र भरपर्दो दाजु
date:  15/01/2022
---

### यस अध्यायका मूल पदहरू
लेबी २५:२५-२७, हिब्रू २:१४-१६, हिब्रू ११:२४-२६, १ कोरन्थी १५:५०, हिब्रू ५:८,९ र हिब्रू १२:१-४।

> <p>यस अध्यायको मूल सार पद</p>
> "किनकि छोरा-छोरीहरू मासु र रगतका सहभागी भएका हुनाले उहाँले पनि त्‍यही स्‍वभाव लिनुभयो, ताकि मृत्‍युद्वारा नै मृत्‍युको शक्ति भएकोलाई, अर्थात्‌ दियाबलसलाई उहाँले नष्‍ट गरून्‌, र मृत्‍युको डरले आजीवन बन्‍धनमा परेकाहरूलाई उहाँले मुक्त गरिदेऊन्‌" (हिब्रू २:१४-१५)।

येशू परमेश्‍वरको पुत्र हुनुहुन्छ, स्वर्गदूतहरूको शासक र "उहाँ नै परमेश्‍वरका महिमाको प्रतिबिम्‍ब र परमेश्‍वरकै स्‍वभावको वास्‍तविक प्रतिरूप हुनुहुन्‍छ" (हिब्रू १:३) भनेर हिब्रू १मा उहाँको बारेमा चर्चा गरिएको छ। येशू मानिसको पुत्र जो स्वर्गदूतभन्दा अलि कम गरेर मानव अवतार लिनुभएको र मानव जीवनको सबै कमीकमजोरी स्वभावहरू ग्रहण गर्नुभएर जुन मृत्यु पनि हो (हिब्रू २:७) भनेर हिब्रू २मा उहाँको बारेमा चर्चा गरिएको छ।

हिब्रू १मा परमेश्‍वरले येशूलाई "तिमी मेरो पुत्र हौ" (हिब्रू १:५) भन्नुभएको थियो। मानव सन्तान येशूका बन्धु वा भाइबहिनीहरू हुन् (हिब्रू २:१२) भनेर हिब्रू २मा येशूको बारेमा सम्बोधन गरिएको छ। पुत्रको सार्वभौमिकतालाई पिताले घोषणा गर्नुभएको हिब्रू १मा पाइन्छ (हिब्रू १:८-१२)। पुत्रले पिताप्रति आफ्नो विश्‍वास तथा प्रतिबद्धता जनाउनुभएको हिब्रू २ मा उल्लेख गरिएको छ (हिब्रू २:१३)।

येशू सनातन परमेश्‍वर, सृष्टिकर्ता, सँभारकर्ता र सार्बभौमिक प्रभु हुनुहुन्छ भनेर हिब्रू १मा बताइएको छ। येशू मानव पूजारी, दयालु, सदाशयी, विश्‍वासिलो र भरपर्दो प्रभु हुनुहुन्छ भनेर हिब्रू २ मा उहाँको बारेमा वर्णन गरिएको छ।

संक्षेप्‍तमा भन्ने हो भने, जब येशूलाई विश्‍वासीलो, भरपर्दो, करुणामय र दयालु दाजु भनेर उहाँको बारेमा बयान गर्नुको अर्थ उहाँ सनातन, सृष्टिकर्ता परमेश्‍वरको चरम प्रकट हुनुभएको थियो भनेर चित्रण गरिएको हामीले बुझ्नुपर्दछ (हिब्रू १:१-४)।