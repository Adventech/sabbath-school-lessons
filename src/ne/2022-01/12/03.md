---
title:  तिमीहरू सबैका न्यायकर्ता, परमेश्‍वरको सामु आएका हौ
date:  14/03/2022
---

`हिब्रू १२:२३ले उत्सवको समय भनेर उल्लेख गरिएको छ। परमेश्‍वरलाई किन न्यायकर्ताको रूपमा चिनाइएको छ? परमेश्‍वरको न्यायलयको सामु भेला हुनु नै हाम्रो निम्ति किन उत्साहको समय हो? हेर्नुहोस्, दानिएल ७:९,१०, १३-२२।`

हिब्रू १२:२२-२४मा उल्लेख गरिएको न्यायको उत्सव वा समारोह भविष्यमा गरिने आभास् दिएको छ। न्यायमूर्ति परमेश्‍वर, न्यायको आशनमा विराजमान हुन्छन्, पुस्तकहरू खोल्दछन्। यो भविष्यमा गरिने न्यायमा परमेश्‍वरका जनहरूको नाउँहरू उल्लेख गरिएका छन्, जसले राज्य पाउनेछन् (हिब्रू १२:२३)।

यो दृश्यले येशू आउनुहुँदा पहिले आउने न्यायको बारेमा जानकारी दिँदछ जुन दानिएल ७मा उल्लेख गरिएको छ। यसमा परमेश्‍वरको अदालतको दृश्यको चित्रण गर्दछ। उहाँ "अति प्राचिन अर्थात् सनातन" (दानिएल ७:९) हुनुहुन्छ जो सिंहासनमा बस्नहुन्छ। त्यो सिंहासन आगोको हुन्छ र दश हजारौँ गुणा दश हजार स्वर्गदूतहरू त्यको वरिपरि हुन्छन् (दानिएल ७:१०)। पुस्तकहरू खोलिन्छ (दानिएल ७:१०), र त्यहाँ भएको न्यायले सर्वोच्च परमेश्‍वरका सन्तहरूको पक्षमा न्याय गरिन्छ, र त्यसपछि तिनीहरूलाई राज्य दिइन्छ (दानिएल ७:२२)।

यही खालको न्यायको दृश्य हिब्रू १२:२२-२९मा वर्णन गरिएको छ। त्यो सिनै पहाडमा हुन्छ जुन स्वर्गको यरुशलेम हो, जहाँ सबैको न्यायकर्ता परमेश्‍वर बिराजमान हुन्छन् र हजारौँ हजार स्वर्गदूतहरू उहाँको वरिपरि हुन्छन्। यो दृश्य पनि अग्निमय छ (हिब्रू १२:२९)। यसमा पनि पुस्तकहरू समावेश भएका छन् किनभने तिनीहरूमा सन्तहरूको नाउँहरू दर्ता भएका छन् र त्यो न्याय परमेश्‍वरका सन्तहरूको पक्षमा गरिन्छ भनेर आभास् दिँदछ।

त्यो दृश्यको केन्द्रविन्दु येशू हुनुहुन्छ (हिब्रू १२:२४)। उहाँलाई मानिसको पुत्र भनेर हिब्रू २मा सम्बोधन गरिएको छ। उहाँलाई सम्मान र महिमाको मुकट लगाइदिएको छ। त्यो मुकुट उहाँले हाम्रो लागि मृत्यु चाख्‍नुभएकोले पाउनुभएको हो (हिब्रू २:९)। हिब्रू २:१०मा "मानिसको पुत्रले" (हिब्रू २:६) दु:खकष्ट र यातना सहनुभयो ताकि धेरै सन्तानहरूलाई महिमामा उहाँले ल्याउन सकोस्। त्यसको अर्थ, विश्‍वासीहरूले पनि महिमा र सम्मानको मुकुट लगाउन सकोस्। पुत्रले अब विश्‍वासी अर्थात् उहाँका भक्तजनहरूलाई सिनै पहाडमा ल्याउनु भयो जुन स्वर्गिय यरुशलेम हो। येशूको नयाँ करारको फाइदा उठाएर तिनीहरू त्यहाँ आएका छन् (हिब्रू १२:२२-२४)। त्यही ठाउँमा तिनीहरूलाई राज्य दिइने प्रतिज्ञा पनि गरिएको छ (हिब्रू १२:२८)।

यो न्याय त येशूका भक्तजनहरूको निम्ति वास्तविकरूपमा सुसमाचार हो किनभने त्यो न्याय तिनीहरूको पक्षमा गरिएको हुन्छ। यसले तिनीहरूलाई निर्दोष ठहर्‍याउँछ। यस न्यायले तिनीहरूको प्रतिद्वन्द्वी, अजिङ्गर वा सैतानलाई परास्त्र गरिनेछ। विगतको समयमा परमेश्‍वरका भक्तजनहरूलाई भयानक यातना दिन पशुहरूलाई सघाउने त्यही सैतान थियो (दानिएल ७) र भविष्यमा पनि येशूका सन्तहरूलाई यातना दिने, सास्ती दिने त्यही अजिङ्गर वा सैतान हो (प्रकाश १३)।

`अहिले हामीले जे अध्ययन गर्‍यौँ त्यसले तीन स्वर्गदूतहरूका सन्देशमा उल्लेख गरिएको परमेश्‍वरको न्याय किन "सुसमाचार" भनेर बुझाउन सघाउँछ? प्रकाश १४:६,७सँग देहायका पदहरू तुलना गर्नुहोस्: व्यवस्था ३२:३६, र १ इतिहास १६:३०-३६।`