---
title:  थप जानकारी
date:  18/03/2022
---

"पहिलो र दोस्रो पुनरुत्थान हुनुभन्दा अघि एक हजारवर्षको दौरानमा दुष्टहरूको न्याय भइरहेको हुन्छ। यो न्यायको मामिलापछि येशूको दोस्रो आगमन हुनेछ भनेर प्रेरित पावलले औँल्याउछन्। १ कोरन्थी ४:५मा उनले बताउँदछन्, "यसकारण तोकिएको समयभन्‍दा अघि न्‍याय नगर, प्रभु आउञ्‍जेल पर्ख। उहाँले अँध्‍यारोमा लुकेका कुराहरूलाई प्रकाशमा ल्‍याउनुहुनेछ, र मानिसका हृदयका अभिप्रायहरू प्रकट गरिदिनुहुनेछ। तब हरेक मानिसले परमेश्‍वरबाट आफ्‍नो प्रशंसा पाउनेछ। दानिएलले यो घोषणा गर्दछन्, "जबसम्‍म ती अति प्राचीन आएर सर्वोच्‍चका पवित्र जनहरूको पक्षमा इन्‍साफको घोषणा गरे, अनि समय आयो जब तिनीहरूले राज्‍य अधिकार गरे।" दानिएल ७:२२। त्यसबेला धर्मीहरू राजाहरू र पुजारीहरू भएर राज्य गर्नेछन्। यूहन्नाले प्रकाशको पुस्तकमा यसरी लेख्दछन्: "४ तब मैले सिंहासनहरू र त्‍यसमाथि बस्‍नेहरूलाई देखें, जसलाई इन्‍साफ गर्ने अधिकार दिइएको थियो। तब येशूका गवाहीको निम्‍ति र परमेश्‍वरका वचनको निम्‍ति शिर काटिएकाहरू, र त्‍यो पशु र त्‍यसका मूर्तिको पूजा नगर्नेहरू र त्‍यसको छाप निधार वा हातमा नलगाउनेहरूका आत्‍माहरूलाई मैले देखें। तिनीहरू फेरि जीवित भए, र तिनीहरूले ख्रीष्‍टसँग एक हजार वर्षसम्‍म राज्‍य गरे। ५ अरू मरेकाहरूचाहिँ ती एक हजार वर्ष नबितुञ्‍जेल जीवित भएनन्‌। यो पहिलो पुनरुत्‍थान हो। ६ पहिलो पुनरुत्‍थानमा सहभागी हुनेहरू धन्‍य र पवित्र हुन्‌। यिनीहरूलाई दोस्रो मृत्‍युको शक्तिले केही गर्न सक्‍दैन, तर तिनीहरू परमेश्‍वर र ख्रीष्‍टका पूजाहारी भएर उहाँसँग एक हजार वर्षसम्‍म राज्‍य गर्नेछन्‌।" प्रकाश २०:४-६। यही समयमा सन्तहरूले संसारको न्याय गर्नेछन् भनेर पावलले भविष्यवाणी गरेका थिए (१ कोरन्थी ६:२)। ख्रीष्टसँग एक भएर तिनीहरूले दुष्टहरूको इन्साफ गर्नेछन्। बाइबलमा भएका तिनीहरूको बारेमा लेखिएको लागतमा तिनीहरूको काम हेर्नेछन्, र प्रत्येक व्यक्तिले शरीरद्वारा गरिएको कामलाई नियाल्दै उसको बारेमा निर्णय गर्नेछन्। अनि दुष्टले आफ्नो काम अनुसार प्रतिफल पाउनेछन्; र तिनीहरूका नाउँहरू तिनीहरूको विरुद्धमा मृत्युको पुस्तकमा लेखिन्छ। सैतान र दुष्ट वा पतित स्वर्गदूतहरूको पनि ख्रीष्ट र उहाँका जनहरूले इन्साफ गर्नेछन्। पावलले यो ठोकुवा गरेर सोध्छन्: "के तिमीहरूलाई थाहा छैन, हामी स्‍वर्गदूतहरूको न्‍याय गर्नेछौं? उसो भए यस जीवनमा हुने कुरा ठूला हुन्‌ र?" १कोरिन्थी ६:३। अनि यहूदाले यो घोषणा गर्दछन्, "आफ्‍नो अधिकारको मर्यादा कायम नराखेर उचित वासस्‍थान त्‍याग्‍ने स्‍वर्गदूतहरूलाई उहाँले पातालको अन्‍धकारमा न्‍यायको त्‍यस ठूलो दिनसम्‍म अनन्‍त बन्‍धनमा राख्‍नुभएको छ ।" यहूदा ६।–एलेन जी ह्वाइट, द ग्रेट कन्त्रोभर्सी ६६०बाट रूपान्तरित।

**चिन्तनमनन**

`मुक्ति पाएका जनहरूले स्वर्गमा हजार वर्षसम्म दुष्टहरूको न्यायमा परमेश्‍वरसँग सहभागी हुनेछन् भनेर १ कोरन्थी ६:३ र यहूदा ६मा हामीले पढ्यौँ। पापी, अधर्मी, दुष्ट र खराब मानिसहरू, सैतान र पतित स्वर्गदूतहरूको जीवन कहानी र तिनीहरूको चर्तिकला, नियत वा क्रियाकलापहरू त्यसबेला पर्दाफास हुनेछ। तिनीहरूप्रति परमेश्‍वरको व्यवहारमा उहाँ कतिको असल र उचित वा न्यायोचित हुनुहुन्थ्यो भनेर उहाँले हामीलाई पार्दर्शिकरूपमा देखाउनुहुनेछ अर्थात् तिनीहरू स्वर्गको राज्यमा किन सहभागी हुन पाएनन् भनेर दुधको दुध पानीको पानी छुट्याएर हाम्रो र सारा जगतको सामु उहाँले प्रस्तुत गर्नुहुनेछ। परमेश्‍वर न्यायी, सदाशयी, अनुग्रही, धिरजी, सहनशिल, मायालु जस्ता गुणहरूले सजिनुभएकोलाई ती दुष्ट, पापमै बस्न रुचाउने र सैतान जस्ता तत्वहरूले उहाँको छवीलाई धमिलो पारेको छ। न्यायको समयमा परमेश्‍वर कतिको भलो र न्यायोचित हुनुहुन्छ भन्ने कुरालाई हामी प्रत्यक्षदर्शी हुने कुरामा के हामी उत्सुक छैनौँ र?`

`प्रकाश १३:८ र प्रकाश १७:८ मा स्वर्गमा परमेश्‍वरले पुस्तकहरू राखिएका छन् भनेर सम्बोधन गरिएको छ। ती पुस्तकहरूमा केको लेखा राखिएको छ? हामीहरूका आँशुहरू (भजन ५६:८), पीडाहरू, कष्टहरू, सैतान र उसका मतियारहरूले दिएका यातनाहरूको प्रत्येक टिपोट उहाँले राख्‍नुभएकोमा त्यसको महत्त्व के छ? परमेश्‍वरलाई सबै थोक थाहा छ यद्यपि, ती पुस्तक अर्थात् लेखाहरूको लक्ष्य के हो?`

`हिब्रूको पुस्तकले आफ्ना भनाइहरू दानिएल ७मा उल्लेखित प्रतिज्ञाहरूसँग गाँसेर समापन गरेको किन महत्त्व होला? स्वर्गको पवित्रस्थानमा येशूको सेवाकार्य गरिरहनुभएकोसँग जोडिएकोले पावल र दानिएल एक आपसमा सहमत भएको किन उल्लेखनीय मान्नुपर्दछ। युगको अन्तमा पृथ्वी र पतित तत्वहरूको पतन हुनेछ भनेर हामीलाई दानिएल ७ ले कसरी सिकाउँछ?`