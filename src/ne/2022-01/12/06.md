---
title:  हामी आभारित होऔ
date:  17/03/2022
---

परमेश्‍वरले हाम्रो निम्ति अनेकौँ अचम्म कामहरूलाई औँल्याएर हिब्रूको पुस्तकले अत्यन्तै महत्त्वपूर्ण अंशलाई निचोडमा ल्याउँदै यो उल्लेख गर्दछ कि त्यसको प्रत्युत्तरमा हामी उहाँप्रति आभारित हुँदै उहाँलाई सुहाउँदो वा ग्रहणयोग्य ठिक वा उचित किसिमको आराधना गर्नुपर्दछ।

`हिब्रू १२:२८ र हिब्रू १३:१५,१६ लाई एक आपसमा तुलना गर्नुहोस्। परमेश्‍वरलाई ग्रहण योग्य आराधना, भक्ति, उपासना हामी कसरी चढाउनुपर्दछ?`

पौराणिक करारको विधिमा जब मानिसहरूले पशुहरू बलि चढाउन ल्याउँदथे तब तिनीहरू पश्‍चाताप भएको र आफ्नो पापलाई क्षमा दिनुहुने परमेश्‍वरप्रति कृतज्ञ वा आभारित भएको देखाउँथे। तिनीहरूका ती कृतज्ञ र पश्‍चातापका बलिहरू आराधक वा भक्तहरूले सङ्‍केत वा प्रतिकको रूपमा थिए। तिनीहरूको हृदयमा परमेश्‍वरप्रतिको कृतज्ञता सजिएको थियो। तर, परमेश्‍वरले भजन र अगमवक्ताहरूद्वारा उहाँले यो स्पष्ट पार्नुभएको थियो कि पशुको रगतले होइन तर उहाँप्रति आभार भइरहने मनस्थिति, असल कामहरू, र भक्त तथा आराधकहरूको धार्मिक वा सत्य जीवनले उहाँलाई प्रसन्न पार्दछ (भजन ५०:७-२३, यशैया १:११-१७)। तसर्थ, स्वर्गमा रहेको पवित्रस्थानमा रहनुहुने परमेश्‍वरलाई प्रशंसा गर्दै, धन्यवाद दिँदै, पापको स्वीकार गर्दै तथा पश्‍चातापी हुँदै, भलाइको काम गर्दै आराधना गर्न पावलले हामीलाई आह्वान गर्दछन्। यस्तो खालको आराधना, उपासना, सेवासङ्गति नै सत्य हो र यसले परमेश्‍वरलाई अति प्रसन्न पार्दछ। यस संसारमा हामी प्रशंसा, पापको स्वीकार, पश्‍चाताप, धन्यवादको भेटी टक्राउँदै, भलो काम गर्दै बलि चढाउँछौँ, तर यसरी  स्वच्छ हृदयले निर्मल हृदयले चढाएको बलि वा आराधना स्वर्गमा रहनुहुने परमेश्‍वरले खुशीभएर स्वीकार गर्नुहुन्छ। आफ्नो पुस्तकभरी लेखकले येशूको नाउँ हृदयमा सजाउन उपदेश तथा आह्वान गर्दछन् (हिब्रू ३:१, ४:१४, हिब्रू १०:२३) र परमेश्‍वरकहाँ आउनेमात्र होइन असल काम गर्न हामीले निरन्तरता दिनुपर्छ भनेर आफ्नो उपदेशलाई हाम्रो सामु राख्‍दछ (हिब्रू ६:१०-१२; हिब्रू १३:१,२,१६)।

परमेश्‍वरलाई ग्रहणयोग्य आराधना गर (हिब्रू १२:२८) भनेर जब आफ्ना पाठकहरूलाई पावलले आह्वान गर्दछन् तब येशूका भक्तहरू सत्यरूपमा पुजारी राष्ट्र वा जनहरू हुन् जसलाई येशूको बलिले पवित्र र सिद्ध बनाइएको छ (हिब्रू १०:१०-१४, १९-२३)। यसले सुरुमा इस्राएलप्रतिको परमेश्‍वरको लक्ष्य पूरा भएको देखाउँछ। ती इस्राएलीहरू पुजारी राष्ट्र वा जनहरू होउन् जसले सारा संसारलाई मुक्तिको सुसमाचार सुनाउन समर्थ होउन् भन्ने परमेश्‍वरको चाहना थियो (प्रस्थान १९:४-६; १ पत्रुस २:९; प्रकाश १:६, प्रकाश ५:१०)।

हामी कसरी असल हुने र हामीसँग भएका आशिषहरू कसरी बाँडचुँड गर्ने भनेर हिब्रू १३:१-६मा व्यवहारिक तरिकाले व्याख्या गरिएको छ। जसरी येशूले हामीलाई भातृप्रेम देखाउनुभयो हामीले पनि एक आपसमा भातृप्रेम देखाउनुपर्दछ (हिब्रू २:११,१२)। हामी अतिथी सत्कारमा उत्सुक हुनुपर्दछ, झ्यालखानामा बन्दी बनाराखेकाहरूलाई भेट्न जानुपर्दछ वा जसलाई दुर्व्यवहार गरिएको छ तिनीहरूलाई भेट्न जानुपर्दछ (हिब्रू १३:३), र कुनै किसिमको लोभ, अनैतिक र व्यभिचार गर्ने प्रवृत्तिलाई ठाडै अस्वीकार गर्नुपर्दछ।

`असल कामहरू र हामीसँग भएको भौतिक आशिषहरूलाई बाँड्नु परमेश्‍वरलाई आराधना गर्नुको एक भाग हो भन्ने कुरा मनमा राख्‍न किन जरुरी छ? फेरि त्यसैबखत, हामीले परमेश्‍वरको नाउँमा गरिने कुनै पनि आत्मिक सेवा र बलिहरू भ्रष्ट पनि हुन सक्छ भन्ने कुरामा हामी कसरी सजग हुने? हेर्नुहोस्, यशैया १:१०-१७।`