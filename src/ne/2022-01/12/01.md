---
title: येशू, कहिल्यै नहल्लिने वा नडगमिने...
date:  12/03/2022
---

### यस अध्यायका मूल पदहरू
हिब्रू १२:१८-२९; प्रस्थान ३२:३२; दानिएल ७:९,१०,१३-२२; हग्गै २:६-९, २०-२२; भजन १५:५; भजन १६:८ र हिब्रू १३:१५,१६।

> <p>यस अध्यायको मूल सार पद</p>
> "यसकारण हल्‍लाउन नसकिने राज्‍य पाएकोमा हामी कृतज्ञ होऔं। त्‍यसैले हामी भक्ति र भयसाथ परमेश्‍वरलाई ग्रहणयोग्‍य हुने आराधना चढ़ाऔं" (हिब्रू १२:२८)।

हिब्रूको पुस्तकको चरमअवस्था वा मानौँ सगरमाथाको टुपो हिब्रू १२:१८-२९ हो। यसलाई हामी यस अध्यायमा नियाल्नेछौँ। जुन धारण राखेर यो पुस्तक वा पत्र सुरु गरियो त्यही धारणालाई दोहोर्‍याउँदै पत्रलाई निश्कर्षमा पुर्‍याउँछन्: आफ्नो पुत्रबाट व्यक्तिगतरूपमा परमेश्‍वर हामीसँग बोल्नुभयो, र हामीले बढो होशियारसाथ उहाँ र उहाँको वचनमा तल्लिन हुनुपर्दछ(हिब्रू १:१,२; हिब्रू १२:२५)। येशूको बारेमा हिब्रूको पुस्तकमा के बयान गर्न खोजिएको छ, सो हिब्रू १२:२२-२४ मा सारांशमा उल्लेख गरिएको छ: येशू ख्रीष्ट नयाँ करारको मध्यस्थकर्ता हुनुहुन्छ, र उहाँको रगतले विश्‍वासीहरूलाई मुक्ति उपलब्ध गराउँदछ। हाम्रो निम्ति उहाँको पुजारीय कार्य र शाही सेवाकार्यर् स्वर्गका सारा जीवहरूको निम्ति उत्सब मनाउने अवसर प्रदान गरिन्छ। आखिरमा आएर हिब्रू १२:२५-२९मा अन्तिम र चरम उपदेश पावलले समावेश गर्दछन्: परमेश्‍वरको इन्साफ आउँदैछ। उहाँका शत्रुहरूलाई उहाँले नाश गर्नुहुनेछ, तर उहाँका जनहरूलाई दोषमुक्त गर्दै तिनीहरूलाई उहाँको राज्य सुम्पनुहुनेछ (हिब्रू १२:२८,२९)।

क्रूसमा येशूले प्राप्‍त गर्नुभएको उपलब्धीको महत्त्वप्रति प्रतिवद्धता व्यक्त गर्दै पावलले पत्रलाई अन्तिम चरणमा पुर्‍याउँछन् र विश्‍वासीहरूको सबै ध्यान येशूले विजयसाथ उहाँको दोस्रो आगमनमा आफूले गर्नुहुने सम्पूर्ण कार्यतिर लगाउँछन्। दानिएल ७मा चित्रण गरिएको चित्र पावलले आफ्ना पाठकहरूलाई यसरी याद दिलाउँछन् कि येशूले परमेश्‍वरको राज्य पाउनुभएको छ, जो न्यायकर्ता हुनुहुन्छ (दानिएल ७:९-१४), र उहाँको राज्यमा विश्‍वासीहरूलाई सहभागी गराउनुहुनेछ अर्थात् दानिएल ७:१८को चरितार्थ हुनेछ: "सर्वोच्‍चका पवित्र जनहरूले यो राज्‍य पाउनेछन्‌ र सदासर्वदाको लागि अधिकार गर्नेछन्‌– हो, सदासर्वदाको लागि’।"