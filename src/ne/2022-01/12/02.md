---
title:  तिमीहरू सिनै पहाडमा आयौ
date:  13/03/2022
---

`पावलले हिब्रू १२:२२-२४मा के वर्णन गरिरहेका छन्?`

हामीहरू सिनै पहाडमा आएका छौँ र महान् उत्सवमा भाग लिएका छौँ भनेर हिब्रूको पुस्तकले यसरी ठोकुवा गर्दछ, "तिमीहरू त सियोन पर्वतमा आएका छौ, जीवित परमेश्‍वरको सहर, स्‍वर्गीय यरूशलेममा, र असंख्‍य स्‍वर्गदूतहरूको आनन्‍द-उत्‍सवमा आएका छौ।" हाम्रो प्रतिनिधी येशूलाई विश्‍वास गर्दै उहाँद्वारा नै स्वर्गको यरुशलेममा आएका छौँ। यस उत्सबमा अनगिन्तियौँ स्वर्गदूतहरू हामी  देख्दछौँ, साथै परमेश्‍वर आफै, र येशू, जोकि उत्सबको केन्द्रविन्दु हुनुहुन्छ। "स्‍वर्गमा नाउँ दर्ता भएका पहिला जन्‍मेकाहरूका सभामा" सहभाग लिन हामी आएका छौँ (हिब्रू १२:२३)। हाम्रा नाउँहरू स्वर्गका पुस्तकहरूमा दर्ता भएका छन्। ती पुस्तकहरूमा परमेश्‍वरका विश्‍वासी जनहरूका सूची छन् (प्रस्थान ३२:३२, भजन ५६:८, दानिएल १२:१, मलाकी ३:१६, लूका १०:२०, प्रकाश १३:८, प्रकाश १७:८)।

हामीहरू "पहिला जन्मेका वा जेष्ठ नागरिक हौँ" किनभने हामी सर्वोच्च र सर्वोत्तम पहिला जन्मेका वा जेष्ठ येशूसँग उहाँको राज्यमा सहभागी हुन्छौँ (हिब्रू १:६)। अब हामी पाहुनाहरू जस्तो भएर परमेश्‍वरको राज्यमा आउँदैनौँ तर नागरिकहरू भएर आउँछौँ (हेर्नुहोस्, "हाम्रो नागरिकता स्‍वर्गमा छ। त्‍यहाँबाट आउनुहुने मुक्तिदाता, अर्थात्‌ प्रभु येशू ख्रीष्‍टको प्रतीक्षा हामी गर्दछौं" फिलिप्पी ३:२०)। हाम्रो बारेमा हिब्रू १२:२३ यसरी पनि वाख्या गरिएको छ, "सिद्ध पारिएका धार्मिक मानिसहरूका आत्‍माहरू।" यस प्रकारले व्यक्त गरिएको शैलीले मानव स्वभावको पूरै आयामलाई देखाउँछ। यो हिब्रू १२:९मा उल्लेख गरिएको "आत्माको पिता"सँग मिल्दोजुल्दो छ। यसले परमेश्‍वर हाम्रो सबैका पिता हुनुहुन्छ भनेर सम्बोधन गर्दछ। तर, हामी मानव प्राणीहरू हौँ जसमा आत्मिक स्वभावहरू वा गुणहरू छन्।

येशूको शाही शासन, पूजारिय सेवाकार्य, नयाँ करारको उद्‍घाटन गर्न उल्लासमय वातावरणमा उत्सब मनाउँदै स्वर्गका दूतहरू जम्मा हुन्छन्। हिब्रूको पुस्तकमा, ती सबै घट्नाहरू सियोनको पहाड हुन्छ भनेर बताइएको छ। पुत्रलाई सिंहासनमा बसालिएको र त्यो ठाउँ सिनै पहाडमा भएको भनेर हिब्रू १:५-१४मा भजनसंग्रहको तीन भजनहरूलाई उद्‍धृत गर्दै बयान गर्दछ (भजन २:६,७; भजन ११०:१,२; भजन १०२:२१-२७)।

सिनै पहाड त्यो पहाड हो जहाँ पुत्रलाई सदाको निम्ति पूजारी नियुक्ती गरिएको थियो (हिब्रू ५:६)। यो भजन ११०:४ लाई उतार्दै बताइएको छ। भजन ११०कै अनुसार पुत्रलाई महा पूजारीमा नियुक्त गरिएको ठाउँ पनि सिनै पहाड हो (भजन ११०:२)। अन्तमा आएर, हिब्रूको पुस्तकले यो पनि जिकिर गर्दछ कि येशूलाई पूजारि पदमा नियुक्ति गर्दा नयाँ करारको पनि उद्‍घाटन भएको थियो (हिब्रू ७:११-२२)। यसरी, सिनै पहाडमै नयाँ करारलाई अनुमोदन गरिएको थियो। जब येशू सिंहासनमा उक्लिनुभयो तब जम्मा भएका स्वर्गदूत वा स्वर्गका जीवहरूको बीचमा उल्लासमय वातावरण फैलिएको थियो भनेर हिब्रू १२:२२-२४ ले वर्णन गर्दछ।

`वास्तविकरूपमा भन्ने हो भने जब हामी परमेश्‍वरको आराधना गर्नेबेलामा जम्मा हुन्छौँ तब येशूको पूजारिय सेवा कार्य, र हाम्रो जीवनमा नयाँ करार रोपिएकोले हर्षोउल्लासको वातावरण हुनुपर्दछ। तर, त्यसलाई व्यवहारिकरूपमा हामीले कसरी उतार्ने? सेवाकार्यमा जम्मा हुँदा आनन्द हुन सक्नु नै हामीमा भएको त्यो महान् सत्यप्रति प्रतिवद्धता जनाउने काम किन हुनुपर्दछ?`