---
title: कथा
date:  18/03/2022
---

### क्षमा दिने आमा, भाग २

_चारमेन कु, ३८, थाइलान्ड_

प्रभुलाई कतिपटक प्रश्न गर्दै मैले दुई वर्षसम्म प्रार्थना गरेँ। मेरो पापमबाट उहाँले हटाइदिउन् भन्ने मैले चाहना गरेका थिएँ। "प्रभु यसरी म कतिवर्ष जाने? केही त गर्नुहोस्," मैले प्रार्थना गरेँ। सन २०१८मा मेरो दुई बहिनीहरू पारिवारिक मिलनको निम्ति मलेसियाबाट आएका थिए। मेरि बहिनी र ज्वाईँ अमेरिकाबाट आएका थिए भने मेरो कान्छो भाइ थाइलान्डबाट आएको थियो। मभन्दा ११ वर्षको कान्छो भाइ लुथरले मेरी आमा र मसँग राम्रो बोलिचाली नभएको महसुस गर्यो। थाइलान्डमा फर्कनुभन्दा अघि उसले मेरो टेबुलमा भएको आराधना पुस्तकमा एउटा पत्र छोडेर गयो। उसले यसरी लेखेको थियो, "दिज्यु, मेरो भारी मनले यो पत्र तपाईँलाई लेख्दैछु। तपाईँले धेरै सत्य कुराहरू सिक्नुभयो र तपाईँको जीवनमा सकारात्मक परिवर्तन आएकोले म प्रभुलाई धन्यबाद दिन चाहन्छु। मेरी दिदी प्रभुमा आनन्दसाथ हिँडिरहेको देखेर मलाई खुशी लाग्छ। तपाईँप्रति मेरो गौरब छ र उहाँको धन्यवाद होस्। केही समयको आफ्नै पापसँग सङ्घर्ष र प्रार्थनापछि मैले यो पत्र लेख्न सुरु गरेको छु। हाम्रो आमासँग तपाईँको सम्बन्ध ठिक नभएकोले मलाई दु:ख लागिरहेको छ। हाम्रो आमा सिद्ध छैन भन्ने कुरा मलाई थाहा छ। कहिलेकाहीँ उहाँ रिसाउनुहुन्छ। तैपनि, प्रभुले हामीलाई माया गर्न, स्याहार गर्न, आदर गर्न र आज्ञाकारी हुन सिकाउन आमा दिनुभएको छ। हाम्रो आमाको कमिकमजोरीहरू छन् तर उहाँले हामीप्रति जहिले पनि हित चाहनुहुन्छ। उहाँले जस्तो उहाँलाई हामीले कहिल्यै सायद बुझ्न नसकौँला। आमाप्रति तपाईँले देखाउनुभएको रिसले मलाई डर लगाइरहेको छ। तपाईँ हठी, रिसाह र आफ्नो स्वार्थमात्र हेर्नुहुन्छ। यसले गर्दा मानिसहरूले तपाईँलाई हेर्ने दृष्टिकोणमा परिवर्तन हुने संभावना मैले देखिरहेको छु। तपाईँको जीवन तपाईँले आमासँग कसरी व्यवहार गर्नुहुन्छ भन्ने कुरामा भर पर्दछ। म तपाईँलाई प्यार गर्छु र तपाईँ सुघ्रियोस् भन्ने चाहनाले म यो पत्र लेख्दैछु। पवित्र आत्माले तपाईँको जीवनमा काम गर्नुभएर आमासँग सुमधुर पुनर्मिलन होस् भन्ने चाहना म गर्दछु। प्रभुले तपाईँलाई आशिष दिउन्। तपाईँको मायालु बालक भाइ।" यो पत्र पढेपछि एक घन्टाभन्दा बेसी म रोएँ। प्रभुसँग क्षमा माग्दै र भाइको पत्रदेखि आभारित भएर उहाँलाई धन्यवाद दिएँ। मेरो शारीरिक दिमागले आमालाई अनादर गर्ने बानी भएतापनि मैले आमासँग बोल्न सुरु कस्न थालेँ। प्रभुले मेरा प्रार्थनाका जवाफहरू सुन्नुभयो। उहाँले प्रतिज्ञा गर्नुभएको छ, "अनि म तिनीहरूलाई विभक्त नहुने हृदय दिनेछु, र तिनीहरूमा एउटा नयाँ आत्‍मा हालिदिनेछु। म तिनीहरूबाट ढुङ्गाको हृदय निकालेर मासुको हृदय हालिदिनेछु। २० तब तिनीहरू मेरा विधिहरूमा चल्‍नेछन्‌, र मेरा नियमहरू पालन गर्न होशियार हुनेछन्‌, र तिनीहरू मेरा प्रजा हुनेछन्‌, अनि म तिनीहरूका परमेश्‍वर हुनेछु,” (इजकिएल ११:१९-२०)। पवित्र आत्माको शक्तिले मेरो आमासँग मेरो सम्बन्ध सुमधुर हुन पुग्यो। बिग्रिएको सम्बन्ध मर्मत गरेर म घर छोडेँ। त्यसपछि म मलेसियाको बाइबल तालिम स्कूलमा भर्ना भएँ। आमाले मलाई माया गरेर हवाई जहाजबाट पठाउनुभयो। यो दश वर्षपछि आमाको पहिलो म्वाई थियो। छ महिनापछि म थाइलान्डको एडभेन्टिस्ट स्कूलमा काम गर्न गएँ। यदि आमासँग नमिलि म घरबाट निस्केको थिएँ भने मैले कसैलाई दोष दिन ठाउँ त थिएन। तर मेरो हृदयमा प्रभुले पाप राख्न दिनुभएन। उहाँले आफ्नो सही समयमा मेरो जीवनमा काम गर्नुभएर, मेरो पापबाट पखालेर म थाइलान्डमा सफा दिमागले काम गर्न सक्नेभएँ।