---
title:  नहल्लिने राज्य
date:  16/03/2022
---

परमेश्‍वरले आकाशहरू र पृथ्वीलाई "हल्लाउनुहुनेछ" भनेर घोषणा गर्नुभएको छ। त्यसको अर्थ उहाँले शत्रु राष्ट्र वा जातिहरूलाई नाश गर्नुहुनेछ। तर, केही थोकहरू छन् जुन हल्लिनेछैन, न त नाश हुनेछ।

`देहायका पदहरू एक आपसमा तुलना गरेर पढ्नुहोस्। के कुराहरू हल्लिनेछैन? हेर्नुहोस्, भजन १५, भजन १६:८, भजन २१:७, भजन ६२:२, भजन ११२:६, र हिब्रू १२:२७।`

कतिपय बाइबलका आधुनिक अनुवादहरूमा हिब्रू १२:२७मा उल्लेख गरिएको आकाशहरू र पृथ्वी हल्लिनुको अर्थ तिनीहरू सदाको निम्ति गायब हुनेछ भनेर अनुवाद गरिएको छ।

तर बाइबल स्पष्ट छ, कि परमेश्‍वरले नयाँ आकाशहरू र पृथ्वीलाई सृष्टि गर्नुहुनेछ (यशैया ६५:१७, प्रकाश २१:१-४), र हाम्रो पुनरुत्थान हुनेछ र नयाँ शरीर हुनेछ (१ थेस्सोलिनिकी ४:१३-१७, फिलिप्पी ३:२०)। त्यो पनि कुनै अपार, अदृश्य वा अस्तित्वहीन हुने स्थानमा नभएर यसै पृथ्वीमा हुनेछौँ। तसर्थ, "हल्लाउनु"को अर्थ पापमय पृथ्वीलाई शुद्ध गर्ने र सृष्टिको जिर्णोद्धार गर्नु हो, तर यस पृथ्वीलाई सदाको निम्ति गायब पार्नु होइन। यहाँ जे पुन:सृष्टि हुन्छ त्यहाँ मुक्ति पाएकाहरू रहनेछन्। यद्यपि, यसै संसारमा केही थोकहरू छन्, जुन कहिल्यै पनि हल्लिने छैन न त हल्लिन सक्छ। तिनीहरू धर्मीहरू हुन्। तिनीहरूले परमेश्‍वरमाथि भरोसा र आस्था राखेकोले, जुनसुकै विषम् परिस्थतिको सामना गर्नुपरेतापनि तिनीहरू हल्लिनेछैन। तिनीहरूको जीवनरक्षाको निम्ति सृष्टिकर्ता परमेश्‍वरले सम्हाल्नुहुनेछ र तिनीहरूको उद्धार गरिनेछ भनेर उहाँ ग्यारेन्टी वा जमानत हुनुभएकोछ।

सधैँ कायम हुने वा अनन्तता र स्थायीत्व, येशूसँग गाँसिएको हिब्रूको पुस्तकले देखाउँछ। हिब्रू १:१०-१२मा येशूको बारेमा यसरी लेखिएको छ: "१० उहाँ फेरि भन्‍नुहुन्‍छ, “हे परमप्रभु, तपाईंले आदिमा पृथ्‍वीको जग बसाल्‍नुभयो, र आकाशमण्‍डल तपाईंका बाहुलीको काम हो। ११ तिनीहरू त नष्‍ट हुनेछन्‌, तर तपाईंचाहिँ रहिरहनुहुन्‍छ। तिनीहरू वस्‍त्रझैँ पुराना भइहाल्‍नेछन्‌,  १२ खास्‍टोझैँ तपाईंले तिनीहरूलाई लपेट्‌नुहुन्‍छ, वस्‍त्रझैँ ती फेरिनेछन्‌। तर तपाईं एकैनास हुनुहुन्‍छ, र तपाईंका वर्षहरूको अन्‍त्‍य कहिल्‍यै हुनेछैन।”  हिब्रू ७:३,४मा यो पनि भन्दछ कि येशूको पूजारीपना सदाको निम्ति रहिरनेछ, साथै मुक्ति पाउनेहरूले पाउने सम्पत्ति पनि (हिब्रू १०:३४)। अन्तिम न्यायको समयमा, येशूमा बलियो पकड हुनेहरूलाई कसैले पनि डगमगाउन वा हल्लाउन सक्ने छैन (भजन ४६:५)।

हामीले "कहिल्यै पनि नहल्लिने राज्य पाउनेछौँ" भनेर पनि हिब्रू १२:२८ले भन्दछ। यो दानिएल ७:१८सँगै सहमत भएको अभिव्यक्ति हो, जसमा लेखिएको छ "सर्वोच्‍चका पवित्र जनहरूले यो राज्‍य पाउनेछन्‌ र सदासर्वदाको लागि अधिकार गर्नेछन्‌– हो, सदासर्वदाको लागि’।" यो राज्य कहिल्यै पनि नाश हुनेछैन भनेर दानिएल २:४४मा उल्लेख गरिएको छ। प्रकाश २०:४मा लेखिएको छ, "तब मैले सिंहासनहरू र त्‍यसमाथि बस्‍नेहरूलाई देखें, जसलाई इन्‍साफ गर्ने अधिकार दिइएको थियो।" हामीलाई सास्ती दिने दुष्ट शक्तिहरू, र पतित स्वर्गदूतहरूको न्याय हामीले गर्नेछौँ भनेर पावलले ठोकुवा गर्दछ (१ कोरन्थी ६:३)।

`हल्लिनु भन्नेको अर्थ के हो? तपाईँको जीवनमा नडगमिन वा नहल्लिनको लागि साथ दिन तपाईँले के निर्णयहरू गर्नु आवश्यक छ? हेर्नुहोस्, एफिसी ४:११-१६।`