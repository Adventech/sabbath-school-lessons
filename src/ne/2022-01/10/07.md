---
title:  थप जानकारी
date:  04/03/2022
---

"स्वर्गमा येशू उक्लिनुभएको खबर येशूका चेलाहरूको निम्ति यो सङ्‍केत थियो कि तिनीहरूलाई प्रतिज्ञा गरिएको प्रतिज्ञा तिनीहरूले पाउनेछन्। तिनीहरू काममा लाग्नुभन्दा अघि तिनीहरू पर्खिनु पर्दथ्यो। जब स्वर्गका ढोकाहरूमा येशू पस्नुभयो तब सारा स्वर्गदूतहरूको उल्लास, श्रद्धा र सम्मानको बीचमा उहाँलाई सिंहासनमा विराजमान गरिएको थियो। यो समारोह सक्नेवित्तिकै पवित्र आत्मा ठूलो प्रवाहसाथ चेलाहरूमा ओर्लेका थिए। त्यसबेला येशू ख्रीष्टको महिमा भएको थियो, जुन परमेश्‍वर पितासँग अनन्तकालदेखि थियो। पेन्टिकोस्टमा जब पवित्र आत्मा खनिनुभयो तब त्यसले मुक्तिदाताको उद्‍घाटन सम्पन्त भयो भन्ने स्वर्गको सन्देश थियो। उहाँले प्रतिज्ञा गर्नुभएको अनुसार उहाँले उहाँका अनुयायीहरूलाई स्वर्गबाट पवित्र आत्मा पठाउनुभएको थियो। उहाँ पुजारी र राजा हुनुभएको, स्वर्ग र पृथ्वीमा सारा अधिकार पाउनुभएको र उहाँका जनहरूको निम्ति अभिषेक गरिने काम सम्पन्न भएको त्यस पवित्र आत्माको वर्षाले सूचित गरेको थियो।..."अब तिनीहरू, निर्धक्‍क भएर येशूको नाउँमा बोल्न सक्थ्यो; के उहाँ तिनीहरूको मित्र र जेठो दाजु होइन त? येशू ख्रीष्टसँगको सम्पर्कमा तिनीहरू नजिक भएकोले, तिनीहरू स्वर्गको स्थानमा उहाँसँग बसेका थिए। जब तिनीहरूले उहाँको निम्ति बोले तब तिनीहरूको बोलि र वचनमा कस्तो आगो सल्केको थियो!"-एलेन जी ह्वाइट, द आक्टस् अभ द आपोस्टल्स, पृ. ३८,४८बाट रूपान्तरित।

**चिन्तनमनन**

`भजनसंग्रहको लेखकले यो व्यक्त गरेका थिए, "१ जसरी हरिणले खोलाका पानीको तृष्‍णा गर्दछ, त्‍यसरी नै, हे परमेश्‍वर, मेरो प्राणले तपाईंको तृष्‍णा गर्दछ।  २ मेरो प्राण परमेश्‍वरको निम्‍ति, जीवित परमेश्‍वरको निम्‍ति तिर्खाउँछ। म कहिले गएर परमेश्‍वरलाई भेटूँ?"  (भजनसंग्रह ४२:१-२)। परमेश्‍वरको सम्मुखमा आउन हामीमा पनि त्यही खालको तृष्णा कसरी गर्ने? जब उपासना गर्दा अहिले नै हामी उहाँकहाँ विश्‍वासद्वारा आएर रमाउँदैनौँ भने के भविष्यमा हामी रमाउनेछौँ त? परमेश्‍वरको सम्मुख आनन्द हुने के के तत्वहरू छन्?`

`एउटा आस्थामाथि उपहास गर्ने पुस्तकमा कसैले मानव यन्त्रको सृजना गरेको थियो। हाम्रो निम्ति उसले विश्‍वास गर्ने भनेर बनाइएको थियो। यो उपहासको रूपमा लेखिएको भएतापनि मरुभूमिको यात्रामा इस्राएलीहरूले गरेको भूल हामीले नदोहोर्‍याउन के गर्ने? परमेश्‍वरसँग सिधै बोल्ने अवसर हुँदाहुँदै पनि तिनीहरूले मध्यस्थकर्ताहरूको माग गरेका थिए। हाम्रो निम्ति अरूहरूले प्रार्थना गरोस् र बाइबल पढोस् र हामीलाई चाहिने बाइबलका मोतीहरू भेट्टाइदियोस् भन्ने चाहना गर्ने हाम्रो बानी छ। कतिपयले त आफ्नो निम्ति अरूहरूले प्रार्थना गरे परमेश्‍वरले बढि सुन्नहुन्छ भनेर सोच्दछन्। यो आत्मिक धरापबाट हामी कसरी उम्किने? येशूले गर्दा, हामी सिधै परमेश्‍वरकहाँ पुग्न सक्छौँ र अरू माध्यमको आवश्यकता छैन भन्ने सोचमा हामी कहिले पुग्ने?`

`हिब्रूको पुस्तकले हामीलाई मुक्ति दिलाएको छ भनेर निश्‍चयता दिएको छ। तर त्यसो भयो भन्दैमा हामीले मुक्ति पाइ हाल्छौँ नि भनेर हाम्रो उचित मानसिक, भौतिक र आत्मिक जीवनको जीवनशैलीलाई किन वेवास्ता गर्नुहुन्न?`