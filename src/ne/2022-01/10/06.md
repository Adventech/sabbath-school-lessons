---
title:  तिनीहरूले उहाँको मुहार हेर्नेछन्
date:  03/03/2022
---

`जब हामी परमेश्‍वरको सामु येशूको नाउँमा उपस्थित हुन्छौँ तब अहिले नै हामी स्वर्गको यरुशलेममा पुगिरहेका छौँ भन्ने आभास् हामीले कसरी पाउँछौँ? हेर्नुहोस्, हिब्रू १२:२२-२४, यसै सन्दर्भमा एफिसी २:४-६।`

जब विश्‍वासी प्रभु येशूलाई विश्‍वास गर्छन् र उहाँले पहिल्याउनुभएको सत्य मार्गमा हिँड्छन् तब तिनीहरू पनि सियोन पहाड वा स्वर्गको यरुशलेममा आइपुगिसकेका छन् भनेर जिकिर गर्न सक्दछन्। यसको अर्थ, वर्तमान अनुभवले भविष्यको यथार्थतामा तिनीहरू भाग लिइरहेका हुन्छन्। यसरी, स्वर्गको यरुशलेम "आशा गरिएको" तर "अहिले नै आँखाले नदेखिएको" क्षेत्रमा भएका थोकहरूको अधिनमा हामी छौँ। स्वर्गको यरुशलेम विश्‍वासद्वारा सुरक्षित भएको ठोकुवा गर्नु जरुरी छ (हिब्रू ११:१)। हामी हाम्रा प्रतिनिधि येशूद्वारा, सियोनको पहाडमा वा परमेश्‍वरकै उपस्थितिमा छौँ (एफिसी २:५,६, कलस्सी ३:१)। येशू ख्रीष्ट स्वर्गमा जानुभयो भन्ने तथ्य केवल विश्‍वास वा आत्मिकी कुरामात्र होइन, यो वास्तविकता हो। येशू स्वर्गमा जानुभएको ऐतिहासिक तथ्यले नै हिब्रूका पाठकहरूलाई तिनीहरूको विश्‍वासमा अडिग भएर बस्न लेखकले जोडदार अर्ति वा प्रोत्साहन दिँदछन्( हिब्रू ४:१४, हिब्रू १०:२३)। पावलले यो यसरी व्यक्त गर्छन्," १४ आकाश छिचोलेर जानुभएका परमेश्‍वरका पुत्र येशू हाम्रा महान्‌ प्रधान पूजाहारी हुनुभएको हुनाले हामीले पक्‍कासँग स्‍वीकार गरेको यो विश्‍वास थामिराखौं। १५ किनकि हाम्रा प्रधान पूजाहारी हाम्रो दुर्बलतामा हामीसँग सहानुभूति देखाउन नसक्‍ने हुनुहुन्‍न। तर हामीजस्‍तै उहाँ सबै कुरामा परीक्षित हुनुभयो, र पनि पापरहित हुनुहुन्‍थ्‍यो। १६ यसकारण साहससँग अनुग्रहको सिंहासन नजिक जाऔं, र खाँचोको समयमा सहायता पाउनलाई कृपा र अनुग्रह प्राप्‍त गर्न सकौं" (हिब्रू ४:१४-१६)।

त्यसकारण, हाम्रो प्रतिनिधि येशूद्वारा स्वर्गको यरुशलेममा आइपुगिसकेकाछौँ, र त्यही अनुसार हाम्रो आचरण पनि हुनुपर्दछ। उहाँद्वारा हामीले " ४ ज्‍योति पाएर स्‍वर्गीय वरदान चाखेका छौँ, र पवित्र आत्‍माका सहभागी भएका छौँ, ५ र परमेश्‍वरको उत्तम वचनको र आउने युगका शक्तिको स्‍वाद चाखेका छौँ, ६ त्‍यसपछि पनि विश्‍वास त्‍याग गरी यदि हामी पतित भयौँ भनेता हामीहरूलाई पश्‍चात्ताप गर्ने स्‍थितिमा फेरि ल्‍याउनु असम्‍भव छ। किनभने हामीहरूले आफ्‍नै खातिर परमेश्‍वरका पुत्रलाई फेरि क्रूसमा टाँग्‍छौँ, र खुल्‍लमखुल्‍ला उहाँको अपमान गर्छौँ" (हिब्रू ६:४-६ रूपान्तरित)। स्वर्गको पवित्रस्थानमा येशू उक्लिनुभएर सेवाकार्य गरिरहनुको अर्था नै हाम्रो निम्ति " दृढ़ र सुरक्षित लङ्गरको रूपमा यो आशा हामीलाई दिइएको छ। यो आशा पर्दाभित्रको पवित्रस्‍थानमा प्रवेश गर्दछ" (हिब्रू ६:१९ रूपान्तरित)। येशू हाम्रो निम्ति "उत्तम करारको जमानत हुनुहुन्छ" (हिब्रू ७:२२)। त्यसकारण, उहाँद्वारा हामीले पाएका प्रतिज्ञाका तत्वहरूमा जमानत वा ग्यारेन्टी छ र त्यो विश्‍वासयोग्य छ। हाम्रो निम्ति हामीमा भएको आस्था वा विश्‍वास कुनै अध्यात्मकमात्र नभएर ऐतिहासिक अङ्‍कुसमा गाँसिएको छ।

परमेश्‍वरको उद्देश्य येशूमामात्र होइन, हामीमा पनि पूरा हुन्छ। पौराणिक इस्राएलीहरूले यरुशलेममा तीन पल्ट तिर्थयात्रा गर्नुपर्दथ्यो, त्यो हो निस्तार चाड र पेन्टिकोस्टमा। येशू स्वर्गमा उक्लिनुभएपछि ती दुवै चाडहरू पूरा भएका थिए। तर, हिब्रूको पुस्तक र प्रकाशको पुस्तक अनुसार अन्तिम तिर्थ यात्रा वा झोपडी अर्थात् छाप्रोबासको यात्रा आत्मिक इस्राएलीहरूको निम्ति पूरा भएको छैन। तर त्यो चाड त्यसबेला मनाउनेछौँ जब हामी येशूसँग " परमेश्‍वरले जग बसाल्नुभएको र निर्माण गर्नुभएको सहरमा भौतिकरूपमा नै हुनेछौँ" (हिब्रू ११:१०)। स्वर्ग हाम्रो निम्ति घर हो। हामीले छाप्रोहरूको निर्माण गर्नेछैनौँ, तर परमेश्‍वरको छाप्रो, पाल वा यरुशलेम सहर स्वर्गबाट ओर्लिनेछ र हामी त्यहाँ उहाँसँग सदा सदा रहिरहनेछौँ (प्रकाश ७:१५-१७; प्रकाश २१:१-४, प्रकाश २२:१-५; गन्ती ६:२४-२६)।

`अनन्त जीवनको प्रतिज्ञा अहिले नै हामीले कसरी वास्तविक बनाउन सक्छौँ, जब हाम्रो संसार महामारी, दु:खदर्द, कष्ट, आतङ्क, दुष्टहरूको बिगिबिगीमा पौडिखेलिरहेको छ? कतिले यो त केवल मनगढन्ते र मानिसलाई साम्य पार्ने धारणामात्र हो भनेर भन्छन्, तिनीहरूको निम्ति तपाईँको के जवाफ छ?`