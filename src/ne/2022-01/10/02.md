---
title:  परमेश्‍वर पिताको सामु येशू
date:  27/02/2022
---

`येशू ख्रीष्ट स्वर्गमा उक्लनुको अर्थ के हो भनेर हिब्रू ९:२४मा हामीलाई कसरी खुलस्त गरेको छ?`

यरुशलेममा वर्षको तीनपटक इस्राएलका पुरुषहरू प्रभुको सामु उभिन जानु भनेर परमेश्‍वरले इस्राएललाई निर्देशन दिनुभएको थियो। त्यो पनि खालि हातले होइन तर भेटी लिएर जानु पर्दथ्यो। ती तीन निर्देशित समयहरू थिए: निस्तार चाढ वा अखमिरी नहालेको रोटी खाने चाड, हप्‍तौँसम्म लागिरहने कटनीको चाड वा पेन्टिकोस्ट, र छाप्रोबास वा झुपडीको चाड (प्रस्थान २३:१४-१७, व्यवस्था १६:१६)। परमेश्‍वरले इस्राएलीहरूलाई मिश्रदेशबाट उद्धार गर्नुभएको सम्झनामा निस्तार चाड मनाइएको थियो। जो वा अन्नको कटनीको समयमा चाडलाई पेन्टिकोस्टको चाड भनिन्छ। नयाँ करारमा आइपुग्दा परमेश्‍वरले सिनै पहाडमा दिनुभएको विधिविधानको सम्झनामा यो कटनी वा पेन्टिकोस्टको चाड मनाउन थालिएको थियो। मरुभूमिको यात्रामा परमेश्‍वरले इस्राएलीहरूलाई स्याहार गर्नुभएको सम्झनामा झुप्रो वा छाप्रोवासको चाड मनाइन्थ्यो। नयाँ करारको अनुसार, पुरानो करारमा भएका सबै पर्वहरू भविष्यवाणी थिए र तिनीहरू अर्थपूर्ण थिए।

स्वर्गमा पिताको सम्मुख येशू जानुभएको थियो भनेर हिब्रू ९:२४ले किटान गर्दछ। पृथ्वीबाट उक्लिएर उहाँ स्वर्गको पवित्रस्थानमा पुग्नुभएको थियो। आफ्नो उत्तम बलिद्वारा सत्य र सक्‍कल पवित्रस्थानमा परमेश्‍वरको सामु उभिन पुग्नुभएको थियो (हिब्रू ९:२३,२४), त्यो पनि उहाँले आफ्नै रगतको आधारमा। १३३

इस्राएलीहरूले आफ्ना यात्राको दौरानमा गरिने धेरै चाडहरू जसले येशूलाई औँल्याइएका थिए, तिनीहरूले औल्याएको उल्लेखनीय भविष्यवाणीहरू सबै अचम्म र ठिकठीक तरिकाले येशूले पूरा गरिदेखाउनुभएको थियो। तयारीको दिनमा अर्थात् शुक्रवार तीन बजेतिर निस्तार चाडमा पुजारीले पाठाहरूलाई बलि दिन ठिक भएका थिए, त्यही बेला येशूको मृत्यु भएको थियो (यूहन्ना १९:१४, मत्ती २७:४५-५०)। तेस्रो दिनमा येशूको पुनरुत्थान भएको थियो र स्वर्गमा उक्लनुभएको थियो। आफ्नो बलि स्वीकार्यभएको निश्‍चयता पाउन उहाँ स्वर्गमा जानुभएको थियो (यूहन्ना २०:१७, १ कोरन्थी १५:२०)। त्यसबेला पुजारीले पाकेको जौको बाला हावामा हल्लाएर फसलका फलहरूको पहिलो फल भनेर देखाइनुपर्दथ्यो (लेबी २३:१०-१२)। अनि, ४० दिनपछि उहाँ सबै चेलाहरूको सामुन्ने स्वर्गमा उक्लिनुभयो र परमेश्‍वरको दाहिने हातपट्टी बस्नुभयो। त्यसबेला उहाँले नयाँ करारको उद्‍घाटन गर्नुभएको थियो, जुन पेन्टिकोस्टको दिन थियो (प्रेरित १,२)।

पौराणिक इस्राएलले मरुभूमिमा यात्रा गर्नुको उद्देश्य परमेश्‍वरको अनुहारलाई हेर्न वा उहाँको सामु देखा पर्न थियो (भजन ४२:२)। त्यसैगरि, "परमेश्‍वरको अनुहारलाई खोज्नु" भन्ने हिब्रू भाषामा व्यक्त गरिएको अर्थ परमेश्‍वरसँग सहायताको माग गर्नु हो (भजन २७:८, भजन १०५:४)। हिब्रू भाषाको अनुसार यो येशूको स्वर्गमा उक्लनुभएको अर्थ लाग्छ। आफू सिद्ध बलि भएर येशू परमेश्‍वरमा जानुभएको थियो। स्वर्गमा उहाँ उत्रिनुभएकोले पछि पुनरुत्थान भएर परमेश्‍वरको समिपमा पुग्ने भक्तहरूको अग्रज भनेर देखाउँछ (हिब्रू ६:१९:२०)। परमेश्‍वरका भक्तहरूलाई दिइएको यो प्रतिज्ञा उहाँद्वारा वास्तविकरूपमा देखाउनुभएको थियो: "८ विश्‍वासद्वारा अब्राहामले आज्ञापालन गरे, र जाऊ भनेको ठाउँतिर गए, जुन ठाउँ उत्तराधिकारको रूपमा उनले पछि पाउनेथिए, यद्यपि उनी कतातिर गइरहेका थिए, त्‍यो उनलाई थाहा थिएन। ९ विश्‍वासैद्वारा उनी एक परदेशीझैँ प्रतिज्ञाको देशमा इसहाक र याकूबजस्‍तै तम्‍बूहरूमा बसोबास गरे। उनीहरू अब्राहामसँगसँगै उही प्रतिज्ञाका हकदार थिए। १० किनकि उनले एउटा जग भएको सहरको प्रतीक्षा गर्थे, जसलाई बनाउने र निर्माण गर्ने परमेश्‍वर नै हुनुहुन्‍छ।...१३ प्रतिज्ञा गरिएको कुरा प्राप्‍त नगरी यिनीहरू सबै विश्‍वासैमा मरे, तर टाढ़ैबाट त्‍यसलाई देखेर स्‍वागत गरी तिनीहरूले मानिलिए, कि तिनीहरू यस पृथ्‍वीमा परदेशी र प्रवासी थिए। १४ यस्‍ता कुरा भन्‍ने मानिसहरूले आफ्‍नो निम्‍ति एउटा देश खोजिरहेका छन्‌ भन्‍ने कुरा प्रष्‍ट हुन्‍छ। १५ जुन देशबाट तिनीहरू निस्‍केर गएका थिए, यदि तिनीहरूले त्‍यही देशको विषयमा सोचेका भए तिनीहरूलाई फर्किजाने मौका मिल्‍ने थियो। १६ तर तिनीहरू अझ उत्तम देश, अर्थात्‌ एक स्‍वर्गीय देशको इच्‍छा गर्छन्‌। यसैकारण परमेश्‍वर तिनीहरूका परमेश्‍वर भनी पुकारिनु शर्माउनुहुन्‍न, किनभने उहाँले तिनीहरूका निम्‍ति एउटा सहर तयार पारिदिनुभएको छ" (हिब्रू ११:८-१०, १३-१६)। अर्थात परमेश्‍वरका भक्तहरू उहाँले नै निर्माण गर्नुभएको उत्तम सहरमा जाने प्रतिज्ञा येशूले पूरा गर्नुभएको थियो।

`यस सन्दर्भमा, येशूले हाम्रो निम्ति क्रूसमा के गर्नुभयो त्यसलेमात्र होइन, अहिले पनि के गरिरहनुभएको छ, त्यसले हाम्रो मुक्ति सुरक्षित छ भनेर कसरी देखाउँछ?`