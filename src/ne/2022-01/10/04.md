---
title:  पर्दाको आवश्यकता
date:  01/03/2022
---

पर्दाको दुई काम छ। हिब्रू भाषामा प्रयोग गरिएको पर्दा वा घुम्टो केटरपेट्सामा katepetasma चोक वा प्राङ्गनमा भएको पर्दालाई सम्वोधन गर्न प्रयोग गरिन्छ (प्रस्थान ३८:१८)। पवित्र स्थानभित्र जाने ढोकामा राखिएको पर्दा (प्रस्थान ३६:३७) वा पवित्र स्थानभित्र भएको दुई पवित्र र महापवित्र कोठालाई अलग गरिन राखेको पर्दा पनि हो (प्रस्थान २६:३१-३५)। ती तीन पर्दाहरूभित्र जान केवल तोकिएका केही व्यक्तिहरूमात्रै जान सक्थे।

`लेबी १६:१,२ र लेबी १०:१-३मा चेतावनी दिएको छ। त्यो के हो त?`

पवित्र परमेश्‍वरको सामु सेवाकार्यमा लाग्ने पुजारीहरूलाई पर्दाले सुरक्षित राख्दथ्यो। सुनको बाच्छालाई परमेश्‍वर भनेर पूजा गरेपछि परमेश्‍वर इस्राएलीहरूसँग क्रुद्ध हुनुभएको थियो (कुनै छोराले आफ्नो बाबुलाई गाइको बाच्छालाई "तपाईँ नै मेरो बुबा हुनुहुन्छ" भनेर ढोग्दा त्यस बाबुलाई कस्तो होला?-अनुवादक)। अनि, आफू पहिला जस्तै ती इस्राएलीहरूको साथमा प्रतिज्ञा गरिएको देशसम्म सँगसँगै यात्रा नगर्ने भनेर परमेश्‍वरले मोशालाई भन्नुभएको थियो। उहाँले उनलाई यसरी भन्नु भयो" ३ दूध र मह बहने त्‍यो देशमा जाओ। तर तिमीहरू हठी मानिस हौ, यसकारण म तिमीहरूका बीचमा हिँड्‌नेछैनँ, नत्रता बाटैमा म तिमीहरूलाई नाश गरुँला" (प्रस्थान ३३:३)। त्यसको फलस्वरुप, मोशाले पवित्र स्थानको पाललाई इस्राएलीहरू बसेको शिविर बाहिर परतिर सारेका थिए (प्रस्थान ३३:७)। तर जब मोशाले परमेश्‍वरसँग उहाँ आफूहरूसँग आउन अनुनय बिन्ति गरे, तब तिनीहरूसँग हिँड्न उहाँले मञ्‍जुर गर्नुभयो (प्रस्थान ३३:१२-२०)। तर, जब परमेश्‍वर तिनीहरूको माझमा हुनुहुन्थ्यो तब मानिसहरूको बचावको निम्ति उहाँले धेरै निति वा कदमहरू स्थापना गर्नुभएको थियो। उदाहरणमा, इस्राएलीहरूले आफ्ना पालहरू टाँग्दा कडा व्यवस्थापन वा क्रमवद्ध नियमहरू अपनाउनु पर्दथ्यो। तिनीहरूको शिबिरको बीचमा ठूलो खाली चौर हुन्थ्यो। लेबीहरूले त्यस चौरमा पवित्रस्थान खडा गर्दथे र त्यसको वरिपरि तिनीहरूले आआफ्ना पालहरू टाँग्दथे। त्यस पवित्रस्थानलाई बाहिरबाट कुनै अपरिचित मानिसहरूले हस्तक्षेप नगरोस् भनेर त्यसको सुरक्षाको निम्ति लेबिहरू रहन्थे (गन्ती १:५१, गन्ती ३:१०)। तिनीहरू मानव धाल वा पर्दा भएका थिए। त्यसले गर्दा तिनीहरूले इस्राएलीहरूलाई पनि सुरक्षित राख्दथे। गन्तीमा यसरी लेखिएको छ: " ५२ इस्राएलीहरूले आ-आफ्‍नो दलको समूहभित्र र आफ्‍नै झन्‍डाको छेउछाउमा आफ्‍नो शिविर लगाऊन्‌। ५३ तर लेवीहरूले चाहिँ गवाहीको मण्‍डपको वरिपरि आफ्‍नो शिविर लगाऊन्‌, ताकि इस्राएलीहरूको समुदायमाथि क्रोध नपरोस्‌। लेवीहरूले नै गवाहीको मण्‍डपको सेवा-टहलको जिम्‍मा लिऊन्‌।”  ५४ परमप्रभुले मोशालाई दिनुभएका सबै आज्ञाबमोजिम नै इस्राएलीहरूले गरे" (गन्ती १:५२-५४)।

येशू, हाम्रो पुजारी हुनुहुन्छ। उहाँपनि हाम्रो निम्ति पर्दा हुनुभएको छ। मानव अवतार हुनुभएर, परमेश्‍वरले हाम्रो बीचमा उहाँको पाल टाँग्नुभएको छ र उहाँको महिमाको ध्यान गर्न सम्भव भएको छ (यूहन्ना १:१४-१८)। उहाँले गर्दा नै पापी र असिद्ध मानिसहरूको बीचमा पवित्र परमेश्‍वर रहन सम्भब हुन गएको छ।

`सारा जगतको सृष्टिकर्ता र मालिक उहाँका जनहरूको बीचमा रहनुको अर्थ के हो सोच्नुहोस्। इस्राएलीहरू मिश्रदेशका मानिसहरूले हेपेका थिए, तिनीहरूलाई दास बनाएका थिए, ती सभ्य भनेर गौरब गर्ने मिश्री सभ्यताका मानिसहरूले यहूदीहरूलाई धुलोपिठो गरि व्यवहार गरेका थिए, तैपनि तिनीहरूको माझमा परमेश्‍वर रहन राजी हुनुभयो। परमेश्‍वर हाम्रो नजिक कतिको हुनसक्नुहुन्छ भनेर त्यसले के सिकाउँछ?`