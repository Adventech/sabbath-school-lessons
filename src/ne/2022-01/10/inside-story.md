---
title: कथा
date:  04/03/2022
---

### ओडोमेक्सेको बिधुवा

_साडुआ ली, ३३, लाओस_

उत्तरी आऔसमा साडुवा सर्न चाहेका थिएनन। एडभेन्टिन्ट नभएको ओडोमेक्सेमा सुसमाचारीय प्रचारको काम गर्न अगुवाहरूले आग्रह गरेका थिए। अन्तमा उनी र उनकी श्रीमती त्यहाँ जान मञ्जुर गरे र चिसोमा नयाँ घर बहालमा लिएर त्यस प्रान्तमा सरे। त्यो ठाउँ चिसो भएकोले कतिपय पशु र बिरूवा मर्दथे। चिसो घर खाली थियो र त्यहाँ कुनै सुखसुबिधा थिएन। जाडोमा केवल छाना, पर्खाल र भुईँले तिनीहरूलाई सुरक्षा दिएका थिए। सहानुभूति भएका छिमेकीहरूले तिनीहरूलाई ओड्नेहरू ल्याइ दिए। सुसमाचारप्रति विद्रोह गर्ने समाजमा काम गर्न तिनीहरूलाई सजिलो थिएन। तिनीहरू कुनै साथीको सङ्गतिबिना आराधना गर्न थाले। तिनीहरू एक्लो र निराश भएका थिए। अरूहरूलाई कसरी सुसमाचार सुनाउने तिनीहरूलाई थाहा थिएन। केही समयपछि सरकारी कर्मचारीहरू आएर तिनीहरू त्यहाँ आएको खोजनीति गरे। तिनीहरू हताश निराश र डराएका थिए। चर्चको अगुवासँग तिनीहरूले सहयोग मागे तर तिनीहरूले तिनीहरूलाई सहयोग गर्न सकेनन्। प्रार्थना गर्नु र प्रभुसँग के गर्ने भनेर सोध्नु भनेर एक जना अगुवाले सल्लाह दिए। पास्टर लीले त्यही गर्न थाले। उनी गाउँको पहाडमा गएर घुँडा टेकेर प्रार्थना गर्न थाले। केही समयपछि केही गाउँलेहरूकहाँ साबथ अपरान्ह भेटघाट गर्न उनी जान थाले।  एक दिन दुष्ट आत्मा लागेकी महिलालाई सिक्रीले बाँधेको उनले देखे। पाँच जना छोराछोरीहरूभएको महिलालाई दुई महिनासम्म बाँधिराखेको थियो। उनी कुकुरजस्तै जीवन बिताइरहेकी थिइन्। उनको श्रीमान मरेको केही समयमा उनलाई दुष्टआत्माले सताएको थियो। गाउँका ठूलाहरूकहाँ उनको निम्ति प्रार्थना गर्न उनले अनुमति मागे। तिनीहरू सहमत भए। तिनीहरूले उनलाई निको पार्न धेरै प्रयासहरू गरेका थिए। लीले उनको शिरमा हात हालेर प्रार्थना गरे। केही हप्ता उनी त्यस महिलाकहाँ गएर उनको निम्ति प्रार्थना र स्याहार गर्न थाले। एक हप्तापछि उनले खान पिन र कुराकानी गर्न थालिन्। एक दिन उनले आफ्नो हृदय येशूलाई दिइन् र दुष्ट आत्माले पनि उनलाई छोड्यो। अन्तमा आएर गाउँको अगुवाले उनको सिक्री फुकाली दिए र लाउन लुगाहरू पनि उनलाई दिए। तर आफन्तहरू फेरि डराए किनकि दुष्ट आत्मा फेरि फर्केला भनेर ठानेका थिए। त्यो बिधुवी आफ्ना छोराछोरीहरूसँग लीको घरमा सरे। पछि उनका आफन्तहरूले उनी आफ्नै घरमा सुरक्षित हुने देखेर उनकै घरमा लगे। उनी र उनका दुई जेठा छोराहरूले बाइबल अध्ययन गर्न थाले र तिनीहरूले बप्तिस्मा पनि लिए। तिनीहरू त्यस प्रान्तका पहिला एडभेन्टिस्टहरू भए। उनको बारेमा सुनेर धेरै मानिसहरू लीकहाँ प्रार्थना गर्न र चङ्गाइ पार्न आए। धेरैले येशूलाई तिनीहरूको व्यक्तिगत मुक्तिदाता भनेर ग्रहण गरे। आज ती बिधुवीले छिमेकीको खेतबारीमा गएर धानखेत रोपी जीविका चलाइरहेकी छिन्। उनको आफ्नै जग्गा छैन र पाँच जनालाई ख्वाउन खान पनि पुग्दैन। त्यस बिधवी र लाओसका अमूल्य जनताहरूको निम्ति प्रार्थना गर्नुहोस्।

_-आन्ड्र्यु मेकचेस्ने।_