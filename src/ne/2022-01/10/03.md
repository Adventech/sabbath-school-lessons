---
title:  परमेश्‍वरको आमन्त्रण
date:  28/02/2022
---

`सिनै पहाडको फेदीमा इस्राएलीहरूको अनुभव के थियो? हेर्नुहोस्, हिब्रू १२:१८-२१`

जब परमेश्‍वरले इस्राएलीहरूलाई मिश्र देशबाट उद्धार गरेर ल्याउनुभयो, तब तिनीहरूको निम्ति उहाँको ठूलो योजना थियो। तिनीहरूसँग व्यक्तिगत र घनिष्ठ सम्बन्ध राखेर उहाँको विशेष निजी प्रजा सृजना गर्ने उहाँको योजना थियो। उहाँले योजना यसरी व्यक्त गरिएको छ, " ३ तब मोशा परमेश्‍वरकहाँ गए र परमप्रभुले तिनलाई पर्वतबाट भन्‍नुभयो, “याकूबका घराना र इस्राएलीहरूलाई तिभीले यसो भन्‍नू: ४ हेर, ‘मैले मिश्रीहरूलाई के गरें, र तिमीहरूलाई कसरी गरुडका पखेटामा झैँ बोकेर मकहाँ ल्‍याएँ, सो तिमीहरूले देखेका छौ। ५ अब यदि तिमीहरूले मेरा कुरा साँच्‍चै नै सुन्‍यौ र मेरो करार पालन गर्‍यौ भने, समस्‍त जातिहरूमध्‍ये तिमीहरूचाहिँ मेरो बहुमूल्‍य निज धन हुनेछौ। सारा पृथ्‍वी मेरै भए तापनि ६ तिमीहरू मेरो निम्‍ति पूजाहारीहरूको एक राज्‍य र एक पवित्र जाति हुनेछौ’। इस्राएलीहरूलाई तिमीले भन्‍नुपर्ने कुरा यी नै हुन्‌” (  प्रस्थान १९:३-६)।

यसरी, परमेश्‍वरले मोशाद्वारा उहाँसँग भेट्नको लागि तयार हुन आवश्यक निर्देशनहरू इस्राएलीहरूलाई दिनुभएको थियो। प्रथमत:, मानिसहरू आफै परमेश्‍वरप्रति समर्पित हुन आवश्यक थियो (प्रस्थान १९:१०-१५)। यदि कोही तयार नभइकन सिनै पहाडको फेदीमा गयो भने त्यो व्यक्ति मरिन्थ्यो। यद्यपि, जब तिनीहरू दुई दिन लगाएर आफूहरूलाई तयार गरियो भने, तेस्रो दिनमा जब तुरहीको आवाज लामो समयसम्म फुकिन्थ्यो तब तिनीहरू पहाडतिर लाग्ने निर्देशन परमेश्‍वरले दिनुभएको थियो (प्रस्थान १९:१३)। जब मोशा र इस्राएलीहरूको अगुवाहरू पहाडमा गएका थिए, त्यहाँ तिनीहरूले परमेश्‍वरलाई देखेका थिए, तिनीहरू उहाँकै उपस्थितिमा खाएका र पिएका थिए (प्रस्थान २४:९-११)। इस्राएली जनहरू पनि त्यही खालको अनुभव गर्न सकुन् भन्ने परमेश्‍वरको चाहना थियो। पछि परमेश्‍वरको महिमा देख्‍न र मानिसहरूसँग उहाँ बोल्न सम्भव भएको थियो र अझै जिउन सकेकै थियो भन्ने मानिसहरूले महसुस गरेका थिए (व्यवस्था ५:२४)। तर जब समय आयो तब तिनीहरूमा विश्‍वासको कमी भएको देखिएको थियो। धेरै वर्षपछि मोशाले तिनीहरूलाई यो सुनाएको थियो, "५ (त्‍यस बेला म नै परमप्रभु र तिमीहरूका बीचमा भएर परमप्रभुका वचन तिमीहरूलाई जनाउन खड़ा भएँ, किनकि तिमीहरू अग्‍निको कारण डराएका थियौ, र पर्वतमा उक्‍लेनौ" (व्यवस्था ५:५)। बरू, तिनीहरूको निम्ति पहल गर्न तिनीहरूले मोशासँग अनुरोध गरेका थिए (व्यवस्था ५:२५-२७ साथै प्रस्थान २०:१८-२१)।

जब परमेश्‍वरको पवित्रता र महिमा सिनै पहाडमा प्रकट भएको थियो, तब परमेश्‍वरको भय मान्न वा उहाँप्रति श्रद्धा देखाउन मानिसहरूलाई सिकाइएको थियो। परमेश्‍वरप्रति भय वा हाम्रो जीवनमा हरदम उहाँको उपस्थितिको अनुभवले हामीलाई जीवन, बुद्धिज्ञान, आत्मज्ञान, आफूले आफूलाई र अरूहरूलाई कदर गर्न अगुवाइ गरिन्छ (व्यवस्था ४:१०, भजन १११:१०, हितोपदेश १:७, हितोपदेश ९:१०, हितोपदेश १०:२७)। फेरि, हाम्रो जीवनमा उहाँको उपस्थितिको अनुभव गर्नुभनेकै उहाँ दयालु, सदाशयी, अनुग्रही र प्रेमिलो हुनुहुन्छ भनेर हामी सिक्दछौँ (प्रस्थान ३४:४-८)।

यसरी, इस्राएलीहरू आफ्नो समिपमा आउन परमेश्‍वरले चाहनुभएको थियो, तर मानिसहरू उहाँसँग तर्सिए र तिनीहरूको निम्ति पहल गर्न मोशालाई तिनीहरूले अनुरोध गरेका थिए। सिनै पहाड र त्यसपछि हिब्रूहरूको विभिन्न अनुभवहरूलाई ख्यालमा राखेर मोशाले तिनीहरूलाई यी कुराहरू स्मरण गराएका थिए: तिनीहरूमा विश्‍वासको कमी, तिनीहरू परमेश्‍वरलाई विश्‍वासघात गरेर सुनको बाच्छोलाई पुज्न गएको र तिनीहरूको पापले गर्दा परमेश्‍वरसँग भेटघाट गर्न तिनीहरू डर मानेका (व्यवस्था ९:१९)। जुन रूपमा मानिसहरूले प्रतिक्रिया देखाए त्यो तिनीहरूको निम्ति परमेश्‍वरको योजना थिएन; तर तिनीहरूकै विश्‍वासघातको कारण परमेश्‍वरसँग नकारात्मक सम्बन्ध हुन गएको थियो।

`प्रभु येशूको कारण पवित्र परमेश्‍वरको सामु आउन हामी किन डराउनुहुन्न? तर, के के सर्तहरू छन् जसले गर्दा उहाँको समिपमा निडर भएर नजिक आउन सक्छौँ?`