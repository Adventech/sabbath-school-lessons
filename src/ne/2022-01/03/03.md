---
title:  परमेश्‍वरले आफ्नो पुत्रद्वारा बोल्नुभयो
date:  10/01/2022
---

`हिब्रू १:१-४मा के मूख्य विषयबस्तु छ जुन लेखकले हाम्रो दिमागमा गाडियोस् भन्ने चाहना गर्दछन?`

हिब्रूको पुस्तक ग्रिक भाषामा लेखिएको हो। सुरूको ग्रिक भाषामा लेखिएको हिब्रू १:१-४ केवल एउटामात्र सरर पढ्ने वाक्य छ (बुझाउनको निम्ति अनुवादमा विभिन्न वाक्यमा उतारिएको छ-अनुवादक)। वक्तृत्वकलामा, भाषाको शैलीमा र अलङ्कारिक वा मिठो रचनामा वा मिठासपनामा, यो पद नयाँ करारमा सबभन्दा सुन्दर र उत्कृष्ट वाक्य हो भनेर बाइबलका विद्वानहरूले तर्क गर्दछन्। यसको मूख्य दावी यो हो कि सनातन,सृष्टिकर्ता परमेश्‍वरले हामीसँग उहाँको पुत्र येशूद्वारा बोल्नुभएको छ। प्रथम शताब्दीका यहूदीहरूले परमेश्‍वरको वचन नसुनेको धेरै वर्ष भएको थियो। परमेश्‍वरको वचन तिनीहरूले सुनेको करिब चार सय वर्ष अघि थियो। अगमवक्ता मलाकी, एज्रा र नेहमियाद्वारा परमेश्‍वरले अन्तिम वचन यहूदीहरूको निम्ति बोल्नुभएको थियो जुन लिखितरूपमा छ। तर अहिले येशूद्वारा प्रकट गरिएको परमेश्‍वरको वचन कुनै पनि अगमवक्ताहरूद्वारा बोल्नुभएको भन्दा पनि उच्च थियो किनकि परमेश्‍वरले प्रयोग गर्नुभएको आफ्नो बोलिलाई मानिसहरू समक्ष राख्‍न येशू सबैभन्दा उत्कृष्ट माध्यम हुनुभएको छ। येशू त परमेश्‍वर आफै हुनुहुन्छ जसले सारा स्वर्गहरू र पृथ्वीलाई सृष्टि गर्नुभयो साथै सारा जगतको शासक उहाँ नै हुनुहुन्छ। येशूको परमेश्‍वररीय स्वभाव पावलको निम्ति कहिल्यै पनि प्रश्‍न भएको थिए। उहाँ अतुलनीय परमेश्‍वर आफै हुनुहुन्छ भन्ने कुरामा पावल अडिग थिए। येशू परमेश्‍वर हुनुहुन्छ त्यसमा वादविवाद गर्नु अनावश्यक छ भन्ने पावलको जिकिर थियो। हो, परमेश्‍वरको चाहनाको आत्मज्ञान र बुद्धि उहाँले पुरानो करारबाट प्रस्तुत गर्नुभएको थियो। तर, उहाँको पुत्र यस संसारमा आउनुभएपछिमात्र उहाँले व्यक्त गर्नुभएको वचनको अर्थलाई पूर्णरूपमा र स्पष्टसँग बुझ्न वा बुझाउन सम्भव भएको थियो। पुरानो करारको उचाइ, चौडाइ र फराकिलो अर्थ बुझ्ने सत्य साँचो केवल येशूबाटमात्र परमेश्‍वर पिताले उपलब्ध थियो भनेर लेखको दिमागमा नाचिरहेको थियो। मानौँ एउटा ठूलो चित्र ससाना टुक्रा टुक्रा गरेर बाकसमा राखिएको छ। त्यो बाकसमा भएका ती टुक्रिएका चित्रहरू पुरानो करार हो। ती टुक्राहरू जोडेर चित्र मिलाउन धैर्यताको बढो आवश्यकता छ। जसले पायो त्यसले त्यो बाकसमा भएको टुक्राहरू हेर्दा केवल टुक्राहरूमात्र देख्दछ। त्यसरी नै येशू यस संसारमा आउनुभएर पुरानो करारमा उल्लेख गरिएका परमेश्‍वरका विभिन्न टुक्राहरूको चित्रलाई मिलाउनुभएर मानौँ सबैको सामु एउटा पूर्ण चित्र प्रस्तुत गर्नुभएको थियो। पुरानो करारमा लुकिएको प्रकाश वा आत्मज्ञानको ज्योति उहाँले उघारिदिनुभएको थियो।

त्यतिमात्रै नभएर येशू हाम्रो प्रतिनिधि र हाम्रो मुक्तिदाता भएर पनि आउनुभएको थियो। हामी लड्नुपर्ने ठाउँमा उहाँ उभिनुभएर सैतान वा सर्पसँग युद्ध गर्नुहुन्छ र उहाँले नै उसलाई पराजित गर्नुहुन्छ। फेरि, येशू विश्‍वासीहरूको निम्ति "अग्रज", "क्याप्टेन वा सेनापति" र "अगुवा" पनि हुनुहुन्छ (हिब्रू २:१०, ६:२०)। हाम्रो निम्ति उहाँ लड्नुहुन्छ र उहाँ हाम्रो प्रतिनिधि भएर उभिनुहुन्छ। त्यसको अर्थ हाम्रो प्रतिनिधि येशूलाई परमेश्‍वरले जे गर्नुभयो त्यही हामीलाई पनि गर्न चाहनुहुन्छ भन्ने परमेश्‍वर पिताको चाहना हो। परमेश्‍वरले येशूलाई उचाल्नुभएर उहाँको दाहिने हातमा राख्‍नुभएको छ र हामीलाई पनि उचालेर येशूको सिंहासनसँग बसालिएको उहाँ चाहनुहुन्छ (प्रकाश ३:२१)। परमेश्‍वरको सन्देश येशू ख्रीष्टमा हामी सबैलाई यो छ कि येशूले जे बोल्नुभएको थियो त्यसमा हामी समाबेश भएकोमात्र होइन तर हाम्रो अस्थायी वा भौतिक र अनन्तको फाइदाको निम्ति येशूद्वारा र उहाँको निम्ति पिताले सबै थोक गर्न उत्सुक वा इच्छुक हुनुहुन्छ।

`परमेश्‍वर-येशू-यस संसारमा आउनुभएको थियो भन्ने अपार ज्ञानलाई तपाईँले सोच्नुहोस्। यस आत्मज्ञानको सत्यले हामीलाई कतिको आशा दिलाउन सक्नुपर्दछ?`