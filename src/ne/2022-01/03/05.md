---
title:  जसद्वारा सारा जगत सृष्टि गरियो
date:  12/01/2022
---

परमेश्‍वरले येशूद्वारा र येशूले संसार सृष्टि गर्नुभएको थियो भनेर हिब्रूको पुस्तकले जिकिर गर्दछ साथै येशूकै शक्तिशाली वचनले यस संसारलाई थामी राख्‍नुभएको छ भनेर पनि अडान लिन्छ।

`पुरानो करारका देहायका पदहरूले परमेश्‍वर "एक्लैले" यस संसारलाई सृष्टि गर्नुभएको थियो र उहाँमात्र परमेश्‍वर हुनुहुन्छ भनेर अडान लिएका छन्। ती पदहरूसँग हिब्रू १:२,३मा बताइएको येशूद्वारा जगत सृष्टि गर्नुभयो भन्ने अडानलाई कसरी मिलाउने? हेर्नुहोस्, यशैया ४४:२४, यशैया ४५:१८, र नहेम्याह ९:६।`

परमेश्‍वरले यस संसारलाई सृष्टि गर्न येशूलाई केवल औजारको रूपमा प्रयोग गर्नुभएको थियो भनेर कतिले तर्क गर्दछन्। यो तर्कलाई मान्न असम्भव छ। प्रथमत:, पावलको निम्ति येशू प्रभु हुनुहुन्छ र यस संसारलाई उहाँले नै सृष्टि गर्नुभयो; त्यसकारण येशू परमेश्‍वरको सहयोगी होइन। येशू प्रभु हुनुहुन्छ र उहाँले पृथ्वी र आकाश वा स्वर्गहरू सृष्टि गर्नुभयो भनेर हिब्रू १:१०ले बताउँछ। उनले भजन १०२:२५-२७लाई येशूको कामलाई प्रयोग गरेर प्रभु (यह्‍वे) सृष्टिकर्ता हुनुहुन्छ भनेर पावलले आफ्नो अडान लिन्छन्। ती पदहरूमा यसरी लेखिएको छ: "२५ आदिकालमा तपाईंले पृथ्‍वीको जग बसाल्‍नुभयो, र स्‍वर्ग वा आकाश तपाईंकै बाहुलीको कृति हो। २६ तिनीहरू नष्‍ट हुनेछन्‌, तर तपाईं रहिरहनुहुन्‍छ, तिनीहरू सबै वस्‍त्रझैँ थोत्रा भइजानेछन्‌। लुगा फेरेझैँ तपाईंले तिनीहरूलाई फेर्नुहुनेछ, र ती फालिनेछन्‌! २७ तर तपाईं त एकैनासका हुनुहुन्‍छ, र तपाईंका वर्षहरूको अन्‍त्‍य नै हुँदैन।"

दोस्रोमा, परमेश्‍वरबाट र परमेश्‍वरले यस जगत सृष्टि गरिएको थियो भनेर हिब्रू २:१०मा उल्लेख गरिएको छ। यही व्यक्तहरू ठ्याक्‍कै हिब्रू १:२मा येशूलाई प्रयोग गरिएका छन्। पिताले सृष्टि गर्नुभयो र येशूले सृष्टि गर्नुभयो (हिब्रू १:२,१०, हिब्रू २:१०)। पिता र पुत्रको बीचमा जुनसुकै काम र लक्ष्यमा सिद्ध मेलमिलाप छ। उहाँहरू एकआपसमा सहमत भएर नै काम गर्नुहुन्छ। त्रीएक परमेश्‍वरको रहस्यको यो एक भाग हो। येशूले सृष्टि गर्नुभयो र परमेश्‍वरले सृष्टि गर्नुभयो तर एकमात्र सृष्टिकर्ता हुनुहुन्छ। परमेश्‍वर भन्दा येशू पनि परमेश्‍वर भनेर सम्बोधन गरिएको छ।

फेरि त्यसै बखत हिब्रू ४:१३ले येशू न्यायकर्ता हुनुहुन्छ भनेर देखाइएको छ। उहाँले शासन गर्ने र न्याय गर्ने अधिकार परमेश्‍वरबाट नै आएको हो जसले सबै थोक सृष्टि गर्नुभयो र सम्हाली राख्‍नुभएको छ (यशैया ४४:२४-२८)। येशूले नै यस जगतलाई सम्हालीरहनुभएको छ भनेर हिब्रू १:३ र कलस्सी १:१७मा जिकिर गरिएको छ। सम्हाल्नुको अर्थ अगुवाइ गर्नु र शासन गर्नु हुनसक्छ। ग्रिक भाषाको शब्द pheron (फेरन)ले डुङ्गालाई हावाले चलाउने (प्रेरित २७:१५,१७) वा परमेश्‍वरले अगमवक्ताहरूलाई डोर्‍याउने (२ पत्रुस १:२१) भन्ने जनाउनलाई प्रयोग गर्दछ। त्यसको वास्तविक अर्थ हो, येशूले हामीलाई सृष्टिमात्र गर्नुभएन तर उहाँले हामीलाई सम्हाल्नुहुन्छ भन्ने जनाउँछ। प्रत्येक सास हामी फेर्छौँ, मुटुको प्रत्येक धड्कन र हाम्रो जीवनको प्रत्येक क्षण उहाँबाट परिचालित हुन्छ। सृष्टि गरिएको सबै अस्तित्वको जग येशू हुनुहुन्छ।

`येशू र उहाँको शक्तिको बारेमा प्रेरित १७:२८मा कसरी उल्लेख गरिएको छ? त्यही येशू क्रुसमा हाम्रो पापहरूको निम्ति मर्नुभयो भन्ने धारणा पनि सोच्नुहोस्। येशूको स्वार्थत्यागको  चरित्र वा स्वभावको सत्यले हामीलाई के सिकाउँछ? हेर्नुहोस्, हाम्रो जीवनमा येशूको भूमिका "किनभने “हामी उहाँमा जिउँछौं, र उहाँमा चहलपहल गर्छौं र उहाँमा हाम्रो अस्‍तित्‍व छ।” तपाईंहरूका आफ्‍नै कविहरूले पनि भनेका छन्‌, ‘हामी निश्‍चय उहाँकै सन्‍तान हौं।`