---
title:  यी आखिरी दिनहरूमा
date:  09/01/2022
---

आफू यस संसारको "अन्तिम वा आखिरी दिनहरूमा" बाँचिरहेको थियो भन्ने विश्‍वास पावलले हिब्रूको पुस्तकको सुरुमै प्रकट गरेका थिए। जब भविष्यको बारेमा बाइबलले उल्लेख गर्दछ, तब त्यसको अर्थ दुईवटा हुन्छ। "अन्तिम दिनहरू" वा "पछिल्ला दिनहरू" भनेर जब अगमवक्ताहरूले व्यक्त गर्दछन् तब प्रायजसो भविष्यमा हुने कुराको चर्चा गरेको हुन्छ (व्यवस्था ४:३०,३१, यर्मिया २३:२०)। अगमवक्ता दानिएलले त्यही आखिरी दिनहरूलाई दोस्रो तरिकाले व्यक्त गर्दछन् "समयको अन्तमा" अर्थात् विशेष गरेर विश्‍वको इतिहासको अन्तिम दिनहरू भनेर उनले लक्षित गर्दछन् (दानिएल ८:१७, दानिएल १२:४)।

`"अन्तिम दिनहरूमा" परमेश्‍वरले आफ्ना जनहरूलाई के गर्नुहुनेछ भन्ने प्रतिज्ञा देहायका पदहरूमा कसरी दिनुभएको छ, सो पढ्नुहोस्। गन्ती २४:१४-१९, र यशैया २:२,३।`

"पछिल्ला दिनहरूमा" परमेश्‍वरले एक राजाको उदय गराउनुहुनेछ, जसले उहाँका जनहरूका शत्रुहरूलाई नाश गर्नुहुनेछ भनेर पुरानो करारका धेरै अगमवक्ताहरूले घोषणा गरेका थिए (गन्ती २३:१४-१९) उक्त राजाले संसारका राष्ट्रहरूलाई इस्राएलतर्फ आकर्षित गर्नेछन् भनेर पनि तिनीहरूले ठोकुवा गरेका थिए (यशैया २:२,३)। ती प्रतिज्ञाहरू येशूमा पूरा भएका थिए भनेर पावलले जिकिर गर्दछन्। उहाँले सैतानलाई परास्त्र गर्नुभयो र सुसमाचारको घोषणाद्वारा संसारका सबै राष्ट्रहरूलाई आफूतिर खिँचिरहनुभएको छ(कलस्सी २:१५, यूहन्ना १२:३२)। यस परिप्रेक्ष्यमा "अन्तिम दिनहरू" सुरु भएको छ किनभने येशूले परमेश्‍वरका प्रतिज्ञाहरू पूरा गर्नुभएको थियो।

हाम्रा आत्मिक पूर्खाहरू परमप्रभु सृष्टिकर्ता परमेश्‍वरलाई नै विश्‍वास गरेर देहान्त भएका थिए। तिनीहरूलाई दिएका प्रतिज्ञाहरूलाई तिनीहरूले टाढैबाट अभिवादन गरे र देखेका थिए तर तिनीहरूले पाएका थिएनन्। तर हामीले ती प्रतिज्ञाहरू येशूमा पूरा भएको हेर्ने सौभाग्य पाएका छौँ।

परमेश्‍वर पिताले उहाँका सन्तानहरूलाई पुनरुत्थान गर्नुहुनेछ र येशूको बारेमा उहाँले गर्नुभएको प्रतिज्ञाहरूलाई एक छिन सोचौँ (१ थेस्सोलिनिकी ४:१५,१६)। जब येशूको पुनरुत्थान भयो तब परमेश्‍वरले आफ्ना जनहरूको पुनरुत्थानको उद्‍घाटन गर्नुभएको भन्ने खबर हाम्रो लागि शुभसन्देश हो (१ कोरन्थी १५:२०, मत्ती २७:५१-५३)। पिताले यस संसारलाई नयाँ सृष्टि गरेर पुन: स्थापना गर्नुहुनेछ भनेर प्रतिज्ञा गर्नुभएको छ (यशैया ६५:१७)। हामीमा नयाँ आत्मिक जीवन सृष्टि गर्नुभएर (२ कोरन्थी ५:१७, गलाती ६:१५) उहाँले त्यो प्रतिज्ञा पूरा गर्न थाल्नुभएको थियो। उहाँले आफ्नो आखिरी राज्य स्थापना गर्नुहुनेछ भनेर उहाँले प्रतिज्ञा गर्नुभएको थियो (दानिएल २:४४)। हामीलाई सैतानको शक्तिबाट छिनालेर उद्धार गर्नुहुँदै उहाँ हाम्रो प्रभु वा शासक हुनुभएर त्यस राज्यको उद्‍घाटन उहाँले गर्नुभएको थियो (मत्ती १२:२८-३०, लूका १०:१८-२०)। यो त केवल सुरुमात्र हो। परमेश्‍वरले येशूको पहिलो आगमनमा जे सुरु गर्नुभएको थियो उहाँको दोस्रो आगमनमा उहाँका सबै प्रतिज्ञाहरू पूरा गर्नुहुनेछ।

`बिगतको समयमा परमेश्‍वरले पूरा गर्नुभएका प्रतिज्ञाहरूलाई सोच्नुहोस्। तिनीहरूलाई सोच्दा अझै पूरा नभएका प्रतिज्ञाहरू उहाँले पूरा गर्नुहुनेछ भन्ने कुरामा हामी कसरी ढुक्‍क हुने?`