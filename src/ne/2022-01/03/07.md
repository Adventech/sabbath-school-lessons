---
title:  थप जानकारी
date:  14/01/2022
---

"यस पृथ्वीमा येशू परमेश्‍वरको पुत्र भएर आउनुहुँदा उहाँले त्यसैबखत धेरै कामहरू सम्पन्न गर्नुभएको थियो। प्रथमत:, उहाँ परमेश्‍वरको ईश्‍वरीय पुत्र हुनुभएको हैशियतले, हामीलाई परमेश्‍वर पिता कस्तो हुनुहुन्छ भनेर उहाँको चरित्र प्रकट गर्न आउनुभएको थियो। उहाँका क्रियाकलाप र वचनहरूले परमपिता परमेश्‍वर वास्तविकरूपमा कस्तो हुनुहुन्छ र उहाँमाथि हामी भरोसा किन राख्‍नुपर्छ र उहाँका आज्ञाहरू किन पालन गर्नुपर्छ भनेर हाम्रो सामु खुलस्त गर्नुभएको थियो।  दाउद, अब्राहम र आदमलाई प्रतिज्ञा गरिएको अनुसार उहाँ पुत्र भएर आउनुभएको थियो। उहाँद्वारा नै शत्रुलाई परास्त्र गरेर संसारलाई शासन गर्ने परमेश्‍वरको प्रतिज्ञालाई पूरा गर्न उहाँ आउनुभएको थियो। आदम जो सारा मानव जातको अग्रज, पूर्खा वा शिर थियो तर पापले गर्दा उनि चिप्लिन पुगेका थिए। उनको ठाउँ लिन येशू आउनुभएको थियो। परमेश्‍वरको आदमप्रतिको सुरुको चाहना वा लक्ष्य पूरा गर्न येशू आउनभएको थियो (उत्पत्ति १:२६-२८, भजन ८:-८)। यस संसारमा न्यायपूर्वक, उचित र  धार्मिकतापूर्वक राज्य चलियोस् भन्ने परमेश्‍वरको इच्छा पूरा गर्न येशू धार्मिक शासक भएर आउनुभएको थियो।

"जब येशूले यर्दन नदीमा बप्‍तिस्मा लिनुभएको समयमा भएको आकाशवाणी 'यी मेरा प्रियपुत्र हुन, यिनीदेखि म प्रशन्न छु' उहाँलाई मात्र होइन तर समस्त मानव प्राणीलाई पनि समेतिएको छ। हाम्रो प्रतिनिधित्व गर्नु हुनुभएर आउनुहुने येशूलाई परमेश्‍वरले सम्बोधन गर्नुभएको थियो। हामीमा जतिपनि पाप भएतापनि, हामी जतिसुकै दुष्ट, अधर्मी भएतापनि र हामीमा जतिसुकै कमीकमजोरीहरू भएतापनि हामी बेकारको, मूल्यहीन वा काम नलाग्ने मानिस भनेर परमेश्‍वरले पन्छाउनुहुन्न। एफिसी १:६-८मा भनिएको छ, '६ यस हेतुले कि उहाँले हामीलाई आफ्‍ना प्रिय पुत्रमा सित्तैँमा दिनुभएको आफ्‍नो महिमामय अनुग्रहको प्रशंसा होस्‌। ७ उहाँको अपार अनुग्रहअनुसार ख्रीष्‍टको रगतद्वारा हामी उहाँमा उद्धार, हाम्रा पापको क्षमा, पाउँछौं, ८ जुन अनुग्रह उहाँले हामीलाई प्रशस्‍त मात्रामा दिनुभयो।" परमेश्‍वरको प्रेमको महिमा, यश, जस येशूमाथि हुने प्रतिवद्धता हुने जुन जाहेर गरिएको थियो त्यही हामीलाई पनि दिइएको छ।...येशूको शिरमाथि खुलारूपले जुन ज्योति परेको थियो त्यही ज्योति सैतानको जालोबाट उम्किन सहायता माग्दै यदि हामी प्रार्थना गर्‍यौँ भने हामीमा पनि पर्दछ। जुन आवाज येशूलाई दिनुभएको थियो त्यही आवाज हामीलाई पनि यसरी दिइएको छ 'ति मीमेरो प्रिय बालक हौ, तिमीदेखि म प्रसन्न छु"-एलेन जी ह्वाइट, द डिजाएर अभ एजेज्, पृ. ११३बाट रूपान्तरित।

**चिन्तनमनन**

`येशूका क्रियाकलापहरू र वचनहरूले सनातन परमेश्‍वर पितालाई अझ राम्रोसँग बुझ्न सक्ने हुन्छौँ भनेर हामीले सिक्यौँ। कुन् व्यवहारिक तरिकाहरू अपनाएर येशूलाई अझ राम्ररी बुझ्दै तपाईँको सम्बन्ध परमेश्‍वर पितासँग अझ मजबुत पार्न सक्नुहुन्छ?`

`येशूलाई उहाँले जसरी बोल्नुभयो र व्यबहार गर्नुभयो त्यही बोलिवचन र व्यवहार परमेश्‍वरले हामीमाथि पनि गर्न चाहनुहुन्छ भनेर हामीले सिक्यौँ। अरूहरूलाई हामीले कस्तो व्यवहार गर्ने भनेर त्यस नीतिबाट हामी कसरी सिक्ने?`

`येशू सदाकाल परमेश्‍वर हुनुहुन्छ भन्ने उहाँको महत्वपूर्ण चरित्र वा स्वभावको बारेमा अझ ध्यान दिनुहोस्। तर येशू हामी जस्तै सृष्टि भएको सिद्ध भएर क्रुसमा जानुभएको थियो भन्ने अवधारणालाई हामीमा राखियो भने उहाँको ईश्‍वरत्वको महिमालाई कसरी झारिन जान्छ? ती दुई अवधारणाहरूको बीचमा के भिन्नता छ?`

`परमेश्‍वरको महिमा गर्नु के हो सो सोच्नुहोस्। प्रकाश १४:६, ७मा दिइएको छ "६ अनि अर्को स्‍वर्गदूतलाई मध्‍य आकाशमा उड़िरहेका मैले देखें। पृथ्‍वीमा रहने हरेक जाति, कुल, भाषा र मानिसलाई घोषणा गर्ने अनन्‍त सुसमाचार तिनीसँग थियो। ७ तिनले चर्को सोरमा भने, “परमेश्‍वरसँग डराओ, र उहाँलाई महिमा देओ। किनकि उहाँका इन्‍साफको घड़ी आएको छ। स्‍वर्ग, पृथ्‍वी, समुद्र र पानीका मूलहरू बनाउनुहुनेलाई दण्‍डवत्‌ गर।”  परमेश्‍वरको महिमा गर्नु भनेको बर्तमान समयसापेक्षित सत्य र तीन स्वर्गदूतहरूका सन्देशहरूका भागहरू हुन् भनेर हामीले कसरी बुझ्ने?`