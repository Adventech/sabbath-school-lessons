---
title:  आज मैले तिमीलाई पाएँ
date:  13/01/2022
---

पिताले येशूलाई भन्नुभएको कुरालाई हिब्रू १:५मा यसरी उल्लेख गरिएको छ: "तिमी मेरा पुत्र हौ, आज तिमीलाई मैले पाएँ" (रूपान्तरित)। येशू "पाउनुभएको भएको वा उत्पन्न गराएको"को अर्थ के हो र त्यो कहिले भयो? के कतिपय मानिसहरूले विश्‍वास गरेको अनुसार येशूलाई परमेश्‍वरले केहीसमय पहिले सृष्टि गर्नुभएको थियो भनेर देखाउँदैन र´(अझ इसाईहरूले क्रिष्टमस मनाएर सारा जनमानसको बीचमा येशूको अस्तित्व केवल दुई हजार वर्षमात्र भएको भनेर आभास् दिएको पाइन्छ-अनुवादक)।

`देहायका पदहरूमा दाउदलाई दिएको प्रतिज्ञालाई हिब्रूको पुस्तकमा पावलले कसरी प्रयोग गर्दछन्? हेर्नुहोस्, हिब्रू १:५, २ शमूएल ७:१२-१४, भजन २:७, र लूका १:३१।`

येशूलाई पाएको वा जन्माएको अर्थ परमेश्‍वरले उहाँलाई प्रतिज्ञा गरिएको शासक भनेर स्थापना वा ग्रहण गरिएको जनाउँछ। उहाँ दाउदको पुत्र अर्थात् दाउदको घरानामा जन्मिनु हुने शासक। पूर्विय र ग्रिक तथा रोमन संसारमा ईश्‍वरले कसैलाई स्वीकार्ने वा ग्रहण गर्ने धारणा प्रचलित छ। भूमिमा शासन गर्ने वैधानिक अधिकार र शक्ति ग्रहण गरिएको वा धर्म सन्तानलाई सुम्पिएको जनाउँछ। सारा राष्ट्रहरूको सत्य वैधानिक शासक राजा दाउदको छोरा हुनेछ भनेर परमेश्‍वरले उनलाई प्रतिज्ञा गर्नुभएको थियो। दाउदको पुत्रलाई आफ्नै "पुत्र" भनेर ग्रहण गर्नुहुनेछ। यस प्रक्रियाद्वारा दाउदको सन्तानबाट आएको छोरोलाई आफ्नै छोरो र आफ्नो उत्तराधिकारी हुनेछ भन्ने बुझाउँछ। येशू दाउदको पुत्र वा सन्तान हुनुभएर परमेश्‍वरले दिनुभएको करारलाई पूरा गर्नुभएको थियो। परमेश्‍वरले उहाँका शत्रुहरूलाई परास्त्र गर्नुहुनेछ र राज्यहरू उहाँको सम्पत्ति  हुनेछ र उहाँ परमेश्‍वरको उत्तराधिकारी हुनेछ (भजन ८९:२७, भजन २:७,८)।

येशूलाई सार्वजनिकरूपमै परमेश्‍वरको पुत्र हुनुभएको थियो भनेर रोमी १:३,४ र प्रेरित १३:२मा हामी पढ्छौँ। येशूको बप्‍तिस्मा र रूप परिवर्तन गरिएको पहाड क्षणहरूमा येशू परमेश्‍वरको पुत्र हुनुहुन्छ भनेर उहाँले चिनारी गर्नुभएको थियो (मत्ती १७:५)।

यद्यपि जब येशूको पुनरुत्थान भयो र परमेश्‍वरको दाहिने हातमा बस्नुभयो तब उहाँ "परमेश्‍वरको शक्तिसम्पन्न भएको पुत्र" हुनुभएको थियो भनेर नयाँ करारले बताउँदछ। उनको छोरोलाई परमेश्‍वरले आफ्नै छोरा गर्नुहुनेछ र उहाँ सारा राष्ट्रहरूमाथि राज गर्न उहाँको निम्ति सिंहासन स्थापना गर्नुहुनेछ भनेर उहाँले दाउदलाई प्रतिज्ञा गर्नुभएको थियो (२ शमूएल ७:१२-१४)।

यसरी सिजर वा जुनसुकै राजा वा सम्राट् भएतापनि वा तिनीहरू "ईश्‍वरको छोरो, अवतार वा भगवान" भनेर दावी गरेतापनि तिनीहरू कोही पनि राष्ट्र वा यस संसारका देशहरूका वैध वा कानुनीरूपमा शासक होइनन्। तर येशू ख्रीष्टचाहिँ थिए र हुनुहुन्छ। येशूको "सुरु" वा उहाँले आफूलाई आदि भनेर सम्बोधन गर्नुहुँदा उहाँले यस पृथ्वीका राज्यहरूको पु:न प्रभुत्वको सुरु हो, उहाँको अस्तित्वको सुरु होइन, किनभने उहाँको अस्तित्व सदाकालदेखि नै थियो। उहाँको अस्तित्व नभएको कुनै पनि समय थिएन किनभने उहाँ आफै परमेश्‍वर हुनुहुन्छ।

अझ हिब्रू ७:३मा स्पष्टरूपमा उहाँको अस्तित्वको बारेमा यसरी ठोकुवा गरेको छ: "विनापिता, विनामाता, विनावंशावली, जीवनको आदि र अन्‍त्‍य नभएका, तर परमेश्‍वरका पुत्र स्‍वरूप, यिनी सदाकाल पूजाहारी भइरहन्‍छन्‌।" उहाँको न सुरु थियो न त अन्त। यही अवधारणालाई हिब्रू १३:८मा यसरी दोहोर्‍याइएको छ: "येशू ख्रीष्‍ट हिजो, आज र सदासर्वदा एकसमान हुनुहुन्‍छ।" उहाँ सनातन परमेश्‍वर हुनुहुन्छ। त्यसकारण उहाँ परमेश्‍वरको "एकमात्र पुत्र" भनेर कहलाउँदा उहाँको ईश्‍वरत्वलाई परिभाषित गर्न खोजेको होइन तर मुक्तिको योजनामा उहाँको भूमिकालाई प्रकट गर्दछ। परमेश्‍वरले आफ्ना जनहरूलाई दिनुभएका सबै करारका सबै प्रतिज्ञाहरूलाई ख्रीष्टको मानव अवतारीय जीवनले पूरा गर्नुभएको थियो।