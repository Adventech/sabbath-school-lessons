---
title:  परमेश्‍वरको महिमालाई चम्किलोरूपमा प्रतिविम्ब गर्ने येशू
date:  11/01/2022
---

`येशूको बारेमा अझ गहिरो गरेर हामीलाई के सिकाउँछ भनेर हिब्रू १:२-४ फेरि ध्यान गरेर।`

यस अंशमा हामीले हिब्रू १:३लाई हेर्नेछौँ जसमा लेखिएको छ, "उहाँ नै परमेश्‍वरका महिमाको प्रतिबिम्‍ब र परमेश्‍वरकै स्‍वभावको वास्‍तविक प्रतिरूप वा चमक हुनुहुन्‍छ" (रूपान्तरित)।

`परमेश्‍वरको महिमा भनेको के हो भनेर देहायका पदहरूमा हेर्नहोस्। यी पदहरूले उहाँको महिमाको बारेमा हामीलाई बुझाउन कसरी प्रयास गर्दछ? हेर्नुहोस्, प्रस्थान २४:१६,१७, भजन ४:६, भजन ३६:९, र भजन ८९:१५।`

आफ्ना जनहरूको सामु परमेश्‍वरको प्रत्यक्ष्य उपस्थितिलाई  परमेश्‍वरको महिमा भनेर पुरानो करारमा उल्लेख गरिएको छ (प्रस्थान १६:७, प्रस्थान २४:१६,१७, लेबी ९:२, गन्ती १४:१० आदि)। उहाँको उपस्थितिलाई जनाउन प्रायजसो ज्योति वा चमकसँग तुलना गरिन्छ।

येशू ज्योति हुनुहुन्छ र परमेश्‍वरको महिमालाई प्रकट गर्न उहाँ आउनुभएको थियो भनेर बाइबलले हामीलाई बताउँदछ (हिब्रू १:३, यूहन्ना १:६-९,१४-१८, २ कोरन्थी ४:६)। "तिनीहरूका सामुन्‍ने उहाँको रूप परिवर्तन भयो। उहाँको चेहरा सूर्यझैँ चम्‍क्‍यो, ३ र उहाँका वस्‍त्र प्रकाशझैँ सेता भए" ( मत्ती १७:२)।

सूर्यको ज्योतिको चमकबाट बाहेक यसलाई महसुस गर्न सकिन्दैन, त्यसरी नै येशूद्वारामात्रै परमेश्‍वरलाई हामी चिन्न सक्छौँ। हाम्रो धारणामा दुवै परमेश्‍वर र येशू एक हुनुहुन्छ। परमेश्‍वरको महिमा ज्योति आफै भएकोले परमेश्‍वर र येशूको चरित्रको बीचमा केही फरक छैन, जसरी ज्योति र चमकको बीचमा भिन्नता हुँदैन। परमेश्‍वर को हुनुहुन्छ र उहाँको वास्तविक प्रतिरूप कस्तो छ भनेर येशूले देखाउभएको छ भनेर हिब्रूले बताउँदछ (हिब्रू १:३)। यस तुलनाले यो देखाउँछ कि परमेश्‍वर र पुत्र वास्तविकरूपमा एकै हुन्। दुवै जनाको सिद्धता एक आपसको मिलनता हो। यो महत्त्वपूर्ण विषय पनि सोच्नुहोस्, प्रत्येक मानव जातिले परमेश्‍वरको स्वरूप बोकेका हुन्छन् (उत्पत्ति १:२६, ९:६)। तर त्यही तत्व जुन परमेश्‍वरसँग छ त्यो परमेश्‍वर पुत्रमा पनि छ। त्यसैकारण येशूले भन्नुभएको कुरामा हामी अचम्म मान्नुपर्दैन, "जसले मलाई देखेको छ उसले पितालाई पनि देखेको हुन्छ" (यूहन्ना १४:९)।

`प्रभु येशूले परमेश्‍वरको महिमा र चरित्रलाई प्रकट गर्नुहुन्छ भन्ने महान् खबर हाम्रो निम्ति किन महत्त्वपूर्ण छ? सनातन परमेश्‍वर पिता कस्तो हुनुहुन्छ भनेर येशूले हामीलाई कसरी बताउनुहुन्छ?`