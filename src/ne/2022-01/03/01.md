---
title: येशू, प्रतिज्ञा गरिएको पुत्र,
date:  08/01/2022
---

### यस अध्यायका मूल पदहरू
यशैया २:२,३, हिब्रू १:१-४, प्रस्थान २४:१६,१७, यशैया ४४:२४, हिब्रू १:१०, लूका १:३१,३२ र हिब्रू १:५।

> <p>यस अध्यायको मूल सार पद</p>
> "प्राचीन कालमा वा पौराणिक समयमा हाम्रा पितापुर्खाहरूसँग अगमवक्ताहरूद्वारा धेरै र विभिन्‍न किसिमले परमेश्‍वर बोल्‍नुभयो। तर यी आखिरी दिनहरूमा उहाँ आफ्‍ना पुत्रद्वारा हामीसँग बोल्‍नुभएको छ। पुत्रलाई नै उहाँले सबै कुराका उत्तराधिकारी नियुक्त गर्नुभयो, उहाँद्वारा नै समस्‍त सृष्‍टि रच्‍नु पनि भयो" (हिब्रू १:१-२)।

आदम र हव्वाले पाप गरेपछि परमेश्‍वरले तिनीहरूलाई "सन्तान" वा पुत्रको प्रतिज्ञा दिनुभयो। त्यस पुत्रले तिनीहरूलाई सैतानको हातबाट उद्धार गरिनेछ, गुमाएको सम्पत्ति वा परमेश्‍वरसँग रहने राज्यको हकदार तिनीहरूले  पुन: प्राप्‍त गर्नेछ र जुन लक्ष्यको निम्ति तिनीहरू सृष्टि गरिएको थियो त्यो तिनीहरूले त्यो लक्ष्य उहाँले पूरा गरिदिनुहुनेछ (उत्पत्ति ३:१५)। दुवै आदम र हव्वाको स्थानलाई ओगोटेर यस पुत्रले तिनीहरूको प्रतिनिधित्व गर्नुहुनेछ र तिनीहरूलाई उद्धार गर्नुहुन्छ वा मुक्ति दिनुहुनेछ र अन्तमा आएर त्यस दियाबलस सर्प वा सैतानलाई सदाको निम्ति नाश गर्नुहुनेछ।

"जब आदम र हव्वाले परमेश्‍वरको प्रतिज्ञा पहिले सुने, तब त्यसको पूरा तत्कालै हुनेछ भनेर तिनीहरूले अपेक्षा गरेका थिए। जब पहिलो पुत्र जन्म्यो, तब तिनीहरूले बढो आनन्दसाथ उसको स्वागत गरिएको थियो। तिनीहरूले सोचेका थिए वा आशा गरेका थिए, तिनीहरूको पहिलो छोरो तिनीहरूको मुक्तिदाता हुन्। तर त्यो प्रतिज्ञा पूरा गर्न बिलम्ब भएको थियो।"-एलेन जी ह्वाइट, द डिजाएर अभ एजेज्, पृ. ३१बाट रूपान्तरित। त्यही प्रतिज्ञा पछि अब्राहमलाई सुनाइएको थियो। परमेश्‍वरले उनीसँग शपथ खानुभएको थियो कि उनकै कोखबाट "सन्तान" हुनेछ र उनको कोखबाट जन्मिने पुत्रद्वारा पृथ्वीका सारा राष्ट्रहरूले आशिष पाउनेछन् (उत्पत्ति २२:१६-१८, गलाती ३:१६)। त्यही प्रतिज्ञा दाउदलाई पनि परमेश्‍वरले सुनाउनुभएको थियो। उनको सन्तानलाई आफ्नै छोरो बनाएर स्थापना गर्नुहुनेछ भनेर उहाँले दाउदलाई प्रतिज्ञा गर्नुभएको थियो। उक्त पुत्रले धार्मिक राज्य स्थापना गरेर सारा संसारका राजाहरूका राजा हुनेछन् भनेर उहाँले दाउदलाई प्रतिज्ञा गर्नुभएको थियो (२ शमूएल ७:१२-१४, भजन ८९:२७-२९)। न त आदम र हव्वाले, न त अब्राहम न त दाउदले कहिल्यै पनि सोचेनन् कि तिनीहरूको मुक्तिदाता पुत्र परमेश्‍वर आफै हुनुहुनेछ।