---
title: हिब्रूहरू र हामीलाई लेखिएको पत्र
date:  25/12/2021
---

### यस अध्यायका मूल पदहरू
हिब्रू २:३, हिब्रू ४:१; १ पत्रुस ४:१४,१६; हिब्रू १३:१-९,१३; १ राजा १९:१-१८; हिब्रू ३:१२-१४; गन्ती १३।

> <p>यस अध्यायको मूल सार पद</p>
> "तिमीहरू स्‍थिर रहनु आवश्‍यक छ ताकि तिमीहरूले परमेश्‍वरको इच्‍छा पूरा गरेपछि प्रतिज्ञा गरिएको प्रतिफल प्राप्‍त गरोस्" (हिब्रू १०:३६ रूपान्तरित नयाँ किङ्गस् जेम्स भर्जनबाट)।

येशू वा उहाँका चेलाहरूमध्येबाट एक जनाले सुसमाचार प्रचार गरेको सुन्दा कस्तो हुने होला, के तपाईँले कहिल्यै कल्पना गर्नुभएको छ? हामीसँग तिनीहरूका लिखित प्रवचनहरू र सारांशका केही भागहरू सुरक्षित छन्। तर ती सबै सामग्रीहरू तिनीहरूले सुनाएका विचार र चिन्तनहरूको केवल  सिमित लेखहरू हुन्। तिनीहरूकै मुखबाट ती विचार र चिन्तनहरू सुन्न पाएको भए कस्तो हुने होला? परमेश्‍वरले हामीलाई धेरै माया गरेर कमसेकम एउटा पूर्ण प्रवचन हाम्रो प्रयोजनको निम्ति सुरक्षित राख्‍नुभएको छ: त्यो हो, हिब्रूहरूको निम्ति पावलको पत्र।

(यस पत्रको लेखक पावल हो भनेर परम्परागत बाइबलको विद्धानहरूले ठोकुवा गरेकाछन्, तर अरू पत्रहरूमा जस्तै यसमा पावलले आफ्नो नाउँ समावेश गरिएको छैन। तर पावलको शैली, बिचार, सिद्धान्तसँग सतप्रतिसत मेल खाने भएकोले यस पत्रको लेखक पावल नै हुनु भनेर यस अध्ययन पुस्तको लेखकले उल्लेख गरेका छन्-अनुवादक)। आफ्ना वचनहरू येशूलाई विश्‍वास गर्नेहरूको निम्ति उपदेश वा अर्तीहरू हुन् भनेर पावलले लेख्दछन् (हिब्रू १३:२२)। इसाईहरूको बीचमा (१ तिमोथी ४:१३) र यहूदीहरूको सभाघर सिनिगगमा (प्रेरित १३:१५) पावलले प्रवचन दिँदा उनले यही कथन व्यक्त गरेका थिए, अर्थात् आफ्ना वचनहरू अर्तीहरूको निम्ति हुन्। त्यसकारण इसाईहरूको निम्ति हामीमा भएको सबभन्दा पहिलो पूरा प्रवचन हिब्रूको पुस्तक नै हो भनेर बाइबलीय विद्वानहरूले तर्क गर्दछन्। येशूलाई विश्‍वास गरेर अनेकौँ कठिन र समस्या भोगिरहेका विश्‍वासीहरूलाई सम्बोधन गरेर लेखिएको हिब्रूको पुस्तक हो। कतिपय येशूभक्तहरूलाई त सार्वजनिक स्थलमै गालीगलौज, अपमान र बेइज्जत गरेर सताइएका थिए वा मारपिट गरेका थिए (हिब्रू १०:३२-३४)। येशूलाई विश्‍वास गरेपछि कतिपयलाई त आर्थिक समस्याहरूमा परेका थिए (हिब्रू ३:१२,१३) (सायद, तिनीहरूलाई कामबाट निकालिदिएका हुनसक्छन्, काम छोड्न वाध्य पारेका हुनसक्छन् वा येशूभक्त भनेर कसैले काम नदिएको हुनसक्छ-अनुवादक)। अझ कतिपय त येशू आउनुहुन्छ भनेर पर्खँदा पर्खँदै उहाँ नआउभएकोले थाकेर तिनीहरूको विश्‍वासमै प्रश्‍न गर्न थालेका थिए (हिब्रू ३:१२,१३)। के हामीमध्ये त्यस परिवेशमा कोही छैनौँ र?

तर प्रेरितले दिमागै हल्लाउने, खलबलाउने प्रवचन प्रस्तुत गरेर तिनीहरूमा भएको येशूप्रतिको विश्‍वासलाई उहाँतिर आँखाहरू लगाएर थामी राख भनेर हिब्रूका त्यसबेलाका पाठकहरूलाई (र अहिले हामीलाई पनि) चुनौती दिन्छन्। येशू झन पवित्र मन्दिरमा हाम्रो निम्ति बिन्ति गरिरहनुभएको परिप्रेक्ष्यमा लेखकको उपदेश सान्दर्भिक र समयसापेक्षित नै मान्नुपर्दछ।