---
title: कथा
date:  31/12/2021
---

### सही बाटो भेट्टाइएको टिमोर-लेस्ट

_मरियो डा कोस्टा, ४४_

टिमोर-लिस्टमा ठूलो धार्मिक चाड भइरहेको थियो। सहरमा अत्यन्तै रमझम भइरहेको थियो। म पनि घोडा जात्रामा जान निर्णय गरेँ।

घोडा जात्रा हेर्न जाने बाटोमा सेभेन्थ-डे एडभेन्टिस्ट चर्च भएर जानुपर्दथ्यो। जब म हिँड्दै थिएँ तब मैले सुसमाचार काम गर्ने मारियाना मेरो पछि लागे। "यदि तपाईँसँग समय भए मसँग बाइबल अध्ययन गर्न चाहनुहुन्छ कि?" उनले सोधे। एडभेन्टिस्टहरूको घरमा केही दिन बाइबल अध्ययन गरेको थिएँ। तर मेरो आफ्नै चर्चले सिकाएको अनुसार तिनीहरूले पनि सिकाउने भएकोले म तिनीहरूको सङ्गतिमा जान छोडेको थिएँ। तर सुसमाचार प्रचारक मेरो पछि लागेकोले मेरो हृदयमा बाइबल अध्ययन गर्ने गहिरो इच्छा भयो।  "हुन्छ तपाईँसँग म बाइबल अध्ययन गर्छु," मैले भनेँ। "मेरो घरमा तपाईँ आउनु आवश्यक छैन। म तपाईँकै घरमा घोडा जात्रा पछि आउँछु," मारियानोले भने। घोडा जात्रा सकेपछि मेरो घरमा सँगसँगै बाइबल अध्ययन गर्न थाल्यौँ। हामी चार महिनासँगै बाइबल अध्ययन गर्यौँ। त्यस बाइबलीय काम गर्नेसँग प्रत्येक साबथ चर्च जान थालेँ। तैपनि प्रत्येक आइतबार मेरै चर्चमा पनि गएँ। कुन दिनमा परमेश्वरको आराधना गर्ने त्यसको खास अर्थ मलाई लागेको थिएन। केही समयपछि  एक जना एडभेन्टिस्ट सुसमाचार प्रचारक मेरो सहरमा आए। उनीसँग दानिएल र प्रकाश अध्ययन गरेँ। दानिएल ७:२५मा हामी पढ्यौँ, "उसले सर्वोच्‍चको विरुद्धमा बोल्‍नेछ र उहाँका पवित्र जनहरूलाई अत्‍याचार गर्नेछ र ठहर्‍याइएका समय र व्‍यवस्‍थाहरू फेर्न प्रयत्‍न गर्नेछ।" घरमा गएर मैले फेरि त्यही पद पढेँ, " उसले सर्वोच्‍चको विरुद्धमा बोल्‍नेछ र उहाँका पवित्र जनहरूलाई अत्‍याचार गर्नेछ र ठहर्‍याइएका समय र व्‍यवस्‍थाहरू फेर्न प्रयत्‍न गर्नेछ।" यसलाई मैले सोचेको थिएँ कि यो सत्य थिएन। बाइबल बन्द गरेर म सुत्न खोजेँ। एडभेन्टिस्टहरूले मलाई धोका पो दिन थालेको हो कि भनेर मैले सोच्न थालेँ। तिनीहरूको चर्चमा म आओस् भनेर त्यो पद मलाई देखाएको जस्तो मलाई लाग्यो।राती उठेर बत्ती बाल्दैँ त्यो पद फेरि पढेँ, "उसले सर्वोच्‍चको विरुद्धमा बोल्‍नेछ र उहाँका पवित्र जनहरूलाई अत्‍याचार गर्नेछ र ठहर्‍याइएका समय र व्‍यवस्‍थाहरू फेर्न प्रयत्‍न गर्नेछ।" जब म ध्यान दिएर पढेँ तब मेरो चर्चले साबथ र व्यवस्थालाई परिवर्तन गरेको थियो भन्ने कुरामा म विश्वस्त भएँ।

पछि थाहाभयो कि पवित्र आत्माले मलाई सही बाटो हिँड्न अगुवाइ गर्दै हुनुहुन्थ्यो। तुरन्तै, मैले उपवास बस्न थालेँ र प्रार्थना गरेँ, "के शनिबार वा आइतबार कुन् सत्य साबथ हो? मेरो चर्च कि एडभेन्टिस्ट चर्च कुन सत्य चर्च हो?" एक हप्ता उपवास र प्रार्थना पछि मेरो चेतनामा एउटा आवाज आयो, "बाइबलमा के छ त्यो अनुसार चल।" अनि बाइबलमा नै देखाएको अनुसार परमेश्वरको बचन पालन गर्ने मैले निर्णय गरेँ। हरेक हप्ता चर्च गएतापनि पास्टरले मलाई बप्तिस्मा लिन अनुरोध गरेको थिएन। चर्चको सेवा पछि उनी र म मिलेर खाना खान्थ्यौँ र बाइबलको बारेमा छलफल गर्थ्यौँ। एक दिन साबथ स्कूल र चर्चको बीचमा मैले पास्टरसँग यो सोधेँ, "नयाँ मानिसहरूले बप्तिस्मा लिने दिन कहिले हो?" "त्यो बप्तिस्मा लिन चाहने मानिसको भरमापर्छ," उनले भने। "जब कोही बप्तिस्मा लिन चाहन्छ भने र तयार छ भने हामी बप्तिस्माको निम्ति तयार गर्छौँ," उनले थपे। "यदि बप्तिस्मा  कार्यक्रम हुन्छ भने म म बप्तिस्मा लिन चाहन्छु," मैले भनेँ। तुरन्तै पास्टरले मलाई अङ्गालोमार्यो। जब बप्तिस्माबाट हामी निस्क्यौँ सबै जना खुशी भएर हाम्रा हातहरू समातेर अङ्गालो मारे। "परमेश्वरले तपाईँलाई बोलाउनुभएको छ," तिनीहरूले मलाई भने। जब मैले ती शब्दहरू सुनेँ, तब म रोएँ। मैले परमेश्वरको सही बाटो पहिल्याउन पाएको थिएँ।

_आज, मरियो बाइबल सिकाउने शिक्षक हुनुहुन्छ र उनको सक्रियतामा धेरै मानिसहरू परमेश्वरको सही बाटोमा हिँडिरहेका छन्। उनको बाइबल अध्ययन दिने र पवित्र आत्मको अगुवाइमा चल्ने कदम जारी छ।_