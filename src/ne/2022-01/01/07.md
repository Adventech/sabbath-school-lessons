---
title:  थप जानकारी
date:  31/12/2021
---

देभिद ए. डिसिल्भाले सुरुका इसाईहरू किन सतावतमा परे भनेर स्पष्टरूपमा व्याख्या गर्दछन्: "इसाईहरूले त्यस्तो जीवनशैली अपनाएका थिए जुन तत्कालिन समाजले असमाजिक वा समाजको विरुद्धमा गएको र क्रान्तिकारी तथा विद्रोही ठानेका थिए।  परम्पराले मानेका देवीदेवताहरूप्रति बफादार हुनु, विभिन्न पूजापाठ, चाडबाड र बलिप्रथा संस्कारहरूमा भाग लिएर धर्मात्मा देखाउनु भनेकै राज्य, शासक वर्ग, मित्र र परिवारहरूप्रति बफादार भएको चिन्ह थियो। समाजलाई स्थायित्वमा राखिराख्‍न र सामाजिक उन्नतीलाई थामी राख्‍न देवीदेवताहरूलाई पूजा गर्नु र तिनीहरूप्रति समर्पित भएर बस्नु आवश्यक मानिन्थ्यो। चलनचल्तीमा आएको धर्मप्रति आस्थावान हुनु नै असल नागरिकको पहिचान मानिन्थ्यो। जब इसाईहरू (यहूदीहरू पनि) ती संस्कारहरूबाट अलगिन जाँदा तिनीहरू कानुनको उल्लङ्घन गर्ने र साम्राज्यको विरुद्धमा जाने तत्वहरू हुन् भनेर तिनीहरूलाई नकारात्मक आँखाले हेर्दथे।"-पर्सभरेन्स इन ग्राटिट्युड (ग्राण्ड रापिड, मिशिगन: इर्डमानस, २०००), पृ. १२बाट रूपान्तरित।

"निराशाको बादलमा परिरहेकाहरूलाई यथोचित उपचार छ-त्यो हो, परमेश्‍वरमाथिको आस्था र विश्‍वासमा अडिग भएर बस्नु, प्रार्थना गर्नु र बेकाममा नबसी काममा सक्रिय हुनु। जब कोही आस्था र क्रियाकलापमा चल्छ तब तिनीहरूले आत्मविश्‍वास बढाउँछन् र दिनदिनै संतुष्ट हुने मामिलामा बढ्दै जान्छन्। जब तपाईँ अत्यन्तै निराशको बादलमा पर्नुभएको समयमा चिन्तित हुँदै आफ्नो भावनामामात्र भरपर्ने मनस्थितिमा हुनुहुन्छ? अन्धकार समयमा र परिस्थिति कठोर भएको देखिएको बेलामा नडराउनुहोस्। परमेश्‍वरमा विश्‍वास गर्नुहोस्। तपाईँको आवश्यकता उहाँलाई थाहा छ। सबै शक्ति उहाँको हातमा छ। उहाँको असिमित प्रेम र करुणा कहिल्यै पनि थाकिएको हुँदैन। उहाँले गर्नुभएको प्रतिज्ञामा उहाँ चिप्लनुहुनेछ र पूरा गर्नुहुनेछैन भन्ने कुराको डर नमान्नु होस्। उहाँ अनन्त सत्य हुनुहुन्छ। आफूलाई प्रेम गर्नुहुनेसँग गर्नुभएको करार उहाँले कहिल्यै पनि बदल्नुहुनेछैन। आफ्ना भरपर्दो र विश्‍वसनीय सेवकहरूको आवश्यकताको माग अनुसार तिनीहरूले धान्नसक्ने कार्यक्षमता उहाँले प्रदान गर्नुहुनेछ। यस मामिलामा प्रेरित पावलले आफ्नो गवाही यसरी दिन्छन्: '९ मलाई उहाँले भन्‍नुभयो, “मेरो अनुग्रह तिम्रो निम्‍ति पर्याप्‍त छ, किनभने मेरो शक्ति दुर्बलतामा नै सिद्ध हुन्‍छ।” यसकारण ख्रीष्‍टको शक्ति ममा वास गरोस्‌ भनेर म बरु मेरो दुर्बलतामा बढ़ी खुशीसाथ गर्व गर्नेछु। १० यसकारण ख्रीष्‍टको खातिर दुर्बलताहरूमा, बदनामीहरूमा, कठिनाइहरूमा, सतावटहरूमा, आपद्‌हरूमा म सन्‍तुष्‍ट रहन्‍छु। किनकि जब म दुर्बल छु, तब म शक्तिशाली छु'" २ कोरिन्थी १२:९,१०।"-एलेन जी ह्वाइट, प्रोफेटस एण्ड किङ्गस्, पृ. १६४,१६५बाट रूपान्तरित।

**चिन्तनमनन**

`येशूप्रति समर्पित जीवन बिताएको कारणले "अलग" हुनु के सम्भव छ, र फेरि त्यसै समय अरूलाई वास्ता नगर्ने र अलग भएर बस्ने भन्ने जस्ता आरोपहरूबाट के पन्छिएर बस्न सकिन्छ?`

`बाइबलमा अर्ती दिने भन्ने शब्दले उत्साह दिनु वा सच्याउनु भन्ने पनि अर्थ लाग्न सक्छ। निराश भएका मानिसहरूलाई सच्याएर कसरी उत्साहित बनाउने?`

`हिब्रू पुस्तकका पाठकहरूको अनुभव र प्रकाश ३:१४-२२मा उल्लेख गरेको लेओडेकिया चर्चका विश्‍वासीहरूको अनुभवको बीचमा के समानता छ? दुई हजार वर्ष पछि, त्यही खालका अनुभव हामीमा कस्तो छ र ती समान अनुभवहरूबाट हामी के सिक्न सक्छौँ?`