---
title:  यी आखिरी दिनहरूमा
date:  30/12/2021
---

`विशेष गरेर समयलाई ख्याल गर्दै पावलले देहायका पदहरूमा के जोर दिइरहेका छन्? हेर्नुहोस्: हिब्रू १:२, हिब्रू ९:२६-२८, हिब्रू १०:२५, ३६-३८, र हिब्रू १२:२५-२८।`

येशूका भक्तहरूलाई आफूले दिएको अर्तीमा प्रेरितले एउटा अत्यन्तै जरुरी सन्देश जोरदाररूपमा प्रस्तुत गर्दछन्: उनका पाठकहरू आखिर दिनहरूको सँघारमै जिइरहेकाछन् (हिब्रू १:२) र प्रतिज्ञाहरू पूरा हुनै लागेको छ (हिब्रू १०:३६-३८)। यो पनि घट्लाग्दो छ कि हिब्रूको पुस्तकभरि पावलले आफ्ना पाठकहरूलाई मरुभूमिमा यात्रा गरिरहेका पौराणिक इस्राएलीहरूसँग तुलना गर्छन्। तिनीहरूपनि मरुभूमिमा यात्रा गर्ने क्रममा प्रतिज्ञा गरिएको देश कनानमा पस्न सिमानामा नै पुगेका थिए। त्यसलाई याद दिलाउँदै उनले भन्दछन्, "किनकि अब एकै छिनमा, 'आउनुहुनेचाहिँ आउनु नै हुनेछ र बियाँलो गर्नुहुनेछैन'" (हिब्रू १०:३७)। अनि तिनीहरूलाई उत्साहित बनाउँदै भन्दछन्: "तर हामी पछि हट्‌ने र विनाश पारिनेहरूमध्‍येका होइनौं, तर विश्‍वास गरी बचाइएकाहरूमध्‍येका हौं" (हिब्रू १०:३९)। परमेश्‍वरले प्रतिज्ञा गर्नुको भएको प्रतिज्ञाहरू पूरा हुनै लागेको बेलामा उहाँ जनहरू चुकेको ऐतिहासिक अनुभव गरेका थिए र त्यो कस्तो खतरा छ भनेर पावलले आफ्ना पाठकहरू र हामीलाई आफ्नो अन्तिम अर्तीमा याद दिलाउँछन्।

गन्तीको पुस्तकले यही कुराको चर्चा गर्दछ। प्रतिज्ञा गरिएको देशमा पुग्नु दुई पल्ट पुग्नु अघि इस्राएलीहरू उल्लेखनीयरूपमा हार खान पुगेका थिए। पहिलो हार गन्ती १३ र १४मा लेखिएको छ। इस्राएलीहरूलाई केही अगुवाहरूले प्रतिज्ञा गरिएको देशमा पस्न असम्भव छ भनेर हतोत्साह पारेका थिए। त्यसको फलस्वरूप परमेश्‍वरप्रतिको आस्था इस्राएलीहरूमा खस्किन पुगेको थियो। इस्राएलीहरूले नयाँ अगुवा चुनेर मिश्रदेश मै फर्किने निधो गरेका थिए। कनान देशमा पस्न लागेकै बेलामा तिनीहरू निरुत्साहित भएर फेरि मिश्र देशमै जाने सुरसार कसेका थिए।

दोस्रो पल्ट इस्राएलीहरू कामबासनामा लिप्‍त हुँदै वा डुब्दै स्थानीय देवता बाल पियोरलाई (गन्ती २४,२५) पूजा गर्ने फन्दामा परेका थिए। तिनीहरूको भविष्यवक्ता वा धर्मगुरु बेलामले इस्राएलीहरूलाई सराप्न राजाले उक्साएका थिए तर त्यो सफल भएन। तर सैतानले इस्राएलीहरूलाई फसाउन यौनक्रियाको जालोमा फसायो जसको फलस्वरुप तिनीहरूले झुठा वा मानवीय आविश्‍कारित देवतालाई पूजा गर्न उक्सायो र पापमा फसायो। तिनीहरू मातेर अश्‍लिल व्यवहारमा चम्के र बालकहरूलाई बलि दिने हिँस्रक धर्मको जालोमा परे। त्यसले परमेश्‍वरको क्रोध तिनीहरूमाथि बज्रेको थियो।

दुबै खतरादेखि होशियार हुन पावलले आफ्नो हिब्रूका पाठकहरूलाई चेतावनी दिन्छन्। पहिलो त तिनीहरूले स्वीकार गरेको आस्थालाई बलियोसँग पकडी राख्‍नु र तिनीहरूको आँखाहरूलाई येशूतिर लगाइरहनु भनेर उनले अर्ती दिन्छन् (हिब्रू ४:१४, हिब्रू १०:२३, हिब्रू १२:१-४)। दोस्रो, अनैतिक र लोभलालचमा फसेको कारण त्यसको विरोध गर्दै ती व्यवहार वा आचरणबाट अलग हुन कडा अर्ती दिन्छन् (हिब्रू १३:४-६)। अन्तमा, तिनीहरूका अगुवाहरूको आदेश पालन गर्नु र जे ठिक छ सो गर्नु भनेर उनले निर्देशन दिन्छन् (हिब्रू १३:७,१७)।

`मानिस मरेपछि उसको अवस्था कस्तो हुन्छ भन्ने ज्ञान हामीलाई भएको अनुसार मृत्यमा हामी आँखा बन्द गर्छौँ र अर्को निमेषमा येशूको दोस्रो आगमनमा आँखा खोल्नेछौँ। यस परिप्रेक्ष्यमा सबै मानिसहरू आखिरी दिनहरूमा बाँचीरहेका छन् भन्ने धारणा अर्थपूर्ण हुन सक्छ?`