---
title:  संघर्ष
date:  27/12/2021
---

जब येशूप्रति आस्था राखेर चल्न कुनै व्यक्तिले निर्णय गर्छ भने त्यसले अरू मानिसभन्दा आफू फरक भएको देखाउन आफ्नो जीवनको वरिपरि सिमाना लगाएको हुन्छ। सुरुका इसाईहरू एक दल थियो, तिनीहरू समाजको रहनसहन, संस्कार, रितिथिति भन्दा अलग थिए। तिनीहरूको चिनारी नै तिनीहरूको तत्कालिन समाज भन्दा छुट्टै भएर बसेको देखाएको थियो। तर दुर्भाग्यवस, तिनीहरू समाजबाट अलग हुने बानीले गर्दा त्यो विवादको स्रोत हुनपुग्यो। मानिसहरूले तिनीहरूको समाज र मूल्यमान्यतामाथि नकारात्मक टिकाटिप्पणी गर्न थाले।

`जब यहूदीहरू येशूलाई विश्‍वास गरे तब अरू मानिसहरूले तिनीहरूप्रति हेर्ने दृष्टिकोण कस्तो हुन पुगेको थियो? हेर्नुहोस् देहायका पदहरू: हिब्रू १०:३२-३४ र हिब्रू १३:३।`

हिब्रूका पाठकहरूले शारीरिक पिटाइ, अपमान तथा गालिगलौजको सङ्‍कष्टमा परेका थिए। तिनीहरूको विरुद्धमा तिनीहरूको बिरोधीहरूले भिँडहरूलाई नै उक्साएर तिनीहरूलाई बारम्बार सास्ती दिएको थियो (उदाहरणमा, प्रेरित १६:१९-२२, प्रेरित १७:१-९)। तिनीहरूलाई झ्यालखानमा कोचिएको थियो र तिनीहरूप्रति कठोर भौतिक कार्यवाही येशूका शत्रुहरूले गरेका थिए। कुनै न्याय इन्साफै नगरि जसलाई पायो उसलाई दण्ड दिने र कुट्ने त्यसबेलाका शासक वर्गलाई अधिकार मिलेको थियो। तिनीहरू निर्दोष छन् कि छैन भनेर प्रमाणितनै नगरिकन तिनीहरूलाई शासक वर्गहरूले तिनीहरूलाई कुकुर जस्तै व्यवहार गर्दथे (उदाहरणमा, प्रेरित १६:२२,२३)।

`हिब्रू ११:२४-२६ र १ पत्रुस ४:१४ पढ्नुहोस्। येशूभक्तहरूलाई सतावट गर्ने संसारको संस्कार नै रहेछ भनेर मोशाको अनुभव र १ पत्रुसमा लेखिएको विवरणले हामीलाई बुझाउन प्रयास गर्दछ?`

"येशूको कष्टमा सहभागी हुनु वा उहाँले पाएको कष्ट भोग्नु"को अर्थ आफूलाई येशूको पहिचानमा उभ्याउनु हो। येशूले सहनुपरेको अपमान, कष्ट, दुर्व्यवहार, बेइज्जत र लाज येशूभक्तहरूले भोग्नुपर्दा तिनीहरू उहाँसँग सहभागी भएको महसुस गर्नुपर्दछ। येशूलाई विश्‍वास गर्नेहरूले परमेश्‍वरको मार्गमा हिँड्ने र उहाँको आदर्श नीति अनुसार चल्ने निर्णय गरेकै कारणको फलस्वरुप तिनीहरूलाई हेप्ने, तिरस्कार गर्ने, दवाउने र शत्रुवत व्यवहार गर्ने संसारको समाजको नीति नै रहेको छ। तिनीहरूको उचित धार्मिक गतिविधिहरू,जीवनशैली र नैतिक जीवनलाई नबुझ्ने मानिसहरू आफूहरू दोषी भएको देख्‍ने र लाजमा पर्नेभएकोले नै येशूभक्तहरूप्रति तिनीहरूको रिसको राँको बल्न जाने हुन्छ। प्रथम शताब्दीको मध्यतिरको रोमी इतिहासकार टासिटसले इसाईहरूप्रति यस्तो कथन कोरेका थिए, "इसाईहरू सारा मानव प्राणीलाई घृणा फैलाउनमा दोषी छ्न्"-अल्फ्रेड जे. चर्च र विलियम जे. ब्रडरिब, अनुवाद: द कम्प्लिट वर्क्स अभ टासिटस, (न्यु योर्क: मोडर्न, १९४२) आनलस् १५.४४.१ बाट रूपान्तरित। सुरुका येशूभक्तहरूमाथि जे आरोप लगाएतापनि (र अहिले पनि) त्यो झुठो थियो। पावलले सम्बोधन गरेका जस्ता सुरुका इसाईहरूले आफ्नो आस्थाको निम्ति महाकष्ट सहेका थिए। (कतिपय इसाईहरूलाई पशुको छाला ओढाइ दिन्थे, कुकुरहरूबाट लुछाछुड गराइदिन्थे र मारिन्थे, क्रुसमा टाँगिदिन्थे र रातमा बत्ती हुनको निम्ति तिनीहरूलाई जिउँदै जलाएर सडकमा राख्दथे। ती देखेर मानिसहरू अत्यन्तै रमाउँथे-उक्त पुस्तकबाट नै अनुवादकको थप)।

`हो, दु:खकष्ट पाउन इसाई नै हुनुपर्छ भन्ने छैन। कतिपय मानिसहरू पनि अनाहकमा विभिन्न मारमा परेर-राजनैतिक, आर्थिक, शारीरिक, मानसिक कष्ट भोगिरहेका हुन्छन्। तर येशूको निम्ति कष्ट भोग्नु भन्नुको अर्थ के हो? येशूको निम्ति दु:ख हामी कति पाउँछौँ र हाम्रै निर्णयको खातिर हामी कति दु:ख पाउँछौँ?`