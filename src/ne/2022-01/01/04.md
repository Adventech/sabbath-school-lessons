---
title:  बेचैन वा व्याकुलता
date:  28/12/2021
---

जतिसुकै कष्ट, सतावट, हेपाइ, घृणाको पात्र, समाजबाट बहिष्कार जस्ता अनुभवहरूमा गुज्रनुपरेतापनि हिब्रूका पाठकहरूले येशू ख्रीष्टमाथिको समर्पणता र आस्था सफलतापूर्वक थामी राखेका थिए। तर जब इसाई इतिहास बग्दै गयो तब इसाईहरूले पाएका दु:खकष्ट वा संघर्षले तिनीहरूको आस्थामाथि हानी पुर्‍याउन थालेको थियो। तर तिनीहरू असल लडाईँ त लडे र कतिपय विजयी पनि भए तर कतिपय त थाक्न पनि थालेका थिए निरुत्साहित हुन थालेका थिए।

`देहायका पदहरू पढ्नुहोस्। येशूभक्तहरूले के चुनौती तथा समस्याहरूको सामना गरिरहेका थिए? हिब्रू २:१८, हिब्रू ३:१२-१५, हिब्रू ४:१४-१६, हिब्रू १०:२५, हिब्रू १२:३-१३, हिब्रू १३:३-१४।`

कतिपय मानिसहरू इसाई भएपछि सबै कुराहरू ठिक ठिक हुन्छ, केही धन्दा, फिक्री गर्नुपर्दैन, येशूले हाम्रो स्थिति सहज बनाइ हाल्छ नि भन्ने मनस्थितिमा जाकिन पुगेको हुन्छ तर येशूलाई विश्‍वास गरेपनि अनेकौँ कठिन, बेचैन, ब्याकुलता तथा अभावै अभावहरूको ओइरो र कष्टको अनुभव निरन्तररूपमा अनुभव गरिरहनुपर्ने हुन्छ भनेर  हिब्रूको पुस्तकले हामीलाई खुलस्त गरेको छ। येशूलाई विश्‍वास गरेको कारण कतिपयले गाली, बेइज्जत, सतावट, आतङ्क र सार्वजिकरूपमा छि:छि: दुरदुरको सामना निरन्तररूपमा गरिरहनुपर्ने हुन्छ (हिब्रू १३:१३)। हिब्रूको पुस्तक लेखेकै समयसम्म पनि कतिपय विश्‍वासीहरू झ्यालखानामा परिरहेका थिए (हिब्रू १३:३)। चर्चलाई वा विश्‍वासीहरू त आर्थिक अभाव र मानसिक पीडाको परिबन्धमा परेका थिए। तिनीहरू थकित र पेलित भएका थिए (हिब्रू १२:१२,१३) र कतिपय त येशूमाथिको आस्था नै सजिलैसँग गुमाउनुपर्ने अवस्थामा परेका थिए (हिब्रू १२:३)। जब कोही मानिस वा समाज येशूलाई सुरुमा विश्‍वास गरेर आत्मिकरूपमा जागृत भएर उत्साहित हुन्छ तर समय बित्दै जाँदा त्यो जागरण सिथिल हुन थाल्दछ। तिनीहरूमा सुरुमा पाएको बिजयीको उत्साहलाई मानसिक र आत्मिक संरचनाले मजबुत पारिरहेन भने तिनीहरू सिथिलमात्र होइन तिनीहरूका शत्रुहरूको आक्रमणको तारो हुन सक्छ। पहिलो पल्ट व्यक्ति वा समाजमा आत्मिक शक्तिले परिचालित भएर बलियो भएको महसुस हुन्छ र सुरुको सतावत सामना गर्न सुरो हुन्छ, तर जोश र शक्तिलाई निरन्तरता दिन सकिएन भने दोस्रो सतावतलाई थाम्न गार्‍हो पर्न सक्छ।

`परमेश्‍वरको बहादुर अगमवक्ता एलियालाई के भयो? हेर्नुहोस्, १ राजा १९:१-४।`

"आस्थाको गौरबशाली सफतालताप्रति एलिया हर्षित भएका थिए र त्यस्तै खालको अनुभव निरन्तररूपमा हुन उनलाई चाप परिरहेको थियो। जुन आत्मिक जागरण र सुधार कार्मेलको पहाडमा उनले सुरु गरे त्यसले निरन्तरता पाउन सक्दैन भन्ने कुरामा उनी चिन्तित भएका थिए। त्यसले गर्दा उनमा उदासिनता आएको थियो। आत्मिकरूपमा उनी पहाडको चुचुरोमा पुगेको थियो अब उनी खाल्डोमा झरेको महसुस गरे। शक्तिशाली परमेश्‍वरको प्रेरणाले उनी आस्थाको कठिन परिक्षामा सफल भएका थिए; तर रानी यजबेलले दिएको धम्की उनको कानमा पुगेपछि उनी निराश भए। त्यस दुष्ट रानीले एलियालाई नास गर्न खडयन्त्र रचिरहेकी थिइन्। त्यसको फलस्वरूप परमेश्‍वरमाथिको एलियाको पकड खुस्किएको थियो। सारा जनसमूहले उनलाई ठूलो सम्मान गरेको थियो। त्यसको प्रतिक्रिया उल्लेखनीय थियो। तर जब रानीको धम्की उनले पाए तब उनले परमेश्‍वरलाई बिर्से र आफ्नो घरबाट सुइकुच्चा ठोकेर भागे। उनी अब नरमाइलो र दिक्‍कलाग्दो ठाउँमा एक्लै पर्न गएको थियो।"-एलेन जी ह्वाइट, प्रोफेटस् एण्ड किङ्गस, पृ. १६१,१६२बाट रूपान्तरित।

`तपाईँको आस्थाको जीवनमा कतिपय असफल हुनुभयो र तपाईँलाई निराश पार्न कस्ता परिस्थितिहरूले तपाईँलाई घेरेका थिए सो समयलाई सोच्नुहोस्। तपाईँले कस्तो फरक तरिका अपनाएर ती परिस्थितिहरूबाट जोगिन सक्ने हुन सक्थ्यो, सो सोच्नुहोस्।