---
title:  न्याय र परमेश्‍वरको चरित्र १२७
date:  24/02/2022
---

`क्रूसमा हाम्रो निम्ति मर्नुभएर हाम्रो पापको क्षमा उपलब्ध गराइएकोमा त्यसले परमेश्‍वरको चरित्रको बारेमा हामीलाई के प्रकट गर्दछ? हेर्नुहोस्, देहायका पदहरू: रोमी ३:२१-२६, रोमी १:१६,१७।`

हाम्रो पापहरू क्षमा दिनुको अर्थ स्वर्गमा भएको पवित्र स्थानमा भएको दुई कोठाहरूमा येशूको मध्यस्थताको दुई पक्षहरूलाई देखाउँदछ। प्रथमत:, येशूले हाम्रा पापहरू हटाएर क्रूसमा आफैले बोक्नुभएको थियो, जसले गर्दा प्रत्येक व्यक्ति जसले उहाँमाथि विश्‍वास गर्दछ उसलाई क्षमा उपलब्ध गराइएको हुन्छ (प्रेरित २:३८, प्रेरित ५:३१। जसले उहाँलाई विश्‍वास गर्छ उसले पाउने क्षमाको अधिकार येशूले क्रूसद्वारा उपलब्ध गराउनुभएको थियो, किनभने उहाँले तिनीहरूको पाप बोक्नुभएको थियो। उहाँले नयाँ करारको पनि उद्‍घाटन गर्नुभएको थियो। त्यसमा परमेश्‍वरको व्यवस्था वा दश आज्ञाहरू पवित्र आत्माको सहयोगले विश्‍वासीहरूको हृदयमा राख्‍न वा लेख्‍न उहाँलाई अनुमति दिएको हुन्छ र सो काम गर्न उहाँलाई सजिलो बनाउँछ(हिब्रू ८:१०-१२, इजकिएल ३६:२५-२७)।

दोस्रो पक्ष, येशूको सेवाकार्यमा न्यायको पक्ष गाभिएको छ। त्यो न्याय येशूको दोस्रो आगमनभन्दा पहिले हुनेथियो जुन हिब्रूको दृष्टिकोणमा भविष्यमा हुनेथियो (हिब्रू २:१-४, हिब्रू ६:२, हिब्रू ९:२७, हिब्रू १०:२५)। यो न्याय परमेश्‍वरका जनहरूबाट सुरु हुन्छ जुन देहायका पदहरूमा उल्लेख गरिएको छ: दानिएल ७:९-२७, मत्ती २२:१-१४, र प्रकाश १४:७। यसको लक्ष्य नै परमेश्‍वर धर्मी हुनुहुन्छ र उहाँका जनहरूको पापलाई उहाँले क्षमा गर्नुहुन्छ भनेर देखाउनु हो। यस न्यायमा सारा जगतले देख्‍ने गरेर विश्‍वासीहरूको लेखा उघार्नेछ। जब पापी मानिसहरूले येशूलाई विश्‍वास गर्छन्, उहाँ मुक्तिदाता भनेर ग्रहण गर्छन् र पवित्र आत्मालाई काम गर्न दिन्छन् तब तिनीहरूको हृदय र जीवनमा के हुनेरहेछ भनेर त्यस न्यायमा परमेश्‍वरले देखाउनुहुनेछ।

यस न्यायको मामिलामा एलेन जी ह्वाइटले यसरी व्यक्त गर्दछिन्, "पापको दोषबाट सफाइ पाउन मानिस आफै सक्षम् छैन। पापको दागले भरिएको उसका पोशाकहरू ओढ्दै, आफ्ना दोष स्वीकार्दै, त्यो व्यक्ति परमेश्‍वरको सामु उभिएको हुन्छ। तर हाम्रो वकिल येशू सबै मानिसहरूको निम्ति प्रभावकारीरूपमा अनुनयविन्ती गर्दै परमेश्‍वरको अगाडि राख्‍नुहुन्छ। तर तिनीहरू आफ्ना पापहरूलाई स्वीकार गर्दै, पश्‍चातापी भएर तिनीहरूको विश्‍वास, आस्था र निष्ठा येशूमा राखिरहनुपर्दछ। तिनीहरूको निम्ति येशूले बिन्तिभाउ गर्नुहुन्छ गर्नुहुन्छ र तिनीहरूलाई दोष दिनेलाई क्रूसको शक्तिशाली तर्कले परास्त्र गर्नुहुन्छ। परमेश्‍वरको व्यवस्थाको आज्ञाकारितामा क्रूसमा मर्नुपरेतापनि उहाँ पूर्ण र सिद्ध हुनुभएकोले उहाँलाई स्वर्ग र पृथ्वीमा सबै शक्ति र अधिकार दिएको थियो। दोषी मानिस, उहाँको पितासँग पुनर्मिलन गर्न  र उहाँको दया र सदाशयताको दावी उहाँले गर्नुहुन्छ।...हामी हाम्रा पापको अवस्थाको महसुस गर्दै, हामी येशूमा भर पर्नुपर्दछ, जो हाम्रो धार्मिकता, हाम्रो पवित्रतता र मुक्ति हुनुहुन्छ। सैतानले हामीमाथि दोष थुपारेको छ भने हामी त्यसको सामना गर्न सक्दैनौँ। हाम्रो निम्ति ख्रीष्टलेमात्र प्रभावकारीरूपमा विन्ति गर्नुहुन्छ। उहाँले दोष दिनेको मुख टाल्नुहुन्छ। तर हाम्रो धर्मकर्म वा अथक प्रयास र गुणहरूलाई साक्षी राखेर होइन उहाँको आफ्नै गुणहरूले हामीलाई ढाकेर हाम्रो प्रतिद्वन्द्वी सैतानसँग उहाँ मुकाबिला गर्नुहुन्छ।"-टेस्टिमोनिज फर द चर्च, ठेली ५, पृ. ४७१,४७२बाट रूपान्तरित।

`हाम्रो निम्ति येशूको सेवाकार्य र क्रूसमा जे गरियो त्यसले हामी ढुक्‍क भएर कता हेरिरहनु सघाउँछ, तर, फेरि त्यसैबखत न्यायको मामिलामा हामी नम्र र पश्‍चातापी मनस्थितिमा किन रहिरहनुपर्दछ?`