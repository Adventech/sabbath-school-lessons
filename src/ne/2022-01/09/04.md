---
title:  येशू सिद्ध बलि
date:  22/02/2022
---

`येशूको बलिलाई देहायका पदहरूले कसरी वर्णन गर्दछ? हेर्नुहोस्, हिब्रू ७:२६-२८, हिब्रू १०:७-१२।`

लेबी पुजारीहरू "धेरै संख्‍यामा थिए, किनकि मृत्‍युले तिनीहरूलाई कार्यमा लागिरहन दिँदैनथ्‍यो" (हिब्रू ७:२३)। येशू तिनीहरूको बिपरित हुनुहुन्थ्यो। उहाँ अनन्तसम्म रहिरहनुहुने पुजारी हुनुहुन्थ्यो (हिब्रू ७:२४,२५)। लेबी पुजारीहरूले "दिनदिनै" (हिब्रू ७:२७) र "प्रत्येक वर्ष" (हिब्रू ९:२५) भेटीहरू चढाइन्थ्यो र पशुबलिहरू दिइन्थ्यो। तर तिनीहरू मानव प्राणी भएको हुनाले तिनीहरूका भेटी र पशुबलिले आराधना गर्नेहरूको विवेक वा दिमागलाई सिद्ध वा सफा गर्न सक्दैनथ्यो। यस बारे पावलले यसरी व्यक्त गर्दछन्, "यो त अहिले वर्तमान समयको निम्‍ति एक दृष्‍टान्‍त वा प्रतिक हो। यसले यही देखाउँछ, कि चढ़ाएका भेटी र बलिहरूले आराधकको चेतना र विवेकलाई शुद्ध तुल्‍याउन सक्‍दैनन्‌" (हिब्रू ९:९) र "१ किनभने व्‍यवस्‍था अब आउने उत्तम कुराहरूको खास रूप होइन, तर तिनको छाया मात्र हो। यसकारण सालिन्‍दै नित्‍य चढ़ाइने त्‍यही किसिमका बलिहरूद्वारा नजिक आउनेहरूलाई यसले सिद्ध पार्न सक्‍दैन। २ नत्रता बलि चढ़ाउने काम रोकिनेथिएन र? किनकि आराधकहरू एकै खेपमा शुद्ध पारिने भए तिनीहरूमा त्‍यसपछि पापको चेतना हुनेथिएन। ३ तर ती बलिदानहरूले सालिन्‍दा पापको सम्‍झना गराउँछन्‌। ४ किनकि साढ़े (वा राँगो) र बोकाहरूको रगतले पाप हरण गर्न असम्‍भव छ" (हिब्रू १०:१-४)।

ती मानवीय पुरोहितहरूको बिपरित, येशू, आफै "एक फेरा सदाको निम्ति" एकै "बलि" हुनुभयो (हिब्रू १०:१०,१२-१४) र हाम्रा पापलाई थन्क्याउनुभयो (हिब्रू ९:२६)। येशूको बलि शाश्‍वत, चिरस्थायी, सधैँभरि रहिरहनेमात्र होइन त्यो कुनै पनि पशुबलिभन्दा श्रेष्ठ, उत्तम र उत्कृष्ट छ किनभने उहाँ परमेश्‍वरको पुत्र हुनुहुन्थ्यो (हिब्रू ७:२६-२८)। परमेश्‍वरको इच्छा उहाले सिद्धरूपमा पूरा गर्नुभएको थियो (हिब्रू १०:५-१०)।

"एक फेरा गरिएको बलि सदाको निम्ति कायम छ" भन्ने येशूको बलिको वर्णनको अर्थ धेरै छन्। पहिलो त, उहाँको बलि सिद्ध र पूर्णरूपमा प्रभावकारी छ जसलाई कसैले माथ गर्न सक्दैन अर्थात् त्यो भन्दा अर्को महान् विकल्प कुनै छैन। प्रभावकारी नभएकै कारणले लेबी कूलका पुजारीहरूले बलिहरू चढाइनै रहनुपरेको थियो। यस मामिलामा पावलले यसरी व्यक्त गर्दछन्, "१ किनभने व्‍यवस्‍था अब आउने उत्तम कुराहरूको खास रूप होइन, तर तिनको छाया मात्र हो। यसकारण सालिन्‍दै नित्‍य चढ़ाइने त्‍यही किसिमका बलिहरूद्वारा नजिक आउनेहरूलाई यसले सिद्ध पार्न सक्‍दैन। २ नत्रता बलि चढ़ाउने काम रोकिनेथिएन र? किनकि आराधकहरू एकै खेपमा शुद्ध पारिने भए तिनीहरूमा त्‍यसपछि पापको चेतना हुनेथिएन। ३ तर ती बलिदानहरूले सालिन्‍दा पापको सम्‍झना गराउँछन्‌" (हिब्रू १०:१-३)।

दोस्रो, पुरानो करार वा पौराणिक इस्राएलीहरूले गर्ने विभिन्न खालका बलि र भेटी चढाउने रितिहरू क्रूसमा पूरा भएको थियो वा त्यसमा टुङ्गिएको थियो। त्यसको अर्थ, येशूले हामीलाई हाम्रो पापमात्र पखाल्नुहुन्न (हिब्रू ९:१४), उहाँले हामीलाई पवित्र जीवन बिताउन (हिब्रू १०:१०-१४) शक्तिसम्पन्न गर्नुहुन्छ। हाम्रो जीवनबाट पापहरू हटाएर (हिब्रू ९:२६) उहाँले असल र भक्ति जीवन दिन बल दिनुहुन्छ। विगतका पुजारीहरू पवित्र मन्दिरमा जानुभन्दा अघि तिनीहरू आफै पहिला सफा, चोखो, पवित्र वा अर्पण गर्नुपर्दथ्यो (लेबी ८,९)।

तर येशूको बलिले हाम्रो पापलाई उहाँले धुनुहुन्छ र परमेश्‍वरको सामु उहाँले हामीलाई समर्पण गर्नुहुन्छ (हिब्रू १०:१९-२३) ताकि हामी उहाँको "राजकीय र बफादारी पुजारीहरू भएर" उहाँको सेवा गर्न सकौँ (हिब्रू ९:१४, १ पत्रुस २:९)।

अन्तमा आएर, येशूको बलिले हाम्रो आत्मिक जीवनलाई चाहिने पौष्टिक तत्वहरू उपलब्ध गराउनुहुन्छ। उहाँको बलि हाम्रो निम्ति अनुकरणीय उदाहरण हो, त्यसलाई आत्मसात् गरेर पछ्याउनुपर्छ र त्यस अनुसार चल्नुपर्छ। तर, त्यो खुबी वा हामीलाई आत्मज्ञानको खुराक हामी आफैलाई हेरेर होइन, न त कुनै अगुवाहरूलाई हेरेर, तर येशूमा नै हाम्रो आँखालाई एक टक लगाएर राख्‍न सकेपछिमात्र पाउँदछ। विशेष गरेर, विभिन्न घट्नाहरूद्वारा उहाँलाई क्रूसमा टाँगिन पुगेको र उहाँको अगुवाइलाई पछ्याउन हामीले प्रतिवद्धता गर्न सक्यौँ भने हामी सकलीरूपमा उहाँका भक्त हौँ भन्ने सुहाउने अवस्थामा पुग्न सक्छौँ (हिब्रू १२:१-४, हिब्रू १३:१२,१३)।

`परमेश्‍वरले दिन चाहनुहुने सबै आशिष, बरदान र फाइदा वा हितहरूको आधार नै क्रूस हो। यसले हाम्रो पापबाट हामीलाई शुद्ध वा सफा गर्दछ, सेवा गर्न पवित्र वा अलग जीवन बिताउन दिँदछ, र आत्मिकरूपमा बढन् यसले खुराक प्रदान गर्दछ। प्रभु येशूमा हामीलाई के उपलब्ध गराएको छ, त्यसको अझ अर्थमूलकरूपमा उत्तमतरिकाले कसरी अनुभव गर्न सक्छौँ?`