---
title: येशू, सिद्ध र निष्खोट बलि
date:  19/02/2022
---

### यस अध्यायका मूल पदहरू
हिब्रू ९:१५, उत्पत्ति १५:६-२१, यर्मिया ३४:८-२२, एफिसी ३:१४-१९: हिब्रू ७:२७, हिब्रू १०:१० र हिब्रू ९:२२-२८।

> <p>यस अध्यायको मूल सार पद</p>
> "किनकि एउटै बलिद्वारा जो पवित्र तुल्‍याइँदैछन्‌, तिनीहरूलाई उहाँले सदाको निम्‍ति सिद्ध बनाउनुभएको छ" (हिब्रू १०:१४)।

दोषले लादिएका र अपराधमा गनिएको व्यक्ति जसलाई क्रूसमा झुण्ड्याएर मारियो, त्यसलाई परमेश्‍वर भनेर उहाँको पूजा वा आराधना गर्नुभनेको पौराणिक सभ्यताका दिमागको निम्ति वाक्‍क लाग्दो थियो। रोमको साहित्य र इतिहासमा येशूको बारेमा कममै लेखिएकोले उहाँप्रति रोमले रुची नदेखाएको पाइन्छ। यहूदीहरूको व्यवस्थामा पनि, जो मानिस क्रूस वा रूखमा झुन्ड्याइन्छ त्यो मानिसमा परमेश्‍वरको श्राप परेको छ भन्ने धारणा छ (व्यवस्था २१:२३)।

पहिलो शताब्दीमा इसाईहरू यातना सहन नसकि रोमका अंध्यारो गुफाहरूमा लुकेका थिए र त्यहाँ मरेका इसाईहरूलाई गाडेका थिए। त्यसबेला तिनीहरूले ती गुफाका भित्ताहरूमा विभिन्न चित्रहरू कोरेका थिए। ती चित्रहरूमा मयुर (पौराणिक ग्रिक सभ्यतामा मयुर अनन्त जीवनको प्रतिक थियो), ढुक्‍कुर, बिजयी खेलाडीले हातमा खजुरको रूखको पात हातमा लिएको र माछा थिए। पछि लुकेका इसाईहरूले सुरुङ्गको भित्तामा कोरेका चित्रहरूमा, नोहाको जहाज, अब्राहमले इसहाकको सट्टा भेँडा बलिदिएका, दानिएल सिँहहरूको खोरमा परेको, माछाले योनालाई मुखबाट निकालेको, गोठालाले पाठोलाई बोकेको, येशूले पक्षाघात भएकोलाई निको पार्नुभएको र लाजरसको पुनरुत्थान जस्तो अचम्मका कामहरू देखाउने चित्रहरू थिए। ती चित्र वा प्रतिकहरूले मुक्ति, विजयी, र हेरचाहकोबारेमा चित्रण गरेका थिए। तर येशूलाई क्रूसमा झुन्ड्याइएको चित्र भने छैन, बरू अङ्‍कुसको छ जसले येशूमाथिको भरोसालाई देखाउँदछ। त्यस समयका मानिसहरूको दिमागमा क्रूस, हार र लाज वा बेइज्जतको प्रतिक थियो। यद्यपि, इसाई जगतमा क्रूस इसाई चिन्ह हुन गयो। अझ, पावलले त सुसमाचारलाई "क्रूस, परमेश्‍वरको वचन वा सुसमाचार र उहाँको शक्ति" भनेर १ कोरन्थी १:१८मा ठोकुवा गर्दछन्।

हिब्रूको पुस्तकमा क्रूसलाई कसरी चित्रण गरेको छ, यस अध्यायमा हामीले हेर्नेछौँ।