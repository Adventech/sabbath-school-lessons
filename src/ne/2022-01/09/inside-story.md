---
title: कथा
date:  25/02/2022
---

### विश्वासको निम्ति सतावट

_किना, १४, लाओस_

एक दिन १४ वर्षकी किना हस्याङ्गफस्याङ्ग गर्दै लाओसमा रहेको एडभेन्टिस्ट पास्टरको घरको ढोकामा घचच्याइन्। उनको हातमा उनका आमाबाबुहरूले बाँधेका डोरीहरू थिए। आमाबाबुले उनलाई कुटेका थिए र दाजुले पनि उनलाई लात्तीले हानेका थिए। उनको अपराध? येशूलाई विश्वास गरेर एडभेन्टिस्ट चर्चमा बप्तिस्मा लिने उनको निर्णयले गर्दा सबै थोकहरू भताभुङ्ग भएको थियो। मायालु आमाबाबु उनको निम्ति भयानक भएर निस्के किनकि उनले परम्पराको धर्मबाट अलगिन निधो गरेका थिए। किनाले आफ्नो आस्था गुमाउन चाहिनन् र केही नयाँ विश्वासीमित्रहरूले उनलाई खास केही सहयोग गर्न सकेका थिएनन्। तिनीहरू गरिब किसानीहरू थिए र आफ्नै जीवन धान्न तिनीहरूलाई मुश्किल भइरहेको थियो। तर तिनीहरूको प्रेम र पवित्र आत्माको शक्तिले उनलाई शान्ति र आशा मिलेको थियो। आफ्नै शरीरको हाडरगतमा भएको सतावटलाई सहन सक्ने शक्ति उनमा भइरहेको थियो। तर येशूको निम्ति सबै जोखिम लिन उनी तयार भएकि थिइन्। तर कहिलेसम्म यो सतावट सहने र कसको संरक्षणमा जाने? आफ्नो घरमा फर्किने बाहेक उनी कहीँ जाने ठाउँ थिएन। आफन्तहरूले पनि येशूलाई त्यागेर प्रकृतिपूजामा फर्किन उनलाई जोड दिए। गाउँको कुनै अगुवाहरूले उनलाई सहयोग गरेनन् किनभने तिनीहरूले पनि आफ्नै आमाबाबुको कुरा सुन्नुपर्छ भनेर उक्साएका थिए। लाओसमा होस जहाँ होस् आमाबाबुको कुरा सुन्नु असलै छ किनभने एफिसी ६:१मा लेखिएको छ, "छोरा-छोरी हो, प्रभुमा आफ्‍ना आमा-बुबाको आज्ञापालन गर, किनकि यो उचित हो।" तर कतिसम्म बालबालिकाले आफ्ना आमाबाबुको कुरा सुन्ने? घाऊ नै घाऊ भएको शरीर लिएर पास्टरको घरमा उनी आएकी थिइन् तर केही समयपछि उनको आफन्तकहाँ किनालाई राखे। उनको आमाबाबुले उनलाई खोज्न आउला भनेर उनी डराएकी थिइन्। उनी आफ्नो घरबाट पाँच दिन लुकेर बसिन्। आमाबाबुले उनलाई मार्ला भनेर उनी तर्सेकी थिइन्। एक दिन त उनको बुबाले उनको टाउकोमा बन्दुक पनि पड्काएको थियो। तर जति दु:ख पाएतापनि किनाको दिमाग र विश्वास स्पष्ट थियो। उनको निम्ति प्रार्थना गर्नुहोस्। स्वर्गदूतहरूले उनलाई रक्षा गरुन् भनेर प्रार्थना गर्नुहोस्। उनका आमाबाबुको निम्ति पनि प्रार्थना गर्नुहोस् ताकि तिनीहरूले उनलाई आत्मनिर्णयको स्वतन्त्रता प्रदान गरुन्। चर्चका विश्वासीहरूले पनि उनलाई राहत दिन सकुन् भनेर प्रार्थना गर्नुहोस्। सायद उनी एडभेन्टिस्ट स्कूलमा पढ्न पाए राहत मिल्लाकि भनेर प्रार्थना गर्नुहोस्। चर्चका सदस्यहरूलाई यस कठिन परिस्थितिमा सहयोग गर्न सकुन् भनि प्रार्थना गरिदिनुहोस्।

_-आन्ड्रयु मेकचेस्ने।_