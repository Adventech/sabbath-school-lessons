---
title:  क्रूस र क्षमाको निम्ति चुकाइएको मोल
date:  23/02/2022
---

`येशू स्वर्गको पवित्र मन्दिरमा हाम्रो निम्ति सेवाकार्य गरिरहनुभएको छ। हिब्रू ९:२२-२८ले त्यसको वर्णन कसरी गरिन्छ?`

स्वर्गमा भएको पवित्र स्थानको शुद्धिकरण गर्नुपर्छ भन्ने धारणा पुरानो करारमा उल्लेखित पवित्र स्थानमा हुने सेवाकार्यले बुझाउँछ। यदि पौराणिक इस्राएलको पवित्र स्थान वा मन्दिरको बारेमा हामीलाई जानकारी छैन भने, स्वर्गमा भएको पवित्र स्थान वा मन्दिरको अर्थ बुझिन्दैन। पवित्र स्थान परमेश्‍वरको शासनको प्रतिक हो (१ शमूएल ४:४, २ शमूएल ६:२)। आफ्ना जनहरूको पापलाई कसरी प्रभावकारी रूपमा सम्हाल्नुहुन्छ भनेर सर्वसाधारणलाई त्यहाँ भएको विधिहरूले बुझाउँछ। परमेश्‍वरको शासन उत्तम र धर्मी छ भनेर पवित्र मन्दिरको अवधारणाले बुझाउँछ (भजन २७:२)। परमेश्‍वर सारा जगतको शासक हुनुहुन्छ। उहाँले आफ्ना जनहरूको न्याय गर्नुहुन्छ, र उहाँ न्यायोचित हुन उहाँबाट अपेक्षा गरिएको छ। निर्दोषलाई उहाँले सफाइ दिनुहुन्छ र दोषी वा दुष्टलाई उहाँले दण्ड दिनुहुन्छ। त्यसकारण, जब उहाँले पापीको पापलाई क्षमा दिनुहुन्छ, तब त उहाँले न्यायप्रणालीको जिम्मेवारी बोक्नुहुन्छ। मानिसको पापले गर्दा परमेश्‍वरको चरित्र र शासकीय प्रणाली प्रदुषित भएकोछ। पवित्र स्थानले परमेश्‍वरको चरित्र र शासन प्रणालीको प्रतिनिधित्व गर्दछ। जब परमेश्‍वरले हामीलाई क्षमा दिनुहुन्छ तब उहाँले हाम्रो पाप पनि बोक्नुहुन्छ भन्ने अवधारणा पवित्रस्थानमा भएका विधिहरूले व्याख्या गर्दछन् (प्रस्थान ३४:७, गन्ती १४:१७-१९)। हिब्रू भाषाको सुरुको "क्षमा दिनु" (nōśē नोजे) को अर्थ "बोक्नु, धारण" गर्नु हो।

इस्राएलमा भएको पवित्र स्थानमा गरिने विभिन्न बलि तथा भेटी प्रथाहरूले यस अवधारणाको बारेमा सिकाउँछ। पौराणिक इस्राएलमा जब कसैले अपराध गरे त्यसको क्षमा पाउन आफू मर्नुको सट्टा पशुलाई ल्याइन्थ्यो। पशुको शिरमाथि आफ्नो पाप राख्थ्यो, र त्यसलाई मारन्थ्यो। त्यस पशुको रगतले वेदीका सिंङ्गहरूमाथि छर्किन्थ्यो वा मन्दिरको पहिलो कोठामा भएको पर्दामा छर्किन्थ्यो। यसले गर्दा, पापीको पाप प्रतिकको रूपमा उसबाट पवित्र मन्दिरमा सारिन्थ्यो। त्यसको अर्थ, परमेश्‍वर आफैमा त्यो पाप सारिएको देखाएको थियो। वर्षको अन्तमा, वा प्रायश्‍चितको दिनमा, जसलाई न्यायको दिन पनि भनिन्थ्यो, परमेश्‍वरले पवित्र मन्दिरलाई शुद्ध गर्नुहुन्थ्यो। अनि विधिपूर्वक न्याय गर्ने जिम्मेवार, पवित्र स्थानबाट अझेल वा सैतानरूपी बलिको बोकोमा सारिन्थ्यो (लेबी १६:१५-२२)।

पृथ्वीमा भएको पवित्रस्थान दुई पवित्र कोठाहरूमा गरिने त्यस दुई किसिमको विधिले स्वर्गको पवित्रस्थानको नमुनालाई देखाउँदछ (प्रस्थान २५:९, हिब्रू ८:५)। यस विधिले परमेश्‍वर दयालु  र न्यायी हुनुहुन्छ भनेर देखाएको थियो। वर्षभरि जसले आफ्ना पापहरू स्वीकार्दै प्रायश्‍चितको दिनमा गम्भिर हुँदै विश्राम पालन गर्दै र चोखो हुने विधि पालन गर्दथे, तिनीहरू परमेश्‍वरप्रति बफादार वा निष्ठावान भएको देखाउँथ्यो। जसले परमेश्‍वरप्रति निष्ठावान भएको देखाउँदैनथे, तिनीहरू "बाहिरन्थे" (लेबी २३:२७-३२)।

`तपाईँको पापको कारण तपाईँले उचित सजायँ भोग्नुपरे तपाईँलाई के हुन्थ्यो होला, सो सोच्नुहोस्। ख्रीष्टले तपाईँलाई के गर्नुभयो सो त्यस सत्य आत्मज्ञानले तपाईँलाई कसरी बुझाउन खोज्दछ?`