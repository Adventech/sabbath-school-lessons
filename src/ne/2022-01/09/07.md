---
title:  थप जानकारी
date:  25/02/2022
---

एलेन जी ह्वाइटद्वारा लिखित देहायका सामग्रीहरू पढ्नुहोस् (हातमा पुस्तक नभएपनि देहायको वेवसाइटमा पानुहुन्छ: https://m.egwwritings.org/)। द दिजाएर अभ एजेजको पृ. ७४१-७५७को "कलभरी" र पृ. ७५८-७६४को "इट इज फिनिश्ड।"

आन्ड्र्युज युनिभर्सिटको प्रध्यापक जिरी मोस्कालाले येशूको आगमनभन्दा पहिले हुने न्यायको बारेमा व्याख्या गर्नुभएको छ। परमेश्‍वर "पसलमा जस्तै हाम्रा पापहरूलाई सबैको अगाडि देखाउन चाहनुहुन्न। त्यसको विपरित, सारा जगतको सामु उहाँको मानव जीवनलाई परिवर्तन गर्न सक्ने अचम्मको अनुग्रह उहाँले औँल्याउनुहुन्छ। उहाँ नै हाम्रो जीवनको सही वा सत्य साक्षी हुनुहुन्छ। परमेश्‍वरप्रति मेरो मनस्थितिलाई, मेरा नियतहरूलाई, मेरा सोचविचारहरूलाई, मेरा कामहरूलाई, मेरा परिस्थितिहरू र मेरो जीवनका निर्देशनहरूलाई उहाँले जगतका सारा जीवहरूको सामु राखिदिनुहुनेछ। उहाँले नै ती सबै कुराहरू देखाइदिनुहुनेछ। मैले धेरै गल्तीहरू गरेँ, मैले उहाँको पवित्र व्यवस्थालाई भङ्ग गरेँ भनेर येशूले साक्षी दिनुहुनेछ। तर, मैले पश्‍चाताप गरेँ, क्षमा मागेँ र उहाँको अनुग्रहले म नयाँ व्यक्तिमा परिवर्तन भएँ भनेर उहाँले व्याख्या गर्नुहुनेछ। जगतको सामु उहाँले यो घोषणा गर्नुहुनेछ: "पापी मोस्कालाको पाप धुन मेरो रगत नै पर्याप्‍त छ, उसको जीवनको सबै आयामहरूहरू ममा छ, मप्रति र अरू मानिसहरूप्रति उसको मनस्थिति न्यानो र निश्‍वार्थी छ, ऊ अब भरपर्दो भएको छ। ऊ मेरो असल र विश्‍वासीलो सेवक हो।"-टुवार्ड अ बिब्लिकल थियोलोजी अभ गड्स जजमेन्ट: अ सेलिब्रेशन अभ द क्रस इन सेभेन फेसेज अभ डिभाइन युनिभर्सल जजमेन्ट," जर्नल अभ एडभेन्टिस्ट थियोलोजिकल सोसाइटी १५ (बसन्त ऋतु २००४): पृ. १५५बाट रूपान्तरित।

"दुवै मुक्ति पाएका मानव प्राणीहरू र पतित नभएका जगतका जीवहरूले येशूको क्रूसमा तिनीहरूको विज्ञान र गीत पाउनेछन्। जब तिनीहरूले येशूको मुहारमा महिमाको चमक देख्दछन् तब त्यो स्वार्थ-त्याग प्रेमको महिमा हो भनेर थाहा पाउनेछन्। कलभरीको प्रकाशको सामु स्वार्थ-त्याग प्रेमको नीति पृथ्वी र स्वर्गको नीति हो भनेर देखिनेछ: आफ्नै भलाइको वा आफ्नै भाऊ नखोज्ने प्रेमको स्रोत परमेश्‍वरको हृदय हो; अनि त्यस प्रेमले ओटप्रोट भएको व्यक्तिले नम्र, कोमल भएर र झुक्दै परमेश्‍वरको स्वभाव वा चरित्रलाई आफ्नो जीवनशैलीबाट प्रकट गर्नेछ। परमेश्‍वर त्यस ज्योतिमा रहनुहुन्छ जहाँ कोही व्यक्ति पनि आफ्नो धर्मकर्मले पुग्न सक्दैन।"-एलेन जी ह्वाइट, द डिजाएर अभ एजेज, पृ. १९,२०बाट रूपान्तरित।

**चिन्तनमनन**

`पापबाट क्षमा पाउन वा आफूले गरेका अपराधहरूबाट चोखो हुन वा मुक्ति पाउन मानव जगतले विभिन्न खालका बलि, त्याग, तपस्या, धर्मकर्म, पूजाआजा आदि गर्ने बानी भएको भएको छ। कतिले त आफ्नो शरीरलाई कष्ट दिएर लामो तिर्थयात्रा गर्दै र अझ जमिनमा लम्पछार गर्दै सयौ किलोमिटर यात्रा गर्दै तिर्थस्थलमा गएको देखिन्छ। कतिले त धर्म कमाउन आफ्नो जीवनलाई सेवाकोरूपमा पनि समर्पण गरेको हुन्छ। अझ कतिले त आफ्नो शरीरका अङ्गहरूलाई भगवानलाई चढाउने भन्दै हात वा खुट्टा ठाडो पार्दै चल्नै नसक्ने गरेर राख्‍दछन्। परमेश्‍वरलाई खुशी पार्ने यस्ता र आफूले आफैलाई पिट्ने र आफ्नो शरीरलाई जोखिममा पारेर उपवास बसेको बसै गर्दै अरू बहादुर कामहरू गरेका हुन्छन्। येशूको बलि र क्रूसले गर्दा सबै खालका मानवीय धर्मकर्म, त्याग, तपस्या, पशुपंक्षी बलि अझ मानव बलि दिने जस्ता क्रियाकलापहरूको अन्त्य भएको बाइबलले ठोकुवा गर्दछ। हेर्नुहोस्, दानिएल ९:२५-२७, हिब्रू १०:१५-१८।`

`फेरि त्यसैबखत, विश्‍वासीको जीवनमा त्याग वा निस्‍वार्थ जीवनको भूमिका के छ? आफ्नो क्रूस उठाएर उहाँलाई पछ्याउनु पर्छ (मत्ती १६:२४), वा प्रेरित पावलले हाम्रा शरीरहरूलाई "जिउँदो बलि, पवित्र र परमेश्‍वरको निम्ति ग्रहण योग्य गरि अर्पण गर्नुपर्छ" (रोमी १२:१)को अर्थ के छ? येशूले मत्ती १६:२४ र पावलले रोमी १२:१मा दिएका निर्देशनहरू र हिब्रू १३:१५,१६को बीचमा के सम्बन्ध छ? हेर्नुहोस्, हिब्रू १३:१५,१६।`