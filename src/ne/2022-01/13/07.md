---
title:  थप जानकारी
date:  25/03/2022
---

"जब पवित्र आत्मा विश्‍वासीहरूमा खनियो,...तब तिनीहरू सन्त वा एक आपससँगको सम्बन्धमा मिठासपना आएको थियो जसले गर्दा तिनीहरू हर्षले भावविभोर भएका थिए। तिनीहरू कोमल भएका थिए, एस आपसमा हित खोजेका थिए, स्वार्थमा तिनीहरूले प्राथमिकता दिएका थिएन वा तिनीहरू स्वार्थी बनेन, र सत्यको निम्ति जुनसुकै मोल चुकाउन पनि तिनीहरू राजी भएका थिए। जब तिनीहरू दिनदिनै भेला भए वा सङ्गति गरे तब तिनीहरूमा गाभिएको ख्रीष्टको प्रेम प्रकट गरेका थिए। तिनीहरूको निश्‍वार्थी वचनहरू र कामहरूद्वारा आफूहरूमा भएको येशूको प्रेमलाई जलाइ राखेका थिए...।

तर समय बित्दै जाँदा (विशेष गरेर चर्चमा देखावटी इसाईहरू भित्रिँदा वा येशूको प्रेम सेलाउँदै जाँदा) विस्तारै विश्‍वासीहरूमा परिवर्तन आउन थाल्यो। येशूलाई हेर्नुको सट्टा विश्‍वासीहरूले एक आपसमा भएका खोट वा  दोषहरू हेर्न थाले। जब विश्‍वासीहरू एक आपसमा टोकाटोक गरे, आआफ्ना भूलहरूको पर्दाफास गर्न थाले, निर्दयी तरिकाले एक आपसको आलोचना र मूल्याङ्कन गर्न थाले तब तिनीहरूले मुक्तिदातातिर दिन ध्यान हराउन थाले र उहाँको प्रेम पनि तिनीहरूमा सेलाउन थाले। देखावटी वा औपचारिक विधि वा संस्कार पालन गर्न तिनीहरू धेरै कडा हुन थाले। विश्‍वासलाई प्रयोगमा ल्याउनुको सट्टा तिनीहरूले धार्मिक मत, सिद्धान्त वा शिक्षाप्रति बढि झुकाव तिनीहरूले देखाउन थाले। मतमा फरक भएकोले एक आपसलाई दोष दिन तिनीहरू जोशिलो हुने क्रममा आफैमा भएका दोष वा गलत शिक्षाहरू भुल्न थाले। येशूको चाहना अनुसार तिनीहरूमा हुनुपर्ने भातृप्रेम सेलाएर जान थाल्यो। सबभन्दा दु:खलाग्दो कुरो त, बादबिवाद र एक आपसमा दोष लगाउने क्रममा तिनीहरूले के गुमाइरहेका छन् सो तिनीहरूमा अचेत हुन थाल्यो वा एक आपसको व्यक्तिगत स्वविवेकको अधिकारप्रति संवेदनशील हुन छोड्यो। सुरुमा भएको जोश जाँगर, खुशियालीपन, आनन्द र एक आपसमा  भएको वा हुनुपर्ने भातृप्रेम तिनीहरूको जीवनमा सेलाउँदै गएका थिए। जब तिनीहरूले तिनीहरूको हृदयमा परमेश्‍वरको प्रेमलाई ओगट्‍न दिन छोड्यो तब तिनीहरू छिट्टै अन्धकारमा हिँड्न थाले।

"सुरुको चर्चमै विश्‍वासीहरूको बीचमा हुनुपर्ने एक आपसी प्रेम सेलाएर जान थालेको यूहन्नाले महसुस गरेका थिए। त्यसकारण, तिनीहरूमा त्यस प्रेमले निरन्तरता पाउनुपर्छ भने उनले जोडदार अनुरोध गरेका थिए। उनले चर्चलाई लेखेका पत्रहरूमा विश्‍वासीहरूको बीचमा प्रेमको दियो बालिराख्‍नुपर्छ भन्ने भनाइले भरिएको थियो। यूहन्नाले लेख्‍दछन्, "७ प्रिय हो, हामी एउटाले अर्कोलाई प्रेम गरौं, किनभने प्रेम परमेश्‍वरबाट आउँछ। जसले प्रेम गर्छ त्‍यो परमेश्‍वरबाट जन्‍मेको हो, र परमेश्‍वरलाई चिन्‍छ। ८ प्रेम नगर्नेले परमेश्‍वरलाई चिन्‍दैन, किनभने परमेश्‍वर प्रेम हुनुहुन्‍छ। ९ परमेश्‍वरको प्रेम हाम्रा माझमा यसरी प्रकट भयो, कि उहाँले आफ्‍ना एकमात्र पुत्र संसारमा पठाउनुभयो, ताकि पुत्रद्वारा हामी जिउन सकौं। १० प्रेम यसैमा छ, कि हामीले परमेश्‍वरलाई प्रेम गरेका होइनौं, तर उहाँले हामीलाई प्रेम गर्नुभयो, र हाम्रा पापको प्रायश्‍चित हुनका निम्‍ति आफ्‍ना पुत्र पठाउनुभयो। ११ प्रिय हो, यदि परमेश्‍वरले हामीलाई यसरी प्रेम गर्नुभएको हो भने, हामीले पनि एउटाले अर्कोलाई प्रेम गर्नुपर्छ। १२ परमेश्‍वरलाई कसैले कहिल्‍यै देखेको छैन। यदि हामीले एउटाले अर्कोलाई प्रेम गर्‍यौं भने परमेश्‍वर हामीमा रहनुहुन्‍छ, र उहाँको प्रेम हामीमा सिद्ध भएको हुन्‍छ" (१ यूहन्‍ना ४:७-१२)"-एलेन जी ह्वाइट, द आक्टस् अभ आपोस्टल्स, पृ. ५४७,५४८बाट रूपान्तरित।

**चिन्तनमनन**

`कतिपय समयमा वा प्रायजसो मानिसहरूले इसाई जीवन भनेको व्यक्तिगत, येशूसँगको व्यक्तिगत सम्बन्ध हो। हो, इसाई जीवनको यो एउटा पक्ष धेरै महत्त्वपूर्ण छ। तर, हामी एक एकलाई अलग पारेर होइन, समूहगतरूपमै परमेश्‍वरले हामीलाई अगुवाइ गरिरहनुभएको छ भन्ने कुरालाई सम्झिनु किन महत्त्वपूर्ण छ? चर्चमा वा विश्‍वासीहरूको झुण्डमा मेरो जिम्मेवारी के छ? विश्‍वासीहरूको समूहबाट मैले के अपेक्षा गर्नुपर्दछ?`

`चर्चमा विश्‍वासीहरूको बीचमा भातृप्रेम बलियो छ भनेर देखाउने क्रियाकलापहरू के हुन्? त्यसको सूची बनाउनुहोस्।`

`आखिरमा, भातृप्रेम भनेको के हो? त्यसमा के गुणहरू छन् जसले गर्दा त्यसले सकारात्मक र सदभावको वातावरणको सृजना गर्दछ? देखावटी ङिच्च पार्ने प्रेम र भित्री हृदयदेखिको प्रेम बीचमा हामीले कसरी छुट्याउने?`