---
title:  परमेश्‍वरका जनहरूको हेरचाह
date:  20/03/2022
---

`सुरुको चर्चमा आफ्ना विश्‍वासी जनहरू, अपिरिचित, विदेशी पाहुनाहरूलाई सत्कार गर्ने चलन कस्तो थियो? हेर्नुहोस्, देहायका पदहरूमा: हिब्रू १३:१,२, रोमी १२:१३, १ तिमोथी ३:२, तितस १:८, र १ पत्रुस ४:९।`

येशूका सुरुका भक्तहरू घुमिरहने अभियान थिए। तिनीहरू दुवै इसाई र गैरइसाइको अतिथि सत्कारमा भर परेका थिए। "नबिर्सिनु वा याद गर्नु" भन्ने अर्तीले कसैलाई आफ्नो घरमा पाहुनालाई सत्कार गर्नेमात्र होइन जानाजानी वेवास्ता नगर्नु भन्ने अर्थ पनि लगाइन्छ। केवल आफन्त, चिनेको मानिस वा आफ्ना विश्‍वासी परिवारको मात्र सत्कार गर्ने होइन भन्ने पावलको भनाइ थियो। अपरिचित पाहुनाहरूको सत्कार गर्दा थाहै नपाइकन कतिले स्वर्गदूतहरूलाई नै सत्कार गरेका थिए भनेर पावलले उनका पाठकहरूलाई याद दिलाउँछन् (हिब्रू १३:२)। अब्राहम र साराकहाँ तीन अपरिचित व्यक्तिहरू आएको कुरा पावलले याद दिलाउन खोजेको हुनसक्छ (उत्पत्ति १८:२-१५)। अतिथी सत्कार भनेको आफूसँग भएको भौतिक आशिषहरू अर्कोलाई बाँड्ने र अरूको दु:खमा सहभागी हुने कुरा समावेश हुन्छ, जुन येशूले पनि हाम्रो निम्ति गर्नुभयो (हिब्रू २:१०-१८)।

कैदमा परेकाहरूलाई भातृप्रेम देखाउनुभनेको केवल तिनीहरूलाई प्रार्थनामा सम्झिनुमात्र होइन, तिनीहरूलाई राहत दिनु र तिनीहरूको भावनाप्रति संवेदनशील भएर सहयोग गर्नु वा हौशला दिनु पनि हो। कैदीहरूलाई वास्ता गर्नु जोखिमपूर्ण पनि हुन सक्छ। समाजले दोषी ठहर्‍याएकोहरूलाई सहयोग गर्नु र साथ दिँदा आफूहरूपनि तिनीहरूसँग दोषी ठहरिन पुगेको हुन्छ। तिनीहरूलाई साथ दिँदा साथ दिनेहरू पनि समाजको दुर्व्यवहारमा पर्न सक्छ (हिब्रू १०:३२-३४)।

विभिन्न चित्रण र भाषा शैलीद्वारा कैदमा परेकाहरूलाई उत्साह देऊ भनेर पावलले आफ्ना पाठकहरूलाई अनुरोध गर्दछन्। प्रथमत:, विगतको समयमा पाठकहरूले कैदमा परिरहेका विश्‍वासीहरूलाई सहयोग गरेको पावलले याद दिलाउँछ। समाजले दु:ख दिएका, यातना दिएका, बेइज्जत पाएका परमेश्‍वरका प्रिय जनहरूलाई साथ दिँदा ती पाठकहरू पनि तिनीहरूसँग सहभागी हुन वाध्य भएका थिए भनेर पावलले याद दिलाउँछन्। दोस्रो, दुर्व्यवहारको मारमा पर्नुभन्दा मोशाको उदाहरण पावलको मनमा हुनुपर्दछ, उनले लेख्छन्, "२५ पापको क्षणिक सुख भोग्‍नुभन्‍दा बरु परमेश्‍वरका मानिसहरूसँग थिचोमिचोमा पर्न तिनले रोजे। २६ मिश्रदेशको धन-सम्पत्तिभन्‍दा ख्रीष्‍टको निम्‍ति निन्‍दित हुन तिनले मूल्‍यवान्‌ सम्‍पत्ति ठाने" (हिब्रू ११:२५-२६)। आखिरमा आएर पावलले भातृप्रेमको महत्त्वको बारेमा आफ्ना पाठकहरूलाई जानकारी यसरी दिन्छन्, प्रत्येक विश्‍वासीहरू एक आपसमा "एकै शरीर हुन्" (हिब्रू १३:३ रूपान्तरित)। विश्‍वासीहरूको कष्टपूर्ण मानवीय अवस्थामा तिनीहरू पनि पन्छिएका छैनन् र जसरी अरूहरूले तिनीहरूलाई व्यवहार गरुन् भन्ने तिनीहरू चाहन्छन् त्यसरी नै अरूहरूलाई पनि त्यसै व्यवहार गर्नुपर्दछ। आफ्ना विश्‍वासी जनहरू झ्यालखानामा छन् भने आफूहरू पनि झ्यालखानामै छन् भन्ने महसुस गर्नुपर्दछ। त्यसकारण, झ्यालखानामा परेकाहरूलाई चाहिने भौतिक र भावानात्मक सहयोगहरू विश्‍वासीहरूले दिनु जरुरी छ। त्यसो गर्दा कैदमा परेकाहरूलाई कसैले वास्ता गरेका छैनन् भन्ने महसुस नगरुन्।

`चाहे चर्चका सदस्यहरू होउन् वा नहोउन्, झ्यालखानमा परेकाहरूलाई कसरी सहयोग गर्नुपर्दछ?`