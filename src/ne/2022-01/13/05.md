---
title:  विभिन्न खालका अनौठा
date:  23/03/2022
---

**विभिन्न खालका अनौठा र परमेश्‍वरको वचनलाई खलबल्याउने वा उहाँको वचनसँग सहमत नहुने शिक्षादीक्षादेखि सतर्क हुनु**

`हामीहरूको जीवनमा चाहिने अनुग्रह कहाँबाट उपलब्ध हुन्छ? हाम्रा हृदयहरू कसरी बलियो हुन्छन्? हेर्नुहोस्, देहायका पदहरू: हिब्रू १३:९, हिब्रू २:९, हिब्रू ४:१६, र हिब्रू ६:१९,२०।`

खानेकुराहरू र झुठो वा अनौठो शिक्षादीक्षाहरूको बीचमा भएको सम्बन्धमा शुद्ध र अशुद्ध खानासँग सरोकार नभएको भनेर हिब्रू १३:९ले आभास् दिन्छ। किन त?

पावलले आफ्नो पत्रमा शुद्ध र अशुद्ध खाना सम्बन्धी त्यस्तो चासो देखाएको पाइन्दैन। प्रेरित १५मा उल्लेख गरेको अनुसार विश्‍वासीहरू अनुग्रहबाट मुक्ति पाइन्छ भन्ने विषयमा सुरुको चर्चले प्रतिवद्धता देखाएको कुरा हामीलाई थाहा छ (प्रेरित १५:७-११) साथै खानपिनको मामिलामा तिनीहरूले अपनाएका नीतिहरूलाई निरन्तरता दिनुपर्छ भनेर पनि यरुशलेममा बसेको चेलाहरूको परिषदले अनुमोदन गरेको थियो। अझ, पावलले यो जिकिर गर्दछ कि नयाँ करारले परमेश्‍वरको व्यवस्थालाई हृदयमा राखिसकेको छ (हिब्रू ८:१०-१२)। तर, लेखकले भन्न चाहेको कुरा हामीलाई स्पष्ट हुनुपर्दछ: पहिलोत:,पशुबलि विधिहरू र लेबीहरूलाई दिइएको पुजारी ओहोदाले गरिएको पवित्रस्थानमा गरिने मध्यस्थतालाई येशूको बलि र पुजारीय सेवाकार्यले सर्वोच्चता हासिल गरिसकेको छ, अर्थात् येशूले जे गर्नुभयो सो मानव विधिहरूभन्दा उत्तम छ वा ती विधिहरूलाई येशूले माथ गरिसक्नुभएको छ (हिब्रू ८:४,५, हिब्रू १०:१-१८)।दोस्रो, फेरि जुन सन्दर्भमा केही खानाहरूबाट अलग बस्नुपर्छ भन्ने पावलले आफ्ना पाठकहरूलाई दिइएको उपदेशमा ती खानाहरूबाट अलग हुन आलोचना गरिरहेका थिएनन् बरु जब ती खानाहरू खान्छन् तिनीहरूले अनुग्रह पाउँछन् वा धर्मी हुन्छन् भन्ने तिनीहरूको धारणाप्रति उनले असहमती जनाएका थिए (हिब्रू १३:९)। यहूदी विभिन्न विधिहरूमा उपयोग गरिएका वा देवीदेवताहरूलाई चढाउने खानेकुरा वा प्रसादहरूमा सहभागी हुने वा खानमा अलग बस्नु भनेर पावलले चेतावनी दिएका थिए, किनकि ती रीतिथिति र मन्दिरका देवताहरूलाई चढाइने पशुबलिले आराधकहरूले आत्मिक फाइदा वा अनुग्रह उपलब्ध भन्ने मानिसहरूको धारणा थियो (ती धार्मिक परम्परा वा रीतिथिति सबैले परमेश्‍वर वा देवीदेवताहरूलाई खुशी पार्न गरिन्थ्यो ताकि तिनीहरूले आशिष दिउन्)। तर, प्रसाद खाएर, पशुलाई बलि चढाएर परमेश्‍वरबाट अनुग्रह पाइन्दैत तर केवल येशूको बलि र उहाँ पुजारी भएर मध्यस्थता गर्नुभएको कार्यद्वारामात्र अनुग्रह पाइन्छ भन्ने पावलको जिकिर थियो। विश्‍वासीहरूको "बेदी छ" (हिब्रू १३:१०), त्यो हो, येशूको क्रुस, त्यहीँबाट तिनीहरूले खान सक्छन् (यूहन्ना ६:४७-५८)।

हिब्रूको पुस्तकमा "अनुग्रह" परमेश्‍वरको सिंहासनबाट आउँछ भनेर उल्लेख गरिएको छ (हिब्रू ४:१६)। ख्रीष्टद्वारा मध्यस्थता गर्नुभएको यो अनुग्रह हाम्रो निम्ति "अङ्‍कुस" हो र यो "दृढ र सुरक्षित" छ किनभने यो परमेश्‍वर आफैको सिंहासनमा बेरिएको छ (हिब्रू ६:१९,२०, ४:१६)। हामीले पाउने अनुग्रह येशूको त्याग र बलिबाट उपलब्ध हुन्छ। यसले हाम्रा हृदयहरूमा स्थायीत्व, आशा र निश्‍चयता रोपी दिन्छ। जब हाम्रो हृदयले त्यस खालको  स्थायीत्व पाउँदछ, तब विभिन्न नयाँ तथा बाइबलसँग सहमत नभएका अनेकौँ शिक्षादिक्षा, दर्शनहरूले (हिब्रू १३:९) गर्दा हामी परमेश्‍वरबाट बिचलित हुँदैनौँ वा तिनीहरूले हामीलाई सही सत्यबाट बगाएर लान सक्दैन (हिब्रू २:१)।

`येशूको शास्वत, शिद्ध र पूर्ण बलिको बारेमा ध्यान गर्नुहोस्। यस बलिमा हाम्रो धर्मकर्म आदिले थप्‍न खोज्नु सुसमाचार र येशूमा पाइने अनुग्रहको बिपरित हो भनेर हामीले किन सम्झिनुपर्दछ?`