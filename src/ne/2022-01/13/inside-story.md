---
title: कथा
date:  25/03/2022
---

### परमेश्वरलाई अन्तिम अवसर

_चाचरमेन कु, ३८, थाइलान्ड_

मैले सुरो भएर प्रभुसँग प्रार्थना गरेँ। "प्रभु म अब तपाईँलाई अन्तिम अवसर दिइरहेको छु। मैले चर्चका धेरै कार्यक्रमहरूमा समाबेश भएँ तर मलाई केही खास फरक पारेको छैन। म अझ असफल नै भइरहेको छु। म तलमाथि भइरहेको छु। अब दुई हप्ता छुट्टीको समय आइरहेको छ। म घरबाट टाढा रहन चाहन्छु। म बाइबल तालिममा समावेश हुन चाहन्छु। यो तपाईँको अन्तिम अवसर हो। यदि यसले काम गरेन भने म तपाईँबाट सधैँ टाढा हुनेछु! "प्रार्थनामा मैले दु:ख पोखाएँ। मलेसियामा एडभेन्टिस्ट चर्चकै परिवारमा म हुर्केतापनि र चर्चका कार्यक्रमहरूमा भाग लिएतापनि मेरो आत्मिक जीवन चिसो थियो। आठ वर्षसम्म येशूलाई विश्वास नगर्नेसँग साथी बनाएँ। अन्तराष्ट्रिय स्कूलमा सँगित सिकाएर मैले राम्रै तलब पाएको थिएँ। तर मलाई शान्ति भएन। त्यसकारण एडभेन्टिस्ट स्कूलमा बाइबल सिक्न  गएँ। त्यहाँ दुई हप्तासम्म पवित्र मन्दिरको बारेमा मैले सिकेँ। बाइबल पढेर चर्च जाने हाम्रो चलन थिएन तर नियमितरूपमा चर्चमामात्रै म जान्थेँ। साथीहरूले कसरी एडभेन्टिस्ट हुने भनेर त सुनाए तर प्रभुसँग व्यक्तिगत सम्बन्ध कहिल्यै भएको थिएन। अनि एक दिन बाइबल स्कूलमा इजकियल ३७:१-६ पढेँ, "परमप्रभुको हात ममाथि पर्‍यो, अनि उहाँले मलाई परमप्रभुका आत्‍माद्वारा ल्‍याउनुभई हाड़ै-हाड़ भएको बेँसीमा राख्‍नुभयो। उहाँले मलाई ती हाड़हरू भरिएको बीचमा तल-माथि लानुभयो, र मैले त्‍यस बेँसीको जमिनमा थुप्रै हाड़हरू देखें। ती हाड़हरू असाध्‍य सुकेका थिए।

उहाँले मलाई सोध्‍नुभयो, “हे मानिसको छोरो, के यी हाड़हरू फेरि जीवित हुन सक्‍छन्‌?” मैले जवाफ दिएँ, “हे परमप्रभु परमेश्‍वर, यो त केवल तपाईंले मात्र जान्‍नुहुन्‍छ।” तब उहाँले मलाई भन्‍नुभयो, “यी हाड़हरूलाई अगमवाणी कहेर भन्‌, ‘हे सुकेका हाड़ हो, परमप्रभुको वचन सुन!’ यी हाड़हरूलाई परमप्रभु परमेश्‍वर यसो भन्‍नुहुन्‍छ: म तिमीहरूमा सास हालिदिनेछु, र तिमीहरू जीवित हुनेछौ। म तिमीहरूमा नसाहरू टाँसिदिनेछु, र तिमीहरूमा मासु बढ़ाइदिन्‍छु, र छालाले म ढाकिदिनेछु, र तिमीहरूमा सास हालिदिनेछु, र तिमीहरू जीवित हुनेछौ। तब तिमीहरूले म नै परमप्रभु हुँ भनी जान्‍नेछौ’।”  प्रभुको वचन मैल यो पढेपछि मेरो जीवनमा पवित्र आत्माको सास आयो। प्रभुसँग मेरो सिधै सम्बन्ध भएको मैले चाहेको थिएँ। पवित्रस्थानको बारेमा अध्ययन गरेपछि मैले प्रभुको प्रेमको बारेमा त्यो सबै रहेछ भनेर मैले थाहा पाएँ। मेरो जीवनमा क्षमा दिने शक्ति उहाँसँग छ भनेर मैले महसुस गरेँ र उहाँसँग गहिरो सम्बन्ध राखेर चल्ने मेरो इच्छा भयो। मेरो जीवनमा प्रभुको प्रेमले पूरै बास बस्यो। मैले येशूलाई मेरो हृदय सुम्पेँ। मेरो जीवनमा उहाँले काम गर्न थाल्नुभयो।  म फेरि ५ देखि ६ वर्षका बालबालिकाहरूलाई सँगीत सिकाउन गएँ।

स्कूलमा सान्टा क्लज, परिहरू, बाहुन्नेहरू र बोक्सीको बारेमा गीत सिकाउनुपर्ने भएको थियो। एक दिन मनगढन्ते आदि गीतहरू सिकाउँदै थिएँ, मेरा दुई असल विद्यार्थीहरू इथान र लुकासमा त्यसमा भाग नलिएको थाहा पाएँ। तिनीहरूले कान बन्द गर्दथे जब तर्साउने आवाज भएको गीत गाउन  सुन्न थालेका थिए। "तिमीहरूलाई के भयो? किन क्लासमा भाग नलिएको?" मैले माग गरेँ। "म इसाई हुँ र त्यस्तो कुरामा म भाग लिन सक्दिनँ," इथानले मलाई भन्यो। अनि ऊ रुन पनि थाल्यो। लुकासले पनि आफ्नो साथीसँग सहमत जनाइरहेको थियो। यो प्रभुबाट मैले ठूलो पाठ सिकेँ। "शैतानको बारेमा मैले केटाकेटीहरूलाई किन सिकाइरहेको छु?" भनेर मैले आफूले आफूलाई सोधेँ। अर्को दुई हप्ताको छुट्टीमा बाइबल स्कूलमा दानिएल र उनका तीन साथीहरूको बारेमा सिकेँ। राजा नबुक्दनेजारको अगाडि तिनीहरूले प्रभुमा बफादार भएका थिए। इथान र लुकासले पनि मेरै अगाडि प्रभुमा अडिग भएको मैले देखेँ। म त्यस स्कूलमा काम गर्न नसक्नेभएँ। तर म त्यो स्कूल छाड्न पनि नसक्ने भएको थिएँ। यो कथा मैले बाइबल शिक्षकलाई सुनाएँ। "तिम्रो गवाही बलियो छ। तर तिमीमा सक्रियता छैन," उनले मलाई सुनाए। एक दिन एलेनह्वाइटको क्राइस्ट अवजेक्ट लेसनहरूमा पढेँ, "जब पवित्र आत्माको आवाज आउँछ तब उनको आवाज ढिलो नगरि सुन्नुमा नै हाम्रो हित हुन्छ। जब मेरो बगैँचामा काम गर्न जाऊ भन्यो भने नहिचकिचाइकन जानु। 'फेरि परमेश्‍वरले “आज” भनी एक दिन ठहराउनुभएको छ, जब उहाँले धेरै समयपछि दाऊदद्वारा अघि भनिएकै कुरा फेरि भन्‍नुभयो, “आज तिमीहरूले उहाँको शब्‍द सुन्‍यौ भने तिमीहरूका हृदय कठोर नपार” (हिब्रू ४:७)। प्रभुलाई मेरो हृदय समर्पित गरेर मैले त्यस स्कूलबाट राजिनामा दिएँ।अर्को पाँच महिनासम्म बाइबल स्कूलमा गएँ।

मेरो दिमागमा फेरि द्वन्द्व चल्यो किनकि मेरो आम्दानी थिएन। अर्को कामको खोजिमा गएँ तर साबथमा पनि काम गर्नुपर्ने भएको थियो। मेरो पास्टरले मलाई खास हौशला दिएनन्। तर अन्तिम क्षणमा प्रभुले अर्को ढोका खोल्नुभयो र थाइलान्डको एडभेन्टिस्ट स्कूलमा काम पाएँ। त्यो समयले मलाई अचम्म बनायो। तब उहाँको वचन याद आयो, “किनकि मेरा विचारहरू तिमीहरूका विचार होइनन्‌, र तिमीहरूका चाल मेरा चाल होइनन्‌,” परमप्रभु भन्‍नुहुन्‍छ।जसरी आकाश पृथ्‍वीभन्‍दा अल्‍गो छ, त्‍यसरी नै मेरा चाल तिमीहरूका चालभन्‍दा र मेरा विचार तिमीहरूका विचारभन्‍दा अल्‍गा छन्‌।  जसरी वृष्‍टि र हिउँ आकाशबाट झर्छ र त्‍यतैतिर फर्केर जाँदैन, तर जमिनलाई भिजाएर बाली उमार्छ, र छर्नेलाई बीउ र खानेलाई भोजन दिन्‍छ, त्‍यसरी नै मेरो मुखबाट निस्‍कने मेरो वचन पनि हुनेछ। त्‍यो मकहाँ व्‍यर्थै फर्कनेछैन, तर मैले इच्‍छा गरेको काम त्‍यसले पूरा गर्नेछ, र जुन कामको निम्‍ति म त्‍यसलाई पठाउँछु, त्‍यसमा त्‍यो सफल हुनेछ। तिमीहरू आनन्‍दसाथ जानेछौ, र शान्‍तिमा डोर्‍याइनेछौ।

पर्वतहरू र डाँड़ाहरू तिमीहरूका सामुन्‍ने गीत गाउनेछन्‌, र मैदानका सारा रूखहरूले ताली बजाउनेछन्‌।तब काँढ़ाको सट्टा सल्‍लो, सिउँड़ीको सट्टा असारे-फूलको रूख उम्रनेछ। त्‍यो परमप्रभुका ख्‍यातिको निम्‍ति हुनेछ। त्‍यो कहिल्‍यै नष्‍ट नहुने सदासर्वदाको चिन्‍हको निम्‍ति हुनेछ" (यशैया ५५:८-१३)। प्रभु भलो हुनुहुन्छ। दुई वर्षसम्म किन्डर गार्टेको शिक्षिका भएपछि मलाई संङ्गीत बिभागको निर्देशक बनाइ दियो। मेरो दिमागमा शान्ति आयो र मलाई आनन्दले भरिदिनुभयो। प्रभुले मेरो जीवनलाई जित्नुभयो र अरूहरूलाई उहाँको प्रेमको सुन्दर्यताको बारेमा म सुनाउन चाहन्छु।

_-चारमेन कु।_