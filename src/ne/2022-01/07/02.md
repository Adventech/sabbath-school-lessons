---
title:  परमेश्‍वरको वचन कतिको असल छ भनेर जाँच्‍नु
date:  06/02/2022
---

`ख्रीष्टप्रति बफादार भइरहनेक्रममा विश्‍वासीहरूलाई ख्रीष्टमा पाउने स्वाद के हो भनेर पावलले जिकिर गरेको हिब्रू ६:४,५मा पढ्नुहोस्।`

"ज्ञानको ज्योति पाउनु वा आत्मज्ञानले दिमाग चम्काउने" अनुभवको अर्थ हो कठोर संघर्षमा पनि परमेश्‍वरमाथिको आस्थामा स्थिर रहनु हो। यसलाई आत्मिक परिवर्तन पनि भनिन्छ। सैतानको "अन्धकारको शक्तिबाट" परमेश्‍वरको "ज्योति वा आत्मज्ञानमा" भित्रिने मानिसहरूलाई आत्मिक ज्ञानी वा परमेश्‍वरप्रतिको ज्ञानमा दिमागलाई चम्काएर चल्ने (प्रेरित २६:१७,१८) भनेर पावलले सम्बोधन गर्दछन्। यसको अर्थ पापबाट (एफिसी ५:११) र अज्ञानताबाट (१ थेस्सोलोनिकी ५:४,५) स्वतन्त्र बनाइनु हो। जुन शैलीमा यो वचन प्रकट गरिएको हो यसले कोही मानिस ज्ञानको ज्योति वा दिव्यज्ञान पाउँछ भने त्यो परमेश्‍वरको काम हो जुन् येशूद्वारा प्राप्‍त हुन्छ, जो "परमेश्‍वरका महिमाको प्रतिबिम्‍ब र परमेश्‍वरकै स्‍वभावको वास्‍तविक प्रतिरूप हुनुहुन्‍छ" (हिब्रू १:३)।

"स्वर्गको बरदानको स्वाद पाएको" र "पवित्र आत्मामा सहभागी हुनु" भनेको एकै खालको बोली हुन्। परमेश्‍वरको "बरदान" भनेकव उहाँबाट पाउने अनुग्रह हो (रोमी ५:१५) वा पवित्र आत्माद्वारा परमेश्‍वरले आफ्नो अनुग्रह विश्‍वासीहरूलाई प्रदान गर्नुहुन्छ (प्रेरित २:३८)। जो मानिसहरू पवित्र आत्माको स्वाद पाएका छन् (यूहन्ना ७:७-९, १ कोरन्थी १२:१३) तिनीहरूले परमेश्‍वरको "अनुग्रह"को अनुभव गरेका हुन्छन् जसमा उहाँको सदिच्छा अनुसार चल्न र पूरा गर्न शक्ति समावेश भएको हुन्छ (गलाती ५:२२,२३)।

"परमेश्‍वरको वचनको भलाइको स्वाद" (हिब्रू ६:५ रूपान्तरित) भन्नुको अर्थ नै व्यक्तिगतरूपमा सुसमाचारको सत्यताको अनुभव गर्नु हो (१ पत्रुस २:२,३)। "आउने युगका शक्तिहरू" भन्नुको अर्थ भविष्यमा विश्‍वासीहरूको निम्ति परमेश्‍वरले गर्नुहुने आश्‍चर्य कामहरू हुन्: पुनरुत्थान (यूहन्ना ५:२८,२९), नाशवान भौतिक चोलाको  विनाशी चोलामा रूपान्तरित वा परिवर्तन र अनन्त जीवन।

ती आमूल परिवर्तन येशूको दोस्रो आगमनमा हुने भएतापनि उहाँमाथि आस्था, भरोसा राखेर उहाँको चाहना अनुसार जीवनशैली चल्नेहरूले अहिल नै त्यो "स्वाद" पाइरहेको हुन्छ। तिनीहरू आत्मिकरूपमा पुनरुत्थान भएको अनुभवा गर्दछन् (कलस्सी २:१२,१३), नयाँ दिमाग वा सोच (रोमी १२:२), र ख्रीष्टमा अनन्त जीवन (यूहन्ना ५:२४)।

जब पावलले ती कुराहरूको चर्चा गरे तब उनको दिमागमा इस्राएलीहरूले मरुभूमिमा यात्रा गर्दा परमेश्‍वरको अनुग्रह र मुक्तिको अनुभवलाई सम्झेको हुनुपर्दछ। मरुभूमिमा यात्रा गर्दा ती इस्राएलीहरूलाई आगोको खम्बाबाट (नेहमिया ९:१२,१९, भजन १०५:‍३९) तिनीहरू चम्किएका थिए, स्वर्गको बरदान मन्नाले तिनीहरूलाई आनन्दित बनाएको थियो (प्रस्थान १६:१५), पवित्र आत्माको अनुभव गरेका थिए (नेहमिया ९:२०), "परमेश्‍वरको असल वचन"को (यहोशू २१:४५) स्वाद तिनीहरूले पाएका थिए, "र आउने युगका शक्तिहरू" वा तिनीहरूलाई इजिप्‍टबाट छुटकारा गर्दा तिनीहरूको निम्ति अनेकौ अचम्मका काम र चिन्हहरू गरिएका थिए (प्रेरित ७:३६)। जसरी राती बादलको खम्बा र दिउँसो आगोको खम्बा ती इस्राएलीहरूमाथि ४० वर्षसम्म सँगसँगै गएका थिए र विभिन्न चर्तिकलाहरूद्वारा परमेश्‍वरको उपस्थिति तिनीहरूमाथि वास्तिवकरूपमा छ भनेर देखाएतापनि (गन्ती १४:१-३५) कतिपय ती इस्राएलीहरू पथभ्रष्ट भएर परमेश्‍वरमाथि गद्दारी गरेर नाशको बाटोमा हिँडेका थिए  त्यसरी नै हिब्रूमा पाठकहरू पनि हिँड्ने खतरामा थिए भनेर पावल चिन्तित थिए। इस्राएलीहरूको पक्षमा परमेश्‍वर रहनुभएर उहाँका आशिषहरूको उपभोग गरेर एक फेरा आनन्द मनाएतापनि तिनीहरू परमेश्‍वरबाट चिप्लिएको जस्तै इसाई हुँ भनेर दावी गर्नेहरू पनि उहाँको उपस्थिति र आशिषको अनुभवको वावजुद पनि परमेश्‍वरबाट चिप्लिने वा खस्किने सम्भावना भएको थियो भनेर पावलले खुलासा गर्दछन्।

`पावलले हिब्रूमा व्यक्त गरेका माथिका वचनहरूको सन्दर्भमा तपाईँको आफ्नो व्यक्तिगत अनुभव कस्तो छ? के तपाईँले परमेश्‍वरको वचनबाट आत्मज्ञानको ज्योति पाएर तपाईँको मन र जीवन चम्किरहेको छ?`