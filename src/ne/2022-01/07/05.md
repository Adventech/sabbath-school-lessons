---
title:  उत्तम कुराहरू
date:  09/02/2022
---

हिब्रू ६:४-८मा पावलले हृदयदेखि नै कडा चेतावनी हिब्रूका पाठकहरूलाई दिएका थिए। त्यस चेतावनिको लगत्तै तिनीहरू तत्कालिन र पछि पनि येशूप्रति तिनीहरूको विश्‍वास निरन्तररूपमा भइरहेको होला र होस् भनेर तिनीहरूमाथि आफ्नो विश्‍वास पावलले प्रकट गर्दछन्। आफ्ना पाठकहरूले उनले दिएका चेतावनीहरू सकारात्मकरूपमा लिएर त्यसबाट तिनीहरूले उचित फलहरू फलाउन सहयोग गर्नेछ भन्ने कुरामा आफू विश्‍वस्त भएको जानकारी उनले दिँदछन्। उनका वचन तथा चेतावनीहरू "जमिन" जस्तै छन् जसलाई परमेश्‍वरले खनजोत गर्नुहुन्छ र उहाँले अपेक्षा गर्नुभएको अनुसार तिनीहरूले फल फलाउँछन्। ती मानिसहरूले परमेश्‍वरबाट आशिष पाउनेछन् (हिब्रू ६:७), जुन "मुक्ति" हो (हिब्रू ६:९)।

`हिब्रू ६:९-१२मा हिब्रूका पाठकहरूले असल कामहरू गरेको सूची उल्लेख गरिएको छ। तिनीहरूले ती उचित र असल कामहरूलाई निरन्तरता देओस् भन्ने पावलको चाहना थियो। ती कामहरूको अर्क के हो? सोच्नुहोस्।`

जब परमेश्‍वरका भक्तजनहरूले तिनीहरूको प्रेम परमेश्‍वरको "नाउँ"तिर देखाउँछन् त्यसको अर्थ परमेश्‍वर आफैलाई तिनीहरूले प्रेम र सम्मान गरेको उहाँले ठहर्‍याउनुहुन्छ। तिनीहरूले परमेश्‍वरलाई प्रेम गरेको छ भनेर देखाउने प्रमाण नै सन्त अर्थात् उहाँका भक्तजनहरूको सेवा हो। तिनीहरूले विगतमा पनि सन्तहरूको सेवा गरेका थिए, तर वर्तमान समयमा पनि त्यसले निरन्तरता पाउन् भन्ने पावलको चाहना थियो। ठूला ठूला वा असाधारण कामहरू गरेर व्यक्तिले आफ्नो असली चरित्र देखाउँदैनन्। परमेश्‍वरप्रतिको प्रेम ठूलो छ भनेर अनेकौँ "धार्मिक वा धर्मकर्म" काम आफैबाट देखाउँदैन। तर मानिसहरूप्रति प्रेम देखाउनु नै परमेश्‍वरप्रति प्रेम देखाउनु हो, र त्यसमा पनि विशेष गरेर दु:ख, कष्ट, अभावग्रस्त र पिडित मानिसहरूप्रति संवेदनशील भएर तिनीहरूको सेवा गर्दा परमेश्‍वरप्रतिको प्रेम र भक्तिको खुलारूपमा व्यक्त गरिएको हुन्छ (मत्ति १०:४२, मत्ती २५:३१-४६)। त्यसकारण, मानव कल्याणको निम्ति असल काम गर्न "नबिर्सनु" भनेर पावलले येशूभक्तहरूलाई सम्झाउँछन् (हिब्रू १३:२,१६)। हिब्रू ६:१२ केलाएर हेर्नुहोस्। यहाँ ती मानिसहरूको सुस्त मनस्थितिलाई शब्दकोषमा, "गोज्याङ्ग्रो," "अरूहरूप्रति रुची नदेखाउने वा असंवेदनशील हुने", "अल्छी", "जोस जाँगर नभएको" भनेर व्याख्या गरिएको छ। इसाई हुँ भनेर दावी गर्ने नै किन नहुन्, यदि तिनीहरूमा यस खालको स्वभाव छ र आफ्नो खुबीमा परिपक्‍व हुन अस्वीकार गर्नेहरू विश्‍वासबाटै भड्किएर जाने संभावना धेरै हुन्छ भनेर पावलले जिकिर गर्दछन् (हिब्रू ५:११, हिब्रू ६:१२)। म विश्‍वास गर्छु भनेर दिमागमामात्र खेलाएर वा दिमागलाई कसरत गराएर आशालाई जीवित राखिन्दैन, तर विश्‍वासद्वारा परिचालित भएर प्रेमका कामहरू गरेर हामीमा भएका येशूप्रतिको आस्थालाई जलाइ राखेको हुन्छ (रोमी १३:८-१०)। परमेश्‍वरप्रतिको आस्था र धैर्यताले सम्पन्न भएर प्रतिज्ञाहरूमा सहभागी हुनेहरूको अनुसरण गर भनेर पावलले आफ्नो पाठकहरूलाई आग्रह गर्दछन्। उजाड स्थान वा मरुभूमिमा ४० वर्ष यात्रा गर्न वाध्य भएका इस्राएलीहरूको उदाहरण नकारात्मक थिए, किनभने तिनीहरूमा परमेश्‍वरप्रतिको विश्‍वास, भरोसा र दृढ्‍ताको कमी थियो। त्यसको फलस्वरूप तिनीहरूलाई गरिएको प्रतिज्ञा अनुसारको देश तिनीहरूले कब्जा गर्न सकेनन्। तिनीहरूको त्यो अनुभव पावलले आफ्ना पाठकहरूलाई प्रस्तुत गरेका थिए। अनि त्यसको विपरित अब्राहममा (हिब्रू ६:१३-१५) "विश्‍वास र धैर्यता" भएकोले उनलाई प्रदान गरेका प्रतिज्ञाहरू उनले पाएका थिए भनेर पावलले पाठकहरूलाई याददिलाउँछन्। अनुकरणीय उदाहरण बनेका विश्‍वास अर्थात् परमेश्‍वरमा भरोसा राख्‍ने सकारात्मक पात्रहरूको सूची हिब्रू ११मा लामो छ। त्यस सूचीमा येशूको विश्‍वास र धैंर्यताको अनुकरणीय उदाहरण अत्यन्तै उत्कृष्ट छ भनेर हिब्रू १२:१-४मा पावलले उल्लेख गर्दछन्। युगको अन्तमा रहिरहने परमेश्‍वरका भक्तजन वा सन्तहरूको चरित्रमा विश्‍वास, धैर्यता र आज्ञाहरू पालन गर्नेले सजिनुपर्छ भनेर प्रकाश १४:१२मा उल्लेख गरिएको छ।

`कहिलेकाहीँ हामीले माया गर्नेहरूलाई चेतावनीका वचनहरू दिनुपर्दछ। विश्‍वासीहरूलाई चेतावनी दिने र उत्साह दिने पावलको उदाहरणबाट हामीले के सिक्न सक्छौँ?`