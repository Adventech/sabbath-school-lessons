---
title: कथा
date:  11/02/2022
---

### टिनाको परिक्षा

_टिना आल्भस्, ३९_

टिमोर-लेस्टका टिना, उनका श्रीमान र चार जना छोराछोरीहरूको निम्ति आर्थिक अवस्था कमजोर थियो। टिना ग्राहकलाई सत्कार गर्थी भने उनका श्रीमान काम गर्ने यन्त्रशालामा आम्दानीको रेखदेख गर्थी। जसोतसो गरेर तिनीहरूले गुजारा तारेर एक जना छोरोलाई छिमेकी देश इन्डोनेसियाको एडभेन्टिस्ट आवासिय स्कूलमा पठाउन सकेका थिए। छोरो लागि पढाउन धेरै महंगो भइरहेको थियो। परिवारमा भएका मृत्युहरू र अरू सड्कटले पैसा तिर्न तिनीहरूलाई धौधौ भइरहेको थियो। टिनालाई के गरौँ के गरौँ भइरहेको थियो। अस्ट्रेलियाको स्ट्रबेरी खेतबारीमा वर्षको छ महिना काम गर्न आफूलाई खटाइन्। त्यसबाट केही आम्दानीले केही खर्च तान्छ कि भनेर उनले आशा गरेकी थिइन्। टास्मेनियाको बारीमा उनी काम गर्न थालिन्। पहिलो हप्तामा यदि शनिबार काम गरे जग्गा धनीले उनलाई दोबर तलब दिने घोषणा गरे। उनको साथीले त काम गरिन् तर शनिबार उनी आफ्नै कोठामा बसिरहिन्। दुई महिना उनी आफ्नै कोठामा साबथमा आराधना गर्न थालिन्। एक दिन साबथ एडेन्टिस्ट चर्चमा जान नजिकको सहर लौकेस्टमा गइन् तर त्यहाँ तिनी हराइन्। चिन्तित भएर आफ्नो बारीमा उनी फर्कन थालिन्। दुई घन्टा हिँडेपछि उनले एक जना मानिस आफ्नो चौरमा काम गरिरहेको उनले देखिन्। "नमस्ते दाजु, बस स्टेशन कहाँ छ मलाई देखाइदिनुहोस् न?" उनले अनुरोध गरिन्। "तपाईँ कहाँबाट आउनुभएको र कहाँ जाँदै हुनुहुन्छ?" उनले सोधे। "म टिमोर-लेस्टबाट आएको हुँ र म एडभेन्टिस्ट चर्चमा जान चाहन्छु," उनले जवाफ दिइन्। "ए, मेरी श्रीमती एडभेन्टिस्ट हुन्। तर उनी चर्चमा जाँदैन। तर चर्चका अरू केही विश्वासीहरूलाई मैले चिनेको छु।" उनले टिनालाई एक जना विश्वासीको घरमा लगिदिए र साबथमा आराधना गर्न थालिन्। चर्चका सदस्यहरूले उनलाई सत्कार गरे र उनलाई खानेकुरा, लुगा र भान्साको निम्ति सामान पनि दिए। उनीसँग हातभरि उपहारहरू भएकोले उनका कोठेमित्र र अरू साथीहरू उनीप्रति डाहा गर्न थाले। "तिमी अस्ट्रेलियामा आउनुको के मूख्य कारण हो। शनिबार पनि तिमी किन काम गर्दैनौ, शनिबार काम गर्यौँ भने दोबर पाउँछौँ, तर तिमी त रमाइलो गर्नमात्र यहाँ आएका रहेछौ," तिनीहरूले उनलाई सम्झाए। तिनीहरूको आरोपप्रति टिनालाई दु:ख लाग्यो। "म छ दिन काम गर्छु र एक दिनमात्र प्रभुलाई मेरो दिन दिन्छु। मलाई दोबर पैसाको निम्ति काम नगरेतापनि उहाँले मलाई सहायता गर्नुहुन्छ भन्ने कुरा मलाई थाहा छ," उनले तिनीहरूलाई सुनाइन्। कर्मचारीहरूले जमिन्दारलाई टिनाले शनिबार पनि काम गरुन् भनेर दवाव दिए। तर कामको सुरुमै आफू एडभेन्टिस्ट भएको र उनलाई शनिबार काम गर्न कर छैन भनेर उनले तिनीहरूलाई सुनाए। अस्ट्रेलिया स्वतन्त्र देश हो र मानिसहरू जुन दिन मनलाग्यो त्यो दिनमा प्रभुको आराधना गर्न सकिन्छ भनेर पनि तिनीहरूलाई सम्झाए। कामको सुरुमै म बरु आफ्नै देशमा फर्किन्छु तर शनिबार काम गर्दिन भनेर हाकिमलाई सुनाएकी थिइन्। समय बित्दै गएपछि अरू चार जना कामदारहरू पनि टिनासँग चर्च जान थाले। छ महिनापछि आफूले ठिक काम गरेको छ कि भनेर टिनाले सोच्न थालिन् किनकि स्कूलको पैसा तिर्न पनि उनीसँग पर्याप्त पैसा जम्मा गर्न सकिनन्। तर जब उनी आफ्नो देशमा फर्के तब उनका साथीहरूको भन्दा बढि पैसा उनीसँग रहेछ। के भयो त? अस्ट्रेलिया छोड्नुभन्दा अघि उनका विश्वासीमित्रहरूले उनलाई उपहार र खामको चाङ्ग दिए। चर्चको बाथरुमा खामहरू खोल्दा त त्यहाँ पैसा पो रहेछ। उनीसँग यस्तो पैसा थियो कि उनले शनिबार दोबर काम गरेको भन्दा बेसी थियो। आँखाभरि आँशु झारेर उनी घुँडा टेकिन्, "प्रभु तपाईँका यी अचम्मका आशिषहरूको निम्ति म तपाईँलाई धन्यवाद दिन्छु। यो अचम्मको छ कि मैले यतिको पैसा पाउनुछु भनेर सोचेको पनि थिइनँ। तर तपाईँले मलाई सबै थोक दिनुभयो। येशूले लूका १८:२७मा भनेकै अनुसार मलाई भयो, “मानिसहरूका लागि जे असम्‍भव छ, त्‍यो परमेश्‍वरको लागि सम्‍भव छ।”

_-लेखक रेमोन्ड हाउस।_