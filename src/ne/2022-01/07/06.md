---
title:  येशू, हाम्रो प्राण वा जीवनको अङ्‍कुस
date:  10/02/2022
---

येशूलाई विश्‍वास गर्ने आफ्ना प्रियजनहरू अर्थात् हिब्रूका पाठकहरूलाई तिनीहरूले पाएका आस्थाबाट भ्रष्ट नहोस् भनेर चेतावनी दिइसकेपछि आफ्नो पत्रलाई प्रेमपूर्वक र विश्‍वासमा ढाडस गराउँदै आफ्नो भनाइको अन्त्य अत्यन्तै सोन्दर्यमय तरिकाले गर्दछन्। त्यस अन्त्यमा पावलले येशूमा पाइने आश्‍वासन, उत्साह, भरोसा, जोश र जाँगरलाई उल्लेखनीय तरिकाले उजागर अर्थात् व्याख्या गर्दछन्।

`हिब्रू ६:१७-२० पढ्नुहोस्। परमेश्‍वरले हामीलाई दिनुभएको प्रतिज्ञाहरूको ग्यारेन्टी वा प्रत्याभूति उहाँले कसरी प्रदान गर्नुभएको छ त?`

परमेश्‍वरले दिनुभएका प्रतिज्ञाहरूको ग्यारेन्टी वा वचनवद्धता विभिन्न तरिकाले हामीलाई दिनुहुन्छ। पहिलो त, उहाले शपथनै खाएर उहाँको वचनको ग्यारेन्टी वा कबुल गर्नुभएको थियो (हिब्रू ६:१७)। धर्मशास्त्र बाइबलको अनुसार, परमेश्‍वरले अब्राहम र दाउदसँग बाँध्नुभएको शपथ नै आखिरमा आएर उहाँ इस्राएलीहरूको पक्षमा हुनुहुन्छ भन्ने विश्‍वास तथा भरोसाको आधार बनेको थियो। इस्राएलीहरूले सुनको बाच्छो बनाएर आफूहरूको परमेश्‍वर त्यही हो भनेर उहाँलाई पशुमा झारेर पूजा गर्दा परमेश्‍वर अत्यन्तै क्रोधित भएर तिनीहरूलाई सखाप पार्छु भनेर मोशालाई भन्नुभएको थियो। त्यसबेला तिनीहरूको निम्ति अनुनय विन्ती गर्दै परमेश्‍वरले अब्राहमसँग गर्नुभएको शपथलाई मोशाले उहाँलाई याद दिलाएका थिए (प्रस्थान ३२:११-१४, उत्पत्ति २२:१६-१८)। परमेश्‍वरको शपथ कहिल्यै पनि रद्द हुँदैन भन्ने आधारमा बल पाउँदै मोशाले मूर्तिपूजा गर्ने इस्राएलीहरूको निम्ति बिन्ति गरेका थिए (रोमी ९:४, रोमी ११:२८,२९)।

त्यसरी नै भजनसँग्रहको लेखकले इस्राएलीहरूको निम्ति जब पहल वा बिन्ति गरे तब परमेश्‍वरले दाउदसँग गर्नुभएको करार वा शपथलाई दावी गरेका थिए। परमेश्‍वरले भन्नुभएको थियो: "३४ म मेरो करार भङ्ग गर्नेछैनँ, अथवा मेरो मुखबाट निस्‍केको वचन बद्‌लनेछैनँ। ३५ मैले सदाकालको निम्‍ति आफ्‍नो पवित्रताको यो शपथ खाएको छु– अनि दाऊदलाई म ढाँट्‌नेछैनँ–  ३६ कि त्‍यसको वंश सदाको निम्‍ति रहनेछ, र त्‍यसको सिंहासनचाहिँ सूर्यझैँ मेरो अगाडि स्‍थिर रहनेछ। ३७ आकाशमा रहेको विश्‍वसनीय साक्षी चन्‍द्रमाझैँ, सदाकालको लागि त्‍यो स्‍थापित रहनेछ”  (भजनसंग्रह ८९:३४-३७)। नयाँ करारमा उल्लेख गरिएको अनुसार परमेश्‍वरले अब्राहमसँग गर्नुभएको उहाँले उनलाई दिनुहुने सन्तान र दाउदको सिंहासनमा उक्लेर राज गर्नुहुने व्यक्ति येशूबाट नै पूरा भएको थियो (गलाती ३:१३-१६, लूका १:३१,५४,५५)। दोस्रोमा, येशू परमेश्‍वरको सिंहासनको दाहिनेपट्टी बस्नुभएको कारणले परमेश्‍वरले हामीलाई दिनुभएको प्रतिज्ञाहरूको ग्यारेन्टी वा जमानत हुन पुगेको थियो। विश्‍वासीहरूसँग बाँध्नुभएको प्रतिज्ञाको प्रमाणलाई अनुमोदन गर्न येशूको लक्ष्य पूरा गर्ने उहाँ सिंहासनमा उक्लिनुभएको थियो। पावलले यो जिकिर गर्दछन्, "हाम्रा पक्षमा अग्रदूत भएर मल्‍कीसेदेकको दर्जाअनुसार येशू प्रधान पूजाहारी भई प्रवेश गर्नुभएको छ" (हिब्रू ६:२०)। प्रभु येशू स्वर्गको सिंहासनमा उक्लिनुले नै परमेश्‍वरले हामीलाई दिनुहुने मुक्तिको निश्‍चियताको प्रकट गर्दछ। "सबैको निम्ति मृत्यु" चाख्‍नुभएर येशूलाई परमेश्‍वरले महिमामा लानुभएको थियो। उहाँले धेरै सन्तान वा विश्‍वासीहरूलाई महिमामा लान नै (हिब्रू २:९,१०) उहाँ पहिले त्यहाँ उक्लिनुभएको थियो।

हाम्रो "आत्मा,जीवन वा प्राणको अङ्‍कुस वा लङ्गर" (हिब्रू ६:१९) नै परमेश्‍वर पिताको सामु येशूको उपस्थिति हो। त्यो अङ्‍कुस  परमेश्‍वरको सिंहासनमा बाँधिएको छ। येशूद्वारा पूरा गरिएको परमेश्‍वरको प्रतिज्ञा नै उहाँको शासनको सम्मान थियो। हामीमाथि परमेश्‍वरले गर्नुभएको निगाहाको प्रतिज्ञा येशूको अथक प्रयासमा पूरा भएको थियो। त्यो भन्दा बढि आश्‍वासन, भरोसा, ढाडस र वचनवद्धता हामीलाई अरू के चाहिन्छ र?

`परमेश्‍वरले तपाईँसँग शपथ खानुभएको थियो भन्ने धारणाले तपाईँलाई कस्तो अनुभव हुन्छ? तपाईँ अयोग्य, पापी, कमजोर, निरिह भएतापनि, त्यस धारणाले तपाईँको मुक्ति ग्यारेन्टी छ भनेर तपाँईलाई कसरी प्रत्याभूति दिँदछ?`