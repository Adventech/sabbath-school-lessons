---
title:  पापको निम्ति बलि बाँकि हुँदैन
date:  08/02/2022
---

जुन भावनाहरू व्यक्ति गरेर चेतावनी वा सतर्क गराइएका शब्दहरू हिब्रू ६:४-६मा पाइन्छ त्यस्तै खालका भावनाहरू हिब्रू १०:२६-२९मा पनि पाइन्छ। येशूले आह्वान गर्नुभएको परमेश्‍वरतिर फर्किने आह्वानलाई नमान्ने, उहाँको बलिलाई वेवास्ता गर्ने, एकफेरा विश्‍वास गरेपछि फेरि उहाँलाई आफ्नो मन, वचन र जीवनशैलीबाट त्यागीरहने र उहाँको बारेमा सुनेर पनि उहाँलाई पन्छाउनेहरूको निम्ति पापको क्षमा बाँकि हुँदैन भनेर पावलले आफ्ना पाठकहरूलाई आफ्नो स्पष्ट धारणा राख्दछन् किनभने येशूबाट पाइने पापको क्षमा बाहेक अरू कसैबाट पाइन्दैन (हिब्रू १०:१-१४)।

`बाइबल अनुसार परमेश्‍वरको आज्ञा नमान्नु नै पापको परिभाषा त हो। येशूलाई विश्‍वास गरेर उहाँको कदममा हिँड्नेलाई पापको क्षमा उपलब्ध त छ, तर हिब्रूको लेखकले पापको क्षमा कुन तीन स्थितिहरूमा गायब हुन्छ भनेर बताउँदछन्? हेर्नुहोस्, हिब्रू १०:२६-२९।`

याद गर्नुहोस्, सत्यको आत्मज्ञान पाएपछि फेरि कसैले पाप गर्‍यो वा कमिकजोरीको कारण विश्‍वासमा असफल हुन गयो भने त्यसले क्षमा पाउँदैन भनेर लेखकले यहाँ भन्न खोजेको छैन। हाम्रो निम्ति पैरवी गर्न, बिन्ती गर्न र हाम्रो पक्षमा बोल्न परमपिता परमेश्‍वरले येशूलाई नियुक्ति गर्नुभएको थियो (१ यूहन्ना २:१)। उहाँद्वारा नै हामीले गरेका पापहरूको क्षमा पाउँछौँ (१ यूहन्ना १:९)। तर पापको निम्ति कुनै बलि उपलब्ध हुन सक्दैन वा नजानी वा कहिलेकाहीँ जानी पाप वा अधर्ममा फस्दा त्यसको निम्ति पापको बलि वा क्षमा हुँदैन भनेर लेखकले भनेको छैन। तर जब कुनै पनि व्यक्तिले यी तीन स्थितिमा आफूलाई पुर्‍याउँछन्, उसको निम्ति पापबलि र क्षमा उपलब्ध हुँदैन वा मुक्ति पाइनेछैन भनेर लेखकले आफ्नो स्पष्ट धारणा यसरी राख्‍दछन्: (१) परमेश्‍वरको पुत्रलाई कुल्चिने वा उहाँको बारेमा सुनेर पनि उहाँलाई हेपेर पाखा लगाउने (२) करारको रगत वा येशूको बलिले परमेश्‍वर र मानिसको बीचमा ल्याउने मिलनको दुरुपयोग, अनादर, बिटुलो पार्ने वा होच्याउने, (३) र आन्तरिक विवेकमा कुन असल, उचित र धार्मिकताको बाटोमा हिँड्नु पर्छ भनेर पवित्र आत्माले बोलिरहनुहुने आवाजलाई अपमान गरिरहने वा वेवास्ता गर्ने (हिब्रू १०:२९)। लेखकले व्यक्त गरेका माथिका भावनाहरूको अर्थलाई अलिकति केलाऔँ।

"परमेश्‍वरका पुत्रलाई खुट्टामुनि कुल्‍चने" (हिब्रू १०:२९) भन्नुको अर्थ उहाँलाई विश्‍वास नगर्नेमात्र नभएर आफ्नो जीवनमा उहाँको प्रभुत्वलाई त्याग्ने  वा जीवनमा उहाँको निर्देशन अनुसार चल्न नचाहने भनेर व्याख्या गरिन्छ। "परमेश्‍वरको पुत्र" भन्ने उहाँको दर्जाले उहाँलाई परमेश्‍वरको दाहिने हाततर्फ आसिन गराइएको छ भनेर आफ्ना पाठकहरूलाई लेखकले याद दिलाउँछन्, साथै उहाँले उहाँका शत्रुहरूलाई उहाँको पाऊमुनि राख्‍नेछन् (हिब्रू १:१३, १:५-१२,१४)। उहाँका शत्रुहरूभन्दा उहाँलाई विश्‍वास नगरी दुष्ट जीवन रुचाउनेहरूमात्र होइन,परमेश्‍वरको प्रतिज्ञालाई पनि सरासर अस्वीकार गर्नेहरू हुन्। त्यसको अर्थ येशूका विरोधीहरू वा उहाँलाई विश्‍वास नगर्ने वा उहाँलाई विश्‍वास गरेर पनि आफ्नो आस्थामा पछाडि फर्किनेहरूले उहाँलाई आफ्नो शत्रुजस्तै ठान्नुहुन्छ। यस किसिमले येशूप्रतिको आस्थालाई त्याग्ने मानिसले आफ्नो हृदयको सिंहासनमा बिराजमान हुनभएको येशूलाई त्यहाँबाट घचेटेर आफू वा सैतानलाई नै त्यसमा राख्‍द दिनु हो वा येशूको प्रभुत्वलाई अस्वीकार गर्नुनै उहाँलाई पाऊमुनि राख्‍नु हो भन्ने सन्देश त्यस व्यक्तिले प्रत्येक मानिसलाई देखाउँदछ। यो चाहना स्वर्गमा लुशिफरको थियो (यशैया १४:१२-१४)। मानिसको हृदयको गद्दीमा आफू बस्ने र विधिको शासन नमान्ने वा परमेश्‍वरको आज्ञा अनुसार चल्न नचाहने लुशिफरले अहिलेमात्र प्रयास गरिरहने होइन येशू नआउञ्‍जेल भविष्यमा पनि त्यो प्रयास जारी राख्‍नेछ (२ थेस्सोलिनिकी २:३,४)।

"आफूलाई पवित्र तुल्‍याएको करारको रगतलाई अपवित्र बनाउने" भन्नुको अर्थ मानिसलाई पापबाट मुक्त गर्न आफूलाई बलि चढाउनुभएको कामलाई उसले ठाडै अस्वीकार गर्नु हो (हिब्रू ९:१५-२२)। त्यसको अर्थ स्पष्ट छ: येशूको रगतमा मानिसको पाप धुने शक्ति वा अधिकार छैन। बरू आफ्नै धर्मकर्म, अथक प्रयास, असल वा परोपकारीय काम आदिद्वारा मुक्ति पाउन खोज्नु वा स्वर्ग जान खोज्नु हो। आफ्नो आत्मिक वा आध्यात्मिक जीवनमा येशूको कुनै सरोकार नभएको भन्ने सन्देश दिनु पनि हो।

"अनुग्रहका आत्‍मालाई अपमान गर्ने" (हिब्रू १०:२९) भन्ने कथन अत्यन्तै शक्तिशाली वा प्रभावशाली छ। यसमा प्रयोग गरिएको ग्रिक शब्द enbrisas-इनब्रिसास हो जसको अर्थ "बेइज्जत गर्नु, अतिक्रमण गर्नु, तिरस्कार गर्नु, आघात पुर्‍याउनु, उल्लङ्घन गर्नु वा रिस उठाउनु" जस्ता हुन्। यस मनस्थितिले मानिसलाई अत्यभिमान, सेखी, अहम, घमण्डी, हठी र आफूलाई परमेश्‍वरभन्दा महान् भन्ने प्रवृत्तिमा धकेल्छ। यसले मानिसलाई उद्धन्त वा उग्र बनाउँछ। मानिसमा हुने ती सबै पतित स्वभाव वा मिजासले सजिएर मानसिक स्थितिले ग्रष्ट हुनुको बिपरित पवित्र आत्माको स्वभाव बिलकुल फरक छ। उहाँलाई "अनुग्रहको आत्मा वा मिजास" भनेर परिभाषित गरिएको छ। परमेश्‍वरको भक्तिमार्गमा भ्रष्ट भएर चल्ने मानिसले उहाँको अनुग्रहको उपहारलाई बेइज्जत गर्छन् वा कुकुरले मोतीलाई कुल्चेको जस्तै हो।

यस पवित्र आत्मा वा परमेश्‍वरको आवाजलाई मेचेर चल्ने प्रवृत्ति भएको मानिसले आफूलाई सैतान वा कसैको आक्रमणबाट सुरक्षित नहुने बनाउँछ। यस खालको मानिस पराजयको स्थिति वा अरूले सधैँ दवाउन सक्नेहुन्छ। उसले येशूलाई, उहाँको त्याग र बलिलाई र पवित्र आत्मालाई अस्वीकार गर्दै आफूलाई उहाँको विरोधी पक्षमा उभ्याइरहेको हुन्छ।