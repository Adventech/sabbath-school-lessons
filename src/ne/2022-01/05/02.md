---
title:  देश वा भूमि विश्रामको थलो
date:  23/01/2022
---

`अब्राहमलाई परमेश्‍वरले के प्रतिज्ञा गर्नुभएको थियो? उत्पत्ति १५:१३-२१ पढ्नुहोस्।`

जब परमेश्‍वरले इस्राएलीहरूलाई इजिप्ट वा मिश्रदेशबाट उद्धार गरेर ल्याउनुभयो, तब उहाँको एउटा लक्ष्य थियो। तिनीहरूले उहाँको स्वतन्त्रतापूर्वक सेवा गरुन् र उहाँको आज्ञा पालन गरुन् (प्रस्थान ८:१, भजन १०५:४३-४५) साथै राजा फारोहले तिनीहरूलाई बन्देज लगाइएको साबथमा रमाइलो विश्राम गरुन् (प्रस्थान ५:५)। कनान देशको भूमि तिनीहरूलाई सुम्पिने र त्यहाँ तिनीहरूले बिश्राम पाउन् (प्रस्थान ३३:१४, यहोशू १:१३) भन्ने लक्ष्य परमेश्‍वरको थियो। ती इस्राएलीहरूका पुर्खा अब्राहमलाई कनानको भूमि पैतृक सम्पत्तको रूपमा दिने भनेर परमेश्‍वरले प्रतिज्ञा गर्नुभएको थियो किनभे उनले परमेश्‍वरको आवाजलाई सुनेर उहाँले प्रतिज्ञा गर्नुभएको देशमा जान आफ्नो पूर्खौली देशबाट यात्रा गरेका थिए (उत्पत्ति ११:३१-१२:४)।

परमेश्‍वरले इस्राएलीहरूलाई दिनुहुने लक्ष्य केवल त्यो देश हड्पनेमात्र होइन। परमेश्‍वरले तिनीहरूलाई आफूतिर ल्याउन चाहनुभएको थियो (प्रस्थान १९:४)। परमेश्‍वरसँग घनिष्ठ सम्बन्ध राखेर तिनीहरू रहेको देशमा तिनीहरूको जीवन उल्लासमय र आनन्दमय होस् भन्ने परमेश्‍वरको चाहना थियो। कुनै किसिमको बाधा अर्चन नआइकन उहाँको उपासना गरुन् भन्ने उहाँको लक्ष्य थियो। यस पतित संसारमा जीवित परमेश्‍वरको निम्ति र आफ्ना जनहरूलाई उहाँले के गर्न चाहनुहुन्छ सो देखाउन तिनीहरू त्यस देशमा ल्याउने उहाँको योजना थियो। जसरी सृष्टिको सुरुमा दिइएको परमेश्‍वरसँग घनिष्ठ सम्बन्ध राख्‍न साबथ दिइएको थियो त्यसरी नै तिनीहरूको मुक्तिदातासँग कनानदेशमा घनिष्ठ सम्बन्ध राख्‍दै उहाँले उपलब्ध गराउनुहुने सबै असल थोकहरूको उपभोग गर्दै आनन्दको जीवन बिताओस् भन्ने परमेश्‍वरको चाहना थियो। परमेश्‍वर र उहाँका जनहरूसँग हुनुपर्ने रमाइलो, शान्तिमय, मेलमिलापको उदाहरणीय ढाँचा कनान देश हुनुपर्ने थियो।

परमेश्‍वरले इस्राएलीहरूलाई बिश्राममा पस्नेछन् भनेर व्यवस्था १२:१-१४मा परमेश्‍वरले भन्नुभएको लेखिएको छ। तिनीहरू कनान देशमा पस्दामात्र विश्रामको अनुभूति हुने होइन तर जब तिनीहरूले त्यस भूमिमा भएका मूर्तिहरूलाई हटाएर शुद्ध पार्दछन्। त्यस भूमिमा मूर्ति पूजाको कुनै पनि अंश नराखेपछिमात्र इस्राएलीहरू परमेश्‍वरका जनहरू हुन् भनेर प्रमाणित हुनेछ र त्यस देशमा उहाँको उपस्थिति पनि हुनेछ।

`देहायका पदहरूमा साबथ विश्राम कुन पूण्यस्मरणहरूलाई औँल्याउँदछ र तिनीहरू एक आपससँग सम्बन्ध भएको कसरी देखाउँछ? हेर्नुहोस्, प्रस्थान २०:८-११, र व्यवस्था ५:१२-१५।`

परमेश्‍वरले साबथ दिनलाई सृष्टिको समयलाई औँल्याउँदै इस्राएलीहरूलाई मिश्रदेशबाट मुक्त गरिएको अवस्थासँग गाँस्नुभएको थियो। साबथलाई सृष्टिको सम्झनामा उत्सवस्वरूप मनाउनु भन्नु हुँदै मिश्रदेशबाट मुक्त गरिएको सम्झनाको निम्ति निरन्तररूपमा मनाउनु भनेर परमेश्‍वरले इस्राएलीहरूलाई निर्देशन दिनुभएको थियो।

सृष्टि र मुक्ति दुवै अवधारणा साबथको आज्ञामा सजिएको छ। जसरी हामीले हामीलाई आफैलाई सृष्टि गरेका होइनौँ त्यसरी नै हामी आफैले आफैलाई पापबाट मुक्त गर्न सक्दैनौँ। यो काम केवल परमेश्‍वरलेमात्र गर्न सक्नुहुन्छ। साबथको विश्राम पनि हामीले सृजिएका होइनौँ। यो हाम्रो लागि उहाँको उपहार हो। जब हामी साबथको गरिमामय विश्रामलाई स्वीकार्दछौँ र उहाँले अलग गर्नुभएको हप्‍ताको सातौँ दिन शनिबारमा आफ्नो सम्पूर्ण व्यवसायीक कामबाट बिश्राम लिन्छौँ तब हामी उहाँमाथि भर परेका छौँ भनेर प्रमाणित गर्दछौँ। साबथले, केवल यस संसारमा हाम्रो अस्तित्वको निम्तिमात्र होइन हाम्रो मुक्ति र अनन्त जीवनको यात्राको सम्झनालाई औँल्याउँदछ। वास्तविकरूपमा भन्नुपर्दा साबथलाई पालन गर्नु भनेको मुक्ति विश्‍वासबाटमात्र प्राप्‍त हुन्छ भन्ने प्रभावकारी प्रमाण हो। यसलाई पालन गर्दा हाम्रो मुक्ति हाम्रो कामले होइन परमेश्‍वरमाथि विश्‍वास गर्दा वा उहाँमाथि आस्था राख्दा पाइन्छ भनेर हामी व्यक्त गरिरहेका हुन्छौँ।

`साबथको गरिमामय पालनाले हामी परमेश्‍वरमाथि पूरा भरोसा राख्‍छौँ भनेर बुझाउँछ भनेर हामीले कसरी सिक्ने? यस जीवनलाई अर्थमूलक बनाउनमात्र होइन हाम्रो अनन्त मुक्तिको अस्तित्वको पहिचान पनि साबथले गराउँछ भन्ने कुरालाई हामीले कसरी आत्मसात् गर्ने?`