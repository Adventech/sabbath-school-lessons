---
title: कथा
date:  28/01/2022
---

### हामीहरूको बीचमा परमेश्वरका स्वर्गदूतहरू

_लुशियो र यलरी डियास टिमोर-लेस्ट_

टिमोर-लेस्टको एउटा गाउँमा येशूको दोस्रो आगमनको बारेमा सुनाउँदा तिनीहरूमाथि ढुङ्गामुढा वर्षेला भनेर लुसियो र उनकी श्रीमती यलरीले कहिल्यै पनि अपेक्षा गरेका थिएनन्। तिनीहरू ग्लोबल अग्रजहरू थिए जहाँ टिमोर-लेस्टका पहाडहरूमा सुसमाचारीय कामको निम्ति खटाइएका थिए। त्यो देशको पहाडमा बस्नेहरूले फाटालुकु भाषा बोल्दथे। फाटालुकु लुशियोको मातृभाषा थियो। कहाँबाट सुरु गर्ने थाहा नपाएर तिनीहरू चारवटा गाउँहरूमा दैनिक प्रार्थनाको निम्ति यात्रा गर्न थाले। केही समयपछि तिनीहरूले बहालमा बसेको घरमा हिसाब र अङ्ग्रेजीको ट्युशन दिन केटाकेटीहरूलाई बोलाउन थाले। स्कूल पछि चलेको त्यो कार्यक्रममा १२ जनाबाट बढेर ५७ जना बालबालिकाहरू पढ्न आउन थाले।  प्रत्येक अपरान्ह कक्षाहरूमा प्रार्थना र बाइबल पाठबाट कक्षा सुरु गर्दथे। दुई महिनापछि ती केटाकेटीहरूले आफ्ना साथीहरूलाई येशू छिटै आउनुहुनुहुन्छ र तिनीहरू स्वर्ग जान चाहन्छ कि भनेर सुनाउन थाले। धेरै बालबालिकाहरू चर्चमा आउन चाहे। लुशियो र उनकी श्रीमतीमा आशा जागेको थियो।

तर तीन महिनापछि त्यहाँ परिवर्तन आउन थाल्यो। ट्युशन पढ्न नआउने विद्यार्थीहरूले आफ्ना साथीहरूलाई धम्की दिन थाले र कक्षामा होहल्ला गर्न थाले। केही समयपछि केवल छ जना विद्यार्थीहरूमात्र पढ्न आउन थाले। केही समयपछि चार गाउँहरूका एक गाउँका मानिसहरूको अनुरोधमा लुशियोले सुसमाचारीय कार्यक्रमको आयोजना गरे। कार्यक्रमको अन्तमा गाउँका सबै जना सहभागी भएका थिए। लुशियो र यलरीमा आशा पल्हाएको थियो। तब एक दिन लुशियोलाई एक जना महिलाले "हाम्रा मानिसहरूलाई तिम्रा पर्चाहरू दिएर धर्म परिवर्तन गर्न आँट नगर्नु," भनेर धम्क्याइन्। "तपाईँले के भन्न खोज्नुभएको हो?" लुशियोले सोधे। "तपाईँका नियतहरू मलाई थाहा छ। मसँग खेलबाड नगर्नुहोस्। पैसाको लोभमा फसाएर तपाईँको चर्चमा तपाईँले तान्न खोज्नुभएको छ," उनको यो सरासर झुटो आरोप थियो। हामी कसैलाई पनि पैसा दिएका थिएनौँ। अनि अचानक त्यस महिला शिक्षिकाले लुशियोलाई गालामा थप्पड दिइन्। उनको ठूलो छोरोले पनि उनलाई हिर्कायो। अनि आमा र छोरो मिलेर लुशियोलाई ढुङ्गामुडा गर्न थाले। तर ती ढुङ्गामुडाले त उनलाई लागेर। जब हुल जम्मा भए तब एक जना मानिस घरमा गएर बन्दुक ल्याएर उनलाई मार्न सुरु कस्यो। साथी गाउँलेहरूले लुशियोलाई सुरक्षा दिएर गाउँबाट भगाए। दुई महिनापछि एक जना एडभेन्टिस्ट अगुवा चारवटा गाउँहरूमा सुसमाचारीय कार्यक्रम आयोजना गर्न आए। दिनदिनै मानिसहरू जम्मा भएका थिए। लुशियो र यलरीमा फेरि आशा पल्हाउन थाल्यो। तर एक रात भेलामा धेरै मानिसहरूले ढुङ्गामुडा गर्न थाले। एक जना स्वयंसेविका नर्सको अनुहारमा ढुङ्गा लाग्यो र उनको अनुहार रगताम्ये भयो। त्यस रातको कार्यक्रम स्थगित भयो। जब चर्चले बहालमा लिएको ट्रक गाउँतिर तिनीहरूको घरमा जाँदै थिए तब अझ झन ढुङ्गामुडा तिनीहरूमा वर्षिन थाले। गाउँलेहरू डराउन थाले। तब अचानक, सात जना चहकिलो लुगा लगाएका मानिसहरू त्यहाँ देखा परे। ती अपरिचित मानिसहरूलाई केवल तीन जना अचम्मित युवाहरूले हेरिरहे। तिनीहरू एक एक गरेर पहाडमा बिलाए। त्यसबेला फेरी ढुङ्गामुडा बर्षेन। सात जना चहिकिलो मानिसहरूको बारेमा थाहा पाएपछि परमेश्वरले हस्तक्षेप गर्नुभएको भनेर गाउँलेहरूले थाहा पाए। उहाँले आफ्ना स्वर्गदूतहरू पठाउनुभएर आफ्ना जनहरूलाई सुरक्षा दिनुभएको थियो। "परमेश्‍वरको भय मान्‍नेहरूका चारैतिर परमप्रभुका स्‍वर्गदूतले सुरक्षाको घेरा लाउँछन्‌, र उहाँले तिनीहरूलाई छुटकारा दिनुहुन्‍छ" (भजनसंग्रह ३४:७)। अर्को साबथ १३ जनाले आफ्नो जीवन येशूलाई सुम्पे र बप्तिस्मा लिए। तिनीहरूमा दुई युवाहरू थिए जसले स्वर्गदूतहरू देखेका थिए।

जुनसुकै चुनौतिमा पनि प्रभुले सहायता गर्नुहुन्छ भन्ने कुरामा लुशियो र यलरी आशाबादी भइरहेका छन्।