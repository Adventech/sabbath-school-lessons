---
title:  आज, यदि तिमीले उहाँको आवाज सुन्यौ भने
date:  25/01/2022
---

`साबथ पालनसँग सम्बधित "आज" विश्राममा पस्नुको अर्थ के हो? हेर्नुहोस्, हिब्रू ४:४-८।`

मरुभूमिमा यात्रा गरिरहेका प्रथम् पुस्ता मानिसहरूको अविश्‍वासको कारण परमेश्‍वरले दिन चाहनुभएको विश्राममा पस्न सकेनन्। तर परमेश्‍वरले तिनीहरूलाई विश्राममा पस्न अर्‍हाइरहनुभएको थियो र आफ्ना हृदयहरू कठोर नपार भनेर उहाँले तिनीहरूलाई भनिरहनुभएको थियो।  अनि परमेश्‍वरको प्रतिज्ञा "बाँकि नै छ" भनेर पावलले धेरै पल्ट व्यक्त गरेका थिए (हिब्रू ४:१,६,९)।  उनले यो शब्दमा ग्रिक क्रियापद प्रयोग गरेका छन् जुन kataleipo (क्याटलिपो) र apoleipo (आपोलिपो) हुन। "परमेश्‍वरको विश्राम दिनमा पस्ने प्रतिज्ञा अझै कायमै भएको" (हिब्रू ४:१) ती शब्दहरूले जोर दिन्छन्।  त्यो विश्राममा पस्न वा त्यसको अनुभव गर्न दाउदको समयमा पनि आह्वान गरिएको हुनाले (हिब्रू ४:६,७, भजन ९५लाई औँल्याउँदै) प्रतिज्ञाको दावी नगरिएको र अझै पनि उपलब्ध छ भन्ने आभास् दिन्छ। अझ, सत्य साबथको अनुभव सृष्टिको समयदेखिनै उपलब्ध छ भनेर पावलले बताउन खोजेको पाइन्छ (हिब्रू ४:३,४)।

परमेश्‍वरले "आज नै" उहाँको विश्राममा पस्न हामीलाई आह्वान गरिरहनुभएको छ। बाइबलभरि "आज" भन्ने धारणा निर्णायक छ। जब इस्राएलीहरू प्रतिज्ञा गरिएको देशको सिमानामा आइपुगेका थिए तब परमेश्‍वरसँग गरिएको करार मोशाले पुन:नविकरण गर्दै "आज" भन्ने शब्दको महत्त्वलाई जोड दिएका थिए (व्यवस्था ५:३, यसलाई अरू पदहरूसँग पनि तुलना गर्नुहोस्-व्यवस्था ४:८, व्यवस्था ६:६ आदि)। परमेश्‍वरको विश्‍वसनीयताप्रति ध्यान दिन (व्यवस्था ११:२-७) र प्रभुको आज्ञा पालन गर्न निर्णय गर्ने क्षण थियो (व्यवस्था ५:१-३)। यसरी नै, यहोशूले उनको समयमा रहेका मानिसहरूलाई "कसको सेवा गर्ने आजै तिमीहरूले निर्णय गर" (यहोशू २४:१५ रूपान्तरित) भनेर सम्बोधन गरेका थिए।

यो "आज" भन्ने शब्द वा आह्वान केवल पौराणिक इस्राएलहरूको निम्तिमात्र होइन हामीलाई पनि हो। हामीलाई पनि निर्णय गर्न समय, अवसर वा क्षण दिइएको छ। परमेश्‍वरको त्यो वचन पालन गर्ने उहाँका जनहरू जहिलेपनि खतरामा परेका थिए (२ कोरन्थी ६:२)। हिब्रू ३ र ४मा "आज" भन्ने शब्द पाँच पल्ट देखापरेको छ। परमेश्‍वरको आवाजलाई सुन्न जरुरी छ भनेर यसले जोर गर्दछ (हिब्रू ३:७,१५) किनभने परमेश्‍वरको वचन सुन्न र विश्‍वास गर्न असफल भएमा मानिसहरू अनाज्ञाकारी र कठोर हृदयहरू हुनतिर लम्कन्छन्। यसले हाम्रो स्वर्गको कनान देशमा पस्न पनि ढिलो पार्न सक्छ, जसरी मरुभूमिमा यात्रा गरिरहेका पुस्ताले संसारको कनानमा पस्नबाट रोके।

तर येशूले हाम्रा शत्रुहरूलाई परास्त्र गर्नुभएको थियो (हिब्रू २:१४-१६) र नयाँ करारलाई औपचारिकरूपमा प्रारम्भ गर्नुभएको थियो (हिब्रू ८-१०)। त्यसैले गर्दा अब हामी परमेश्‍वरको अनुग्रहको सिंहासन सन्मुख "सुरो वा निडर" भएर उपस्थित हुनसक्छौँ (हिब्रू ४:१४-१६)। "आज" भन्ने आह्वानले परमेश्‍वर हामीप्रति विश्‍वासमा दिगो भइरहनुभएको थियो भनेर हामी महसुस गरुन् भन्दै उहाँप्रति बफादार हुन हामीलाई आमन्त्रण गरिएको छ। कुनै ढिलो नगरिकन आज नै उहाँको आह्वान वा निमन्त्रणालाई हामीले स्वीकारौँ भनेर उहाँले हामीलाई प्रसस्तमात्रामा कारणहरू पनि उहाँले उपलब्ध गराउनुभएको छ।

`"आज" नै तपाईँले के आत्मिक निर्णयहरू गर्नुपर्छ अर्थात् अर्को पल्ट गरुँला भनेर नथन्काउन के गर्ने? परमेश्‍वरले तुरन्तै गर भन्ने आह्वानलाई थाहा पाउँदा पाउँदै पनि तत्कालै वेवास्ता गर्दा तपाईँले तपाईँलाई के भएको थियो, के त्यो अनुभवहरू तपाईँलाई छ?`