---
title: येशू, विश्राम दिने दाता
date:  22/01/2022
---

### यस अध्यायका मूल पदहरू
उत्पत्ति १५:१३-२१, हिब्रू ३:१२-१९, हिब्रू ४:६-११, हिब्रू ४:१,३,५,१०, व्यवस्था ५:१२-१५ र हिब्रू ४:८-११।

> <p>यस अध्यायको मूल सार पद</p>
> "त्यसकारण परमेश्‍वरका जनहरूको निम्ति विश्राम बाँकि नै छ" (हिब्रू ४:९ रूपान्तरित)।

येशू सारा जगतको शासक बनाउँदै उहाँलाई राजगद्दी दिइएको र परमेश्‍वरका जनहरूको स्वतन्त्र सेनानी वा उद्धारकर्ता भनेर केन्द्रित गर्दै हिब्रू अध्याय १ र २ लेखिएको थियो। हिब्रू ३ र ४मा हामीलाई विश्राम दिने येशू नै हुनुहुन्छ भनेर उहाँ हाम्रो विश्रामकर्ताको रूपमा उहाँलाई परिचित गराउँदछ। जुन कदमले येशूको भूमिकालाई देखाउँछ त्यो यथोचित देखिन्छ। किनभने परमेश्‍वरले उहाँका जनहरूलाई दाउदको घरानाबाट राजा दिइने छ र उहाँका जनहरूलाई तिनीहरूका शत्रुहरूबाट "बिश्राम" दिनुहुनेछ भनेर प्रतिज्ञा दिनुभएको थियो (२ शमूएल ७:१०,११)। त्यो विश्राम हाम्रो निम्ति अहिले नै उपलब्ध छ किनभने येशू परमेश्‍वरको दाहिने हाततर्फ बसिरहनुभएको छ।

सही वा सत्य विश्राम, आराम, चैन केवल परमेश्‍वरमामात्रै निहित छ र साबथ विश्रामलाई हिब्रू ४:१-११मा वर्णन गरिएको छ। यथार्थमा भन्ने हो भने पाप आउनुभन्दा अघि नै, मानिसलाई थकान र पेलानको अनुभव गर्नु अघि नै परमेश्‍वरले आदम र हव्वालाई साबथ विश्राम उपलब्ध गराउनुभएको थियो। पहिलो साबथ नै सिद्धताको अनुभव थियो जनु सबै सिद्ध हुन सम्भव गर्नुहुनेसँग समय बिताएका थिए। परमेश्‍वरले आउनेवाला साबथको विश्राम पनि उहाँका जनहरूलाई दिने प्रतिज्ञा गर्नुहुन्छ किनभने यस साबथ पालनाले अहिले भत्किएको जीवन र संसारलाई पुन:सिद्धसृष्टि गर्नुहुनेछ भन्ने प्रतिज्ञा समेतिएको छ।

जब हामी साबथको गरिमालाई पालन गर्छौँ तब हामीले दुई सत्यहरूलाई दिमागमा राख्‍दछौँ। जब परमेश्‍वरले यस संसारलाई सृष्टि गर्नुभयो तब उहाँले हाम्रो निम्ति निष्खोट र सिद्ध व्यवस्था उपलब्ध गराउनुभएको थियो र जब येशूले क्रुसमा हामीलाई मुक्ति दिनुभयो तब त्यो साबथको प्रावधान सिद्धरूपमा लागु हुनेछ भन्ने प्रतिज्ञालाई औँल्याउँछ। सत्य, सही साबथ पालन गर्नु भनेको केवल सृष्टिको कामलाईमात्र याद गर्ने होइन। यस पापी, भत्किएको, दुर्गतीले ग्रष्ट र असिद्ध संसारमा साबथको गरिमालाई आत्मसात् गरेर पालन गर्दा यसले परमेश्‍वरले प्रतिज्ञा गर्नुभएको भविष्यको स्वाद उपलब्ध गराउँछ।