---
title:  येशू हाम्रो मध्यस्थकर्ता अर्थात् हाम्रो निम्ति बिन्ति गर्नुहुने
date:  03/01/2022
---

पुरानो करारमा एक धार्मिक ज्ञानको अवधारणा रोचकपूर्ण छ। त्यो हो राजा दाउदको घरानाको राजाले परमेश्‍वरको सामु दाउदको राज्यको प्रतिनिधित्व गर्नेछ भन्ने धारणा।

`देहायका पदहरू एक आपसलाई तुलना गरेर पढ्नुहोस्। दाउद बंशको घरानाबाट आउने अब राजाको प्रतिज्ञाले के प्रतिज्ञाहरू इस्राएलको निम्ति पूरा गर्नुहुनेछ भनेर ती पदहरूले खुलाउँछन्? प्रस्थान ४:२२,२३, २ शमूएल ७:१२-१४, व्यवस्था १२:८-१०, २ शमूएल ७:९-११, व्यवस्था १२:१३,१४, सँग भजन १३२:१-५, ११-१४।`

इस्राएल राष्ट्र परमेश्‍वरको छोरो थियो। परमेश्‍वरले तिनीहरूलाई यस्तो बिश्राम स्थान दिनुहुनेछ जहाँ तिनीहरू आफ्ना शत्रुहरूबाट विश्राम पाउनेछन्। तिनीहरूकै माझमा परमेश्‍वरको नाउँलाई थामी राख्‍न वा राखिरहन उहाँले एक स्थान चुन्नु हुनेछ। इस्राएललाई दिएका ती प्रतिज्ञाहरू प्रतिज्ञा गरिएको दाउद बंशको राजामा सारिएका थिए। उनी परमेश्‍वरको आफ्नै छोरो कहलाइनुहुनेछ, उनको शत्रुहरूबाट उनलाई परमेश्‍वरले आराम दिनुहुनेछ र उनले सियोनमा एक पवित्रस्थान बनाउनेछ जहाँ परमेश्‍वरको नाउँ रहनेछ। त्यसको अर्थ दाउदबंशबाट आउने प्रतिज्ञा गरिएको राजाबाट परमेश्‍वरले उहाँले गर्नुभएको प्रतिज्ञाहरू पूरा गर्नुहुनेछ। दाउदबंशिय राजाले परमेश्‍वरको सामु इस्राएलको प्रतिनिनिधित्व गर्नेछ।

परमेश्‍वर र इस्राएलको बीचमा हुने सम्बन्धलाई उक्त प्रतिनिधिले सुदृढ गर्नुहुनेछ। परमेश्‍वरले इस्राएलसँग गर्नुभएको करारको सम्बन्धलाई उनले नै निरन्तरता दिनुहुनेछ। परमेश्‍वरले मोशाद्वारा इस्राएलसँग गर्नुभएको करारको सम्झौतालाई कार्यन्वयन गर्न तिनीहरूले त्यस करारप्रति बफादार वा त्यस करारलाई पालन गर्नु आवश्यकता थियो। अनि करारमा प्रतिबद्ध भएर चले तिनीहरू परमेश्‍वरको सुरक्षा र आशिषहरू पाउन योग्य हुन्थे। यस मामिलामा यहोशू ७:१-१३ हेर्नु जरुरी छ।

दाउद राजाले परमेश्‍वरप्रति भरोसा र आस्था राखेकोले र उहाँप्रति बफादारी भएकोले परमेश्‍वरको करारका आशिषहरू इस्राएलले उपभोग गर्न पाएका थिए। तर दुर्भाग्यवस दाउद पछिका अधिकाँश राजाहरूले परमेश्‍वरप्रति बफादार रहेन र कतिले त उहाँसँग विश्‍वासघात वा गद्दारी पनि गरे जसको फलस्वरूप परमेश्‍वरले चाहनुभएको अनुसार इस्राएललाई आशिष दिनुभएन। दाउदपछि आउने राजाहरू परमेश्‍वरप्रति कतिको गद्दारी गरे भन्ने इतिहासको बृतान्तले पुरानो करार भरिएको छ।

तर शुभ समाचार त यो छ कि परमेश्‍वरले आफ्नो पुत्रलाई दाउदको घरानमा जन्मन दिनुभएर उनी दाउदको पुत्र भनेर कहलाउन दिनुभएको थियो। उनको जीवन र कामद्वारा उहाँ परमेश्‍वरप्रति सतप्रतिसत बफादार हुनुभएको थियो भनेर प्रमाणित गरेको छ। त्यसकारण परमेश्‍वरले आफ्ना जनहरूलाई गर्नुभएको सबै प्रतिज्ञाहरू पूरा गर्न सक्षम् हुनुहुन्छ भन्ने कुरा हामी ढुक्‍क छौँ। जब परमेश्‍वरले राजालाई आशिष दिनुहुन्छ तब त्यस राजाका सबै जनताले त्यस आशिषको उपभोग गर्न सक्दछ। त्यसैकारण येशू हाम्रो निम्ति मध्यस्थकर्ता हुनुभयो ताकि परमेश्‍वरले दिनु हुने आशिष हामीले उपभोग गर्न सकुन्। उहाँ मध्यस्थकर्ता यसरी हुनुभएको छ कि उहाँद्वारा नै परमेश्‍वरका आशिषहरू बहन्छ। हाम्रो मुक्तिको चरम आशा केवल येशूमामात्रै पाइन्छ र उहाँले हाम्रो निम्ति के गर्नुभयो त्यसमा पनि मुक्ति पाउने प्रावधान हामीलाई दिइएको छ।

`तपाईँ आफै करारप्रति वा (बप्‍तिस्मा लिने बेलामा खाएको शपथ) कति चुक्नुभयो होला, सो सोच्नुहोस्। हाम्रो मुक्तिको निम्ति हामीले केवल येशूप्रतिमात्र भर पर्नुपर्छ भनेर त्यस आत्मज्ञानले हामीलाई कसरी सिकाउँछ?`