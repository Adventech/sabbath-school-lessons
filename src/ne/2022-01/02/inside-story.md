---
title: कथा
date:  07/01/2022
---

### परमेश्वरको बगैँचाको हेरचाह

_मरियो डा कोस्टा, ४४ टिमोर-लेस्ट_

परमेश्वरको वचन सिकाउने थलो तरकारी बगैँचा पनि एक हो। सत्यका बिउहरू गाडिने ठाउँ बगैँचा हो। टिमोर-लिस्टका धेरै घरहरूको परिसरहरूमा तरकारी बगैँचाहरू हुन्छन्। खानाको निम्ति र बेचबिचखनको निम्ति बालीको आवश्यकता पर्दछ। मकै, क्यासाभा वा हरियो तरकारी, सखरखण्डहरू पारिवारिक बगैँचामा उमार्दछन्। हरियो सागपात, फर्सीहरू, मेवाहरू, केराहरू र बदामहरू पारिवारिक बगैँचाका प्रचलित बालीहरू हुन्।

एक दिन म मेरो बगैँचामा काम गर्दै थिएँ, एक जना एडभेन्टिस्ट अगुवा मेरो घरमा आउनुभयो। "हामी तीन महिना बाइबल सेवाग्राहीहरूको निम्ति कार्यक्रम चलाउँदैछौँ। तपाईँ पनि आउनु होस्," उनले अनुरोध गर्नुभयो। त्यो प्रस्ताब मलाई मलाई मन लाग्यो। भर्खर बप्तिस्मा लिएकोले मेरो नयाँ आस्था अरूहरूलाई सुनाउन म उत्सुक थिएँ। तीन महिने कार्यक्रम पछि सबै विद्यार्थीहरू टिमोर-लिस्टको राजधानी डिलीको एडभेन्टिस्ट चर्चमा एक दिन भेला भए। को कहाँ खट्ने भन्ने काममा सेवाग्राहीहरूलाई लगाउन त्यो भेला भएको थियो। सुसमाचार प्रचार गर्नेहरू धेरै भएकोलेर मेरो आवश्यकता नभएकोले म आफ्नै घरमा फर्केँ र आफ्नै बगैँचामा काम गर्न थालेँ र चर्चमा पनि सक्रिय भएर काम गर्न थालेँ।

धेरै वर्षपछि डिलीको अर्को चर्चको अगुवाले मेरो प्रान्तमा बाइबल सेवाग्राही काम गर्न प्रस्ताव राखे। मलाई यो मनपर्यो। केही समयपछि मेरो प्रान्तको कोडो गाउँमा आएँ र त्यहाँ आडोल्फो भन्ने एक जना गाउँलेसँग चिनापर्ची गरेँ। म टाढाबाट एडभेन्टिस्टले बाइबल सुनाउन उनको गाउँमा म आएको बताएँ। त्यस चर्चको बारेमा उनलाई थाहा थिएन र त्यसको बारेमा सुन्न उनी उत्सुक भए। बाइबलले सिकाएको अनुसार बाइबलमा लेखिएको हप्ताको सातौँ दिन साबथ मैले सिकेपछि एडभेन्टिस्टिस्ट चर्चमा म कसरी सरिक भएँ भनेर मैले उनलाई सुनाएँ। परमेश्वरले नियुक्त गर्नुभएको सही दिन शनिबार हो, आइतबार होइन भनेर मैले बाइबलबाट उनलाई सुनाएँ। मेरो वचनले उनलाई त्यस्तो गहिरो प्रभाव पारेको मैले महसुस गरिनँ। त्यसकारण, पवित्र आत्माले उनलाई प्रभाव पारुन् भनेर प्रार्थना गर्न थालेँ।

तीन दिनपछि म आडोल्फोको घरमा आएँ र छिमेकी आन्जेलोको बगैँचामा काम सघाउन अनुरोध गरेँ। गाउँलेहरूले मेरो सहयोगको निम्ति सराहना गरेको महसुस गरेँ र तिनीहरूलाई बाइबल पनि सिकाउन थालेँ। परमेश्वरको वचन पनि तिनीहरूलाई सुनाउन थालेँ। बिस्तारै उहाँहरूले हाम्रा कुराकानी रमाइलो मानेको थाहा पाएँ। एक दिन दिउँसोको काम सकेपछि बाइबल सिकाउन आडोल्फोले मलाई अनुरोध गरे। केही रात हामी बाइबल पढ्यौँ। बिजुली नभएकोले मत्तीतेलको भरमा  अध्ययन गर्यौँ। दिउँसो अरूहरूको बगैँचामा काममा सघाउन गएँ र बाइबल पनि सिकाएँ। त्यस गाउँबाट आडोल्फो पहिलो पल्ट एडभेन्टिस्ट चर्चमा सरिक भए। अनि आन्जेलोले बाइबल अध्ययन गर्न मसँग अनुरोध गरे। उनले स्थानीय चर्चको अगुवा भएर १२ वर्षसम्म सेवा गरेका थिए। मसँग बाइबल अध्ययन गरेको हुनाले मानिसहरू उनीसँग रिसाए र मलाई पिट्न सुरेको थाहा पाएँ। मेरो सुरक्षितको निम्ति मसँग बाइबल पढ्न रोक्ने उनले निर्णय गरे। उनको घरमा सुकेको नरिवरलको बोक्रो छोडाएर खाँदै थिएँ। एउटा नरिवल मौलाएको थाहा पाएँ। "यदि परमेश्वरको इच्छा भए यो नरिवल जमिनमै गाडिराख्नेछौँ। यो उम्रिनेछ। यदि परमेश्वरको इच्छा भए यो उम्रिनेछ र मर्ने छैन। यदि उहाँको इच्छा भए यो उम्रिनेछैन र मर्नेछ। उहाँको हाम्रो बीचमा यो कारोबार भयो," भनेर आन्जेलोलाई सुनाएँ। तर दश वर्षपछि त्यो नरिवलको बोट ठूलो र स्वस्थ भयो। आन्जेलोले यो देखे र बप्तिस्मा लिन उनले मसँग अनुरोध गरे। म आशा गर्छु त्यस देशमा प्रभुले धेरै मानिसहरूलाई मेरो बगैँचाको कामले गर्दा धेरैलाई उहाँकहाँ ल्याउन सकुन्।