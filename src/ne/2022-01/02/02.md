---
title:  येशू हाम्रो राजा हुनुहुन्छ
date:  02/01/2022
---

हिब्रूको पुस्तकको मूख्य विषयबस्तु हो: येशू हाम्रो स्वामी, शासक र सर्वेसर्वा। उहाँ परमेश्‍वर पिताको दाहिने हातमा बसिरहनुभएको छ (हिब्रू ८:१)। परमेश्‍वर जस्तै येशू सदाकालदेखि सारा जगतको शासक भइरहनुभएको छ। तर जब आदम र हव्वाले पाप गरे तब तिनीहरूले सैतानलाई यस संसारको शासक बनाए (यूहन्ना १२:३१, यूहन्ना १४:३०, यूहन्ना १६:११)। जब येशू आउनभयो र क्रूसमा टाँगिनुभयो र बौरिउठ्नुभयो तब उहाँले सैतानलाई पराजित गर्नुभयो। त्यसको फलस्वरूप जसले उहाँलाई आफ्नो मुक्तिदाता भनेर ग्रहण गर्छ उसमाथि शासन गर्ने सैतानको अधिकार खोसिएको छ र येशूले उसमाथि शासन  गर्ने पून अधिकार उसले दिन लगाएको हुन्छ (कलस्सी २:१३-१५)।

येशू ख्रीष्ट फेरि राजा हुनुभएको राज्यभिषेकलाई विशेष केन्द्रविन्दु बनाउँदै हिब्रू पुस्तकको प्रथम दुई अध्याय लेखिएको छ।

`हिब्रू १:५-१४ पढ्नुहोस्। यहाँ के भइरहेको छ?`

ती पदहरू तीन भागमा बाँडिएको छ। प्रत्येक भागमा परमेश्‍वरको पुत्रलाई सिंहासनमा बिराजमान गरिएको समारोहको पक्षलाई परिचित गराइएको छ। प्रथम, आफ्नो राजकुमार भनेर परमेश्‍वरले येशूलाई स्थापना गर्नुहुन्छ (हिब्रू १:५)। दोस्रो, परमेश्‍वरले स्वर्गको दरवारमा परमेश्‍वरले आफ्नो पुत्रलाई प्रस्तुत गर्नुहुन्छ ताकि त्यहाँका जीवहरूले उहाँलाई ढोगुन् (हिब्रू १:६,८)। अनि पिताले आफ्नो पुत्रलाई अनन्तको सृष्टिकर्ता र अनन्तको शासक हुनुभएको परमेश्‍वरले घोषणा गर्नुहुन्छ (हिब्रू १:८-१२)। तेस्रो, परमेश्‍वरले आफ्नो पुत्रमा सिंहासनमा बसाल्नुहुन्छ र उहाँलाई दिइएको संसारमाथिको अधिकार तथा शक्तिलाई अनुमोदन गर्नुहुन्छ (हिब्रू १:१३,१४)।

दाउदलाई परमेश्‍वरले दिनुभएको प्रतिज्ञा (२ शमूएल ७:८-१६ र लूका १:३०-३३) येशूमा पुरा भएको थियो भनेर नयाँ करारमा लेखिएको महत्त्वपूर्ण शिक्षा तथा विश्‍वासहरूमा एक हुन्। राजा दाउदको सहरमा दाउदको घरानामा येशू जन्मिनु भएको थियो (मत्ती १४:१-१६, लूका २:१०,११)। उहाँको सेवाकालमा मानिसहरूले प्रायजसो उहाँलाई "दाउदको पुत्र" भनेर सम्बोधन गरेका थिए। उहाँ "यहूदीहरूको राजा" (मत्ती २७:३७) भनेर दावी गर्नुभएकोले त्यसको आरोपमा उहाँलाई हत्या गरिएको थियो। दाउदलाई नै गरिएको प्रतिज्ञाहरू अनुसार त्यसलाई पूरा गर्न येशू मृत्युबाट बौरिउठ्नुभएको थियो (प्रेरित २:२२-३६, प्रेरित १३:२२-३७)। र येशू "यहूदा बंशको सिँह" हनुहुन्छ भनेर यूहन्नाले उहाँको पहिचान गरेका थिए (प्रकाश ५:५)।

हिब्रूको पुस्तकमा येशूको बारेमा एकै साथ वर्णन गरिएको छ।  दाउदलाई परमेश्‍वरले दिनुभएको प्रतिज्ञाहरू पूरा भएका छन्: परमेश्‍वरले उहाँलाई सम्मान  गरेर महान् नाउँ दिनुभएको छ (हिब्रू १:४), उहाँले आफ्नै पुत्र भनेर स्थापना गर्नुभएको छ (हिब्रू १:५), उहाँ सृष्टिकर्ता र प्रभु वा जगतका स्वामी हुनुहुन्छ भनेर परमेश्‍वरले अनुमोदन गर्नुभएको थियो (हिब्रू १:८-१२), र आफ्नो दाहिने बाहुलीमा बसाल्नुभएको छ (हिब्रू १:१३,१४)। हिब्रू ४को अनुसार येशूले आफ्ना जनहरूलाई परमेश्‍वरको बारेमा सबै ज्ञानमा डोर्‍याउनुहुन्छ र येशू नै परमेश्‍वरको घरको निर्माणकर्ता हुनुहुन्छ भनेर हामीलाई याद दिलाउँछ (हिब्रू ३:३,४)।

त्यसकारण, येशू यस संसारको आधिकारिक शासक हुनुहुन्छ र उहाँ सैतानसँगको भिषण युद्धमा लागिरहनुभएको छ। सैतानले हाम्रो जीवनलाई उलटपुलट पारेर आफ्नो काबुमा राख्‍न चाहन्छ।

`यस सारा जगतको शासक येशू नै हुनुहुन्छ भनेर हामीलाई यकिन भयो भने हामीले जुनसुकै कष्टहरू भोग्नुपरेतापनि के हामीलाई सान्त्वना हुँदैन र?`