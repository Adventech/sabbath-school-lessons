---
title:  थप जानकारी
date:  07/01/2022
---

हिब्रूको पुस्तकमा अनेकौँ असल र आशाका सत्यहरू छन्। तर त्यस पुस्तकमा गम्भिर चेतावनीहरू पनि छन् जुन अध्याय १०-१२मा लेखिएका छन्। हिब्रूको पुस्तकको असल र आशावादी सत्यहरूको चरमविन्दु हिब्रू १०-१२ अध्यायहरू हुन्। सत्य जानेरमात्र पुग्दैन त्यसलाई व्यक्तिगतरूपमा प्रयोग गर्नुपर्दछ वा त्यस पुस्तकमा उल्लेख गरेका सत्यहरू समयसापेक्षित भएकोले केवल तिनीहरूलाई इतिहासमामात्रै सिमित नराखी प्रत्येक येशूभक्तले "मेरो लागि हो" भन्ने कुरालाई आत्मसात् गर्नुपर्दछ। ती दुई अध्यायहरूमा कमसेकम दुई साझा तत्व वा जानकारीहरू छन्। पहिलो त, हिब्रूका पाठकहरूलाई पौराणिक इस्राएलका जनहरूले मरुभूमिमा भोगेका अनुभवहरूसँग हाम्रो अनुभवहरूलाई तुलना गर्दछ। दोस्रोमा, ती दुई अध्यायहरूले हामी आफ्नै आस्था तथा विश्‍वासमा अडिग भएर बस्न अर्ती दिँदछन्।

जब मिश्र देशबाट इस्राएलीहरूलाई परमेश्‍वरले अनेकौँ शक्ति प्रयोग गर्नुभएर र विभिन्न अचम्मका चिन्ह तथा कामहरूद्वारा उद्धार गर्नुभएको ती मरुभूमिको पुस्ताले अनुभव गरेको थियो। सिनै पहाडबाट परमेश्‍वरले बोल्नुभएको पनि तिनीहरूले सुनेका थिए। उहाँले तिनीहरूकै अगाडि दश आज्ञाहरू दिनुभएको थियो। चालिस वर्षसम्म रातमा तिनीहरूको सिबिरमाथि रातमा आगोको मुस्लो थियो भने दिनमा बादलले तिनीहरूलाई ढाकेका थिए। ती असाधारण प्राकृतिक कामले तिनीहरूलाई सुरक्षा दिएको थियो। तिनीहरूले स्वर्गको खाना मन्ना खाए। जहाँ जहाँ तिनीहरू सिबिर खडा गरे त्यहाँ त्यहाँ चट्टानहरूबाटै भएपनि पानीको मुहान निस्केको थियो जसबाट तिनीहरूले पिएका थिए। तर जब तिनीहरूलाई प्रतिज्ञा गरिएको देशको सिमानामा तिनीहरू आइपुगे तब तिनीहरू परमेश्‍वरलाई विश्‍वास गर्न असमर्थ भए। तिनीहरूमा विश्‍वासको कमी थियो जुन परमेश्‍वरले माग गर्नुभएको आवश्यकताको मूल तत्व थियो। "विश्‍वासबिना परमेश्‍वरलाई खुशी पार्न असम्भव छ (हिब्रू १०:३७-३९)। हामीहरूका अवसरहरू र जिम्मेवारी अझ महान् छन्। सिनै पहाडबाट परमेश्‍वरले बोल्नुभएको हामीले सुनेनौँ तर सिनै पहाडभन्दा परमेश्‍वरको उच्च प्रकट धर्मशास्त्र बाइबलद्वारा हामीले देख्‍दछौँ। त्यो हो परमेश्‍वर शरीर वा येशू ख्रीष्टमा आउनुभएको थियो (हिब्रू १२:१८-२४)। तर हामीलाई तेर्स्याइको प्रश्‍नचाहिँ: के हामीमा परमेश्‍वरमाथि सक्‍कल आस्था वा विश्‍वास छ? हिब्रूको लेखकले बाइबलमा उल्लेख गरेका विश्‍वासका विभिन्न महान् चरित्रहरूको अनुसरण गर्नुपर्छ भनेर हामीलाई हौशला दिन्दछन्। ती सबै चरित्रहरूको चरमविन्दु येशू आफै हुनुहुन्थ्यो।

**चिन्तनमनन**

`सैतानसँगको युद्धमा हाम्रो बिजेता वा च्याम्पिएल येशू हामीसँग सामेल हुनुहुन्छ भनेर हामीले सिक्यौँ। हामी चर्चसँग मिलेर हाम्रो बिजेताको पछि एकजुट भएर कसरी लड्ने? इसाई हौँ भनेर दावी गर्ने तर मिलेर सैतानसँग युद्ध नगर्ने प्रवृत्तिलाई केले बाधा दिइरहेको छ? चर्चलाई कमजोर पार्ने सैतानको के के युक्तिहरू छन्? विगत समयमा सैतानले इस्राएलीहरूलाई कसरी कमजोर बनायो?`

`हामी येशूभक्तहरू भएको नाताले परमेश्‍वरको निर्देशनमा हामी पूजारीको समाज हौँ। तपाईँको स्थानीय चर्चले परमेश्‍वरको प्रशंसा र उहाँको कामको सराहना अझ राम्रोसँग कसरी चढाउन सक्छ? व्यवहारिक र सुस्पष्टसँग सोच्नुहोस्।`

`हामीहरू पनि परमेश्‍वरको राज्यमा पस्न लागिरहेकाछौँ। प्रतिज्ञा गरिएको देशमा पुग्न लागेका मरुभूमिको पुस्तासँग हाम्रो परिस्थिति कसरी मिल्दोजुल्दो छ? तिनीहरूबाट हामीले के पाठ सिक्न सक्छौँ?`