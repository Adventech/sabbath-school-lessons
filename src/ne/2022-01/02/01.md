---
title: हिब्रूको पत्रको सन्देश
date:  01/01/2022
---

### यस अध्यायका मूल पदहरू
हिब्रू १:५-१४, लूका १:३०-३३, भजन १३२:१-५, हिब्रू २:१४-१६, हिब्रू ५:१-४,१ पत्रुस २:९ र हिब्रू ८:८-१२।

> <p>यस अध्यायको मूल सार पद</p>
> "अब हामीले भन्‍न चाहेको मूख्य कुराचाहिँ यही हो: हाम्रा यस्‍ता प्रधान पूजाहारी हुनुहुन्‍छ, जो स्‍वर्गमा महान्‌ परमेश्‍वरका सिंहासनको दाहिनेपट्टि विराजमान हुनुहुन्‍छ" (हिब्रू ८:१)।

हिब्रूको पुस्तक लेखेको करिब सय वर्षपछि एउटा लिखित पत्र पाइएको थियो जसमा प्रार्थना लेखिएको थियो: "हे प्रभु, तपाईँको सामु यी सबै कुराहरू भनेको छु, किनभने तपाईँलाई भन्नुभएको थियो कि हाम्रै निम्ति यस संसार तपाईँले सृष्टि गर्नुभएको हो।...हे प्रभु, अब यी देशहरूतिर नजर लगाउनुहोस्। हुन त तिनीहरू केही पनि होइन, यद्यपि तिनीहरूले हामीलाई दमन गर्न चाहन्छ र निल्न चाहन्छ। तर हामी तपाईँका जनहरू हौँ, तपाईँले हामीलाई जेष्ठ पुत्र भन्नुभएको छ र तपाईँकै सन्तान हौँ। तपाईँको निम्ति हामी जोशिला छौँ। हामी तपाईँका अति प्रिय पात्रहरू हौँ तर हामीलाई तिनीहरूको हातमा सुम्पिएको छ।"-जेम्स एच. चार्लस्वर्थ, सम्पादन, द ओल्ड टेस्टामेन्ट सुडोपिग्राफा, ठेली १, (न्यु योर्क: हेन्ड्रिकसन, १९८३), पृ. ५३६बाट रूपान्तरित।

हिब्रूको पुस्तकका पाठकहरूले पनि त्यही खालको अनुभव गरेको हुनुपर्छ। यदि तिनीहरू परमेश्‍वरका सन्तान हुन् भने किन यस्तो महाकष्टमा तिनीहरू परिरहेकाछन्? तिनीहरूको दु:खकष्ट, परिक्षा र सतावटमा तिनीहरूलाई हौशला दिन र तिनीहरूको विश्‍वासलाई बलियो पार्न पावलले हिब्रूको पुस्तक लेखेका थिए। तिनीहरूलाई (र हामीलाई पनि) पावलले सम्झाउन खोज्छ कि परमेश्‍वरको प्रतिज्ञाहरू येशूद्वारा पूरा हुन लागेको छ। उहाँ परमेश्‍वर पिताको दाहिने हातमा बसिरहनुभएको छ र हामीलाई छिट्टै घर लानुहुनेछ। तर उहाँ आउनुभन्दा पहिले हामीले आशिष पाउन् भनेर उहाँले परमेश्‍वर पितासँग हाम्रो निम्ति विन्तीभाउ गरिरहनुभएको छ। त्यसकारण अन्तिम समयसम्म हामीले उहाँमाथिको आस्थालाई पक्डि राख्‍नु आवश्यक छ।