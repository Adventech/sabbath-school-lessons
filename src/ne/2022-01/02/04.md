---
title:  येशू हाम्रो सर्वश्रेष्ठ बिजेता अर्थात् च्याम्पियन
date:  04/01/2022
---

`१ शमूएल ८:१९,२०सँग हिब्रू २:१४-१६ तुलना गर्नुहोस्। राजामा के गुणहरू हुनुपर्छ भनेर इस्राएलीहरूले ठानेका थिए र ती गुणहरू वा तिनीहरूको चाहनाहरू येशूमा कसरी पूरा भए?`

परमेश्‍वर इस्राएलीहरूका राजा हुनुहुन्छ भन्ने कुरालाई तिनीहरूले बिर्से र तिनीहरूले राजा मागे। त्यस राजा अगुवा, न्यायकर्ता र युद्धमा अगुवाइ गर्नुपर्छ भनेर तिनीहरूले माग गरेका थिए। परमेश्‍वरका जनहरूमाथि उहाँले प्रभुत्व गर्नहुने उहाँको प्रतिज्ञा येशूमा पूरा भएको थियो। उहाँ हाम्रो राजा हुनुहुन्छ र हाम्रा शत्रु सैतान र उसका मतियारहरूसँग युद्ध गर्न उहाँले नै अगुवाइ गर्नुहुन्छ।

कमजोर मानव प्राणीको बिजेता वा च्याम्पियन येशू हुनुहुन्छ भनेर हिब्रू २:१४-१६मा बताइएको छ। सैतानसँगको एकाएक मुठभेटमा येशूले उसलाई पराजय गर्नुभएको थियो। त्यसको फलस्वरूप यदि हामी येशूमा छौँ भने उहाँले सैतानको बन्धनबाट छुट्कारा दिनुहुन्छ। यस कुराले हामीलाई दाउद र गोलियाथको बीचमा भएको भिडन्तलाई याद दिलाउँछ (१ शमूएल १६)। गोलियाथलाई पराजय गरेर दाउदले आफ्ना दाजुहरूलाई उसको दासत्वबाट  उद्धार गरेका थिए। जब इस्राएलीहरू र शत्रुहरू युद्ध मैदानमा उत्रेका थिए तब तिनीहरूको बीचमा समाझदारी भएको थियो। त्यसमा जुन दलले जित्‍छ त्यस दलले हारिएको देललाई आफ्नो दास बनाउँछ (१ शमूएल १७:८-१०)। जब दाउदले गोलियाथलाई पराजित गरे तब उनी इस्राएलको निम्ति बिजेता, बहादुर वा च्याम्पिएन भए। दाउदले इस्राएलको प्रतिनिधित्व गरेका थिए।

`देहायका पदहरू पढ्नुहोस्। यह्वे परमेश्‍वरले आफूलाई ती पदहरूमा कसरी प्रस्तुत गर्नुभएको छ? हेर्नुहोस्, यशैया ४२:१३, र यशैया ५९:१२-२१।`

एकाएक बीचमा हुने युद्धमा इस्राएललाई परमेश्‍वरले सहायता गर्नुहुनेछ भन्ने आभास् हिब्रू २:१४-१६ दिन्छ। येशूको पुस्तकबाट यो अंश हेर्नुहोस्, "२५ तर परमप्रभु यो भन्‍नुहुन्‍छ: “हो, योद्धाहरूबाट कैदीहरू र निष्‍ठुरहरूबाट लूटको माल खोस्‍न सकिन्‍छ। तिमीसित झगड़ा गर्नेसँग म झगड़ा गर्नेछु, र तिम्रा छोराछोरीहरूलाई म बचाउनेछु। २६ तिमीलाई अत्‍याचार गर्नेहरूलाई म तिनीहरूको आफ्‍नै मासु खान लगाउनेछु। दाखमद्यले मातेझैँ तिनीहरू आफ्‍नै रगतले मात्‍नेछन्‌। तब सारा मानिस-जातिले यो कुरा थाहा पाउनेछन्‌, कि म, परमप्रभु तिम्रा उद्धारक, मोल तिरेर तिमीलाई छुटाउने याकूबको शक्तिशाली जन हुँ" (यशैया ४९:२५-२६)।

येशूभक्त भएको हैशियतले कतिपय समयमा हामी यो सोच्दछौँ कि सैतानसँगको मुठभेटमा हामी एक्लै छौँ। हो यदि हामीले एफिसी ६:१०-१८ पढ्यौँ भने हामी सैतान र उसका मतियारहरूसँग युद्ध गर्दैछौँ। तर परमेश्‍वर हाम्रो बिजेता वा च्याम्पियन हुनुहुन्छ र हाम्रो लडाईँमा उहाँ हामीसँग जानुहुन्छ। हामी उहाँको सैनिक शक्तिको एक भाग हौँ। त्यसैकारण उहाँले उपलब्ध गराउनुभएको हतियारहरू हामी भिर्नु जरुरी छ। र हामी एक्लै छैनौँ। एफिसी ६मा सम्बोधन गरिएको "तिमी" भन्दा "तिमीहरू" वा बहुबचन जनाउँछ। हामी चर्च भएर हतियार भिर्नुपर्छ र सँगसँगै मिलेर युद्ध गर्नुपर्छ। त्यस युद्धको अगुवा, बिजेता वा च्याम्पियल परमेश्‍वर आफै हुनुहुन्छ।

`परमेश्‍वरका हतियारहरू भिर्नु भनेको के हो? हामी दिन दिने हाम्रो जीवनमा आफूसँग, प्रलोभन, परिक्षा आदिसँग भिडिरहेका हुन्छौँ। परमेश्‍वरले उपलब्ध गराउनुभएको शक्तिलाई हामी कसरी उपयोग गर्न सक्छौँ र उहाँको शक्ति वा बल पाएर उहाँप्रति जुनसुकै परिस्थितिमा पनि विश्‍वासिलो भएर बस्न सकौँ?`