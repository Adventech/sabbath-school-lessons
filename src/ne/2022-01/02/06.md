---
title:  येशूले दुवै करारको मध्यस्थता गर्नुहुन्छ
date:  06/01/2022
---

नयाँ करारको मध्यस्थकर्ता भएर येशूले काम गर्नुहुन्छ भनेर लेखकले त्यसकामलाई केन्द्रित गरेर हिब्रू ८-१०मा व्याख्या गर्दछन्। पुरानो करारको मामिलामा हामीले यो सोच्नुपर्छ कि त्यो कुनै काम नलाग्ने वा वेकारको नभएर त्यो आउनेवाला असल कुराहरूलाई औँल्याउने काम गरिएको थियो। येशूले भविष्यमा गर्नुहुने कामको रूपरेखा देखाउन र चित्रण गर्न त्यस पुरानो करारका विधिहरू स्थापित भएका थिए। यसरी पूजारीहरू पापी र मरणशील भएतापनि तिनीहरूले येशूलाई ‍औँल्याएका थिए। तर तिनीहरूले गर्ने काम येशूको जस्तो सिद्ध, पक्‍का, त्रुटीरहित र आदर्श थिएन। तिनीहरूले सेवा गर्ने पवित्रस्थान स्वर्गमा रहेको पवित्रस्थानको केवल नक्‍कल र छायाँमात्र थियो (हिब्रू ८:५)।

येशूले स्वर्गमा रहेको सक्‍कल र सत्य पवित्रस्थानमा सेवाकार्य गर्नुहुन्छ र परमेश्‍वरकहाँ हामी सिधै जान प्रावधान मिलाउनुहुन्छ। पशुबलिहरूले हाम्रो लागि येशूले गर्नुहुने बलि अर्थात् मृत्युलाई औँल्याएको थियो। तर कुनै पनि पशुको बलि वा तिनीहरूको रगतले हाम्रा पापहरू वा हाम्रो विवेकलाई धुन गर्न सक्दैनथ्यो वा सफा गर्न सक्दैनथ्यो। तर येशूको रगतले हाम्रा पापहरूमात्र होइन हाम्रो विवेकलाई पनि शुद्ध गर्नुहुन्छ, उहाँद्वारा नै उहाँमाथि विश्‍वास राखेर र हाम्रो निम्ति मध्यस्थताको काम गरिरहनुभएको छ भनेर स्वीकार्दै र परमेश्‍वरको सामु निडर भएर हामी आउन सक्ने भएका छौँ (हिब्रू १०:१९-२२)।

`नयाँ करारमा परमेश्‍वरले हामीलाई के वाचा गर्नुभएको छ? हेर्नुहोस्, हिब्रू ८:६-१२।`

येशूलाई प्रधान पूजारी स्थापित गर्नुभएर पिताले नयाँ करारको उद्‍घाटन गर्नुभएको थियो। पुरानो करारले केवल औँल्याएको कामलाई येशूले सम्पन्न गर्नुभएको थियो। सिद्ध, आदर्श, सनातन र मानवीय-ईश्‍वर पूजारीलेमात्र नयाँ करारको काम सम्पन्न गर्न सक्नुहुन्थ्यो। उक्त प्रधान पूजारीले परमेश्‍वरको व्यवस्थालाई व्याख्यामात्र गर्नुहुने होइन तर उहाँलाई ग्रहण गर्ने प्रत्येक मानव हृदयमा त्यस व्यवस्थालाई रोप्नुहुन्छ। यस  प्रधान पूजारीले यस्तो बलि चढाउनुभएको जसले क्षमा ल्याउँदछ। हाम्रा पत्थरका हृदयहरूलाई उहाँले मासुमा परिवर्तन वा रूपान्तरित गर्नुहुन्छ, अर्थात् नरम पारी दिनुहुन्छ (इजकिएल ३६:२६)। उहाँले हामीलाई नयाँ गरी सृजना गर्नुहुन्छ, उहाँमा हामी नयाँ जन्म वा नयाँ सृष्टि हुन जान्छौँ (२ कोरन्थी ५:१७)। यस पूजारीले हामीलाई अत्यन्तै यस्तो अचम्म तरिकाले आशिष दिनुहुन्छ कि उहाँले परमेश्‍वर पिताकै समिपमा हामीलाई लानुहुन्छ।

भविष्यलाई औँल्याउन नै परमेश्‍वरले पुरानो करारको रूपरेखा तयार पार्नुभएको थियो। त्यो भविष्य थियो, येशूको क्रियाकलाप। त्यस पुरानो करारको खाका सुन्दर र लक्ष्य अभिप्रेरित थियो। तर कतिले त्यसको लक्ष्यलाई गलत सम्झे। पुरानो करारको पवित्रस्थानमा गरिने विभिन्न विधिहरू प्रतिक, छायाँ वा चिन्हको रूपमा थिए जसले येशू ख्रीष्टको सेवाकार्यलाई औँल्याएको थियो। तर कतिले ती प्रतिक, छायाँ वा चिन्हलाई पकडि राखे र येशूले पूरा गर्नु भएका ती प्रतिक, छायाँ वा चिन्हलाई वास्ता गरेन वा छोड्न अस्वीकार गरे। "पवित्र मन्दिरको जग येशू ख्रीष्ट हुनुहुन्थ्यो। यहाँ गरिएका विभिन्न रिति वा सेवाकार्यहरूले परमेश्‍वरको पुत्रको बलि तथा सेवाकार्यहरूका प्रतिकहरू थिए। पूजारीको दर्जाले येशूको मध्यस्थकर्ता स्वभाव र कामलाई प्रतिनिधित्व गरेको थियो। पवित्र मन्दिरमा गरिने सबै बलिप्रथा तथा सेवाकार्यहरूले संसारलाई पापबाट मुक्त गर्न उद्धारकर्ताको मृत्युलाई औँल्याइएको थियो। जब मन्दिरमा गरिने ती बलिप्रथा र सेवाकार्यहरू येशू ख्रीष्टमा पूरा भयो तब ती बलिप्रथा र मन्दिरमा गरिने सेवाकार्यको औचित्य समाप्‍त भएको थियो।"-एलेन जी ह्वाइट, द डिजाएर अभ एजेज्, पृ. १६५बाट रूपान्तरित।