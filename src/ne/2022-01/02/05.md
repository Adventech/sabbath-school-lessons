---
title:  येशू हाम्रो महापुजारी
date:  05/01/2022
---

हिब्रू ५-७ले येशूको दोस्रो काम, दर्जा वा उत्तरदायित्वको बारेमा हामीलाई सिकाउँछ। उहाँ हाम्रो महापूजारी हुनुहुन्छ। दाउदको घरानमाबाट आउने राजालाई परमेश्‍वरले गर्नुभएको प्रतिज्ञा पूरा कसरी गर्नुभएको छ भनेर व्याख्या गर्दै लेखकले भजन ११०:४लाई हिब्रू ५:५,६मा उद्‍धृत गर्दै लेख्दछन्,  “मल्‍कीसेदेकको दर्जाबमोजिम तिमी सधैँभरिको निम्‍ति पूजाहारी हौ।” ¬

`पौराणिक इस्राएलको पुजारीका गर्नुपर्ने कामहरू के के थिए? हेर्नुहोस् देहायका पदहरू: लेबी १:१-९, लेबी १०:८-११, मलाकी २:७, गन्ती ६:२२-२६, र हिब्रू ५:१-४।`

मानव जातिको प्रतिनिधित्व गर्ने, मानिसहरू र परमेश्‍वरको बीचमा मध्यस्थता गर्ने र परमेश्‍वरसँगको मामिलामा जनसमक्ष पुर्‍याउँने कामहरूको निम्ति पुजारीहरू नियुक्त गरिएका थिए। विशेष गरेर पूजारी मध्यस्थकर्ता थिए। पूजारीको यो काम जुनसुकै धर्म वा संस्कारको हो, चाहे यहूदी, ग्रीक, रोमी (वा हिन्दु वा बुद्धधर्ममा नै किन नहुन्)। पौराणिक इस्राएलमा परमेश्‍वरसँग सम्बन्ध राख्‍ने मामिलामा पूजारीको कारोबारले सम्बभ हुन्थ्यो। त्यसकारण, पूजारीले जे गरेतापनि उनी परमेश्‍वर र मानिसहरूको बीचमा सहजकर्ता भएर उहाँसँग सम्बन्ध सुदृध गर्ने लक्ष्यले गरिन्थ्यो। मानिसहरूको निम्ति पूजारीले बलि चढाउँथ्यो। परमेश्‍वरको सामु उहाँलाई ग्रहणयोग्य कस्तो बलि वा भेटीहरू हामीले चढाउनुपर्छ भन्ने मामिला पूजारीलाई थाहा हुन्थ्यो। ती बलि तथा भेटीहरू प्रतिकको रूपमा परमेश्‍वरले मानिसहरूलाई क्षमा दिन सक्नुहुन्थ्यो र तिनीहरूका पापहरू पखालिन्थ्यो वा तिनीहरूलाई चोखो बनाइन्थ्यो।

पूजारीहरूले मानिसहरूलाई परमेश्‍वरको व्यवस्था र आत्मज्ञानहरू पनि सिकाउँथे। तिनीहरू परमेश्‍वरका आज्ञाहरू सिकाउन दक्ष थिए र ती आज्ञाहरू तथा परमेश्‍वरका अरू वचनहरूलाई व्याख्या गर्न र तिनीहरूलाई कसरी प्रयोगमा ल्याउने भनेर तिनीहरूले सिकाउँथे।

अन्तमा आएर, पूजारीहरूलाई यह्वे परमेश्‍वरको नाउँमा मानिसहरूलाई आशिष दिने जिम्मेवारी पनि सुम्पिएको थियो। तिनीहरूको माध्यमबाट परमेश्‍वरले उहाँका जनहरूको हित व्यक्त गर्नुहुन्थ्यो र तिनीहरूलाई आशिष दिनुहुन्थ्यो।

तर १ पत्रुस २:९मा पूजारीको काम अर्को पनि उल्लेख गरिएको छ। येशूका सबै विश्‍वासीहरूलाई राजकीय पूजारी भनेर पत्रुसले सम्बोधन गर्दछन्। येशूका विश्‍वासीहरूलाई दिएको यस जिम्मेवारीमा अत्यन्तै अचम्मका अधिकारहरू प्रदान गरिएका छन्। पूजारीहरू परमेश्‍वरको पवित्रस्थानमा प्रवेश गर्न सक्थे। आज हामी प्रार्थनाद्वारा ढुक्‍क भएर परमेश्‍वरकहाँ आउन सक्छौँ (हिब्रू ४:१४-१६; हिब्रू १०:१९-२३)। अर्को महत्त्वपूर्ण जिम्मेवारी पनि पूजारी वर्गलाई सुम्पिएको हुन्छ। यस संसारमा मानिसहरूलाई पापबाट मुक्त गराउनु हामी परमेश्‍वरसँग हातेमालो गर्न सक्छौँ। परमेश्‍वरका व्यवस्थाहरू, विधिविधान, न्यायइसन्साफ र वचनहरू अरूहरूलाई सिकाउन गर्न र व्याख्या गर्न उहाँले हामीबाट अपेक्षा गर्नुभएको छ। असल कामहरूको निम्ति र स्तुतिप्रशंसाका भेटीहरू हामीले उहाँलाई चढाऔँ भन्ने पनि उहाँको चाहना हो। यसबाट परमेश्‍वर हामीसँग खुशी हुनुहुनेछ। यो कस्तो अवसर र जिम्मेवारी हो जुन येशूभक्तहरूलाई सुम्पिएको छ!

`हामी परमेश्‍वरका राजकीय पूजारीहरू हौँ भन्ने दर्जा पाएपछि हामीहरूको जीवनशैली कस्तो हुनुपर्छ? यस सत्य आत्मज्ञानले हाम्रो जीवनमा कस्तो प्रभाव पार्न दिनुपर्दछ?`