---
title: "मोशा: नदेखेको कुरामा विश्‍वास गर्ने"
date:  08/03/2022
---

`हिब्रू ११:२०-२८मा परमेश्‍वरमाथि निष्ठामा अडिग हुनेहरूको बारेमा थप जानकारी उल्लेख गरिएको छ। ती विश्‍वासका समूत बीरहरूले के गरे? तिनीहरूको क्रियाकलापले नदेखिएको आशामाथि तिनीहरूको विश्‍वास कस्तो रहेछ भनेर कसरी देखाए?`

विश्‍वासको अध्यायमा मोशा दोस्रो मूख्य उदाहरण भएको देखिन्छ। मोशाको जन्मदेखि राजाको हुकुमको विरोधमा दुई प्रकारको अटेरीहरूलाई चिनाएर उनको जीवनको कथा अन्त गरिएको छ। पहिलोत:, राजाको हुकुमको डर नमानेर उनका बुबाआमाले मोशालाई लुकाएका थिए (हिब्रू ११:२३), र राजाको रिसको डर नमानेर मोशाले मिश्रदेशलाई छोडेका थिए (हिब्रू ११:२३)। तर, मोशाको उल्लेखनीय चरित्रत: यो देखाइएको थियो कि उनले आफूलाई फारोको छोरीको पुत्र कहलाउन अस्वीकार गरे (हिब्रू ११:२४)। "फारो राजाको छोरी" भनेर सम्बोधन गरिएकोले यो देखाउँछ कि मोशा अर्को फारो राजा हुने अवसर मिलेको थियो। यद्यपि, त्यस समयको अत्यन्तै शक्तिशाली राष्ट्र र सभ्यताको गौरव भएको मिश्र देशको भावी सम्रात् हुने अवसरलाई त्यागेका थिए। बरू, तत्कालिन विश्‍वको सभ्य, धनी र शक्तिशाली राष्ट्रको शासक हुनुको सट्टा भर्खरै स्वतन्त्र भएको शरणार्थी भएर निस्केका दासको अगुवा चाए।

`हिब्रू ११:२४-२७सँग हिब्रू १०:३२-३५ तुलना गरेर पढ्नुहोस्। सुरुका हिब्रूहरूमा भएको परिस्थिति र मोशाको अनुभवमा के समानता छ?`

मिश्र देशको राजा हुने प्रतिज्ञा वा अवसरहरूभन्दा अपार थोक देख्‍न सक्नु वा नदेखिने वा थाहै नपाएका परमेश्‍वरका प्रतिज्ञाहरूतिर आँखा लगाउने खुबी हुनु नै मोशाको महानता थियो। इजिप्‍ट वा मिश्र देशको सम्पन्नता, सभ्यता, राजकीय शक्ति, सुखसुविधा, ऐसाआरामतिर होइन तर परमेश्‍वरले दिनुहुने "इनाम"तिर मोशाको आँखाको ध्यान केन्द्रीभूत गरेका थिए भनेर हिब्रूको पुस्तकले ठोकुवा गर्दछ। यो इनाम केवल मोशालाईमात्र होइन तर उहाँलाई विश्‍वास गर्ने सबैलाई प्रतिज्ञा गरिएको छ भनेर हिब्रू १०:३५ले उल्लेख गर्दछ।

पावलका सुरुका पाठकहरूको दिमाग वा मनमा उनले बताएको मोशाको निर्णय अत्यन्तै प्रभावकारी भएर गाडिएको हुनुपर्दछ। येशूमा विश्‍वास राखेकोले तिनीहरू गाली, बेइज्जत, अपमान, दुर्व्यवहार, तिरस्कार र सतावट सहन वाध्य भएका थिए। शत्रुहरूले तिनीहरूलाई सताएकोले आफ्ना धनसम्पत्ति, घर, जग्गा जमिनहरू छोडेर भाग्नुपरेको थियो। आफ्ना व्यक्तिगत सम्पत्ति गुमाउँदा तिनीहरूलाई ठूलो मर्का र चोट परेको थियो (हिब्रू १०:३२-३४)। त्यो पनि तिनीहरूले सहनै परेको थियो। तिनीहरूलाई झ्यालखानमा पनि थुनिएका थिए (हिब्रू १३:३)। त्यस्तै गरेर मोशाले पनि परमेश्‍वरको जनहरूलाई गरेको दुर्व्यवहारसँगै आफू सहभागी हुन रुचाए। आफू ख्रीष्टसँग मिल्न गएकोले मिश्र देशको धनसम्पत्ति, अधिकार, शक्ति आदि त्याग्न तयार भए किनकि ख्रीष्टले दिनुहुने इनाम इजिप्टको कुनै पनि इनामभन्दा महान् थियो।

`तपाईँले प्रभु येशूमाथि विश्‍वास गरेकोले कस्ता कस्तो संघर्षहरू भोग्नुभयो, सो सोच्नुहोस्। त्यसको लागि तपाईँले के त्याग्न वाध्य हुनुभयो? किन, आखिरमा तपाईँले अहिले देख्‍न नसकेपनि परमेश्‍वरले दिनुहुने इनाम के संसारले दिने कुनै पनि इनामभन्दा श्रेष्ठ छ भन्ने कुरामा के तपाईँ निश्‍चित हुनुभएको छ?`