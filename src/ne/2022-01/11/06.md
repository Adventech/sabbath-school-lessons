---
title:  येशू, हाम्रो विश्‍वासको लेखक र पूरा गर्नुहुने वा सिद्ध बनाउनुहुने
date:  10/03/2022
---

`हामीले के गर्नुपर्छ भनेर हिब्रू १२:१-३ले के उल्लेख गरेको छ?`

विश्‍वासको बारेमा वाख्या गरेपछि त्यसको चरमबिन्दुमा येशूलाई पावलले हिब्रू १२मा पुर्‍याउँछन्। "आउनुहुने" र "ढिलो गर्नुनहुने" (हिब्रू १०:३७) भनेर येशूको बारेमा लेख्‍दै पावलले आफ्नो पत्र सुरु गर्छन्, र उहाँनै हाम्रो विश्‍वासलाई "पूरा गर्नुहुने वा सिद्ध बनाउनुहुने" (हिब्रू १२:२) भनेर विश्‍वासको बारेमा आफ्नो भनाइ टुङ्ग्याउँछन्। " हाम्रा विश्‍वास सुरु गर्नुहुने र पूरा गर्नुहुने वा त्यसलाई पूर्णता दिनुहुने" येशू नै हुनुहुन्छ। यसको अर्थ येशूले गर्दा नै हाम्रो विश्‍वास सम्भव भएको छ र विश्‍वासीको जीवन कस्तो हुनेरहेछ भन्ने सिद्ध अनुकरणीय उदाहरण उहाँ नै हुनुहुन्छ। विश्‍वासको मूर्तरूप उहाँ नै हुनुहुन्छ र विश्‍वास भनेको के हो त्यसको सही परिभाषा दिने उहाँ नै हुनुहुन्छ। येशूले गर्दा नै, विश्‍वासलाई व्यक्त गर्ने सिद्ध परिभाषा सही रूपमा बुझ्न गएको छ। येशू नै हाम्रो विश्‍वासको "संस्थापक, लेखक, अग्रज" हुनुहुन्छ। येशूमा भएको विश्‍वासको परिभाषा कमसेकम तीन प्रकारले हामी बुझ्छौँ।

पहिलो, वास्तविकरूपमा भन्ने हो भने विश्‍वासको दौडलाई सिध्याउने उहाँमात्र हुनुहुन्छ। विश्‍वासलाई पूर्णता दिने उहाँ नै हुनुहुन्छ। अध्याय ११मा उल्लेख गरिएका विश्‍वासका बीरहरू पनि विश्‍वासको दौडमा भाग लिएका थिए तर तिनीहरूले सिध्यायका थिएनन् (हिब्रू ११:३९,४०)। तर, येशूले विश्‍वासको दौडलाई समापन गरेर स्वर्गमा परमेश्‍वरको विश्राममा पस्नुभएको थियो र पिताको दायाँ हातमा बसिरहनुभएको छ। विगतका वा अहिलेका विश्‍वासका वीरहरूसँग हामी दौडमा सहभागी भएपछि अन्तमा आएर येशूमै हामी सिध्याउँछौँ र भविष्यमा उहाँसँग स्वर्गको राज्यमा शासन गर्नेछौँ (प्रकाश २०:४)।

दोस्रो, येशूको सिद्ध वा परिपक्‍व जीवनले गर्दा नै ती पात्रहरूको दौडमा भाग लिन सम्भव भएको थियो (हिब्रू १०:५-१४)। यदि येशू आउनुभएको थिएन भने हिब्रू ११मा उल्लेखित विश्‍वासका पात्रहरूको दौड बेकारको हुन्थ्यो।

अन्तमा, हामीमा विश्‍वास वा आस्था हुनुपर्ने कारण येशू नै हुनुहुन्छ। उहाँ परमेश्‍वरसँग एक हुनुभएकोले नै हामीप्रति परमेश्‍वरको विश्‍वसनीयता उहाँले नै व्यक्त वा प्रकट गर्नुभएको थियो। हामीलाई मुक्ति दिने उहाँको प्रयासलाई उहाँले कहिल्यै पनि त्याग्नुभएको थिएन, त्यसैकारण यदि उहाँप्रतिको निष्ठा वा विश्‍वासलाई त्यागेनौँ भने हामीले पनि पाउने इनाम प्राप्‍त गर्नेछौँ। येशूले बढो धैर्यतापूर्वक विश्‍वासको दौडमा लाग्नुभएको थियो। हामीमा विश्‍वासको कमी भएतापनि, हामी दौडमा ढलपल भएतापनि उहाँ विश्‍वासमा अडिग हुनुभएको थियो (२ तिमोथी २:१३)। अब, उहाँको विश्‍वसनीयता वा उहाँको अटल विश्‍वासको प्रत्युत्तरमा उहाँमाथि विश्‍वास गर्नुको  विकल्प अरू छैन।

अन्तमा आएर, हाम्रो विश्‍वासलाई मूर्तरूप दिने वा पूर्णता गर्ने येशू नै हुनुहुन्छ किनभने विश्‍वासको दौडमा कसरी दगुर्नु पर्छ भनेर उहाँले नै सिकाउनुभएको थियो। उहाँको उदाहरण हाम्रो लागि सिद्ध र पक्‍का छ। विश्‍वासको दौडमा उहाँ कसरी दगर्नुभयो त? हाम्रो निम्ति उहाँले सबै थोक वा स्वर्गको भार नै उहाँले थन्क्याएर यस संसारमा आउनुभयो (फिलिप्पी २:५-८)। उहाँले कहिल्यै पनि पाप गर्नुभएन। उहाँले आफ्नो दृष्टि अटल इनाममा लगाउनुभयो, जुन उहाँको सामु आनन्दसाथ राखिएको थियो। त्यो इनाम थियो, मानव जगत उहाँको अनुग्रहले मुक्ति पाउने उहाँले देख्‍नुभएको थियो। त्यसकारण, उहाँको बारेमा गरिने सबै गलत धारणा र उहाँमाथि गरेको सबै सास्ती र दुर्व्यवहार उहाँले सहनुभयो। लज्जास्पद र कठोर क्रूसको मृत्यु भोग्नुभयो (हिब्रू १२:२,३)।

हाम्रो दगुर्ने पालो हो। येशूले प्राप्‍त गर्नुभएको लक्ष्यमा हामीहरूले आफ्नै बल, अथक प्रयास वा धर्मकर्मले पुग्न सक्दैनौँ। तर, उहाँको सिद्ध र अनुकरणीय उदाहरण हाम्रो सामु छ, र उहाँमा विश्‍वास राखेर, र हाम्रो आँखा उहाँमा नै राखिरहेर (जसरी हामीहरूको अग्रजहरूले राखेका थिए), हामी विश्‍वासमा अडिग भएर अघि बढिरहनुपर्दछ। उहाँले हामीलाई दिनुहुने महान् इनाम वा प्रतिफलका प्रतिज्ञाहरूमा भरोसा राख्‍दै जुनसुकै भयानक परिस्थितिको सामना गर्नुपरेतापनि हामी विश्‍वासको दौडमा लागिरहौँ।