---
title:  परमेश्‍वरका धार्मिक जन विश्‍वासद्वारा जिउनेछ
date:  06/03/2022
---

`हिब्रू १०:३५-३९ पढ्नुहोस्। ती पदहरूद्वारा परमेश्‍वरले हामीलाई के भनिरहनुभएको छ?`

युगको अन्तमा रहने परमेश्‍वरका जनहरूका मूख्य गुणहरू भनेकै आस्थामा स्थिर र धैर्यधारण गरेर बस्नु हो। यी गुणहरू बिना परमेश्‍वरले दिनुभएका प्रतिज्ञाहरू पाउन सक्षम् हुँदैन (प्रकाश १३:१०,१४:१२)। तर, विश्‍वासमा स्थिर रहन विश्‍वासीहरू विश्‍वासमा दर्‍हिलो भएर बस्नुपर्दछ वा आस्थालाई बलियोसँग पकडि राख्‍नुपर्दछ (हिब्रू १०:२३, हिब्रू ४:१४)। ४० वर्षसम्मा मरुभूमिमा यात्रा गर्न वाध्यभएका पुस्ताले तिनीहरूलाई प्रतिज्ञा गरिएको देशमा तिनीहरू पुग्न सकेनन् किनकि तिनीहरूमा विश्‍वासको कमी थियो (हिब्रू ३:१९) भनेर पावलले उल्लेख गर्दछन्। परमेश्‍वरले प्रतिज्ञा गर्नुभएको पूरा हुन विश्‍वासीहरू दैलोमा नै छन् भनेर पावलले चित्रण गर्दछन् (हिब्रू ९:२८; हिब्रू १०:२५,३६-३८)। तर तिनीहरूलाई दिइएको प्रतिज्ञाहरूको उपभोग गर्न चाहन्छ भने तिनीहरूले विश्‍वासलाई प्रयोगमा ल्याउनुपर्दछ वा तिनीहरूको जीवन र आचरणशैलीले परमेश्‍वरमाथिको आस्था वा विश्‍वासले सक्रियरूपमा काम गरिरहेको भनेर तिनीहरूले देखाइरहनुपर्दछ (हिब्रू १०:३९)।

पावलले विश्‍वासको परिभाषालाई हबकूक २:२-४लाई उद्‍धृत गर्दै व्याख्या गर्दछन्। परमेश्‍वरका धर्मी जनहरूलाई विश्‍वासघाती र पत्थर हृदय भएका मानिसहरूले सास्ति दिँदा  पनि र दवाएतापनि विना हस्तक्षेप नगरि उहाँले कसरी हेर्‍याको हेरेरै गरिरहनुभयो भनेर अगमवक्ता हवकूकले आफ्नो दुखेसो पोखाउँछन् (हवकूक १:१२-१७)। भौतिकरूपमै अगवक्ता र उनका जनहरूले दु:खकष्ट र सास्ती पाइरहेका थिए; त्यसकारण, परमेश्‍वरले तुरन्तै केही गरुन् भन्ने तिनीहरूको चाहना थियो। तर, परमेश्‍वरले यो जवाफ दिनुभयो कि उहाँले निर्धारण गर्नुभएको समयमा उहाँको प्रतिज्ञा पूरा गर्न तिनीहरू पर्खनै पर्ने पर्दछ (हबकूक २:२-४)। हबकूक र उनका जनहरू, हाम्रो जस्तै समयमा, रहेका थिए, अर्थात् प्रतिज्ञाको समय र प्रतिज्ञा पूरा हुने समयको बीचमा। हबकूकलाई दिएको सन्देश हिब्रूको पुस्तकमा पनि निरन्तरता दिइएको छ, "जो आउने हुनुहुन्छ उहाँ आउनुहुन्छ र ढिलो गर्नुहुन्न (हिब्रू १०:३७ रूपान्तरित) र "किनकि प्रकाश ठहरिएको समय पूरा हुनलाई पर्खिरहेछ। त्‍यसले अन्‍तको विषयमा बताउँछ र त्‍यो झूटो ठहरिनेछैन। त्‍यो पूरा हुन ढिलो भए तापनि त्‍यसको प्रतीक्षा गर्दैबस्‌, किनभने त्‍यो निश्‍चय नै पूरा हुनेछ, त्‍यसले ढिलो गर्नेछैन" (हबकूक २:३)।

यो सन्देशले येशूलाई सम्बोधन गर्दछ। उहाँ नै धर्मी जन हुनुहुन्छ, उहाँ नै विश्‍वासको साकार वा मूर्तरूप हुनुहुन्छ। उहाँले परमेश्‍वरलाई प्रसन्न पार्नुहुन्छ र जीवन दिनुहुन्छ (हिब्रू १०:५-१०)।

तब, उहाँ किन ढिलो गर्नुहुन्छ त? अहँ, उहाँ गर्नुहुन्न। उहाँ आइसक्नुभयो र हाम्रो निम्ति मरिसक्नुभयो (हिब्रू ९:१५-२६), निर्धारण गरिएको समयमा उहाँ निश्‍चयनै आउनुहुनेछ (हिब्रू ९:२७,२८; हिब्रू १०:२५)।

परमेश्‍वरको सन्देशले यसरी निरन्तरता दिँदछ: "मेरो धार्मिक जनचाहिँ विश्‍वासद्वारा बाँच्‍नेछ,” ( हिब्रू १०:३८)। यही धारणा पावलले रोमी १:१७ र गलाती ३:११मा दोहोर्‍याउँछन्। रोमी १:१६,१७ विशेष गरेर आत्मिकरूपमा अर्थमूलक छ किनभने परमेश्‍वरको धार्मिकता वारेमा पावलले यसरी व्याख्या गर्दछन्, "१६ किनकि सुसमाचारसँग म शर्माउँदिनँ। किनभने विश्‍वास गर्ने प्रत्‍येकका मुक्तिको निम्‍ति यो परमेश्‍वरको शक्ति हो, पहिले यहूदीहरूका निम्‍ति र अन्‍यजातिहरूका निम्‍ति पनि।१७ किनकि सुसमाचारमा परमेश्‍वरबाट आउने धार्मिकता प्रकट भएको छ, त्‍यो धार्मिकता जोचाहिँ सम्‍पूर्ण रूपले विश्‍वासद्वारा नै आउँछ। यस्‍तो लेखिएको छ, “धर्मीचाहिँ विश्‍वासद्वारा नै जिउनेछ।”  आफ्नो प्रतिज्ञाहरूप्रति परमेश्‍वरको विश्‍वसनीयता पहिलो हो भनेर पावलले व्याख्या गर्दछन्। उहाँकै विश्‍वसनीयताको नतिजाले हामीमा पनि विश्‍वास उत्पादन हुन्छ, जसको फलस्वरूप हामी उहाँप्रति निष्ठावान भएर बाँच्दछौँ।

त्यसकारण, आफ्ना प्रतिज्ञाहरूप्रति परमेश्‍वर निष्ठावान हुनुभएकोले (२ तिमोथी २:१३), उहाँको विश्‍वसनीयताले गर्दा धर्मी जनहरू पनि विश्‍वास वा निष्ठामा अडिग भएर बस्दछन्।

`हाम्रो विश्‍वास वा परमेश्‍वरप्रतिको हाम्रो आस्था परमेश्‍वरको विश्‍वसनीयताको नतिजाले आउँदछ र विश्‍वास बढाउन उहाँले दिनुभएको ज्ञानमा बढिरहनुपर्छ भन्ने कुरो हामीले किन महत्त्वपूर्ण मानेर महसुस गर्नुपर्दछ? हामीप्रति उहाँको विश्‍वसनीयता र हामीलाई दिनुभएको उहाँका प्रतिज्ञाहरूमा अझ भरोसा राख्‍न हामीले वढि कसरी सिक्ने?`