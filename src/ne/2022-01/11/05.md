---
title:  विश्‍वासद्वारा राहाब र अरू विश्‍वासको बीरहरू
date:  09/03/2022
---

`हिब्रू ११:३१ र यहोशू २:९-११ पढ्नुहोस्। अर्कै जाति, परमेश्‍वरप्रति विश्‍वास नभएका देशवासीहरूको बीचमा रहने र मूर्तिपूजा गर्ने त्यो पनि आफ्नो नाउँमा कलङ्क लगाएर बेश्या भएको राहाब पनि पवित्र बाइबलमा उल्लेखित चरित्रहरूमा सम्मानसाथ उनको नाउँ किन समावेश भएको छ?`

परमेश्‍वरमाथिको विश्‍वास गर्नेहरूको विरहरूको सूचीमा राहाब जस्तो कलङ्कित वेश्याको नाउँ उल्लेख गरिनु शायद कसैले अपेक्षा गरेका थिएनन्। दुई महिलाहरूको नाउँ किटान गरिएकोमा राहाबको नाउँ पनि उल्लेख गरेको छ। सूचीमा उनको नाउँ दसौँ स्थानमा छ, पहिलोमा इस्राएलका पूर्खाहरू र अगुवाहरूका नाउँहरू उल्लेख गरिएका छन्। ती सबै परमेश्‍वरको सामु धर्मी वा निर्दोषी थिए। तर जब राहाबको मामिलामाभने, उनी केवल स्त्रीमात्र थिइनन् अर्के जातका वा अयहुदी वेश्या थिइन्।

तर, अचम्मको विषयबस्तु के छ भने यस अध्यायको  केन्द्रविन्दु र निर्णायक भुमिका खेल्ने पात्र उनी नै भएकी छिन्। विश्‍वासीहरूको विश्‍वासको सूची पनि विशेष तरिकाले मिलाएको पाइन्छ। त्यसमा उल्लेख गरिएको ढाँचामा "विश्‍वासद्वारा त्यो र उसले यो यो काम गरे" वा "विश्‍वासद्वारा यी यी कामहरू ती ती व्यक्तिहरूलाई भए" भनेको छ। जुन रूपमा विश्‍वासका पात्रहरूको बारेमा दोहोर्‍याउँदै उल्लेख गरिएको छ, त्यसको निर्णायक वा निश्‍कर्षमा के भयो भन्ने कुरो पाठकहरूमा उत्सुक हुन्छ। विश्‍वासद्वारा यहोशूले के गरे त? "उनले मानिसहरूलाई प्रतिज्ञा गरिएको देशमा लान नेतृत्व गरे।"

सूचीको क्रममा यहोशूले इस्राएलीहरूको नेतृत्व गरेर कनानमा लगे भनेर तुरन्तै निश्कर्ष निकालेको छैन, बरु अचानक वेश्याको नाउँ उल्लेख गरेको छ। विश्‍वास भन्ने शब्द उल्लेख गर्दै जुन ढाँचामा वर्णन गरिएको छ, जब राहाबको नाउँ उल्लेख गरेपछि पावलले अचानक आफ्नो लेखन शैलीलाई रोक्दछ र भन्दछ "अझ धेरै मैले के कुरा गर्ने?" (हिब्रू ११:३२)। अनि, पावलले हतार हतारमा अरू केही नाउँहरू र घट्नाहरूको उल्लेख गर्दछन् तर धेरै व्याख्याचाहिँ नगरिकनै।

परमेश्‍वरलाई विश्‍वास गर्न के के कदमहरू अपनाउनु पर्छ राहबले प्रकट गरेकी थिइन्, जुन हामीलाई पनि उत्तिकै सान्दर्भिक छ। प्रथमत: उनले विश्‍वासका कदमहरू सुनिन् (परमेश्‍वरले इस्राएलीहरूलाई के गर्नुभयो सो सुनिन्। इस्राएलीहरूको गवाही उनको हृदयमा सजिएको थियो)। दोस्रो, इस्रायलीहरूलाई परमेश्‍वरले के गर्नुभयो सो उनलाई पनि गरिनेछ भनेर उनले विश्‍वास गरिन् अर्थात् परमेश्‍वरमाथि उनले आस्था राखिने, तेस्रो, उनले पनि परमेश्‍वरका आज्ञाहरू पालन गर्न राजी भइन्। मिश्र देशमा भएका महामारीहरू उनले देखेकी थिइनन् न त लालसमुद्रबाट इस्राएलीहरूलाई उद्धार गरिएको, वा चट्टानबाट पानी वगेको न त आकाशबाट मन्ना वर्षेको उनले देखिन्; तैपनि ती सबै थोकहरू भएको उनले विश्‍वास गरिन्। त्यसले गर्दा हिब्रूका पाठकहरूको निम्ति उनी अनुकरणीय उदाहरण बनिन्। हिब्रूका पाठकहरूले येशूले प्रचार गर्नुभएको प्रतक्ष्यरूपमा सुनेका थिएनन् न त उनले गरेका आश्‍चर्य कामहरू। हामीले पनि ती कुनै पनि देखेका छैनौँ तैपनि हामीले उहाँलाई विश्‍वास गर्छौँ।

"यरिहो सहरको  पर्खालभित्र रहेकी राहब चरित्रहिन वेश्या थिइन्। यहोशूले पठाएका दुई इस्राएली जासुसहरूलाई उनले लुकाएकी थिइन्। ती जासुसहरू यरिहो सहरको सुरक्षाको बारेमा जाँच्न आएका थिए। तिनीहरूमाथि उनले देखाएको दयाले गर्दा र परमेश्‍वरमाथिको विश्‍वास उनले प्रकट गरेको कारणले जब यरिहो सहरमाथि आक्रमण हुन्छ तब उनको जीवन र उनका परिवारको जीवन सुरक्षित हुनेछ भनेर ती जासुसहरूले वाचा गरेका थिए।" एलेन जी ह्वाइट, डटर्स अभ गड, पृ. ३५बाट रूपान्तरित।

अनि पावलले विश्‍वासी बीरहरूको कथालाई निरन्तरता दिन्छन् (हिब्रू ११:३५-३८)। ती वृतान्तहरूमा परमेश्‍वरको भक्तहरूको सूची दिइएको छ। ती बीरहरूले कस्ता कस्तो सास्ती वा कठिन परिस्थिति जीवनको सामना गर्न वाध्य भएका थिए भनेर उल्लेख गरिएको छ। पावलले उल्लेख गरेको वाक्य "अरूहरूले मृत्‍युपछि अझ उत्तम जीवन प्राप्‍त गर्नलाई छुटकारा इन्‍कार गरेर बरु सास्ती भोगे" (हिब्रू ११:३५)को अर्थ तिनीहरू भाग्न सम्भव भएको थियो तर आफूले पाउने दु:खबाट भागेनन्, किनकि तिनीहरूको दृष्टि परमेश्‍वरको इनामतिर थियो।

`परमेश्‍वरले छदिन लगाएर सृष्टि गर्नुभएको काम हामीले देखेका छैनौँ, प्रस्थानको पुस्तकमा इस्राएलीहरूको यात्राको हामी प्रतक्ष्यदर्सी पनि होइनौँ न त येशूको क्रूस, यद्यपि, तिनीहरूले जेजे गरे त्यसप्रति हामीले विश्‍वास गर्नुपर्छ भन्ने असल कारणहरू किन छन्?`