---
title:  थप जानकारी
date:  11/03/2022
---

"विश्‍वासद्वारा तपाईँ येशूको हुनुभएको छ, र विश्‍वासैद्वारा तपाईँ उहाँमा बढ्नुहुन्छ, त्यो पनि दिँदै र लिन्दै। तपाईँले तपाईँको सबै थोक दिनुपर्दछ,-तपाईँको हृदय, तपाईँको चाहना, तपाईँको सेवा,-उहाँले निर्धारण गर्नुभएका सबै आवश्यकताहरू मान्न तपाईँले आफूलाई उहाँलाई नै सुम्पिनुहोस्; र उहाँले जे दिनुहुन्छ त्यो सबै थोक लिनैपर्छ,-प्रभु येशू ख्रीष्ट जो सारा आशिषको पूर्णता हो, उहाँलाई तपाईँको हृदयमा सजाइ राख्‍नुहोस्, तपाईँको बल, धार्मिकता, अनन्तको सहायक उहाँ नै हुनुहुन्छ। तपाईँको हृदयमा उहाँलाई रहन दिनुभए उहाँले नै परमेश्‍वरका वचन तथा आज्ञाहरू पालन गर्न शक्ति दिनुहुनेछ।"-एलेन जी ह्वाइट, स्टेप्स टु क्राइस्ट, पृ. ७०बाट रूपान्तरित।

"हाम्रो विश्‍वासको आधारलाई पर्याप्‍त प्रमाण नदिइकन, परमेश्‍वरले हामीलाई कहिल्यै पनि उहाँमाथि विश्‍वास राख भन्नुभएको छैन। उहाँको अस्तित्व, उहाँको चरित्र, आफ्नो वचनप्रति उहाँको वचनवद्धता सबै थोक साक्षीसहित स्थापना भएको छ। ती तत्वहरूले हाम्रो दिमागलाई घचघच्याइरहेको हुन्छ; र उहाँको बारेमा प्रमाणहरू प्रसस्त छन्। यद्यपि, शङ्का गर्ने सम्भावनालाई हाम्रो दिमागबाट कहिल्यै पनि मेटाउनुभएको छैन। हाम्रो विश्‍वास प्रमाणको आधारमा हुनुपर्छ, तर भावनात्मक वा उत्तेजनात्मक प्रदर्शनबाट होइन। जसले शङ्का गर्न चाहन्छ उसलाई शङ्का गर्ने अवसर दिइएको हुन्छ; तर, जसले सत्यलाई हृदयदेखि चाहन्छ तिनीहरूको विश्‍वासलाई अडिग बनाउन तिनीहरूले पर्याप्‍तमात्रामा प्रमाणहरू पाउन सक्दछन्।

"हाम्रो सिमित मानवीय दिमागले असिमित परमेश्‍वरको चरित्र वा कामहरूलाई बुझ्न असम्भव छ। जो मानिसको वौद्धिक क्षमता तीखो छ, जो शिक्षित दिमागको छ, उसको निम्ति परमेश्‍वरको बारेमा आत्मज्ञान रहस्यमा नै बेरिरहेको हुनुपर्दछ।  अय्यूब ११:७,८मा त्यसबारे स्पष्ट धारणा यसरी राखिएको छ, " ७ “के तपाईं परमेश्‍वरको रहस्‍यको गहिराइलाई बुझ्‍न सक्‍नुहुन्‍छ? के तपाईं सर्वशक्तिमान्‌को सीमालाई जाँच्‍न सक्‍नुहुन्‍छ?  ८ त्‍यो त स्‍वर्गभन्‍दा अल्‍गो छ, तपाईं के गर्न सक्‍नुहुन्‍छ? त्‍यो ता चिहानभन्‍दा गहिरो छ, तपाईं के जान्‍न सक्‍नुहुन्‍छ?"-एलेन जी ह्वाइट, स्टेप्स टु क्राइस्ट, पृ. १०५बाट रूपान्तरित।

**चिन्तनमनन**

`एकजना पौराणिक इसाई विद्वानले लाटिन भाषामा यो लेखेका थिए Credo utintelligam (क्रेडो युटिनटेलिगाम) अर्थात् "म विश्‍वास गर्छु ताकि म बुझ्न सकुँ।" हिब्रू ११:३मा लेखिएको छ, "विश्‍वासद्वारा हामी बुझ्दछौँ" (रूपान्तरित)। आस्था वा विश्‍वास र बुझाइको बीचमा के सम्बन्ध छ? कुनै कुरो बुझ्नुभन्दा अघि विश्‍वास पहिला किन आउनुपर्दछ? अर्थात्, हामीले नबुझेतापनि कतिपय समयमा विश्‍वासद्वारा किन अघि बढ्नुपर्छ, कमसेकम पहिलो कदममा? तत्कालै नबुझेतापनि विश्‍वास गरियो भने हामीले विश्‍वास गर्नु आवश्यकता हुन्छ, अनि पछि त्यसको बारेमा ज्ञान वा बुझाइ क्रमरूपमा बढाउन सकिन्छ।`

`ग्रिक भाषामा पिस्टिस pistis को अर्थ दुवै "विश्‍वास" र "निष्ठावान" हो। "विश्‍वासद्वारा" जिउन भनेको केहो सो बुझ्न, ती दुवै अर्थहरूलाई खोतल्दै किन अघि बढ्नुपर्दछ? हिब्रू ११मा उल्लेखित विश्‍वासका बीरहरूले तिनीहरूको निष्ठालाई कसरी देखाएको थियो, जुन तिनीहरूको विश्‍वासको वास्तविकता थियो? हामीले पनि त्यही कसरी गर्न सक्छौँ वा कतिपय कुराहरू नबुझेतापनि हाम्रो विश्‍वासमा निष्ठावान भएर बस्न कसरी सिक्ने?`

`यथार्थमा, विश्‍वास भनेकोपरमेश्‍वरको बरदान हो (रोमी १२:३) भनेर हामीले बुझेतापनि त्यस बरदानलाई हाम्रो जीवनमा पाउन र कायम राख्‍न हाम्रो भूमिका के हुनुपर्दछ?`