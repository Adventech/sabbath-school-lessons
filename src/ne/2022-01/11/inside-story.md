---
title: कथा
date:  11/03/2022
---

### क्षमा दिने आमा, भाग १

_चारमेन कु, ३८, थाइलान्ड_

जब मैले मेरो जीवनलाई येशूमा सुम्पेँ तब मेरो जीवनमा पापसँग सङ्घर्ष गरिरहेको पवित्र आत्माले मलाई विश्वस्त तुल्याएका थिए। आमाबाबुलाई आदर गर भन्ने एउटा आज्ञालाई मैले वेवास्ता गरिरहेको थिएँ। मेरो पापको महसुस गरेपछि मैले दाउदको प्रार्थना गरेँ, "हे परमेश्‍वर, मलाई जाँच्‍नुहोस्‌, र मेरो हृदयलाई जान्‍नुहोस्‌। मलाई जाँच्‍नुहोस्‌, र मेरा चिन्‍ताहरूलाई जान्‍नुहोस्‌। हेर्नुहोस्‌, ममा कुनै खराब चाल छ कि, र मलाई अनन्‍तको मार्गमा डोर्‍याइदिनुहोस्‌" (भजनसंग्रह १३९:२३-२४)। येशूलाई विश्वास नगर्ने युवासँग मेरो देश मलेशियामा हेमचेम गर्न थालेँ। मेरी आमाले त्यो मनपराएकी थिइनन्। यसरी मेरी आमा र मसँग ८ वर्षसम्म तनाव चलिरहेको थियो। म हठी पनि थिएँ। आमासँग यसबारे मैले कहिल्यै पनि सोधिनँ। मैले गर्दा आमालाई गार्हो पनि भइरहेको थियो। उनीसँग मेरो राम्रो बोलिचाली पनि थिएन। म घरमा सुत्नमात्र आउँथे। क्षमाको निम्ति प्रभुसँग प्रार्थना पनि गर्न थालेँ। पाचौँ आज्ञा पालन गर्न सहयोग गर्न पनि मैले बिहान बिहान प्रार्थना गर्दथेँ। तर मेरो आमा र मेरो बीचमा कचकच चलिनै रह्यो। उनले खाना खान बोलाएकि पनि मलाई मन पर्न छोडेको थियो। म आमालाई अपमान गर्ने छोरी भएको थिएँ। दुई महिनासम्म त आमासँग बोल्न पनि छोडेँ। उनले कुरा गर्न खोज्दा मैले वेवास्ता गरेँ। मैले उनलाई क्षमा दिन सकेको थिइनँ। तर मैले फेरि प्रार्थना गर्न थालेँ। एक दिन बिहान बाइबलमा मैले यो पद पढेँ, "किनकि तिमीहरूले मानिसहरूका अपराध क्षमा गर्‍यौ भने तिमीहरूका स्‍वर्गमा हुनुहुने पिताले पनि तिमीहरूलाई क्षमा गर्नुहुनेछ। तर तिमीहरूले मानिसहरूका अपराध क्षमा गरेनौ भने तिमीहरूका पिताले तिमीहरूका अपराध क्षमा गर्नुहुनेछैन" (मत्ती ६:१४-१५)।  अनि स्टेप्स टु क्राइस्टमा लेखिएको एलेन जी ह्वाइटको यो कथन पढेँ, "आफूसँग युद्ध नै सबभन्दा बढि युद्ध हो। आफ्नो स्वार्थ प्रभुमा सुम्पनु भनेको ठूलो संघर्ष हो। तर कोही नयाँ पवित्र जीवन बिताउन चाहन्छ भने उनले आफ्नो आत्मालाई प्रभुलाई सुम्पिनै पर्दछ" (पृ. ४३बाट रूपान्तरित)।

मैले खतरा पाप बोकिरहेको मैले महसुस गरेँ। मैले आमालाई क्षमा दिनुपर्छ भनेर महसुस त गरेँ तर म झुक्न चाहिनँ। तर प्रभुले मेरो जीवनमा काम गर्दै रहनुभयो र फेरि आमासँग बोलिचाली हुन थाल्यो। यो सुरु थियो। उहाँलाई धन्यवाद होस्। तर हामीमा बोलिचाली भएतापनि माया र ममता थिएन। उनीप्रति म किन रुखो हुनुपर्छ भनेर सोचेकी थिएँ। उनकै कारणले मेरो यस्तो गति भएको भनेर मैले सोचेको थिएँ। यदि मलाई नभएतापनि आमालाई परिवर्तन गर्न सकुन् भनि मैले प्रार्थना गर्न थालेँ। एक दिन एक जनाको भनाइ मलाई याद आयो, "कतिपय समयमा प्रभुले तिम्रो परिस्थितिलाई बदल्नुहुन्न किनकि तिम्रो हृदय बदलेको उहाँ चाहनुहुन्छ। प्रभुले म परिवर्तन भएको चाहनुभएको मैले महसुस त गरेँ, तर कसरी?

आज चारमेल थाइलान्डको एडेभन्टिस्ट स्कूलमा किन्डर गार्डेन शिक्षिका छिन्। तर आफ्नी आमासँगको सम्बन्ध कसरी मर्मत भयो त? अर्को कथामा हामी हेर्नेछौँ।

_-चारमेन कु_