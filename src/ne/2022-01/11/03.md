---
title:  विश्‍वासद्वारा अब्राहम
date:  07/03/2022
---

हिब्रूको पुस्तकले विश्‍वास तथा आस्थालाई यसरी परिभाषित गरिएको छ, "अब विश्‍वासचाहिँ आशा राखिएका कुराको निश्‍चय वा त्यसमाथि भरोसा राख्‍ने हो र नदेखिएका कुराको ढृढ़ भरोसा हो" (हिब्रू ११:१ रूपान्तरित)। त्यसपछि, लेखकले परमेश्‍वरमाथिको आस्था वा विश्‍वासमा अडिग रहने इस्राएल इतिहासका अनुकरणीय उदाहरणहरूको सूची प्रस्तुत गर्दछ। तिनीहरूको जीवनशैलीले नदेखिएको परमेश्‍वरमाथि आस्था राख्‍नु भनेको के हो भनेर देखाएको थियो साथै, विश्‍वास तथा आस्था कुनै आत्मिकीमात्र होइन वा संसारबाट अलग भएर कुनै गुफामा ध्यान गर्ने होइन, तर संसारमा संसारकै मानिसहरूको बीचमा रहेर आस्थाको प्रयोगात्मक जीवन हो भनेर तिनीहरूका क्रियाकलापहरूले देखाएको थियो।

`हिब्रू ११:१-१९ पढ्नुहोस्। साधारण तर विश्‍वास तथा आस्थाका "बीरहरू" को हुन् र तिनीहरूको आस्थाको अनुसरण किन गर्नुपर्छ भनेर लेखकले कसरी जिकिर गर्दछन्?`

यस अध्यायको सबभन्दा उल्लेखनीय पात्र शायद अब्राहम हुनसक्छ। अब्राहमको विश्‍वासको अन्तिम कामले परमेश्‍वरमाथि सत्य विश्‍वास तथा निष्ठा भनेको के हो भनेर देखाउँदछ। यो हाम्रो निम्ति विशेष गरेर शिक्षाप्रद वा उपदेशात्मक छ।

परमेश्‍वरले अब्राहमलाई आफ्नो छोरो इसहाकलाई बलि चढाउन आदेश दिएको तथ्यले परमेश्‍वरको आफ्नै प्रतिज्ञासँग बाझिनुभएको देखाइएको थियो (हिब्रू ११:१७,१८)। इसहाकमात्र अब्राहमको छोरो थिएन। अब्राहमको घरमा जन्मिने जेठो छोरो इश्मायल थियो। साराले इश्मायल र उसको आमा हागारलाई घरबाट निकाल भनेर कचकच गरेकी थिइन्। त्यो कचकच वा दवावले अब्राहम अत्यन्तै निराश र बेचैन भएका थिए। उनको दिमागमा महान् द्वन्द्व चलिरहेको थियो। तर, परमेश्‍वरले साराको कुरा सुनेर तिनीहरूलाई घरबाट निकाल भनेर अब्राहमलाई अर्‍हाउनुभयो र तिनीहरूलाई उहाँले नै सम्हाल्नुहुनेछ भनेर भन्नुभएको थियो। जीवित सृष्टिकर्ता परमेश्‍वरको आराधना गर्ने र उहाँमाथि निष्ठा राख्‍ने विशेष जाति अब्राहमकै छोरो इसहाकबाट आउनेछ भनेर उहाँले प्रतिज्ञा गर्नुभएको थियो (उत्पत्ति २१:१२,१३)। अनि अर्को अध्यायमा त परमेश्‍वरले इसहाकलाई नै होमबलि चढाउनु भनेर अब्राहमलाई आदेश दिनुभयो। अब्राहमलाई उत्पत्ति २२मा दिइएको आदेश उत्पत्ति १२-२१मा उहाँले उनलाई दिनुभएको प्रतिज्ञाहरूसँग सरासर बाझिएको थियो।

अब्राहमले सामना गरेका जटिल र अलमलमा पर्ने समस्यालाई अचम्म तरिकाले सुल्झिनेछ भनेर उनलाई आश्‍वास दिएको थियो हिब्रूको पुस्तकले बताएको छ, त्यो हो यदि अब्राहमले इसहाकलाई बलि दिइयो भने परमेश्‍वरले उसलाई पुनरुत्थान गर्नुहुनेछ। यो अचम्मको छ, किनभने एक फेरा बलि दिएको व्यक्ति फेरि कहिल्यै पनि पुनरुत्थान भएको थिएन। तर, अब्रहामको पहिलाको अनुभवले आफ्नो छोरोलाई परमेश्‍वरले जिउँदो पार्नुहुनेछ भन्ने कुरामा उनी यकिन हुन गएको देखाउँछ। हिब्रू ११:१२ले देखाउँदछ कि परमेश्‍वरको शक्तिलाई इसहाकले कल्पना गरेको थियो। आफू मरितुल्य भएपनि परमेश्‍वरको शक्तिलाई अनुभव गरेको थियो। पावलले यो बताउँदछ कि अब्राहम मरेतुल्य भएतापनि र सारा बाँझी भएतापनि उनले परमेश्‍वरमाथि आशा राखेका थिए। अब्राहमको दिमागमा के थियो भनेर पावलले यसरी व्यक्त गर्दछन्: "१७ जसो लेखिएको छ, “मैले तिमीलाई धेरै जातिहरूका पिता बनाएको छु।” जुन परमेश्‍वरमाथि अब्राहामले विश्‍वास गरे, उहाँको दृष्‍टिमा उनी हामी सबैका पिता हुन्‌। उहाँले मरेकाहरूलाई पनि जीवन दिनुहुन्‍छ, र अस्‍तित्‍वमा नभएका थोकहरूलाई बोलाई अस्‍तित्‍वमा ल्‍याउनुहुन्‍छ। १८ “तिम्रा सन्‍तान पनि यस्‍तै असंख्‍य हुनेछन्‌” भनेर परमेश्‍वरले भन्‍नुभएअनुसार, आशा पटक्‍कै नहुँदा पनि अब्राहामले आशा राखी विश्‍वास गरे, र यसरी उनी धेरै जातिहरूका पिता बने। १९ प्राय: सय वर्ष पुगिसकेका अब्राहाम मरेतुल्‍य भइसकेको आफ्‍नो शरीर तथा साराको कोख बाँझो भएको बुझेर पनि विश्‍वासमा कमजोर भएनन्‌। २० परमेश्‍वरको प्रतिज्ञाबारे कुनै शङ्काले उनलाई डगमगाउन सकेन, तर आफ्‍नो विश्‍वासमा दह्रिलो भएर उनले परमेश्‍वरलाई महिमा दिए। २१ प्रतिज्ञा गर्नुभएको कुरा परमेश्‍वरले गर्न पनि सक्‍नुहुन्‍छ भन्‍ने अब्राहामलाई पूरा निश्‍चय थियो" (रोमी ४:१७-२१)। केही हदमा मरेको इसहाकलाई परमेश्‍वरले जीवन दिनुभएको थियो भने उहाँले फेरि बिउँताउनुहुनेछ भन्ने कुरामा अब्राहम विश्‍वस्त भएको हामीलाई आभास् दिन्छ। परमेश्‍वरसँग विगतमा बाक्लो सम्बन्ध भएकोले भविष्यमा पनि उहाँले के गर्न सक्नुहुन्छ सो उनलाई थाहा थियो।

`विगतको समयमा परमेश्‍वरले हाम्रो जीवनमा कसरी अगुवाइ गर्नुभयो त्यसमा चिन्तन गर्दा भविष्यमा पनि उहाँले अगुवाइ गर्नुहुनेछ भनेर अहिले नै उहाँमाथि हामी विश्‍वास र भरोसा राख्दै अघि किन नबढ्ने?`