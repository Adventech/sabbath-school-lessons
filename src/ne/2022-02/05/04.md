---
title:  एउटै भाषा
date:  26/04/2022
---

`"पृथ्वीका सारा मानिसहरू" एक हुन किन चाहेका थिए? हेर्नुहोस्, उत्पत्ति ११:१-४`

"सबै पृथ्वी" भन्दा जलप्रलयपछि रहेका थोरै संख्या मानिसहरू भनेर देखाउँदछ। तिनीहरू एकै ठाउँमा किन भेला भए भन्ने कारण स्पष्ट छ: तिनीहरूले स्वर्गसम्मै जाने धरहरा बनाउन चाहेका थिए (उत्पत्ति ११:४)। अझ तिनीहरूको खास नियत भनेको सनातन सृष्टिकर्ता परमेश्‍वरको सिंहासन कब्जा गर्ने थियो। तिनीहरूका नियतहरू र कामहरूले सृष्टिको समयमा सृष्टिको परमेश्‍वरका नियतहरू र कामहरूको विवरणलाई प्रतिध्वनी गर्दछ: "तिनीहरूले भने" (उत्पत्ति ११:३,४सँग उत्पत्ति १:६,९,१४ आदि तुलना गर्नुहोस्); "हामी बनाऔँ" (उत्पत्ति ११:३,४सँग उत्पत्ति १:२६ हेर्नुहोस्)। तिनीहरूको नियत स्पष्ट छ: "हाम्रो निम्ति हाम्रो नाउँ राख्‍न खोजौँ" (उत्पत्ति ११:४ रूपान्तरित)। यो भनाइ केवल परमेश्‍वरको निम्तिमात्र प्रयोग गरिएको थियो। हेर्नुहोस्, "तब उहाँका प्रजाले प्राचीनका दिनलाई, अर्थात्‌ मोशा र तिनका प्रजाका दिनलाई सम्‍झे। समुद्रबाट उहाँको बगालका गोठालासमेत तिनीहरूलाई ल्‍याउने कहाँ हुनुहुन्‍छ? आफ्‍ना पवित्र आत्‍मा तिनीहरूका बीचमा राख्‍ने कहाँ हुनुहुन्‍छ– १२ जसले आफ्‍नो प्रतापी बाहु मोशाको दाहिने हाततिर पठाउनलाई बढ़ाउनुभयो, जसले आफ्‍नो नाउँ अनन्‍तको निम्‍ति प्रसिद्ध राख्‍नलाई तिनीहरूकै सामुन्‍ने पानीलाई दुई भाग गर्नुभयो, जसले तिनीहरूलाई ठेस नलागोस्‌ भनेर वनमा घोड़ाहरूलाई झैँ गहिरा-गहिरा ठाउँहरूबाट डोर्‍याउनुभयो? १४ जसरी गाईबस्‍तुहरू बेँसीमा चर्छन्‌, त्‍यसरी नै परमप्रभुको आत्‍माले तिनीहरूलाई विश्राम दिनुभयो। यसरी नै तपाईंले आफ्‍नो नाउँ महिमित पार्न आफ्‍ना प्रजालाई डोर्‍याउनुभयो" (यशैया ६३:११-१४)।

संक्षेप्‍तमा भन्ने हो भने बाबेलको धरहराका निर्माणकर्ताहरूले आफूहरूलाई सृष्टिकर्ता सनातन परमेश्‍वरको स्थानमा राख्‍न चलखेल गरेका थिए। त्यसको गर्न तिनीहरूलाई कसले उक्सायो त? हेर्नुहोस्, "ए बिहानको तारा, प्रभातको पुत्र, तँ स्‍वर्गबाट कसरी खसेको छस्‌! उहिले जाति-जातिहरूलाई होच्‍याउने, तँ कसरी भूइँमा तल खसालिइस्‌। तैंले आफ्‍नो हृदयमा भनिस्‌, “म स्‍वर्गमा उक्‍लनेछु। परमेश्‍वरका ताराहरूभन्‍दा माथि म मेरो सिंहासनलाई उच्‍च पार्नेछु। पवित्र पर्वतको सबैभन्‍दा उच्‍च टाकुरामा सभासद्‌को पर्वतमा म विराजमान हुनेछु। म बादलको टुप्‍पाभन्‍दा माथि उक्‍लनेछु, म आफूलाई सर्वोच्‍च परमेश्‍वर जत्तिकै बनाउनेछु” (यशैया १४:१२-१४)।

जलप्रलयको सम्झना बाबेलको धरहरा बनाउन चाहनेकहरूको मनमा गुञ्‍जिनै रहेका थिए होलान्। त्यसैले गर्दा तिनीहरूले धरहरा बनाउने योजना गरेका थिए। अर्को जलप्रलय भयो भने त्यसबाट बच्न तिनीहरू आकाशभन्दा माथि जाने धरहरा बनाउने सुर थियो। जलप्रलयबाट पृथ्वी नाश हुनेछैन भन्ने परमेश्‍वरको प्रतिज्ञालाई तिनीहरूले ठुकर्‍याइ दिएको थियो। बेबिलोन वा आधुनिक इराकको सभ्यतामा अपभ्रंशरूप वा बाइबलसँग खास मेल नखाने भएतापनि जलप्रलयको घट्नाको विवरण सुरक्षित राखिएको छ। बाबेलको धरहरा वा बेबिलोन सहरको निर्माणमा जलप्रलयको कथा गाँसिएको छ। परमेश्‍वरको इच्छा विपरित आफ्नै प्रयासमा स्वर्ग जाने प्रयासले बेबिलोनको जोशलाई चित्रण गर्दछ। त्यसैकारण दानिएको पुस्तकमा पनि बाबेलको धरहराको कथाको आशय उल्लखेनीय भएको हामी पाउँछौँ। दानिएलको पुस्तकको सुरुमा शिनार भनेर सम्बोधन गर्दा बाबेलको धरहरा निर्माण गरेको स्थललाई औल्याउँछ (उत्पत्ति ११:२)। यही ठाउँमा राजा नेबुक्‍दनेजारले यरुशलेमको मन्दिरमा आक्रमण गरेर लुटेर ल्याएको मन्दिरका खजानाहरू थुपारेका थिए (दानिएल १:२)। दानिएको पुस्तकमा उल्लेख गरिएका यस ठाउँमा हुने अरू घट्नाहरूमा नेबुक्दनेजारा राजाले बनाएका सुनको मूर्ती पनि उल्लेखनीय छ। सायद, बेबिलोनको धरहरा निर्माण गरिएको ठूलो चौरमा उनले मूर्ती बनाएका थिए। त्यसले गर्दा बेबिलोन सभ्यतामा यो ठाउँ प्रख्यात थियो भन्ने जनाउँदछ। आफ्नो दर्शनको अन्तमा दानिएलले पृथ्वीका राष्ट्रहरू भेलाभएको त्यही खालको दृष्य देख्छन् जब मानिसहरू परमेश्‍वरको विरुद्धमा एक भएका थिए (दानिएल २:४३, दानिएल ११:४३-४५सँग प्रकाश १६:१४-१६ तुलना गर्नुहोस्। जसरी सारा संसारका राष्ट्रका मानिसहरू जम्मा भएर परमेश्‍वरलाई हवाला दिँदा तिनीहरू असफल भएका थिए, त्यसरी नै बाबेलको धरहरा बनाउन प्रयास गर्दा मानिसहरू असफल भएका थिए।

`परमेश्‍वरलाई खास विश्‍वास नगर्ने फ्रान्सका एक जना लेखकले गत शताव्दीमा व्यक्त गरेका थिए कि मानिसको ठूलो लक्ष्य वा अखण्ड प्रयास नै "भगवान" हुन खोज्ने हो। अदनको बगैँचामा हव्वादेखि सुरु भएको भगवान हुने चाहना (उत्पत्ति ३:५) कस्तो खतरामूलक झुटो धारणा रहेछ र त्यसप्रति संसारका मानिसहरू कुनै न कुनै प्रकारले आकर्शिषत भइरहेको कुराले हामीलाई कसरी सतर्क गराउँछ?`