---
title:  बंशावलीको सुरु
date:  25/04/2022
---

नोहाको वर्षको बारेमा हामीलाई जानकारी दिएको अनुसार उनी जलप्रलयभन्दा अघिको मानव सभ्यता र जलप्रलयपछिको मानव सभ्यतासँग जोडिएको पाउँछौँ। बाइबलमा नोहा देखा पर्नुभन्दा अघिको कथाले (उत्पत्ति ९:२८,२९)ले आदमको अन्तिम बंशावली जोडिएकोतिर हामीलाई लान्दछ (उत्पत्ति ५:३२)। नोहाको बुबा लेमेख ५६ वर्षको उमेरमा आदमको मृत्यु भएको थियो। आदमका कथाहरू ताततादै रहेको नोहाले सुनेका थिए होलान्। त्यसले गर्दा उनका छोरा बुहारीहरूलाई र जलप्रलयपछिका तिनीहरूका सन्तानहरूलाई आदमको कथा उनले सुनाएको हुनुपर्दछ।

`बाइबलको प्रत्येक अंश अर्थमूलक हुन्छ। उत्पत्ति १० अध्याय पढ्नुहोस्। बाइबलमा यो बंशावली लेखिएको उद्देश्य के हो त?`

बाइबलमा बंशावलीको लेखा राखेको तीन कारणहरू छन्। पहिलोत: बाइबलका घट्नाहरू कसैले रुखमुनि बसेर ध्यान गरेर रचेको नभएर वास्तविक र ऐताहासिक हुन् भनेर देखाउनको लागि हो। यसमा उल्लेख गरिएका मानिसहरू र तिनीहरूसँग जोडिएका घट्नाहरू बास्तविक हुन्, मानिसहरू वास्तविक थिए, तिनीहरू जिए र मरेका थिए भनेर तिनीहरूको एक एक नाउँ उल्लेख गरेर देखाएकोले बाइबल ऐतिहासिक पुस्तक हो भनेर जिकिर गर्दछ। दोस्रोमा, प्राचिन समयदेखि लेखकको समयसम्म उल्लेख गरिएको बंशावलीले विगतको समयसँग "बर्तमान" समय जोडिएको देखाउँदछ। यसले बाइबल कुनै पौराणिक कथा वा हो कि होइन नभएर वास्तविक मानिसको इतिहाससँग जोडिएको पुष्टि गर्दछ। तेस्रो कारण, यसले हामीलाई मानिसको कमजोरलाईलाई याद दिलाउँछ, पापको कहालीलाग्दो र दु:ख लाग्दो असरले सबै पुस्ताहरूमा घातक परिणामहरू ल्याएको पर्दाफास गर्दछ।

"हेमाइट वा हामका सन्तानहरू" (३० राष्ट्रहरू), "सिमाइत वा शेमका सन्तानहरू" (३६ राष्ट्रहरू) र "याफथाइट वा यपेतका सन्तानहरू" (१४ राष्ट्रहरू) भनेर उल्लेख गर्दा तिनीहरू उल्लेख गरेको खास कारणहरू स्पष्ट छैन। तर तिनीहरूका सन्तानले ७०वटा राष्ट्रहरू खडा गरेका थिए भनेर मानिन्छ। ७०वटा राष्ट्रहरू भन्दा याकूबको घरानाको  ७० सन्तानहरू भनेर देखाएको थियो (उत्पत्ति ४६:२७) र इस्राएलीहरू मरुभूमिमा यात्रा गर्दा नियुक्त गरिने ७० एल्डर वा अगुवाहरूको बारेमा पनि देखाइएको थियो (प्रस्थान २४:१,९)। हाम, यपेत र शेमका सन्तानहरूले उब्जाएका ७० राष्ट्रहरू र ७० एल्डरले सारा राष्ट्रहरूमा इस्राएलको लक्ष्य के थियो भन्ने अवधारणा पनि बुझाउँछ: "जब सर्वोच्‍चले जाति-जातिहरूलाई उनीहरूका अंश दिनुभयो, जब उहाँले सबै मानिस-जातिलाई विभाजन गर्नुभयो, तब उहाँले इस्राएलीहरूका सन्‍तानको संख्‍याअनुसार जाति-जातिका सिमाना ठहराइदिनुभयो" (व्यवस्था ३२:८)। यही अवधारणामा, येशूले इस्राएलमा सुसमाचार सुनाउन ७० जना चेलाहरू पठाउनुभएको थियो (लूका १०:१)।

यस सन्देशले हामीलाई यो देखाउँदछ कि आदम र पूर्खाहरूको बीचमा सिधै सम्बन्ध छ; तिनीहरू सबै ऐतिहासिक पात्रहरू हुन्, आदमदेखि आएका पुस्ताहरू वास्तविक हुन्। बाइबलका हस्ती पूर्खाहरूमा एक पछि अर्को गरेर पौराणिक समयमा भएका घट्नाहरूको सिधै साक्षी भइरहेको देखाउँछ र तिनीहरूको व्यक्तिगत दिमागमा ती घट्नाहरू याद भइरहेको थियो भनेर पनि पुष्टि गर्दछ।

`उत्पत्ति र लूकाकै बंशावलीका मानिसहरू ऐतिहासिक हुन् र तिनीहरूको वास्तविक ऐतिहासिक अस्तित्वले हाम्रो आस्थाको निम्ति किन महत्त्वपूर्ण छ? हेर्नुहोस्, मत्ती १:१-१७`