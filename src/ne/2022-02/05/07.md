---
title:  थप जानकारी
date:  29/04/2022
---

थप जानकारीको निम्ति: एलेन जी ह्वाइटद्वारा लिखित पाट्रियार्क एण्ड प्रोफेटसको पृ. ११७-१२को "द टावर अभ बेबेल।"

"तिनीहरूले सहरको साथै त्यस सहरभित्र अत्यन्तै अल्गो र बिशाल गगनचुम्बी धरहरा निर्माण गर्न तिनीहरूले निर्णय गरेका थिए।...सबै जना मिलोमत्तो गरेर निर्माण गर्न थालेको ती सहर र धरहराको उद्देश्य थियो कि तिनीहरू जताततै तितरबितर भएर समूह समूहमा विभिजित भएर बस्न नपरोस्। सारा संसारमा फैलिन्दै, वृद्धि हुँदै पृथ्वीमाथि अधिकार गर भनेर परमेश्‍वरले मानिसहरूलाई निर्देशन दिनुभएको थियो; तर बाबेलको धरहरा निर्माण गर्नेहरू परमेश्‍वरको इच्छा विपरित एकत्रित समाज स्थापना गर्ने ढिपी गरेका थिए। तिनीहरूले त्यस समाजमा एक शक्तिशाली राजा उब्जाउन चाहेका थिए, अनि बिस्तारै सारा पृथ्वी उसकै मातहतमा रहुन्। तिनीहरूको सहर विश्‍वव्यापी राष्ट्रको महानगर वा राजधानी बनाउने तिनीहरूको सुर थियो। त्यस सहरको महिमालाई सारा संसारले तारिफ र सम्मान गरुन् साथै त्यसका संस्थापकहरू कति महान् भनेर तिनीहरूमाथि श्रद्धा राखुन् भन्ने बाबेल सहर तथा धरहराका निर्माणकर्ताहरूको दिवास्वप्‍न थियो। आकाशसम्मै पुग्ने विशाल धरहरा, निर्माणकर्ताहरूको महान् शक्ति र बुद्धि वा वौद्धिकताको स्मारक बनुन् साथै पछिका पुस्ताहरूले तिनीहरूको किर्तिलाई निरन्तररूपमा सम्झिरहुन् भन्ने तिनीहरूको चाहना थियो।

"यस संसारमा फेरि बाढीद्वारा ध्वस्त नपार्ने परमेश्‍वरको करारलाई शिनारको उपत्यकामा रहने मानिसहरूले विश्‍वास गरेका थिएनन्। तिनीहरूमा धेरैले परमेश्‍वरको अस्तित्वलाई अस्वीकार गरेका थिए अर्थात् नास्तिक थिए। जलप्रलय केवल प्राकृतिक प्रकोपमात्र हो भनेर तिनीहरूले ठानेका थिए। कतिले जलप्रलयभन्दा अघिका मानिसहरूलाई नाश गर्ने कुनै सर्वोच्च परमेश्‍वर हुन सक्छ; त्यस्तो परमेश्‍वरलाई किन विश्‍वास गर्ने भने तिनीहरूको हृदय कयिनको जस्तै कठोर पार्दै उहाँको विरुद्धमा आवाज उठाएका थिए। फेरि अर्को जलप्रलय भयो भने तिनीहरूले बनाएको धरहरामा पस्दा तिनीहरू सुरक्षित हुने भनेर त्यस धरहराको निर्माण गर्न थालेका थिए। विशाल र अल्गो धरहरा निर्माण गरेर कुनै पनि बाढीले तिनीहरूलाई छुन सक्दैन र तिनीहरू खतरामुक्त हुनेछ भन्ने तिनीहरूको सोच थियो। जब तिनीहरू बादलहरूमाथि उक्लेर जान्छन् तब बाढी किन आयो भनेर तिनीहरूले थाहा पाउनेछन् भन्ने अनुमान तिनीहरूको थियो। सहर र धरहरा बनाउने योजनाको मूल लक्ष्य थियो तिनीहरूको निर्माणकर्ता कति महान थिए भनेर पछिका पुस्ताहरूले तिनीहरूलाई पुजुन्। भविष्यका पुस्ताहरूको दिमागले परमेश्‍वरलाई विर्सुन् र मूर्तिपूजामा लागिरहुन् भन्ने ती निर्माणकर्ताहरूको लक्ष्य थियो।"एलेन जी ह्वाइट, पाट्रियार्क एण्ड प्रोफेटस्, पृ. ११८,११९बाट रूपान्तरित।

**चिन्तनमनन**

`अ. आफ्नो नाउँ प्रख्यात बनाउन खोज्दा कतिपय मानिसहरू जोखिममा परेको विगत र वर्तमान इतिहासले बताएका उदाहरणहरू के छन्?`

`आ. हामी जो भएपनि वा चर्चै भएपनि जानी नजानी बाबेलको धरहरा निर्माण गर्ने प्रवृत्तिको खतराबाट कसरी पर बस्ने? थाहै नपाइकन हामी पनि आफ्नै बाबेलको धरहरा निर्माण गरिरहका हुनसक्छौँ भनेर कसरी थाहा पाउने?`