---
title: सारा राष्ट्रहरु र बाबेलको धरहरा
date:  23/04/2022
---

### यस अध्यायका मूल पदहरू
उत्पत्ति ९:१८-११:९, लूका १०:१, मत्ती १:१-१७, लूका १:२६-३३, भजन १३९:७-१२, उत्पत्ति १:२८ र उत्पत्ति ९:१।

> <p>यस अध्यायको मूल सार पद</p>
> "यसकारण त्‍यसको नाउँ बाबेल राखियो, किनभने परमप्रभुले त्‍यहीँ नै सारा पृथ्‍वीभरिका भाषा खलबल पारिदिनुभएको थियो। त्‍यहीँबाटै परमप्रभुले तिनीहरूलाई सारा पृथ्‍वीभरि तितरबितर पारिदिनुभयो" (उत्पत्ति ११:९)।

जलप्रलय हुनुभन्दा ठिक अघि एक्ल नोहाको बारेमा चर्चा गरिएको थियो। त्यसपछि नोहाबाट उनका तीन छोराहरूको बारेमा चर्चा गर्न पुगेको हामी पाउँछौ। ती छोराहरू थिए, शेम, हाम, र जाफेथ। ती छोराहरूमा विशेष गरेर हामको बारेमा चर्चा गरिएको छ। हाम कनानीहरूको पुर्खा थिए (उत्पत्ति १०:६,१५)। यसमा "कनान" भन्ने देशको अवधारणालाई चिनाइदिएको छ। यो देश प्रतिज्ञा गरिएको देश थियो (उत्पत्ति १२:५)। अब्राहमले पाएको आशिष त्यस प्रतिज्ञा गरिएको देशबाट सारा संसारमा फैलिने अपेक्षा गरिएको थियो (उत्पत्ति १२:३)। तर, कनान देशबाट सारा संसारमा आशिष दिने परमेश्‍वरको चाहना फेरि टुक्रिन पुग्यो। त्यो बाबेलको धरहराले गर्दा भएको थियो (उत्पत्ति ११:१-९)। फेरि एक फेरा, मानव प्राणीको निम्ति परमेश्‍वरको योजनामा बाधा आएको हामी देख्‍दछौँ। सारा राष्ट्रहरूको उदय आशिषमय हुनुपर्ने ठाउँमा श्रापको अर्को थलो हुन पुग्यो। सारा राष्ट्रहरू वा मानिसहरू एक भएर परमेश्‍वरको ठाउँ लिन खोजे; तिनीहरूले गरेको फैसलालाई परमेश्‍वरले हस्तक्षेप गर्नुभयो। त्यसको फलस्वरूप मानिसहरू संसारमा तितिरबितर भए, अरू कुनै कारण नभएर भाषामा अलमल ल्याएर भएको थियो (उत्पत्ति ११:८)। सारा संसारमा मानिसहरू फैलुन भन्ने आशिष नोहालाई  परमेश्‍वरले दिनुभएको  सुरुको योजना त थियो (उत्पत्ति ९:१), तर, जुन कारणले वा परमेश्‍वरको आशिष पाएर मानिसहरू फैलिनुपर्ने थियो त्यो नभएर अर्कै कारणले हुनपुग्यो। त्यो थियो, भाषाको अलमल वा खलबलले।

आखिरमा आएर, मानिस जतिसुकै दुष्ट भएतापनि परमेश्‍वरले नराम्रोबाट राम्रो गर्नुहुन्छ; यो उहाँको नीति नै थियो। हामीलाई जतिसुकै राम्रो वा नराम्रो होस्, हाम्रो जीवनको लक्ष्यको निम्ति बोलि उहाँकै हुन्छ। हामलाई उसको बाबुको पालमा दिएको श्राप (उत्पत्ति ९:२१,२२) र बाबेलको धरहरा बनाउने क्रममा भाषाको खलबल ल्याएर मानिसहरूलाई तितरबितर (उत्पत्ति ११:९) पारेतापनि सारा राष्ट्रको निम्ति त्यो भाषाको श्राप आशिषमा परिणत भएको थियो।