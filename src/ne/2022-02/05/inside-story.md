---
title: कथा
date:  29/04/2022
---

### अर्कोतिर म तपाईँलाई भेट्नेछु

_ओक्रेहेयन माटेन्गु, ३१, नामेबिया_

कामबाट फर्केपछि मेरो सानीबा चिच्याउँदै घरमा आए र मेरी आमालाई बोलाए, "मेरी।" मलाई थाहा थियो के हुनेछ। घरमा जहिले पनि रिसले चुर भएर आउँथे र मेरी आमालाई बेस्सी कुट्थे। म पाँच वर्पको मात्रै थिएँ।म अरू चार जना दाजुभाइ र दिदीबहिनीहरू नामेबियाको सानो सहरमा हाम्रा बाबुआमालाई भेट्न गएका थियौँ। हामी अर्को गाउँमा हजुर आमासँग रहन्थ्यौँ। हजुर आमा बसेको गाउँ घरबाट ३५ किलोमिटर टाढा थियो। हामी बाबुआमाको घरमा छुट्टीमा आएका थियौँ।

आमा भान्साकोठामा खाना पकाउनमा व्यस्त थिइन्। उनको पछाडी मेरो दुई वर्षको भाइ टमी बोकेकी थिइन्। टमीलाई कपडाले बेरिएको थियो। भान्सकोठाको ढोकालाई ढ्याम्म  हानेर मेरो सानिबा कराए, "खाना किन तयार छैन?" आमाको गालामा चड्कन दिँदै उनी कराए। मेरी आमा रूदै घरको पछाडिबाट बाहिर भागिन्। मेरो सानीबाले ठूलो लठ्ठी लिएर उनको पछि गए। अचानक उनले त्यो लठ्ठी मेरी आमातिर फ्याँके। आमाले त छल्यो तर सानो टमीलाई त्यस लठ्ठी लाग्यो। टमी चिच्याएर रोयो। मेरो आमाले मेरो सानीबातिर फर्केर "तपाईँले मेरो छोरोलाई मार्नुभयो।" सबैले सुन्ने गरेर उनी रोए। छिमेकीहरू आएर उनलाई घेरे। कसैले पुलिसलाई डाक्यो। पुलिस आएर हेर्‍यो र आम्बुलेनसलाई बोलायो। तिनीहरूले मेरो सानीबालाई हठकडी लगाएर झ्यालखाना थुने।

अस्पतालमा टमीलाई आपतकालिन शल्यक्रिया गर्‍यो। उसको टाउको फुटेको थियो। पछि गहभरी आँशु गरेर डाक्टरले भन्यो टमीको मगजमा ठूलो चोट परेको छ र उसको दाहिने शरीरको भाग पक्षाघात हुनेछ। मेरी आमा र परिवारिक मित्रहरू त्यो कुरा सुनेर अस्पतालकै कोठामा बेस्सरी रोए। कोठाको पल्लोपट्टीको कुनाबाट एक जनाले तिनीहरूलाई अनुरोध गर्‍यो, "के हामी प्रार्थना गर्न सक्छौँ?" हातहरू उचालेर उसले प्रार्थना यो प्रार्थना गर्‍यो, "हे स्वर्गमा रहनुहुने परमेश्‍वर पिता, म एलिया होइन। न त यस कोठामा रहेका कुनै मानिस भन्दा म पवित्र छु भनेर दावी गर्छु। तर म यहाँ येशूको अनुग्रहको छत्रछायाँमुनि उभिरहेको छु। यी मानिसहरूतिर नजर राखिदिनुहोस्। तिनीहरूको तिब्र पीडालाई सुन्नु होस्। तपाईँको इच्छा पूरा होस्। म येशू ख्रीष्टको नाउँमा पुकार्छु।आमेन।"

प्रार्थनापछि कोठा शान्त भयो। त्यहाँ शान्ति भएको मैले अनुभव गरेँ। स्वर्गमा परमेश्‍वर हुनुहुन्छ भनेर मैले बुझेँ। त्यस मानिसले परमेश्‍वरलाई चिनेको थियो।

दुई हप्‍तापछि टमीलाई अस्पतालबाट घर पठायो। डाक्टरले भनेकै अनुसार उसको दायाँ भाग पक्षाघात भएको थियो। उसलाई बोल्न पनि गार्‍हो भएको थियो। धेरै महिनासम्म अस्पतालमा गरेको प्रार्थनाको बारेमा मैले सोचेँ। म पनि त्यसरी नै परमेश्‍वरसँग कुरा गर्न चाहन्थेँ। एक वर्षपछि जब म ६ वर्षको थिएँ तब म एडभेन्टिस्ट चर्चमा मेरो काकासँग प्रत्येक साबाथ गएँ। वर्षभरी म त्यस चर्चमा गएँ। त्यसबेला चर्चका सदस्यहरू प्रार्थना गरेको मैले देखेको थिएँ। तिनीहरू अस्पतालमा भएको मानिसले जस्तै प्रार्थना गर्दथे। तिनीहरूले परमेश्‍वरलाई चिनेको थियो।

फेरि त्यसै वखत टमीको जीवन कष्ट नै कष्टले भरिएको थियो। एक दिन जब टमी १२ वर्षको थियो र म १५ वर्षको थिएँ, हामी रूखको मुनि हजुर आमाले खानेकुरा बाँड्दै हुनुहुन्थ्यो, टमी मुर्छापर्‍यो र चिच्यायो, "म मर्दैछु!" अनि ऊ चुपरह्यो र सास फेर्न छोड्यो। हजुरआमाले सहयोगको निम्ति अरूहरूसँग गुहार मागिन्। मलाई के गरुँ के गरुँ भयो। अनि अस्पतालमा मानिसले गरेको प्रार्थना मैले सम्झेँ। मलाई शान्ति चाहेको थियो। मैले छोटो प्रार्थना गरेँ, "म सानैछु। यो पीडा सहन मलाई बल पनि छैन। टमी बाँच्न अर्को एउटा अवसर दिनुहोस्। आमेन।" एक छिनपछि टमीले हाछ्युँ गर्‍यो। उसले तीन पल्ट हाछ्युँ गर्‍यो। हजुरआमा चिच्याएर भनिन्, टमी जिउँदै छ!" मैले परमेश्‍वरलाई धन्यवाद दिएँ।

दश वर्ष भयो, म नामिबियाको राजधानी विनहोकमा सरेँ। त्यहाँ प्रार्थना गर्ने एडभेन्टिस्ट चर्चमा सरिक भएँ। तिनीहरूले परमेश्‍वरलाई चिनेका थिए।

एक दिन मेरी दिदीले मलाई फोनबाट बोलाएर भनिन् कि टमी धेरै बिरामी भयो। तुरन्तै मैले गरेको प्रार्थना सम्झेँ र सोचेँ, "मैले परमेश्‍वरसँग समय सापति लिएको थिएँ अब सिद्धियो।" मैले बसको टिकट किनेँ र १२०० किलोमिटर यात्रा गरेर मेरो भाइको अस्पतालमा म गएँ।

ऊ जिउन संघर्ष गर्दै थियो। तर उसमा केही भिन्नता भएको मैले महसुस गरेँ। उसको अनुहारमा शान्ति थियो। "मेरो समय अहिले नै हो," उसले मलाई भन्यो। मैले परमेश्‍वरसँग प्रार्थना गरेकोछु। मतपाईँलाई अर्कोतिर भेट्नेछु। परमेश्‍वरलाई विश्‍वास गर्न नछोड्नुहोस्। तीन दिनपछि टमीको मृत्युभयो। तर उसले बोलेको बोली मेरो कानमा अझै पनि गुञ्‍जिरहेको छ, "अर्कोतिर म तपाईँलाई भेट्नेछु। परमेश्‍वरमा विश्‍वास गर्दै रहनुहोस्।"

म विश्‍वविद्यालयमा रेडियो कार्यक्रम संचालन गर्नेमा ग्राडुएट भएँ। आजमा एडभेन्टिस्ट वर्ल्ड नामेबियाको स्टेशनको संचालक छु। अर्कोतिर टमीलाई भेट्न म प्रतिक्षा गरिरहेको छु। तपाईँले पनि तपाईँका प्रियजनहरू भेट्न सक्नुहुनेछ। त्यो समय नआउँञ्‍जेल परमेश्‍वरललाई विश्‍वास गर्दै रहनुहोस्।