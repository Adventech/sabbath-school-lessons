---
title:  हामीलाई दिएको श्राप
date:  24/04/2022
---

`उत्पत्ति ९:१८-२७मा एउटा अनौठो कथा छ। त्यसको सन्देश के छ त?`

नोहाले आदमले जस्तै बगैँचामा काम गरेका थिए। दुवै आदम र नोहाका कथाहरूमा समान आशय वा विषय देखाइएको छ: जब आदमले फल खाए तब उनी नाङ्गो भए; अनि उनले पातहरूको लुगा लगाए पछि परमेश्‍वरले छालाको लुगाले छोपी दिनुभयो, श्राप पाएर, अनि आशिष। नोहाको कामले आदमको खेतबारी गर्ने कामतिर औँल्याउँछ, तर दुर्भाग्यवस, आदमको असफल इतिहास नोहाले पनि दोहोर्‍याउँछन्। फल वा अन्नलाई कुहाएर रक्सी बनाएर पिउने परमेश्‍वरको सुरुको योजना थिएन। नोहा रक्सीले तिल्ल भए, आफूले आफूलाई काबुमा राख्‍न सकेनन्, अनि उनी नाङ्गै भएर आफ्नो पालमा सुते। हामले आफ्नो बुबाको नाङ्गोपन "देखेको" भन्नाले हव्वाले "निषेध गरिएको फल"लाई (उत्पत्ति ३:६) देखेको आभास् दिन्छ। हामले आफ्नो बाबुको नाङ्गोपना लुकिछिपी वा अचानक देखेको थिएन। आफ्नो बाबुको नाङ्गोपन देखेपछि आफ्ना दाजुहरूसँग कुरा लगाइदियो। आफ्नो बाबुको समस्यालाई उसले सुल्झाउन प्रयास पनि गरेको थिएन। त्यसको विपरित, उसका दाजुहरूले आफ्ना बाबुको नङ्गनतालाई ढाक्‍न तुरन्तै कदम चाले। हामले आफ्नो बाबुलाई नाङ्गोको नाङ्गै छोडिदिए। उसको कामले उसलाई निन्दा गरेको आभास् दिन्छ।

यहाँको मूल विषयबस्तु भनेको आफ्ना बाबुआमालाई आदर गर्नुमा निर्णायक भूमिका भएको पाइन्छ। तपाईँको विगतलाई सम्झाउने बाबुआमालाई आदर नगर्दा तपाईँको भविष्यलाई असर पार्दछ (प्रस्थान २०:१२सँग एफिसी ६:२ तुलना गर्नुहोस्)। त्यसले गर्दा हामले पाएको श्रापले उसको भविष्य र उसको छोरा कनानलाई पनि असर पारेको थियो।

कतिपय मानिसहरूले यस कथालाई जातिय वा रङ्गेभदलाई उचित ठहर्‍याइएको पाइन्छ, तर यो ईस्वरीय ज्ञानलाई ठूलो गलत अर्थ लगाएको मान्नुपर्दछ। हामको कथालाई लिएर जाति वा रङ्गभेद अङ्गाल्नु नैतिक अपराध हो। यो भविष्यवाणी हामको छोरो कनानलाईमात्र लक्षित गरिएको थियो। जब कनानलाई उल्लेख गरेका थिए बाइबलका लेखकले कनानीहरूले गरेका भ्रष्ट चालचलनलाई मनमा राखेका थिए (उत्पत्ति १९:५-७,३१-३५)।

त्यसको थपमा, श्रापमा आशिषको पनि प्रतिज्ञा समावेश भएको पाइन्छ। "कनान" भन्ने शब्द हिब्रू क्रियापद काना' kana बाट आएको हो। यसको अर्थ "बशमा ल्याउनु वा अधिनमा राख्‍नु" हो। कनान देशका मानिसहरूलाई बशमा राखेर परमेश्‍वरका जनहरूले प्रतिज्ञा गरिएको देशमा रहन पाएका थिए। ती मानिसहरू शेमका सन्तान थिए। त्यसैबाट मसीहको आगमनको निम्ति तयार पार्नेभएको थियो। त्यही मसिहबाट यपेथको सन्तानको बृद्धि हुने प्रतिज्ञा गरिएको थियो, त्यो पनि शेमकै घरानामा (उत्पत्ति ९:२७)। यथार्थमा यसले भविष्यवाणीलाई इङ्गित गर्दछ, त्यो हो परमेश्‍वरको करार सारा संसारमा फैलिने भविष्यवाणी। इस्राएलले पाएको मुक्तिको सन्देश सारा संसारले उपभोग गर्ने सन्देश त्यसमा लुकिएको छ (दानिएल ९:२७, यशैया ६६:१८-२०, रोमी ११:२५)। हामले पाएको श्रापले विश्‍वका सारा राष्ट्रहरूको निम्ति आशिष हुनेछ। हाम र कनानका सन्तानहरूमा जसले प्रभुले उपलब्ध गर्नुभएको मुक्तिको प्रतिज्ञालाई स्वीकार गर्दछ तिनीहरूले मुक्ति पाउनेछ।

`के रे? जलप्रलयको नायक नोहा रक्सीले मात्तियो? हामी जो भएतापनि जहाँ रहेतापनि हामी सबैमा कमीकमजोरीहरू छन् र हाम्रो जीवनको प्रत्येक क्षणमा परमेश्‍वरको अनुग्रहको आवश्यकता छ भनेर नोहाको कथाले हामीलाई कसरी सिकाउँछ?`