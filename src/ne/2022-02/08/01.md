---
title: प्रतिज्ञा वा परमेशवरको वचनवद्धता
date:  14/05/2022
---

### यस अध्यायका मूल पदहरू
उत्पत्ति २२, हिब्रू २२:१७, लेबी १८:२१, यूहन्ना १:१-३, रोमी ५:६-८, उत्पत्ति २३-२५ र रोमी ४:१-१२।

> <p>यस अध्यायको मूल सार पद</p>
> "अब्राहाम दिन धेरै बूढ़ा भइसकेका थिए। उनको उमेर धेरै ढल्किसकेको थियो। परमप्रभुले सबै कुरामा अब्राहामलाई आशिष्‌ दिनुभएको थियो" (उत्पत्ति २४:१ रूपान्तरित)।

आखिरमा परमेश्‍वरले प्रतिज्ञा गर्नुभएको अनुसार साराले अब्राहमको निम्ति छोरो पाइन्। त्यसबेला उनको उमेर धेरै धल्किसकेको वा वयोवृद्ध भइसकेको थियो (उत्पत्ति २१:२)। उनले आफ्नो बालकको नाउँ इसहाक राखेका थिए (उत्पत्ति २१:१-५)। तर, त्यतिकैमा अब्राहमको कथा अन्त भएको थिएन। उनको कथाको निर्णायस क्षण त्यसबेला पुगेको थियो जब उनले आफ्नो छोरोलाई बलि दिन मोरियाहको पहाडमा लगेका थिए। तर, भाग्यवस त्यसबेल इसहाकको बदलिमा भेँडालाई मारियो (उत्पत्ति २२:१३)। अब्राहमको सन्तानबाट (उत्पत्ति २२:१७,१८) राष्ट्रहरूले आशिष पाउनेछन् भन्ने परमेश्‍वरको प्रतिवद्धता त्यस भेँडाले देखाएको थियो। त्यो सन्तान येशू नै थियो (प्रेरित १३:२३)। यसरी अचम्म तरिकाले (कतिको निम्ति त्यो कथाले परमेश्‍वरप्रतिको आस्थालाई विचलित पनि तुल्याएको छ) मुक्तिको योजनालाई त्यस पहाडमा प्रकट गरिएको थियो।

इसहाकलाई बलिदिने कथाको जतिसुकै गहिरो आत्मिक पाठहरू भएतापनि त्यस कथाले अब्राहमको परिवारलाई झस्का दिएको हुनुपर्दछ। अनि अब्राहमको निम्ति उनको भविष्य त्यसबेला स्पष्ट भएको थिएन। मोरियाको पहाडमा इसहाकलाई बलि चढाउने घट्नाको केही समय लगत्तै साराको मृत्यु हुन्छ (उत्पत्ति २३), र अब इसहाक आमाविहिन भएर एक्लो हुन्छ।

अनि इसहाको जीवन ठिक बाटोमा लागोस् भनेर अब्राहमले आफ्नै सुरमा कदम चाल्छन्। उनले आफ्नो छोरोको निम्ति रेबेकासँग विवाह गर्न बन्दोबस्त गर्दछन् (उत्पत्ति २४)। उनले दुई छोराहरू जन्माउँछिन् (उत्पत्ति २५:२१-२३)। जतिसुकै बुढो भएपनि अब्राहमले फेरि केटुराहसँग बिवाह गर्छन्, जसबाट धेरै छोराछोरीहरू हुन्छन् (उत्पत्ति २५:१-६)। यस अध्यायमा, हामीले अब्राहको जीवनको अन्त्यको कहानीसम्म हेर्नेछौँ (उत्पत्ति २५:७-११)।