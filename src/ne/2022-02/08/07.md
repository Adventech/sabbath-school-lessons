---
title:  थप जानकारी
date:  20/05/2022
---

अब्राहम परमेश्‍वरका असाधारण व्यक्तित्व भएको अगमवक्ता थिए। उनीबाट नै परमेश्‍वरले आफ्नो योजना कार्यन्वयन गर्ने भएको उनको मानवीय क्षेत्रमा उहाँ पस्नुभएको थियो। उनीबाट नै केही हदमा आफ्नो पुत्रलाई बलिको रूपमा यस संसारमा पठाउनुभएर मानिसलाई पापबाट मुक्त गर्ने उहाँको मुक्तिको योजना प्रकट गर्नुभएको थियो।

"इसहाक परमेश्‍वरको पुत्रको रूप थियो। येशूले आफ्नो बलिबाट सारा संसारको पापबाट चोखो पार्ने योजना इसहाकलाई बलि दिने मामिलाबाट प्रकट गर्नुभएको थियो। परमेश्‍वरले मानिसलाई मुक्ति दिने सुसमाचार अब्राहमको दिमागमा बसोस् भन्ने चाहनुभएको थियो। परमेश्‍वरको यो योजनालाई प्रकट गर्न र मुक्तिको योजनाको सत्यको वास्तविकतालाई प्रकट गर्न साथै विश्‍वासलाई परिक्षा गर्न उहाँले अब्राहमलाई आफ्नै पुत्रलाई बलि दिन अर्‍हाउनुभएको थियो। परमेश्‍वरको त्यो हुकुमले अब्राहम अत्यन्तै शोकित र पीडामा परेका थिए, यद्यपि त्यस अन्धकार र डरलाग्दो परिस्थितिलाई उनले डटेर सामना गरे। यस अनुभवले उनको हृदयमा पतित मानिसको मुक्तिको निम्ति परमेश्‍वरको कस्तो योजना थियो भन्ने आत्मज्ञान उनले गहिरो तरिकाले बुझोस् र उनको दिमागमा प्रभाव पारोस् परमेश्‍वरको चाहना थियो। विध्वंसको बाटोमा लागिरहेको मानिसलाई त्यसबाट उद्धार गर्न सनातन परमेश्‍वरले आफ्नै पुत्र दिनुहुने उहाँको वर्णनै गर्न नसकिने त्यागलाई अब्राहमले आफ्नै अनुभवबाट बुझ्न सकोस् भन्ने हेतुले उनलाई त्यस कठिन परिक्षामा उहाँले पार्नुभएको थियो। आफ्नै छोरोलाई बलिदिनुपर्ने परमेश्‍वरको आदेश उनको निम्ति मानसिक यातना यो भन्दा अरू केहि थिएन, यद्यपि, उहाँको अनुग्रहले त्यो सहन उनी सफल भए।"-एलेन जी ह्वाइट, टेस्टिमोनिज फर द चर्च, ठेली ३, पृ. ३६९बाट रूपान्तरित।

"अब्राहमको उमेर धेरै ढल्किसकेको थियो। उनको देहान्त छिटो हुने अपेक्षा गरिएको थियो; तर, उनको सन्तानबाट परमेश्‍वरको प्रतिज्ञा सुरक्षित भएको उनले चाहेका थिए। परमेश्‍वरको व्यवस्थालाई सुरक्षित राख्‍ने जिम्मा अब्राहमको सन्तानमा केवल इसहाकमात्रै थियो। परमेश्‍वरको नाउँलाई उचालिराख्‍ने र व्यवस्थालाई कायम गरिराख्‍ने अब्राहमले पाएको जिम्मा उनी पछि इसाहक हुन परमेश्‍वरले उनलाई नियुक्त गर्नुभएको थियो साथै अब्राहम पछि उनी नै परमेश्‍वरले चुन्नुभएको जातिको पिता हुने योजना पनि इसाहकमाथि नै थियो। तर, उनी विवाहित भएका थिएनन्। कनानी बासिन्दाहरू मूर्तिपूजामा तल्लिन थिए। सनातन सृष्टिकर्ता परमेश्‍वरमाथि आस्था राख्‍नेहरू र मूर्ति पूजा गर्ने मानिसहरूको बीचमा विवाहवारी गर्ने चलन परमेश्‍वरले मनाही गर्नुभएको थियो। त्यस खालको वैवाहिक चलनले परमेश्‍वरमाथि आस्था राख्‍नेहरूको विश्‍वास खस्किन र भ्रष्ट हुनतिर लम्कन्थ्यो। आफ्नो छोराको वरिपरिको वातावरणको भ्रष्ट चरित्रले उसलाई प्रभाव पार्ला कि भन्ने डर अब्राहमको थियो...आफ्नो छोराको विवाहको मामिला अब्राहमको दिमागमा अत्यन्तै गम्भिर विषय भएर खेलिरहेको थियो। परमेश्‍वरबाट अलग राख्‍ने स्त्रीबाट आफ्नो छोरो नफसुन् भन्ने उनको चाहना थियो।...इसाहकले पनि आफ्नै बाबुको ज्ञानबुद्धि र स्नेहमा भरोसा राखि उनको विवाहको मामिला बुबालाई नै सुम्पेका थिए। फेरि, बाबुले गर्ने निर्णयमा परमेश्‍वरकै हात हुनेछ भन्ने कुरामा उनी ढुक्‍क थिए।"-एलेन जी ह्वाइट, पाट्रियार्क एण्ड प्रोफेटस्, पृ. १७१बाट रूपान्तरित।

चिन्तनमननः

`अ. अब्राहमले आफ्नै छोरोलाई बलि दिनुपर्ने मामिलामा तपाईँले गहिरिएर चिन्तन गर्नुहोस्। त्यसको निम्ति कस्तो खालको विश्‍वास र आस्था चाहिने रहेछ, कल्पना गर्न खोज्नुहोस्। फेरि त्यसै बखत, यो मामिला जतिसुकै अचम्म भएतापनि कतिपय इसाईहरूको निम्ति यो किन दिमागै नै खलबलाउने खालको भइरहेको छ?`

`आ. आत्मनिर्णयको स्वतन्त्रता के हो? यसको वास्तविकता भएन भने परमेश्‍वरमाथि को विश्‍वास र आस्थाको औचित्यको किन अर्थ हुँदैन? बाइबलमा कुन पात्रहरूको उदाहरण छन् जसले स्वविवेक प्रयोग गरेर कसरी गलत निर्णय गरेका थिए, र त्यसको  बाबजुद पनि परमेश्‍वरले चाहनुभएको योजना आखिरमा सम्पन्न नै भएको थियो?`