---
title: कथा
date:  20/05/2022
---

### कोरोनाको महामारीमा आशा

_आन्टोनिया मिग्वेल, ४०, आङ्गोला_

कोभिड-१९ले मेरो जीवनलाई नै परिवर्तन गरिदियो। मैले परमेश्‍वरलाई सधैँ विश्‍वास गर्थेँ। सानै उमेरदेखि असल श्रीमान पाउन सकुँ भनेर मैले परमेश्‍वरसँग प्रार्थना गर्थेँ। परमेश्‍वरलाई प्रेम गर्ने र मसँगै चर्च जाने श्रीमानको ठूलो चाहना गरेको थिएँ। तर त्यो श्रीमान को होला भनेर सोधिरहन्थेँ। कुन चर्चमा हामी जाने होला भनेर पनि सोच्दथेँ। सानैदेखि म मेरोबुबा आमासँग चर्चमा जान्थेँ र तिनीहरूका विधिहरूमा मैले भाग लिन्थेँ। तर म ठूलो भएपछि त्यो चर्चमा केही न केही कमी भएको मैले महसुस गरेँ।

मेरो असल श्रीमानसँग विवाह भएपछि म अर्को चर्चमा गएँ। चार वर्षपछि तेस्रो चर्चमा म सरिक भएँ। तर मभित्र खालिभइरहेको महसुस गरेँ। केही न केही कमी भएको जस्तो मलाई लाग्यो। चर्चमा मैले जे सुनेँ मेरो व्यक्तिगत जीवनसँग सरोकार नभएको जस्तो लागेको थियो। परमेश्‍वरले मेरा पापहरू क्षमा दिनुभयो भन्ने कुरामा म विश्‍वस्त थिइनँ। उहाँको जस्तो चरित्रमा मलाई परिवर्तन गरिएको छ भन्ने कुरामा मलाई निश्‍चित भएन। मेरो श्रीमान मसँग चर्च पनि जाँदैनथे।

सन २०२०मा सारा देशमा कोभिड-१९को महामारीले गर्दा लकडाउन भयो। चर्चहरू बन्द भए। म अब चर्चमा आराधना गर्न जान सकिनँ। मैले युट्युबमा प्रबचनहरू सुन्न खोजेँ। एक जना एडभेन्टिस्ट चर्च पास्टरले होप च्यानल टेलिभिजनबाट प्रचार गरेको हेरेँ। पास्टरले बाइबलबाट विभिन्न पदहरू औँल्याएका थिए। मेरो बाइबलसँग तुलना गर्दा मलाई बाइबलको बारेमा धेरै ज्ञान नभएको थाहा पाएँ। हप्‍ताको सातौँ दिन साबथको बारेमा पनि मेरो ध्यान गयो। एक दिन पास्टले पास्टरले प्रश्‍न सोधे जुन मलाई नै सोधेको जस्तो लागेको थियो, "तपाईँ कसको पछि लाग्ने: मानिसहरूको करकापमा कि बाइबलमा व्यक्त गरेको परमेश्‍वरको वचनमा?" यो प्रश्‍नले मेरो भित्री हृदयनै छोयो। मैले जवाफ दिएँ, "मेरो परमेश्‍वरले बाइबलमा जे भनेको छ त्यही पछ्याउन चाहन्छु।"

एक जना युवतीलाई घर धन्धा गर्न मेरो घरमा बोलाउँथे। उनले प्रत्येक दिन शुक्रवारसम्म घर धन्धा गर्थे, अनि प्रत्येक शनिबार छुट्टी लिने गर्थिन्। शनिबार उनी एडभेन्टिस्ट चर्चमा जान्छु भनेर उनले मलाई सुनाएकी थिइन्। तर पछि उनी शनिबार चर्चमा जान छोडिन् र मेरो घरमा काम गर्न थालिन्।

जब साबथको महत्त्वको बारेमा मैले बुझेँ मैले उनलाई भनेँ, "तिमी शनिबार चर्च जान छोड्यो र मेरो घरमा काम गर्न थाल्यौ। मेरो कारणले चर्च जान छोडेका छौ भने तिमी सोच। अबदेखि तिमी सोमबारदेखि शुक्रवारसम्म काम गर। शनिबार पवित्र दिन हो। अनि केही समयपछि कोरोनाले गर्दा लगाइएको लकडाउन केही हदमा खुकुलो भयो। आज त्यस युवती बप्‍तिस्मा लिन बप्‍तिस्माको कक्षाहरू लिइरहेकी छिन्।

त्यसै बखत मलाई साबथको बारेमा अझ बढि ज्ञान हासिल गर्न मनलाग्यो। त्यसकारण मैले एडभेन्टिस्ट पास्टरलाई फोनबाट डाकेँ। उनी मित्रबर थिए र धेरै किताबहरू पढ्नलाई मलाई दिए। म साबथमा आराधना गर्न थालेँ र २०२१मा मैले बप्‍तिस्मा लिएँ।

आज म नयाँ व्यक्ति छु र दिनदिनै मेरो जीवन परिवर्तन भइरहेको छ। मेरा पापहरू परमेश्‍वरले क्षमा गर्नुभयो भन्नेमा म निश्‍चित छु। मलाई थाहा छ मेरो चरित्र उहाँको जस्तो परिवर्तन गरिरहनुभएकोछ। मेरो श्रीमान पनि मसँगै चर्च जाओस् भनेर मसँग प्रार्थना गर्नुहोस्।