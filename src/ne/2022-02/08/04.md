---
title:  साराको मृत्यु
date:  17/05/2022
---

उत्पत्ति २२:२३मा रेबेकाको जन्मको बारेमा उल्लेख गरिएको छ। उनी इसहाकको भविष्यको श्रीमती हुने अपेक्षा गरिएको सन्दर्भमा त्यो उल्लेख गरिएको थियो (उत्पत्ति २४)। अब्राहमकी श्रीमती साराको मृत्यु र गाडिएको कथाले (उत्पत्ति २३) उनको भविष्यमा हुने कटुराहसँगको विवाह हुने पनि उल्लेख गरिएको उत्पत्ति २५:१-४मा हामी पढ्छौँ।

`अब्राहमलाई दिइएको प्रतिज्ञा पूरा हुने सन्दर्भमा साराको मृत्यु र चिहानमा गाडिएकोले कस्तो भूमिका खेल्दछ? हेर्नुहोस्, उत्पत्ति २३।`

इसहाकलाई बलि दिने कथा भएको लगत्तै साराको मृत्यु भएको थियो। इसहाकलाई बलि दिन अब्राहमले चालेको कदमले सायद साराको हृदयमा ठूलो चोत परेको थियो होला, हुनसक्छ उनी हृदयाघात भएर पनि मरेको होला। कुनै तरिकाले उनको श्रीमानले खेप्‍नुपरेको परिक्षामा सारा पनि समावेश भएकी थिइन्। अब्राहममा विश्‍वासको कमीले गर्दा मिश्र देशको यात्रामा उनी परिक्षमा परेका थिए र त्यस परिक्षामा साराको पनि संलघ्नता थियो (उत्पत्ति १२:१०-२०)।

सारा त्यस्ती स्त्री थिइन् कि कुनै उल्लेखनीय कुरा वा उनलाई चिन्तित बनाउने चुप लागेर बस्ने थिइनन् (उत्पत्ति १६:३-५, उत्पत्ति १८:१५, उत्पत्ति २१:९,१०)। इसहाकलाई बलि दिने मामिलामा सारा देखा नपरेको र उनको चुपचाप र त्यस नाटकिय घट्नाको लगत्तै उनको मृत्युले उनी कस्तो खालकी थिइन् भनेर देखाउँछ। उनको भौतिक उपस्थितिकोमात्रै होइन उनको स्वभावलाई पनि देखाउँदछ। साराको उमेर उल्लेख गरिएकोले (उत्पत्ति २३:१) र अब्राहमकै उमेर उल्लेख गरिएकोले (उत्पत्ति २४:१) अब्राहमको जीवनमा उनको भूमिका उल्लेखनीय थियो भनेर देखाउँदछ।

अझ भनौँ भने, पुरानो करारमा साराको कति वर्ष बाँचिन भनेर लेखिएको छ (उनीमात्र स्त्री थिइन् जसको नाउँ परमेश्‍वरले परिवर्तन गर्नुभएको थियो)। त्यसले गर्दा अब्राहमको कथाको केन्द्रविन्दुमा सारा थिइन् भनेर देखाउँदछ। उत्पत्ति २३ अध्यायमा उनको मृत्युपछि जग्गा किने मामिला उल्लेख गरिएको छ (त्यो जग्गाको मोल त्यसबेलाकै चलन अनुसार अत्यन्तै महंगो थियो-४०० सिक्‍का, अर्थात् १२८,००० डलर वा आधुनिक मुद्रामा रु. १,५२,३२००० गुगलको उल्लेख अनुसार-अनुवादक)। उनको मृत्युले पनि प्रतिज्ञा गरिएको देशसँग सम्बन्ध रहेको जोड गर्दछ। सारा कनानको भूमिमा मरेकी (उत्पत्ति २३:२) भनेर उल्लेख गर्नाले परमेश्‍वरले गर्नुभएको प्रतिज्ञाको देशमा अब्राहमको सन्तानको जरा गाडिएको देखाउँदछ। प्रतिज्ञा गरिएको देशमा साराको मृत्यु भएको र उनलाई गाडिएको नै अब्राहमको बंशमा पहिलो मृत्यु र पहिलो चिहान थियो। आफू विदेशी र पाहुना भएको अब्राहमले त्यस देशका अगुवाहरूलाई सुनाएका थिए (उत्पत्ति २३:४)। तिनीहरूले अब्राहमप्रति ठूलो आदर र सम्मान थियो र सारा गाड्ने चिहान सित्तैँमा दिने कुरा गरेका थिए। तर, जग्गाधनी हेथका छोराहरूसँगको कुरामा जग्गा सित्तैँमा होइन किनेर नै लिन्छु भनेर अब्राहमले जिद्दी गरेका थिए। त्यसको अर्थ, त्यस ठाउँलाई किनेर नै आफ्नो स्थायी बसोबास गर्ने मूख्य योजना थियो भनेर देखाउँदछ।

`सृष्टिकर्ता परमेश्‍वरलाई विश्‍वास नगर्नेहरूको बीचमा अब्राहमको इज्जत र प्रतिष्ठा कस्तो थियो भनेर उत्पत्ति २३:६मा बताउँछ। यो कुरो थाहा पाउन किन जरुरी छ जसले गर्दा आफ्नो प्रतिज्ञा पूरा गर्न परमेश्‍वरले उनलाई प्रयोग गर्नुभएको थियो भनेर देखाउँछ? उत्पत्ति २३:५-६।`