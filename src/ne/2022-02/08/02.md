---
title:  मोरियाहको पहाड
date:  15/05/2022
---

`उत्पत्ति २२:१-१२ र हिब्रू ११:१७ पढ्नुहोस्। बिचरा बुढो अब्राहमले सामना गर्नु परेको यो भारी परिक्षा के थियो? त्यस अचम्म तथा चकित पार्ने घट्नाबाट के आत्मिक पाठहरू हामी सिक्न सक्छौँ?`

विश्‍वको साहित्यमा उत्पत्ति २२को कथा विशिष्ट कृति भएको छ। यसले केवल धर्मका विद्धानहरूलाई मात्र होइन वा धर्मलाईमात्र होइन, दार्शिनिक र विभिन्न कलाकारहरूलाई पनि आफ्ना कृतिहरू निकाल्न प्रेरित पारेको छ। यद्यपि, बिचरा बयोबृद्ध अब्राहमले यस्तो कठिन परिक्षामा किन पर्नुपर्‍यो भन्नुको अर्थ बुझ्न हामीलाई गार्‍हो त छ। नरबलिको बिरुद्धमा पछि दिएका परमेश्‍वरको आदेशहरूको (लेबी १८:२१) बिपरित नै उहाँले त्यो काम अब्राहमलाई अर्‍हाउनुभएको थियो। त्यसमा पनि इसहाकबाट नै अनन्तको करार पूरा गर्नुहुनेछ भन्ने परमेश्‍वरको बाचालाई (उत्पत्ति १५:५) उहाँले नै वेवास्ता गर्नुभएको देखिन्छ।

त्यसकारण, धेरै उमेर ढल्किसकेको अब्राहमले यो परिक्षा सामना गर्नुपरेको लक्ष्य के हो त? यो अत्यन्तै दिमागै खाने तर प्रभावकारी परिक्षाको सामना उनले किन गर्नुपर्‍यो त?

बाइबलमा "परिक्षा" (हिब्रू भाषामा निसाह nissah) को अर्थ लोकले मानेकोभन्दा विपरित छ। त्यसले न्यायको अवधारणालाई समेतिएको छ। परिक्षा गरिनेको हृदयमा के छ त्यसको इन्साफ गर्न त्यो काम दिएको हुन्छ (व्यवस्था ८:२सँग उत्पत्ति २२:१२ तुलना गरेर पढ्नुहोस्)। फेरि, परिक्षा गर्नेलाई दिइने परमेश्‍वरको अनुग्रहको आश्‍वासन पनि त्यस अवधारणाले ल्याउँदछ (प्रस्थान २०:१८-२०)।

यस परिक्षा वा मामिलामा, परमेश्‍वरले अब्राहमलाई त्यस चुचुरोमा पुर्‍याउनुभएको थियो कि उनको भविष्य तथा सन्तानको अवधारणालाई नै खतरामा पारिएको थियो। यद्यपि, उनले परमेश्‍वरमाथि भरोसा र विश्‍वास राखेको कारणले परमेश्‍वरले जे भन्नुभएको थियो त्यही गर्न उनी तयार भएका थिए। यस मामिला बुझ्न र पचाउन हामी कतिपयको निम्ति कठिन हुनसक्छ। तर, विश्‍वासमात्र के हो वा त्यसको औचित्य के हो, यदि हामीले नदेखेको र पूरा नबुझेको कुरामा भरोसा राख्‍न सकिएन भने?

फेरि अर्को पक्ष, बाइबलले औँल्याएको विश्‍वास, परमेश्‍वरमाथिको आस्था र भरोसा भनेको हामीले उहाँलाई दिन सक्ने खुबीमा वा बलिदान वा त्यागमा होइन, त्यसको औचित्य नभएको त होइन (रोमी १२:१), बरु उहाँमा भरोसा राख्‍ने खुबीमा हुन्छ। हामी जतिसुकै अयोग्य भएतापनि उहाँको अनुग्रह पाउन सक्छौँ भन्ने आत्मज्ञानमा पनि बाइबलीय आस्थाले देखाउँछ।

यस सत्यलाई फेरि किटान गरिएको प्रमाण अब्राहमको त्यस कार्यपछि खुलाउँदछ। अब्राहमको सबै कामहरू, उनका जोशिला क्रियाकलापहरू, पहाडमा उनको पीडादायी यात्रा, परमेश्‍वरको आज्ञा पालन गर्न उनको तयारी र आफ्नो सबभन्दा प्रिय बस्तु उहाँलाई चढाउन तयार हुने, यी सबै असल र शिक्षाप्रद नै भएतापनि त्यसले उनलाई मुक्ति दिन सक्दैन। किन त? परमेश्‍वर आफैले मानिसको मुक्तिलाई चाहिने आवश्यक बलि वा पाठो उपलब्ध गराउनुहुने थियो। त्यो त्यसतिर औँल्याइएको थियो, जुन उहाँकै प्रियपुत्र येशू ख्रीष्ट जो अब्राहमको मुक्तिको केवल एउटै आशा हुनुहुन्छ।

अनुग्रह के हो, अब्राहमले त्यसबेला बुझ्न सकेको हुनुपर्दछ। हामीहरूको काम जतिसुकै असलै भएतापनि, हामीहरूको धर्मकर्म र हामी धर्मात्मा छौँ भनेर देखाउने कला, पूजापाठ आदिले हामी मुक्ति पाउँदनौँ तर हामीलाई परमेश्‍वरले जे गर्नुभयो त्यसमा हामी मुक्ति पाउँछौँ (एफिसी ३:८; रोमी ११:३३ हेर्नुहोस्)। यद्यपि, अब्राहमलाई जस्तै हामीलाई पनि काम गर्न खताउनुभएको छ। अब्राहमको कामले उनको विश्‍वास कतिको सक्रिय रहेछ भनेर देखाएको थियो (याकूब २:२-२३)।

`अब्राहम र मोरियाहको पहाडमा इसहाकलाई चढाउन लागेको बलिको कथाले तपाईँको व्यक्तिगत विश्‍वासको बारेमा के भन्छ र तपाईँले आफ्नै जीवनमा परमेश्‍वरमाथि आस्था र भरोसा राखेको छु भनेर कसरी प्रकट गर्नुहुन्छ?`