---
title:  अब्राहमको निम्ति श्रीमती
date:  19/05/2022
---

`उत्पत्ति २४:६७-२५:१-८मा यस संसारमा अब्राहमका अन्तिम क्षणहरूको बारेमा बयान दिएको छ। तिनीहरूको अर्थ के छ?`

साराको मृत्युपछि अब्राहमले फेरि विवाह गरे। इसहाकलाई जस्तै साराको मृत्युभएपछि उनलाई सान्त्वना मिलेको थियो (उत्पत्ति २४:६७)। आफ्नो छोरामा आमाको याद जस्तै अब्राहमको दिमागमा पनि साराको बारेमा झलझलती याद आइरहेको हुनसक्थ्यो।

तर, उनको नयाँ श्रीमतीको बारेमा हामीलाई पहिचान स्पष्ट छैन। अब्राहम मरेपटि इश्‍माएल उनलाई गाड्न आए भनेर लेखिएको र कतूराहको बारेमा उल्लेख नगरिएको सन्दर्भमा बाइबलका कतिपय विद्वानहरूले ती हागार नै हुन् भनेर भनेर पनि आफ्नो भनाइ प्रस्तुत गरेका छन्। यो पनि सोच्न महत्त्वपूर्ण छ कि अब्राहमले कतूराहका छोराहरूलाई हागारकै छोरोलाई जस्तो व्यवहार गरेका थिए। उनका छोराहरूले आफ्नो घरानामा कुनै अर्को आत्मिक प्रभाव नपारोस् वा द्वन्द्व नहोस् भनेर उनले तिनीहरूलाई धनसम्पत्ति वा उपहारहरू दिएर घरबाट बाहिर पठाएका थिए। तिनीहरू भित्रीनी रखौतीका सन्तान भनेर सम्बोधन गरेको छ (उत्पत्ति २५:६)। तर, आफूसँग भएको सबै जायजेथा इसहाकलाई दिन्छन् (उत्पत्ति २५:५)। कतूराहलाई भित्रीनी वा रखौती भनेर सम्बोधन गर्नुको अर्थ उनी हागार सरह थिइन् भनेर पनि बताउँछ। रहस्यमय तरिकाले कतूराह-हागारसँग अब्राहमले विवाह गरेको भनेर उल्लेख गर्दा उनलाई साराको याद आइरहेको थियो भनेर पनि आभास् पाइन्छ।

कतूराहका छोराहरू र इश्‍माएलका छोराहरूको बारेमा उत्पत्ति २५:१-४, १२-१८मा उल्लेख गरिएको पनि चासोको विषय हो। उनका दुई छोराहरू इसहाक र इश्माएलको साथै कतूराहसँग बिवाह गरेर छ भाइछोराहरू जन्माए साथै भनेर उल्लेख गरिएको विवरणबाट परमेश्‍वरले अब्राहमलाई धेरै राष्ट्रहरूका पिता हुनेछन् तुरन्तै पूरा भएको थियो भन्ने पनि आभास् दिन्छ।

दोस्रो बंशावली इश्माएलका सन्तानहरूको बारेमा लेखिएको छ। उसका छोराहरूमा १२ वटा जातिहरू समावेश भएका थिए (उत्पत्ति १७:२०)। याकूबका सन्तानहरूमा पनि १२ वटै जातिहरू थिए (उत्पत्ति ३५:२२-२६)। तर, अब्राहमसँग बाँधिएको परमेश्‍वरको करार इसहाकको सन्तानको निम्ति सुरक्षित राखिएको थियो, इश्‍माएका थिएनन्। यस बारे बाइबल स्पष्ट छ।

दुई छोराहरूको बंशावलीहरूको बीचमा (उत्पत्ति २५:७-११) अब्राहमको मृत्युको खबरले परमेश्‍वरको आशिषको पनि गवाही दिन्छन्। अब्राहम पूरा वा असल बुढेस कालमा मर्नेछ (उत्पत्ति १५:१५) भन्ने धेरै वर्ष अघि परमेश्‍वरले दिनुभएको वचन पनि त्यसबेला पूरा भएको थियो। धेरै वर्ष बाँच्ने मामिलामा उपदेशक ६:३ले यो भन्दछ, "कुनै मानिस आफ्‍ना एक सय जना छोराहरू भएर धेरै वर्षसम्‍म बाँच्‍यो, तर त्‍यो धेरै दिनसम्‍म बाँचेर पनि आफ्‍नो उन्‍नतिको उपभोग गर्न पाएन र उचित मृत-संस्‍कार पनि पाएन भने, म भन्‍दछु कि त्‍योभन्‍दा त तुहेको बालकको दशा अझ असल हुन्‍छ।"

आखिरमा आएर परमेश्‍वरले आफ्ना विश्‍वासी सेवक अब्राहमलाई दिनुभएको अनुग्रहका प्रतिज्ञाहरूप्रति आफू प्रतिवद्ध भएको र  पूरा गरेरै देखाउनुभएको भएको थियो। विश्‍वासद्वारा मुक्ति पाइन्छ भन्ने धारणालाई धरोहरकोरूपमा अब्राहमलाई बाइबलमा चित्रण गरेको छ। उनी बेलाबेलामा विश्‍वासमा चुकिएतापनि उनका असल काम होइन तर परमेश्‍वरकै अनुग्रहले उनी उहाँको सामु धर्मी ठहरिएका थिए। हेर्नुहोस्, रोमी ४।