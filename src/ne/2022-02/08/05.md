---
title:  इसहाकको निम्ति श्रीमती
date:  18/05/2022
---

साराको मृत्युपछि इसहाकको विवाह भएको थियो भनेर उत्पत्ति २४ मा बताइएको छ। ती दुई कथाहरूमा आपसी सम्बन्ध छ।

`आफू बसोबास गरिरेहेको देश, परमेश्‍वरले नै तिमीलाई दिने भन्ने देश र बासिन्दाहरूको सम्मान पाएको देश कनानमा रहेका अब्राहमले आफ्नो छोरो इसहाकले कनानीहरू मध्यबाट कुनै स्त्रीलाई विवाह नगरोस् भन्ने उनको चाहना किन हो? हेर्नुहोस्, उत्पत्ति २४`

आफ्नी श्रीमतीलाई गाड्न अब्राहमले जग्गा किन्न जिकिर गरेका थिए। परमेश्‍वरले त्यस भूमि उनका सन्तानहरूलाई दिने कबूल गर्नुभएको थियो। अब अब्राहमले आफ्नो छोरोलाई प्रतिज्ञा गरिएको देशभन्दा बाहिर नजाओस् भन्ने जिकिर गरेका थिए (उत्पत्ति २४:७)।फेरि, रिबेकालाई भेटेपछि इसहाकले उनलाई आफ्नी आमाको पालमा वा कोठामा ल्याए, र आमाको मृत्युपछि उनले सान्त्वना पाए (उत्पत्ति २३:६७) भनेर उल्लेख गरिँदा आफ्नी आमाको मृत्युले उनलाई कतिको शोकित बनाएको रहेछ भनेर औँल्याउँदछ।

इसहाकको विवाहको कथामा प्रायजसो प्रार्थनाले र प्रार्थनाको जवाफले भरिएको छ, साथै परमेश्‍वरको कृपा र मानव स्वतन्त्रतालाई पनि यस कथा लक्षित गरिएको छ। स्वर्ग र पृथ्वीको परमेश्‍वरको नाउँमा शपथ खानु (उत्पत्ति २४:३) भनेको अब्राहमले परमेश्‍वर सृष्टिकर्ता हुनुहुन्छ (उत्पत्ति १:१, उत्पत्ति १४:१९) भनेर स्वीकारेका थिए। यसमा अब्राहमका सन्तान र मसीहकै जन्मको मामिलामा परमेश्‍वरको सिधै हात रहेको हुनेछ भनेर उनले महसुस गरेको आभास् दिन्छ। "उहाँको स्वर्गदूत" र "स्वर्गको परमेश्‍वर" भनेर सम्वोधन गर्दा (उत्पत्ति २२:११) प्रभुनै स्वर्गबाट आउनुभएर इसहाकलाई बलि चढाउनबाट रोकेकोतिर औँल्याउँछ। सारा जगतलाई नियन्त्रण गर्नुहुने, इसहाकलाई मर्नबाट हस्तक्षेप गर्नुहुने परमेश्‍वरले इसहाकको विवाहको मामिला पनि उहाँकै हात रहनेछ भन्ने कुरोमा अब्राहम ढुक्‍क भएका थिए।

तर, जुन स्त्री आफ्नो सेवकले चुन्दछ त्यस स्त्रीले परमेश्‍वरको आवाज नसुन्न पनि सक्छ भन्ने कुरोमा अब्राहमलाई थाहा थियो, तर, त्यसको जवाफ उनले परमेश्‍वरमा नै छोडेका थिए। परमेश्‍वर जतिसुकै शक्तिशाली भएतापनि कुनै पनि मानिसलाई उसको इच्छा वा विवेकको स्वतन्त्रताको विरुद्धमा हस्तक्षेप गर्नुहुन्न वा आफ्नो कुरा मान्न उहाँ कर गर्नुहुन्न। रिबेका इलिइजारको पछि लागोस् भन्ने परमेश्‍वरको योजना भएतापनि, उनी जाने नजाने निर्णय गर्ने स्वतन्त्रता उनलाई नै दिइएको थियो। त्यसको अर्थ, त्यस स्त्री इजिइजारको पछि नजान पनि चाहन सक्थिन्। यदि चाहेनन् भने अब्राहमको सेवक उनलाई कर गर्नेपक्षमा थिएन।

यहाँ परमेश्‍वरले दिनुभएको ईश्‍वरीय तत्वको महान् रहस्यलाई खुलासा गरिएको अर्को उदाहरण हामी पाउँछौँ। परमेश्‍वरले उसलाई आत्मनिर्णयको स्वतन्त्रता, विवेकको स्वतन्त्रता, कहाँ जाने कहाँ नजाने भन्ने निर्णय गर्ने मानिसको स्वतन्त्रतालाई परमेश्‍वरले कदर गर्नुभएको थियो र त्यस स्वतन्त्रतालाई परमेश्‍वरले मिच्नु वा कुल्चनु हुन्न। (यदि उहाँले कुल्चनु वा मिच्नुभयो भने त्यो आत्मनिर्णयको स्वतन्त्रता हुने थिएन)। र पनि, मानिसको आत्मनिर्णयको स्वतन्त्रताको वास्तविकता जे भएतापनि र त्यसलाई दुरुपयोग गर्दा आउने धेरै दुर्घट्नाहरूको बावजुद पनि, आखिरमा आएर परमेश्‍वरको प्रेम र हामीप्रति उहाँको हित कायमै रहनेछ भन्ने कुरामा हामी ढुक्‍क हुनसक्नुपर्दछ।

`हामी जे जे गर्छौँ त्यसमा परमेश्‍वरको इच्छा नै नहोला, यद्यपि, उहाँनै सर्वेसर्वा हुनुहुन्छ भन्ने कुरा थाहा पाउँदा हामीलाई कतिको सान्त्वना मिल्दछ? उदारहणमा, दानिएल २ जस्ता भविष्यवाणीहरूले हामीले माथि भनेको कुरालाई कसरी प्रमाणित गर्दछ?`