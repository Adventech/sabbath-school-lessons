---
title:  यूसुफमाथि आक्रमण
date:  06/06/2022
---

यूसुफका दाजुहरूले उनमाथि जघन्य अपराध गरेपछि के के भयो सो बुझ्न हामीलाई सार्‍हो छैन। तपाईँ हामीलाई थाहा भएकै कुरो हो कि यदि हामीले कसैलाई घृणा गर्छौँ, हृदयदेखि नै रिसइबि राख्छौँ, प्रतिशोधको भावनाहरूमा पौडि खेलिरहेका हुन्छौँ, तब त्यसले ढिलो वा चाँडो कुनै न कुनै किसिमको कठिनाइमा हामीलाई पार्नतिर दोर्‍याउँछ।

यूसुफको मामिलाले यसलाई पुष्टि गर्दछ।

`उत्पत्ति ३७:१२-३६ पढ्नुहोस्। यदि कसैको हृदयमा रिसइबि, डाहा, प्रतिशोधको भावना, अरूलाई दवाउने दमन नीति जस्ता खराब तत्वहरूले दिमागमा राज गरिरहेको हुन्छ, त्यो कतिको खतरनाक र दुष्ट रहेछ भनेर यस अंशले हामीलाई कसरी सिकाउँदछ?`

आफ्ना बाबुको अत्यन्तै मनपर्ने छोरो भएकोलेमात्र होइन परमेश्‍वरको निगाहा यूसुफमाथि भएकोले (प्रेरित ७:९) उसका दाजुहरूले उनमाथि डाहा गरेका थिए। परमेश्‍वरको निगाहा उनमाथि कस्तो थियो भन्ने कुरा पछिका घट्नाहरूले पुष्टि गर्दछन्। आफ्ना दाजुहरूको खोजिमा लागेका यूसुफले बाटो हराएको थियो। अनि एक जना मानिसले उसलाई भेट्छ र उसका दाजुहरू कतातिर गए भनेर उसलाई सुनाउँछ (उत्पत्ति ३७:१५)। जब उसका दाजुहरूले उसलाई मार्न षडयन्त्र गर्छन् तब रुबनले हस्तक्षेप गरेर उसलाई मार्नुको सट्टा इनारमा फ्याँक्नु भनेर सल्लाह दिन्छन् (उत्पत्ति ३७:२०-२२)।

आफ्नै घरमा मानिसप्रति गरिएको यो जघन्य अपराध र घृणा जगाएको कुरा कल्पना गर्न पनि गार्‍हो छ। ती युवकहरूले आफ्नै भाइलाई त्यसतो क्रुरता कसरी देखाउन सक्यो होला? आफूहरूले त्यसो गर्दा आफ्ना बाबुलाई कस्तो प्रभाव पार्नेछ भन्ने कुरा के तिनीहरूले एक क्षण पनि सोचेनन् होला? आफूहरूलाई भन्दा यूसुफलाई बढि माया गरेकोले आफ्ना बाबुप्रति पनि तिनीहरूको रिस थिए होलान्। तैपनि आफ्नै भाइ दवाएर  कठोर तथा क्रुर दुर्व्यवहार गर्नु अत्यन्तै निन्दनीय थियो। मानव हृदय कतिको दुष्ट र खराब हुँदो रहेछ भन्ने कुरो प्रभावकारीरूपमा प्रकट गरिएको त्यो ज्वलन्त उदाहरण थियो।

"ती दाजुहरूले आफ्नो भाइप्रति देखाएको क्रुरतामा वा बदला लिएको कदममा कोही दाजुहरूमा असजिलो भएको पनि अनुभव गरेका थिए। अनि तिनीहरूले केही यात्रुहरू तिनीहरूतिर आइरहेको तिनीहरूले देखे। यिनीहरू इश्‍माएलीहरू थियो जो जोर्डन पारिबाट आएका थिए। तिनीहरू मसला, अत्तर र अरूको ब्यापार गर्दथे। तिनीहरू मिश्र देशमा जाँदै थिए। ती बिदेशी तथा परमेश्‍वरलाई विश्‍वास नगर्नेहरूलाई आफ्नो भाइलाई बेच्ने यहूदाले प्रस्ताव राखे किनकि इनारमा त्यत्तिकै मर्नदिनुभन्दा बरू बेचिदिने नै उत्तम हुन्छ भनेर उनले सोचेका थिए। भाइलाई मार्नुको सट्टा जसरी भएपनि जिउन दिए भने आफूहरू रगतबाट चोखो हुनेछ भनेर ती दाजुहरूले सोचेका थिए।"-एलेन जी ह्वाइट, पाट्रियार्क एण्ड प्रोफेटस्, पृ. २११बाट रूपान्तरित।

यूसुफ इनारमै मरोस् वा पछि मार्ने भनेर तिनीहरूले योजना बनाइरहेको बेलामा एउटा व्यापारी यात्रुहरू आउँछन्। तिनीहरूलाई नै यूसुफलाई बेच्ने यहूदाले प्रस्ताव राख्छन् (उत्पत्ति ३७:२६,२७)। यूसुफलाई मिद्यानीहरूको हातमा बेच्दछन् र तिनीहरूले एक जना मिश्रीलाई उसलाई बेच्दछन् (उत्पत्ति ३७:३६)। दाजुहरूको कठोरता नै यूसुफको निम्ति भाग्य खोल्ने रहेछ भन्ने कुरो न त उसलाई थाहा थियो न त उसका दाजुहरूलाई।

`हामीमा भएका खराब आदत वा स्वभावहरूलाई बदल्न परमेश्‍वरको शक्तिको खोज गर्नु किन आवश्यक छ? नत्रभने तपाईँले नसोचिकन नै ती स्वभावहरूलाई प्रकट गर्ने सम्भावना भएको हुन्छ, हुँदैन र?`