---
title:  थप जानकारी
date:  10/06/2022
---

एलेन जी ह्वाइटद्वारा लिखित पाट्रियार्क एण्ड प्रोफेटसको पृ. २१३-२२३को "यूसुफ इन इजिप्‍ट।"

"युवा अवस्थामा यूसुफ र दानिएल आफ्ना घरहरूबाट अलग गरिएका थिए र विदेश र मूर्तिपूजा गर्ने देशमा तिनीहरूलाई बन्दी बनाएर लगेका थिए। यूसुफको निम्ति आफ्नो अनुभव अचाक्ली नै भएको थियो। उनले अपेक्षा नगरेको परिस्थितिमा उनी पुग्दा उनी अत्यन्तै विचलित हुने अवस्थामा थिए। आफ्नो बाबुको घरमा बाबुको घरमा मायालु छोरो भएको र पोतिफरको घरमा दासै भएपनि सम्मानित, भरपर्दो साथी हुन पुगेको थियो। आफ्नो अध्ययन र खोजनीतिमा तल्लिन भएर मानिसहरूसँग हेमचेम गर्छन् र मानिसहरूसँगको कारोबारमा चाहे पोतिफरको घरमा होस् चाहे झ्यालखानमा होसे आफ्नो कुशलता उनले देखाउँछन्। राष्ट्रिय कारागारमा उनी अन्यायपूर्वक कैदी बन्न पुग्छन्। त्यहाँबाट सफाइ पाएर फुत्किने उनको कुनै आशा नै थिएन। तर, राष्ट्रको ठूलो सङ्कटमा उनी एउटा देशको अगुवा नै बन्न पुग्छन्। नैतिकता, शुध्दता, सत्यनिष्ठता र इमान्दारितालाई जोगाउन उनी कसरी सक्षम् भए?....

"परमेश्‍वरलाई प्रेम गर्ने र उहाँप्रति श्रद्धा कसरी राख्‍ने भनेर यूसुफलाई बालककालदेखि नै सिकाइएको थियो। आफ्नो बुबाको पालमा सिरिया देशको आकाशलाई उनको बुबाले देखाउँदै बेथेलमा देखेका स्वप्‍न दर्शनको बारेमा उनलाई सुनाउँथे। कसरी उनले सपनामा आकासै छुने भरेङ्ग देखेका थिए, र त्यहाँ स्वर्गदूतहरू तलमाथि गरिरहेको र भरेङ्गको टुपोको सिहांसनमा रहनुहुने परमेश्‍वरले उनलाई बोल्नुभएको अत्यन्तै रोचक कथा यूसुफले बारम्बार सुनेका थिए। अझ थपमा नदी यावोक नदीको किनारमा अत्यन्तै चिन्तित हुँदै, पश्‍चाताप गर्दै प्रार्थना गरिरहेको बेलामा स्वर्गको जीवनसँग कुस्ती खेल्दा उनी जितेको र परमेश्‍वरको राजकुमार भन्ने दर्जा उनी पाएको कथा पनि यूसुफको निम्ति प्रेरणादायी भएर उनको दिमागमा बसिरहेको थियो।

"बुबाका भेँडाहरू चराउने गोठाला यूसुफको जीवन साधारण र निर्दोष थियो जसले गर्दा उनी शारीरिक र मानसिक आयाम बिकासमा लाग्न सक्ने भएको थियो। प्रकृति र बुबाले सिकाएका महान् सत्यहरूतिर ध्यान गर्दै परमेश्‍वरसँग प्रार्थना गर्दथे। बुबाबाट पाएको सत्य आत्मज्ञानलाई आत्मसात् गरेकोले उनको दिमागमा सत्य नीतिहरू गहिरोसँग गाडिएका थिए।

"जब अन्यायपूर्वक बेचिएर यात्रा गर्दा कनानमा रहेको आफ्नो बालककालको घर उनले अन्तिम पटक हेरेका थिए। उनलाई थाहा थिएन मिश्र देशमा उनको भविष्य के हुने हो। तर, पहाडहरूले छोपेको आफ्नो बुबा र आफन्तहरूको पालहरूलाई गहभरी आँशु चुहाएर छोड्नुपर्दा यूसुफले उनको बुबाको परमेश्‍वरलाई सम्झिरहेका थिए। उनले बालककालमा सिकेका पाठहरू  सम्झे र जेभएतापनि आफू स्वर्गको राजाप्रति बफादार भएर बस्ने निर्णय गरेका थिए। परमेश्‍वरकै नीतिमा चलेर उहाँको सत्य र निष्ठावान भक्त भनेर प्रमाणित गर्ने अठोट उनले लिएका थिए।"-एलेन जी ह्वाइट, एजुकेशन, पृ. ५१,५२।

**चिन्तनमनन**

`अ. यूसुफको जीवन दानिएल र येशूसँग तुलना गर्नुहोस्। तिनीहरूमा के साझा गुणहरू छन्? यूसुफ र दानिएलले येशूका नीतिहरूलाई कसरी प्रकट गरे र येशू कस्तो हुनुहुन्छ भनेर तिनीहरूले कसरी देखाए?`

`आ. हामीले चाहेकै अनुसार कामकुरो वा हाम्रो जीवन ठिकठिक नभएपनि परमेश्‍वरमाथि भरोसा नै कसरी राखिछोड्ने? यूसुफले जस्तो आफ्नो सम्पूर्ण जीवन परमेश्‍वरमै राख्‍न हामीले कसरी सिक्ने?`