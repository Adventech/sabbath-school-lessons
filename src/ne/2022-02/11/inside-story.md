---
title: कथा
date:  10/06/2022
---

### जिउनुको कारण

_ग्राका म्युन, २५, आङ्गोला_

म इसाई परिवारमा जन्मेको थिएँ र त्यही परिवारमा हुर्केको थिएँ। तर आङ्गोलाको राजधानी लुवाण्डामा रहेको चर्चमा जान मलाई कहिल्यै पनि मन परेको थिएन। सानैदेखि चर्चका धार्मिक कक्षाहरूमा नजान मैले धेरै बहानाहरू बनाएँ। म बप्‍तिस्मा लिन चाहेको थिइनँ। किशोर अवस्थामा नै मैले रक सङ्गीततिर मोह भएको थियो। रक सङ्गीतकारहरूको लुगा र जीवनशैलीहरू मेरो निम्ति उदाहरण बनेको थियो। फेरि त्यसैबेला सैतानका प्रतिकहरूप्रति मेरो आकर्षित भयो। ती प्रतिकहरूप्रति मेरो ठूलो गौरब भयो र मेरो शरीरमा विद्रोहको भावनाले अड्डा जमायो। मेरो हाइस्कूलको धेरै मिल्ने साथी गथ थियो। मैले उसको जीवनशैली अपनाएँ। मैले कालो लुगा लगाउन थालेँ र मैले नङमा कालो पालिस लगाएँ। मेरो साथीले पनि रक सङ्गीत मन पराउँथ्यो। उसको सुत्‍ने कोठामा रक सङ्गीतका पोस्टरहरूले भरिएको थियो। त्यसको साथै सैतानका प्रतिकहरू पनि थिए। अनि छिट्टै म गाँजा तान्ने र रक्सी पिउने भएँ।मैले नास्तिकवादलाई खुलेआम प्रचार गरेँ र येशू त दन्त्यकथा हो भनेर पनि सुनाउन थालेँ। युवा अवस्थामा म रक सङ्गीत बजाउन थालेँ। मैले एक जना सङ्गीत साथीलाई भेटेँ जसले दावी गर्दथ्यो कि ऊ सैतानसँग सम्झौता गरेको छ। उसको अवधारणा मलाई मन प‍र्‍यो र एकदिन मैले सैतानलाई भनेकि मेरो आत्मा उसको हुनसक्छ यदि म सङ्गीतमा सफल भएँभने।

तर मेरो जीवन भत्किन थाल्यो। मेरी आमा अचानक मरिन् र मेरो जड्याहाँ बुबा झन धेरै रक्सी पिउन थाल्नुभयो। अनि चार जना भाइहरू र बुबाको हेरचाह गर्ने मेरो काँधमा आयो किनकि म सबभन्दा जेठो थिएँ। त्यस असम्भव समस्याले गर्दा मलाई उकुसमुकस भयो। यस सङ्कटको बीचमा म कहिल्यै पनि फेरि रक्सी नखाने र गाँजा नतान्ने प्रण गरेँ। मैले परमेश्‍वरसँग प्रार्थना गर्न थालेँ। मैले रक सङ्गीतको कारोबारलाई त्यागेँ।  मैले एक महिलासँग मित्र बनाएँ जसले मलाई एडभेन्टिस्ट चर्चको बारेमा सुनाइन्। हामी दुवै जना साबथमाको सेवाकार्यक्रमा सरिक हुन थालेँ।

तर केही समयपछि मेरो छुटपाट भयो। अनि म फेरि पुरानै साथीहरूको सङ्गतमा लाग्न थालेँ र पुरानै बानीहरूमा लाग्न थालेँ। तर म त्यत्तिको खुशी थिइनँ। धेरै राती रक्सी र गाँजा तानेर तिल्ल भएर सुतेँ। आत्महत्या गर्ने सोचहरूले मेरो दिमागमा अड्डा जमाउन थाल्यो। मेरो जीवन निरर्थक र उद्देश्य विहिन भएको महसुस गर्न थालेँ। अनि म दिक्‍क भएर रोएँ। परमेश्‍वरलाई सम्झेँ र उहाँको सहायताको निम्ति प्रार्थना गरेँ। म त मरिरहेको जस्तो भएको ठानेँ र अब केही दिनमात्र म बाँच्छु होला भनेर मैले सोचेँ। मेरो त्यस दु:खद अवस्था मेरी नयाँ केटी साथीलाई भनेँ। मेरो भतिजालाई मेरो बारे उनले सुनाइन्। भतिजा भर्खर आङ्गोलामा मनोविज्ञानमा डिग्री लिएर फर्केको थियो। जब ऊ बाहिर पढ्दै थियो त्यसैबेला ऊ एडभेन्टिस्ट पनि  भएको थियो। मसँग उसले गरेको सरसल्लाहमा मेरो जीवन परमेश्‍वरमा निर्माण गर र त्यो कसरी गर्ने भनेर पनि उसले सिकायो।

अनि मेरो जीवनमा परमेश्‍वरलाई नै पहिलो स्थान दिने निर्णय गरेँ। म स्वस्थ जीवनशैली अपनाउन थालेँ। मैले कुनै पनि निर्णय गर्नुभन्दा पहिले प्रार्थना गर्न बानी बसालेँ र परमेश्‍वरको चाहनामात्र मैले खोज्न थालेँ।मेरो जीवनशैलीको भागमा प्रार्थना पनि नियमित हुन थालेको थियो। फेरि नयाँ सपना देख्‍न साहस आयो। मैले बाँच्नुको अर्थ भेट्टाएको थिएँ। मेरो पुरानो एडभेन्टिस्ट केटी साथीलाई सम्झिन्दै उनको चर्चमा जान निर्णय गरेँ। साबथको सेवाकार्य कस्तो होला भनेर सोच्न थालेँ। यो भावनाले मलाई छक्‍क बनायो। जब चर्चभित्र जाने बित्तिक्‍कै म बप्‍तिस्मा लिन चाहेँ। चर्चको सेवाकार्यक्रम सकेपछि बप्‍तिस्माको कक्षामा भाग लिन थालेँ। यसबेला पहिला सानो बेलाको जस्तो थिएन। बप्‍तिस्माको अर्थ मैले बुझ्न थालेँ र त्यसको लागि तयार पनि हुन थालेँ। येशूको प्रेमको वास्तविकतालाई जानेर उहाँलाई बप्‍तिस्माद्वारा मेरो हृदय दिने चाहना बढ्यो।

आज म यो ठोकुवा गरेर भन्न सक्छु कि म स्वतन्त्र छु। मैले उद्धार पाएको छु। एकदिनपछि अर्को दिनमा म सत्य शान्तिको स्वाद पाउँदै र अत्यन्नै आनन्दले चलिरहेको छ। आखिर मेरो जीवनको उद्देश्य र जिम्मेवारी थाहा पाएँ: हाम्रो मुक्तिदाता र सृष्टिकर्ताको साम मानिसहरूलाई ल्याउने। एक जमानामा म मानिसहरूलाई नर्कतिर डोर्‍याउँथे, तर आज येशूको सहयोगले मानिसहरूलाई स्वर्गतिर तान्दैछु।