---
title:  यहूदा र तामार
date:  07/06/2022
---

यस परिवेशमा तामारको कथा उल्लेख गरिएको उपयुक्त नै मान्नुपर्दछ। यो घट्ना यूसुफलाई मिश्रीहरूको हातमा बेचेपछि (उत्पत्ति ३८:१) को हो। आफ्ना दाजुभाइहरूसँग नमिलेकै कारणले यहूदा तिनीहरूलाई छोडेको देखिन्छ। फेरि यहूदाले जे नराम्रो काम गरेतापनि आखिरमा आएर मुक्तिको लागि सकारात्मक हुन गएको ईश्‍वरीय ज्ञानले देखाउँछ। परमेश्‍वरको छत्रछायाँमा खराब कुरालाई पनि असलमा बदल्न सक्नुहुन्छ भन्ने कुरो यसमा र बाइबलका अरू बृतान्तहरूले हामीलाई देखाएको छ।

`कनानी वा मूर्तिपूजा गर्ने तामारप्रति यहूदाले गरेको व्यवहार उत्पत्ति ३८मा पढ्नुहोस्। तिनीहरूमा कुन् धर्मी? यहूदा कि विदेशी वा अन्यजाति तामार?`

यहूदाले कनानी स्त्रीसँग विवाह गर्छन् (उत्पत्ति ३८:२)। उनबाट तीन छोराहरू जन्मन्छन्। तिनीहरूको नाउँ एर, ओनान र शेलाह थिए। यहूदाले आफ्नो जेठो छोरो एरलाई कनानी स्त्री तामारसँग बिवाह गरिदिन्छन्। यहूदाले आफ्नो बंशलाई कायम राख्‍न चाहेका थिए। जब परमेश्‍वरले एर र ओनानलाई मार्नुहुन्छ तब त्यसबेलाको चलन अनुसार तामारलाई आफ्नो कान्छो छोरोसँग विवाह गरिदिने कबुल गर्दछन्।

केही समयपछि यहूदाले आफ्नो कबुल विर्सेको जस्तो देखिन्छ। आफ्नी श्रीमतीको मृत्युपछि यहूदा मन बहलाउन तिम्नामा जान्छन्। त्यो तामारको माइतिघरको गाउँ थियो। त्यसबेला यहूदाले गरेको वचन पूरा गर्न तामारले वेश्याको भूमिका खेल्छिन्। तामार भेष बदलेर वा विधुवाको लुगा फुकालेर बाटोमा ग्राहकको निम्ति पर्खेको जस्तै गरेर बसेको बेलामा यहूदा त्यहाँ आइपुग्छन्। तिनी आफ्नी बुहारी हुन् भन्ने कुरा उनलाई थाहा थिएन तर उनीसँग सहवास गर्न प्रस्ताव राख्छन्। वेश्यालाई दिने पैसा यहूदासँग थिएन। त्यसकारण उनले आफ्नो बगालबाट एउटा बाख्रा दिने कबुल गर्छन्। तामारले तुरन्तै जमानतको रूपमा यहूदासाग औँठी, डोरी र लठ्ठी दिन आग्रह गर्छिन्, सो यहूदाले उनलाई दिन्छन्। यसरी विशेष ढँगले तामारले पेट बोक्छिन्। आफ्नी बुहारी बेश्या भइन् र कसैबाट पेट बोकिन् भन्ने खबर पाएपछि यहूदाले उनलाई मार्न अर्‍हाउँछिन्। जब तामारले आफूसँग भएको औँठी, डोरी र लठ्ठीलाई देखाएर मैले उनैबाट पेट बोकेकी हुँ भनेर सबुद प्रमाणा पेश गर्छिन्। यो देखेर चकित भएको यहूदाले माफी माग्छन्। यस नीच कथाको अन्त्य तामारले जुम्ल्याहा जन्माएर हुन्छ। उनको गर्भबाट निस्किएको पहिलो छोरो पेरेज भनेर नाउँ दिन्छ, त्यसको अर्थ "भाँचेर वा जबरजस्ती आउनु" हो जसरी याकूब पनि आफ्नो दाजु एसाबको खुट्टा तानेर जन्मेका थिए। याकूब पछि जन्मेको भएतापनि जेठो छोरो हुन पुगेको थियो वा जेठो छोरोको अधिकार लिएका थिए। दोस्रो छोरो जेरह रातो धागो बाँधिएर निस्केको थियो। जेरहको अर्थ थियो मुक्ति। यो नै दाउद राजको पूर्खा हुन पुगेको थियो (रुथ ४:१८-१९) र अन्तमा आएर येशू ख्रीष्ट त्यही घरानमा जन्मिनुभएको थियो (मत्ती १:३)। येशूको बंशावलीमा तामार पहिलो स्त्री थिइन्, पछि राहाब (मत्ती १:५), रुथ (मत्ती १:५,६) र युरियाहकी श्रीमती (मत्ती १:६)। येशूको वंशावलीमा अर्को स्त्रीको नाउँ पनि जोडिएको छ, त्यो हो मरियम जो येशूको आमा हुन पुगिन् (मत्ती १:१६)।

एउटा पाठ हामीले यस कथाबाट सिक्न सक्छौँ: जसरी आफ्नो अनुग्रहले तामारलाई उद्धार गर्नुभयो अर्थात् दुष्ट तत्वलाई असलमा परिवर्तन गर्नुभयो, त्यसरी नै येशूको क्रूसद्वारा उहाँका जनहरूलाई पनि उद्धार गर्नुहुनेछ भन्ने कुरामा हामी ढुक्‍क हुनसक्छौँ।  र यूसुफकै मामिलामा हामी हेर्‍यौँ भने उनका समस्या वा दु:खकष्टलाई याकूब र उनका छोराहरूलाई उद्धार गर्ने परिस्थिति परमेश्‍वरले सृजना गर्नुभएको थियो।