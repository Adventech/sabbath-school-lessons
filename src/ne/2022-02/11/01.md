---
title: सपनाहरुका गुरु यूसुफ
date:  04/06/2022
---

### यस अध्यायका मूल पदहरू
उत्पत्ति ३७; मत्ती २०:२६,२७; प्रेरित ७:९, उत्पत्ति ३८; उत्पत्ति ३९ र उत्पत्ति ४०:१-४१:३६।

> <p>यस अध्यायको मूल सार पद</p>
> "तिनीहरूले एक आपसमा भने, 'लौ हेर सपना देख्‍ने आइरहेको छ!" (उत्पत्ति ३७:१९ रूपान्तरित)।

यूसुफको कथा समेतिएर उत्पत्तिको पुस्तक अन्त हुन्छ (उत्पत्ति ३७-५०)। आफ्नो बाबुको घरमा रहँदा उनले देखेका सपनाहरू (उत्पत्ति ३७:१-११)देखि मिश्र देशमा उनको मृत्यु (उत्पत्ति ५०:२६)सम्मको विवरण यस अध्याय र बाँकि अध्यायहरूमा हामीले हेर्नेछौँ। उत्पत्तिको पुस्तकमा उल्लेख गरिएका पूर्खा वा विश्‍वासका अगुवाहरूको बृतान्तहरूमा यूसुफको कथाले धेरै ठाउँ ओगटेको छ। याकूबका बार्‍ह जना छोराहरूमा यूसुफ एक जना भएतापनि बाइबलमा उनलाई महान् अग्रजको रूपमा प्रस्तुत गरिएको छ। उनी अब्राहम, इसहाक र याकूबको पङ्‍क्तिमा छन्।

यूसुफको जीवनीमा दुई अत्यन्तै उल्लेखनीय ईश्‍वरीय ज्ञानका सत्यहरू हामीले हेर्नेछौँ: पहिलो, परमेश्‍वरले आफ्ना प्रतिज्ञाहरू पूरा गर्नुहुन्छ; दोस्रोमा, खराब तत्वहरूलाई उहाँले असलमा परिणत गर्नुहुन्छ।

सुरुको बालककालको जीवनको बारेमा यस अध्यायमा हामी हेर्नेछौँ। उनी याकूबको अत्यन्तै प्यारो छोरो हो। उनको बोलाउने नाउँ ba’alhakhalomot बालखालोमोट हो जसको अर्थ "स्वप्न-दर्शी" (उत्पत्ति ३७:१९)। अझ त्यसको अक्षरसमा भन्ने हो भने "सपना देख्‍नेहरूका गुरु" वा "सपनाको गुरु" भन्ने अर्थ लाग्छ। त्यसको अर्थ सपनाहरूमा उनी विशेषज्ञ वा सिपालु भन्ने बुझाउँछ। उनलाई दिएको यो नाउँ अत्यन्तै उपयुक्त छ, किनभने उनको जीवनमा उनले सपनाहरू देख्‍ने, तिनीहरूको अर्थ बुझ्ने र तिनीहरूले दिएको भविष्यवाणीको अर्थ खुलाउनेमात्र होइन, तिनीहरूलाई उनले आफ्नै जीवनमा पूरा गरेर देखाएका थिए। मानिसहरू जतिसुकै दुष्ट, खराब भएतापनि वा तिनीहरूको हृदयमा अरूहरूप्रति जतिसुकै खराब नियत भएतापनि, परमेश्‍वरले आफ्नो इच्छा पूरा गर्न उहाँ कतिबद्ध हुनुहुन्छ भन्ने सन्देश हामीले उत्पत्तिका बाँकि अध्यायहरूमा नियाल्नेछौँ।