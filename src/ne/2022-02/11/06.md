---
title:  फारोका सपनाहरू
date:  09/06/2022
---

`झ्यालखानामा परेका राजाको राजकीय कर्मचारीहरूले सपना देख्‍छन्, अनि राजा फारोले पनि सपना देख्छन्। तिनीहरूका सपनाहरूमा आपसी सम्बन्ध के छ? तुलनात्मकरूपमा हेर्दा ती सपनाहरू किन उल्लेखनीय छन्? हेर्नुहोस् उत्पत्ति ४१:१-३६।`

परमेश्‍वरकै निगरानीमा जुन घट्नुपर्ने घट्नाहरू हुन् सो जारी हुन्छ। यूसुफ झ्यालखानामा परेपछि केही समयमा झ्यालखानको हाकिमले उनलाई कैदीहरूको रेखदेख गर्ने जिम्मा लगाइदिन्छन्। ती कैदीहरूमा दरवारबाट निकालिएका बट्लर वा राजालाई पेय पदार्थ ख्वाउने कर्मचारी र अर्को भान्से थिए (उत्पत्ति ४१:९-११)। एक दिन तिनीहरूले मनलाई नै हल्लाउने गरेर सपना देख्‍छन्। सपनाको त अर्थ हुनैपर्छ के हो सो तिनीहरूलाई थाहा थिएन। तिनीहरूको सपनाको अर्थ भनिदिने त्यहाँ कोही पनि थिएन (उत्पत्ति ४०:८)। अनि, यूसुफले तिनीहरूलाई सपनाको अर्थ बताइदिन्छन्।

ती दुई राजकर्मचारीहरूले देखेको दुई सपनाहरू जस्तै राजाले पनि दुई सपनाहरू नै देख्छन्। उनले तन्त्रमन्त्र गर्ने, बुद्धिमानी मानिसहरूलाई उनका सपनाहरूको अर्थ खोलिदिन आग्रह गर्छन्, तर सबै जना अक्‍कनबक्‍क हुन्छन् (उत्पत्ति ४१:१-८)। त्यसबेला सायद परमेश्‍वरले नै सम्झाउनुभएर होला, राजालाई पेय पदार्थ ख्वाउनेले यूसुफलाई सम्झिन्छन्। उनलाई बोलाउन राजालाई आग्रह गर्छन् (उत्पत्ति ४१:१४-२४)। यूसुफलाई राजाले बोलाइ पठाउँछन्। सायद उनको कपाल र दार्‍ही लामो लामो होला, र लुगा पनि राम्रो थिएन होला वा कैदीले लाउने लुगा होला। राजाले बोलायो भन्ने बित्तिकै उनी हतपत सफा हुन्छन् र लुगा फेर्छन् अनि राजाको सामु बढो फुर्तिसाथ आफूलाई प्रस्तुत गर्छन्। जसरी राजकीय कर्मचारीहरूले झ्यालखानमा बस्दा सपना देख्‍दा तिनीहरू विचलित भएका थिए, त्यसरी नै राजा पनि विचलित हुन्छन्। ती कर्मचारीहरूले जस्तै राजाले पनि आफ्ना सपनाहरू यूसुफलाई सुनाउँछन् (उत्पत्ति ४१:१४-२४)। यूसुफले परमेश्‍वरलाई नै जस दिएर उनले देखेका सपनाको अर्थ खोलिदिन्छन्। राजकर्मचारीहरूका सपनाहरू जस्तै राजाले देखेका सपनामा प्रतिक वा सङ्केतहरू हुन्छन्: सात मोटा मोटा र दुव्ला दुब्ला गाईहरू जसको अर्थ दुई खालका बालीहरू। एक खालको बाली मोटो वा प्रसस्त हुन्छ भने अर्को खालको पातलो वा सुख्खा बाली। त्यसको अर्थ मिश्र देशमा श्रृङ्खलावद्धरूपमा असल र खराब वर्षहरू हुने भविष्यवाणी थियो। सात गाईहरू र सात बालीहरूको सपना राजाले देखेकोले तिनीहरूको अर्थ एउटै हो भनेर दोहोर्‍याएको थियो। यूसुफले देखेको सपना जस्तै राजाले देखेका सपनाहरूमा पनि परमेश्‍वरको हात छ भनेर देखाएको थियो (उत्पत्ति ४१:३२, उत्पत्ति ३७:९)। सारा बुद्धिजीविहरूको माझमा यूसुफ एक्लो भएर सपनाको अर्थ खोलिदिने खुबी भएको देखाएतापनि त्यसको श्रेय आफूले नलिकन परमेश्‍वरलाई उनले दिन्छन्। एलोहिम Elohim परमेश्‍वरले नै के हुनेछ सो राजालाई देखाउनुभएको छ भन्ने कुरामा राजा निश्‍चित होस् भनेर परमेश्‍वरको महिमा उनले गरेका थिए (उत्पत्ति ४१:२५,२८)। यस मामिलामा परमेश्‍वरकै हात छ भन्ने सन्देश पनि राजाले पाएको देखिन्छ, किनकि सहकाल र अनिकालको निम्ति रेखदेख गर्ने मिश्र देशको प्रमुख हुन यूसुफलाई नै चुन्दा उनको जिकिर यो थियो: "३९ तब फारोले योसेफलाई भने, “परमेश्‍वरले तिमीलाई सबै कुरा देखाइदिनुभएको छ, र तिमीजस्‍तो चतुर र बुद्धिमान्‌ मानिस अरू छैन। ४० यसकारण मेरो महलको अख्‍तियार चलाउने तिमी नै भयौ, र तिम्रै आज्ञाअनुसार मेरो समस्‍त प्रजा चल्‍नेछ। केवल सिंहासनको सम्‍बन्‍धमा मात्र म तिमीभन्‍दा माथि हुनेछु" (उत्पत्ति ४१:३९-४०)।

यो कस्तो मनलाई नै मुग्ध पार्ने व्यहोरा हो यो! यूसुफ पोतिफरको घरको हाकिमबाट झ्यालखानका कैदीहरूलाई हेर्ने हाकिम हुन्छन् र त्यहाँबाट चढ्दै उनी त्यसबेलाको सभ्यताको चुचुरोमा पुगेको मिश्रदेशको प्रधानमन्त्री हुन पुग्छन्। परमेश्‍वरलाई धन्यवाद होस्। यो अत्यन्तै प्रभावकारी र शक्तिशाली कथा हो। अत्यन्तै विषम् परिस्थितिलाई पनि परमेश्‍वरले सबैको हितको निम्ति परिवर्तन गर्नुभयो।

`कतिपय समयमा जब हामी दु:खकष्टको सामना गर्छौँ त्यसबेलामा पनि परमेश्‍वरका आज्ञाहरूलाई कसरी पकडि राख्‍ने जब उहाँ चुपचाप रहनुभएको जस्तो अनुभव हामीले गरेतापनि?`