---
title:  परिवारमा कलहहरू
date:  05/06/2022
---

अनेकौँ उतरचढावपछि आखिरमा याकूब कनान देशमा घरजम गरेर बस्दछन्। जुन कनान भूमिमा याकूब रहेका थिए (उत्पत्ति ३७:१) त्यो देशमा इसहाक केवल "पाहुना, पराइ वा विदेशी" भएर बसेका थिए। जब याकूब त्यस भूमिमा स्थायी बसोबास गर्न थाले तब उनले धेरै समस्याहरूको सामना गर्नुपर्‍यो। ती समस्याहरू कनानी छिमेकीहरूबाट नआएर आफ्नै घरबाट आएका थिए। ती समस्याहरूमा केवल कसले कुन जग्गा ओगट्ने वा कुन इनार कसको हुने भन्नेमात्र नभएर आत्मिक संघर्षहरू पनि याकूले खप्‍नुपरेको थियो।

`उत्पत्ति ३७:१-११ पढ्नुहोस्। याकूबको परिवारले कस्तो गति लियो जसले गर्दा यूसुफका दाजुहरूले उनलाई घृणा गर्न थाले वा पटक्‍कै मनपराउन छोडे?`

यस वृतान्तको सुरुमा हामी पढ्छौँ कि यूसुफ उनको बाबु याकूबको बुढेस कालको छोरो (उत्पत्ति ३७:३) भएकोले उनको सम्बन्ध बाबुसँग विशेष थियो। अरू दाजुहरूलाई भन्दा याकूबले उनलाई धेरै मन पराएका थिए (उत्पत्ति ३७:४)। याकूबको प्यारो छोरो भएकोले उनले यूसूफलाई विशेष कोट बनाएर पहिर्‍याएका थिए। त्यो कोट विभिन्न रङ्गहरूभएकोले आकर्षित कोट थियो (उत्पत्ति ३७:३)। उनले लगाएको कोट राजकुमारले लगाँउथ्यो (२ शमूएल १३:१८)। यूसुफ जो कि आफ्नो मनपर्ने राहेलको छोरो भएकोले याकूबले मनमनै उनलाई जेठा छोराको अधिकार दिने आशय भएको आभास् पाइन्छ।

याकूबको चाहना भविष्यले पूरा गरेको देखाउँछ। उनले आखिरमा आएर जेठो छोरोका अधिकारहरू पाउँदछन् ("अनि यहूदा आफ्‍ना भाइहरूमध्‍ये सबैभन्‍दा बलिया भए पनि, र तिनीबाट एउटा शासक आए तापनि ज्‍येष्‍ठ अधिकार योसेफको नै भयो"१ इतिहास ५:२)। त्यसैकारण, यूसुफका दाजुहरूले उनीप्रति अत्यन्तै घृणा र डाह गरेको थिए। यतिसम्म कि तिनीहरूले उनीसँग राम्ररी बोलचाल पनि गर्दैनथे (उत्पत्ति ३७:४)।

अझ यूसुफले आफ्ना दाजुहरूको आपत्तीजनक व्यवहारहरूलाई उनको बुबालाई सुनाउँथे (उत्पत्ति ३७:२)। यस्तो बानी कसले मनपराउँछ र?

झन जब यूसुफले आफ्नो दाजुहरूलाई उनले सपना देखेको कुरा बताए तब आगोमा घ्यु थपेकै जस्तै हुन पुग्यो। उनका दाजुहरूले उनलाई उच्च पदमा राख्‍ने परमेश्‍वरको इच्छा भएको आभास् पाएपछि उनलाई अझ धेरै घृणा गर्न थाले। उनले देखेको सपनाले स्पष्ट भविष्यवाणी गर्छ भनेर प्रमाणित गर्न उनले त्यही खालको सपना दुई पल्ट देखेका थिए (उत्पत्ति ४१:३२)। "कस्तो खालको सपना देखेको हो तिमीले" भनेर याकूबले सबैको अगाडि गालि गरेतापनि (उत्पत्ति ३७:१०) त्यो सपनालाई आफ्नो मनमै राखे। यसको अर्थ र यो कसरी पूरा हुने हो भन्ने कुरामा सायद उनले सोचेका होलान् (उत्पत्ति ३७:११)। उनले देखेको सपनाहरूको केही न केही अर्थ हुनैपर्छ भन्ने कुरो याकूबको मनमा नभएको होइन। त्यसैबेला उनलाई केही थाहा नभएतापनि उनको सोच ठिकै थियो।

`देहायका पदहरू पढ्नुहोस्। विशेष गरेर पद २६,२७मा के निर्णायक विषय प्रकट गरिएको छ र हाम्रै जीवनमा त्यसलाई कसरी लागु गर्न सक्दछौँ? हेर्नुहोस् मत्ती २०:२०-२८।`