---
title:  यूसुफले आफ्ना दाजुहरूको सामना गर्छन्
date:  13/06/2022
---

`यूसुफका दाजुहरूले उनलाई मार्न खोजेका थिए र अन्तमा उनलाई बेचेका थिए। उनलाई बेहालमा तिनीहरूले पारेका थिए। मानिसहरूले परमेश्‍वरको जनलाई गरिने अपराध, पाप, खराब, घातक र दुर्गतिलाई उहाँले कसरी सकारात्मक वा असल हुन परिवर्तन गर्नुहुँदो रहेछ भनेर यूसुफको कथाले हामीलाई प्रकट गर्दछ। हेर्नुहोस्, उत्पत्ति ४२ जहाँ यूसुफको वियोगलाई परमेश्‍वरले आफ्नो संयोगमा परिवर्तन गर्नुभयो?`

अनिकालले गर्दा आफ्ना छोराहरूलाई अनाज किन्न मिश्रदेशमा पठाउन याकूब वाध्य भए। भोकै भएतापनि उनका छोराहरूले मिश्रदेशमा जाने कुरा उठाएनन् तर याकूले नै कुरा उठाए (उत्पत्ति ४२:१)। आफ्नो काबुभन्दा बाहिरको परिस्थितिमा होमिन पुगेको बिचरा बयोवृद्ध याकूबले नजानेर नै मिश्रदेशमा आफ्ना छोराहरूलाई पठाउने प्रस्ताब राख्‍छन्। त्यस प्रस्तावले श्रृङ्खलावद्धरूपमा अचम्मको घट्नाहरूतिर अग्रसर गराउँछ, जसको अन्त्य वर्षौँसम्म विछोड भएको छोराको निम्ति शोकग्रष्ट भइरहेको याकूबको यूसुफसँगको पुनर्मिलनले उनलाई अत्यानन्द प्राप्‍त हुन्छ।

परमेश्‍वरको कृपामुनि घटेको यूसुफ र उनका दाजुहरूको भेटघाटमा दुई मौलिक विषयबस्तुहरू उल्लेखनीयरूपमा प्रस्तुत गरिएको छ। पहिलो त, यूसुफको सपना पूरा भएको देखाएको छ। उनले देखेको भविष्यवाणी भएको सपना थियो, "तिम्रो बालाहरूले मेरो बाललाई ढोगेको थियो" (उत्पत्ति ३७:७) अब त्यो प्रतक्ष्यरूपमा पूरा भएको थियो जब उनका दाजुहरूले उनलाई ढोगे। यूसुफ देशको हाकिमको रूपमा (उत्पत्ति ४२:६) र देशको स्वामी वा प्रभुको रूपमा चिनिएको थियो (उत्पत्ति ४२:३०,३३)। अब यूसुफको शक्तिशाली पद वा ओहोदा आवश्यकमा परेका उनका दाजुहरूको स्थितिको विपरित थियो। उनको अगाडि तिनीहरू भुईँमा ढोग्न पुग्छन् (उत्पत्ति ४२:६)। सपनाको बारेमा भन्दा १० जना दाजुहरूले उनको हँस्सी उठाएका थिए र त्यस सपना पूरा हुने कुरोमा तिनीहरू शङ्का गरेका थिए (उत्पत्ति ३७:८)।

दोस्रोमा, जुनरूपमा परमेश्‍वरको निगाहको मुनि दाजुभाइहरूको भेटघाट भयो त्यो घट्नाहरूलाई बुझाउन खालको थियो। जुन भाषाशैली र जुन विषयबस्तुहरू त्यहाँ उल्लेख गरियो त्यो प्रतिकारात्मक स्वभावको थियो। "तिनीहरूले एक आपसमा कुरा गरे" (उत्पत्ति ४२:२१) भन्ने वाक्य यूसुफलाई मार्न षडयन्त्र रचेको बेलामा पनि प्रयोग गरिएको थियो (उत्पत्ति ३७:१९)। दाजुहरूलाई बन्धक बनाएर थुनेकोले (उत्पत्ति ४२:१७) यूसुफ पनि थुनिएको याद गराएको छ (उत्पत्ति ४०:३,४)। जब यूसुफका दाजुहरूले २० वर्ष अगाडि उनलाई जे गरे त्यही तिनीहरूलाई भइरहेको छ भनेर तिनीहरूले एक आपसमा सुनाउँछन्,  “साँच्‍ची नै हाम्रो भाइको विषयमा हामी दोषी छौं, किनकि त्‍यसले हामीसित बिन्‍ती गर्दा हामीले त्‍यसको मनको व्‍याकुलता देखेर पनि त्‍यसको कुरा सुनेनौं। यसकारण यो सङ्कष्‍ट हामीमाथि पर्न आएको हो” (उत्पत्ति ४२:२१)।

"उसको रगत अब हामीमाथि परेको छ" (उत्पत्ति ४२:२२)ले "भाइलाई नमार" (उत्पत्ति ३७:२२) भन्ने उनको चेतावनीको प्रतिध्वनी गर्दछ। अब तिनीहरूले जे सामना गर्नुपर्‍यो सो तिनीहरूले जे गरे त्यसको प्रतिफल हो भनेर तिनीहरूले महसुस गरिरहेका थिए।

`कतिपय समयमा हामीलाई दु:खित बनाउने कामहरू निश्‍चयनै गर्‍यौँ होला। त्यसको सोधभर्ना गर्न सकेसम्म हामीले के गर्नुपर्छ? फेरि त्यसैवखत, येशूबाट हामीले पाइने परमेश्‍वरको क्षमा हाम्रो जीवनको निम्ति किन निर्णायक विश्‍वास हुनुपर्दछ?`