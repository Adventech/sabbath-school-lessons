---
title: युशूफ, मिश्रदेशको प्रधानमन्त्री
date:  11/06/2022
---

### यस अध्यायका मूल पदहरू
उत्पत्ति ४१:३७-४६; १ राजा ३:१२; उत्पत्ति ४२; रोमी ५:७-११; उत्पत्ति ४३; उत्पत्ति ४४ र उत्पत्ति ४५।

> <p>यस अध्यायको मूल सार पद</p>
> "अनि फारोले योसेफलाई भने, “हेर, मैले तिमीलाई सम्‍पूर्ण मिश्रदेशमाथि अधिकार दिएको छु” (उत्पत्ति ४१:४१)।

यूसुफ अब मिश्र देशको अगुवा वा हर्ताकर्ता हुन्छ। उनका दाजुहरूले उनको अगाडि घुँडा टेक्छन्। तिनीहरूलाई थाहा हुँदैन कि कसको अगाडि घुँडा टेकिरहेको छ (उत्पत्ति ४२)। जब उनले बेन्जामिनलाई ल्याउन हुकुम दिन्छन् तब दाजुहरू अत्यन्तै नम्र भएर त्यस्तो हुकुम नदिन बिन्ति गर्छन् (उत्पत्ति ४३)। जब बेन्जामिनको सुरक्षाको निम्ति तिनीहरू डराउँछन् (उत्पत्ति ४४) तब यस शक्तिशाली व्यक्तिसँग दयाको भिष माग्छन्। उनको अनुग्रहको निम्ति याचना गर्छन्। तिनीहरूले उनलाई फारो जस्तै देखेका हुन्छन् र फारोलाई जस्तै आदर गर्दछन्। अन्तमा आएर, जब यूसुफले आफ्नो परिचय तिनीहरूको सामु प्रकट गर्छन्, तब तिनीहरूले चकित भएर एउटा कुरो बुझ्न वाध्य हुन्छन्। तिनीहरूले यूसुफमाथि जुन दुर्व्यवहार गरेतापनि आखिरमा परमेश्‍वरले त्यसलाई असल बनाउनुभयो। तिनीहरूको दुष्टतालाई परमेश्‍वरले तिनीहरूकै भलाइको निम्ति प्रयोग गर्नुभयो।

यो घटलाग्दो कुरो छ कि पछि के के भयो सो यूसुफको सफलता भन्दा पनि उनका दाजुहरूको पश्‍चातापको उल्लेखनीय भूमिका महत्त्वपूर्ण मान्नुपर्दछ।  तिनीहरू मिश्र देशबाट कनानमा घरिघरि यात्रा गर्नुपरेको थियो (गुगलको अनुसार मिश्रबाट कनानको दुरी ८४८२ किलोमिटर वा ५२७०.८ माइल )। त्यो दुरी हिँडेर यात्रा गर्न ४० दिन लाग्छ। मिश्रबाट इस्राएलीहरू ४० दिन यात्रा गर्दा कनान देशको सिमानामा पुगेका थिए, तर तिनीहरूको अविश्‍वासले गर्दा ४० वर्ष मरुभूमिमै रहनुपर्‍यो)। जब यूसुफका दाजुहरू बाबुलाई समेत ल्याउने गरि त्यतिका दिन लगाएर यात्रा गर्नुपर्दा तिनीहरूले बाटोमा धेरै कठिनाइहरूको सामना गर्नुपरेको थियो। त्यसबेला तिनीहरूले आफ्नो बुबा र भाइप्रति गरेको दुष्ट कामलाई सम्झिन वाध्य भएका थिए। खास गरेर तिनीहरूको दुष्ट्याईँ परमेश्‍वरतर्फ गरेको हो भन्ने कुरो तिनीहरूले महसुस गर्न पाएका थिए। यूसुफका दाजुहरूको सम्पूर्ण बाँकि जीवन कालले तिनीहरूमाथि परमेश्‍वरको न्याय भएको देखाउँदछ। तर जब यस कथाको अन्त्य हुन्छ, तब हामी सबै भावुक हुन्छौँ। हामीमा आनन्द र खुशियालीका आँशुहरू बहन्छन्। जुनसुकै निन्दनीय र अन्याय काम ती दाजुहरूले गरेतापनि यूसुफबाट तिनीहरूले पाएको क्षमाको सन्देशले हामी पापीप्रति परमेश्‍वरले देखाउनुहुने सदाशयता र क्षमालाई प्रष्ट पार्दछ।