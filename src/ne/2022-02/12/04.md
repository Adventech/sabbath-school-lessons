---
title:  यूसुफ र बेन्जामिन
date:  14/06/2022
---

जब मिश्रदेशबाट फर्केका छोराहरूले त्यस देशको प्रधानमन्त्रीले बेन्जामिन ल्याउन आदेश दिएको याकूबलाई सुनाए तब उनको हृदय छियाछिया भएको थियो। बेन्जामिनबाट आफू अलग हुन उनले चाहेनन्। बेन्जामिनमात्र आफ्नो प्रिय श्रीमतीको छोरो थियो (अरूहरू सबै वाध्यताले-अनुवादक) जो उनको साथमा थियो। यदि बेन्जामिनलाई जान दियो भने उनले यूसुफलाई जस्तै गुमाउनेछ भनेर उनी त्रसित भएका थिए (उत्पत्ति ४३:२)। तर के गर्ने? अनिकालले गर्दा कनानमा केही अन्न उम्रेको थिएन। मिश्रदेशबाट ल्याएको सबै अन्न सकिसकेको थियो र तिनीहरू फेरि भोभोकै हुन ठालेका थिए। जब सबै अनाजहरू सकियो (उत्पत्ति ४३:२) तब याकूले आफ्ना छोराहरूलाई मिश्रदेशमा फेरि जान अर्‍हाए। बेन्जामिन नलगि हामी जान सक्दैनौँ भनेर जिकिर गर्दा उनी दोधारमा परेका थिए। तर जब यहूदाले उनको जीवनको सुरक्षाको निम्ति आफू जमानत बसे र बेन्जामिनलाई फर्काउन कबुल गरे (उत्पत्ति ४३:९) तबमात्र याकूबले तिनीहरूलाई मिश्रदेशमा दोस्रो पटक जान दिए। मुटुमाथि ढुङ्गा राखि याकूबले बेन्जामिनलाई उसका दाजुहरूसँग जान अनुमति दिए।

`उत्पत्ति ४३ पढ्नुहोस्। जब बेन्जामिन यूसुफको सम्मुख पर्‍यो र त्यसपछि जे जे भयो तब ती सबैमा बेन्जामिनको उपस्थितिको प्रभाव कस्तो थियो?`

यस अध्यायमा दिएको विवरणमा बेन्जामिनको भूमिका मूख्य रहेको देखाउँदछ। जब सबै दाजुहरू यूसुफको सामु खडा हुन्छन् तब उनले केवल बेन्जामिनलाईमात्र  देख्‍दछन् (उत्पत्ति ४३:२९)। बेन्जामिनलाई किटानी नै गरेर दाजुहरूलाई कान्छो छोरो यही हो भनेर सोधेका थिए। उनले अरू जेठो, माइलो आदि भनेर सम्बोधन गरेनन्। अरूहरूलाईचाहिँ "तिमीहरू"मात्र भनेर सम्बोधन गरेका थिए (उत्पत्ति ४३:२९)। अनि अत्यन्तै स्नेह र प्यार देखाएर उनले बेन्जामिनलाई "मेरो बाबु" भनेर सम्बोधन गर्दछन्। उनीप्रति आफ्नो विशेष स्नेह देखाएर त्यसरी सम्बोधन गरेका थिए (उत्पत्ति ४३:२९, उत्पत्ति २२:१मा परमेश्‍वरले इसहाकलाई याद दिलाएर अब्राहमलाई "तिमीले माया गरेको छोरा" भनेर सम्बोधन गर्नुभएको थियो)। यूसुफले बेन्जामिनलाई आशिष दिन्छन्। त्यस आशिषले उनीमाथि अनुग्रह भएको देखाएको थियो (उत्पत्ति ४३:९)। आफूले दाजुहरूसँग मागेको अनुग्रह र दयाको भिषलाई यूसुफले सम्झेको हुनुपर्छ जुन उनले पाएका थिएनन् (उत्पत्ति ४२:२१)। आफ्ना दाजुहरूबाट नपाएको अनुग्रह यूसुफले बेन्जामिनलाई फर्काउँछन्। जब आआफ्नो बोरामा पैसा भएकोले अब यूसुफले तिनीहरूलाई झ्यालखानामा हाल्छन् भनेर डरले तिनीहरू थुरथुर कामिरहेका थिए तब त्यसबेला उनले ठूलो भोज तयार पार्छन्। उनको अगाडि बेन्जामिन भएकोले उनी खुशी मनाउन चाहेका थिए। यूसुफले जे जे नाटक खेले त्यस परिस्थितिमा बेन्जामिनले उद्धारीय भूमिका खेलिरहेको थियो। उनले सबै दाजुहरूलाई तिनीहरूको मर्यादा अनुसार टेबुलमा बसाए। अनि तिनीहरूको कान्छो भाइ बेन्जामिनलाई अरूहरूलाई मन्दा पाँच दोबर खानेकुरा दिन्छन् (उत्पत्ति ४३:३३,३४)। तर त्यस पक्षपातलाई दाजुहरूले वास्ता गर्दैनन्। त्यस्तै पक्षपात तिनीहरूको बाबुले यूसुफलाई देखाएको हुनाले तिनीहरूले आफ्नो भाइ र बुबामाथि घोर अपराध गरेका थिए (उत्पत्ति ३७:३,४)।

"यसरी बेन्जामिनलाई विशेष गरेर पक्षपात गर्दै यूसुफले माया देखाएका थिए, त्यस्तै माया आफ्नो बाबुले उनलाई देखाएकोले उनीमाथि डाहा र घृणाको घोर आपत्ती आएको थियो। त्यसबेला ती दाजुहरूले एक आपसमा कुराकानी गर्छन्। यूसुफले तिनीहरूको भाषा नबुझेको जस्तै देखाएका थिए। त्यसबेला तिनीहरूको वास्तविक भावना कस्तो थियो भन्ने कुरो बुझ्ने अवसर यूसुफलाई मिलेको थियो। अझै पनि तिनीहरूलाई जाँच्‍न चाहेकोले तिनीहरू जानुभन्दा पहिले यूसुफले आफ्नै पिउने कप सबभन्दा कान्छो भाइको बोरामा लुकाउन उनले अर्‍हाउँछन्।"-एलेन जी ह्वाइट, पाट्रियार्क एण्ड प्रोफेटस्, पृ. २२८, २२९बाट रूपान्तरित।