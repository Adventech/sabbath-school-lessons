---
title: कथा
date:  17/06/2022
---

### निकाली दियो

_मान्युयल सालभाडर टुन्डा, १९_

मेरो परिवार आङ्गोलाको आइतबारे चर्चमा जान्थे। मलाई त्यही चर्चको शिक्षादीक्षमा मेरो परिवारले हुर्काएको थियो। म १४ वर्षकै उमेरमा पानी छर्केर बप्‍तिस्मा दिएको थियो।

तर परमेश्‍वरको बारेमा जे ज्ञान थियो त्यसप्रति म संतुष्ट थिइन। केही कुरमामा अलमल भएको थियो। फेरि एडभेन्टिस्टले साबथको बारेमा सिकाएको थाहा पाएर म झन अलमलमा परेँ। म आफूले आफैलाई सोध्न थालेँ, "एडभेन्टिस्टहरूले सातौँ दिनमा साबथ पालन गर्छन् तर अरू प्रोटेस्टेन्टहरूले किन आइतबार?" यो प्रश्‍न मेरो दिमागबाट हटेन।आखिरमा मेरो चर्चका धेरै अगुवाहरूसँग सोध्न थालेँ, "एडभेन्टिस्टहरू किन शनिबार चर्च जान्छन् र हामी भने आइतबार?" येशू आइतबार पुनरुत्थान हुनुभएकोले आइतबार पालन गरेको हो भनेर तिनीहरूले मलाई सुनाए तर तिनीहरू मध्यै कुनैले येशूले शनिबारबाट आइतबारमा साबथ सार्नुभयो भन्ने एउटा पद पनि दिन सकेन। चर्चका अगुवाहरूको व्याख्या मलाई चित्त बुझेन। म होप च्यानल टेलिभिजन हेर्न थालेँ। त्यस च्यानलका प्रस्तुतकर्ताहरूले सातौँ दिन साबथ दश आज्ञामै सजिएको छ भनेर सुनाए। सृष्टिको सम्झनामा परमेश्‍वरले एकदिन पवित्र गरेर अलग राख्‍नुभएको मैले बुझेँ र जब येशू यस संसारमा हुनुहुन्थ्यो उहाँले सातौँ दिन साबथलाई पालन गरेको पनि सिकेँ। साबथको बारेमा भएको मेरो जिज्ञासा मेटिएको थियो। एडभेन्टिस्टहरूले शनिबार परमेश्‍वरको किन आराधना गर्छन् भन्ने कुरो थाहा भयो। म पनि ठिक दिन पालन गर्ने निर्णय गरेँ।

बप्‍तिस्मा भएको दुई वर्षपछि येशूले जस्तै म पनि पानीमा डुवेर बप्‍तिस्मा लिएर एडभेन्टिस्ट चर्चमा सरिक हुन चाहेको भावना व्यक्त गर्न थालेँ। मेरो बुबालाई यो कुरा सुनाएपछि उहाँ धेरै रिसाउनुभयो र मलाई घरैबाट निकालिदिनुभयो। अनि म फुफुकहाँ सरेँ। तैपनि बुबाआमासँगको तनाव रोकेन। मेरा आफन्तहरूले मलाई कुट्न धम्कि दिए। तब म कहाँ रहने थाहा भएन। तैपनि म साबथमा चर्च गइरहेँ र पानीमा डुवेरै बप्‍तिस्मा लिने निर्णयमा अडिग रहेँ। पहिलाको चर्चको पास्टरले उहाँसँग म रहन मेरो बुबासँग अनुमति मागे। म त्यही चर्चमा फर्कियोस भनेर पास्टरले मलाई चित्त बुझाउन खोजे। उनले तीन हप्‍तासम्म सिकाए तर उनले बाइबलबाट एक पद पनि दिन सकेन कि परमेश्‍वरले साबथलाई शनिबारबाट आइतबारमा परिवर्तन गर्नुभयो। उनले मलाई चित्त बुझाउन नसकेपछि उनको घरबाट निस्कन उनले आदेश दिए।

कुरो त झन झन खराब पो हुन थालेको जस्तो लागेको थियो तर सुधार पो हुन थालियो। जब मैले दिनदिनै बाइबल पढेँ तब परमेश्‍वर र उहाँको प्रेमको बारेमा झन झन सिकेँ। मैले एलेन जी ह्वाइटको बारेमा पनि सिकेँ र उनका पुस्तकहरू पढ्न थालेँ। सन २०२१मा आङ्गोलाको राजधानी लुवान्डाको न्यु जेरुशलेमा सेभेन्थ-डे एडभेन्टिस्ट चर्चमा बप्‍तिस्मा लिएँ।

मैले दु:ख पाएकोमा म परमेश्‍वरलाई धन्यवाद दिन्छु। ती संघर्षहरूले मुक्तिदाताको निम्ति बहादुर योद्धा भएँ। येशू ख्रीष्टको अचम्मको शक्तिमाथि मेरो झन भरोसा बढेको थियो। मेरा चोटहरू निको भइसक्यो। तर दागहरू बाँकि नै छ। मेरा परिवारहरूको लागि मसँग प्रार्थना गर्नुहोस् ताकि हामी फेरि एउटै परिवार भएर सँगसँगै परमेश्‍वरको आराधना गर्न सकौँ।

-मान्यएलले न्यु जेरुशलेम एडभेन्टिस्ट चर्चको पास्टर पाउलो मार्सियाल पिन्टोलाई बताएको अनुसार।