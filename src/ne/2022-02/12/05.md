---
title:  पवित्र कप
date:  15/06/2022
---

`आफ्नो विशेष पवित्र वा शकुन-अपशकुन देखाउने कप बेन्जामिनकै बोराभित्र किन लुकाए तर अरू दाजुहरूको बोरामा किन लुकाएनन्? हेर्नुहोस् उत्पत्ति ४४`

यस कथा पहिलेको जस्तै हो। आफ्नो भन्डारेलाई फेरि पनि पैसाका थैलीहरू तिनीहरूको झोलामा राखिदेऊ भनेर यूसुफले अर्‍हाउँछन्। तर यसबेला उनले अनौठो आदेश दिन्छन्। उनको अमूल्यको कप बेन्जामिनको बोरामा हालिदिनु रे!

यस घट्नाले अर्कै मोड लिन्छ। पहिलो यात्रामा तिनीहरू कनानमा फर्किन्छन् र बेन्जामिनलाई मिश्रदेशमा ल्याउन, अब तिनीहरू मिश्रदेशमै फर्किन्छन् यूसुफको सामना गर्न। पहिलो यात्रामा सबै दाजुहरूले आआफ्ना पैसाका थैलीहरू आआफ्ना बोरामा भेट्टाउँछन् भने अहिले बेन्जामिनलाई नै अलग गरेर उसको बोरामा यूसुफको कप हालिदिन्छन्।

भोजमा सम्मानित पाहुना हुन पुगेको बेन्जामिन यूसुफको कपको नजिक थियो। अब आफ्नो अमूल्य बस्तु उसले चोरेको भनेर उसलाई यूसुफले दोष लगाउँछन्। अब बेन्जामिन झ्यालखानमा जानुपर्ने भएको थियो।

अलौकिक वा शकुन-अपशकुन कप प्रयोग गरेको भन्ने सन्देशले यसमा शक्ति छ वा यो तन्त्रमन्त्रको निम्ति प्रयोग गरिने कप हो भन्ने कुरामा यूसुफले विश्‍वास गरेको त होइन। यूसुफले "यस्तो खालको शक्तिको कहिल्यै पनि दावी गरेका थिएनन्। तर, तिनीहरूको जीवनको गोप्य कुराहरू उनले पढ्न सक्छन् भनेर उनले थाहा पाउन् भनेर उनले त्यो नाटक खेलेका थिए।"-एलेन जी ह्वाइट, पाट्रियार्क एण्ड प्रोफेटस्, पृ. २२९बाट रूपान्तरित।

आफूसँग अलौकिक वा तन्त्रमन्त्र गर्ने विद्या छ भनेर यूसुफले देखाएको केवल बहानामात्रै थियो। आफूप्रति गरेको अत्याचार र परमेश्‍वरको सामु आफ्नो दोषलाई स्वीकार गर्ने हृदयमा तिनीहरूमा जागृत होस् भन्ने हेतुले यूसुफले त्यो नाटक रचेको थियो। उनले स्पष्टरूपमा भन्दछन् किन तिनीहरूमा भएको दुष्ट्याईँ परमेश्‍वरले भेट्टाउनुभएको छ (उत्पत्ति ४४:१६)। फेरि अमूल्यको कचौरा चोरेकोले गम्भिर दण्ड भोग्नुपर्नेछ भन्ने कुरा दाजुहरूको चेतनामा गाभियोस् भन्ने यूसुफको चाहना थियो। त्यसबेला उनको दाजुहरूले भावुक भएर जुन भावनाहरू व्यक्त गरे प्रतिक्रिया देखाए त्यो अत्यन्तै उल्लेखनीय मान्नुपर्दछ। तिनीहरू सबै जनालाई एउटै पीडामा बाँधिएको थियो। यूसुफ हराएको जस्तै बेन्जामिन पनि मिश्रदेशमा दास भएर हराउला भन्ने त्रास ती दाजुहरूमा थियो। जसरी बेन्जामिन निर्दोष थियो त्यसरी नै आफू पनि निर्दोष छु भन्ने सन्देश यूसुफले दाजुहरूलाई दिन चाहेका थिए। आफ्नो बाबुलाई बचाउन आफू नै बेन्जामानको सट्टा दास बनाइयोस् भनेर यहूदाले यूसुफसामु हार्दिक बिन्ति गर्दछन् (उत्पत्ति ४४:३३)। जसरी निर्दोष इसहासकको सट्टामा भेँडालाई बलि चढाएको थियो (उत्पत्ति २२:१३), त्यसरी नै निर्दोष बेन्जामिनको बदलीमा आफू बलिको बोको हुन चाहेको यहूदाले व्यक्त गरे। यदि बेन्जामिन फर्काउन सकिएन भने बाबुको ठूलो दुर्गति हुनेछ र त्यो असह्य हुनेछ र त्यो देख्‍न नपरोस् भनेर आफू मिश्रदेशमै बरु हराइयोस् भन्ने प्रस्ताब यहूदाले यूसुफ सामु राखेका थिए (उत्पत्ति ४४:३४)।

`बलिको बोको हुन यहूदाले गरेको प्रस्तावमा प्रेमको के नीति देखाइएको छ? बाइबलले सिकाएको ईश्‍वरीय ज्ञान वा विज्ञानमा मुक्तिको निम्ति देखाइएको यस खालको प्रेमलाई कसरी व्याख्या गर्दछ? हेर्नुहोस्, रोमी ५:७,८।`