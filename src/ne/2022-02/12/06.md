---
title:  "म तपाईँहरूको भाइ यूसुफ हुँ।"
date:  16/06/2022
---

`उत्पत्ति ४५ पढ्नुहोस्। त्यस विवरणमा हामीले प्रेम, विश्‍वास, आशा, सदाशयता, क्षमाशीलता र करुणाका गुणहरू कसरी प्रतिबिम्बित गरिएको छ जनु हामीमा पनि हुनुपर्दछ?`

त्यस मार्मिक र भावविह्‍वल क्षण थियो जब यहूदाले आफ्नो बुबा "avi एभी" "मेरो बुबा" माथि विपत्ती आएको (उत्पत्ति ४४:३४) उसले हेर्न नसक्ने क्रन्दन पोखे तब यूसुफ चिच्याएर रोए (उत्पत्ति ४५:१) अनि उनका दाजुहरूलाई आफू को हो भनेर चिनाइदिए। "आफूलाई प्रकट गरे वा चिनाइ दिए" भन्ने कथन बाइबलमा प्रायजसो प्रयोग गरिएको छ। यसको अर्थ परमेश्‍वर स्वयंम्भु अर्थात् आफै प्रकट हुनुभएको थियो भनेर व्याख्या गर्न सम्बोधन गरिन्छ (प्रस्थान ६:३, इजकिएल २०:९)। जब यूसुफले आफ्ना दाजुहरूलाई आफू को हो भनेर प्रकट गरे तब त्यसबेला परमेश्‍वर पनि आफू को हुनुहुन्छ भनेर प्रकट गरिएको आभास् दिइन्छ। मानिसहरूको कमी कमजोरीहरूको बाबजुद पनि परमेश्‍वरले नै सबै थोक सम्हाल्नुहुन्छ भनेर उहाँले देखाउन चाहनुहुन्छ र यस कथामा देखाउनुनै भएको थियो।

आफूहरूले के सुनिरहेको छ र देखिरहेको छ सो ती दाजुहरूलाई पत्यारै लागेन। जे भइरहेको छ सो तिनीहरूलाई सपना जस्तो भइरहेको थियो। यूसुफले दुई पल्ट आफू को हो भनेर चिनाउन वाध्य भएको थियो। "म तपाईँहरूको भाइ यूसुफ हुँ" (उत्पत्ति ४५:४) भनेर पहिलोपल्ट आफूलाई चिनाउँदा तिनीहरू अकनबक भएका थिए, झस्किएका थिए, किङ्‍ककर्तव्यमूढ वा नाजवाफ भएका थिए, अर्थात् तिनीहरू रनभुल्लमा परेका थिए। अनि दोस्रो पल्ट "तपाईँहरूले मिश्रदेशमा बेच्नुभएको भाइ म नै हुँ" (उत्पत्ति ४५:४) भनेर स्पष्टरूपमा सुनाउँदामात्र आफूहरू कसको अगाडि उभिरहेका छौँ भनेर विश्‍वास गर्न सके। जब तिनीहरूले यूसुफलाई चिने तब उनले यो घोषणा गरे "(मलाई तिमीहरूले होइन) परमेश्‍वरले नै यहाँ पठाउनुभएको हो" (उत्पत्ति ४५:५)। यस कथनमा परमेश्‍वरका दुई लक्ष्यहरू देखाइएकाछन्। आफ्ना दाजुहरूप्रति आफ्नो कुनै पनि रिसइबी वा प्रतिशोधका भावानाहरू छैन भनेर उनले तिनीहरूलाई विश्‍वस्त गर्न चाहेका थिए। अर्को, त्यसले उनमा भएका विश्‍वास, सदाशयता, आस्था र आशाका गुणहरू अत्यन्तै उल्लेखनीयरूपमा स्वीकार गरेको देखाइएको थियो। तिनीहरूले उनलाई जे गरे त्यो तिनीहरूलाई "महान् उद्धार गर्न नै" र तिनीहरूको प्राण जोगाउन आवश्यक थियो (उत्पत्ति ४५:७) भनेर तिनीहरूको मन यूसुफले हलुका बनाएका थिए।

अनि आफ्ना बाबुलाई झट्टै कनानबाट मिश्रदेशमा ल्याउन तयार गर्नु भनेर उनले दाजुहरूलाई अर्‍हाउँछन्। मिश्रदेशमा आएपछि तिनीहरू कहाँ रहनेछन् भनेर उनले तोकेरै भनेका थिए। तिनीहरू गोशेनमा रहनेछन्। यो ठाउँ हरियो जमिन भएको भनेर प्रख्यात छ। यो ठाउँ मिश्रदेशको सबभन्दा असल ठाउँ (उत्पत्ति ४५:१८,२०) भनेर प्रख्यात छ। यो नदीको किनारमा र मिश्र सहरको टाढा गाउँ थियो र प्रतिज्ञा गरिएको देशको सिमानानेर नै थियो (गुगलको अनुसार)। त्यतिमात्र नभनेर उनले तिनीहरूको निम्ति यातायातको सुविधा पनि उपलब्ध गराउँछन्: धेरै खजानाहरूलै भरएका गाडाहरू। जब छोराहरूले समाचार दिन्छन् तब तिनीहरू झुटो होइन सत्य बोलिरहेकाछन् भनेर याकूबले ती गाडाहरू देखेर पत्याउनेछन् भन्ने हेतुले तिनीहरू उपलब्ध गराइएका थिए। आफ्नो प्रिय छोरा गुमाउनु पर्दा शोकमा मरेतुल्य भइरहेको याकूबले जब प्रत्यक्षरूपमा ती सामानहरू देख्‍छन् तब उनको प्यारो छोरा जीवितै छ भनेर पूरा प्रमाण भएको उनले महसुस गर्नेछन्। त्यसको फलस्वरूप उनी फेरि नयाँ जीवनले जुरमुराउनेछन् (उत्पत्ति ३७:३५सँग उत्पत्ति ४४:२९ हेर्नुहोस्)।

अब सबै थोक ठिकठिक भए। याकूबका बार्‍है छोराहरू जीवित छन्। याकूबलाई फेरि इस्राएल भनेर सम्बोधन गरिन्छ (उत्पत्ति ४५:२८)। उनको जीवनमा परमेश्‍वरले जे सञ्‍चिता गर्नुभएको थियो सो अत्यन्तै प्रभाकारीरूपमा उनलाई प्रकट गरिएको थियो।

`हो, यूसुफले उनका दाजुहरूलाई अनुग्रह र सदाशयता देखाएका थिए। त्यो हुन उनी सक्ने भएका थिए। यूसुफलाई जस्तो कसैले हामीमाथि दुर्व्यवहार गरेतापनि र उनको जस्तो हाम्रो सुखमय अन्त्य नभएतापनि तिनीहरूप्रति उनको जस्तो सदाशयता, माया, करुणा, क्षमाशीलता र आशा जस्तो गुणहरूको वर्षा कसरी वर्षाउने?`