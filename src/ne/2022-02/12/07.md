---
title:  थप जानकारी
date:  17/06/2022
---

एलेन जी ह्वाइटद्वारा लिखित पाट्रयार्क एण्ड प्रोफेटस, पृ. २१३-२२३ को "योसेफ इन इजिप्‍ट" र पृ. २२४-२३२को "योसेफ एण्ड हिज ब्रदर्स।"

"जब याकूबका छोराहरू तीन दिनसम्म नजरबन्धमा परे तब ती दिनहरू तिनीहरूको निम्ति तितो र विस्मयकारी थिए। ती दिनहरूमा तिनीहरूले विगतको समयमा गरेका गल्तीहरूको आत्मआलोचना गर्न अवसर पाएका थिए र विशेष गरे तिनीहरूले यूसुफलाई गरेको दुर्व्यवहारप्रति मूल्याङ्कन गर्न पाएका थिए। यदि तिनीहरू जासुस हो भनेर दोषी ठहर्‍याइए र जासुस होइन भनेर प्रमाणित गर्न सकेन भने तिनीहरूले कि त मृत्युदण्ड कि त दास हुनुपर्दथ्यो। जुन निष्ठुर व्यवहार यूसुफलाई गरियो त्यसले गर्दा तिनीहरूले आफ्नो बाबुलाई बेन्जामिन तिनीहरूसँग पठाउन कुनैरूपमा पनि मनाउन सकिँदैन भन्ने कुरामा तिनीहरू यकिन भएका थिए। तिनीहरूले यूसुफलाई दास बनाउन बेचे, अब त्यसको बदला परमेश्‍वरले तिनीहरूलाई लिरहनुभएको छ भन्ने कुरामा तिनीहरू तर्सिएका थिए। अब तिनीहरू पनि मिश्रदेशमा दासै हुनुपर्ने भयो भनेर तिनीहरू भयभित भएका थिए। तर पछि यूसुफले आफ्ना बुबा र दाजुका परिवारहरूले दु:ख पाइरहेका होलान् भनेर सोच्छन् र आफूलाई जस्तो बेन्जामिनप्रति तिनीहरू कठोर हुनेछैनन् भन्ने कुरामा उनी विश्‍वस्त भएका थिए।"-एलेन जी ह्वाइट, स्पिरिट्युल गिफ्टस्, बुक ३, पृ. १५५,१५६बाट रूपान्तरित।

"यूसुफ सन्तुष्ट भए। उनका दाजुहरू परिक्षमा सफल भए। तिनीहरूले गरेका पाप तथा अपराधहरूप्रति तिनीहरूले गरेका पश्‍चातापको फल उनले देखेका थिए।"-एलेन जी ह्वाइट, स्पिरिट्युल गिफ्टस्, बुक ३, पृ. १६५बाट रूपान्तरित।

**चिन्तनमनन**

`अ. यदि यूसुफको जीवन जुन सुखदरूपमा परिणत भयो त्यो नभएपनि के उनले आफ्ना दाजुहरूप्रति सदाशयता देखाउने थिए होलान्? यो हामीलाई थाहा त छैन, तर यूसुफको चरित्रमा के छ लक्षण देखाइएको छ जसले गर्दा उनमा अनुग्रही र सदाशयता हुने गुणहरू छन् भनेर देखाउँदछ?`

`आ. यूसुफको जीवनमा हामी के देख्‍छौँ जुन येशूले भोग्नुहुने भविष्यवाणीको मोड देखाइएको छ?`

`इ. यूसुफले उनका दाजुहरूको परिक्षा गरे। त्यही प्रकारले परमेश्‍वरले पनि हामीलाई कसरी परिक्षा लिनुहुन्छ?`

`ई. धेरै वर्षपछि दाजुहरूले यूसुफलाई गरेको निष्ठुर व्यवहार याद गर्न पाएका थिए र त्यसको दोष आफूहरूमाथि भएको पनि महसुस गरेका थिए। कसैप्रति दुर्व्यवहार गर्दा दोषीमनस्थितिले सघाउनु कतिको शक्तिशाली रहेछ भन्ने त्यस कथाले हामीलाई कसरी सिकाउँदछ? परमेश्‍वरले हामीलाई क्षमा दिनुहुन्छ र ग्रहण गर्नुहुन्छ भनेर स्वीकारेतापनि र हामी अयोग्य नै भएतापनि आफैले आफूलाई क्षमा दिन कसरी सिक्ने?`