---
title:  दिनालाई अपमान
date:  31/05/2022
---

याकूब आफ्नो दाजुसँग पुनर्मिलन भइसकेपछि अब सुरक्षित र शान्तसँग कनान देशमा घरबार जोडेर आफ्नो बाँकि जीवन बिताउन चाहेका थिए। सुरक्षित भन्ने हिब्रू भाषामा shalem शालेम हो (उत्पत्ति ३३:१८)। त्यो शब्द शालोम shalom बाट आएको हो जसको अर्थ "शान्ति।" याकूबको जीवनको बाँकि यात्रामा उनी शान्त र सुरक्षित रहन चाहेका थिए।

(याकूब आफ्नो बाबुको घरमा त फर्कन्छन्, सायद आफ्नो बाबुको जायजेठा सम्हाल्न र पैतृक सम्पत्तिको उपभोग एसाबले नै गरेका थिए र त्यसमा याकूबले हस्तक्षेप गर्न नचाहेको पनि हुनसक्छ- अनुवादक)। आफ्नो पैतृक सम्पत्तिको लोभ नगरि कनान देशमै रहन त्यहाँका बासिन्दाहरूसँग जमिन किन्छन् (उत्पत्ति ३३:१९)। त्यस जमिनमा सर्वप्रथम् उनले परमेश्‍वरको निम्ति बेदी स्थापना गर्छन्। उनी परमेश्‍वरमाथि कतिको भर परेको थियो भन्ने महसुस गरेर नै उनले बेदी बनाएका थिए। जब त्यहाँ अग्नी बलि चढाइन्थ्यो तब त्यसबेला परमेश्‍वरप्रतिको निष्ठा छ भनेर देखाउन उहाँको उपासना गरिन्थ्यो।

मूर्ति पूजा गर्ने र सृष्टिकर्ता परमेश्‍वरको उपासना नगर्ने मानिसहरूको समाजमा याकूब-इस्राएलले आफ्नो अस्तित्व स्थापना गरेका थिए। तर, त्यो सहज थिएन। उनको बुबा इसहाकले अबिमेकको देशमा (उत्पत्ति २६:१-३३) बस्दा धेरै कचकचहरूको सामना गर्नुपरेको थियो। अब, याकूबले पनि कनानीहरूसँग रहन प्रयास गर्दा उनले समस्याहरूको सामना गर्नुपरेको थियो।

`उत्पत्ति ३४ पढ्नुहोस्। याकूब सबैसँग शान्ति, खुशी र मेलमिलाप गरेर बस्न चाहेका थिए। तर त्यहाँ के भयो जसले गर्दा याकूबको शान्त रहन चाहने योजनामा गडबढ भयो?`

यस कथामा सामेल भएका पात्रहरूले नीच र तुच्छ काम गरेका थिए। अनैतिक, छलकपट स्वभावहरू ती पात्रहरूले देखाएका थिए। त्यहाँका ठूलाबडाका छोरा शकेमले दिनालाई कामुकको बास्नामा परेर आफूसँगै सुताउँछन्। दिनालाई प्यार गरेको छु भनेर देखाउँदै उनीप्रति गरेको अन्यायको सोध भर्ना तिर्न र उनलाई आफ्नै श्रीमती बनाउन उनी जे गर्न पनि तयार हुन्छन्। दिनाका दाजुहरूको चालबाजी थाहा नपाएको शेकेमले तिनीहरूलाई रिझाउन र तिनीहरूसँग करार स्थापना गर्न शेकेमको साथै सबै पुरुषहरू खतना गर्न राजी हुन्छन्।

तर सिमयोन र लेबीले आफूहरूलाई धर्मको रक्षा गर्ने र परमेश्‍वरका आज्ञाहरू चोखो राख्‍ने भनेर आफूहरूलाई कठ्ठर धर्मात्माहरूको रूपमा प्रस्तुत गर्छन्। कनानीहरूसँगको बिवाहबारी चल्न नहुने (लेबी १९:२९) भन्ने कुरामा अडिग हुँदै तिनीहरू धर्म र नैतिकताको नाउँमा स्थानीय बासिन्दाहरूसँग छलकपट र झुटो व्यवहार गर्छन् (उत्पत्ति ३४:१३) र सबै पुरुषहरूको हत्या गरेर तिनीहरूको सहरै लुट्दछन् (उत्पत्ति ३४:२५-२७)। आफ्नो बहिनीलाई बेइज्जत गरेकोले त्यसको बदला लिन ठिकै थियो भनेर दाजुहरूले ठानेका थिए तर एक जनाको गल्तीले सबै मानिसहरूलाई मुछ्ने  तिनीहरूको कार्य निन्दनीयमात्र थिएन, त्यसले गर्दा धेरै समस्याहरू निम्त्याएका थिए।

तर, याकूब सबैसँग शान्तसँग रहन चाहेका थिए। जब आफ्नी छोरीलाई जबरजस्ती करणी गरेको खबर उनले सुने तब स्थानीय बासिन्दाहरूसँग मिलेर बस्न त्यस मामिलामा उनी चुपचापै रहे (उत्पत्ति ३४:५)। तर उनको छोराहरूले जे गरे  त्यो थाहा पाएपछि उनले खुलेर नै शिमियोन र लेवीलाई गाली गर्छन्: "“कनानी र परिज्‍जीहरूको यस देशका बासिन्‍दाहरूमा तिमीहरूले मलाई अप्रिय तुल्‍याएर सङ्कष्‍टमा पारिदिएका छौ। मेरा मानिसहरू थोरै छन्‌। यदि उनीहरू सबै भेला भएर मेरो विरुद्धमा हमला गरे भने मलाई र मेरो घरका सबैलाई खतम पार्नेछन्‌" (उत्पत्ति ३४:३०)।

`कतिपय बाइबलका पात्रहरूमा चालबाजी, धोखा, छलकपट, ठगी, एकले अर्कोलाई फसाउने, झुक्याउने, स्वार्थपना जस्ता नकारात्मक चरित्रहरू भएको हामी पाउँछौँ। फेरि त्यसै समय बाइबलकै कतिपय पात्रहरूले दया, शदासयता, अनुग्रह, दया, उदारता, माया  जस्ता सकारात्मक गुणहरू पनि देखाएका थिए। ती सबैले मानव स्वभाव कस्तो रहेछ भनेर हाम्रो सामु नलुकाइकन खुलासा गरेको छ। मानव स्वभाव वा चरित्रलाई बाइबलले खुलेरै देखाएकोले त्यसबाट हामी के सिक्न सक्छौँ?`