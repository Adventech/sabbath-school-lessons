---
title:  परमेश्‍वरसँग नै कुश्ती
date:  29/05/2022
---

लाबानसँग बल्लतल्न छुटिएपछि याकूब परमेश्‍वरसँग कुश्ती पो खेल्न पुग्दछन्। चारसय मानिसहरूको जमातसँगै (उत्पत्ति ३२:६) उनको दाजु एसाव आउँदैछन् भन्ने खबर सुन्दा उनको त सातो पुत्लो नै उडेको थियो। आफ्नो सर्वस्व नाश हुने देखेर याकूब निरीह भएर परमेश्‍वरसँग रोइकराइ प्रार्थना गर्न पुग्छन्। (उत्पत्ति ३२:९-१२)। अब आएर परमेश्‍वरको अनुग्रह के हो उनले सचमुचरूपमा बुझ्दछन्। याकूबको प्रार्थनालाई परमेश्‍वरले कसरी जवाफ दिनुहुन्छ?

`उत्पत्ति ३२:२२-३१ र होशे १२:३,४ पढ्नुहोस्। यस अचम्मको कथामा हामीले के आध्यात्मिक वा आत्मिक ज्ञान पाउँछौँ?`

एसाबबाट बच्न याकूबले सबै प्रयास मिलाएतापनि उनी अत्यन्तै बिचल्लीमा पर्छन्। उनी किन बिचल्लीमा परे सो बुझ्न सकिन्छ। उनले आफ्नो परिवारलाई एसावबाट जोगाउने व्यवस्था मिलाइसकेपछि उनी एकान्तमा सायद प्रार्थना गर्न जान्छन्। तर रातको अन्धकारमा एक जना अपरिचित मानिसले उनमाथि आक्रमण गर्छन् (उत्पत्ति ३२:२४)। त्यस परिस्थितिमा प्रयोग गरिएको "आक्रमण" भन्ने शब्दको विशेष अर्थ छ। त्यसको अर्थ परमेश्‍वरको उपस्थितिलाई जनाउँछ। यशैयाले गरेको भविष्याणीमा परमेश्‍वरकै सम्मुख येशूले भोग्नुपर्ने कष्टलाई यसरी लेखिएको छ, "ऊ मानिसहरूबाट घृणित थियो र इन्‍कार गरियो, अफसोसमा परेको मानिस र कष्‍टसित परिचित। ऊ त्‍योजस्‍तो थियो, जसलाई देखेर मानिसहरू आफ्‍ना मुख फर्काउँछन्‌। ऊ घृणित थियो, र हामीले उसलाई केही मोलको गनेनौं" (यशैया ५३:३)। दानिएलले पनि परमेश्‍वरको उपस्थितिलाई यसरी वयान गरेका छन्, "४ पहिलो महिनाको चौबीसौँ दिनमा ठूलो नदी टाइग्रिसको किनारमा जसै म उभिरहेको थिएँ, ५ मैले माथि हेरें र मेरो अगि कम्‍मरमा अति राम्रो सुनको पेटी बाँधी सूतीको लुगा लगाएका एक जना मानिसलाई देखें। ६ तिनको शरीर पीतमणिजस्‍तै चहकिलो थियो, तिनको अनुहार बिजुलीझैँ चम्‍कन्‍थ्‍यो, तिनका आँखा राँकोझैँ बलिरहेका थिए। तिनका हात र खुट्टाहरू टल्‍काइएको काँसोजस्‍तै र तिनको स्‍वर ठूलो भीड़को स्‍वरझैँ थिए" (दानिएल १०:४-६। यहोशूले नि परमेश्‍वरको सेनापतिलाई भेट्दा त्यही शब्द प्रयोग गरेका थिए। त्यस सेनापतिलाई प्रभु YHWH यह्वे हुनुहुन्छ भनेर यहोशूमा यसरी लेखिएको छ, "१३ यहोशू यरीहोको नजिक हुँदा तिनले आफ्‍ना आँखा उठाएर हेरे, र आफ्‍नो सामुन्‍ने हातमा नाङ्गो तरवार लिएका एक जना मानिस उभिरहेका रहेछन्‌। यहोशू उनीकहाँ गएर, “तपाईं हामीपट्टि हुनुहुन्‍छ कि हाम्रा शत्रु हुनुहुन्‍छ?” भनेर सोधे। १४ अनि उनले भने, “होइन, तर परमप्रभुको फौजको कप्‍तान भएर म यहाँ आएको हुँ।” तब यहोशूले जमिनमा घोप्‍टो परेर दण्‍डवत्‌ गरे, र उनलाई भने, “मेरा प्रभु, आफ्‍नो दासलाई के भन्‍नुहुन्‍छ?”  १५ अनि परमप्रभुका फौजका कप्‍तानले यहोशूलाई भने, “तिम्रा खुट्टाबाट जुत्ता फुकाल्‌, किनकि तिमी उभिएको ठाउँ पवित्र छ।” अनि यहोशूले त्‍यसै गरे" (यहोशू ५:१३-१५)। अनि यहोशूले के गर्नुपर्छ भनेर उहाँले तिनलाई अर्‍हाउँछन् (यहोशू ६:२)।

याकूब अब त्यस व्यक्तिसँग कुश्ताकुश्ती गर्छन्। त्यसबेला आफू परमेश्‍वर आफैसँग लडिरहेको महसुस गर्छन्। बिहानीपख त्यस व्यक्ति याकूबबाट फुट्किन खोज्छन्। तब आफू को सँग कुश्‍ती खेलिरहेको सो थाहा पाएर उनलाई पकडि राखेर कबुल गर्न लाउँछन्, "जबसम्म तपाईँले मलाई आशिष दिनुहुन्न तबसम्म म तपाईँलाई जान दिन्न!" (उत्पत्ति ३२:२६)। परमेश्‍वरलाई बलियोसँग समातीरहेको र उहाँलाई जान नदिएको परिवेशले यो बताउँदछ कि प्रभुबाट क्षमा पाउन उनले प्रवल इच्छा गरेको र प्रभुसँग ठिक सम्बन्ध राख्‍न चाहेको प्रकट गरेको थियो।

"गलत तरिका उपयोग गरेर जेठो छोरोको अधिकार उनले खोजेको उनको भूल र पाप हो भन्ने ज्ञान उनको अगाडि अब प्रष्ट हुन्छ। उनले परमेश्‍वरका प्रतिज्ञाहरूमाथि भरोसा राखेनन्, तर आफ्नै प्रयासले ती प्रतिज्ञाहरूलाई हात पार्न खोजेका थिए। उनलाई थाहा भएन कि परमेश्‍वरले आफ्नै समयमा आफ्नै तरिकाद्वारा उहाँको इच्छा पूरा गर्नुहुनेछ।"-एलेन जी ह्वाइट, पाट्रियार्क एण्ड प्रोफेटस्, पृ. १९७,१९८बाट रूपान्तरित।

परमेश्‍वरले उनलाई क्षमा दिनुभयो भन्ने प्रमाण नै उनको नाउँको परिवर्तन थियो। याकूब भन्ने नाउँले उनको पापलाई याद दिलाउँछ भने उनको बिजयलाई याद दिलाउन उनलाई नयाँ नाउँ दिइन्छ। "त्‍यस व्‍यक्ति वा स्वर्गदूतले भने, “अब उप्रान्‍त तिम्रो नाउँ याकूब होइन तर इस्राएल लहुनेछ, किनभने तिमीले परमेश्‍वर र मानिसहरूसँग लड़न्‍त गर्‍यौ, अनि विजयी भयौ" (उत्पत्ति ३२:२८)।

`परमेश्‍वरसँगको कुश्ता कुश्‍तीमा तपाईँको अनुभव के छ? यसको अर्थ के हो? समय समयमा यस्तो खालको अनुभव हामीले किन गर्नुपर्छ?`