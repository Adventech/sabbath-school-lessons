---
title:  राहेलको मृत्यु
date:  02/06/2022
---

वास्तविकरूपमा भन्नुपर्दा याकूबको परिवार आदर्श, उदाहरणीय भन्न सकिन्दैन तर विग्रिएको परिवार भन्न सक्छौँ। याकूबले आफ्नै परिवारवाट धेरै दु:ख र पीडाहरूको सामना गर्नुपरेको थियो। तिनीहरूमा धेरै थिए। उत्पत्ति ३५:१६-२९मा पनि उनले भोग्नु परेको एउटा पीडा प्रस्तुत गरेको छ।

बेथेल छोडेर याकूब प्रतिज्ञा गरिएको भूमिमा अन्तिम पटक यात्रा गर्छन्। त्यस यात्रामा उनले तीन घट्नाहरू उनले सामना गर्नु परेको थियो: याकूबको सबभन्दा कान्छो छोरोको जन्म सुत्केरी व्यथाले मर्न लागेकी राहेलबाट भएको, राहेलको मृत्यु र आफ्नो जेठो छोरो रुबन जो लेआबाट जन्मेका थियो, याकूबको आफ्नै ल्याइटेसँग सुत्‍न पुग्यो। यस्तो खराब, अनैतिक, भ्रष्ट, दुराचारी काम रुबनले किन गर्‍यो भनेर यस अंशले भन्दैन, तर याकूबको अन्तिम छोरोको जन्मलाई उसले अशुद्ध पार्न चाहेको र राहेलको यादलाई हेप्न खोजेको आभास् हामीले पाउँछौँ, तर ठ्याक्‍कै ती नै हुन भनेर हामी भन्न सक्दैनौँ। याकूबको सबभन्दा कान्छो छोरोको जन्म बेथलहेमसँग गाँसिएको थियो (उत्पत्ति ३५:१९। यो भूमि प्रतिज्ञा गरिएको भूमिभित्रै छ। यो जन्मले इस्राएलको भविष्यको बारेमा परमेश्‍वरले गर्नुभएको प्रतिज्ञाको पहिलो चरण पूरा भएको देखाउँछ। सुडेनीले राहेललाई सम्बोधन गरेको वाक्य अर्थपूर्ण मान्नु पर्छ। उनले भविष्यवाणी गरेर नै परमेश्‍वरले अब्राहमलाई दिनुभएको आश्‍वासनका शब्दहरूलाई दोहोर्‍याकी थिइन्, "नडराउ" (उत्पत्ति ३५:१७, उत्पत्ति १५:१)।

आफू मर्नुभन्दा अघि राहेलले आफ्नो छोरोको नाउँ बेन-ओनी Ben-Oni राखेकी थिइन्। त्यसको अर्थ मेरो शोकको पुत्र" हो। उनी अत्यन्तै प्रसब बेदनाले ग्रष्ट भएर त्यो छोरो पाएकी थिइन्। तर, याकूले उसको नाउँ बेन्जामिन राखे जसको अर्थ हो "दाहिने हातको छोरो।" सायद, प्रतिज्ञा गरिएको देश उनको दक्षिणतर्फ भएकोले परमेश्‍वरले प्रतिज्ञा गर्नुभएको अनुसार त्यस ठाउँमा पुग्ने र बसोबास गर्ने आशाले उत्साहित भएर आफ्नो कान्छो छोरोको नाउँ परिवर्तन गरेको हुनसक्छ।

फेरि त्यही समयमा याकूबको जेठो छोरो आफ्नो बुबाको भित्रीनि बिलाह र राहेलकी नोकर्नीसँग करणी गर्छन् (उत्पत्ति ३५:२५, उत्पत्ति ३०:३)। यस्तो अपमानजनक, निन्दनीय, भ्रष्ट, अनैतिक र कलङ्क लगाउने काम रुबनले किन गर्‍यो सो हामीलाई थाहा छैन। तर, यसले मानव स्वभाव कतिको पापी र खस्किएको रहेछ भनेर अर्को उदाहरण हाम्रो सामु प्रस्तुत गरिएको पाउँछौँ, त्यो पनि आफ्नै धर्मात्मा वा परमेश्‍वरको भय मान्ने र उहाँमाथि श्रद्धा राख्‍ने बाबुको अगाडि।

यो आफ्नो छोरोको भयानक र भ्रष्ट कामको बारेमा याकूबलाई सुनाउँछन् तर उनी चुपचाप रहन्छन् (उत्पत्ति ३५:२२)। यो हाम्रो निम्ति अचम्मै छ। तर, आफूले नियन्त्रण गर्न नसकेका पापहरूलाई परमेश्‍वरले सम्हाल्नुहुनेछ र उनका वरिपरिका परिवारहरू खराब, दुष्ट र पापी भएतापनि परमेश्‍वरले आफ्नो वचन उहाँकै समयमा पूरा गर्नुहुनेछ भनेर उहाँमाथि नै पूर्ण भरोसा राखेको कारणले आफ्नो छोरोलाई केही नगरेको हुनसक्छ।

याकूबका १२ छोराहरूको नाउँ उल्लेख गरिँदा याकूब परमेश्‍वरमाथिको विश्‍वासमाथि बिचलित नभएको देखाउँछ। तिनीहरू भविष्यका इस्राएका पुस्ताहरूका पूर्खा हुनेछन् भन्ने कुरामा उनी ढुक्‍क भएका थिए। याकूबका प्रायजसो छोराहरू वा भविष्यका पुस्ताहरू त्यस्तो दयालु, शिष्ट, उदारणीय योग्य त थिएनन्। यद्यपि, ती समस्याहरूको बाबजुद पनि, चाहे जतिसुकै विग्रिएको परिवा नै किन नहुन् जस्तै रुबनले आफ्नै सानी आमासँग सुतेर हाकहाकी दुष्ट र अनैतिक काम गरेको थियो, यही परिवारबाट परमेश्‍वरले आफ्नो लक्ष्य पूरा गर्नुहुनेछ भन्ने कुरालाई पुष्टि गर्दछ।

`मानिसले जतिसुकै गल्ती गरेतापनि, जतिसुकै परमेश्‍वरको विद्रोह गरेर चलेतापनि, जतिसुकै पापको पोखरीमा पौडी खेल्न मन पराएतापनि आखिरमा आएर परमेश्‍वरले आफ्ना लक्ष्यहरू पूरा गरिनै छाड्नुहुन्छ। तर, परमेश्‍वरको लक्ष्यमा मानिसहरूले सहयोग दिए कस्तो हुन्थ्यो होला, उहाँका आज्ञाहरू पालन गरे कस्तो असल हुन्थ्यो होला? परमेश्‍वरको इच्छा पूरा गर्न कतिपय मानव दु:ख, कष्ट, तनाव आदिहरूबाट राहत पाउँदै सजिलो जीवन हुने थियो होला, होइन र?`