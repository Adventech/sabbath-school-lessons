---
title:  थप जानकारी
date:  03/06/2022
---

एलेन जी ह्वाइटद्वारा लिखित, पाट्रियार्क एण्ड प्रोफेटसको, पृ. १९५-२०३को "द नाइट अभ रेस्लिङ्ग।"

"अत्यन्तै पीडा र मानिसिक कष्टमा परेका याकूबले रातमा अपरिचित व्यक्तिसँग अचानक कुस्ती खेल्नु पुगेको थियो। येशू ख्रीष्टको दोस्रो आगमन पहिले परमेश्‍वरका जनहरूले पनि दु:खकष्टसँग कुस्ती खेल्नुपर्ने हुन्छ। याकूबले झेल्नुपरेको त्यो दु:ख परमेश्‍वरका जनहरूले पनि सामना गर्नुपर्ने समयलाई देखाएको हो।...सैतान वा खराब तत्वहरूसँग परमेश्‍वरका जनहरूले गर्नुपर्ने अन्तिम सामनाको अनुभव याकूबको अनुभवले चित्रण गरेको छ। तिनीहरूको विश्‍वास, तिनीहरूको लगनशीलता र दृढता, र परमेश्‍वरले तिनीहरूलाई उद्धार गर्ने शक्ति उहाँमा छ भन्ने कुरामा अडिग हुँदै उहाँमाथि भरोसा कतिको राखिरहेकोछ भनेर परमेश्‍वरले जाँच्‍नुहुनेछ। तिनीहरूको मामिला बेकारको छ र तिनीहरू खतम भएको छ भनेर सैतानले तिनीहरूको दिमागलाई तर्साउन प्रयास गर्नेछ। तिनीहरूको पाप यति ठूलो छ कि परमेश्‍वरले तिनीहरालाई क्षमा दिने कुनै आधार छैन भनेर पनि सैतानले तिनीहरूलाई निराश पार्न कोसिस गर्नेछ। जब आफ्ना जीवनलाई नियाल्दा तिनीहरूले कस्ता कस्ता महान् गल्तीहरू गरे भन्ने कुरामा तिनीहरू बिचल्लित हुनेछन् र परमेश्‍वरको सामु आफूहरू अयोग्य भएको आभास् पाएर निराशाको बादलमा तिनीहरू हराउन खोज्नेछन्। तर, तिनीहरूले परमेश्‍वरको महान् दया र सदाशयतालाई सम्झिनेछन्, आफूहरूले भित्री हृदयदेखि इमान्दारी भएर पश्‍चाताप गरेको पनि तिनीहरूले याद गर्नेछन्, अनि निसहाय, निराशमा परेका र पश्‍चाताप गरेका पापीहरूलाई येशू ख्रीष्टद्वारा परमेश्‍वरले क्षमा दिने दिने बाचालाई उहाँको सामु रोइकराइ सम्झाउनेछन्। तिनीहरूको प्रार्थनाको जवाफ तिनीहरूले तुरन्तै पाएन भन्दैमा तिनीहरूको विश्‍वास असफल हुँदैन। तिनीहरू परमेश्‍वरको बलमा झुण्डिरहेको हुन्छ, जसरी याकूबले स्वर्गदूतलाई पकडि राखेका थिए। याकूबको बिन्ति तिनीहरूको पनि हुनेछ, "जबसम्म तपाईँले मलाई आशिष दिनुहुन्छ तबसम्म म तपाईँलाई जान दिन्न।'....

"पापमा परेर गद्दारी गर्नेहरूलाई परमेश्‍वरले झ्वाट्टै फ्याँक्नुहुन्न भन्ने आश्‍वासन याकूबको इतिहास साक्षीको रूपमा खडा छ। तर, सही वा हृदयदेखि पश्‍चाताप गरेर उहाँकहाँ फर्कियोस् भन्ने उहाँको अपेक्षा छ। आफ्नै बलबाट र जबरजस्ती फाइदा लिनुको सट्टा आत्मसमर्पण गरि परमेश्‍वरमाथि पूरा भरोसा विश्‍वास राख्‍नु नै उनको निम्ति फाइदा छ भनेर उनले सिक्न पुगेका थिए। याकूबले हृदयदेखि चाहना गरेका परमेश्‍वरको शक्ति र अनुग्रह उहाँले नै दिनुहुनेछ भनेर आफ्नो सेवकलाई उहाँले सिकाउनुभएको थियो। अन्तिम समयमा रहनेहरूको जीवन कहानी पनि त्यस्तै हुनेछ। जब तिनीहरूको वरिपरि खतराका घन्टीहरू बजीरहेका हुन्छन्, तिनीहरू हताश र निराशले तिनीहरूको जीवनलाई छोप्दछन्, त्यसबेला प्रभु येशूले तिनीहरूको निम्ति पश्‍चातापको निम्ति गर्नुभएका पूण्य कामहरूमाथिमात्रै तिनीहरू भरपर्नु धेरै आवश्यक भएको तिनीहरूले ठान्नुपर्दछ। हामी आफैले केही पनि गर्न सक्दैनौँ।"-एलेन जी ह्वाइट, पाट्रियार्क एण्ड प्रोफेटस्, पृ. २०१-२०३बाट रूपान्तरित।

**चिन्तनमनन**

`अ. परमेश्‍वरको अनुग्रह देखाउने अवसर याकूबको कमजोरीमा किन भयो? याकूबको अनुभवमा पावलको यो भनाईलाई कसरी पुष्टि गर्दछ: "यसकारण ख्रीष्‍टको खातिर दुर्बलताहरूमा, बदनामीहरूमा, कठिनाइहरूमा, सतावटहरूमा, आपद्‌हरूमा म सन्‍तुष्‍ट रहन्‍छु। किनकि जब म दुर्बल छु, तब म शक्तिशाली छु?" (२ कोरिन्थी १२:१०)।`

`आ. बाइबलका कतिपय पात्रहरूको जीवन कहानी नीच, दुष्ट, फोहरमैला, तुच्छ, अधम, स्वार्थी, घृणित, अनैतिक र निन्दनीय भएतापनि बाइबलमा किन राखिएका छन्? यसले  के विषयलाई औँल्याउन खोजिएको हुनसक्छ? यसबाट हामीले के सन्देश लिन सक्छौँ?`

`इ. मूर्तिपूजाको बारेमा अझ धेरै सोच्नुहोस्। हाम्रो समाज, सभ्यताका मूर्तिहरू के हुनसक्छन्? परमेश्‍वरबाहेक अरू कुनै थोक वा कसैलाई हामीले पूजनीय मानेर पूजा गरिरहेकाछैनौँ भनेर हामी कसरी विश्‍वस्त हुने?`