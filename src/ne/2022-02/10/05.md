---
title:  मूर्तिपूजाको प्रभुत्व
date:  01/06/2022
---

`उत्पत्ति ३४:३०-३५:१-१५ पढ्नुहोस्। सनातन, सृष्टिकर्ता, परमप्रभु सत्य परमेश्‍वरको सहीरूपमा आराधना गर्नु भनेको केहो  भनेर यहाँ दिएको विवरणबाट हामीले कस्तो पाठहरू सिक्न सक्छौँ?`

कनानीहरूसँग शान्तसँग रहन चाहने याकूबले आफ्ना दुई छोराहरूको चर्तिकला देखेर उनी धेरै दु:खित भएका थिए र तिनीहरूलाई आफ्नो दुखेसो पनि पोखाउँदै झपारेका थिए। त्यसको लगत्तैपछि परमेश्‍वरले याकूबलाई शेकेम छोडेर बेथेलेमा फर्किन अर्‍हाउँनुहुन्छ। त्यहाँ परमेश्‍वरले याकूबसँग गर्नुभएको करारको पुननविकरण गर्न उहाँ चाहनुभएको थियो। बेथेलमा गएर परमेश्‍वरको निम्ति बेदी बनाऊ भनेर पनि उहाँले याकूबलाई अर्‍हाउनुहुन्छ।

अब याकूब शेकेम छोड्ने सुरसार कस्छन्। तर, सबभन्दा पहिले उनले आफ्ना परिवारका सदस्यहरूलाई तिनीहरूले कनानीहरूका देवी र देवताहरूका मूर्तिहरू फ्याँक भनेर अर्‍हाउँछन्। ती मूर्तिहरू शेकेम सहर लुट्दा जम्मा गरेका थिए र राहेलले पनि चोरका आफ्ना घरका देवीदेवताहरू (उत्पत्ति ३१:१९,३२) पनि थिए। परमेश्‍वरसँगको करारको निर्णायक पुननविकरण गर्नुभन्दा पहिले आफ्नो घरमा भएका देवीदेवताहरू हटाउनु जरुरी थियो।

याकूबको जीवन परमेश्‍वरप्रति समर्पित जीवन थियो। सायद परमेश्‍वरसँगको हिँडाइमा उनी एक्लै थिए। उनका परिवार र घरका कामदारहरूले ती देवीदेवताहरूलाई पूजा गरिरहेका थिए होलान्। अब कनानीहरूको प्रभावबाट टाढा हुन याकूबले आफ्नो शिविरमा र मानिसहरूका हृदयमा भएका देवीदेवताहरू हटाउन आवश्यक भएको ठानेका थिए।

पश्‍चातापको प्रक्रियामा मानिस केवल एक ठाउँबाट अर्को अनुकुल भएको ठाउँमा सर्नेमात्र समावेश हुनुपर्छ भन्ने छैन न त एउटा चर्चबाट अर्को चर्चमा। सबभन्दा महत्त्वपूर्ण कुरो भनेको परमेश्‍वरको अनुग्रहले हाम्रा हृदयमा भएका मूर्तिहरू हटाउन जरुरी भएको ठान्नुपर्दछ। हामी जहाँ गएतापनि वा जहाँ रहेता पनि जे कुरालाई पनि हामीले मूर्ति बनाएर हाम्रो हृदयमा सजाउन सक्छौँ।

जब याकूबले परमेश्‍वरको आज्ञा सुन्छन् र उहाँको आदेश अनुसार सर्न अघि बढ्छन् तब त्यहाँका बासिन्दाहरूलाई उहाँले हस्तक्षेप गर्नुहुन्छ र तिनीहरूमाथि उहाँको भय वा श्रद्धाले (उत्पत्ति ३५:५) असर पार्दछन्। सायद त्यही कारणले तिनीहरूले उनलाई आक्रमण गर्न सुर गर्देनन्।

अब, आफूसँग भएका सबै मानिसहरूसँग (उत्पत्ति ३५:६) एक भएर परमेश्‍वरको उपासना गर्न याकूब तयार हुन्छन्। त्यसले पारिवारिक एकताको पुनर्स्थापित भएको पनि आभास् दिन्छ। तिनीहरू लुज सहर अर्थात् बेथेलमा पुग्छन्। त्यहाँ तिनीहरूले परमेश्‍वरको आराधना गर्छन् र त्यस ठाउँलाई एल बेथल El Bethel भनेर नाउँ दिन्छन्। परमेश्‍वरले बेथेलमा याकूबको स्वप्न दर्शनमा स्वर्ग र पृथ्वी जोड्नुभएको थियो। अब फेरि त्यस आराधनाले केही समयसम्म परमेश्‍वरसँग  तोडिएको सम्बन्ध फेरि गाँसिन पुगेको देखाएको थियो।

यहाँ ठाउँको भन्दा बेथेलको परमेश्‍वरलाई जोड दिएको पाइन्छ। यहाँ फेरि परमेश्‍वर व्यक्तिगतरूपमा देखा पर्नुहुन्छ र याकूबलाई "इस्राएल" (उत्पत्ति ३५:१०) भनेर नाउँको याद दिलाउनुहुन्छ। त्यसबेला उहाँले तिनलाई आशिषको दोब्बर प्रतिज्ञा दिएको देखाउँछ। पहिलो प्रतिज्ञामा उनी फलदायी हुने वा उनको धेरै सन्तान हुने जसको सन्तानबाट मसीहको जन्म हुने र धेरै राष्ट्रहरू जन्मिने (उत्पत्ति ३५:११) थियो भने; र दोस्रोमा उनलाई प्रतिज्ञा गरिएको देश परमेश्‍वरले दिने।

`थाहै नपाइकन हाम्रा हृदयहरूमा मूर्तिपूजा कसरी पस्न सक्छ र त्यसलाई हामीले कसरी सम्हाल्ने?`