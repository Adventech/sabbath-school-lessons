---
title:  दुई दाजुभाइको जम्का भेट हुन्छ
date:  30/05/2022
---

पेनीएल भन्ने ठाउँको अर्थ परमेश्‍वरको अनुहार हो (उत्पत्ति ३२:३०)। त्यहाँ उनको जम्का भेट परमेश्‍वरसँग हुन्छ। अब त्यहाँबाट उनी आफ्नो दाजुसँग जम्का भेट गर्न अघि बढ्छन्। दाजुभाइको भेट नभएको २० वर्ष भइसकेको थियो। अब आफ्नो दाजु ४०० मानिसहरूको जमात लिएर आफूकहाँ आइरहेको याकूबले देख्‍छन् (उत्पत्ति ३३:१)। याकूब चिन्तित हुन्छन् र आफ्नो दाजुबाट परिवारलाई जोगाउन उनले बन्दोबस्त मिलाएका थिए।

`पनिएलमा परमेश्‍वरसँग जम्का भेट भएको अनुभवसँग आफ्नो दाजुसँग जम्का भेट भएको अनुभवको बीचमा के सम्बन्ध छ? परमेश्‍वरसँग र जोसुकै भएतापनि हाम्रा दाजुहरूसँगको जम्का भेट हुने मामिलाको आत्मिक अर्थ के छ? हेर्नुहोस्, उत्पत्ति ३३।`

आफ्नो दाजुलाई देखेपछि याकूब उनको अगाडि सात पल्ट भुईँमा लम्पछार पर्दछन्। आफ्नो दाजुलाई मेरा प्रभु भनेर धेरै पल्ट सम्बोधन गर्दछन् (उत्पत्ति ३३:८,१३,१५) र आफूलाई उनको सेवक भनेर पहिचान दिन्छन् (उत्पत्ति ३२:४,१८,२०)। याकूले सात पल्ट ढोकेको अर्थले आफ्नो बाबुले सात पल्ट उनले आशिषहरू पाएको याद दिलाउँछ (उत्पत्ति २७:२७-२९)। जब उनले आफ्नो दाजुलाई ढोग्छन् बाबुको आशिषलाई उल्टो पारिदिन्छन्। राष्ट्र वा जातिहरूले तिमीलाई ढोगुन् (उत्पत्ति २७:२९) भन्ने याकूबलाई दिएको आशिष अब उनी आफैले दाजुलाई ढोग्न पुग्छन्। आफ्नो दाजुको ऋण चुक्ता गर्ने र उनबाट चोरेको आशिष (उत्पत्ति ३३:११) उनैलाई फिर्ता दिने चाहना उनले व्यक्त गरेको आभास् यहाँ पाइन्छ। जब एसाबले आफ्नो भाइलाई भेट्छ तब भाइले अपेक्षा गरेको अनुसार उनलाई मार्न दगुरेको हुन्दैन तर म्वाईँ खान र रुन पो पुग्छन् (उत्पत्ति ३३:४)। पछि आफ्नो दाजुको ठूलो सराहना गरेर भावुक हुँदै यो भावना व्यक्त गर्छन्: "हजुरको अनुहार मैले देख्‍दा त मैले परमेश्‍वरकै अनुहार देखेको जस्तो महसुस गरेको छु" (उत्पत्ति ३३:१० रूपान्तरित)। यो अत्यन्तै अचाक्लिलाग्दो भावना व्यक्त गरेको कारण थियो: आफ्नो दाजु एसावले उनलाई क्षमा दिए। हिब्रू भाषा ratsah "खुशी भएको" (उत्पत्ति ३३:१० रूपान्तरित) भन्ने शब्दको ईश्‍वरिय दर्शन वा विज्ञानको अर्थ छ। यो हो, परमेश्‍वरलाई ग्रहणयोग्य र खुशी पार्ने बलिदान। परमेश्‍वरले क्षमा दिएको भन्ने धारणालाई बुझाउन यो शब्द प्रयोग गरिएको हुन्छ (लेबी २२:२७, आमोस ५:२२)।

याकूबले पनिएलमा परमेश्‍वरको अनुहार देखेर उहाँबाट पाएको क्षमाको अनुभवलाई अब दाजुको अनुहार देखेपछि उनीबाट क्षमा पाएको आभार व्यक्त गर्दा आफूलाई परमेश्‍वरकै अनुहार सामु खडा भइरहेको आभास् उनले पाएको बताउँछन्। याकूब अब दोस्रो पनिएलमा रहन्छन्। पहिलो पनिएलले दोस्रो पनिएलको निम्ति उनलाई तयार पारेको थियो। परमेश्‍वर र आफ्नो दाजुले याकूबलाई क्षमा दिएका थिए। परमेश्‍वरको अनुग्रहको अर्थ के रहेछ भन्ने आत्मज्ञान पहिलाभन्दा अहिले अझ बढि उनले बुझेको हुनुपर्छ।

`परमेश्‍वरले बाहेक अरूहरूले तपाईँलाई क्षमा दिँदा अनुग्रहको अर्थ के रहेछ भनेर तपाईँले कसरी सिक्नुभएको छ?`