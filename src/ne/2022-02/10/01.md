---
title: याकूबबाट इस्राएल
date:  28/05/2022
---

### यस अध्यायका मूल पदहरू
उत्पत्ति ३२:२२-३१; होशे १२:३,४; यर्मया ३०:५-७, उत्पत्ति ३३ र उत्पत्ति ३४:३०-३५:२९।

> <p>यस अध्यायको मूल सार पद</p>
> "त्‍यस व्‍यक्तिले भने, “अब उप्रान्‍त तिम्रो नाउँ याकूब होइन तर इस्राएल हुनेछ, किनभने तिमीले परमेश्‍वर र मानिसहरूसँग लड़न्‍त गर्‍यौ, अनि विजयी भयौ”  (उत्पत्ति ३२:२८)।

याकूबको जीवन कहानी जारी रहन्छ। उनको जीवनमा धेरै उतारचढाव वा तलमाथिको सामना गर्न उनी वाध्य भएका थिए। दुवै असल र खराब, तितोमिठो अनुभवहरू उनले सहनुपरेको थियो। तर, परमेश्‍वर आफ्ना प्रतिज्ञाहरूप्रति आफू दुवै कतिवद्ध र प्रतिवद्ध भएको याकूबबाट प्रकट गर्नुभएको थियो। परमेश्‍वरको हात उनमाथि थियो भनेर उनको जीवन कहानीले बताउँदछ।

यस अध्यायमा याकूबको बारेमा अझ बेसी जानकारी हामी हासिल गर्नेछौँ। उनले लाबानलाई छोडेर घर फर्कन्छन्। तर, उनको छलकपटको शिकार भएको एसावलाई भेट्नुपर्दा उनले अब के गर्लान् भन्ने पीडामा परेको याकूबलाई के हुन्छ, सो हामी हेर्नेछौँ।

अब के हुन्छ भन्ने चिन्ता, सुर्ता र बोझमा याकूब परेको बेलामा भाग्यवस उनका पूर्खाहरूको परमेश्‍वर उनकहाँ एक रात देखा पर्नुहुन्छ। त्यसबेला एउटा यस्तो घट्ना भयो जुन् पछि आउने "याकूबको सङ्कट" (यर्मिया ३०:५-७)लाई देखाउँछ। त्यस रात धोकेवाज याकूबको नाउँ परिवर्तन भएर "इस्राएल" नामाङ्करण हुन्छ। उनकै नयाँ नाउँबाट सुरु गरिएर नयाँ जाति र राष्ट्रको सृजना हुन्छ।

समुच्चरूपमा भन्ने हो भने याकूब र उनको परिवारको  जीवन कहानीले हामीलाई परमेश्‍वरको बारेमा उल्लेखनीय आत्मज्ञान सिकाउँदछ। उहाँका जनहरूले वा इस्राएलीहरूले नै परमेश्‍वरको योजनालाई बिफल पार्न जतिसुकै भरमग्दुर प्रयास गरेतापनि आफूले गर्नुभएको प्रतिज्ञा जसरी भएपनि पूरा गर्न परमेश्‍वर प्रतिवद्ध हुनुहुन्छ भन्ने याकूबको किस्साले हामीलाई देखाउँदछ।