---
title: कथा
date:  08/04/2022
---

### म मरेको मानिस हुँ, भाग १

_अल्फरेड सी. माचोना, जिम्बाबे_

क्रिस्टमासको दुई दिन अघि सडक दुर्घटनामा म परेको थिएँ। म त मर्नुपर्ने थियो। डिसेम्बर २३, म र मेरी श्रीमती फर्च्युनेट जिम्बाबेको राजधानी हरारेबाट हाम्रा छोराछोरीहरूको हजुरबुबा र हजुरआमाको अर्कै सहरको घरमा जाँदै थियौँ। जब हामी सडकमा कार हाँक्दै थियौँ त्यसबेला धेरै मानिसहरू बाटोको छेऊमा उभिरहेका र हामीसँग जान हात उठाउँदै थिए। क्रिस्टमासको भिँडले गर्दा बसहरूमा यात्रुहरू तन्न थिए। अनि छुट्टी मनाउन आआफ्नो घर जान मानिसहरू उत्सुक थिए। बाटोमा एक जना चिनेको महिलालाई हामीले देख्यौँ र उनलाई लान कार रोक्यौँ। त्यसपछि एक जना पुरुष र महिला पनि हामीसँग जान अनुरोध गरे। तिनीहरूलाई हामीले चिनेका थिएनौँ। तिनीहरूको चिन्तित अनुहारले गर्दा तिनीहरूलाई पनि हामीले कारमा चढायौँ। कारको पछाडि तीन जना बसेका थिए। हामी पाँचै जना सडकमा डगुर्‍यौँ।

अनि केही समयपछि सबै थोक अन्धकार भयो। मेरो सिटबेल्ट धेरै कस्सिएको मैले अनुभव गरेँ। रातको समय थियो। मैले केही परबाट मधुर आवाजहरू सुनेँ। केही भयानक कुरो भयो भनेर मैले महसुस गरेँ। मेरो कार हल्लिरहेको थाहा पाएँ। अनि मैले आम्बुलेन्स वा पुलिसको कारकोः साइरन ठूलो स्वरले बजेको सुनेँ। एक छिनपछि मलाई कारबाट निकालेर आम्बुलेन्समा हालेको थाहा पाएँ।मैले कसलाई बोलाउनुपर्छ भनेर नर्सले मलाई सोधिन्। अनि मलाई के भयो भनेर उनलाई सोधेँ। "तपाईँ दुर्घट्नामा पर्नुभयो," भनेर उनले जवाफ दिइन्। चर्च पास्टर र चर्च एल्डर दुई जनाको नाउँ उनलाई दिएँ।  अस्पतालमा पास्टर आएपछि तुरन्तै बोले, "तपाईँलाई हरारेको अस्पतालमा तुरन्तै लैजान्दैछौँ।" उनले मेरी श्रीमती फर्च्युनेटलाई कहाँ छ भनेर नर्सलाई सोधे। हाम्रो कारको पछाडि आइरहेको अर्को कारले उनलाई र अर्को दुई यात्रुहरूलाई अर्को अस्पतालमा छन् भनेर नर्सले भनिन्। मेरी श्रीमती गम्भिररूपमा आन्तरिक रगत बगेर कष्ट पाइरहेकी छिन् भनेर त्यस नर्सले सुनाइन्। म जाने अस्पतालमा उनलाई पनि ल्याउन पास्टरले नर्सलाई अनुरोध गरे। दुई वटा आम्बुलेन्स ल्याइयो। मलाई र मेरी श्रीमतीलाई हरारेको अस्पतालमा कुदाए। मलाई अस्पतालबाट बाहिर निकालेकोमात्र थाहा पाएँ, त्यसपछि मलाई के भयो सो थाहा पाइँन। डिसेम्बर २४ र २५मा फोर्च्युनेट र मैले तीन शल्यक्रिया गर्नु पर्‍यो। सिटबेल्टले पेटमा घुस्दा मेरी श्रीमती मरसान्न घाइटे भएकी थिइन्। डाक्टरहरूले १६ इन्च सानो आन्ड्रा निकाले। उनको बायाँ हात र बायाँ खुट्टा पनि धेरै नराम्रोसँग चोट लागेको थियो। डाक्टरहरूले धातु किलाहरू तिनीहरूमा घुसाइदिए। मेरो बायाँको पाखुरामा डाक्टरहरूले धातुको पाटा घुसाइदिए र मेरो दायाँ खुट्टामा धातुको पातलो किला घुसाइदिए। सबभन्दा गम्भिर चोट त मेरो मेरुदण्डको थियो। डाक्टरहरूले मेरो गर्दनको पछाडिबाट मेरुदण्डलाई एकै ठाउँमा राख्‍न केही कुरा घुसाइदियो। मेरो मेरुदण्डको एक्सरे देखाएर त्यस डाक्टरले मलाई सुनाए, "तपाईँले यो एक्सरेलाई लिएर संसारको कुनै पनि डाक्टरलाई देखाउन सक्नुहुन्छ र मैले जे भनिरहेको छु तिनीहरूले पनि त्यही भन्ने छन्: तपाईँ मरेको मानिस हुनुहुन्छ। एक्सरेले भन्छ किन तपाईँ मरेको छ वा तपाईँको कुमदेखि तलसम्म पक्षाघात भएको छ।"

दुई हप्‍तापछि फोर्च्युनेट र मलाई अस्पतालबाट घर पठाए। अनि हामीलाई दुई हप्‍तासम्म निरन्तररूपमा कडा फिजिकल थेरापी गर्‍यौँ। छ हप्‍तासम्म हामी हिँड्न सिक्यौँ। पहिलो पल्ट हामीले सुन्यौँ कि त्यस दुर्घटनामा पाँच जना मानिसको मृत्यु भयो। एक जना युवा रक्सीको सुरमा द्रुतगतिमा कार हाँक्दै थियो र त्यसले हाम्रो र अरू कारहरमा ठोकेको थियो। पछि हामीले दुर्घटना ग्रस्त भएको कार देख्यौँ। ती कारहरू एउटै खालका थिए। दुवै रातो होन्डा फिट। मेरो स्पीड मिटर ९० किलोमिटरको रफ्तारमा रोकेको थियो भने उसको १७० किलोमिटरको रफ्तारमा रोकेको थियो। हाम्रो कारमा रहेको महिला यात्रु त्यतिनै खेरा मरेकी थिइन् र अर्को दुई जना यात्रुहरू भोलीपल्ट मृत्यु भएको थियो। रक्सीको सुरमा कार हाँक्ने ड्राइभर र उसको साथमा रहकी महिला त्यतिनै बेला मरेका थिए। तिनीहरूको पछाडि बसेको मानिसलाई अस्पतालमा लगिएको थियो, तर ऊ मर्‍यो कि बाँच्यो हामीलाई अहिलेसम्म थाहा छैन। यो समाचारले फर्च्युनेट र मलाई ठूलो धक्‍का भयो। अचम्म तरिकाले परमेश्‍वरले हामीलाई बचाउनुभएको थियो। तर अचम्मको काम त्यहीँबाट सिद्धिएन। चार महिनापछि सोलुसी वि‍श्‍वविद्यालयमा पास्टरीय कक्षामा सरिक भएँ।