---
title:  परमेश्‍वरबाट लुक्नु
date:  05/04/2022
---

`निषेधित फल खाएपछि आदम र हव्वा परमेश्‍वरको सामु लुक्नुपर्छ भन्ने अनुभव किन गरेका थिए? परमेश्‍वर आफैले आदमलाई "तिमी कहाँ छौँ?" भनेर किन सोध्नुभयो? आफूले गरेको गल्तीबाट बच्न आदम र हव्वाले कस्तो जवाफ परमेश्‍वरलाई दिए? हेर्नुहोस्, उत्पत्ति ३:७-१३`

पाप गरेपछि, दुवै आदम र हव्वाले आफूहरू नाङ्गो भएको अनुभव गरे। परमेश्‍वरको उपस्थित भएको प्रतिविम्बित महिमाको वस्त्र तिनीहरूले गुमाएको थियो (हेर्नुहोस् भजन ८:५, र भजन १०४:१,२)।

पापले गर्दा आदम र हव्वामा भएको परमेश्‍वरको स्वरूप वा प्रतिरूपलाई असर परेको थियो। तिनीहरूले आफूहरूको नाङ्गोपनालाई ढाक्न अञ्‍जिरका पातहरू गाँसेर वस्त्र बनाए (उत्पत्ति ३:७)। यो "बनाउनु" भन्ने शब्द केवल सृष्टिकर्ता परमेश्‍वरलाईमात्र प्रयोग गरिएको थियो (उत्पत्ति १:७,१६,२५ आदि)। तिनीहरूले आफ्नो पाप ढाक्न पातको वस्त्र बनाएर छोपे भन्दा तिनीहरूलाई अब परमेश्‍वरको आवश्यकता भएन आफूहरू नै भगवान हो र पापको मोचनको निम्ति तिनीहरू आफैले प्रयास गर्द सकिन्छ। यस खालको क्रियाकलापलाई पावलले धर्मकर्म वा कामद्वारा मुक्ति पाउने प्रयास हो भनेर त्यसको विरीध जनाएका थिए (गलाती २:१६)।

जब परमेश्‍वर तिनीहरूकहाँ "तिमी कहाँ छौँ?" (उत्पत्ति ३:९) भनेर सोध्नुभयो, त्यही प्रश्‍न कैयनलाई हाबिलको बारेमा पनि सोध्नुभएको थियो (उत्पत्ति ४:९)। परमेश्‍वर सर्वज्ञानी हुनुहुन्छ, त्यसकारण ती प्रश्‍नहरूको जवाफ त उनलाई थाहा थियो नै। त्यो प्रश्‍न दोषी मानिसकै फाइदाको निम्ति गरिएको थियो। तिनीहरूले के गरे सो गल्ती गरे भनेर महुसुस गराउन नै त्यो प्रश्‍न परमेश्‍वरले तिनीहरूलाई गर्नुभएको थियो। आफूले गरेको भूललाई स्वीकारोस्, पश्‍चाताप गरोस् र मुक्ति पाऔस् भन्ने परमेश्‍वरको चाहना थियो। त्यसैबेलादेखि मानव जगतले पाप गरे र तिनीहरूको उद्धार र मुक्तिको निम्ति परमेश्‍वरले आफ्नो प्रयास गर्नुभएको थियो र सो प्रयास जारी छ।

अझ त्यसबेला जे देखियो, त्यसले छानबिनको न्यायको धारणालाई प्रतिविम्बित गरेको थियो (जुन सेभेन्थ-डे एडभेन्टस्टले सिकाउने उल्लेखनीय विद्याहरूमा एक प्रमुख हो-अनुवादक)। परमेश्‍वर न्यायकर्ता हुनुभएको थियो र दोषीलाई प्रश्‍न गर्नुभएको थियो (उत्पत्ति ३:९) ताकि आफ्नो दोषको दण्डको निम्ति तिनीहरू तयार होउन् (उत्पत्ति ३:१४-१९)। तर त्यसमा पश्‍चाताप गर्ने अवसर पनि दिइएको थियो, जसले गर्दा तिनीहरू मुक्तितिर लम्किन सकुन् (उत्पत्ति ३:१५)। मानव प्राणीलाई मुक्तिदिने परमेश्‍वरको मूख्य आशय बाइबलभरी नै हामी पाउँछौँ।

परमेश्‍वरले दोष लगाउनुभएको प्रश्‍नको जवाफ सबै पापीहरूले त्यस्तै खालको जवाफ दिन्छ, अर्थात् दोष अरूलाई थुपार्ने प्रवृत्ति। जब परमेश्‍वरले आदमलाई सोध्नुभयो त उनले स्त्रीलाई दोष दिए जो उहाँले नै उनलाई दिनुभएको थियो (उत्पत्ति ३:१२)। वास्तविकरूपमा भन्ने हो भने हव्वाको दोष हो जसलाई परमेश्‍वरले दिनुभयो, वा हव्वालाई आफूलाई दिनुभएकोमा परमेश्‍वरको पनि दोष हो भनेर आफ्नो होइन भनेर भन्न चाहेका थिए। सर्पले आफूलाई धोखा दियो भनेर हव्वाले पनि जवाफ दिन्छिन्। यो धोखा दियो वा छल गर्‍यो भन्ने शब्द हिब्रू भाषामा नाशा nasha हो (उत्पत्ति ३:१३)। त्यसको अर्थ मानिसहरूले जे गर्‍यो त्यो ठिकै थियो भनेर विश्‍वस्त गराउँदै झुटो आशाहरू दिने प्रवृत्ति हो (यस मामिलामा देहायका पदहरूले देखाउँदछ २ राजा १९:१०, यशैया ३७:१०, यर्मिया ४९:१६)।

आफूलाई स्त्रीले फल दिइन् भनेर आदमले हव्वालाई दोष लगाए (केही हदमा सत्य नै भएतापनि), र हव्वाले सर्पलाई दोष लगाउँदै उसले नै धोखा दियो वा छल गर्‍यो  (केही हदमा त्यो पनि सत्य नै हो) भनेर आफ्नो दोष पन्छाउन खोजेकी थिइन्। तर, जेभएतापनि आखिरमा परमेश्‍वरको आज्ञा नमान्दा तिनीहरू दुवै दोषी थिए।

`आफूले गल्ती काम गरे वा गलत बाटोमा हिँडे अरूहरूलाई दोष दिने हाम्रो बानीको बारेमा सोच्नुहोस्। यस खालको धरापमा हामी कसरी सजिलैसँग पर्न सक्छौँ?`