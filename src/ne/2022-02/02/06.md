---
title:  मानिसको भविष्य
date:  07/04/2022
---

`परमेश्‍वरको वचन सुन्नुको सट्टा आदम र हव्वाले सर्प वा सैतानको कुरो सुन्ने तिनीहरूले आत्मनिर्णय गर्दा तिनीहरू पापमा फसे। सर्प त श्रापी भयो, तर, आदम र हव्वालाई पनि के भयो? हेर्नुहोस्, उत्पत्ति ३:१५-२४।`

परमेश्‍वरले सर्पमाथि उच्चारण गर्नुभएको फैसलालाई श्राप भनेर नै तोकिएको थियो (उत्पत्ति ३:१४), तर आदम र हव्वाको मामिलामाचाहिँ श्राप भनेर फैसला गरिएको थिएन। "श्राप" भन्ने सर्पको मामिलामा प्रयोग गरिएपछि त्यही शब्द "भूमि"को लागि पनि प्रयोग गरिएको थियो (उत्पत्ति ३:१७)। सर्पमाथि न्याय खनाएको बिपरित नर र नारीको निम्ति परमेश्‍वरको अर्कै योजना थियो। तिनीहरूलाई जुन आशा उपलब्ध गराइएको थियो त्यो सर्प वा सैतानलाई थिएन।

सर्पकै मिलोमत्तोमा स्त्रीले पाप गरेकी हुनाले उनीमाथि उच्चारण गरेको फैसला सर्पसँगै सम्बन्धित थियो। उत्पत्ति ३:१५को लगत्तै उत्पत्ति ३:१६आउँछ जहाँ उत्पत्ति ३:१५मा उच्चारण गरेको मसीहको भविष्यवाणीसँग मिलाइएको छ। ती दुवै पदहरूमा दुईवटा भविष्यवाणीहरू उल्लेख गरिएकाछन्। बालक जन्मिन्दा स्त्रीले सहनुपर्ने महाकष्टलाई मुक्तिको सकारात्मक पक्षलाई बुझ्नुपर्दछ (यस मामिलामा पावलले १ तिमोथी २:१४,१५मा व्यक्त गरेको भनाइलाई ध्यान दिनु जरुरी छ: "आदम छलिएका होइनन्‌, तर स्‍त्रीचाहिँ छलिएर अपराधमा फसेकी हुन्‌। तरै पनि, यदि तिनी सुशीलतासाथ विश्‍वास, प्रेम र पवित्रतामा रहिन्‌ भने, बालक जन्‍ममा तिनी बचाइनेछिन्‌)।

परमेश्‍वरको वचनप्रति ध्यान दिनुको सट्टा आदमले स्त्रीको कुरा सुनेको हुनाले मानिसलाई सुम्पिएको जमिन श्रापित भएको थियो (उत्पत्ति ३:१७-१९)। त्यसको अर्थ मानिसले परिश्रम गर्नु जरुरी थियो (उत्पत्ति ३:१७-१९), र पछि जुन जमिनबाट मानिसको सृष्टि भएको थियो त्यही जमिनमा ऊ फर्किनेछ (उत्पत्ति ३:१९)। मानिस भूमिको माटोबाट सृष्टिभएपछि फेरि भूमिमै फर्कुन् भन्ने परमेश्‍वरको चाहना कहिल्यै पनि थिएन। यो परमेश्‍वरको सृष्टिको सुरुको योजना थिएन (उहाँले त "तिनीहरूलाई आशिष्‌ दिनुभएको थियो, र तिनीहरूलाई भन्‍नुभएको थियो, “फल्‍दै-फुल्‍दै, वृद्धि हुँदै, पृथ्‍वीमा भरिँदै र त्‍यसलाई आफ्‍नो वशमा पार्दैजाओ। समुद्रका माछाहरू, आकाशका पन्क्षीहरू तथा पृथ्‍वीका सबै जीवित प्राणीहरूमाथि अधिकार गर", तर कहिल्ये पनि मर्नुपर्छ भन्नुभएको थिएन (उत्पत्ति १:२८) अनुवादकको थप)।

आदमको मृत्यु हुनुपर्ने निराशाको परिवेशमा स्त्रीले जन्मदिने सन्तानबाट दिइने जीवनको प्रतिज्ञामा आशा छाएको (उत्पत्ति ३:२०) महत्त्वपूर्ण मान्नुपर्दछ। त्यसको अर्थ, आफू मर्नुपर्नेछ भन्ने फैसलाको बीचमा पनि आदमले जीवनको आशा देख्‍न सकेका थिए। तर जैभएतापनि, कुनै पनि मायालु र कोमल बाबुआमाको इच्छा जस्तै आदम र हव्वाको असलमात्र परमेश्‍वरले चाहनुभएको थियो। तिनीहरूका कुनै खराबीको चाहना गर्नुभएको थिएन  न तिनीहरूले खराबको ज्ञान हासिल गरोस् भन्ने उहाँको चाहना थियो। पाप र खराबबाट मानिसहरूलाई मुक्त गर्न परमेश्‍वरले सबै प्रयास गर्ने उहाँको योजना थियो। त्यसकारण, तिनीहरूले परमेश्‍वरसँग खुलेआम विद्रोह गरेर उहाँको आज्ञा उलङ्घन गर्दा  तिनीहरूमाथि उच्चारण गरिएको कठोर देखिने फैसलाको बीचमा पनि सबै आशा हराएको थिएन; तिनीहरू अदनको बगैँचामा स्वर्गको आनन्दको उपभोग गरिरहेका थिए। तिनीहरूले परमेश्‍वरको बारेमा शङ्का गर्नुपर्ने केही कारण थिएन, उहाँको वचनमा असहमत वा सन्देह गर्नुपर्ने केही कारण थिएन, न त तिनीहरूमाथि उहाँको प्रेमप्रति शङ्का।

`कतिपय समयमा "ज्ञान विज्ञान, दर्शन" आदि थाहा पाउनु असल हो भनेर हामी ठान्दछौँ, तर त्यो सधैँ असल हुनुपर्छ भन्ने किन छैन? कतिपय कुराहरू थाहा नै नपाउनु किन असल छ?`