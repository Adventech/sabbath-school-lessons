---
title:  थप जानकारी
date:  08/04/2022
---

"जीवनको रूख" र "असल र खराबको ज्ञान दिने रूख"को बीचमा के सम्बन्ध छ, सो सोच्नुहोस्। "बगैँचाको बीचमा" (उत्पत्ति २:९) ती रूखहरू भएकै कारणले ती दुई रूखहरूको बीचको सम्बन्ध कस्तो थियो वा ती दुई रूखहरू त्यहाँ राखिएको कारण के थियो। तर, दुई रूखहरूको बीचमा भौगोलिक दुरी भन्दा अर्कै अर्थपूर्ण कारण छ। असल र खराबको ज्ञान दिने रूखबाटै तिनीहरूले फल खाएर परमेश्‍वरको आज्ञा वा निर्देशनलाई अवज्ञा गरेको कारणले तिनीहरू जीवनको रूखबाट टाढा भए र तिनीहरू अमर रहने, कमसेकम त्यस अवस्थामा। यस सम्बन्धमा अत्यन्तै उल्लेखनीय नीति गाँसिएको छ। मानिसको नैतिक र आत्मिक निर्णयले बनस्पति (पर्यावरण) र जीवविज्ञानको जीवन शैलीमा ठूलो प्रभाव पार्दछ। आफ्नो छोरोलाई राजा सोलोमनले यो अर्ती दिन्छन्, "हे मेरो छोरो, मेरो शिक्षालाई नभुल्‌, तर मेरा आज्ञाहरू आफ्‍नो हृदयमा लुकाइराख्‌। किनभने तिनले तिमीलाई दीर्घायु बनाउनेछन्‌ र तिम्रो लागि सम्‍पन्‍नता ल्‍याउनेछन्‌ वा तिम्रो फलिफाप हुनेछ" (हितोपदेश ३:१-२)। जीवनको रूखको बारेमा भविष्यको स्वर्गीय यरुशलेममा फेरि देखापरेको हामी पाउँछौँ। यो "सडकको बीचमा" हुनेछ भनेर प्रकाश २२:२मा उल्लेख गरिएको छ।

"जब परमेश्‍वरले हव्वालाई सृष्टि गर्नुभयो, तब उनी पुरुषभन्दा तल्लो दर्जा वा स्थानमा न त माथिल्लो दर्जा वा स्थानमा होस् भनेर सृजिएको थिएन, तर सबै थोकहरूमा उनी बराबरी हुने किसिमले सृजिएको थियो। आआफ्नै स्वतन्त्र चासो हुने गरेर पवित्र दम्पत्ति सृष्टि भएको थिएन; तैपनि दुवैको कामक्रियाकलाप र सोचमा आआफ्नै व्यक्तित्व थियो। हव्वाले पाप गरेपछि, किनभने सबभन्दा पहिला पाप उनले गरेकी थिइन्, उनीमाथि आदमको प्रभुत्त्व हुनेछ भनेर प्रभुले भन्नुभएको थियो। उनी आफ्नो श्रीमानको अधिनमा बस्नु परेको थियो, र यो श्रापको एक भाग थियो। यस श्रापले गर्दा महिलाहरूको जीवन धेरै पीडादायी, भार र दयनीय भएको धेरै दु:खलाग्दो घट्नाहरू भइरहेको छ। महिलाप्रति प्रभुत्व जमाउने अधिकार जुन परमेश्‍वरले दिनुभयो, त्यसलाई पुरुष जातिले धेरै किसिमले दुरुपयोग गरिरहेका छन्। महिलामाथि निरङ्कुस वा मनपरी  अधिकार जमाउने इजाजत पुरुषले पाएको जस्तो देखिन्छ। परमेश्‍वरको अनन्त र असिमित बुद्धिज्ञानले मुक्तिको योजना तर्जुमा गरेको छ। त्यस मुक्तिको योजनामा रहिरहनेहरूलाई स्त्री र पुरुषको बीचमा बराबरी सम्बन्ध राख्‍ने नीति अपनाउन परमेश्‍वरले अहिले नै दोस्रो अवसर दिनुभएको छ।"-एलेन जी ह्वाइट, टेस्टिमोनिज फर द चर्च, ठेली ३, ४८४बाट रूपान्तरित।

**चिन्तनमनन**

`अ. बगैँचामा आदमलाई प्रश्‍नहरू सोधेर उनलाई आफ्नो दोष देखाउनमात्र होइन तर उनले आफ्नो दोषलाई स्वीकार गरुन् र पश्‍चाताप गरुन् भन्ने हेतुले ती प्रश्‍नहरू परमेश्‍वरले सोध्नुभएको थियो। यही किसिमको आशय कैयनको (उत्पत्ति ४:९,१०), जलप्रलयमा (उत्पत्ति ६:५-८), बाबेलको धरहरामा (उत्पत्ति ११:५), र सोडोम र गमोरामा (उत्पत्ति १८:२१) देखापरेको थियो। छानिबिनको न्याय भन्ने सेभेन्थ-डे एडभेन्टिस्टहरूले पत्ता लगाएको ज्ञानमा त्यो तर्क कसरी प्रकट भएको छ?`

`आ. असल र खराबको रूखको फल खान्दा आफू बुद्धिमती हुनेछिन् भनेर हव्वाले किन सोचिन् होला? परमेश्‍वरले हामीलाई उपलब्ध गराउनुभएको थोकभन्दा अझ असल पाउने चाहना हामीमा भएको प्रवृत्तिबाट जोग्न र हव्वाले गरेको जस्तै भूल नगर्न हामी कसरी जोग्ने? अर्थात्, परमेश्‍वरको वचनलाई खुलेआम अश्‍वीकार गरेर अन्त अन्तै लाग्नुबाट हामी कसरी सतर्क हुने?`