---
title:  निषेध गरिएको फल
date:  04/04/2022
---

`यूहन्ना ८:४४ समेत गरेर देहायका पदहरू पढ्नुहोस्। आदमलाई दिएको परमेश्‍वरको आदेशको बोलि र हव्वालाई बोलेको सर्पको बोलिमा के फरक छ, र ती फरक बोलिहरूको अर्थ के हो? हेर्नुहोस्, उत्पत्ति २:१६,१७, र यूहन्ना ८:४४।`

परमेश्‍वरले आदमसँग बोल्नुभएको बोलि (उत्पत्ति २:१६,१७) र सर्पले हव्वासँग बोलेको बोलिलाई दाँजेर हेर्नुहोस्। त्यसबखत सर्पले परमेश्‍वरको ठाउँ लिएको आभास् दिन्छ र आफू परमेश्‍वरभन्दा धेरै जान्ने भएको भनेर हव्वालाई देखाउन चाहेको थियो। पहिले त सर्पले केवल प्रश्‍नमात्र सोधेको थियो। त्यो प्रश्‍नमा हव्वालाई यो भन्न खोजिएको थियो कि सायद हव्वाले परमेश्‍वरको वचनलाई गलत सम्झेकी होलिन्। अनि, सैतानले खुलेआम तरिकाले परमेश्‍वरको नियतप्रति शङ्का उठाउँछ साथै उहाँको बोलिसँग आफू असहमत भएको वा बाझिएको भनेर देखाउँछ, अर्थात् परमेश्‍वरको कुरा उसले काट्दछ।

परमेश्‍वरको वचनप्रति सैतानले गरेको आक्रमणमा दुई विषयबस्तुहरूप्रति ध्यान दिनु जरुरी छ। ती विषयबस्तुहरू हुन्: मृत्यु र असल र खराबको ज्ञान। निषेधित फल खायो भने आदम मर्नेछ भनेर परमेश्‍वरले ठोकुवा गर्नुभएतापनि (उत्पत्ति ३:४), सैतानले उहाँको कुरा काटेर तिनीहरू मर्ने छैन भनेर परमेश्‍वरको बिपरित बचन बोल्दछ। त्यसको अर्थ, सैतानले मानव प्राणी अमर छ वा कहिल्यै मर्दैन भनेर आदम र हव्वालाई विश्‍वस्त गर्न खोजेको थियो (उत्पत्ति ३:४)। परमेश्‍वरले आदमलाई फल नखानु भनेर निर्देशन दिनुभएको थियो (उत्पत्ति २:१७), तर सैतानले तिनीहरूलाई फल खाऊ भनेर उक्साएको थियो। यदि तिनीहरूले त्यो फल खायो भने तिनीहरू परमेश्‍वर जस्तै हुनेछन् रे (उत्पत्ति ३:५)। (यो कुतूहल छ कि प्रायजसो सबै अनुवादहरूमा "परमेश्‍वर" भनेर अनुवाद गरिएको छ भने केवल किङ्ग जेम्सको अनुवादमा "भगवानहरू" भनेर उल्लेख गरिएको छ। त्यसबेला दुवै आदम र हव्वाको उपस्थिति रूखनिर भएकोले सैतानले दुवै जनालाई देवी देवता हुनेछन् भनेर लोभ्याएको आभास् दिन्छ-अनुवादक)।

कहिल्यै नमर्ने वा अमर हुने र परमेश्‍वर जस्तै हुने सैतानको तर्कले हव्वालाई त्यो फल खाउँ खाउँ गर्न लगाएको थियो। यो दु:ख लाग्दो वा उदेक लाग्दो छ कि जब स्त्रीले परमेश्‍वरको कुरा नमान्ने निर्णय गरिन् र निषेधित फल खाइन् तब त्यस बेला तिनीहरूको माझमा परमेश्‍वरको उपस्थिति नभएको जस्तो आचरण देखाएकी थिइन्। अझ भनौँ भने उनी परमेश्‍वरको ठाउँमा आफै परमेश्‍वर वा देवता वा देवी बन्ने स्थितिमा पुर्‍याएकी थिइन्। परमेश्‍वरको व्यक्तित्वको ठाउँमा मानिस भगवान हुने व्यक्तित्वलाई बाइबलले आभास् दिएको छ। हव्वाले परमेश्‍वरकै बोलि प्रयोग गरेकी थिइन्: जब हव्वाले निषेधित फल देखिन् र त्यसको मूल्याङ्कन गरिन्, "तब त्यो असल थियो" (उत्पत्ति ३:६), जुन वचन परमेश्‍वरले आफ्नो सृष्टिपछि सृष्टिलाई मूल्याङ्कन गर्दै भन्नुभएको थियो, "यो... असल थियो" (उत्पत्ति १:४ आदि)।

मानिस अमर छ र मानिस भगवान हो भन्ने सैतानले मानव प्राणीमा राखिदिएको गलत धारणा पौराणिक इजिप्‍ट र ग्रीक धर्मको जग नै हो (साथै हिन्दु धर्मको केन्द्रविन्दु नै हो-अनुवादक)। अमरत्व जुन् परमेश्‍वरको स्वभाव वा गुण हो त्यो आफूले चाहेकोले यो देखाएको थियो कि तिनीहरू परमेश्‍वर सरह हुन चाहना गरेको। त्यसको अर्थ परमेश्‍वर जस्तै आफू कहिल्यै नमर्ने वा अमर हुने बरदानको लालचा आदम र हव्वाले गरेका थिए। यो धारणा लुकिछिपी यहूदी-इसाईहरूमा भित्रीएको छ। यसले गर्दा इसाई चर्चहरूमा विभिन्न तरिकाले आत्मा अमर छ, मानिसको शरीर मरेपनि उसको आत्मा मर्दैन भन्ने विश्‍वास प्रायजसो धेरै चर्चहरूले सिकाउँदछन्।

`हामी सबैमा अमरत्व छ भन्ने सिकाइएको विश्‍वासको बारेमा सोच्नुहोस्। हामी सेभेन्थ-डे एडभेन्टिस्ट भएको हैशियतले हामीमा भएको मानव स्वभाव र मानिस मरेपछि के हुन्छ भन्ने विद्याले विभिन्न धर्म, दर्शन र चर्चहरूले नै सिकाइरहेको मानिस अमर छ भन्ने सैतानको खतरापूर्ण जालोबाट हामीलाई कसरी सुरक्षित राख्‍दछ?`