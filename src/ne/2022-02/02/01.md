---
title: पतन
date:  02/04/2022
---

### यस अध्यायका मूल पदहरू
उत्पत्ति ३:२, २ कोरन्थी ११:३, प्रकाश १२:७-९, यूहन्ना ८:४४, रोमी १६:२०, हिब्रू २:१४ र १ तिमोथी २:१४,१५।

> <p>यस अध्यायको मूल सार पद</p>
> "तेरो र स्‍त्रीको बीचमा, र तेरो सन्‍तान र स्‍त्रीको सन्‍तानको बीचमा म दुश्‍मनी हालिदिनेछु। त्‍यसले तेरो शिर कुच्‍च्‍याउनेछ,  र तैंले त्‍यसको कुर्कुच्‍चो डस्‍नेछस्‌”  (उत्पत्ति ३:१५)।

परमश्‍वरले हाम्रा पहिला पितामातालाई धेरै उपहारहरू दिनुभएको थियो। तर, तिनीहरूलाई उहाँले केवल एउटामात्र चेतावनी वा सतर्क गराउनुभएको थियो: "अनि उहाँले मानिसलाई यो आज्ञा दिनुभयो, “बगैँचाका सबै रूखका फल तिमीले सङ्कोच नमानी खाए हुन्‍छ, तर असल र खराबको ज्ञान दिने रूखको फलचाहिँ नखानू, किनभने जुन दिन तिमीले त्‍यो खान्‍छौ तिमी निश्‍चय नै मर्नेछौ" (उत्पत्ति २:१६-१७)। असल र खराबको ज्ञान दिने रूखबाट नखानु भन्ने परमेश्‍वरको चेतावनीसहित उर्दीले (उत्पत्ति २:१६,१७) हामीलाई यो देखाइएको छ कि तिनीहरूले असल कुरा त थाहा पाउनु नै पर्दछ तर खराब कुरा थाहा पाउनु परेको थिएन न त आवश्यकता नै थियो।

के यस मामिला हामीले बुझ्न सक्दैनौँ र? परमेश्‍वरको आज्ञालाई सरासर नमाने आदमले मृत्युको दण्ड भोग्नुपर्नेछ भन्ने (उत्पत्ति २:१७) परमेश्‍वरको प्रतिवद्धता पनि जारी थियो: तिनीहरू मर्नेछन् (उत्पत्ति ३:१९)। परमेश्‍वरको आज्ञाको सट्टा सर्प वा सैतानको कुरा सुन्दा तिनीहरूलाई जीवनको रूखबाट खानमात्र बन्देज लगाएन, तिनीहरूलाई अदनको बगैँचाबाट नै निष्कासन गरिएको थियो (उत्पत्ति ३:२४)। त्यसको फलस्वरूप तिनीहरू पापी भएको हैशियतले तिनीहरूले पाउने अनन्त जीवन पनि खोसिएको थियो (उत्पत्ति ३:२२)। जीवनको रूखमा पुग्न नसक्नु नै तिनीहरू अजम्मरी जीवन नपाउनु थियव।

यद्यपि, त्यस दु:खद परिस्थितिमा आशाको किरण छाएको थियो, जुन उत्पत्ति ३:१५मा पाइन्छ यसलाई प्रोटोइभान्जलियुम protoevangelium वा "सुसमाचारको प्रथम प्रतिज्ञा" भनेर कहलाइन्छ। बाइबलमा पाइने सबै प्रतिज्ञाहरूमा यो पद पहिलो प्रतिज्ञा हो। मानिसको पतन भएपनि पहिलो पल्ट परमेश्‍वरले हामी मानव जगतलाई यो प्रतिवद्धता जनाउनुभएको थियो कि त्यस पतनबाट उम्किन हामीलाई उपाय उपलब्ध गराइएको छ।