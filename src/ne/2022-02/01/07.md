---
title:  थप जानकारी
date:  01/04/2022
---

एलेन जी ह्वाइटद्वारा लिखित एजुकेशनको पृ. १२८,१२९को "साइन्स एण्ड द बाइबल" र द स्टोरी अभ रिडेम्पशनको पृ. २१,२२को "द क्रियशन।"

"दुवै प्रकृति र परमेश्‍वरबाट प्रकट भएको वचनले त्यही सृष्टिकर्ता मालिकको दिमागको छाप बोकेका छन्। विभिन्न तरिका, उपायहरू र भाषा तथा शिक्षाहरूले एउटै महान् सत्यको गवाही दिन्छ। विज्ञानले प्रत्येक क्षण नयाँ नयाँ अचम्मका कुराहरू पत्ता लगाइरहेको छ; तर तिनीहरूको खोज अनसुन्धान, यदि ठिक वा उचितरूपमा बुझियो भने, परमेश्‍वरको वचन वा उहाँले गर्नुभएको प्रकटसँग बाझिन्दैन। प्रकृतिको पुस्तक र परमेश्‍वरको लिखत वचनले एक आपसमा भएको ज्योति वा ज्ञानलाई उघार्दछ। ती दुवैले परमेश्‍वरको सक्रिय व्यवस्थित व्यवस्था वा नीतिहरूलाई हामीलाई सिकाउँदै उहाँलाई चिनाइ दिन्छ।

"प्रकृतिको बारेमा अध्ययन गरेर गलत धारणाहरू ल्याउँदा विज्ञान र परमेश्‍वरको वचन एक आपस बाझिएको देखाउँदछ। दुवै विज्ञान र परमेश्‍वरको वचनलाई विभिन्न तरिकाहरूले व्याख्या गरेर एकै मिलनबिन्दुमा ल्याउन मानिसहरू कोशिश गर्दछन्। तर, त्यस व्याख्या गर्ने प्रयासमा परमेश्‍वरको वचनको शक्तिलाई वेवास्ता अनि नाश गर्न खोजिएको पनि पाइन्छ। भूगर्भशास्त्र वा भूविज्ञान सिकाउनु क्रममा सृष्टिको बारेमा मोशाले लेखिएको बृतान्तको अक्षरस व्याख्यालाई बाझिएको देखाउँछ। रूपहिन पदार्थ वा भद्रगोल तत्वबाट वर्तमान पृथ्वी बिकसित हुन लाखौँ वा खरबौँ वर्ष लाग्यो भनेर कठित विज्ञान विकाशवाद सिद्धान्तले सिकाउँदछ। यस मामिलामा कठित विज्ञानसँग मिलाउन बाइबलमा लेखिएको सृष्टिको अक्षरस दिनलाई हजारौँ वा लाखौँ दिनहरू भनेर सिकाइन्छ।

"यस्तो शिक्षा वा निश्‍कर्ष पूरै अमान्य छ। बाइबलमा जे लेखिएको त्योसँग र प्रकृतिको  शिक्षासँग तालमेल छ।"-एलेन जी ह्वाइट, एजुकेशन, १२८,१२९बाट रूपान्तरित।

**चिन्तनमनन**

`अ. संसारमा विभिन्न सभ्यता वा धर्महरूमा अनेकौँ सृष्टिका कथाहरू छन्। तिनीहरूलाई मिथ वा पुराणहरू भनेर कहलाइन्छ। तिनीहरू सबैले मानिसलाई आध्यात्मिक ज्ञान सिकाउन लेखिएको भनेर दावी गरिन्छ तर तिनीहरूको ऐतिहासिक प्रमाण वा वास्तविकता छैन। यदि तिनीहरूलाई हामीले विश्‍वास गर्‍यौँ भने हाम्रो आस्थाको गुण वा विशेषतालाई कसरी असर पार्न सक्दछ? बाइबलमा के के दसी प्रमाणहरू छन् जसले गर्दा आफूले लेखेको सृष्टिको बृतान्त ऐतिहासिक छ र केवल सृष्टिको सुरुमात्र होइन पूरै उत्पत्तिको पुस्तक पनि ऐतिहासिक छ भनेर उत्पत्तिको लेखकले ठोकुवा गर्न सक्छन्? सृष्टिको साथै पूरै उत्पत्तीमा लेखिएका वृतान्तहरू मनगढन्ते, काल्पनिक, दन्त्यकथा, मिथ वा पुराण होइन तर ऐतिहासिक तथ्य हुन् भनेर येशूकै गवाहीले कसरी स्पष्ट पार्दछ?`

`आ. यस पृथ्वीलाई हामीले कसरी हिफाजत वा सञ्‍चिता गर्नुपर्छ भनेर उत्पत्तिको कथाले हामीलाई कसरी सिकाउँदछ? यस पृथ्वी ग्रहको असल भन्डारे, स्टोरकिपर वा सञ्‍चयकर्ता हामी हौँ भनेर गौरब गर्ने क्रममा सृष्टिका थोकहरूलाई पूजा गर्ने हाम्रो मनस्थितिबाट हामी कसरी उम्किने, जुन सृष्टिकर्ता परमेश्‍वरको खिलाफमा छ? कतिपय मानिसहरूमा सृष्टिको तारिफ गर्ने क्रममा सृष्टिका थोकहरू नै भगवान हुन् भनेर पूजा गर्ने प्रवृत्ति पाइएको छ। यस मामिलामा पावलले यसरी व्यक्त गर्दछन्, "तिनीहरूले परमेश्‍वरको सत्‍यतालाई झूटसँग साटेर सदासर्वदाका परमधन्‍य सृष्‍टिकर्तालाई त्‍यागेर बरु सृष्‍टि गरिएका थोकहरूको पूजा र सेवा गरे" (रोमी १:२५)। सृष्टि वा प्रकृतिक पूजकबाट टाढा भएर बस्नु जरुरी छ किनभने यसले हामीलाई सृष्टिकर्ताबाट लुकाएर राख्दछ।`

`इ. पाप, प्रकृतिलाई अनेकौँ किसिमले विनाश गर्ने मानव स्वभाव वा विज्ञानको नाउँमा बायुप्रदुषण जस्ता हजारौँ वर्षको विग्रहको परिस्थितिको बावजुद पनि सुरुमा भएका पृथ्वी वा प्रकृति वा प्राकृतिक सौन्दर्यता र अचम्महरू के के अझै पनि छन् जसलाई परमेश्‍वरले "धेरै असल" भनेर उच्चारण गर्नुभएको थियो साथै तिनीहरूले परमेश्‍वरको शक्ति र भलोको बारेमा प्रभावकारी रूपहरूमा हामीलाई बताइरहेका छन्?`