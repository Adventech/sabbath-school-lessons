---
title: सृष्टि
date:  26/03/2022
---

### यस अध्यायका मूल पदहरू
भजन १००:१-३, उत्पत्ति १-२, प्रस्थान २०:८-११, प्रस्थान ४०:३३, मत्ती २५:१४-३० र मत्ती १९:७-९।

> <p>यस अध्यायको मूल सार पद</p>
> "आदिमा परमेश्‍वरले आकाश र पृथ्‍वी सृष्‍टि गर्नुभयो" (उत्पत्ति १:१)।

उत्पत्तिको पुस्तक र सारा बाइबल परमेश्‍वरको सृष्टिको क्रियाकलापबाट सुरु हुन्छ। यो तथ्य धेरै महत्त्वपूर्ण छ, किनभने यसले मानव जीवनको इतिहास र बाइबलको इतिहासमा हाम्रो सृष्टिको छाप छ भनेर देखाउँछ। उत्पत्तिको  पुस्तकमा लेखिएको सृष्टिको कथाको सत्यताले सारा मानव र बाइबलको इतिहासमा भएका घट्‍नाहरू पनि त्यही ऐतिहासिक सत्यताले बुनिएको छ भनेर स्पष्ट पार्दछ।

उत्पत्तिको पुस्तकमा सृष्टिको बारेमा दुई विवरणहरू दिइएका छन्। ती विवरण उत्पत्ति १ र २मा छ। परमेश्‍वर र मानवताका पाठहरू ती विवरणहरूमा समावेश भएको छ। जब हामी यस अध्याय अध्ययन गर्नेछौँ, तब हप्‍ताको सातौँ दिन साबथको अर्थ अझ गहिरिएर हेर्नेछौँ। परमेश्‍वरकै स्वरूपमा मानव प्राणीको  सृष्टि उहाँले गर्नु भएको हो भन्नुको अर्थ के हो, त्यो पनि धुलोमाटोबाट, सो हामी घोरेर हेर्नेछौँ। असल र खराबको रूख र त्यससँग सम्बन्धित जीवनको रूखको लक्ष्य के हो सो अत्यन्तै उत्सुकता र कुतूहल तरिकाले हामी हेर्छौँ।

बाइबलमा भएका कथाहरूमा अनुग्रहको सुरुवात उत्पत्तिबाट सुरु भएको हो भन्ने उल्लेखनीय पाठ हामी सिक्नेछौँ। हामी यस संसारमा हुनुको कारण नै परमेश्‍वरकै अनुग्रहको क्रियाकलापले हो। र हामी उहाँका बरदान हौँ। मानव प्राणीको उपस्थित हुनुभन्दा पहिले परमेश्‍वरले आकाश वा आकाशगङ्गा वा  नक्षेत्रहरू र पृथ्वी सृष्टि गर्नुभएको थियो। सृष्टिको त्यो  अवधारणा साथै मुक्तिको अवधारणा पनि हप्‍ताको सातौँ दिन साबथभित्र सम्मिलित छ र यो पनि परमेश्वरको बरदान हो भन्ने पारङ्गत वा गहिरो सत्यले हामीलाई अचम्भित त तुल्याउँछ नै।