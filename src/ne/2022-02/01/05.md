---
title:  मानव जगतको सृष्टि
date:  30/03/2022
---

खास गरेर उत्पत्तिको पुस्तकमा लेखिएको विवरण अनुसार मानव जातिको सृष्टि परमेश्‍वरले गर्नुभएको सबै सृष्टिको अन्तिम सृष्टि थियो। पृथ्वीमा भएको सबै सृष्टिको चरम बिन्दु नै मानव प्राणी थियो। उसैको निम्ति पृथ्वी सृष्टि भएको थियो।

`उत्पत्ति १:२६-२९ र उत्पत्ति २:७मा मानव सृष्टिको बारेमा केही हदमा दुई फरक विवरणहरू प्रस्तुत गरिएको छ। तर, ती दुई विवरणको बीचमा के सम्बन्ध छ?`

बाइबलमा धेरै सुरो, चुनौतिपूर्ण, चकित पार्ने र आश्‍चर्यजनक कथनहरू छन्। तिनीहरूमा मानिस परमेश्‍वरको स्वरूप, प्रतिरूपमा तथा उहाँलाई प्रतिबिम्बित गरेर सृष्टि गरिएको प्राणी पनि एक हो। संसारमा कुनै पनि जीवहरू छैन जुन परमेश्‍वरको प्रतिरूपमा सृष्टि गरिएको छ। परमेश्‍वरले आआफ्नै जात अनुसार पशु आदि जन्तुहरू सृष्टि गर्नुभयो (उत्पत्ति १:२७), त्यो जमिनकै माटोबाट (उत्पत्ति २:१९) र मानिस पनि जमिनकै माटोबाट (उत्पत्ति २:७), तर मानिसमात्र परमेश्‍वरको आफ्नै प्रतिरूप वा स्वरूपमा सृष्टि गरिएको थियो (उत्पत्ति १:२७)। यस परमेश्‍वरको स्वरूप वा प्रतिरूप भन्ने धारणालाई विभिन्न मानिसहरूले विभिन्न दृष्टिकोणहरूले बुझ्दछन्। कसैले यो केवल आत्मिक वा भौतिक विहिन रूपमामात्र सृष्टि गरिएको हो भन्छन्। उसको चरित्र केवल आध्यात्मिक वा आत्मिक गुणमामात्र सिमित छ, परमेश्‍वरको प्रतिनिधित्व गर्न र उसलाई परिचालन गर्न आत्मिकरूप हो वा परमेश्‍वर र मानिहरूमा एक आपसमा आत्मिक वा आत्मियता सम्बन्ध राख्‍ने गरि सृष्टि गरिएको हो।

त्यो धारणा उचितै भएतापनि, यसले सृष्टिमा मानिसको भौतिक अस्तित्वको वास्तविकताको महत्त्वपूर्ण पक्षलाई समावेश हुन नचाहेको देखाउँछ। जब "उहाँको स्वरूप", "उहाँको प्रतिरूप" वा "उहाँ जस्तै गरेर" (उत्पत्ति १:२६) मानिस सृष्टि गरिएको हो भनेर उल्लेख गर्दछ, तब त्यस धारणामा मानिसको आत्मिक र भौतिक आयाम वा पक्षहरू पनि समावेश हुनु जरुरी छ।   हिब्रू भाषाको ट्स्लेम tselem  भन्ने शब्दको अर्थ "ठेट नमुना वा प्रतिरूप" भन्नुको अर्थ ठोस भौतिक आकार भनेर बताउँछ भने डिमट  demut  वा "उहाँ जस्तै वा उहाँको स्वरूप" भन्दा मानिसमा ती अदृश्य गुण वा स्वभावहरू छन् जुन परमेश्‍वरसँग मिल्दोजुल्दो छ। त्यसकारण, जब हिब्रू भाषामा "परमेश्‍वरको स्वरूप, प्रतिरूप वा उहाँ जस्तै" भनेर मानिसको बारेमा सम्बोधन गर्छ तब बाइबलले हेर्ने मानव प्राणीको स्वभावमा सम्पूर्ण आयाम वा शारीरिक वा भौतिक, मानसिक र आत्मिक तत्वहरू एक आफसमा गाँसिएको हुन्छ भनेर बुझ्नुपर्दछ। प्रत्येक मानव प्राणी अर्थात् नर र नारी परमेश्‍वरको भौतिक र आत्मिक स्वरूपमा सृष्टि भएको हो भनेर बाइबलको पदले प्रतिवद्धता जनाउँदछ। यसबारे एलेन जी ह्वाइटको धारणा यस प्रकारको छ: "जब परमेश्‍वरको हातबाट आदमलाई सृष्टि गरिएको थियो, तब उनको सृष्टिकर्ताको जस्तै शारीरिक वा भौतिक, मानसिक र आत्मिक गुण वा स्वभावहरूले सम्पन्न पारिएर उनलाई सृष्टि गरिएको थियो।"-एजुकेशन, पृ. १५बाट रूपान्तरित।

परमेश्‍वरको स्वरूपभन्दा भौतिक शरीरसमेत गरेर उहाँको बहुआयामिक वा मानसिक र आत्मिक गुण वा स्वभावहरू मानिसमा छन् भन्ने तथ्य मानव सृष्टिको दोस्रो विवरणमा दिइएको छ। उत्पत्ति २:७मा उल्लेख गरिएको छ, "तब परमप्रभु परमेश्‍वरले भूमिको माटोबाट मानिस बनाउनुभयो, र तिनको नाकमा जीवनको सास फुकिदिनुभयो, र मानिस जीवित प्राणी भए।" अर्थात, "मानिस जीवित प्राणी भए।" त्यसको अक्षरस अर्थ हो मानिस "जीवित प्राणी वा आत्मा" (nefesh निफेश अर्थात् भौतिक र आत्मिक प्राणी) हो। मानिसको यो स्थिति हुनुको कारण परमेश्‍वरले उनलाई दुई ईश्‍वरीय गुण वा कार्यहरू मिलाएर सृष्टि गरिएको थियो। परमेश्‍वरले "बनाउनुभयो वा आकार दिनुभयो" र परमेश्‍वरले "सास फुकिदिनुभयो।" "सास" भन्दा मानिसको आत्मिक आयाम वा पक्षलाई सम्बोधन गर्छ भने यसमा सास फेर्न सक्ने प्राकृतिक वा जैविक क्षमता भएको प्राणी हो भनेर बुझाउँछ। जमिनको माटोबाट निश्‍चित भौतिक आकार वा रूप बनाएर परमेश्‍वरले मानिसलाई सृजना गर्नुभएको थियो। परमेश्‍वरले उनमा जीवनको सास फुकिदिनुभएको थियो। त्यो सास हो जीवित पार्ने आत्मिक तत्व। परमेश्‍वरले मानिसको शरीरमा त्यो फुकि दिनुभएकोले उनमा भौतिक जीवन वा जिउने उर्जा मिलेको थियो।

पछि परमेश्‍वरले शल्यक्रिया गरेर मानिसको शरीरबाट स्त्री सृजना गर्नुभएको थियो (उत्पत्ति २:२१,२२)। स्त्री पनि  पुरुषकै स्वभावमा सृष्टि गरिएको हो भनेर यस विवरणले जोर गर्दछ।(पुरुषभित्र स्त्री भएको देख्‍ने गुण केवल परमेश्‍वरमामात्र खुबी भएको यसले देखाउँदछ। पुरुष र स्त्रीको बीचमा भेद छैन भन्ने हामीले बुझ्नुपर्छ। लैङ्गिक असमानता परमेश्‍वरको यस कार्यवाट ठाडै अस्वीकार गर्दछ-अनुवादक)।