---
title:  सृष्टि
date:  28/03/2022
---

`जब परमेश्‍वरले संसार सृष्टि गर्नुभयो, तब उहाँले बारम्बार "यो असल थियो" भन्नुभएको थियो। अनि आखिरमा आएर "सार्‍है राम्रो" पनि भन्नुभएको थियो। अनि सृष्टिको निश्कर्षमा आएर उहाँले के गर्नुभयो जसले गर्दा उहाँले उच्चारण गर्नुभएको "असल र सार्‍है राम्रो" भनेर खुशी हुनुभएको थियो? हेर्नुहोस्, देहायका पदहरू, उत्पति १:४, १२, १८, २१, २५, ३१, र उत्पत्ति २:१-३`

जब परमेश्‍वरले प्रत्येक चरणमा आफ्नो काम सिध्याउनुभयो तब त्यसलाई मूल्याङ्कन गरेर आफ्नो कामलाई "असल" tov टोभ भन्नुभयो। यस विशेषणको अर्थ प्रायजसो उहाँले गर्नुभएको काम सफल भएको देखाएको थियो भन्ने बुझिएको छ। जब आफ्नो कामलाई हेरेर "असल" भन्नुभएको थियो तब उहाँको काम सफल भएको भन्ने अर्थ लाग्छ। ज्योति चकमक भएर चम्केको थियो (उत्पत्ति १:४), बोटबिरुवाहरूले फलहरू फलाएका थिए (उत्पत्ति १:१२) र आदि।

तर, यो असल भन्ने शब्द केवल परमेश्‍वरले गर्नभएको कार्यक्षमताको मात्र बुझाउँदैन। हिब्रू भाषाको tov टोभलाई बाइबलमा कुनै सुन्दर वस्तुको (उत्पत्ति २४:१६) सौन्दर्यतालाई सराहनालाई व्याख्या गर्न पनि यो "असल" भन्ने शब्द प्रयोग गरिएको छ। दुष्ट वा खराब (उत्पत्ति २:९)को  विपरितलाई व्याख्या गर्न पनि यो शब्द प्रयोग गरिन्छ। खराबसँग मृत्यु पनि गाँसिएको हुन्छ (उत्पत्ति २:१७)। "असल थियो" भन्ने वाक्यांशको अर्थले सृष्टिको काम राम्रोसँग सुचारुरूपले चलिरहेको भनेर बुझाउँछ। यो असल र सिद्ध वा खोटरहित थियो र त्यसमा कुनै खराब तत्व थिएन। त्यसबेलाको पृथ्वी अहिलेको जस्तो भएको थिएन। अहिलेको संसार पाप, अधर्म, महामारी, मृत्यु, आतङ्क आदिले भरिएको छ, यो तथ्यलाई सृष्टिको दोश्रो विवरणले स्पष्ट पार्दछ।

बाइबलमा उल्लेख गरिएको सृष्टिको विवरण मौलिकरूपमै विकासवाद सिद्धान्तसँग बाझिन्छ। यस सिद्धान्तले बताउँछ कि यस संसार वा त्यसमा भएको जीवहरू शुक्ष्म थोकबाट क्रमिक रूपमा प्रगतिहुन्दै वा तल्लो अवस्थाबाट अचानक घुम्दै वा प्रगति हुन्दै श्रेष्ठ वा धेरै असलतिर लम्केको छ।

तर, त्यसको बिपरित परमेश्‍वरले जानाजानी र अचानक तरिकाले सृष्टि गर्नुभएको थियो भनेर बाइबलको लेखकले जिकिर गर्दछ (उत्पत्ति १:१)। तर, कुनै भौतिकतरिकाबाट आफै संयोगले वा अप्रत्याशितरूपमा चल्दै, विकसित हुन्दै अहिलेको अवस्थामा आएको हो भन्ने वैज्ञानिक भन्नेहरूको धारणालाई बाइबलको विद्यार्थीले अनुमोदन गर्दैन। संसार आफ्नै इच्छाले अचानक आएको होइन तर परमेश्‍वरको चाहना र उहाँको बोलिले सृष्टि भएको हो (उत्पत्ति १:३)। जुन क्रिया पद bara बारा वा "सृष्टि गर्नुभयो" भनेर उत्पत्ति १को मुताविक सुरुमा आकाश र पृथ्वी सृष्टि गर्नु भयो भन्ने प्रयोग गरिएको छ यसमा परमेश्‍वरमात्र क्रियशील भएको देखाउँछ। उहाँले नै बोल्नुभयो र उहाँले सोच्नु भएको अनुसार सृष्टि हुन आयो।

सृष्टिको विवरणले हामीलाई यो बताउँदछ कि पृथ्वीमा भएका सबै थोक वा प्रत्येक थोक जुन सृष्टि गर्नुपर्ने थियो त्यो परमेश्‍वरकै चाहना अनुसार सृष्टि भयो (उत्पत्ति १:३१)  र त्यसलाई सर्वेक्षण गरेर मूल्याङ्कन गर्दा "धेरै असल" भनेर उच्चारण गर्नुभएको थियो (उत्पत्ति १:३१)। उत्पत्ति १:१मा परमेश्‍वरले आकाश र पृथ्वी सृष्टि गर्नभयो भनेर सृष्टिको विवरण सुरु गर्दछ भने उत्पत्ति २:१मा त्यो पूरा वा सम्पन्न भयो भनेर बताउँछ। सारा थोक सृष्टि गर्नुभएपछि सातौँ दिनको साबथसमेत सृष्टि गर्नुभएर आफूले गर्नु पर्ने सृष्टिको काम परमेश्‍वरले समाप्‍त गर्नुभएको थियो।

`तर वैज्ञानिक वा विकासवाद सिद्धान्तका गुरुहरूले यस संसार खरबौँ वर्ष लगाएर अस्तित्वमा आएको हो भनेर मानिसहरूलाई सिकाइरहेकाछन्। यदि कसैले परमेश्‍वर, येशू र बाइबललाई विश्‍वास गर्छ भने जुनसुकै मै हुँ भन्ने वैज्ञानिक वा शिक्षकहरूले सिकाएको त्यस विकासवाद सिद्धान्तलाई सरासर अश्‍वीकार गर्दछ। प्रत्येक पक्षबाट हेर्दा बाइबलको सृष्टिको विवरण र वैज्ञानिक भनाउँदाहरूले आविष्कार गरेको विकासवाद सिद्धान्त अत्यन्तै मेल खान्दै भनेर किन देखाउँछ?`