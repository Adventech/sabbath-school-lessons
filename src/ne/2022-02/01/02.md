---
title:  सृष्टिको परमेश्‍वर
date:  27/03/2022
---

`परमेश्‍वरले पृथ्वी र हामी मानव प्राणीलाई सृष्टि गर्नुभयो। तर, त्यसको प्रत्युत्तर हामी कसरी दिन्छौँ? हाम्रो जवाफदेहिता के छ र किन? हेर्नुहोस्, भजन १००:१-३`

उत्पत्ति १मा सृष्टि विवरणमा उल्लेख गरिएको पहिलो सन्देश नै "परमेश्‍वर" हो। "आदिमा वा सुरुमा परमेश्‍वर" (उत्पत्ति १:१) भन्ने वाक्य अनुवाद गरिएको हामीले पढ्छौँ। पहिलो हरफमै (उत्पत्ति १:१)मा "परमेश्‍वर" भन्ने शब्द पदको मध्यभागमा लेखिएको छ। परमेश्‍वरको महत्त्वलाई जोर दिन हिब्रू परम्परागत आराधनामा "परमेश्‍वर" भन्ने शव्दलाई विशेष जोड दिएर उच्चारण गरिन्छ। तसर्थ, सृष्टिको पद परमेश्‍वरलाई नै जोर वा प्रमुखता दिएर सुरु गरिएको छ। त्यही परमेश्‍वर जो सृष्टिको लेखक वा सृजनहार हुनुहुन्छ।

वास्तवमा भन्ने हो भने उत्पत्तिको पुस्तकले परमेश्‍वरको बारेमा दुई फरक तरिकाले प्रस्तुत गरिएको छ। पहिलेत:, सृष्टिको विवरण (उत्पत्ति १:१-२:४) जसले परमेश्‍वरलाई मानव प्राणीभन्दा अनन्तको अपार भनेर देखाउँछ। मानिस, जतिसुकै आफू स्वामी, भगवान, जगतगुरु जस्ता उपाधीहरूको बिल्ला लगाएतापनि उत्पत्तिको पुस्तकले परमेश्‍वर अपारको हुनुहुन्छ भनेर जिकिर गर्दछ। उहाँ इलोहिम Elohim  हुनुहुन्छ अर्थात् उहाँको सर्वोच्चता, प्रभुत्व र उहाँमा भएको परममाधिकार यस संसारमा जन्मिएको कुनै पनि मानिसभन्दा अपार छ। इलोहिम Elohim  भन्ने शब्द सर्वोत्कृष्ट, विशिष्ट, सर्वश्रेष्ठ, सर्वोत्तम र बलवान हुनुहुन्छ भन्ने अर्थ लाग्दछ। यो  इलोहिम भन्ने भन्ने अवधारणाले उहाँको राजकीय, तेजस्वी र प्रतापी ओहोदालाई जनाउँछ र उहाँ सबैभन्दा अपार स्थानमा बिराजमान हुनुहुन्छ। कुनै पनि व्यक्ति विशेष उहाँकहाँ जान सक्दैन।

सृष्टिको दोस्रो विवरणमा परमेश्‍वरको बारेमा फरक ढँगले प्रस्तुत गरिएको छ (उत्पत्ति २:४-२५)। सर्वव्यापी र अन्तर्यामी यह्वे YHWH व्यक्तिगत र एकदम नजिक भएको भनेर यसमा प्रस्तुत गरिएको छ। मानव जीवनमा उहाँ कतिको घनिष्ठ हुनुहुन्छ र मानिससँग उहाँको सम्बन्ध कस्तो छ भनेर त्यस यह्वे भनेर सम्बोधन गरिएको परमेश्‍वरको बारेमा बताउँदछ। समग्ररूपमा भन्ने हो भने सृष्टिको विवरणमा सृष्टिकर्ता परमेश्‍वरको आराधना गर्न आह्वान गरिएको पाइन्छ; उहाँ तेजस्वीमय, महान् विशाल सर्वशक्तिमान र सर्वव्यापी सनातन परमेश्‍वर हुनुहुन्छ, जसमाथि हामी भर पर्दछौँ किनभने उहाँले नै हामीलाई सृष्टि गर्नुभएको हो, "हामी आफैले आफैलाई सृष्टि गरिएका होइनौँ" (भजन १००:३)। त्यसैकारण, भजनसंग्रहका धेरै भजनहरू र बाइबलका अरू पुस्तकहरूमा सृष्टिसँग जोडेर आराधना गरिएको हामी पाउँछौँ (भजन ९५:१-६, भजन १३९:१३,१४, प्रकाश १४:७)।

परमेश्‍वर सर्वशक्तिमान र सारा सृष्टिका महाराजा भएर पनि हामीसँग नजिक भएर वढो मायालु तरिकाले सम्बन्ध राख्‍न चाहनुहुन्छ। यसलाई चिन्तन गर्दा परमेश्‍वरकहाँ पुग्न कस्तो आराधना गर्नुपर्छ भन्ने विषय महत्त्वपूर्ण छ भनेर हामीले सोच्नु जरुरी छ। उहाँकहाँ भय, श्रद्धा र आदर गरेर आउनुपर्छ, साथै उहाँ हाम्रो निकट हुनुहुन्छ, उहाँले हामीलाई क्षमा दिनुहुन्छ, र प्रेम गर्नुहुन्छ (भजन २:११) भन्ने कुरामा ढुक्‍क भएर उहाँकहाँ खुशी र आनन्दभएर आउनुपर्दछ। परमेश्‍वरको बारेमा जुन दुई फरक ढँग तर श्रृङ्खलावद्धरूपमा प्रस्तुत गरिएको त्यो अत्यन्तै अर्थपूर्ण छ: परमेश्‍वर अपार स्थानमा हुनुहुन्छ तैपनि उहाँको उपस्थिति हाम्रो नजिक छ। परमेश्‍वर र हाम्रो बीचमा जुनसुकै दुरी भएतापनि उहाँसँगको बारेमा सोच्दा उहाँ हाम्रो माझमा सधैँ हुनुहुन्छ भन्ने सोचमा सधैँ सजग भइरहनुपर्दछ। परमेश्‍वर कस्तो महान् हुनुहुन्छ, त्यो हामीले महसुस गर्न सकेपछिमात्र उहाँको अनुग्रहलाई हामी सराहना गर्न सक्छौँ र त्यसलाई हामीले उपभोग गर्न पनि सक्छौँ भन्ने कुरामा हामी निश्‍चित हुन्छौँ। हाम्रो जीवनमा उहाँको अचम्म र प्रेमिलो उपस्थितिलाई स्वीकार गर्दै उहाँकहाँ हामी श्रद्धाले थर थर काँप्दै आउनु जरुरी भएको सोच्नुपर्दछ।

`परमेश्‍वरको विशाल शक्तिको बारेमा सोच्नु पर्दछ, उहाँले सारा जगतलाई थाम्नुहुन्छ, र तैपनि हामी प्रत्येकसँग अत्यन्तै नजिक हुनुहुन्छ। यो अचम्मको सत्य किन चकित पार्ने खालको छ?`