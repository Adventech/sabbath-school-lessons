---
title:  अब्राम यात्राको निम्ति प्रस्थान
date:  01/05/2022
---

`परमेश्‍वरले अब्राहमलाई उनको पुर्खौली घरबार, देश र परिवारबाट निस्केर आऊ भनेर किन भन्नुभयो? अब्राहमले परमेश्‍वरको बोलाहतलाई कसरी माने? हेर्नुहोस्, उत्पत्ति १२:१-९।`

परमेश्‍वरले व्यक्तिव्यक्तिसँग अन्तिम कुरा गर्ने व्यक्ति नोहा थिए। अरूहरूसँग पनि उहाँले कुरा गर्नुभयो होला। तर, जलप्रलयपछि अन्तिम पटक परमेश्‍वरले कुरा गर्नुभएको व्यक्ति नोहा नै थिए। आफ्नो करार सबै जीव वा प्राणीसँग स्थापना गर्नेछु भनेर परमेश्‍वरले मोशालाई विश्‍वस्त पार्नुभएको थियो (उत्पत्ति ९:१५-१७)। विश्‍वलाई ध्वस्त पार्नेगरि अर्को जलप्रलय फेरि कहिल्यै हुनेछैन भनेर परमेश्‍वरले बाचा बाँध्नुभएको थियो। अब, त्यही बाचासँग सम्बन्ध जोड्नुभएर परमेश्‍वरले अब्रामलाई नयाँ बोलिबोल्नुहुन्छ: विश्‍वमा भएका सारा राष्ट्रहरू अब्रामद्वारा आशिष पाउनेछन्।

यो भविष्यवाणीलाई पूरा गर्न अब्रामले विगत वा आफ्ना देश तथा घरवारलाई छोड्नु परेको थियो। अब्रामले चिनेका साथीभाइहरू, आफन्तहरू, परिवार, देश र मानौँ आफ्नै शरीरको टुक्रा नै उसले छोड्छ। उनले पुर्खौली सम्पत्तिको दावी पनि छोड्छ। आफ्नो घरबार छोड्ने अब्रामको जोश जाँगर कहाँबाट आयो त? त्यो परमेश्‍वरको आह्वान "जाऊ" भनेर सात पल्ट त्यही सन्दर्भमा गर्नुभएकोबाट आएको थियो। अब्रामले आफ्नो देश "कल्‍दीहरूको ऊरलाई" (उत्पत्ति ११:३१) पहिले छोड्नु परेको थियो। यो देश बेबिलोनीय भूमि थियो (यशैया १३:१९)। "बेबिलोनबाट निस्केर आउनु" भन्ने आह्वान, बाइबलका अगमवक्ता वा परमेश्‍वरका जनहरूको लामो इतिहासको एक पक्ष हो (यशैया ४८:२०, प्रकाश १८:४)। अब्रामले आफ्नो परिवार पनि छोड्नु भनेको चानचुन मामिला होइन। उनको पुर्खौली सम्पत्तिमात्र होइन, उनले सिकेमा शिक्षा, ज्ञान र समाजमा भएको उनको प्रभाव पनि त्याग्नुपरेको थियो। बेबिलोनबाट उनी निस्कनु भनेको केवल उनी हुर्केका वातावरण र परिवारबाट अलग हुनुमात्र थिएन। अब्रामले आफूलाई नै छोड्नुपरेको थियो। बेबिलोन सभ्यतामा रमाएका सबै परम्परा, इतिहास, संस्कार, संस्कृति र यश अर्थात् गौरबलाई उनले चतक्‍कै छोड्नुपरेका थियो।

कस्तो अचम्म! ती सबै थोक उनले छोड्नुपर्ने मूख्य लक्ष्य नै परमेश्‍वरले "देखाउनु हुनेमात्र" भूमिमा जानु थियो (उनले त्यो देशमा जग्गा जमिन जोडेर, घरबार निर्माण गरेर त्यो देशको राजा वा सर्वेसर्वा हुने भनेर परमेश्‍वरले उनलाई प्रतिज्ञा गर्नुभएको थिएन तर केवल "देखाउनेमात्रै रे!"-अनुवादकको प्रतिक्रिया) फेरि,यही लवज इसहाकलाई बलि चढाउने सन्दर्भमा प्रयोग गरिने थियो (उत्पत्ति २२:२)। इसहाकलाई बलि चढाउने मोरियाको पहाडमा स्थापना हुने यरुशलेमको मन्दिर (२ इतिहास ३:१)तिर लक्षित गरि परमेश्‍वरले बोल्नुभएको थियो। परमेश्‍वरको प्रतिज्ञा केवल भौतिक घरमात्र नभएर सारा संसारलाई उपलब्ध गराउने मुक्तिको पनि थियो। यो अवधारणाको प्रतिज्ञा परमेश्‍वरले उत्पत्ति १२:२,३मा फेरि दोहोर्‍याउँदै आफ्नो प्रतिवद्धता जनाउनुभएको थियो। यस अंशमा क्रियापद barakh बाराख "आशिष" पाँच पल्ट देखा परेको छ। विश्‍वव्यापी आशिषको प्रक्रिया अब्रामको सन्तानबाट परिचालन हुने भनिएको छ (उत्पत्ति २२:१८, उत्पत्ति २६:४, उत्पत्ति २८:१४)। "सन्तान" भन्ने शब्द त्यस पदमा दिइएको छ। त्यो,आखिरमा आएर येशू ख्रीष्टमा पूरा हुनेवाला थियो (प्रेरित ३:२५)।

`परमेश्‍वरले तपाईँलाई के त्याग भन्नुभएको होला; वा परमेश्‍वरको आह्वानलाई आत्मसात् गर्न तपाईँले आफ्नो जीवनको के भाग त्याग्नुपर्छ होला?`