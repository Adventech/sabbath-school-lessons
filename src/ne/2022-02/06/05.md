---
title:  बाबेलको गठन्धन
date:  04/05/2022
---

`परमेश्‍वरले अब्रामलाई प्रतिज्ञा गरिएको भूमि उपहारस्वरूप पाएको लगत्तै अब्राहमले युद्धको सामना गर्नुपर्‍यो। त्यस युद्धको उल्लेखनीय पक्ष के हो? यसले अब्रामको बारेमा हामीलाई के सिकाउँदछ? हेर्नुहोस्, उत्पत्ति १४:१-१७।`

बाइबलको इतिहासमा उल्लेख गरिएका युद्धहरूमा यो पहिलो युद्ध थियो (उत्पत्ति १४:२)। मेसोपाटामिया र पर्सियाका राजाहरू गठबन्धन गरेर चार वटा सैनिक जत्थाहरू तयार पारेका थिए। तिनीहरू सोडोम र गोमोराह समेत गरेर पाँच कनानी राज्यका सेनिकहरूको बिरुद्धमा युद्ध गरेका थिए (उत्पत्ति १४:८)। यस विवरणले त्यस क्षेत्रमा ठूलो द्वन्द्व भएको थियो भनेर देखाउँछ (उत्पत्ति १४:९)। त्यसबेला सैनिकहरूलाई परिचालन गर्नुपर्ने मूख्य कारण थियो कि कनानका राजाहरूले बेबिलोन राजा कदोर्लाओमेरको विरुद्धमा खडा भएका थिए (उत्पत्ति १४:४,५)। यो स्थानीय ऐतिहासिक द्वन्द्व भएतापनि त्यसबेलाको हिसाबले यो "विश्‍वव्यापी" युद्ध थियो। परमेश्‍वरले अब्रामलाई प्रतिज्ञा गरिएको देश दिनुभएको लगत्तै यो युद्ध हुँदा यसको विशेष गरेर आत्मिक वा अध्यात्मिक अर्थ भएको हामी पाउँछौँ।

कनान देशमा बासिन्दाहरू सम्मिलित भएको युद्धले यो देखाउँछ कि कनानी भूमि कस्तो आधिपत्यमा हुने भन्ने विषयमा थियो। यथार्थमा अब्राम नै त्यस भूमिको सही स्वामी थियो, किनभने पृथ्वीको सृष्टिकर्ताले त्यस भूमिलाई अब्रामलाई उपहारस्वरूप दिनुभएको थियो। साँच्चै भनौँ भने, त्यस भूमिको अधिकारको लागि अब्रामको ठूलो चासो हुनुपर्दथ्यो। तर, जब त्यहाँ गठबन्धन र युद्ध भयो सुरुमा अब्रामको बल त्यसबाट बाहिर थिए।

त्यस क्षेत्रमा भएको युद्धमा अब्राम ततस्थ थिए। त्यस युद्धमा अब्राम अलग बसेका वा कनानी देशका राजाहरूसँग गठबन्धमा पर्न उनले चासो नदेखाएको विशेष कारण छ। परमेश्‍वरले दिनुहुने प्रतिज्ञाको देश कुनै सैन्यबल वा राजनिज्ञहरूले चाल्ने कुतनीतिको रणनीति वा वौद्धिक क्षमतालाई परिचालन गरेर उपलब्ध हुने थिएन। आफ्नो भतिजाको सुरक्षाको निम्तिमात्र अब्रामले त्यस युद्धमा हस्तक्षेप गरेका थिए। अब्राहमले छापमासशैली उपयोग गरेर बन्दक बनाइराखेको लोटलाई छुटाएका थिए। उनको साथमा सोडोमको राजालाई पनि अब्राहमले उद्धार गरेका थिए। त्यस क्षेत्रमा भएको युद्धको दौरानमा लोत र परिवारलाई युद्धबन्दी बनाएका थिए (उत्पत्ति १४:१२,१३)।

"माम्रेको रूखको झाडीमा शान्तिसँग बसिरहेको अब्राहमले युद्धबाट बचेर भागेको एक जनाले उनको भाइ लोतको गतिको बारेमा सुनाएको थियो। लोतले आफूले मनपर्ने उपत्यका रोजेकोले उनीप्रति अब्रामको कुनै रिसइबि वा डाहा थिएन। लोत अब्राहमप्रति आभारित थिएन तर पनि उनको कृतज्ञ्नतालाई अब्राहमले मनमा खेलाएर राखेनन्। आफ्नो भतिजाप्रति अब्राहमको स्नेह थियो। जब उनलाई बन्धक बनाए भनेर अब्राहमले सुने तब  उनलाई छुटाउन निर्णय गरे। परमेश्‍वरसँग पहिले सरसल्लाह मागेर अब्राहम युद्धको निम्ति तयारी गरे।"-एलेन जी ह्वाइट, पाट्रियार्क एण्ड प्रोफेटस्, पृ. १३५बाट रूपान्तरित।

युद्धका सबै मोर्चासँग अब्राम युद्ध गर्दैनन्। अचानक, छिटो र राती नै आफ्नो कमान्डो वा युवाशक्तिहरूलाई परिचालन गरेर लोतलाई बन्धक बनाएको ठाउँमामात्रै अब्रामले आक्रमण गरेका थिए। सोडोमको राजासहित अब्रामले लोतलाई उद्धार गरे। परमेश्‍वरको बफादारी र आस्थावान मानिसले ठूलो साहस देखाए, र आपतकालिन परिस्थितिमा त्यसको सामना गर्न आफ्नो आत्मबल र आफ्नो मातहतमा भएका मानिसहरूलाई निडर बनाइ राखेका थिए। त्यसले गर्दा त्यस क्षेत्रमा उनको प्रभाव बढेको थियो। उनले सेवा गरेका परमेश्‍वरको बारेमा केही कुराहरू त्यस क्षेत्रका मानिसहरूले सिक्ने अवसर पाएका थिए र अब्राम कस्तो खालको व्यक्ति भनेर पनि तिनीहरूले जानकारी पाएका थिए।

`तपाईँको दैनिक जीवनमा तपाईँले कस्तो खालको प्रभाव पारिरहनुभएको छ? तपाईँको व्यवहार वा आचरण र जीवनशैलीले मानिसहरूलाई कस्तो खालको सन्देश तपाईँले दिइरहनुभएको छ?`