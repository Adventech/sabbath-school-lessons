---
title: अब्राहमका आस्थाका मूलहरु
date:  30/04/2022
---

### यस अध्यायका मूल पदहरू
उत्पत्ति १२, यशैया ४८:२०, यशैया ३६:६,९, यर्मिया २:१८, उत्पत्ति १३, उत्पत्ति १४ र हिब्रू ७:१-१०।

> <p>यस अध्यायको मूल सार पद</p>
> " विश्‍वासद्वारा अब्राहामले आज्ञापालन गरे, र जाऊ भनेको ठाउँतिर गए, जुन ठाउँ उत्तराधिकारको रूपमा उनले पछि पाउनेथिए, यद्यपि उनी कतातिर गइरहेका थिए, त्‍यो उनलाई थाहा थिएन" (हिब्रू ११:८)।

अब हामी उत्पत्तिको पुस्तकको मध्य भागमा आइपुगिसकेका छौँ। यस मध्य भागले (उत्पत्ति १२-२२) परमेश्‍वरले अब्राहमलाई पहिलोपल्ट अर्‍हाउनुभएको "जाऊ" जसलाई हिब्री भाषामा लेख्लेखा lekhlekha भनिन्छ (उत्पत्ति १२:१)लाई सहस्र स्वीकार गरि उनले आफ्नो पुर्ख्यौली घर वा बाबुआमाको घरबस्तीबाट यात्रा गर्छन्। उनले आफ्नो विगतको जीवनलाई छोड्छन्। अनि परमेश्‍वरको दोस्रो आह्वान "जाऊ" वा लेख्लेखा lekhlekha (उत्पत्ति २२:२)को विवरण लेखिएको छ। यसमा उनले भविष्यलाई छोड्नुपर्ने हुन्छ (जुन उनको छोरामा हुन्छ)। त्यसको फलस्वरूप, अब्राहम जहिले पनि घुमेको घुमै हुनुपरेको थियो। अर्थात् उनी यात्रा गरिरहनुपर्दा उनी जहिले पनि प्रवासी हुनुपरेको थियो। त्यसकारण, उनलाई यस संसारमा "प्रवासी", "विदेशी" वा "पाहुना" भनेर सम्बोधन गरिन्छ (उत्पत्ति १७:८ रूपान्तरित)। उनको स्थायी घर, जमिन यस संसारमा कहिल्यै पनि स्थापना गर्न सकेनन्।

अब्राहम आफ्ना बाबुआमाको घरबाट निस्केपछि हजारौँ किलोमिटर यात्रा गर्नुपरेको थियो। उनको विगतको जीवन शुन्यतामा परिणत भएको थियो। परिचित ठाउँलाई गुमाएर अपरिचित ठाउँमा उनले यात्रा गर्नुपरेको थियो। भविष्य के हो उनले देखेका थिएनन्। परमेश्‍वरले निस्केर आउनु भनेर अब्राहमलाई अर्‍हाउनुभएको दुई आदेशहरूको बीचमा उनको विश्‍वासको यात्राको खाका वा रूपरेखा तयार भएको पाइन्छ। अब्राहमलाई विश्‍वस्त बनाउने परमेश्‍वरको यो आवाज सुन्दछन्, "नडराऊ" (उत्पत्ति १५:१)। तीन अध्यायहरूको अध्ययनमा यो परमेश्‍वरको शब्दलाई मध्यनजर राख्दै अध्ययन गरिनेछ। ती तीन अध्यायहरू हुन् ६,७ र ८।

विश्‍वासको अनुकरणीय उदाहरण (उत्पत्ति १७:६) अब्राहम हो भनेर हामीलाई देखाइएको छ। हिब्रू धर्मशास्त्रहरूमा उनी विश्‍वासको पुरुष भनेर सम्बोधन गरिएको छ (नेहमिया ९:७,८)। नयाँ करारमा पुरानो करारका पात्रहरूबाट धेरै उल्लेख गरिने नाउँ अब्राहम हो। उनको नाउँ किन धेरै उल्लेख गरिन्छ भन्ने कुरो यस अध्यायमा हामी हेर्नेछौँ।