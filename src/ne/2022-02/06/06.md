---
title:  मेल्कीसेदेकलाई दिएको दशांश
date:  05/05/2022
---

`परमेश्‍वरको उपासक अब्राहमले आफ्नो दशांश चढाएका  पुजारी मेल्किसेडेक को हुन्? कहिँ देखा नपरेका त्यस व्यक्त अचानक देखापरेकोलाई अब्रामले आफ्नो दशांस किन दिए? हेर्नुहोस् देहायका पदहरू उत्पत्ति १४:१८-२४, हिब्रू ७:१-१०।`

अचानक देखा परेका रहस्यमय मेल्कीसेदेक अनौठो मान्नु आवश्यक छैन। आफूहरूलाई उद्धार गर्ने अब्रामलाई तिनीहरूको उपहार लिन कनानी राजाहरूले अनुरोध गरेका थिए। तिनीहरूले अब्रामलाई धन्यवाद दिए पछि तिनीहरूका उपहारहरू ग्रहण गरेनन्। परमेश्‍वरप्रति आभारित भएका अब्राम आफ्नो धन्यवाद प्रकट गर्न आफ्नो दशांश मल्कीसेदेकलाई दिएका थिए।

मेल्कीसेदेक सालेम सहरको थियो। सालेमको अर्थ "शान्ति" हो। युद्धको भूमरिमा परिरहेको क्षेत्रमा "शान्ति" सन्देश अत्यन्तै उपयुक्त थियो। मेल्कीसेदेकको नाउँमा tsedek ट्सेडेक अर्थात् "न्याय" जोडिएको छ। उनको त्यो नाउँ सोडोमको राजा बेरा ("खराब रूचाउने") र गोमोरा, बिर्शा ("दुष्ट रुचाउने")को बिपरित थियो (उत्पत्ति १४:२)। ती तिनीहरूको बोलाउने नाउँ थियो जसले तिनीहरूको चरित्रलाई देखाएको हुनसक्छ।

अरू कनानी राजाहरूले देखाएका हिँसा र दुष्ट चरित्रको विपरित मेल्कीसेदेक देखापर्छन्। बाइबलमा सबभन्दा पहिले "पुजारी" भन्ने शब्द यहीँ देखा परेको छ (उत्पत्ति १४:१८)। मेल्कीसेदेक "उच्च परमेश्‍वर"को व्यक्ति (उत्पत्ति १४:२२) भनेर उल्लेख गरिएको छ। अब्रामले सेवा गरेको परमेश्‍वरसँग (उत्पत्ति १४:२२) मेल्कीसेदेकलाई जोड्दा उनी परमेश्‍वरको पुजारी भनेर अब्रामले देखेका थिए भन्ने बुझाउँछ। मेल्कीसेदेक ख्रीष्टसँग पहिचान गर्न सकिन्दैन वा उहाँ ख्रीष्ट हुनुहुन्छ भन्ने भ्रममा पर्नुहुन्न। एलेन जी ह्वाइटले द एसडिए कमेन्टरी, ठेली १, पृ १०९२,१०९३मा बताएको अनुसार मेल्कीसेदेक त्यसबेलाका मानिसहरूको बीचमा परमेश्‍वरको प्रतिनिधित्व गर्ने व्यक्ति थिए।

हो, मेल्कीसेदेकले पुजारीको पद सम्हालेका थिए। अब्रामलाई उनले "रोटी र दाखमद्य" जुन प्रायजसो अङ्गुरको ताजा रस (व्यवस्था ७:१३, २ इतिहास ३१:५) दिन्छन्। यो दशांश दिने सन्दर्भमा फेरि देखा पर्दछ (व्यवस्था १४:२३)। त्यस बाहेक, उनले अब्रामलाई आशिष दिन्छन् (उत्पत्ति १४:१९)।

फेरि त्यसै बखत अब्रामले उनलाई सबै थोकको दशांश दिए (उत्पत्ति १४:२०)। सारा स्वर्ग र पृथ्वीको सृष्टिकर्ता अर्थात् स्वामी (उत्पत्ति १४:१९) सृष्टिकर्ता परमेश्‍वरप्रति आभारित भएर उनले दशांशभेटी मेल्कीसेदेकलाई दिएका थिए। "स्वर्ग र पृथ्वी सृजनुहुने" भन्ने व्याकांशले सृष्टिको कथालाई याद दिलाउँछ (उत्पत्ति १:१)। त्यसको अर्थ "सबै" भन्ने पनि बुझ्नुपर्दछ। परमेश्‍वरप्रति आभारित वा कृतज्ञ भएर दशांश दिन्दा परमेश्‍वर नै सबै थोकको मालिक भनेर बुझ्नु आवश्यक छ (हिब्रू ७:२-६, उत्पत्ति २८:२२)। यो अचम्म मान्नु जरुरी छ कि दशांश दिने भनेको परमेश्‍वरलाई चढाइने उपहार वा भेटी नभइकन परमेश्‍वरको उपहार हामीलाई दिएको हो, किनभने उहाँले हामीलाई पहिला सबै थोक दिनुहुन्छ।

`दशांश दिनु भनेको परमेश्‍वरप्रति हाम्रो आस्था कतिको रहेछ भनेर देखाउने अत्यन्तै प्रभावकारी प्रमाण किन हो, साथै यसले हाम्रो आस्थाको निर्माण गर्न ठूलो सहयोग कसरी गर्दछ?`