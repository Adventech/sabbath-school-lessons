---
title:  थप जानकारी
date:  06/05/2022
---

एलेन जी ह्वाइटको लेख "अब्राम कनानमा", पाट्रियार्क एण्ड प्रोफेटस, पृ. १३४-१३६।

"ख्रीष्टको चर्च सबैको निम्ति आशिष हुनुपर्दछ। यसका सदस्यहरू आशिष पाउनुपर्छ र तिनीहरूले आफूहरूले पाएका आशिषहरू अरूहरूलाई बाँड्नुपर्दछ। मानिसहरूलाई परमेश्‍वरले आफ्ना छोराछोरीहरू बनाउनेमात्र उहाँको लक्ष्य होइन, तर, परमेश्‍वरले दिनुभएका आशिष र आत्मज्ञानहरू संसारले पनि तिनीहरूबाट उपभोग गर्न सकुन् भन्ने उहाँको चाहना हो। जब परमेश्‍वरले अब्राहमलाई रोज्नुभयो उनी केवल उहाँको विशेष मित्र हुनको लागिमात्र थिएन, तर सारा राष्ट्रहरूले उहाँका बहुमूल्य र विशेष अवसरहरूको उपभोग गराउने माध्यम अब्राहम हुनसकोस् भन्ने उहाँको योजना थियो। नैतिकताको अन्धकारले घेरिरहेको वातावरणमा परमेश्‍वरको ज्वाला हुन अब्राहमलाई चुनिएको थियो।

"जुनसुकै बेला परमेश्‍वरले उहाँका छोराछोरीहरूलाई ज्योति वा आत्मज्ञान र सत्यले आशिष दिनुहुन्छ, ती ज्ञान तिनीहरूलेमात्र थाहा पाएर तिनीहरूले अनन्त जीवन पाओस् भन्नाको निम्तिमात्र दिइएको हुँदेन। तर, तिनीहरूका वरिपरिरहेकाहरूले पनि आत्मिकरूपमा प्रज्वलित हुनसकोस् भन्ने हेतुले ती ज्योति र सत्य तिनीहरूलाई दिएको हुन्छ। येशूले भन्नुभयो, "तिमीहरू पृथ्वीका नुन हौ।" नुनको एक मूख्य काम हो चिजलाई सुरक्षित राख्‍नु। जब परमेश्‍वरले आफ्ना भक्तहरूलाई नुन बनाउनुहुन्छ, त्यो तिनीहरूलाई सुरक्षित राख्‍नको निम्तिमात्र होइन, तर अरूहरूलाई सुरक्षित राख्‍न तिनीहरू उहाँको एजेन्ट वा प्रतिनिधि हुन सकोस् भन्ने उहाँको चाहना हुन्छ।

"के तपाईँ परमेश्‍वरको भवनमा जीवित पत्थर भएर चम्किनुहुन्छ...हामीहरूको प्रत्येक कारोबारमा त्यसले नियन्त्रण गर्न सकिएन वा प्रभाव पार्न सकेन भने हामीमा सकली, सच्चा वा पक्‍का धर्म छैन भनेर बुझ्नुपर्दछ। हामीहरूको जीवनको प्रत्येक पलपलमा व्यवहारिक ईश्‍वरीय तत्वले बुनिएको हुनुपर्दछ। हामीहरूका हृदयहरूमा परमेश्‍वरको अनुग्रहले हाम्रो चरित्र र जीवनशैलीमा कायापलट वा आमूल परिवर्तन गर्न दिनु अति आवश्यक छ। आफू धेरै कम हुनु र येशू धेरै धेरै हुनु हाम्रो जीवनको माग र आवश्यकता हो।"-एलेन जी ह्वाइट, रिफ्लेक्टिङ्ग क्राइस्ट, पृ. २०५बाट रूपान्तरित।

**चिन्तनमनन**

`अ. "म तिमीलाई आशिष दिनेछु...तिमी अरूहरूको निम्ति आशिष हुनेछौ" (उत्पत्ति १२:२ रूपान्तरित) भनेर अब्राहमले पाएको आशिषको सन्दर्भमा हामीले आशिष पाउनु भनेको के हो? जुन परमेश्‍वरलाई अब्रामले आराधना गरे त्यही परमेश्‍वरलाई आराधना गर्ने हामीले अरूहरूको निम्ति हामी आशिष कसरी हुनसक्छौँ?`

`आ. आफ्नै श्रीमतीलाई बहिनी भनेर केही हदमा झुट बोल्नु अब्रामको किन गल्ती थियो? कुनै सत्य कुरा किन नहोस् त्यसलाई बँग्याएर कुरा गर्नु पनि औपचारिकरूपमा किन झुटै ठहरिन्छ?`

`इ. सोडोमको राजाले अब्रामलाई दिन चाहेको उपहारको बारेमा उत्पत्ति १४:२१-२३ फेरि पढ्नुहोस्। अब्रामले जुन जे बोले त्यो किन बोले? यस कथाबाट हामीले के महत्तपूर्ण पाठ सिक्न सक्छौँ? अब्रामलाई राजाले दिएका उपहारहरू लिनु के उचितै थिएन र?`