---
title:  मिश्र देशमा परिक्षा
date:  02/05/2022
---

`परमेश्‍वरले प्रतिज्ञा गर्नुभएको देश अब्रामले किन छोड्नुपरेको होला? अब्रामको तुलनामा राजा फारोको व्यवहार कस्तो थियो? हेर्नुहोस् उत्पत्ति १२:१०-२०।`

परमेश्‍वरले प्रतिज्ञा गर्नुभएको देश रे, त्यहाँ आउनु बितिक्‍कै त्यो देशमा अनिकाल पो पर्‍यो (उत्पत्ति १२:१०) तर, आफ्नो देशमा फर्केर नगइकन बिदेशमा पो शरण लिन अब्राम पुग्नुपर्‍यो! कनानमा अनिकाल लाग्दा त्यहाँका मानिसहरू मिश्र देशमा जानुपर्ने विवरण इजिप्ट वा मिश्र देशको इतिहासका पानाहरूले बताउँदछन्। मध्य राज्य वा मिश्र (ई.पू. २०६०-१७००) युगमा मिश्र देशमा मेरक्यर फारो राजाले एउटा शिक्षानीति अपनाएर लिपि लेखेका थिए। त्यसमा उनले कनानबाट आएका मानिसहरू "दु:खित र कहालीलाग्दो एशियाटिक" (एमु aamu) र "दयनीय, बिचरा मानिसहरू जो पानीको अभाव भएको ठाउँबाट आएकाहरू र खानाको अभावमा एकै ठाँउमा बसोबास नगरि घुमिरहने घुमन्ते थिए" भनेर लेखेका छन्।"-मिरियम लिखथिम, आन्सिएन्ट इजिप्सिएन लिटरेचर, ठेली १: द ओल्ड एण्ड मिडिल किङ्गडमस् (बर्क्ली, क्यालिफोर्निया, युनिभर्सिटी प्रेस, १९७३), पृ. १०३,१०४बाट रूपान्तरित।

परमेश्‍वरले प्रतिज्ञा गर्नुभएको देशमा आफूहरूले अपेक्षा गरेको अनुसार फर्किन जान नपाउँदा होस् वा अरू कारणले होस् पौराणिक इस्राएलीहरूको निम्ति मिश्र देशमा जाने चाहना जहिले पनि भइरहेको पाइन्छ (गन्ती १४:३, यर्मिया २:१८)। मिश्र देशले तिनीहरूलाई जहिले पनि आकर्षित पारिरहेको इस्राएलीहरूको इतिहासले बताउँदछ। बाइबलको अर्थमा मिश्र देश भनेको परमेश्‍वरलाईभन्दा मानिसले मानिसमाथि भरोसा राख्‍ने थलोको प्रतिक हो (२ राजा १८:२१, यशैया ३६:६,९)। मिश्र देशमा पानीको अभाव थिए। त्यहाँ दिन दिनै प्रसस्तमात्रामा पानी पाइन्थ्यो। त्यसकारण, पानीको निम्ति विश्‍वासको आवश्यकता थिएन। मिश्र देशको उर्बरा जमिनको दृश्य इस्राएलीहरूको दिमागमा जहिले पनि थियो। कनान देशमा अनिकाल परेकोले  मिश्र देशमा जान अब्रामले उचित ठानेका थिए। तर, अब्रामलाई कनान देशमै राहत दिने प्रतिज्ञा उनले केही समयको निम्ति भूले।

अब ऊरबाट विश्‍वाससाथ निस्केकाको विपरित अब्राम, अर्कै अब्राम भएर मिश्रमा पुगे। परमेश्‍वरकै आवाजमा भरोसा र विश्‍वास राखेर ऊर वा आफ्नो पुर्खौली घर छोडेकोले उनलाई विश्‍वासको लौह पुरुष भनिएको थियो; अहिले उनको आफ्नै इच्छाले परमेश्‍वरसँग प्रार्थना नै नगरि उनलाई प्रतिज्ञा गरिएको भूमि छोड्छन्। पहिला, अब्रामले परमेश्‍वरमाथि भरोसा राख्‍नु परेको थियो; अब, उनी आफ्नै अनुभवमा भर पर्छन्, आफ्नै सोचविचारलाई परिचालन गर्न आफूलाई लगाउँछन्, साथै उनी नैतिकविहिन राजनितिज्ञ र आफ्ने निर्णयमाथि भरोसा राख्‍ने व्यक्तिको रूपमा आफूलाई प्रस्तुत गर्छन्। "मिश्रदेशमा रहेको समयमा, मानविय कमजोर र परमेश्‍वरमा परिपक्‍व वा सिद्ध विश्‍वासको कमीबाट आफू स्वतन्त्र नभएको अब्राहमले प्रमाणित गर्दछन्। सारा उनकी श्रीमती हुन् भन्ने तथ्यलाई उनले लुकाउँछन्। त्यस क्रियाले उनीमाथि परमेश्‍वरले गर्नुहुने हेरचाहको प्रतिज्ञालाई लत्याएको देखिन्छ। उनीमा हुनुपर्ने महान् विश्‍वास र साहस प्रायजसो कमी भएको उनको जीवनको प्रतक्ष्य उदाहरणले देखाउँदछ।"-एलेन जी ह्वाइट, पाट्रियार्क एण्ड प्रोफेटस्, पृ. ३०बाट रूपान्तरित।

परमेश्‍वरको महान् लौह पुरुष पनि कहिले कहिले गल्ती गर्दो रहेछ र पनि उहाँले उसलाई त्याग्नुहुन्न भन्ने ज्वलन्त उदाहरण अब्राहमको कथाले हामीलाई बताउँदछ। जब नयाँ करारले अनुग्रहबाटमात्र मुक्ति पाइन्छ भनेर अब्राहमलाई औँल्याउँदै चर्चा गर्छन्, तब परमेश्‍वरको अनुग्रहलेमात्र उनी परिचालन भएको देखाउँछ। त्यसको अर्थ स्पष्ट छ, अब्राहम उनको धर्मकर्म आदिले परमेश्‍वरको निगाहा पाएको होइन तर परमेश्‍वरकै अनुग्रहले उनले निगाहा पाएको थियो। त्यसरी नै, यदि अनुग्रह भएन भने हामी पनि अब्राहम जस्तै आशाबिना भौँतारिरहेका हुनेछौँ।

`येशूमा जतिसुकै हस्ती विश्‍वासीहरू हौँ भनेर दावी गरेतापनि कतिपय समयमा हामी पनि ठिक बाटोमा हिँड्न चुक्ने रहेछ भनेर अब्राहमको त्यस कथाले हामीलाई कसरी सिकाउँदछ। परमेश्‍वरको वचनको अवज्ञा गरेर चल्ने निर्णय कहिल्यै पनि असल होइन भन्ने कुरामा हामी कसरी सजग हुने?`