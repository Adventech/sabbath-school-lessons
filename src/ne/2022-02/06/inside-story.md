---
title: कथा
date:  06/05/2022
---

### जिउन हत्ते गर्दै छु

_डेभिद डियको ड भिक्टोरिया; २९, मोजाम्बिक_

युवा अवस्थामा नै म आन्गोलामा गाँजा र अरू लागुपदार्थ बेच्‍ने गिरोहको फन्दामा परेको थिएँ। हाम्रो गिरोहमा १३ जना थियौँ। अरूहरूले लागुपदार्थ बेच्न मैले किनी दिन्थेँ। म आफैले त लागुपदार्थ प्रयोग गरिनँ। अरू साथीहरूले म तिनीहरूभन्दा असल छु भनेर म सोच्थेँ भनेर तिनीहरूको दिमागमा थियो। एक दिन गिरोहको नाइकले मसँग सामाना गर्‍यो। "यदि हामीले जस्तै गाँजा तिमीले तानेनौ भने हामी सबै मिलेर तलाईँ बेसरी चुट्नेछौँ," उसले धम्क्यायो। म के गरुँ त? त्यसकारण म पनि गाँजा तान्न थालेँ। मैले गाँजा तान्न थालेपछि म अपराधी जीवनको गहिरो खाल्डोमा पर्न गएँ। म केवल लागु पदार्थ किन्ने र बेच्ने गिरोहमामात्र परिनँ, कार चोर्ने, पसल लुट्ने र घर फोर्ने काममा पनि सरिक हुन थालेँ। आन्गोलाको राजधानी लुवान्डाको बाहिर क्षेत्रमा हामीदेखि मानिसहरू त्राहीत्राही हुन थालेका थिए। त्यसकारण पुलिस सक्रिय भयो र छोटो समयमा नै मेरा १२ जना साथीहरूलाई पुलिसले मारे। जसरी तसरी म त्यस पुलिसको फन्दाबाट म उम्केँ। एक जना साथी र म मिलेर नयाँ गिरोहको स्थापना गरेँ। अब म लागुपदार्थको कुलतमामात्र होइन म गिरोहको अगुवा पनि भएँ र लागुपदार्थ बेचबिखन र अपराधमा धेरै संलघ्न हुन थालेँ।

तर मैले बिताएको जीवनदेखि मलाई गौरब लागेको थिएन। १८० जना साथीहरूलाई पुलिसले मारेको मैले देखेँ। मलाई ४० पल्टभन्दा बेसी पुलिसले समातेको थियो। तीन पल्ट त मलाई अपराधी घोषणा गरेको थियो। जब म तेस्रो पल्ट झ्यालखानामा थिएँ, मैले। पहिलो पल्ट एडभेन्टिस्ट चर्चको बारेमा सुनेँ। चर्चको एक जना सदस्यले मलाई बराबर भेट्न आउँथ्यो र मलाई बाइबल सिकाउँथ्यो। जब म झ्यालखानाबाट छुटेँ तब म फुफुको घरमा बस्न गएँ। त्यहाँ पनि मैले नयाँ गिरोह बनाएँ। एक दिन हामी पेट्रोल पम्प पसलमा लुट्दै थियौँ, त्यसबेला ठूलो गल्ती भयो। त्यहाँ सुरक्षा गार्डसँगको मुठभेटमा उसको हत्या भयो। जब म मेरो फुफुको घरमा म थिएँ भनेर थाहा पाए तब पुलिसले मलाई मार्न आयो। पुलिसले छापा मारेपनि म तिनीहरूबाट बचेँ। म सुतिरहेको थिएँ। पुलिसले मलाई यताउती खोजेपनि मलाई भेट्टाएन। मेरी फुफु डराइन र घरबाट निस्कनु भनेर अर्‍हाइन्।त्यसकारण, मेरी आमाको भुईँतलामा सरेँ।  त्यहाँ गुन्डाहरू आएको मेरी आमालाई मन परेन। उनले मलाई झाँक्रीकहाँ लग्नुभयो, जसले मलाई सहयोग गर्छु भनेर वचन दिएको थियो। केही समय झाँक्रीको उपचारले काम गर्न थाल्यो। मैले चार महिनासम्म लागुपदार्थ खाइनँ र कुनै पनि अपाराधी क्रियाकलापमा सँलघ्न भइनँ। मेरी आमा र बाँकी परिवार मदेखि खुशी थिए। तर पाचौँ महिनापछि म फेरि पुरानै जीवनमा फर्केँ।

तब एक दिन एक जना मानिससँग साथी बन्न पुगेँ। उसको नाउँ पिम्प थियो। उसको जिउभरी टाटु थियो। उसको नाउँ र हेराइले गर्दा ऊपनि म जस्तै गिरोह हुनसक्थ्यो। तर ऊ गिरोह जस्तो कुरा गरेन र आनीबानी पनि गिरोहको जस्तो थिए तर ऊ एडभेन्टिस्ट थियो। एक दिन पिम्पले मलाई रोमी ८:१४,१५ बाइबलबाट देखायो जसमा लेखिकएको थियो, " किनभने सबै, जो परमेश्‍वरका आत्‍माले डोर्‍याइएका हुन्‍छन्‌, तिनीहरू नै परमेश्‍वरका सन्‍तान हुन्‌। किनभने फेरि डरमा पर्नलाई दासत्‍वको आत्‍मा तिमीहरूले पाएका छैनौ, तर तिमीहरूले धर्मपुत्र हुने आत्‍मा पाएका छौ। यसैले जब हामी परमेश्‍वरलाई “अब्‍बा, पिता” भनी पुकार्छौं।" जब मैले ती वचनहरू सुनेँ तब म पनि परमेश्‍वरको छोरा हुन चाहनाको सृजना भयो। मैले सोचेँ, "के मेरो निम्ति परमेश्‍वरको योजना छ त?" म पिम्पसँग बाइबल अध्ययन गर्न थालेँ। जब म बाइबल अध्ययन गर्न थालेँ तब मैले परमेश्‍वरको बारेमा सिकेँ र उहाँले म जस्तो अपराधीलाई पन मलाई गर्नुहुन्छ भनेर महसुस गरेँ। येशू मेरो निम्ति मर्नुभएको थाहा पाएँ। "“किनभने परमेश्‍वरले संसारलाई यस्‍तो प्रेम गर्नुभयो, कि उहाँले आफ्‍ना एकमात्र पुत्र दिनुभयो, ताकि उहाँमाथि विश्‍वास गर्ने कोही पनि नाश नहोस्‌, तर त्‍यसले अनन्‍त जीवन पाओस्‌।" यूहन्ना 3:16।

मेरो जीवनमा परिवर्तन आउन थाल्यो। म मर्न चाहेको निर्णय गरेँ। मेरो पुरानो जीवन मरेको र येशूमा नयाँ जीवन भएको मैले चाहेँ। मैले येशूलाई मेरो हृदय दिएँ र सन २०१३मा एडभेन्टिस्ट चर्चमा बप्‍तिस्मा लिएँ।

आज म परमेश्‍वरलाई धन्यवाद दिन्छु। म अहिले मोजाम्बिक एडभेन्टिस्ट विश्‍वविद्यालयमा पास्टरीय शिक्षा हासिल गर्दैछु।

मेरा परिवार, छिमेकी र साथीहरूले म एडभेन्टिस्ट भएकोले घोर विरोध गरे। तर त्यसको पर्वाह मलाई छैन। मेरो जीवनभरी येशूको सेवा गर्न चाहन्छु। म हृदयदेखि नै चाहना र प्रार्थना गर्दछु कि धेरै मानिसहरूलाई येशूतिर म तान्नसकुँ। मेरो परिवारका सदस्यहरूले पनि येशूलाई प्रेम गरुन् भन्ने म चाहना गर्छु।