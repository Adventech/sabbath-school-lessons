---
title:  थप जानकारी
date:  24/06/2022
---

एलेन जी ह्वाइट, पाट्रियार्क एण्ड प्रोफेटस्, पृ. २३३-२४०को "योसेफ एण्ड हिज ब्रदर्स।"

"यूसुफको जीवनीले येशूको जीवनीलाई चित्रण गर्दछ। डाहा र ईषले ग्रस्त भएर दाजुहरूले यूसुफलाई दास बनाएर बेचेका थिए। आफूहरूभन्दा उनी महान् नहोस् भनेर रोक्न नै तिनीहरूले त्यो कदम चालेका थिए। जब यूसुफलाई घिसारेर मिश्रदेशमा लगियो अब उनका सपनाहरूले तिनीहरूलाई दु:ख दिनेछैन भनेर तिनीहरू आफूले आफूहरूलाई बधाई दिएका थिए। उनको सपना साकार हुने अब कुनै सम्भव नै छैन भनेर तिनीहरू ढुक्‍क भएका थिए। तर, तिनीहरूले रोक्न खोजेको यूसुफको सपनाको भविष्यवाणीलाई तिनीहरूले नै चालेको कदमलाई परमेश्‍वरले प्रयोग गरेर सबै घट्नाहरू उहाँको नियन्त्रणमा छन् भनेर उहाँले प्रमाणित गर्नुभएको थियो। त्यसरी नै, यहूदी पण्डित, पुजारी र अगुवाहरू ख्रीष्टलाई डाहा गरेका थिए। अरू मानिसहरू उहाँतिर आकर्षित हुनेछन् भन्ने कुरामा तिनीहरू त्रसित भएका थिए। राजा हुन रोक्न तिनीहरूले उहाँलाई क्रूसमा टाँगेर मारिदिए। तर त्यो नै हाम्रो मुक्तिको निम्ति ढोका खोलिन पुगेको थियो।

"मिश्रदेशमा दासत्वभएर यूसुफ उनका बुबाको परिवारको निम्ति उद्धारकर्ता हुन पुगे। तर, त्यो भयो भन्दैमा उनीप्रति दाजुहरूले गरेको अन्याय र दोष ठिक नै थियो भन्न मिल्दैन। त्यसरी नै येशूलाई उहाँका शत्रुहरूले क्रूसमा टाँगिन्दा उहाँ पतित मानव जातिको निम्ति उद्धारकर्ता र मुक्तिदाता, र सारा संसारको स्वामी वा शासक हुन पुग्नुभएको थियो। तर, उहाँका हत्याराहरूले उहाँप्रति गरेको जघन्य अपराधलाई आँखा चिम्लेर बस्न सकिन्न। तिनीहरूले येशूप्रति गरेको दुर्व्यवहार परमेश्‍वरले उहाँको महिमा र मानिसको निम्ति असलमा परिणत नगर्नुभएको जस्तै तिनीहरूको अपराध भएको छ। अर्थात् सबै थोक परमेश्‍वरको नियन्त्रणमा भएतापनि मानिसले गर्ने कुनै पनि अपराधलाई उहाँले उचित मान्नुहुन्न।

"जसरी मूर्तिपूजा गर्ने वा सनातन सृष्टिकर्ता परमेश्‍वरलाई विश्‍वास नगर्ने सभ्यता वा देशमा यूसुफलाई आफ्नै दाजुहरूले बेचेका थिए, त्यसरी नै येशू ख्रीष्टलाई उहाँकै एक जना चेलाले उहाँका घोर शत्रुहरूलाई बेचेका थिए। यूसुफको असल गुण र चरित्रले गर्दा उनमाथि झुटो आरोप लगाएर उनलाई झ्यालखानमा थुनेको थियो। त्यसरी नै येशूको धार्मिक, निष्कपट र स्वार्थत्याग जीवन पापीहरूको निम्ति आपत्तिजनक थियो। उहाँमा कुनै दोष नभएतापनि वा केही गलत काम नगरेतापनि झुटो साक्षीहरू उभ्याएर उनलाई अपराध घोषित गरिएको थियो। अन्याय, शोषण र दवाब यूसुफले भोग्नुपरेतापनि उनले आफ्ना क्रुर दाजुहरूलाई सदाशयता, धैर्यता र नम्रता देखाएर क्षमा दिएका थिए। मुक्तिदाता पनि उनी जस्तै कुनै गुनासो नगरि दुष्ट मानिसहरूको दुर्व्यवहार र घृणालाई सहनशीलता र सदाशयता देखाइ सहनसम्म सहनुभएको थियो। उहाँले दिनुहुने क्षमा केवल उहाँका हत्याराहरूलाईमात्र उपलब्ध गराएको छैन, तर प्रत्येक व्यक्ति जसले आफ्ना पापहरूलाई स्वीकार्दै उहाँबाट माफी पाउन चाहन्छ त्यसलाई उपलब्ध गराएको छ।"-एलेन जी ह्वाइट, पाट्रियार्क एण्ड प्रोफेटस्, पृ. २३९बाट रूपान्तरित।

**चिन्तनमनन**

`अ. जब याकूबको मृत्यु भयो तब यूसुफले प्रतिशोधको भावनाले ग्रष्त भएर उनका दाजुहरूलाई दण्ड दिनेछन् भनेर उनीहरू त्राही त्राही भएका थिए। आफूहरूले गरेको अपराध तिनीहरूको दिमागमा चढिरहेको थियो। त्यसले हामीलाई के सिकाउँदछ? यूसुफको प्रतिक्रियाले दोषीहरूप्रति हाम्रो मनस्थिति कस्तो हुनुपर्छ भनेर हामीलाई सिकाउँदछ?`

`आ. यूसुफ र येशूको जीवनमा के समानताहरू तपाईँले पाउन सक्नुहुन्छ?`

`इ. परमेश्‍वरलाई सबै भविष्य राम्रैसँग थाहा छ भनेर हामीलाई थाहै भएतापनि कुनै पनि  निर्णय गर्न वा रोज्न हामी अझै स्वतन्त्र छौँ भन्ने कुरालाई अझ बढि सोच्नुहोस्। परमेश्‍वरलाई हाम्रो भविष्य थाहा छ र हाम्रो भविष्यको लक्ष वा हामीले गर्ने निर्णयमा हामी नै जिम्मेवारी छौँ भन्ने कुरालाई कसरी मिलाउने?`