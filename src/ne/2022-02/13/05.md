---
title:  याकूबले उनका छोराहरूलाई आशिष दिन्छन्
date:  22/06/2022
---

`याकूबले आफ्ना छोराहरूलाई आशिष दिन्छन्। त्यसको आत्मिक वा अध्यात्मिक महत्त्व के छ? हेर्नुहोस्, उत्पत्ति ४९:१-२८`

इस्रायली बंशको तत्कालिन् इतिहासलाई लक्षित गरि भविष्यवाणीहरू याकूबले गरेतापनि उनले मसीह र उनले ल्याउने आखिरी मुक्तिको आशालाई उनले आँखा गाढेका थिए। "अन्तिम वा पछिल्ला दिनहरू" (उत्पत्ति ४९:१) भनेर उनले सम्बोधन गर्दा मसीही राजाको आउने भविष्यवाणीलाई व्यक्त गरेका थिए (यशैया २:२, दानिएल १०:१४)।

याकूबले एक एक गरेर आफ्ना छोराहरूलाई फरक फरक आशिषहरू दिन्छन्। ती आशिषहरू तिनीहरूको पुर्पुरो वा भाग्यमा लेखिएको भन्ने होइन। कतिपयले तिनीहरूको भविष्य परमेश्‍वरले अगावै निर्धारण गरिसकेका थिए भनेर विश्‍वास गर्छन् होला। तर उनका छोराहरूको चरित्र र तिनीहरूका सन्तानमा हुने चरित्रलाई उजागर गरेको कथनहरू थिए। उदाहरणमा, कुनै निर्दोषी मानिसलाई कसैले मार्छ भन्ने कुरा परमेश्‍वरलाई थाहा हुन्छ, त्यसको अर्थ हत्यारालाई उहाँले नै परिचालन गर्नुभएको हुन्छ भन्ने कुरालाई मान्नु मनासिब होइन।

`उत्पत्ति ४९:८-१२ फेरि पढ्नुहोस्। यहाँ के उल्लेखनीय भविष्यवाणीको उच्चारण गरेको छ र त्यो किन छ?`

मानवको आत्मनिर्णयको स्वतन्त्रमा र त्यसमाथि पनि परमेश्‍वरलाई भविष्यको ज्ञान छ। उहाँले नै यहूदाकै कुलबाट मसीह आउने बन्दोबस्त गर्नुभएको थियो। यहूदा (उत्पत्ति ४९:८-१२) सिँहको प्रतिक हो। उनको शाही खान्दानकलाई सम्बोधन् गर्दै याकूबले उनको तारिफ गर्दछन्। यहूदाकै कुलबाट राजा दाउद आउने थियो। तर यहूदाकै खान्दानबाट शिलोह Shiloh आउनेछन् भनिएको छ। उहाँको साथमा शलोम shalom  वा "शान्ति" (यशैया ९:६,९) ल्याउनेछन् भनिएको छ। उहाँले नै  जातिहरूलाई  उहाँको आज्ञाकारी बनाउनेछन् (यशैया ४९:१०)।

यहूदीहरूले यसलाई मसीह आउनुहुने भविष्यवाणीको रूपमा युगौँ युगदेखि आत्मसात् गरिरहेकाछन्। इसाईहरूले पनि यही पदले येशूलाई औँल्याएको छ भनेर दावी गर्छन्। यही कथन नै नयाँ करारको प्रतिज्ञाको पूर्व सूचना भनेर मानिलिएको छ। फिलिप्पी २:१०,११ मा लेखिएको छ, "स्‍वर्गमा, पृथ्‍वीमाथि र पृथ्‍वीमुनि भएको हरेक प्राणीले येशूको नाउँमा घुँड़ा टेक्‍नुपर्छ,  र हरेक जिब्रोले परमेश्‍वर पिताका महिमाको निम्‍ति येशू ख्रीष्‍टलाई प्रभु भनी स्‍वीकार गर्नुपर्छ।" यस सन्दर्भमा एलेन जी ह्वाइटले लेख्छिन्, "यहूदालाई जङ्गलको राजा सिँह अर्थात् सिँहको प्रतिक भनेर कहलाइएको उपयुक्त छ। यही बंशबाट राजा दाउद आएका थिए। दाउदको पुत्र शिलोह (येशू) जो यहूदाको कुलको सत्य सिँह हुनुहुन्छ। आखिरमा आएर सारा संसारका शक्ति र राष्ट्रहरू उहाँको सामु घुँडा टेकेर उहाँको श्रद्धा गर्न वाध्य हुनेछन्"-पाट्रियार्क एण्ड प्रोफेटस्, पृ. २३६बाट रूपान्तरित।

`सारा राष्ट्रहरूले येशूलाई नमानेतापनि वा मान्नुभन्दा अगावै हामीले उहाँप्रति श्रद्धा किन देखाउनुपर्दछ?`