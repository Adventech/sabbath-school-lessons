---
title: मिश्रदेशमा इस्राएल
date:  18/06/2022
---

### यस अध्यायका मूल पदहरू
उत्पत्ति ४६, रोमी १०:१२,१३, उत्पत्ति ४७, उत्पत्ति ४८, प्रेरित ३:२५,२६, उत्पत्ति ४९, फिलिप्पी २:१० र उत्पत्ति ४९:२९-५०:२१।

> <p>यस अध्यायका मूल सार पद</p>
> "अब मिश्रको गोशेनमा इस्राएलीहरूले बसोबास गरे, र तिनीहरूले त्‍यहाँका जग्‍गाजमिन आफ्‍नो अधिकारमा लिए। अनि त्‍यहाँ तिनको फलिफाप भएर संख्‍यामा ज्‍यादै वृद्धि हुँदैगयो" (उत्पत्ति ४७:२७)।

याकूब र यूसुफको अन्तिम जीवन कहानीको बृतान्तद्वारा उत्पत्तिको पुस्तक बन्द हुन्छ। याकूब (इस्राएल) परमेश्‍वरले नै प्रतिज्ञा गर्नुभएको कनान देश छाड्छन् (उत्पत्ति ४६)। उनी १७ वर्षसम्म मिश्रदेशमा बसोबास गर्छन् (उत्पत्ति ४७) अनि त्यहाँ नै उनी मर्छन् (उत्पत्ति ४९:२९-५०:२१)। मिश्रदेशकै परिवेशमा प्रतिज्ञा गरिएको देशको आशाको भूमरि इस्राएलीहरूको दिमागमा खेलिरहेको हुन्छ (उत्पत्ति ५०:२२-२६)।

मिश्रदेशमा याकूब आउनेबितिक्‍कै उनले फारो राजालाई आशिष दिन्छन् (उत्पत्ति ४७:७-१०)। अब्राहमलाई दिइएको प्रतिज्ञामा उनका सन्तानहरू अरू राष्ट्रका मानिसहरूको निम्ति आशिष हुनेछ भन्ने आंशिक भाग यसमा पूरा हुन्छ (उत्पत्ति १२:३)। पछि याकूब मर्नेबेलामा यूसुफका छोराहरूलाई आशिष दिन्छन् (उत्पत्ति ४८)। याकूबले आफ्नै छोराहरूलाई पनि आशिष दिन्छन् (उत्पत्ति ४९:१-२८)। तिनीहरूबाट भविष्यमा आउने इस्राएलका १२ जातिहरूको सन्दर्भमा उनले प्रभावकारी भविष्यवाणी उच्चारण गर्दछन् (उत्पत्ति ४९:१-२७)।

परमेश्‍वरले याकूबलाई प्रतिज्ञा गरिएको देशमा रहने अधिकार दिन्छु भनेर वाचा गर्नुभएको थियो। उहाँको बाचा गरिएको परिप्रेक्ष्यमा उनी मिश्रदेशमा शरणार्थी जस्तो भइरहनुपर्दा  परमेश्‍वरको वचन बाझिएको जस्तो देखिन्छ। उत्पत्तिको पुस्तक इस्राएलका सन्तानहरू मिश्रदेशमै बसोबास गरेर अन्त्य हुन्छ। यद्यपि, यूसुफको अन्तिम शब्दहरूले इस्राएलीहरूलाई अर्कै देशमा जान औँल्याएको आभास् दिइन्छ: "तब योसेफले आफ्‍ना दाजुभाइहरूलाई भने, “मेरो मर्ने बेला भयो, तर परमेश्‍वरले निश्‍चय नै तिमीहरूको हेर-विचार गर्नुहुनेछ, र उहाँले अब्राहाम, इसहाक र याकूबसित शपथ खाएर प्रतिज्ञा गर्नुभएको देशमा यस देशबाट तिमीहरूलाई लैजानुहुनेछ” (उत्पत्ति ५०:२४)।