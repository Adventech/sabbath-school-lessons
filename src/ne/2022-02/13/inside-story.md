---
title: कथा
date:  24/06/2022
---

### आश्‍चर्य कथा

_मिलाग्र ब्रागा क्यामिनहाओ, २२, आङ्गोला_

मेरो नाउँको अर्थ नै "आश्‍चर्य काम" हो। मेरो कथा पनि आश्‍चर्य छ-तर तपाईैले अपेक्षा गरेको अनुसार न होइन होला।

म अङ्गोलाको इसाई परिवारमा हुर्केको हुँ। म आफ्नो चर्चको शिक्षादीक्षामा विश्‍वासाथ लागेको थिएँ र मेरो प्रान्तमा सुसमाचारीय काम गर्दथेँ।

तर जब म १४ वर्षको उमेरमा अङ्गोलाको राजधानी लुवान्डामा सरेँ तब मेरो सम्प्रदायको चर्च त्यहाँ भेटिनँ। म अरू चर्चमा जान अस्वीकार गरेको थिएँ किनभने मेरो सम्प्रदायलेमात्र बाइबल ठिकसँग बुझेको छ भनेर मलाई विश्‍वास थियो। त्यसकारण, म आफ्नै घरमा प्रत्येक आइतबार परमेश्‍वरको आराधना एक वर्षसम्म गरेँ। जब म मेरो घरमा फर्केँ तब मेरै चर्चको बाइबल शिक्षक र अरू धेरै साथीहरू एडभेन्टिस्ट भएको थाहा पाएँ। ‍यो समाचारले मलाई रिस उठायो। मैले मेरा साथीहरूको अनुहारमै तिनीहरूको कडा आलोचना गरेँ। "अरू चर्चको शिक्षा तिमीले कसरी मान्न सक्यौ?" मैले तिनीहरूलाई हप्काएँ। मेरा साथीहरूले मसँग बिवाद गरेनन्। एकदिन मेरो बाइबल सिकाउने पुरानो शिक्षिकाकहाँ गएँ र सोधेँ उनी किन एडभेन्टिस्ट भइन्। मलाई हाँसेर जवाफ दिइन् कि उनले बाइबल अनुसार सातौँ दिन साबथ हो तर आइतबार होइन, सो जानेकोले उनी एडेभेन्टिस्ट भइन्। उनले बाइबलबाट देखाइन् र भनिन् कि परमेश्‍वरले सातौँ दिनलाई सृष्टिको अन्तमा पवित्र राख्‍नुभयो। उनले उत्पत्ति २:१-३ पढिन्, "यसरी आकाश र पृथ्‍वी र तिनमा भएका सबै कुरा बनाइसिद्धिए।

आफूले गर्नुभएका काम छैटौँ दिनमा परमेश्‍वरले सिद्ध्याउनुभयो। र सातौँ दिनमा आफूले गर्नुभएका सबै कामबाट उहाँले विश्राम लिनुभयो। अनि परमेश्‍वरले सातौँ दिनलाई आशिष्‌ दिनुभयो र त्‍यसलाई पवित्र तुल्‍याउनुभयो, किनभने आफूले सृष्‍टिमा गर्नुभएका सारा कामबाट यसै दिनमा उहाँले विश्राम लिनुभयो।" अनि दश आज्ञाको चौथो आज्ञामा सृष्टिको सम्झनामा साबथ स्थापना गर्नुभएको थियो भनेर प्रस्थान २०:८-१० उल्लेख गरेको पढिन्, "“शबाथ-दिन पवित्र मान्‍नुपर्छ भनी याद राख्‍नू।

छ दिनसम्‍म परिश्रम गरेर आफ्‍ना सबै काम गर्नु तर सातौँचाहिँ दिन परमप्रभु तिमीहरूका परमेश्‍वरको निम्‍ति शबाथ-दिन हो। त्‍यसमा तिमीहरूले केही काम नगर्नू, न त आफ्‍नो छोराले, न छोरीले, न कमारा-कमारीले, न गाईबस्‍तुले, न मूल ढोकाभित्र भएको परदेशीले केही काम गरोस्‌।"

मेरो‍ अनुहारमा हेरेर मुस्कुराउँदै उनले भनिन्, "मैले येशूको आज्ञा अनुसार हृदयदेखि नै पालन गर्न निर्णय गरेँ।" उनको कथा मलाई अनौठो लाग्यो। तर उनको तर्कसँग म सहमत भइनँ। साबथको बारेमा सिकाउन उनले सिकाउँछु भनिन् तर म उनको कुरा अघि सुन्न चाहिँन। जब म लुवान्डामा फर्केँ म आफ्नो साविकको काम लागेँ। तर बाइबलको शिक्षकको कुरा मैले बिर्सिन सकिनँ। अनि काम गर्ने बेलामा, सुत्‍ने बेलामा म बेचैन भएँ। मलाई बाइबल सिकाउने शिक्षिकाले सातौँ दिन साबथ पालन गर्ने निर्णयले मलाई नराम्रो लागिरह्यो। आखिरमा म आफै एडभेन्टिस्ट चर्चमा जान निर्णय गरेँ र तिनीहरूका सदस्यहरूले किन साबथ पालन गर्छन् भनेर सुन्न चाहेँ। अर्को साबथ म एडभेन्टिस्ट चर्चमा गएँ। म अर्को चर्चमा कहिल्यै पनि गएको थिइनँ तर मलाई शान्ति चाहेको थियो।

मलाई आश्‍चर्य कामको आवश्यकता थियो। कसैले चर्चको अगुवालाई साबथको बारेमा मेरो प्रश्‍न रहेको भनिदियो। अनि अगुवाले मेरो बाइबल सिक्षिकाले देखाएकै पदहरू देखाए। म साबथ कार्यक्रममा बसेँ।प्रवचनले मलाई त्यस्तो खास केही प्रभाव पारेन। मेरो चर्चमा दिएको प्रवचनभन्दा फरक  थियो त्यसकारण मलाई त्यसबाट प्रभावित भइनँ।तर अर्को साबथमा पनि त्यहाँ फर्के र अर्को साबथमा पनि। म पाँच वर्षसम्म   एडभेन्टिस्ट चर्चमा गएँ।त्यो चर्च मलाई मन पर्ने भएकोले होइन तर मेरो चर्च म काम गरेको सहरमा नभएकोले म    एडभेन्टिस्ट चर्चमा गइनैरहेँ। त्यही समयमा, म बाइबल अध्ययन टोलीमा सरिक हुन थालेँ र सप्‍ताहको अन्तमा  बप्‍तिस्माको क्लास पनि लिन थालेँ। परमेश्‍वरले सातौँ दिन अलग पारी पवित्र गर्नुभएको मैले बुझ्न थालेँ र उहाँप्रति मेरो प्रेम बढ्न थाल्यो। अनि म पनि सातौँ दिन साबथलाई पालन गर्न निर्णय गरेँ। जब म १९ वर्षको भएँ तब म एडभेन्टिस्ट चर्चमा बप्‍तिस्मा लिएँ। आज म शान्ति र आनन्दले भरिएको छु। येशूले भन्नुभयो, "तब तिमीहरूले सत्‍य के हो सो जान्‍नेछौ, र सत्‍यले तिमीहरूलाई स्‍वतन्‍त्र तुल्‍याउनेछ।"”  यूहन्ना  8:32। मैले सत्यलाई भेट्टाएँ, र परमेश्‍वरको अनुग्रहले म स्वतन्त्र भएको छु। यो त साँच्चिक्‍कै अचम्म थियो।