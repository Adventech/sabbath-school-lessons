---
title:  याकूबले आफ्ना छोराहरूलाई आशिष दिन्छन्
date:  21/06/2022
---

आफू मर्ने भनेर याकूबलाई थाहा हुन्छ। त्यसबेला उनले विगतको समयमा भएका घट्नाहरूको याद गर्छन्। त्यसमा विशेष गरेर बेथलमा उनले देखेका सपनाको याद गर्छन् (उत्पत्ति ३५:१-१५)। अनि,  परमेश्‍वरले अब्राहमलाई दिनुभएको प्रतिज्ञा (उत्पत्ति १७:८) वा "अनन्तसम्मको अधिकार" (उत्पत्ति ४८:४) उनलाई पनि उहाँले दिनुभएको थियो त्यो उनले सम्झन्छन्। प्रतिज्ञा गरिएको देशमा जाने आशा आफू मर्नेबेलासम्म सान्त्वना पाएका थिए। परमेश्‍वरले दिनुहुने अनन्तको राज्यमा जाने आशाले उनको जीवनलाई सार्थक बनाइरहेको थियो। आफ्नो मृत्युशय्यामा याकूबले यूशुफका दुई छोराहरूलाई आशिष दिन्छन्। तिनीहरू मिश्रदेशमै जन्मेका थिए। जब उनले तिनीहरूलाई आशिष दिन्छन् तब आफ्नै सन्तानको भावी भविष्यलाई ख्यालमा राखेर आशिष दिन्छन्।

`उत्पत्ति ४८ पढ्नुहोस्। याकूबले आफ्ना अरू नातिहरूलाई होइन तर यूसुफकै छोराहरूलाई विशेष आशिष किन दिन्छन्?`

नातीहरूमा यूसुफका केवल मनस्से र एफ्राइमलाईमात्र याकूबले आशिष दिए। तिनीहरू नातीबाट पदोन्नति भएर आफ्नै छोराहरूको पङ्‍क्तिमा उनले राखे (उत्पत्ति ४८:५)। याकूबले दिएको आशिषमा जेठो नाती मनस्सेलाई भन्दा कान्छो नाती एफ्रेमलाई प्राथमिकता दिएतापनि उनले दिएको आशिषमा विशेष गरेर यूसुफप्रति लक्षित गरिएको थियो (उत्पत्ति ४८:१५)। विगत समयमा परमेश्‍वरको विश्‍वसनीयता र भविष्यमा पनि उहाँको प्रतिज्ञामा विश्‍वास राख्‍नुपर्ने याकूबको व्यक्तिगत गवाही हामी यहाँ देख्दछौँ। याकूबले परमेश्‍वरलाई अब्राहम र इसहाकको परमेश्‍वर भनेर सम्बोधन गर्दछन् (उत्पत्ति ४८:१५)। उहाँले तिनीहरूलाई गाँसबाँस (सुरक्षा)कपासले विगत समयमा भरपोषण गर्नुभएको थियो। उहाँ त्यही परमेश्‍वर हुनुहुन्छ जसले, "जसले मलाई सबै खराबीबाट जोगाउनुभएको छ" भनेर गवाही दिएका थिए (उत्पत्ति ४८:१५)। बेथेलको परमेश्‍वरलाई पनि याकूबले याद गरेका थिए (उत्पत्ति ३१:१३) साथै स्वर्गदूतसँग उनको मल्लयुद्ध अर्थात् कुस्ताकुस्ती गरेको (उत्पत्ति ३२:२९) पनि उनको दिमागमा आएको थियो (उत्पत्ति ३२:२९) त्यसैबेला उनको नाउँ याकूबबाट "इस्राएल" भएको थियो (उत्पत्ति ३२:२६-२९)।

ती सबै अनुभवहरूको लेखाजोखा उनले गरेको एउटा कारण थियो। परमेश्‍वरका जनहरूलाई लक्षित गरेको खराब कुरालाई उहाँले असलमा परिणत गर्नुहुन्छ भन्ने उनको गवाही थियो। त्यसै परिप्रेक्ष्यमा परमेश्‍वरले उनका नातीहरूको बर्तमान जीवनमात्रै होइन, उहाँले तिनीहरूको भविष्यलाई पनि सम्हाल्नु हुनेछ भने उनको आशा थियो, जसरी उहाँले उनलाई र याकूबलाई सम्हाल्नुभयो। त्यतिमात्र होइन जब उनका सन्तानहरू भविष्यमा कनान देशमा फर्कन्छ त्यसबेला पनि परमेश्‍वरले तिनीहरूलाई सम्हाल्नुहुनेछ भन्ने उनको विश्‍वास थियो। जब उनले शेकम पहाडमा भएको आफूले पाएको जमिनलाई (उत्पत्ति ३३:१९) उल्लेख गरे तब उनको आशा स्पष्ट भएको उनले देखाएका थिए। त्यो ठाउँ उनले आफ्नो निम्तिमात्र उपलब्ध गराएका थिएन तर यूसुफका हड्डीहरू पनि गाडिनको निम्ति थियो (यहोशू २४:३२)। यही जमिन इस्राएलका बंशहरूलाई बाँडिने भएको थियो (यहोशू २४:१)। याकूबको जीवनमा जे जे भयो त्यसबेला उनले परमेश्‍वरका प्रतिज्ञाहरूलाई बिर्सेका थिएनन्। अब्राहमलाई उहाँले दिनुभएको प्रतिज्ञा "तिमीद्वारा पृथ्वीका सारा परिवारहरूले आशिष पाउनेछन्" (उत्पत्ति १२:३) याकूबका सन्तानहरूले साकार बनाउनेछन् भन्ने उनको विश्‍वास थियो।

`उत्पत्ति १२:३ मा परमेश्‍वरले दिनुभएको प्रतिज्ञा कसरी पूरा भयो भनेर पत्रुसले कसरी ठोकुवा गर्छन्? ती आशिषहरू हामीले पनि कसरी उपभोग गर्न पाइरहेका छौँ? हेर्नुहोस् प्रेरित ३:१७-२६।`