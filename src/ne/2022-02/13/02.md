---
title:  याकूब यूसुफकहाँ जान्छन्
date:  19/06/2022
---

`कनान देशबाट याकूब बिस्थापित हुनुमा के महत्त्व छ? हेर्नुहोस् उत्पत्ति ४६।`

आशा नै आशाले भरिएर परमेश्‍वरले नै प्रतिज्ञा गर्नुभएको देश कनान  याकूबले छोड्छन्। आफू कहिल्यै भोकमरीमा नपर्ने विश्‍वास, मरेको भनेको छोरो यूसुफ फेरि जीवित भएको सुखद खबरले उनी प्रतिज्ञा गरिएको देश छोड्ने आवश्यकता भएको उनले ठानेका थिए। कनान देश छोड्ने याकूबले अब्राहमको अनुभवलाई याद दिलाउँछ तर फरक परिस्थितिमा। अब्राहम प्रतिज्ञा गरिएको देशतिर यात्रा गरेका थिए भने याकूब उल्टो दिशातिर। यहाँ पनि याकूबले त्यही प्रतिज्ञा परमेश्‍वरबाट सुन्छन् जुन् परमेश्‍वरले अब्राहमलाई दिनुभएको थियो: म तिमीलाई ठूलो राष्ट्र बनाउनेछु (उत्पत्ति ४६:३, उत्पत्ति १२:२)। यहाँ परमेश्‍वरले याकूबलाई बोल्नुभएको वचनले अब्राहमसँग बाँधिएको बाचाको समयलाई याद दिलाउँछ। दुवै अवसरमा परमेश्‍वरको यो विश्‍वास र आशाले भरिएको वचन तिनीहरूलाई दिएका थिए: "नडराऊ" (उत्पत्ति ४६:३, उत्पत्ति १५:१)। यस आश्‍वासनले भविष्यको महिमित जीवनको प्रतिज्ञालाई औँल्याउँदछ।

उत्पत्ति ४६:७-२७मा याकूब अर्थात् इस्राएलका सन्तानहरूको विस्तृत सूची प्रस्तुत गरिएको छ। मिश्रदेशमा उनीसँग जाने छोराहरूमात्र होइन छोरीहरू पनि थिए। अब्राहमको सन्तानै नभएकोबेला उनी फलदायी हुनेछ भन्ने परमेश्‍वरको प्रतिज्ञा याकूबको सन्तानलाई याद दिलाउँछ। "७०" भन्ने नम्बरले पूर्णताको अवधारणालाई याद दिलाउँछ। तिनीहरूमा याकूब, यूसुफ र उनका दुई छोराहरू पनि समावेश भएकाछन्। त्यसको अर्थ सारा इस्राएल नै कनान देश छोडेर गएका थिए। ७० भन्ने नम्बरले उत्पत्ति १०मा उल्लेखित ७० देशहरूलाई याद दिलाउँछ। यसमा पनि उल्लेखनीय रहस्य छ। संसारका सारा राष्ट्रहरूको भविष्य, याकूबको यात्रामा निर्धारित भएको देखाउँदछ।

यस सत्यता केही हजारवर्षपछिमात्र प्रकट गरिने थियो। येशू ख्रीष्ट क्रूसमा मर्नुभएपछि सारा राष्ट्र, भाषा र जातिका मानिसहरूलाई मुक्तिको योजना सुनाउनु नै नम्बर ७०को पूर्णता थियो। संसारको प्रत्येक कुनाकाप्चामा रहेका मानिसहरूलाई मुक्तिको योजना थाहा पाउने अधिकार परमेश्‍वरले दिनुभएको छ। यसमा केवल यहूदी जाति वा अब्राहमका सन्तानहरूमात्र समेतिएको छैन।

परमेश्‍वरको वचनमा अब्राहमका सन्तानहरूका कथाहरू समावेश भएको कारणले केवल रोचक मानेर पढ्न र सुन्नमात्र होइन न त  तिनीहरूबाट आत्मिक वा अध्यात्मिक पाठहरू सिक्नमात्रै हो। तिनीहरूको विवरणले संसारको इतिहासमा मुक्तिको योजनामा तिनीहरूलेपनि एक महत्त्वपूर्ण भाग खेलेका थिए भनेर प्रकट गर्दछ। त्यसकोसाथै यस पतित ग्रहमा जतिसक्यो धेरैलाई मुक्तिको योजनामा सहभागी गराउने को परमेश्‍वरको तिब्र चाहनालाई अब्राहम र याकूबको गाथाले खुलासा गरिएको छ।

`"यदि तिमीले येशूलाई प्रभु हो भनी आफ्‍नो मुखले स्‍वीकार गर्‍यौ, र परमेश्‍वरले उहाँलाई मरेकाहरूबाट जीवित पार्नुभयो भनी आफ्‍नो हृदयमा विश्‍वास गर्‍यौ भने तिम्रो उद्धार हुनेछ। किनकि मानिसले आफ्‍नो हृदयले विश्‍वास गर्छ र ऊ निर्दोष ठहरिन्‍छ, अनि उसले आफ्‍नो मुखले स्‍वीकार गर्छ र उद्धार पाउँछ। धर्मशास्‍त्र भन्‍छ, “उहाँमाथि भरोसा राख्‍ने कोही लाजमा पर्नेछैन।”  किनकि यहूदी र अन्‍यजातिमा केही भेद छैन। उहाँ एउटै प्रभु सबैका प्रभु हुनुहुन्‍छ, र उहाँलाई पुकार्नेहरू सबैलाई आफ्‍नो प्रशस्‍त आशिष्‌ दिनुहुन्‍छ। किनकि “प्रभुको नाउँ पुकार्ने हरेकले उद्धार पाउनेछ”  (रोमी १०:९-१३)। सुसमाचार कुनै निश्‍चित जाति वा स्थानको मात्रै नभएर सारा विश्‍वलाई हो वा विश्‍वव्यापी हो भन्ने पावलको धारणालाई हामीले कसरी लिने? अझ व्यवहारिकरूपमा भन्ने हो भने हामी सेभेन्थ-डे एडभेन्टिस्ट भएको हैसियतले सुसमाचार फैलाउने हामी कतिको सक्रिय हुनुपर्छ भनेर पावलका शब्दहरूले हामीलाई कसरी घचेट्नुपर्दछ?`