---
title:  याकूब मिश्रदेशमा बसोबास गर्छन्
date:  20/06/2022
---

यूसुफ मिश्रदेशमा जीवितै छ भन्ने सन्देशमा याकूब अत्यन्तै उत्साहित हुनु त पर्दथ्यो तर परमेश्‍वरले रातमा उनलाई दर्शन दिनुभएर मिश्रदेशमा जानु भनेर दिनुभएको आदेश (उत्पत्ति ४६:२,३) अत्यन्तै रोचक मान्नुपर्दछ। सारा संसारमा एक देश छ जहाँ परमेश्‍वरका जनहरू नजाओस् भन्ने उहाँको इच्छा छ (व्यवस्था १७:१६, लेबी २६:१३)। यद्यपि, त्यही देशमा जान परमेश्‍वरले याकूबलाई अनुमति दिनुहुन्छ। त्यसको फलस्वरूप याकूबले आफ्नो सबै श्रीसम्पत्ति लिएर प्रतिज्ञा गरिएको देश कनानबाट मिश्रदेशमै जान्छन्।

`उत्पत्ति ४७ पढ्नुहोस्। यस अध्यायमा के आत्मिक वा आध्यात्मिक सत्य र नीतिहरू तपाईँले पहिल्याउन सक्नुहुन्छ?`

"यूसुफले आफ्ना पाँच जना दाजुहरू फारोकहाँ प्रस्तुत गर्छन्। अनि तिनीहरूले तिनीहरूको भविष्यको घरबारको निम्ति जमिन दिन बिन्ति गर्छन्। प्रधानमन्त्री यूसुफप्रति आभारित भएर उनका दाजुहरूलाई मिश्रदेशको उच्च ओहोदामा नियुक्त गर्न सक्दथे। तर यह्वेको सत्य आराधक भएको हुनाले यूसुफले आफ्ना दाजुहरूलाई परमेश्‍वरको आराधना नगर्ने दरवारमा काम गरेर अनेकौँ प्रलोभनमा नफसोस् भन्ने चाहेका थिए। त्यसकारण जब राजाले तिनीहरूको पेसा के हो भनेर सोध्यो भने नहिचकिच्याइकन भन्नुय भनेर तिनीहरूलाई यूसुफले सल्लाह दिएका थिए। यो सल्लाह याकूबका छोराहरूले माने। तिनीहरू त्यस देशमा प्रवासी भएर आएका तर स्थायी बसोबास गर्न होइन र त्यस देशबाट निस्कन जहिले पनि तयार हुनुपर्ने अधिकार तिनीहरूमाथि नै सुरक्षित भएको ठानेर नै याकूबका छोराहरूले यूसुफका सल्लाहलाई सहस्र स्वीकार गरेका थिए। मिश्रदेशको अत्यन्तै असल र उर्जाभूमि गोशेन तिनीहरूलाई दिन राजाले उपलब्ध गराएका थिए। त्यो ठाउँ नै सयौँ वर्षसम्म इस्राएलीहरूको घर भएको थियो।"-एलेन जी ह्वाइट, पाट्रियार्क एण्ड प्रोफेटस्, पृ. २३३बाट रूपान्तरित।

ती यात्रीहरू मगन्ते नहोस् भन्ने फारोले बढो बुद्धिपुर्‍याएर तिनीहरूको पेसा वा व्यवसाय सोधेका थिए। तिनीहरू मिश्रदेशवासीको निगाहामा बाँच्नु नपरोस् भन्ने राजाको चाहना थियो। तिनीहरूले नयाँ वातावरणमा राम्रोसँग मिल्न सकुन् भनेर नै तिनीहरूको व्यवसाय उनले सोधेका थिए (उत्पत्ति ४७:३)। तिनीहरू पुर्खौँदेखि गोठालाको काममा निपुण भएकोले तिनीहरूको दक्षतालाई राजाले प्रयोग गरे। तिनीहरूलाई राजाका गाइबस्तुहरूको हेरचाहा गर्ने जिम्मा उनले लगाइदिएका थिए (उत्पत्ति ४७:६)।

मिश्रदेशको चलन अनुसार याकूब वा यहूदी जाति तल्लो जातका थिए। उनी विदेशी, पाहुना र यात्री थिए। राजाको मुनि उनी तल्लो दर्जाका थिए। यद्यपि देशको अगुवाको सामु उभिएर याकूबले फारोलाई आशिष दिन्छन् (उत्पत्ति ४७:७)। कहाँकहाँबाट आएर निच जाति भएर पनि शक्तिशाली मिश्रदेशको राजा फारोलाई उनले आशिष दिन्छन्। यो किन हुन गयो?

सामुन्ने गए वा हाजिर गराए भन्ने क्रियापद amadlifney आमड्लिनी हो। त्यसको अर्थ प्रायजसो पूजारीको सन्दर्भमा प्रयोग गरिन्छ (लेबी १४:११)। पौराणिक मिश्रदेशको सभ्यता अनुसार फारो महापुजारी हुने ओहोदा सम्हालेको हुन्थ्यो। जब राजाकै सामुन्ने उभिएर उनलाई आशिष दिँदा उनी मिश्रदेशको महापूजारी वा राजाभन्दा उच्च रहेको आत्मिकरूपमा प्रमाण दिएका थिए।

`हामी जहाँ भएतापनि, जे व्यवसाय गरेतापनि वा जो भएतापनि र अरूहरूलाई जसरी व्यवहार गरेतापनि हामीहरू "चुनिएका वंश, राजकीय पूजाहारीगिरी, पवित्र जाति, परमेश्‍वरका निजी प्रजा हौ" (१ पत्रुस २:९) भन्ने कुरालाई हरदम आत्मसात् गर्नुपर्छ। यस परिप्रेक्ष्यमा हाम्रो आस्थाले हामीलाई कुन् भूमिकामा राख्दछ?`