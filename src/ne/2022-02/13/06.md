---
title:  प्रतिज्ञा गरिएको भूमिको आशा
date:  23/06/2022
---

`अत्यन्तै महान् विषबस्तुहरू समेतिएर उत्पत्तिको पुस्तक अन्त्य गरिएको छ। ती विषयबस्तुहरू के के हुन्, हेर्नुहोस्, उत्पत्ति ४९:२९ र उत्पत्ति ५०।`

उत्पत्तिको पुस्तकलाई तीन घट्नाहरूद्वारा निश्कर्षमा पुर्‍याइएको छ। ती घट्नाहरू आशाले भरिएका छन्।

पहिलो त, प्रतिज्ञा गरिएको देशमा इस्राएल फर्किनेछ भन्ने आशा। उत्पत्तिको पुस्तकको लेखक मोशाले याकूब र यूसुफको मृत्यु र तिनीहरूको गाडिएको घट्नाहरूले प्रतिज्ञा गरिएको देशतिर औँल्याउँछन् भन्ने आभास् दिएका छन्। आफ्ना छोराहरूलाई आशिष दिएको र बार्‍ह कुलहरूको बारेमा गरेको भविष्यवाणीको लगत्तै आफ्नो मृत्युपछि तिनलाई कनानमै लैजान र मक्पेलाहको गुफामा गाड्न छोराहरूसँग अनुरोध गर्दछन्। त्यस गुफमा अब्राहमकी श्रीमती सारालाई गाडिएको थियो (उत्पत्ति ४९:२९-३१)। कनानदेशतिर मलामी गएको विवरणले सयौँ शताब्दीपछि इस्राएलीहरू मिश्रदेशबाट प्रस्थान हुने पूर्व अभ्यास भएको देखाउँछ।

दोस्रोमा, परमेश्‍वरका जनहरूलाई आइपरेको खराब र आपत्तिहरूलाई उहाँले भलोको रूपमा परिणत गर्नुहुन्छ भन्ने आशा देखाउँदछ। याकूबको मृत्यु र उनलाई चिहानमा गाडिएपछि यूसुफका दाजुहरूले आफ्ना भविष्यको बारेमा सुर्ता गर्दछन्। बाबु छैन अब यूसुफले तिनीहरूलाई बदला लिन्छन् भनेर तिनीहरू डराएका थिए। तिनीहरू यूसुफकहाँ आएर उनको अगाडि लम्पछार परेर तिनीहरू उनको दास हुन तयार भएको देखाउँछन् (उत्पत्ति ५०:१८)। यसले धेरै वर्ष अगाडि यूसुफले देखेको भविष्यवाणीय सपनालाई याद दिलाउँछ। यूसुफले तिनीहरूलाई नडराऊ (उत्पत्ति ५०:१९) भनेर आश्‍वासन दिन्छन्। यसले भविष्यलाई पनि औँल्याउँछ (उत्पत्ति १५:१), किनभने उनको निम्ति जुन खराब सोचिएको थियो त्यो परमेश्‍वरले असल पार्नलाई नै भएको थियो भनेर (उत्पत्ति ५०:२०) उनले तिनीहरूलाई ढुक्‍क बनाउँछन्। जेजति भयो सो उद्धारको निम्ति भएको थियो भनेर यूसुफले तिनीहरूलाई सम्झाउँछन् (उत्पत्ति ५०:१९-२१, उत्पत्ति ४५:५,७-९)। त्यसको अर्थ, मानिसहरूको असफलता, कमिकमजोरीहरूको बाबजुद  पनि सबै थोक परमेश्‍वरले सम्हाल्नु हुन्छ र उहाँको हातमा छ भनेर हामी ढुक्‍क हुन ती घट्नाहरूले हामीलाई सिकाउँदछ।

तेस्रोमा, पतित मानिसहरूलाई परमेश्‍वरले उद्धार गर्नुहुनेछ र मुक्ति दिनुहुनेछ भन्ने आशा हाम्रो हृदयमा ती घट्नाहरूले पलाइ दिएको छ। उत्पत्तिको पुस्तकमा लेखिएको अन्तिम पदमा यूसुफको मृत्युको बारेमा छ। यस पदले केवल उनको मृत्युमात्र होइन त्यसलाई फराकिलो ढङ्गले हेर्न सक्नुपर्दछ। उनले आफ्ना दाजुहरूलाई अनौठो आदेश दिन्छन्। आफू मरेपछि बाबुको जस्तो उनको अस्थि तत्कालै कनानमा गाड्न लैजाऊ भनेर आदेश नदिइकन उनले त्यस समयलाई यसरी औँल्याउँदछन्, "“परमेश्‍वरले तिमीहरूको हेर-विचार गर्नुहुनेछ, र त्‍यो बेला तिमीहरूले मेरा अस्‍थिहरू यहाँबाट लैजानु" (उत्पत्ति ५०:२५)। यो काम तिनीहरूले सयौँ वर्षपछि पूरा गरे। तिनीहरूकै सन्तानले उनको आदेशलाई पालना गरेका थिए (प्रस्थान १३:१९)। ती सबै घट्नाहरूले प्रतिज्ञा गरिएको देश कनानलाई ‍औँल्याउँछन्। कनान देश एक प्रतिक हो। यसले अन्तको मुक्तिको आशालाई, पुनर्स्थापना, नयाँ स्वर्गमा नयाँ यरुशलेम र नयाँ पृथ्वीलाई औँल्याउन अग्रज भूमिका खेलेको थियो। यो नै हाम्रो निम्ति अन्तिम आशा हो। यो आशा शिलोह वा येशूको मृत्युले निश्‍चित तुल्याएको छ।

`प्रकाश २१:१-७ पढ्नुहोस्। ती पदहरूले हामीमा भएको महान् आशालाई कसरी प्रकट गरिएको छ? यो आशाबिना हाम्रा समस्याहरूको समाधान केवल मृत्युमात्र भएको मनस्थितिलाई कसरी उब्जाउँछ?`