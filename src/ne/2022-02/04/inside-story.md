---
title: कथा
date:  22/04/2022
---

### अरूहरूलाई आशिष दिने

_ब्लेसिङ्ग चटाम्बुजा, ३१, जाम्बिया_

मेरो नाउँ नै ब्लेसिङ्ग अर्थात् आशिष। मेरो जीवन नै परमेश्‍वरले प्रसस्त आशिषको प्रमाण प्रमाण हो। मेरो परिवार जिम्बाबेमा प्रत्येक आइतबार चर्च जान्थे, तर हामी विश्‍वासमा त्यस्तो गम्भिर थिएनौँ। किशोरी अवस्थामा नै मैले प्रभुको सेवा गर्न चाहन्थेँ। मेरो चर्चको अगुवालाई मैले यो चाहना सुनाएँ। तर उनले मलाई यो सोधे, "के तिम्रो केटो साथी छ?'' छैन भनेर मैले भनेपछि उनले भने, "तब तिमीले प्रेम भनेको के हो, पहिला स्वाद लेऊ। पछि फर्केर आऊ।" तर त्यही आइतबारे चर्चको अगुवाले भनेकै अनुसार मैले केटा साथी बनाएँ र प्रेम के हो त्यसको स्वाद मैले पाएँ तर म चर्च पनि जान छोडेँ। कलेजमा मैले गलत साथीहरू बनाएँ। हामी जाँड रक्सी पिउथ्यौँ र धेरै पार्टीहरू पनि गर्थ्यौँ। जब म १८ वर्षको थिएँ, एक जना २१ वर्षको केटासँग मेरो प्रेम भयो।चर्चकै अगुवाले भनेको अनुसार हामीले प्रेमको स्वाद पायौँ, अनि मैले पेट बोकेँ। मेरो संस्कारमा यदि कसैको पेट बोकेको छ भने त्योसँगै बस्नुपर्छ। त्यसकारण ऊसँग र उसको आमासँग म बसेँ। तर पछि मलाई महसुस भयो कि मैले अपेक्षा गरेको अनुसार स्थितिहरू ठिक भएन। मेरो श्रीमान र मैले पैसा कमाउनु कुनै काम गरेका थिएनौँ र सधैँ गृहयुद्ध चल्न थालेको थियो। हाम्रो दुई नानीहरू भए, र जहिले पनि हामी कुस्ता कुस्ती गर्थ्यौँ। वैवाहिक जीवन भनेको के हो सो हामीलाई थाहा थिएन। हामी दुवैको आआफ्नै सपना र आशाहरू थिए। सासु पनि सधैँ झगडालु नै थिएँ। म मेरो  श्रीमानको चर्चमा आइतबार जान थालेको थिएँ। एक दिन म बिरामी भएँ र लामो समयसम्म रहने गरेर म मेरो माइत गएँ।

दुई रात मैले अनौठो सपना देखेँ। तीनदिन अलग देखिएको त्यो सपना एउटै खालको थियो। दुवै सपनामा मैले साइरन बजाएको र मानिसहरू सबैतिर भागाभाग भएको देखेँ। सपनामा एउटा ठूलो चट्टान आकाशबाट आइरहेको देखेँ र एउटा धनुष क्रूसतिर सोझ्याएको देखेँ। त्यहाँ धेरै मानिसहरू उभिरहेका थिए। अनि मैले यो आवाज सुनेँ, " पश्‍चाताप गर संसारको अन्त हुँदैछ!"

म एकदम अलमिलिएँ। संसारको अन्त हुन्छ भन्ने शिक्षा मेरो श्रीमानको चर्चले कहिल्यै पनि सिकाएको थिएन। मेरो सपनाको अर्थ के हो सो मैले बुझ्न सकिँन। मेरो श्रीमानले पनि सपनाहरूको अर्थ बुझ्न सकेन। एक दिन मैले उनलाई सुनाएँ, "म येशूलाई खोज्नेछु र उहाँलाई भेट्टाएँ भने उहाँको बारेमा प्रचार गर्नेछु।" तर येशूलाई कहाँ पाउने? जिम्बाबेमा काम पाउन मुश्किल थियो, त्यसकारण मेरो श्रीमान र म अफ्रिकाकै अर्कै देश बोत्स्वानामा सर्‍यौँ।  त्यहाँ हामीले कामको खोजी गर्‍यौँ। त्यहाँ हामीले एक जना सेभेन्थ-डे एडभेन्टिस्ट एल्डर भेट्यौँ। उनले हामीलाई बाइबल सिकाउने प्रस्ताव राखे। पहिलो बाइबल अध्ययनमा नै उनले हामीलाई यो सुनाएकी संसारको अन्त्य हुँदैछ र येशू छिट्टै आउँदै हुनुहुन्छ। आखिरमा मैले सपनाको अर्थ बुझेँ र म खुशी भएँ।

थप बाइबल अध्ययनहरू गरेपछि, मैले बाइबलको येशू भेट्टाएँ। म एडभेन्टिस्ट चर्चमा बप्‍तिस्मा लिएँ। मैरो दिमागमा खेलाएको अनुसार येशूको बारेमा प्रचार गर्न म अडिग थिएँ। मैले उहाँलाई भेट्टाएँ र उहाँको प्रेमको बारेमा अरूहरूलाई सुनाउन चाहेको थिएँ।  जाम्बियामा भएको एडभेन्टिस्ट विश्‍वविद्यालयमा अध्ययन गर्न मैले निर्णय गरेँ।

दुर्भाग्यवस मेरा दुई नानीहरूसमेत लिएर मेरो श्रीमानले मलाई छोडेर गए र अर्कैसँग विवाह गरे।

विश्‍वविद्यालयको खर्च तिर्न मैले धेरै धेरै परिश्रम गरेँ। मैले धेरै धेरै चौरहरू सफा गरेँ। त्यसले पहिला केही महिनाको पढाइ खर्च जुत्यो। मेरी आमाले पनि मलाई सहयोग गरेकी थिइन्। अनि विश्‍वविद्यालयमा भएको काम गर्ने योजनामा सरिक हुन दियो। त्यसले बाँकि महिनाको ट्युसन तिर्न सहयोग गर्‍यो। विश्‍वविद्यालयमा ईश्‍वरीय विज्ञान पढ्न निर्णय गरेँ। परमेश्‍वरको बारेमा बढि जान्न चाहेको थिएँ ताकि ममाभएको जस्तै आशा भएका युवायुवतीहरूलाई सिकाउन सकुँ। कतिपय समयमा हामी गलत निर्णयहरू गर्छौँ तब परमेश्‍वरले जहिले पनि हामीलाई दोस्रो अवसर दिनुहुन्छ। आफ्नो बारेमा प्रकट गर्न उहाँ जहिले पनि उत्सुक हुनुहुन्छ। उहाँलाई भेट्टाउन उहाँले मानिसहरूलाई आह्वान गर्नुहुन्छ। जसरी सपनामा मैले आवाज सुर्नेँ, हाम्रो बाटो बदल्न उहाँले बोलाउनुहुन्छ। हामी जुन बाटो गइरहेकाछौँ त्यहाँबाट फन‍क्‍क फर्केर उहाँको पछि लागेको उहाँ चाहनुहुन्छ। उहाँले भनिरहनुभएको छ, "पश्‍चाताप गर, संसारको अन्त्य हुनै लागेको छ!" येशू छिट्टै आउँदै हुनुहुन्छ! त्यो दिन छिट्टो आवस भन्ने म चाहन्छु।