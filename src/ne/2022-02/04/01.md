---
title: जलप्रलय
date:  16/04/2022
---

### यस अध्यायका मूल पदहरू
उत्पत्ति ६:१३-७:१०, २ पत्रुस २:५-९, उत्पत्ति ७, रोमी ६:१-६, भजन १०६:४, उत्पत्ति ८ र उत्पत्ति ९:१-१७।

> <p>यस अध्यायको मूल सार पद</p>
> "मानिसको पुत्रको आगमन नोआको दिनहरूजस्‍तै हुनेछ" (मत्ती २४:३७)।

"पृथ्‍वीमा मानिसहरूको दुष्‍टता बढ़ी भएको र तिनीहरूका हृदयका विचारको जुनसुकै पनि भावना वा नियतहरू निरन्‍तर खराबै मात्र भएको परमप्रभुले देख्‍नुभयो" (उत्पत्ति ६:५ रूपान्तरित)। परमेश्‍वरले "देख्‍नुभयो" भन्ने क्रियापदले हामीलाई सृष्टिको कथातिर फर्काउँछ। छ दिन लगाएर सृष्टि गर्दै गर्नुभएको यस संसारलाई प्रत्येक दिनको अन्तमा के देख्‍नुभयो त? असलदेखि सार्‍है असल। तर, अहिले परमेश्‍वरले के देख्‍नुभयो त? टोभ tov असलको सट्टामा रा ra वा दुष्टता वा खराब (उत्पत्ति ६:५)। मानौँ यस संसार सृष्टि गर्नुभएकोमा परमेश्‍वरलाई पछुताव भएको थियो, किनभने असलै असलले भरिएको संसार अब खराबै खराबले भरियो वातावरण, पशुहरूमात्र होइन मानिसहरूको दिमागमा नराम्रो, आतङ्कित, दुष्टता र खराबै खराबले भर्न थालिएको थियो (उत्पत्ति ६:५)।

यस संसार सृष्टि गरेकोले परमेश्‍वरलाई खेद वा खिन्न भएतापनि त्यस खेदमा त्यहाँ मुक्तिका तत्वहरू पनि भएको पाइन्छ। हिब्रू भाषामा "दु:ख लाग्यो" वा "खेद लाग्यो" भन्ने शब्द नखाम हो  nakham  जसले  नोहा Noakh को नाउँको प्रतिध्वनी गर्दछ। यसको अर्थ "सान्त्वना" हो (उत्पत्ति ५:२९)। त्यसकारण, मानिसहरूको भ्रष्टता वा दुष्टताको प्रत्युत्तरमा दुई पक्षहरू छन्। यसमा परमेश्‍वरले गर्नु हुने न्यायको झलक, जसमा केहीको बिनाश; र तैपनि, उहाँले दया, सदाशयता, सान्त्वना देखाउनुभएर गर्नुभएको प्रतिज्ञाको वचन। त्यसले गर्दा, मुक्ति दिइने अवसर कतिपय मानिसहरूलाई उपलब्ध गराइएको पाउँछौँ।

परमेश्‍वरले गर्नुभएको यो दुई आवाज कयिन, हाबेल र सेथको मामिलामा पनि सुनिएको थियो। कयिनको बंश (मानिसहरूका छोराहरू) र सेथको बंश (परमेश्‍वरका छोराहरू)मा भएको भिन्नतालाई परमेश्‍वरको बोलीमा भएका दुई आवाजहरूलाई देखाउँदछ। अब आएर नोहा र बाँकि मानिसहरूको बीचमा भएको भिन्नतालाई पनि परमेश्‍वरको त्यही आवाजलाई हामी सुन्दछौँ।