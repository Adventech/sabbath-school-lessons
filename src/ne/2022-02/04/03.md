---
title:  जलप्रलय काण्ड
date:  18/04/2022
---

'asah आसाह' क्रियापदको अर्थ "बनाउनु" हो। यसले नोहाको क्रियाकलापहरूलाई सम्बोधन गर्दछ। परमेश्‍वरको सृष्टिको बृतान्तमा पनि यो मूल शब्द हो (उत्पत्ति १:७,२५,२६,३१; उत्पत्ति २:२)। परमेश्‍वरको आज्ञा मानेर नोहाले काम गरेको जस्तै परमेश्‍वरले पनि सृष्टि सम्पन्न गर्न काम गर्नुभएको थियो। जलप्रलय परमेश्‍वरले मानव जगतलाई केवल दण्ड दिनुभएकोमात्र नभएर, उहाँले हामीलाई उद्धार गर्नुहुने धारणासँग पनि त्यस शब्दको मर्मले बताउँछ।

`उत्पत्ति ७ पढ्नुहोस्। जलप्रलयको विवरणले सृष्टिको लेखा वा बृतान्तलाई कसरी हामीलाई याद दिलाउँदछ? ती दुई बृतान्तहरूको बीचमा के समानता भएको हामी सिक्न सक्दछौँ?`

यदि यस जलप्रलय काण्डमा प्रयोग गरिएका चलनचल्तीमा आएका धेरै शब्दहरू र अभिव्यक्त ध्यान दिएर पढियो भने ती सृष्टिको विवरणमा प्रयोग गरिएका शब्दहरूसँग मिल्दोजुल्दो भएको देखिन्छ। उदाहरणमा हेरौँ: "सात" (उत्पत्ति ७:२,३,४,१०; उत्पत्ति २:१-३सँग तुलना गर्नुहोस्); "नर र नारी" (उत्पत्ति ७:२,३,९,१६; उत्पत्ति २:१-३सँग तुलना गर्नुहोस्); "आआफ्नै जातका" (उत्पत्ति ७:२,३,९,१६; उत्पत्ति १:११,२१,२४,२५); "पशुहरू," "पंक्षीहरू," "घस्रिने बस्तुहरू" (उत्पत्ति ७:८,१४,२१,२३; उत्पत्ति २:७सँग तुलना गर्नुहोस्); "जीवनको सास" (उत्पत्ति ७:१५,२२; उत्पत्ति २:७सँग तुलना गर्नुहोस्)।

जलप्रलयको कथा केही हदमा सृष्टिको कथा पढेको जस्तै हो। जुन परमेश्‍वरले सृष्टि गर्नुभयो त्यही परमेश्‍वरले नाश पनि गर्नुहुन्छ (व्यवस्था ३२:३९) भनेर जलप्रलयको कथाले गुञ्‍जाएको पाइन्छ। तर, ती कथाहरूले आशाको सन्देश पनि गुञ्‍जाइदिएको छ: जलप्रलयले पानीबाट नयाँ सृष्टि सृजना भएको देखाउँछ। यसले गर्दा पृथ्वी नयाँ अस्तित्वतिर लम्किएको छ।

जलप्रलयमा भएको पानीको चलखेलले उत्पत्ति १मा दिइएको सृष्टिको कथालाई बिपरित दिशामा लगेको आभास् दिएको छ। उत्पत्ति १मा परमेश्‍वरले आकाशको पानी र जमिनमुनिको पानीलाई अलग गर्नु भूमिको सृजना गरेको भएको थियो (उत्पत्ति १:७), तर, जलप्रलयले पानीको सिमाना नाघेर जल बिस्फोट भएको थियो (उत्पत्ति ७:११)।

यस प्रक्रियाले हामीलाई विरोधाभासको सन्देश दिँदछ: जे पहिले थियो नयाँ सृष्टि गर्न त्यसलाई परमेश्‍वरले  नाश गर्नु परेको थियो। नयाँ पृथ्वीको सृष्टि गर्न पुरानो पृथ्वीलाई नाश गर्न आवश्यक छ। युगको अन्तमा हुने भविष्यको मुक्ति वा उद्धारलाई जलप्रलयको काण्डले हामीलाई पूर्वसूचना दिएको छ। हेर्नुहोस् प्रकाश २१:१, यशैया ६५:१७।

यदि येशूमा हामी नयाँ सृष्टिभएको हामी चाहन्छौँ भने वा येशूमा हामी नयाँ छौँ भनेर दावी गर्छौँ भने हामीमा के नाश हुनुपर्छ जसले गर्दा हामी नयाँ हुन सक्छौँ? हेर्नुहोस् रोमी ६:१-१४।