---
title:  जलप्रलयको निम्ति तयारी
date:  17/04/2022
---

`पहिलाको मानव इतिहासको अचम्म पार्ने लेखाबाट हामी के सिक्न सक्छौँ? हेर्नुहोस्, उत्पत्ति ६:११-७:१०।`

दानिएल जस्तै, नोहा पनि संसारको अन्त्यको बारेमा भविष्यवाणी बोल्ने अगमवक्ता थिए। हिब्रू शब्दमा  "आर्क" वा टेभा tevah (उत्पत्ति ६:१४) मिश्र देशमा कमै प्रयोग गरिने, तर त्यसलाई प्रयोग गरेको शब्द हो। यसको अर्थ बाकस वा टोकरी पनि हो जसमा मोशालाई लुकाइएर नदीमा छोडिएको थियो। इस्राएलीहरूलाई मिश्रदेशबाट उद्धार गर्न (प्रस्थान २:३) मोशालाई सुरक्षित राखिएको थियो। कसै कसैले यो आर्क वा सन्दुकको बनावट परमेश्‍वरको मन्दिरमा राखिने पवित्र सन्दुकजस्तै (प्रस्थान २५:२२) छ भनेर पनि अनुमान गरेका छन्। जलप्रलयभन्दा अघि बनाइएको जहाज मानव जातको सुरक्षितको निम्ति थियो भने, करारको सन्दुक जुन् मानिसहरूको बीचमा परमेश्‍वरको उपस्थितिलाई देखाएको थियो (प्रस्थान २५:२२), त्यसले उहाँका जनहरूको निम्ति मुक्ति दिने उहाँको कामलाई औँल्याउँछ।

"परमेश्‍वरले आदेश गर्नुभएको अनुसार सबै थोक नोहाले गरे" (उत्पत्ति ६:२२ रूपान्तरित) भन्ने वाक्यले जहाज बनाउने काम सकियो भनेर बुझाउँछ। क्रियापद 'आसाह asah'  "गरे"ले नोहाको कामलाई देखाउँछ भने, परमेश्‍वरकै आदेशको प्रत्युत्तरमा नोहाले   'आसाह asah' "बनाए" भनेर पनि जनाउँछ। यो शब्द प्रयोग गरेर उत्पत्तिको यो अंश (उत्पत्ति ६:१४) सुरु गर्छ भने यही शब्द पाँच पल्ट दोहोर्‍याइएको छ (उत्पत्ति ६:१४-१६)। यो शब्द आसाह asah ले परमेश्‍वरको आदेश र नोहाको प्रत्यत्तरलाई गुन्जाइदिन्छ, अर्थात् परमेश्‍वरको आज्ञालाई नोहाले प्रश्‍नै नगरि पूरा पालना गरेका थिए भनेर बुझाउँछ। परमेश्‍वरले जेजे भन्नुभयो वा जहाजको निर्माण गर्न विस्तृत विवरण अनुसार नोहाले सम्पन्न गरेका थिए। यही वाक्य करारको सन्दुक बनाउने मामिलामा पनि प्रयोग गरिएको थियो (प्रस्थान ३९:३२,४२, प्रस्थान ४०:१६)।

"जहाजको ठ्याक्‍क आकार र निर्माण गर्ने विधि, तरिका वा निर्देशनहरू परमेश्‍वरले नोहालाई स्पष्टरूपमा तोकेर दिनुभएको थियो। जहाजको निर्माण गर्न आवश्यक भएको प्रत्येक विवरण परमेश्‍वरले एक एक गरेर नोहालाई दिनुभएको थियो। यस्तो महान्, दर्‍हिलो र बलियो जहाज मानिसको बुद्धिले निर्माण गर्न सक्दैनथ्यो। जहाजको खाका वा डिजाइन परमेश्‍वरले गर्नुभएको थियो भने त्यस जहाजको गुरु निर्माणकर्ता नोहा थियो।"-एलेन जी ह्वाइट, पाट्रियार्क एण्ड प्रोफेटस्, पृ. ९२बाट रूपान्तरित।

यहाँ पनि, दुई सन्दुकहरू, नोहाको जहाज र परमेश्‍वरको मन्दिरमा राखिने पवित्र सन्दुकको बीचमा समान अर्थ छ, त्यो हो, मानिसलाई उद्धार गर्ने। यसरी, नोहाको आज्ञाकारिता परमेश्‍वरको मुक्तिको योजनाको भाग थियो भनेर सिकाउँदछ। जलप्रलयबाट नोहा किन बच्यो त भन्दा परमेश्‍वरले उनलाई जे भन्नुभयो त्यही अनुसार विश्‍वासद्वारा उनी चलेकोले बचेका थिए। यस मामिलामा पावलले हिब्रू ११:७मा यसरी व्यक्त गर्दछन्, "विश्‍वासद्वारा नोआले त्‍यति बेलासम्‍म नदेखेको घटनाका बारेमा परमेश्‍वरबाट चेताउनी पाएर भक्तिसाथ आफ्‍नो घरानालाई बचाउन एउटा जहाज बनाए। यसरी संसारलाई दोषी ठहराएर विश्‍वासद्वारा उनी आउने धार्मिकताका उत्तराधिकारी भए।" आज्ञा पालन गरेर विश्‍वासको प्रमाण दिने अनुकरणीय उदाहरणमा नोहा पनि अग्रज स्थानमा रहेको पाइन्छ। परमेश्‍वरलाई विश्‍वास गर्छु भनेर मुखले होइन तर कामले वा आज्ञा पालन गरेर देखाउनुपर्छ, अनिमात्र विश्‍वासको अर्थ हुन्छ भन्ने याकूबको भनाइलाई नोहाले पुष्टी गरेको थियो (याकूब २:२०)।

छोटकरीमा भन्ने हो भने, नोहामाथि "परमप्रभुको अनुग्रह भयो" (उत्पत्ति ६:८) वा "उहाँको सामु नोहा धर्मी ठहरियो" भन्नुको अर्थ नोहाले उनलाई पहिलानै दिइएको अनुग्रहलाई स्वीकारेका थिए। त्यसको फलस्वरूप नोहालाई परमेश्‍वरका आज्ञाहरूलाई एक एक गरेर विश्‍वास र लगनशीलताका साथ पालन गरेका थिए। हाम्रो जीवनमा पनि यही हुनुपर्ने होइन र?

`२ पत्रुस २:५-१०मा लेखिएको पढ्नुहोस्। किन नोहा र उनका परिवारमात्र बाँचे? नोहाको बृतान्तबाट आउनेवाला न्यायको बारेमा संसारलाई दिइएको चेतावनीबाट हामी के सिक्न सक्दछौँ?`