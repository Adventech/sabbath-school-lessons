---
title:  'करार: भाग एक'
date:  20/04/2022
---

परमेश्‍वरले गर्नुभएको करारको प्रतिज्ञा अब पूरा हुने समय थियो। "तर तिमीसँग चाहिँ म आफ्‍नो करार स्‍थापित गर्नेछु। तिमी, तिम्रा छोराहरू, तिम्री पत्‍नी र तिम्रा बुहारीहरूसमेत जहाजमा आउनेछौ।" (उत्पत्ति ६:१७ रूपान्तरित)। यो प्रतिज्ञा जीवन दिने प्रतिज्ञा थियो।

`जहाजबाट बाहिर निस्किनेवित्तिकै नोहाले पहिलो कुरा के गरे र किन? हेर्नुहोस्, उत्पत्ति ८:२०।`

छ दिनको सृष्टिको लगत्तै साबथमा आदम र हव्वाले परमेश्‍वरको उपासना गरेको हुनुपर्छ, त्यसै गरेर जलप्रलयपछि जहाजबाट निस्किनेबितिकै परमेश्‍वरको आराधना गरेका थिए। यो आफै पनि सृष्टिको अर्को संरचनाको सम्झना थियो। तर, आदम र हव्वाको उपासना र नोहाको उपासनामा फरक छ। आदम र हव्वाले परमेश्‍वरसँग सिधै आदानप्रदान गरेर उहाँको उपासना गर्न सक्दथे भने, नोहाले पशु बलि चढाएरमात्रै आराधना गरेका थिए। बाइबलमा सबभन्दा पहिले बेदी भन्ने शब्द यहाँ पहिले उल्लेख गरिएको छ। बलिचाहिँ "अग्नी बलि" (‘olah औलाह) हो, जुन सबभन्दा पुरानो र प्रायजसो चलनचल्तीमा आएको बलि थियो। नोहाको निम्ति यो बलि धन्यवादको भेटी थियो (गन्ती १५:१-११ हेर्नुहोस्), जुन सृष्टिकर्ता परमेश्‍वरप्रति आफूलाई बचाउनुभएकोमा आभारित भएर चढाएका थिए।

`उत्पत्ति ९:२-४ पढ्नुहोस्। जलप्रलयले मानिसको खानपिनमा कसरी असर पार्‍यो? परमेश्‍वरले के खाने के नखाने भन्ने कुरामा प्रतिबन्ध लगाउनुभएको नीतिको अर्थ के हो?`

जलप्रलयले गर्दा तुरन्तै बनस्पति खानेकुराहरू उपलब्ध भएको थिएन। त्यसकारण, मानिसलाई मासु खान अनुमति दिनुभएको थियो। यस खानाको परिवर्तनले मानव जीवन र पशु जीवनको बीचमा ठूलो भिन्नता आएको थियो, जुन सुरुको सृष्टिभन्दा बिपरित थियो। सृष्टिको सुरुमा मानिस र पशुहरूको खाना शाकाहारी थियो र एकदेखि अर्कोसँग डराउनुपर्देनथ्यो। तर, जलप्रलयपछि पशुलाई मार्नुपर्दा पशु र मानिसको बीचमा डर र आतङ्क हुन थालेको थियो (उत्पत्ति ९:२)। मानिस र पशुले एक आपसलाई खान थालेपछि, अदनको बगैँचामा ती दुई जीवहरूको बीचमा भएको सुमधुर सम्बन्ध अत्यन्तै फरक हुन थालेको कुरामा कुनै शङ्का छैन। मानिस र पशु मिलेर बस्दथे, अब डराएर बस्नुपर्‍यो। ती सम्बन्धमा परमेश्‍वर सहनुपरेतापनि उहाँले दुई प्रतिबन्धहरू लगाउनुभएको थियो। पहिला त स्पष्टरूपमा "शुद्ध र अशुद्ध पशुहरू"मा कुन खानुहुन्छ कुन खानुहुन्न भनेर उहाँले नीति तोक्नु भएको थियो। यो सृष्टिको क्रम अनुसार थियो (उत्पत्ति ८:१९,२०सँग उत्पत्ति १:२१,२४ तुलना गर्नुहोस्। अर्को प्रतिवन्धचाहिँ स्पष्ट र नयाँ थियो जुनकि रगत नखानुमा थियो, किनभने रगतमा जीवन हुन्छ (उत्पत्ति ९:४)।