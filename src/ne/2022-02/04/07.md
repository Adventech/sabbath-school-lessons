---
title:  थप जानकारी
date:  22/04/2022
---

जलप्रलय हुनुभन्दा अघिका मानिसहरूका दिमाग वा मनस्थिति र व्यवहार वा आचारणको अवस्था र अहिलेको हाम्रो संसारमा भएका मानिसहरूको दिमाग र व्यवहारलाई तुलना गर्न सकियो भने हामीले धेरै कुराहरू सिक्न सक्छौँ वा थाहा पाउन सक्छौँ। मानव दुष्टता, खराब नियतले ग्रष्त भएको मानिसको दिमागको सम्पदा, पापले गर्दा सबैलाई तहसनहस पार्ने प्रवृत्ति कुनै नयाँ होइन। जलप्रलयभन्दा अघि र अहिलेको हाम्रो सभ्यतालाई हेरियो भने त्यो विषय पुष्टि हुनसक्छ।

"जलप्रलयभन्दा अघिका मानिसहरूमा भएका अत्यधिक पाप र दुष्टताको कारण तिनीहरूलाई परमेश्‍वरले दण्ड दिनुभएको थियो। आज पनि विश्‍वको वातावरण हेर्दा त्यही खालको स्थिति रहेको पाइन्छ। मानिसहरूको हृदयबाट परमेश्‍वरप्रतिको प्रेम गायब भएको छ, र उहाँको व्यवस्थालाई (चाहे कतिपय इसाई भनाउँदहरूले नै किन नहुन्) अनावश्यक भनेर हेपेर पन्छाइरहेका छन्। त्यसबेलाको पुस्तामा रहेको सांसारिक तिब्रता अर्थात् परमेश्‍वरलाई बेवास्ता गरेर संसारकै माया,मोह,आकर्षणमा डुब्न रुचाउने प्रवृत्ति आजको सभ्यतामा पनि जीवतै भएको छ।...जलप्रलयभन्दा अघिका मानिसहरूले खानपिन गरिरहेकोमा त्यस व्यवहारलाई दोषी ठहर्‍याउनुभएको थिएन...शरीरलाई थामी राख्‍न प्रयोग गर्ने उपहारहरूचाहिँ लिने, तर ती उपहारहरू दिनुहुने परमेश्‍वरप्रति आभारित नहुनु, र आफ्नो स्वाद र भोकको अभिलाषालाई तृप्‍त पार्न जथाभावी  खानपिनमा लागेर आफूहरूलाई गिराउनु नै पाप थियो। विवाह गर्नु वैधानिक नै थियो। विवाह गर्ने नीति परमेश्‍वरकै इच्छा अनुसार थियो; मानव समाजको हितको निम्ति स्थापना भएको संस्थाहरूमा यो पनि पहिलो थियो। यो विधिलाई मान्न परमेश्‍वर आफैले विशेष निर्देशन दिनुभएको थियो। त्यस निर्देशनमा पवित्रता र सौन्दर्यता गाँसिएको थियो; तर ती निर्देशनहरू मानिसहरूले बिर्सिदिए, र विवाहको संस्कारमा विकृति ल्याइयो या भ्रष्ट पारियो। विवाह जस्तो गरिमामय संस्कारलाई मानिसहरूले आफ्नो शारीरिक अभिलाषा पूरा गर्नलाईमात्र प्रयोग गर्न थालेका थिए। आज पनि त्यही स्थिति जारी छ। जे ठिक वा वैधानिक छ त्यसको पनि सिमाना नाघेर मानिसहरूले दुरुपयोग गरिरहेका छन्...भ्रष्टाचार, घुसखोर, बेइमानी, जालझेल, चोरी, अपराध जस्ता भ्रष्ट चरित्रहरूले तल्लो र उच्च ओहोदामा बसेकाहरू सिङ्गारिएका छन्। हत्याहिँसा र अपराधिक गतिविधिको समाचारले सञ्‍चार माध्यमहरू रङ्गित भएका छन्...सबै राष्ट्रहरूमा कुशासन र अराजकताले राज गरिरहेका छन्। समय समयमा हुने त्यस स्थितिको विस्फोटले मानिसहरूलाई आतङ्कित बनाइरहेको छ। विधिको शासन नमान्ने र आवेशमा आएर नियन्त्रणभन्दा बाहिर जाने मानिसहरूको प्रवृति संसारमा आगो जस्तै दन्किरहेको छ। भयाभित पार्ने ती चालामालाले संसारलाई दु:खकष्ट र विनाशतिर गइरहेको छ भनेर देखाउँछ। जलप्रलयभन्दा अघिका मानिसहरूको स्थितिको बारेमा जुन चित्रण बाइबलले गरेको छ, त्यस्तै खालको स्थिति द्रुतगतिमा अहिलेको समाज पनि साँच्‍चिकै गइरहेको छ भनेर हामीले देखिरहेकाछौ। अहिलेको शताव्दीमा, चाहे इसाईहरूको बाहुल्यता भएका देशहरूमा नै किन नहोस् दिनदिनै अपराधिक गतिविधिहरू अन्धकारमय र भयानक तरिकाले बढिरहेका छन्। जलप्रलयभन्दा अघिका पापीहरूको पापको कारण जुन विनाश भएको थियो, त्यही विनाश हुनुपर्ने अवस्था अहिलेको मानव समाजले निम्त्याइरहेको छ।"-एलेन जी ह्वाइट, पाट्रियार्क एण्ड प्रोफेटस्, पृ. १०१,१०२बाट रूपान्तरित।

**चिन्तनमनन**

`अ. जलप्रलय हुनुभन्दा अघिको संसार र अहिलेको संसारका अवगुण वा विशेषताहरूमा के समान छन्? ती सबै अवगुणहरूको वावजुदपनि परमेश्‍वरले जस्तो छ त्यस्तै संसारमलाई प्रेम गर्नुहुन्छ भनेर देखाउने उहाँको अनुग्रहको बारेमा र हामीलाई मुक्ति दिन उहाँ लालायीत हुनुहुन्छ भन्ने उहाँको चरित्रबाट हामी उहाँको बारेमा के सिक्न सक्छौँ?`

`आ. कतिपयले नोहाको समयमा भएको जलप्रलय केवल स्थानीय घट्नामात्र हो विश्‍वव्यापी होइन भनेर वादविवाद गर्छन्। यो तर्क किन गलत छ? यदि यो सत्य हो भने प्रत्येक स्थानीय वाढी, पहिरो र प्रत्येक इन्द्रेणीले परमेश्‍वरलाई झुटो कसरी ठहर्‍याउँछ?`