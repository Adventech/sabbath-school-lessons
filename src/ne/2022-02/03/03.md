---
title:  दुई भेटीहरू
date:  11/04/2022
---

कयिन र हाबेलको नाउँहरूको बीचमा भएको उल्लेखनीय मानसिक भिन्नता केवल तिनीहरूको व्यक्तित्वहरूलाईमात्र देखाएको छैन; तिनीहरूको फरक व्यवसायले पनि देखाउँदछ। कयिनको काम भूमि किसानी (उत्पत्ति ४:२) थिए। उसको व्यवसायमा परिश्रम वा पसिना बगाउने शारीरिक कठिन काम गर्नुपर्दथ्यो। तर हाबिलको व्यवसायचाहिँ "भेडा गोठाला" (उत्पत्ति ४:२) थियो। उसको व्यवसाय संवेदनशील थियो र करुणा तथा दयाको आवश्यकता थियो।

कयिन फलफूलहरूको उत्पादक थियो भने हाबेल भेडाहरूको हेरचाह गर्ने। ती दुई व्यवसायले तिनीहरूले ल्याउने भेटीको बारेमामात्र बुझाउँदैन (कयिनले फलफूल ल्याएको थियो भने हाबेलले भेडा), ती भेटीहरूले तिनीहरूको मनौवैज्ञानिक मनस्थिति र दिमाग कस्तो थियो भनेर देखाउँछ: आफूले उत्पादन गरेको फलफूल पाउन कयीनले परिश्रम गरिरहेको थियो भने हाबेल आफूले पाएको भेडाहरूको हेरचाह गर्न होशियार थियो।

`जब ती दुई दाजुभाइले परमेश्‍वरको आराधना गर्ने दुई थरिका भेटी ल्याए तब हाबेलकोचाहिँ परमेश्‍वरले ग्रहण गर्नुभएको थियो भने कयिनको अस्विकार गर्नुभएको थियो। यहाँ के भयो हामीले कसरी बुझ्ने? हेर्नुहोस् देहायका पदहरू, उत्पत्ति ४:१-५, र हिब्रू ११:४।`

"रगत नबगाइकन पाप धुन सकिन्दैन; पशुको अगौटे जीवबाट कयीन र हाबेलले पापक्षमाको निम्ति बगाइने प्रतिज्ञा गरिएको ख्रीष्टको रगतप्रुति विश्‍वास गर्नुपर्दथ्यो। त्यसको अलावा जमिनबाट उब्जेको अगौटे फल त परमेश्‍वरकहाँ धन्यवादको भेटीस्वरूप चढाउनुपर्दथ्यो।"-एलेन जी ह्वाइट, पाट्रियार्क एण्ड प्रोफेटस्, पृ. ७१बाट रूपान्तरित।

निश्‍चयनै हाबेलले परमेश्‍वरले दिनुभएको निर्देशन अनुसार पशुमात्र होइन फलफूलपनि भेटीको निम्ति ल्याएको थियो, तर कयिनले परमेश्‍वरको निर्देशन अनुसार चलेन। उसले बलि दिन पशु ल्याएन, तर केवल जमिनको फलमात्रै ल्यायो। कैयनले खुलेयाम परमेश्‍वरको आज्ञा उल्लङ्घन गरेको थियो, जुन उसको दाजुको बिपरित थियो। यो कथा विश्‍वासद्वारा मुक्ति पाइन्छ भन्ने ज्वलन्त उदाहरणको रूपमा लिएको छ (हाबेल र उसले ल्याएको पशुको रगतको भेटी)। हाबेलले परमेश्‍वरमाथि आस्था राखेर उहाँको निर्देशन अनुसार उहाँलाई भेटी चढायो भने कयिनले आफ्नो कामबाट मुक्ति आर्जन गर्न खोजेको देखाउँछ (आफूले परिश्रम गरेको जमिनबाट फलफूल ल्याएको थियो)। ती भेटीहरूको आत्मिक अर्थ आआफ्नैभएतापनि, ती भेटीहरू आफैमा कुनै जादु वा चमत्कारीय महत्त्व थिएन। ती केवल चिन्ह, प्रतिक वा स्वरूपहरूमात्र थिए जसले मानिसको जीवनको निर्वाह गर्नकोमात्र होइन मुक्तिलाई पनि औँल्याउन परमेश्‍वरले उपलब्ध गराउनुभएको थियो।

`परमेश्‍वरको आराधना गर्ने मामिलामा देहायका पदहरू पढ्नुहोस्। ती पदहरूमा कोरिएका नीतिहरू के हुन् र हाम्रो जीवनमा र परमेश्‍वरको आराधना गर्ने मामिलामा ती नितिहरू कसरी प्रयोग गर्ने? हेर्नुहोस्, मिका ६:६-८, र यशैया १:१०-१७।`