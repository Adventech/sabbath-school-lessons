---
title:  कयिनमाथि तोकिएको सजायँ
date:  13/04/2022
---

`उत्पत्ति ४:९-१६ पढ्नुहोस्। परमेश्‍वरले कयिनलाई "तिम्रो भाइ कहाँ छ" भनेर सोध्नुभयो? कयिनको पाप र ऊ बेचैन भगुवा वा डुलुवा हुनुपर्नेकोबीचमा के सम्बन्ध छ?`

परमेश्‍वरले कयिनलाई सोध्नुभएको प्रश्‍न अदनको बगैँचा आदमलाई सोध्नुभएको जस्तै हो: "तिमी कहाँ छौ?" अदनको बगैँचामा भएको पाप र अहिलेको पापसँग कस्तो गाँठो सम्बन्ध रहेछ भनेर त्यस प्रश्‍नले जनाउँदछ: कयिनको पाप आदमको पापको नतिजा थियो। कयिनले आफ्नो पापको महसुस गर्दैन बरु सरासर अस्वीकार गर्दछ। आफ्नो पाप हव्वामाथि थुपारेतापनि आदमलेचाहिँ आफ्नो पापको स्वीकार गरेका थिए। त्यसको बिपरित कयिनले आफ्नो पापलाई स्वीकार नगरेर परमेश्‍वरलाई खुलेआम चुनौति दिन्छ। परमेश्‍वरले आफ्नो समयलाई बरबाद नगरि कयिनको अपराधको भन्डाफोर गर्नुहुन्छ। परमेश्‍वरले कयिनलाई तेस्रो प्रश्‍न गर्नुहुन्छ, "तिमीले यो के गर्‍यौ?" तर कयिनबाट त्यसको जवाफको निम्ति उहाँ पर्खिनुहुन्न। आफूलाई सबै कुरो थाहा छ भनेर उहाँले कयिनलाई याद दिलाउनुहुन्छ। हाबेलको रगतको चित्कार जमिनबाट परमेश्‍वरकहाँ पुगेको थियो (उत्पत्ति ४:१०)। हत्याको बारेमा परमेश्‍वरलाई थाहा छ र त्यसको जवाफ उहाँले के दिनुहुन्छ भन्ने कुरो यसले चित्रण गर्दछ। हाबेल जमिनमा छ।  आदमको पतनसँग र फल खायो भने के हुनेछ भनेर परमेश्‍वरले भन्नुभएको वचनसँग (उत्पत्ति ३:१९) हाबेलको अवस्थाले स्पष्ट पार्दछ।

`"म तपाईँको अनुहारबाट लुकिनेछु" भन्ने कयिनका शब्दहरू किन अर्थपूर्ण मान्नुपर्दछ? हेर्नुहोस्, उत्पत्ति ४:१४।`

हावेलको रगत भूमिमा खन्याइएको हुनाले जमिन फेरि श्रापित भयो (उत्पत्ति ४:१२)। त्यसको फलस्वरूप कयिन अपराधी भयो र यस पृथ्वीमा शरणार्थी जीवन बिताउनुपर्‍यो, त्योमात्र नभए कयिन अब परमेश्‍वरबाट टाढा हुन पुग्यो। जब आफूमाथि दण्डको आज्ञा परमेश्‍वरले उच्चारण गर्नुभयो तबमात्र उसले उहाँको उपस्थितिको महत्त्वपूर्णतालाई स्वीकार्‍यो; परमेश्‍वरबिना, आफ्नै जीवन खतरामा परेको त्रसित हुनुपरेको कयिनले महसुस गरेको थियो। आफ्नो भाइको निर्मम हत्या गरेतापनि परमेश्‍वरलाई खुलेआम चुनौति दिएतापनि परमेश्‍वरले अझै पनि उसलाई दया वा सदाशयता देखाउनुभएको थियो। परमेश्‍वरको उपस्थितबाट कयिन टाढा भएतापनि (उत्पत्ति ४:१६), उहाँले उसलाई कुनै न कुनै किसिमको सुरक्षा उपलब्ध गराउनुभएको थियो। त्यो "चिन्ह वा छाप" ठ्याक्‍कै के हो (उत्पत्ति ४:१५) हामीलाई बताइएको छैन। परमेश्‍वरले कयिनलाई अनुग्रह देखाउनुभएको कारणले नै त्यो चिन्ह चाहेजेसुकै होस्, उसलाई लगाइ दिएको थियो।

`"तपाईँको अनुहारबाट म लुकिनेछु" (उत्पत्ति ४:१४) भन्नुको अर्थ के हो? परमेश्‍वरको मुहारबाट के लुकिएको छ? मानव प्राणीको निम्ति यो कस्तो वियोगात्मक स्थितिको उच्चारण हो? यो परिस्थितिमा हामी पापीहरू नरहन केमात्र उपाय छ?`