---
title:  कयिनर हाबेल
date:  10/04/2022
---

`कयिन र हावेल, दुई पुरुषहरूको जन्मको बारेमा हामीले के गहिरो ज्ञान प्राप्‍त गर्न सक्छौँ? हेर्नुहोस्, उत्पत्ति ४:१,२।`

आदम र हव्वालाई अदनको बगैँचाबाट निकालेपछि, बाइबलको लेखकले तुरन्तै तिनीहरूको बालकको जन्मको बारेमा लेखा राखेको पाउँछौँ। हिब्रू भाषामा उत्पत्ति ४:१मा "प्रभु" (यह्वे YHWH)भन्ने शब्द "मानिस"सँग जोडिएको छ। देहायको अक्षरस अनुवादमा यो लेखिन सक्छ, "मैले पुरुषलाई जन्माएँ, जो परमेश्‍वर आफै हुनुहुन्छ।" इन्टरनाशनल स्टान्डर्ड अङ्ग्रेजी अनुवादमा यसरी लेखिएको छ: "मैलै पुरुष बालकलाई जन्माएँ-जो प्रभु हुनुहुन्छ।"

यस अक्षरस अनुवादले यो देखाउँदछ कि जब परमेश्‍वरले मसीहको जन्म हुन्छ भनेर भन्नुभएको थियो जुन उत्पत्ति ३:१५मा उल्लेख गरिएको छ, आफूले मुक्तिदाताको जन्म दिएको भनेर हव्वाले याद गरेकी थिइन् भनेर बुझाउँछ। "मुक्तिदाताको आगमनको बारेमा अदनको बगैँचामा नै भविष्यवाणी गरिएको थियो। जब आदम र हव्वाले पहिलो पल्ट प्रतिज्ञा सुने तब त्यो प्रतिज्ञा तुरन्तै पूरा हुने तिनीहरूले अपेक्षा गरेका थिए। तिनीहरूले हर्ष र आनन्दसाथ आफ्नो पहिलो बालकलाई स्वागत गरेका थिए। त्यो बालक तिनीहरूको निम्ति उद्धारक होला भनेर तिनीहरूले आशा गरेका थिए।"-एलेन जी ह्वाइट, द डिजाएर अभ एजेज्, पृ. ३१बाट रूपान्तरित।

अझ भनौँ भने, कयिनको कथाले आदम र हव्वाको पापपछिको प्रायजसो विवरण ओगोटेको पाइन्छ। कयिन केवल पहिलो पुत्रमात्र थिएन, बाबुआमाले झण्डै "पुजा गरेका" छोरो थियो। उत्पत्तिको पुस्तकको यस अध्यायमा कयिनलेमात्र बोलेको लेखिएको पाइन्छ। कयिनको जन्ममा हव्वा अत्यन्तै खुशी र आनन्दित भएर आफ्नो भावना व्यक्त गरेकी थिइन्, तर हावेलको जन्मको बारेमा केही पनि उनले व्यक्त गरेकी थिइनन्। गरेपनि बाइबलमा लेखिएको छैन, जसरी कयिन जन्मिन्दा व्यक्त गरेकी थिइन्। हावेलको जन्मको मामिलामा लेखकले साधारणरूपमा उनले "फेरी जन्माइन्"मात्र लेखेका छन् (उत्पत्ति ४:२)।

कयिन नाउँ हिब्रू क्रियापदको कनाह qanah बाट आएको हो। त्यसको अर्थ "प्राप्‍त" गर्नु हो अर्थात् कुनै अनमोल र शक्तिशाली थोक आफूले पाएको भनेर बुझाउँछ। तर हावेलको मामिलामा फरक छ। उनको नाउँ हिब्रू हेबेल Hebel बाट आएको हो। अङ्ग्रेजीमा हाबेलको अर्थ "बाफ" (भजन ६२:९) हो, वा "सास" (भजन १४४:४)। यस शब्दलाई भ्रम, शुन्य वा कुनै तत्व नभएको भनेर बुझाउँछ। उपदेशकको पुस्तकमा "व्यर्थ" भनेर हेबेल hebel (हाबेल) भन्ने शब्द पटक पटक प्रयोग गरिएको पाइन्छ। हुनत यी छोटो पदहरूमा हामी विस्तृत छलफल गर्न चाहन्दैनौँ, तैपनि हामी यकिन गरेर यो भन्न सक्छौँ कि आदम र हव्वाको आशा केवल कयिनमाथिमात्र थियो। कयिन नै प्रतिज्ञा गरिएको मसीह हो, हाबेल होइन भन्ने कुरामा तिनीहरूले विश्‍वास गरेका थिए।

`हाम्रो जीवनमा साँच्‍चिकै भनौँ भने के हाबेलहरू छन् जसलाई आवश्यकताभन्दा बढि मान्यता दिन्छौँ? के कुरो महत्त्वपूर्ण, जायज र ठिक छ र के कुरो महत्त्वपूर्ण, जायज र ठिक छैन भनेर हामीले कसरी छुट्याउने?`