---
title:  थप जानकारी
date:  15/04/2022
---

"हनोक परमेश्‍वरसँग हिँडेको थियो" भनेर दुई पल्ट उल्लेख गरिएको छ (उत्पत्ति ५:२२,२४)। त्यसको अर्थ परमेश्‍वरसँगको सम्बन्धमा उनको घनिष्ठ थियो र उनी दिनदिनै परमेश्‍वरसँग हिँडेका थिए भनेर बुझाउँछ। हनोकको व्यक्तिगत सम्बन्ध परमेश्‍वरसँग यस्तो विशेष थियो कि परमेश्‍वरले उनलाई आफूसँगै लानुभयो (उत्पत्ति ५:२४)। आदमको बंशावलीमा यो वाक्य अत्यन्तै विशेष र अर्थपूर्ण मान्नुपर्दछ। अगाडिका मानिसहरू वा पछिका भक्तजनाहरू जो परमेश्‍वरसँग हिँडेका थिए, चाहे आदम नै किन नहोस् तिनीहरू मरेको लगत्तै स्वर्गमा लगियो भन्ने मानिसहरूको धारणालाई जुन कतिपय इसाईहरूकै किन नहोस्, समर्थन गर्दैन। नोहा पनि त परमेश्‍वरको साथमा हिँडेका थिए (उत्पत्ति ६:९), र उनी अरू मानिससरह मरेपनि। आदम पनि मरे, दिर्घजीवि मेथुशला पनि मरे। फेरि हनोकले विशेष अनुग्रह किन पाए भनेर कारण पनि नखुलाएको कुतुहूलको विषय हो।

"हनोक धार्मिकताको प्रचारक भएको थिए। परमेश्‍वरले उनलाई जे प्रकट गर्नुभयो सो उनले मानिसहरूलाई देखाएका थिए। जो मानिस परमेश्‍वरको भय मान्दथे तिनीहरू यस पवित्र मानिसलाई खोज्दथे। उनको शिक्षादीक्षा र प्रार्थनाहरूमा ती मानिसहरू तल्लिन हुन्थे। परमेश्‍वरको चेतावनी वचनहरू सुन्न मनपराउनेहरूलाई उनले सार्वजनिकरूपमै प्रचारप्रसार गरेका थिए। उनको परिश्रम केवल सेथका वंशहरूमामात्र सिमित थिएन। परमेश्‍वरको उपस्थितिबाट भाग्न चाहने कयिनको भूमिका मानिसहरूलाई उहाँको अगमवक्ता हनोकले आफूले पाएको अचम्मको दर्शनहरूको बारेमा सिकाउँथे। उनको मामिलामा येशूको चेला यहुदाले यसरी व्यक्त गर्दछन्, "आदमदेखि सातौँ पुस्‍ताका हनोकले पनि यी मानिसहरूका विषयमा यस्‍तो अगमवाणी बोलेका थिए, “हेर, परमप्रभु आफ्‍ना असंख्‍य पवित्र जनहरूसँग आउनुभयो, सबैको इन्‍साफ गर्न, सबै मानिसहरूलाई दण्‍ड दिन, जसले अधार्मिक रीतिले भक्तिहीन कार्यहरू गरेका छन्‌, र ती भक्तिहीन मानिसहरूलाई दण्‍ड दिन जसले उहाँको विरुद्धमा कठोर कुरा बोलेका छन्‌”  (यहूदा १४-१५)।"-एलेन जी ह्वाइट, पाट्रियार्क एण्ड प्रोफेटस्, पृ. ८६बाट रूपान्तरित।

**चिन्तनमनन**

`अ. कयिनले आफ्नो भाइ हाबेललाई किन मारे?  रोमानियामा सन १९२८मा यहूदी घरानामा जन्मिनुभएको र हिटलरको नरसंहारबाट बच्नुभएको र साहित्यमा नोबेल पुरस्कार जित्‍नुभएको एली विजलले त्यसमा मामिलालाई लिएर यसरी व्यक्त गर्दछन्, "कयिनले हावेललाई किन मारे त? सायद कयिन एक्लै रहन चाहेको थियो होला: बाबुआमाको मृत्युपछि कयिन एकलौटी भएर बस्न चाहेको होला। कयिनमात्र एक जना पुरुष भएर बस्न चाहेको होला। परमेश्‍वर जस्तै एक्लो हुन चाहेको थियो होला, अझ परमेश्‍वरको ठाउँमा ऊ रहन चाहेको होला...कयिनले परमेश्‍वर वा भगवान हुन आफ्नो भाइलाई मारेको होला...जो कोही पनि आफू परमेश्‍वरको ठाउँमा लिन चाहन्छ वा आफूलाई भगवान भनेर गौरब मानेर रजाईँ गर्न चाहन्छ, त्यस व्यक्तिले मानिसहरूको आमहत्या गर्न हिचकिचाउँदैन।"-मेसेन्जर अभ गड: बिब्लिकल पोर्ट्रेड एण्ड लिजेन्डस् (न्यु योर्क: रान्डम, १९६७), पृ. ५८ बाट रूपान्तरित)। हामीले भौतिक कार्वाही गरेर कसैको हत्या नगरेपनि कयिनको जस्तो मनस्थितिलाई प्रतिबिम्ब नगर्न हामी कसरी सजग रहने?`

`आ. जलप्रलय हुनुभन्दा अघिका मानिसहरूको आयु (उत्पत्ति ५) र पछिका पूर्वजहरूको आयुसँग तुलना गर्नुहोस्। मानिसको आयु घटेको बारेमा हामी कसरी व्याख्या गर्ने? दार्विनको विकाशवाद सिद्धान्तले मानिसको आयु घटेको बारेमा कसरी व्याख्या गर्छ त?`