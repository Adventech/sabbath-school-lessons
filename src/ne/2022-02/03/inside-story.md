---
title: कथा
date:  15/04/2022
---

### म मरेको मानिस, भाग २

_अल्फरेड सी. माकचोना, जिम्बाबे_

१३ वर्षसम्म मैले बाइबलीय र स्वास्थ पुस्तकहरू घर घर, पसल पसल र संस्‍थाहरूमा गएर बिक्रि गरेँ। अनि जिम्बबेको सोलुसी एडभेन्टिस्ट विश्‍वविद्यालयमा पास्टरीय अध्ययन गर्न छात्रवृति पाएँ। तर कक्षा सुरु हुनुभन्दा अघि चार महिना मेरी श्रीमती फोर्च्युन र म कार दुर्घटना परेर घाइटे भएका थियौँ। धेरै आश्‍चर्य कामहरू हाम्रो जीवनमा परमेश्‍वरले गर्नुभयो जुन बुझ्न सक्दिनँ। कार हाँकिरहेकै बेला अरू कारले ठोक्‍कर दिएर पछाडीका तीन जना यात्रुहरूचाहीँ मरे तर हामी कसरी बाँच्यौँ मैले बुझ्नै सकिँन। म किन पूरा पक्षाघात भइँन त्यो पनि मैले बुझ्न सकिँन। मैर फिजिकल कसरत गर्न थालेको थिएँ। एक दिन कसरत सिकाउने शिक्षकले मलाई सोधे, "के तपाईँ प्रार्थना गर्ने व्यक्ति हुनुहुन्छ?'' " हो, किन?" भनेर मैलै सोधेँ। "जुन एक्सरे मैले हेरिरहेको छु त्यसले तपाईँ घाँटीदेखि पक्षाघात हुनुपर्ने वा तपाईँ मर्नुपर्ने भनेर देखाउँछ। तपाईँसँग म धेरै होशियार हुनुपर्छ," उनले भने।

दुर्घटना भएको समयमा तुरन्तै आम्बुलेन्स कसरी आयो त्यो पनि म भन्न सक्दिनँ। स्थानीय सुन खानीको हाकिम हाम्रो कारको पछि पिकअप ट्रक हाँक्दै थिए। उनले दुर्घट्‍ना देख्‍नेबित्तिक्‍कै उनको सुनखानीको आम्बुलेन्स लिएर आउनु भनेर नर्सलाई अर्‍हाए।

दुर्घटना भएको तीन महिना अघि सोलुसी विश्‍वविद्यालयमा पढ्न छात्रवृति पाएको थिएँ, त्यो पनि मैले बुझ्न सकेको छैन। त्यो छात्रवृतिबिना हामीले औषधी उपचारमा खर्च पुर्‍याउन सक्ने थिएनौँ। हामी मर्न सक्थ्यौँ। त्यस उपचारको रकम अमेरिकी ३६,००० डलर थियो र त्यस्तो रकम हामीले कसरी तिर्न सक्थ्यौँ र?

दुर्घटना भएको बेलामा जिम्बाबेको केवल एक जनामात्र हाडको डाक्टर जसले मेरो घाँटीलाई आपतकालिन शल्यक्रिया गर्न त्यसबेला अस्पतालमा थिए, त्यो पनि म बुझ्न सक्दिनँ। उनी त्यही दिन फ्रान्समा जान हवाइजहाजको टिकट काटेका थिए। उनले मेरो शल्यक्रिया बिहान गरे र दिउँसो उडे। दुर्घटना भएको  समयमा हामी मर्नुपर्ने थियौँ तर मरेनौँ। किन त्यसो भयो भनेर परमेश्‍वरसँग सोधेँ। मसँग दुईवटा जवाफहरू हुनसक्छ। सायद म र मेरी श्रीमती आत्मिकरूपमा मर्न हामी तयार थिएनौँ होला, त्यसकारण परमेश्‍वरले हामीलाई बाँच्न दोस्रो अवसर दिनुभयो। वा हुनसक्छ उहाँको बगैँचामा काम गर्न बाँकि नै भएकोले उहाँले हामीलाई बचाउनुभयो।

जुन दिनदेखि दुर्घटना भयो त्यस दिनदेखि मेरो प्रार्थनाको जीवनमा परिवर्तन आएको थियो। म बारम्बार प्रार्थना गरेँ र सधैँ असल काम गर्न शक्ति दिनुहोस् भनेर परमेश्‍वरसँग बरदान मागेँ। मेरो कमीकमजोरी जे भएतापनि जुन क्षणमा मर्नुपरेतापनि उँहासँग रहन पाउँ भनेर प्रार्थना गरिनै रहेँ। उहाँले मलाई जे काम खटाउनुभएतापनि त्यो काम गर्न सकुँ भनेर पनि प्रार्थना गरेँ। "तपाईँको काम मैले जे गर्नुपरेतापनि मलाई शक्ति, जोश र जाँगर  दिनुहोस्, भनेर मैले प्रार्थना गरेँ।

कहिेलेकाहीँ म भूल गर्छु, त जहिले पनि परमेश्‍वरकहाँ गएर भन्थेँ, "मैले यो गलत काम गरेँ, त्यसको निम्ति क्षमा दिनुहोस्। म आफैले आफूलाई समाल्न सक्दिनँ। मलाई बल दिनुहो्।" मेरो सम्बन्ध परमेश्‍वरसँग सधैँ सुमधुर होस् भनेर म प्रार्थना गर्छु। म प्रार्थना गर्छु, "तपाईँले मबाट के काम गर्न चाहनुहुन्छ गर्न दिनुहोस्। ममा भएको जोश र जाँगरको आगो ननिभाइदिनुहोस्।"

डिसेम्बर २३: २०१५मा मेरो दुर्घटना भएकोबेलामा परमेश्‍वरले के गर्नुभयो सो मलाई थाहा छैन। तर मलाई थाहा छ म बाँचिनै रहेको छु। मेरो जिन्दगीभर म उहाँको सेवा गर्नेछु।