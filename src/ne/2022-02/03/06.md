---
title:  मानिसको दुष्टताको उत्पात
date:  14/04/2022
---

`मानव दिमागमा कयिनले छोडेर गएको सम्पदा के हो? कयिनले सुरु गरेको अपराधिक प्रवृत्तिले मानव इतिहासमा हुन भर्न गएको दुष्टताको सभ्यताको निम्ति ढोका कसरी खोलियो र मानव स्वभावमा भयाभव मनोबृत्ति कसरी बढियो? हेर्नुहोस्, उत्पत्ति ४:१७-२४।`

कयिनको चौथोपुस्ते नाती लेमेखले आफ्नो अपराधलाई पुष्टि गर्न कयिनको अपराधलाई सम्बोधन गर्छ। कयिनको अपराध र लेमेखको अपराधको  बारेमा सोच्नु शिक्षाप्रद हो। आफूले गरेको अपराधको बारेमा कयिन चुपचाप भएको देखिन्थ्यो भने लेमेखले आफ्नो अपराधलाई खुलारूपमा गौरब गरेर गीतबाट नै व्यक्त गर्दछ (उत्पत्ति ४:२३,२४)। कयिनले परमेश्‍वरसँग दयाको भिष माग्छ भने लेमेखले परमेश्‍वरसँग पुकार गरेको लेखिएको छैन। बरू आफ्नो अपराधमा लेमेखले आफूले आफूलाई नै श्यावास दिएको जस्तो देखाउँछ। आफ्नो अपराधको फुर्ती उसले देखाउँदछ। कयिनलाई परमेश्‍वरले सातगुणा बदला लिनुभयो भने, "ए, म त के कम छु र? म सत्तरी गुणा बदला लिन्छु" भन्ने लेमेखले हुँकार गर्दछ (उत्पत्ति ४:२४)। लेमेखलाई आफ्नो अपराधको बारेमा राम्रैसँग थाहा थियो बरू त्यसप्रति आफू दु:खित भएको आभास् उसले दिएको छैन। लेमेखको अपराध पनि हत्या नै थियो (जुन अहिलेको सभ्यतामा संस्कार नै भएको छ। त्यो हत्या चाहे भौतिक कार्यवाही गरेर होस् वा अरूहरूप्रति रिस, ईवी, क्रोध, डाह आदि देखाएर होस् किनकि येशूको बोलीमा रिस पनि हत्या नै हो भनेर उच्चारण गर्नुभएको थियो भने रिसले पाप तथा हत्या निम्त्याँउछ भनेर परमेश्‍वरले कयिनलाई भन्नुभएको थियो-अनुवादक)।

कयिनको एउटामात्र पत्‍नी थियो भने (उत्पत्ति ४:१७), लेमेखले बहुबिवाह वा बहुपत्‍नीको संस्कारलाई चिनाइदिएको थियो। आफ्नो निम्ति दुई पत्‍नीहरू उसले ल्यायो भनेर बाइबलमा खुलेरै लेखिएको छ (उत्पत्ति ४:१९)। आउने कनानीहरूको पुस्तालाई यो बहुविवाह चलन अत्यधिकमात्रामा चल्न प्रभावित पार्नु र त्यसलाई समाजबाटै मान्यता हुने चलन लेमेखको कदमले अग्रसर गराएको थियो।

कयिन वा कनानी अर्थात् कयिनका सन्तानहरूको परिवारमा भएको दुष्ट श्रृङ्खला पछि बाइबलले अर्को नयाँ घट्नाको लेखा राखिएको छ जुन कनानी प्रवृत्तिको बिपरित थियो। किङ्ग जेम्सको स्पष्ट अनुवादमा "आदमले आफ्नी श्रीमतीलाई चिने वा थाहा पाए" (उत्पत्ति ४:२५) लेखिएको छ भने अरू अनुवादहरूमा सहवास गरे भनेर लेखिएको छ। त्यसको फलस्वरूप, हव्वाले सेथलाई जन्माइन्। अर्थात परमेश्‍वरले हाबेलको ठाउँमा "अर्को सन्तान" दिनुभएको थियो भनेर आभास् दिन्छ।

हाबेलको इतिहासपछि सेथको इतिहास सुरु हुनु महत्त्वपूर्ण मान्नुपर्छ। सेथ भन्ने शब्द हिब्रू भाषाको क्रियापद 'ashit आशित'बाट आएको हो। त्यसको अर्थ "म राख्‍नेछु" (उत्पत्ति ३:१५) हो। यही शब्दमा मसीहको भविष्यवाणी खोलाइएको थियो। मसीह आउने सन्तानको भविष्यवाणी सेथकै बंश पूरा हुने थियो। सेथबाट सुरुभएको मसीह आउने भविष्यवाणी (उत्पत्ति ५:३), सेथपछि हनोक (उत्पत्ति ५:२४), अनि मेथुशला, अनि नोहामा आएर अन्त भएको थियो (उत्पत्ति ६:८)।

"परमेश्‍वरका छोराहरू" (उत्पत्ति ६:२) भन्ने वाक्य सेथको सन्तानलाई सम्बोधन गरिएको हो। ती सन्तानले नै परमेश्‍वरको स्वरूप वा प्रतिरूप सुरक्षित राख्‍न अपेक्षा गरिएको थियो (उत्पत्ति ५:१,४)। तर, "मानिसका छोरीहरू" (उत्पत्ति ६:१) भनेर सम्बोधन गर्दा त्यसमा नकारात्मक अर्थ जोडिएको देखाउँछ। त्यसले परमेश्‍वरको स्वरूप भएको सन्तानको विपरित मानिसको स्वरूप भएको सन्तान भएको देखाउँछ। ती "मानिसहरूका छोरीहरूबाट" परमेश्‍वरका छोराहरूले "आफूले मनपराएकाहरूलाई पत्‍नी बनाए" (उत्पत्ति ६:२ रूपान्तरित) भनेर उल्लेख गर्दा मानव जगत गलत दिशातिर लाग्न थालेको देखाउँछ।

`पापले ल्याएको भ्रष्टता र क्षतविक्षतको शक्तिशाली वा खुलेरै दिएको प्रभावकारी गवाही उत्पत्ति ६:१-५मा पढ्नुहोस्। हाम्रो जीवनबाट पापबाट बच्न र पापलाई हराउन परमेश्‍वरकै शक्तिलाई कसरी प्रयोग गर्न हरदम प्रयास गर्नुपर्दछ वा गरिरहनुपर्दछ?`