---
title:  अब्राहमको विश्‍वास तथा आस्था
date:  08/05/2022
---

`देहायका पदहरूले अब्राहम विश्‍वासबाट जएका थिए भनेर कसरी प्रकट गर्दछ? अब्रामले परमेश्‍वरलाई चढाएको बलिको अर्थ के हो? हेर्नुहोस्उ त्पत्ति १५, रोमी ४:३,४,९,१८-२५।`

जब परमेश्‍वर अब्रामकहाँ देखा पर्नेभयो तब उनी तर्सेका थिए। जब परमेश्‍वरले उहाँलाई नडराउन आश्‍वासन दिनुभएपछि उहाँहरूको बीचमा बार्तालाभ भएको थियो। त्यसक्रममा अब्रामले आफ्नो चासो आफ्नो उत्तराधिकारीको बारेमा परमेश्‍वरसँग पोखे (उत्पत्ति १५:१-३)। एलिजार होइन अब्रामको आफ्नै छोरा उनको उत्तराधिकारी हुनेछ भनेर परमेश्‍वरले उनलाई आश्‍वास्त पार्नुभएको थियो (उत्पत्ति १५:४)। भविष्यमा मसीह राजाको सन्तान हुने भनेर नातानले गरेका भविष्यवाणीमा (२ शमूएल ७:१२) पनि त्यही लवज प्रयोग गरिएको छ। अब्रामलाई विश्‍वस्त पारिएको थियो र उनले परमेश्‍वरको वचनलाई विश्‍वास गरेका थिए (उत्पत्ति ७:१२)। परमेश्‍वरले गर्नुभएको प्रतिज्ञा पूरा हुने कुरा आफ्नो प्रयास वा धर्मकर्मद्वारा होइन बरु उहाँमा नै भर पर्दछ भनेर उनले बुझेका थिए (उत्पत्ति १५:६, रोमी ४:५,६)।

"अब्रामले विश्‍वास गरे र त्यो धार्मिकतामा गनियो" भनेर व्यक्त गरिएको कथन अत्यन्तै उल्लेखनीय र त्यसबेलाको सभ्यताको भन्दा पनि बाहिरको धारणा हो। पौराणिक मिश्रदेशका मानिसहरूले (वा वर्तमान कतिपय धर्महरूले पनि) धर्मकर्म र असल कामहरूको आधारमा तिनीहरू धर्मी ठहिन्छ भनेर विश्‍वास गरिन्थे। तिनीहरूलाई न्याय गर्ने देवी मात छिन्। उनले तिनीहरूको धार्मिक कामहरूको लेखाजोखा गर्छिन् र त्यसको आधारमा तिनीहरूको मूल्याङ्कन गरि तिनीहरूलाई धर्मी वा अधिर्मी ठहर्‍याउँछिन् रे। छोटकरीमा भन्ने हो भने तपाईँले "मुक्ति" आर्जन गर्नुपर्छ वा कमाउनुपर्छ अर्थात् धर्मकर्म गरेर किन्नुपर्दछ।

अनि परमेश्‍वरले अब्रामलाई पशुबलि चढाउन अर्‍हाउनुहुन्छ।त्यस पशुबलिको प्रथाले खास गरेर हाम्रो पापको निम्ति येशूको बलिलाई औँल्याएका थिए। मानिसहरू अनुग्रहबाटमात्रै मुक्ति पाउँछ, यो परमेश्‍वरको धार्मिकताको बरदान हो। अब्रामले गरेका पशुबलिहरू, यो बरदानको प्रतिक थियो। तर अब्रामले गर्नुपरेको पशु बलिले त्यो भन्दा अर्को विशेष सन्देश अब्रामलाई दिइएको थियो। बलि भएका पशुहरूमाथि गिद्ध झुमिएको (उत्पत्ति १५:९-११) अब्रामका सन्तान केही समयसम्म दासत्वमा रहेर दु:ख पाउनेछन्। त्यो समय चारसय वर्ष (उत्पत्ति १५:१३) वा चार पुस्ता (उत्पत्ति १५:१६)। अनि चार पुस्ता पछि अब्रामका सन्तान फेरि उनी रहेकै देशमा फर्कनेछन् (उत्पत्ति १५:१६)।

पशुबली विधिको दृश्य बढो नाटकिय थियो: "सूर्य अस्‍ताएपछि जब अँध्‍यारो भयो तब मासुका टुक्राहरूका बीचबाट धूवाँ आइरहेको आगोको एउटा मकल र बलिरहेको एउटा राँको छिरिगयो" (उत्पत्ति १५:१७)। यो असाधारण अचम्मको क्रियाकलापले परमेश्‍वरको प्रतिवद्धतालाई जनाउँछ। अब्रामका सन्तानहरूलाई भूमि दिने प्रतिज्ञा परमेश्‍वरले पूरा गर्नुहुनेछ भनेर उहाँले अब्रामलाई स्पष्ट पार्नुभएको थियो (उत्पत्ति १५:१८)।

यो प्रतिज्ञा गरिएको देशको सिमाना "मिश्र देशको नदीबाट महान् नदी, युफ्रेटिस" (उत्पत्ति १५:१८) भनेर उल्लेख गर्दा हामीलाई अदनको बगैँचाको सिमानाहरूलाई याद दिलाउँछ (उत्पत्ति २:१३,१४)। त्यसकारण, यस भविष्याणीको दायरा केवल प्रस्थानदेखि कनान वा इस्राएल देशमात्रै छैन भनेर देखाउँदछ। अब्राहमका सन्तानले कनान देश लिने भन्ने अवधारणाले, अन्तमा परमेश्‍वरका जनहरूले पाउने मुक्ति वा अदनको बगैँचामा फर्किने लक्ष्यलाई बुझाउँछ।

`हाम्रो मुक्तिको आशा केवल येशू ख्रीष्ट र उहाँको धार्मिकता हो भन्ने कुरामा नजर राखिराख्‍न हामी कसरी सिक्ने? हाम्रो असल कामहरूलाई गन्न खोज्यौँ भने के हुँदो रहेछ?`