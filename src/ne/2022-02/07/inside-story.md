---
title: कथा
date:  13/05/2022
---

### भोजभतेर कि परमेश्‍वर

_बेसी लेचिना, ३५, बोत्स्वाना_

प्रत्येक आइबार एडेभन्टिस्ट चर्च किन बन्द हुन्छ भन्ने कुरा बेसीले बुझ्न सकेकी थिइनन्। नयाँ आराधना गर्ने ठाउँ खोज्दै धेरै आइतवार उनी हिँडिरहेकी थिइन्।

दिक्‍क मानेर आखिरमा चर्च नजिक रहेको घरको आँगन मैदानमा एक जना उभिरहेकी केटीलाई सोधिन्, "हैन, यो चर्च कहिले खुल्छ?" त्यो चर्च बोत्सावानाको मूख्य सहरमा थियो। "म त जहिले पनि यो चर्च बन्द भएको देख्छु," उनले थपिन्। त्यो केटीले जवाफ दिइन्, "यो त एडभेन्टिस्ट चर्च हो। यो शनिबारमात्र खुल्छ। तर तपाईँ त्यहाँ आराधना गर्न सक्नुहुन्छ जस्तो मलाई लाग्दैन। एडभेन्टिस्ट हुनु धेरै गार्‍हो छ।" "त्यसको अर्थ मैले बुझिनँ?" बेसीले सोधिन्। यस चर्चका मानिसहरू शनिबारै चर्च जान मनपराउँछन् र ती मानिसहरू भोजभटेर रमझममा जान्दैनन् र गहनाहरूपनि लगाउँदैन। बोट्स्वानामा शनिबारको दिन युवयुवतीहरू पार्टीहरूमा रमाइलो गर्न जान्छन्। पार्टीहरूमा नजाने र आफ्ना गहनाहरू नफ्याँक्ने मनस्थिति लिएकी बेसीले त्यस केटीलाई सुनाइन्, "ए, त्यसोभए यस चर्चमा म आराधना गर्न सक्दिनँ।"

इसाई परिवारमा नजन्मेकी र नहुर्केकी बेस्सीलाई परमेश्‍वरको बारेमा कमै थाहा थियो। तर हाइस्कूलको ग्राज्युएट पछि र विश्‍वाविद्यालय जानुभन्दा अघि लामो बिदाको बिचमा उनी इसाई हुन निर्णय गरेकी थिइन्। उनले धेरै चर्चहरू चहारेकी थिइन्, अनि त्यसैबेला एडभेन्टिस्ट चर्च जहिले पनि आइतबारमा बन्द भएको उनले देखेकी थिइन्।

बिदापछि, उनी बोट्सवानाको राजधानी ग्याबोरोनमा विश्‍वविद्यालयमा  अध्ययन गर्न सरिन्। त्यस विश्‍वविद्यालयको छात्रवासको आफ्नो कोठेमित्र सोलोफिलाङ्ग बुधवार, शुक्रवार र शनिबार चर्च गएको थाहा पाइन् तर उनले वास्ता गरिनन्। बरू शनिबार उनी पार्टीहरूमा गइन् र आइतबार चर्च जान चर्च खोज्‍न थालिन्। तर ती चर्चहरूमा केवल प्रचारमात्र गरिन्थ्यो तर तिनीहरूले बाइबल धेरै प्रयोग नगरेको महसुस गरिन्। जसको फलस्वरूप उनले केही पनि सिकिनन्। धेरै महिनापछि बेस्सीले आफ्नो कोठेसाथीलाई सोधिन्, "तिमी कुन चर्चमा हप्‍ताको तीन दिन जान्छ्यौ?" "म एडभेन्टिस्ट चर्चमा जान्छु, हामी शनिबार परमेश्‍वरको आराधना गर्छौँ," उनले जवाफ दिइन्। उनको साथीले कुनै गहना नलगाएको बेस्सीले महसुस गरिन् र केही महिना अघि एक जना केटीसँग आफ्नो घरसहरमा कुरा गरेको याद गरिन्। आफू एडभेन्टिस्ट चर्चमा आराधना गर्न नसक्ने उनले फेरि सोचिन्।

धेरै आइतबारमा चर्चहरूमा गएपछि ती चर्चहरूले उनलाई थकित बनाइन्। एडभेन्टिस्ट चर्च अरूभन्दा फरक छ कि भनेर सोच्न थालिन्। एकदिन कमसेकम एक फेरा भएपनि एडभेन्टिस्ट चर्चमा जान उनले निधो गरिन् तर शनिबार होइन। बुधबारको बेलुका बेस्सी विश्‍वविद्यालयको आफ्नो कोथेसाथी सोलोफिलाङ्गसँग चर्चमा गइन् जहाँ  युवायुवतीहरू भेला भएर आराधना गर्थे। त्यसबेला पास्टरले विवाहको बारेमा बाइबलबाट सिकाउँदा बेस्सी प्रभावित भएकी थिइन्। उनी एक बिवाह गर्न उत्सुक थिइन्।

विवाहको बारेमा फेरि छलफल गरिनेछ भनेर थाहा पाएर बेस्सी आफ्नो साथीसँग शुक्रवार बेलुका पनि गइन्। अनि साबथमा पनि सोलोफिलाङ्गसँग चर्चमा गइन्, र दिउँसोको खाजा पछि बाइबल अध्ययनमा भाग लिइन्। त्यस दिनदेखि उनी शनिबारको दिन चर्च जान छोडिनन्।

बेस्सीको जीवन परिवर्तन हुन थाल्यो। गहना र शनिबार पार्टीमा नजान सजिलो भएको उनले भेट्टाइन्। प्रार्थनाद्वारा परमेश्‍वरसँग कुरा गर्न सकिन्छ भनेर उनले सिकिन्। बेस्सी नयाँ व्यक्ति भएकोमा मानिसहरू चकित भए र उनलाई तिनीहरूले धेरै सोधपुछ गर्न थाले। उनी खुशी भएर आफ्नो आस्थाको बारेमा सुनाउन थालिन्।

स्कूल वर्ष सिद्धिनुभन्दा अघि उनले बप्‍तिस्मा लिइन्। उनको कोठेसाथी खुशीभएर रोइन जब बेस्सी पानीबाट निस्केकी थिइन्।

आज बेस्सी तीन जनाबच्चाहरूको पाँच वर्षे आमा भएकी छिन् र उनी बोटस्वानाको उत्तर प्रान्तमा रहेको एडभेन्टस्ट बोर्डिङ्ग स्कूलकी शिक्षिका छिन्। उनको श्रीमान स्कूलको आर्थिक मामिलाको म्यानेजर छन्। उनको विद्यार्थीहरूमा पनि धेरै परिवर्तन आएको उनले देखेकी थिइन्, जसरी आफ्नै जीवनमा पनि परिवर्तन आएको थियो।

"कहिलेकाहीँ बाबु र आमाले नै विद्रोही छोराछोरी बनाउँछन्। तर जब विद्यार्थीहरू त्यस स्कूल छाड्छन् तब तिनीहरू परिवर्तन भएर जान्छन्। धेरै बाबुआमाले हामीलाई तिनीहरूको छोराछोरी परिवर्तन पारिदिएकोमा हामीलाई धन्यवाद दिन्छन्," उनले यस लेखकलाई सुनाइन्।

-आन्ड्र्यु मेकचेस्ने।