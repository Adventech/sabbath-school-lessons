---
title:  थप जानकारी
date:  13/05/2022
---

एलेन जी ह्वाइटको पाट्रियार्क एण्ड प्रोफेटसको पृ. ३७०-३७३को लेख "द ल एण्ड द कभनान्टस्।"

सोडोमका मानिसहरूको नाश नहोस् भनेर अब्राहमले धैर्यता र तिब्रतासाथ परमेश्‍वरसँग अनुनय बिन्ती गरेका थिए (उत्पत्ति १८:२२-२३)। दुष्टहरू पापले गर्दा नाशै हुनेभएतापनि तिनीहरूको लागि हामीले प्रार्थना गर्नुपर्छ भन्ने कुरो अब्राहमले हामीलाई सिकाउँदछ। अर्को कुरो परमेश्‍वरले अब्राहमको प्रार्थनालाई धैर्यतापूर्वक सुन्नुभएर ठिकै छ १० जनामात्रै भएपनि नाश नगर्ने उहाँको प्रण एक क्रान्तिकारी सोच हो। बाइबलका विद्वान गरहार्ड हेसेलले यसरी औँल्याउँछन्, "दण्डको निम्ति पर्खिरहेका पापी अधर्मी समाजको बीचमा रहने परमेश्‍वरका निर्दोष जनहरूको माझमा एक अत्यन्तै क्रान्तिकारी तर पुरानो नै हो सोच प्रस्तुत गरिएको छ। परमेश्‍वरका जनहरू भन्ने सबैले त्यसलाई मनन गर्नु जरुरी छ: परमेश्‍वरका बचेखुचेका धर्मी सन्तान पापी र अधर्मी मानिसहरूको बीचमा रहनुभन्दा त्यस पूरै समाजलाई सुरक्षित गर्द सक्दछ। परमेश्‍वरका धर्मी र बचेखुचेका सन्तानको निम्ति यह्वेले आफ्नो धार्मिकतामा (tsedaquah टेस्डाक्व) दुष्ट सहरलाई क्षमा दिन सक्नुहुन्छ। यो अवधारणा यह्वेका पुत्र येशूले धेरैलाई मुक्ति दिने भविष्यवाणीमा उच्चारण गरिएको छ।"-गेरहार्ड एफ. हासेल, द रेमनान्ट: द हिस्टोरी एण्ड थियोलोजी अभ द रेमनान्ट आइडिया फ्रम जेनसिस टु आइजाया, तेस्रो संस्कण (बेरियन स्प्रिङ्ग, आन्द्रु, १९८०), पृ. १५०,१५१बाट रूपान्तरित)।

"सोडोमका मानिसहरू फसेको जस्तै हाम्रा वरिपरि मानिसहरू अत्यन्तै निराश र डरलाग्दो अवस्थामा छन्। प्रत्येक दिन परमेश्‍वरले बाँच्न दिनुभएको अवसर मानिसहरूले गुमाइरहेका छन्। प्रत्येक घन्टा वा पल परमेश्‍वरको दयाको पहुँचभन्दा मानिसहरू बाहिर गइरहेको देखाइरहेको छ। यस भयानक बिनाशबाट मानिसहरू जोगिन चेतावनी दिने आवाजहरू खोइ? मृत्युबाट रोक्न हातहरू समात्‍ने मानिसहरू खोइ? बिनम्र र सुरक्षित विश्‍वासमा रहेका जनहरूले परमेश्‍वरसँग तिब्रताकासाथ पैरवी वा बिन्ती गरिरहनुपर्दछ। तर, तिनीहरू खोइ? अब्राहमको आत्मा वा जोश ख्रीष्टकै आत्मा वा जोश थियो। पापीहरूको निम्ति पैरवी वा बिन्ती गर्ने महान् बिन्तीकर्ता परमेश्‍वरको आफ्नै पुत्र हुनुहुन्छ। मानिसको मुक्तिको मोल तिर्न आफूले चुकाएको मूल्यले मानिस कतिको अमूल्य छ भन्ने मूल्याङ्कन केवल प्रभु येशू ख्रीष्टलेमात्र गर्नुभएको छ।"-एलेन जी ह्वाइट, पाट्रियार्क एण्ड प्रोफेटस्, पृ. १४०बाट रूपान्तरित।

**चिन्तनमनन**

`अ. केवल इन्द्रेणी र खतना "करारको चिन्ह" भनेर सम्बोधन गरिएको छ। ती दुईको बीचमा के समानता र भिन्नता छ?`

`आ. परमेश्‍वरबाट बोलालहत भएतापनि, प्रायजसो विश्‍वासको धरोहर भनेर नयाँ करारले सम्बोधन गरिएतापनि बेलाबेलामा अब्राहम विश्‍वासमा चुकेका थिए। उनको जीवनबाट के पाठहरू सिक्नुपर्छ र पर्दैन?`

`इ. परमेश्‍वर प्रेमको परमेश्‍वर हुनुभएकोले परमेश्‍वरले दुष्ट र पापमै रमाउन चाहनेहरूलाई नाश गर्नुहुन्न भनेर कतिपय मानिसहरूले तर्कबितर्क गर्छन्। हामी  परमेश्‍वरका भक्तहरूले त्यस तर्कलाई कसरी जवाफ दिने? परमेश्‍वरले दुष्टलाई नाश गर्नुहुन्छ तर उहाँको खासै चाहना के हो र दुष्टले गर्नुपर्ने कर्तव्य के हो सोको बारेमा चिन्तन गर्नुहोस्।`