---
title:  अब्राहमको शङ्‍का
date:  09/05/2022
---

`विश्‍वासको धरोहर मानिएको अब्राहम, परमेश्‍वरसँग बार्तालाब गर्न खुबी भएको अब्राहम, परमेश्‍वरले प्रतिज्ञा गर्नुभए वाचालाई विश्‍वास गर्दा धार्मिकता ठरिएको अब्राहम, उनको जीवनको अन्तसम्म सम्हाल्छु भनेर परमेश्‍वरले भन्नुभएको सुन्ने अब्रहाम, हागारलाई आफ्नो ल्याइटे बनाउँदा उनको विश्‍वास कहाँ गयो? हागारलाई आफ्नो ल्याइटे बनाउने निर्णयको के महत्त्व छ? सारा र हागारले विश्‍वासको मनस्थितिलाई कसरी प्रतिनिधित्व गर्दछ? हेर्नुहोस्, उत्पत्ति १६, गलाती ४:२१-३१।`

"नडराऊ, म तिम्रो ढाल हुँ, म तिमीलाई ठूलो इनाम दिनेछु" भनेर परमेश्‍वरले अब्रामलाई भन्नुभएतापनि (उत्पत्ति १५:१) उहाँले दिनु हुने इनामप्रति उनले शङ्का गरेका थिए। उनको निम्ति आफ्नो श्रीसम्पति सम्हाल्ने छोरो नै इनाम थियो। तर बुढेसकालमा त्यो इनाम पाउने कुरामा उनले शङ्का गरे। उनको त्यो शङ्का निबारणको निम्ति  उनले त्यतिखेरै नबुझेतापनि उनको आफ्नै छोरो हुनेछ भनेर परमेश्‍वरले उनलाई आश्‍वास्त गर्नुभएको थियो। आफ्नो छोरो हुने परमेश्‍वरले प्रतिज्ञा गर्नुभएको धेरै वर्ष भयो, अझै पनि उनको छोरो हुने कुनै लक्षण न त उनले न ता साराईले देखे। परमेश्‍वरको शक्तिशाली भविष्यवाणी पछि त्यत्रो समय बित्दा त्यो भविष्यवाणी पूरा नहुने अब्रामले देखेका थिए। स्पष्टरूपमा भन्ने हो भने परमेश्‍वरमाथि अब्रामको विश्‍वास ढलमिलियो वा हरायो भने पनि हुन्छ। बाँझी साराई पनि अत्यन्तै निराश र हतार मान्दै त्यसबेलाको चलनचल्ती अनुसार ल्याइटे ल्याउन अब्रामलाई उक्साइन्। मध्यपूर्वको चलन अनुसार ल्याइटेबाट पाएको सन्तान मालिककै हुने थियो। (आजभोलीको वैज्ञानिक युगमा कुनै श्रीमानको विर्य बाँझी श्रीमतीको सरसल्लाहमा अरू कुनै स्त्रीमा राखेर तिनीहरूको निम्ति सन्तान जन्माउँछिन्। त्यो विर्य कसको हो त्यो उसैको सन्तान हो भनेर कानुनी वैधता दिएको हुन्छ। हुन त कतिपय समयमा सुत्केरी महिलाले आफूले जन्माएको सन्तान आफ्नै हुनुपर्छ भनेर मुद्दा पनि चलाएको पाइन्छ। यही सन्दर्भमा आफ्नो सन्तान अर्कै स्त्री वा हागारबाट जन्माउने नीतिलाई त्यसबेलाको चलन अनुसार साराईले पनि अवलम्बन गर्नाले उनले आधुनिक सरोगेटको अवधारणालाई स्वीकार गरेकि थिइन् भनेपनि हुन्छ-अनुवादक)।

मिश्र देशकी कमारी हागारलाई वैकल्पिक वा सरोगेट आमा हुन दुवै अब्राम र साराईले निर्णय गरे (किन प्रार्थना गरेन?- अनुवादकको प्रश्‍न)। स्थानीय संस्कार वा चलन अनुसार त्यो काम सिद्ध त भयो। यो मानवीय रणनीति परमेश्‍वरमाथि विश्‍वास र भरोसा राखेर चल्नुभन्दा पनि कुशल र प्रभावकारी देखिएको थियो। साराईको सम्बन्ध अब्रामसँग कस्तो थियो भन्ने कुराले हामीलाई अदनको बगैँचामा आदम र हव्वाको कथालाई याद दिलाउँछ। दुवै आदम र अब्राम चुपचाप आफ्ना श्रीमतीहरूको कुरा सुन्ने, विरोध नगर्ने, छलफल र परमेश्‍वरसँग प्रार्थना नै नगरि श्रीमतीहरूको खतनमा रहने श्रीमानहरू रहेछ भनेर देखाउँछ। दुवै मामिलामा स्त्रीहरूको कुरा सुने भनेर उल्लेख गरिएको छ। परमेश्‍वरको भन्दा स्त्रीको कुरा सुने भन्ने कुरो उल्लेख गरिएकोले दुवैको मामिलामा परमेश्‍वरको असहमत थियो भनेर देखाउँछ।

प्रेरित पावलले अब्राम, साराई र हागारको यस कथालाई अनुग्रहबाट होइन काम वा धर्मकर्मबाट मुक्ति पाउने कुरालाई औँल्याउँछन् (गलाती ४:२३-२६)। दुवै आदम र हव्वा, र अब्राम र साराईको मानवीय मामिलामा तुरन्तै नतिजा त पाए, तर त्यो परमेश्‍वरको चाहना वा इच्छा बिपरित थियो। त्यसले गर्दा संसारको भविष्य नै डाँवाडोल हुनेतिर अग्रसर गरायो। यो पनि थाहा पाउनहोस्, दुवै मामिलामा परमेश्‍वरले तुरन्तै हस्तक्षेप गर्नुभएन। साराईले परमेश्‍वरको बारेमामा बोल्छिन् तर उहाँसँग कहिल्यै पनि सरसल्लाह मागिनन् वा प्रार्थना गरिनन्; न त हव्वाको मामिलामा उनले पनि परमेश्‍वरको नाउँ त लिइन् तर उहाँसँग प्रार्थना  गरिनन्। विशेष गरेर परमेश्‍वरको तिनीहरूको बीचमा अगाडि नै परमेश्‍वरको सक्रिय उपस्थिति भएतापनि त्यसबेला उहाँको देखावटी अनुपस्थितिलाई अत्यन्तै उल्लेखनीय मान्नुपर्दछ।

जब हागार आफ्नी मालिक्नीबाट भाग्छिन् तब उनीकहाँ परमेश्‍वर देखा पर्नुहुन्छ। अचानक परमेश्‍वरको देखा पर्नुभएको विवरणले उहाँसँग सरसल्लाह नै नगरि मानिसले जे प्रयास गरेतापनि त्यो उहाँलाई थाहा हुन्छ भनेर खुलासा गर्दछ। "परमेश्‍वरको दूत" (उत्पत्ति १६:७) भन्ने सम्बोधनलाई प्रायजसो यह्वे YHWH सँग परिचित गराउँदछ (उत्पत्ति १८:१,१३,२२)। अब हागारको मामिलामा परमेश्‍वर नै पहिला अघि सर्नुहुन्छ र हागारको छोरै हुन्छ भनेर उहाँले भन्नुहुन्छ र उसको नाउँ इश्‍माएल राख्‍नु भनेर उनलाई अर्‍हाउनुहुन्छ। इश्माएलको अर्थ "परमेश्‍वरले सुन्नुभएको छ" हो (उत्पत्ति १६:११)। परमेश्‍वरले सुन्नुभयो शामा shama भनेर हागारले भनेकी बोली त्यही बोली हो जुन् अब्रामले साराईको आवाजलाई सुने भन्नेमा प्रयोग गरिएको छ (उत्पत्ति १६:२)। यो हामीले अर्थमूलक ठान्नुपर्दछ। कसको आवाज सुन्ने? परमेश्‍वरको कि साराईको?

`अब्रामले गरेको भुल हामीले पनि सजिलैसँग किन गर्न सक्छौँ वा गरिरहेका हुन्छौँ?`