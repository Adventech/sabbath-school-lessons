---
title:  प्रतिज्ञाको पुत्र
date:  11/05/2022
---

प्रत्येक पुरुषलाई गरिएको खतनाको अन्तिम उत्पत्ति १७:२३-२७ मा उल्लेख गरिएको छ। यसमा इश्‍माएलमात्र होइन अब्राहमको परिवार, कामदार र उनको सरंक्षणमा रहेका सम्पूर्ण पुरुषलाई खतना गराइएको उल्लेख छ।  कोल kol, अर्थात् "सबै" तथा "प्रत्येक" भन्ने शब्द उत्पत्ति १७:२३,१७मा चारपल्ट उल्लेख गरिएको छ। यस पृष्ठभूमिमा परमेश्‍वर फेरि अब्राहमकहाँ देखा पर्नुभएर "इसहाक"को जन्म हुने प्रतिज्ञालाई अनुमोदन गर्नुभएको थियो।

`देहायका पदहरू पढ्नुहोस्। आगन्तुक वा पाहुनाहरूलाई अतिथि सत्कार गर्ने अब्राहमको व्यहोराबाट हामी के सिक्न सक्दछौँ? अब्राहमको अतिथी सत्कारलाई परमेश्‍वरले गर्नुभएको व्यवहारलाई तपाईँले कसरी व्याख्या गर्नु हुन्छ? हेर्नुहोस्, उत्पत्ति १८:१-१५, र रोमी ९:६-९।`

ती पाहुनाहरू (हिब्रू १३:२) को थिए सो अब्राहमलाई थाहा नै थियो भन्ने कुरामा स्पष्ट छैन। यद्यपि, ती पाहुनाहरूमा एक जना परमेश्‍वर नै हुनुहुन्छ भनेर उनले थाहा पाएका थिए भनेर उनको व्यवहारले देखाएको थियो। गर्मीको मौसममा दिउँसो घामबाट जोग्न रूखहरूको मुनि रहेको आफ्नो पालको ढोकामा उनी बसिरहेका थिए। यस्तो मौसमको समयमा पाहुनाहरू मरुभुमिमा कमै आउँथ्यो। सायद कोही आउला भनेर उनले चाहना गरिरहेको हुनसक्थ्यो। जब ती मानिसहरू आए तब उनी तिनीहरूकहाँ दगुरेर गए (उत्पत्ति १९:९)। ९९ वर्षको अब्राहम पाहुनाहरूलाई भेट्न दगुरेको दृश्य त रमाइलो नै होला। तिनीहरूमध्ये एक जनालाई उनले आडोनाइ, वा "मेरो प्रभु" (उत्पत्ति १८:३) भनेर उनले सम्बोधन गरेका थिए। यो सम्बोधन प्रायजसो परमेश्‍वरलाई गरिन्छ (उत्पत्ति २०:४, प्रस्थान १८:३)। अनि तिनीहरूको लागि खाना तयार पार्न उनी हतार मान्छन् (उत्पत्ति १८:६,७)। उनी तिनीहरूको नजिकै बसे। तिनीहरूको सत्कार गर्न, सेवा गर्न र खाना ख्वाउन उनी सक्रिय भएका थिए (उत्पत्ति १८:८)।

स्वर्गका जीवहरूलाई अब्राहमले गरेका अतिथी  सत्कार प्रेरणादायी अनुकरणीय उदाहरणको नमुना थियो भनेर पावलले बताउदछ (हिब्रू १३:२)। अझ भन्ने हो भने, आगन्तुकहरूलाई सम्मानपूर्वक सत्कार गर्न अब्राहमले देखाएको व्यवहारले अतिथी सत्कारको दर्शन वा विद्यालाई देखाउँछ। अपरिचित मानिसहरूको सम्मान गर्नु र सेवा गर्नु केवल राम्रो शिष्टाचार देखाउनुमात्र होइन। बाइबलले स्पष्टसँग जोड गर्दछ कि अतिथी गर्नु प्रत्येकको धार्मिक कर्तव्य हो। यो त परमेश्‍वर आफैलाई लक्षित गरिएको जस्तै हो (मत्ती २५:३५-४०)। यो अचम्म मान्नुपर्दछ कि परमेश्‍वर  भोकाउनु भएको र आवश्यकता भएको विदेशी भनेर आफूलाई चिनाउनुभएको थियो। अब्राहमको उदारतालाई उहाँले स्वीकारेका थिए।

फेरि अर्को पक्षमा हेर्ने हो भने, मानवीय क्षेत्रमा परमेश्‍वरको हस्तक्षेपले उहाँको अनुग्रह र मानिसहरूलाई देखाउन चाहनुभएको प्रेमलाई देखाउँदछ। परमेश्‍वरको यो आगमनले ख्रीष्टको पहिलो आगमनको प्रतिध्वनी गर्दछ। उहाँ स्वर्गको घर छोड्नभयो र मानवताको सेवा गर्न मानवीय सेवक हुनुभयो (फिलिप्पी २:७,८)। अब्राहमकहाँ परमेश्‍वर देखापर्नुभएकोले उहाँको प्रतिज्ञाप्रति उहाँ प्रतिवद्ध हुनुभएको देखाउँदछ (उत्पत्ति १८:१०)। आफ्नो पछाडि लुकेकी सारा उहाँले देख्‍नुहुन्छ (उत्पत्ति १८:१२) र उनको  अत्यन्तै भित्री सोच उहाँलाई थाहा छ। उहाँलाई थाहा थियो कि उनी हाँसिन्। उहाँले नै किटान गरेर उनी हाँसेकी थिइन् भनेर उल्लेख गरिएको छ। उनको शङ्कालाई नै निवारण गरेर उहाँको वचनलाई उहाँले पूरा गर्नुहुन्छ।

`"तिनीहरूप्रति उदार भएर अतिथी सत्कार गर्ने भन्दा परमेश्‍वर  भोकाएका र विदेशी भनेर" आफूलाई चिनाउनुभएको परमेश्‍वरको बारेमा ध्यान दिएर सोच्नुहोस्। यो अवधारणा याद गरिराख्‍नु किन महत्त्वपूर्ण छ?`