---
title:  सोडोममा लोत
date:  12/05/2022
---

`अब्राहमको भविष्यवाणीय सेवाकार्यमा लोतप्रति उनले देखाएको जिम्मेवारीलाई कसरी प्रभाव पारेको थियो? हेर्नुहोस्, उत्पत्ति १८:१६-३३, उत्पत्ति १९:१-२९।`

अब्राहमको छोरो हुनेछ भनेर परमेश्‍वरले आफ्नो प्रतिज्ञालाई पु:न दोर्‍याउनुभएको थियो। त्यो शुभसमाचारलाई पन्छाएर अब्राहमले सोडोममा रहेको आफ्नो भतिजाको भविष्यको बारेमा परमेश्‍वरसँग तिब्ररूपमा छलफलमा संलघ्न भए। अब्राहम अगमवक्ता हुनुको भूमिकामा केवल परमेश्‍वरको इच्छा उनमा प्रकट गर्नमात्रै नभएर दुष्टहरूको निम्ति पैरवी वा बिन्ति गर्न पनि उनलाई चुनिएको थियो। हिब्रू वाक्य "परमेश्‍वरको सामु अब्राहम उभिए" (उत्पत्ति १८:२२)को अर्थ उनी प्रार्थना वा परमेश्‍वरसँग बिन्ति गरिरहेका थिए भन्ने जनाउँछ।

यथार्थमा भन्ने हो भने, अब्राहमले परमेश्‍वरलाई चुनौति दिन्छन् र सोडोमलाई नाश नगर्न बहस अर्थात् मोलतोल गर्छन्। आफ्नो भतिजा लोत त्यहाँ भएकोले पनि उनलाई बचाउन परमेश्‍वरसँग पैरवी गर्छन्। ५० जनामात्र धर्मी भएको भए सोडमको नाश गर्नुहुन्छ र? (बाइबलका विभिन्न विद्धानहरूले सोडोमको जनसंख्या विभिन्न दिएतापनि कसै कसैले पाँच लाख थिए भनेर निश्‍कर्ष निकालेका छन्-अनुवादक)।

परमेश्‍वरले ५० जनामात्रै भएपनि नाश नगर्ने वचन अब्राहमलाई दिनुभएको थियो। सोडोममा रहेको प्रत्येक मानिसको बारेमा उहाँलाई थाहा छ र उहाँले कतिजना धर्मी छ वा छैन भनेर पनि गिन्ती गर्नुहुन्छ। परमेश्‍वरको जवाफपछि अब्राहम चकित हुँदै उनले ५० जनाबाट दश जनालाई झार्छन्। त्यतिमात्रै भएपनि आफूले त्यस सहरलाई नाश नगर्ने वचन परमेश्‍वरले दोहोर्‍याउनुहुन्छ।

जब लोतकहाँ दुई स्वर्गदूतहरू अर्थात् पाहुनाहरू लोतलाई चेतावनी दिन आएका थिए, तब तिनीहरूलाई सोडोमका मानिसहरूले के गर्न चाहेका थिए, त्यो कथा पढ्दा ती मानिसहरू कतिको खराब र दुष्ट भएका थिए भनेर देखाउँछन् (उत्पत्ति १९:१-१०)। ती देशका मानिसहरू मानसिकरूपमै असंतुलन भएको हामी देख्‍छौँ। तिनीहरूमात्र होइन तिनीहरूको वरिपरि रहेका राष्ट्रका मानिसहरू पनि दुष्ट नै थिए। त्यसकारण, विस्तारै तिनीहरूलाई पनि तिनीहरूको भूमिबाट हटाइएको थियो (उत्पत्ति १५:१६)।

"सोडोमको अस्तित्वको अन्तिम रात आइरहेको थियो। दुष्ट र आतङ्कमा होमिन चाहने सहरमाथि परमेश्‍वरको प्रतिशोधको भावनाका बादलहरू झुम्मिरहेका थिए। तर, मानिसहरूले आफ्ना पाप र दुष्ट स्वभावबाट आउने परिणामहरूको बारेमा महसुस गरेका थिएनन्। जब परमेश्‍वरका दुतहरू त्यस सहरलाई नाश गर्ने लक्ष्यले अघि बढिरहेका थिए तब त्यस देशका मानिसहरू मोजमज्जा, धनदौलत कमाएर सम्पन्न हुने जस्ता मनिस्थितिमा हराइरहेका थिए। अन्तिम दिन पनि अरू कुनै दिन जस्तै थियो। रमाइलो र सुरक्षित ठानिएको सहरलाई बेलुकीको समय ओर्लेको थियो। जब घाम अस्तायो तब त्यस देशको प्राकृतिक सौन्दर्य दृश्यमा त्यस घामको किरण छाइरहेको थियो। बेलुकीको शितल हावामा त्यस सहर नुहाइरहेको थियो। मोजमज्जा, मनबहलाउने मनोरञ्‍जन, खानपिनमा मानिसहरू व्यस्त थिए। प्रत्येक क्षण रमाइलो गर्न मानिसहरू यताउति घुमिरहेका थिए।"-एलेन जी ह्वाइट, प्रोफेटस एण्ड किङ्गस्, पृ. १५७,१५८बाट रूपान्तरित।

आखिरमा लोत, उनकी श्रीमती, र उनका दुई छोरोहरूलाईमात्रै परमेश्‍वरले बचाउनुभयो (उत्पत्ति १९:१५)। अब्राहमले माग गरेको १० जनाभन्दा आधिमा पनि कमैलाईमात्र परमेश्‍वरले नाश गर्नुभएन। विवाहको निम्ति कुरा मिलाइसकेका हुनेवाला लोतका ज्वाईँहरू उनको चेतावनीलाई हँसी उडाएर सहरमै बसे (उत्पत्ति १९:१४)।

त्यसबेलाको अत्यन्तै सौन्दर्मय देश आखिरमा नाश भयो। हिब्रु शब्द hafakh हाफख वा "भष्म, नष्ट, सर्वनाश" हो जुन उत्पत्ति १९:२१,२५,२९मा धेरै पल्ट दोहोर्‍याइएको छ। यसलाई बाइबलको पछिका लेखहरूमा सोडोमको बिनाशको भनेर उल्लेख गरिएको छ (व्यवस्था २९:२३, आमोस ४:११)। त्यसको अर्थ देश विपरित दिशामा गएको भन्ने जनाउँछ। जलप्रलयले पनि परमेश्‍वरको सुरुको सृष्टिको अवस्थालाई उल्टोपाल्टो पारिएको थियो (उत्पत्ति ६:७)। सोडोमको नाशले त्यो देश अदन बगैँचा जस्तो सौन्दर्मय (उत्पत्ति १३:१०) अवस्थाबाट उल्टो गएको थियो। सोडोमको नाशले अन्तको समयको नाश हुने कुराको गवाही पनि हो भनेर हामीलाई सचेत गराइएको छ (यहूदा ७)।