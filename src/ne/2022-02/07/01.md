---
title: अब्राहमसँग करार
date:  07/05/2022
---

### यस अध्यायका मूल पदहरू
उत्पत्ति १५-१९; रोमी ४:३;४,९,२२; गलाती ४:२१-३१; रोमी ४:११; रोमी ९:९ र आमोस ४:११।

> <p>यस अध्यायको मूल सार पद</p>
> "तर अब्रामले भने, “हे परमप्रभु परमेश्‍वर, तपाईंले मलाई के दिनुहुन्‍छ र? किनभने म सन्‍तानविहीन नै छु, मेरो घरको उत्तराधिकारी दमस्‍कसको एलीएजर हुने त? (उत्पत्ति १५:२)।

जब हामी उत्पत्ति १५मा आउँछौँ, तब अब्राहम निर्णयात्मक क्षणमा पुगेको हामी पाउँछौँ। त्यो थियो उनीसँग परमेश्‍वरले गर्नुभएको करारले औपचारिकता पाएको थियो। अब्राहमसँग गरिएको करार दोस्रो करार हो। पहिलो करार परमेश्‍वरले नोहासँग स्थापना गर्नुभएको थियो।

जसरी नोहासँग गरिएको करार वा सम्झौता स्थानीय नभएर विश्‍वव्यापी थियो त्यसरी नै अब्राहमसँग गरिएको करार पनि विश्‍वव्यापी नै थियो। यो कुनै राष्ट्र वा जातसँग सिमित छैन। अब्राहमसँग गरिएको करार अन्तमा आएर अनन्तको करार हुन गएको छ, जुन सारा मानव जातिलाई प्रदान गरिएको छ (उत्पत्ति १७:७, हिब्रू १३:२०)।

अब्राहमको जीवन कहानी बढो नाटकिय छ। यसमा त्रास र हँसीमज्जाक समावेश भएको छ। अब्राहम डराएका थिए (उत्पत्ति १५:१), सारा (उत्पत्ति १७:१७) र हागार पनि  (उत्पत्ति २१:९)। अब्राहम हाँस्छन् (उत्पत्ति १७:१७); सारा (उत्पत्ति १८:१२, र इश्‍माएल पनि हाँस्छ (उत्पत्ति २१:९)। ती अध्यायहरूमा मानव भावना, संवेदनशीलता र न्यानोपनाले गुञ्‍जिएको पाइन्छ। सोडोमका दुष्ट बासीहरूले मुक्ति पाउन् भन्ने अब्राहमको तिब्र चाहना थियो; सारा, हागार, र लोतप्रतिको आफ्नो जिम्मेवारीको चासो उनले देखाएका थिए; र अपरिचित तीन व्यक्तिहरूको अतिथी सत्कार गर्न पनि उनी पछि परेका थिएनन् (उत्पत्ति १८:२-६)।

अब्राम भन्ने नाउँले उनको प्रतिष्ठा र सम्मान अर्थात् समाजमा उनको आदरणीय भूमिकालाई बुझाउँछ। जब उनी अब्रामबाट अब्राहममा नयाँ नामङ्करण हुन्छ, तब त्यसको अर्थ "सारा धेरै राष्ट्रहरूका पिता" (उत्पत्ति १७:५) भन्ने बुझाउँछ। यसरी परमेश्‍वरले अब्राहमसँग बाँध्नुभएको करारमा विश्‍वलाई नै समेतिने उहाँको योजना भएको आभास् हामी पाउँछौँ।