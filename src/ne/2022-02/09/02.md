---
title:  याकूब र एसाव
date:  22/05/2022
---

`याकूब र एसाव एउटै बाबु र आमाका छोराहरू थिए। दुवै एउटै वातावरणमा हुर्केका थिए। दुवैका अवसरहरू एउटै थिए, यद्यपि, ती दुई दाजुभाइका व्यक्तित्व वा चरित्रहरू एकदम फरक थिए। याकूबमा के गुणहरू थियो जसले गर्दा इसहाकको आशिष पाउन योग्य हुन पुग्यो? हेर्नुहोस्, उत्पत्ति २५:१९-३४।`

आमाकै गर्भमा हुँदा याकूब र एसाव फरक थिए र गर्भमा नै तिनीहरू कुस्ताकुस्ती गरेका थिए। एसाब बलियो शिकारी थियो र घरबाट बाहिर डुलुवा थिए। उसको बिपरित याकूब शान्त र नरम मिजासको पालमा बस्दथे। सायद उनी ध्यान गर्न पनि मन पराउँथे होला। सान्त वा नरम स्वभाव भन्ने शब्द हिब्रू भाषामा tam टाम हो। त्यसको अर्थ निर्दोष पनि हो, जुन याकूबलाईमात्र होइन, अय्यूब (अय्यूब १:८) र नोहालाई पनि प्रयोग गरिएको थियो (उत्पत्ति ६:९)। नोहालाई त्यही शब्दलाई "निर्दोष", "पक्का" भनेर प्रयोग गरिएको छ।

ती दुई दाजुभाइका फरक चरित्रहरू तिनीहरू हुर्केपछि अझ देखा परेको थियो (उत्पत्ति २७:१-२८:५)। एक दिन शिकार खेलेर थकित भएर घरमा एसाब फर्केका थिए तब उनी धेरै भोकाएका थिए। याकूले उनलाई दालसुप पकाइ दिन्छन्। दालसुपको मिठो बास्ना पाएपछि र देखेपछि त्यही दिनको भौतिक रमाइलो (उत्पत्ति २५:३१) उनको निम्ति महत्त्व भएको थियो। उनको भविष्यमा जन्मसिद्ध जेष्ठको अधिकार पाउने कुरामा वास्ता उनले वास्ता गरेनन्। यस मामिलामा पावलले यसरी व्यक्त गर्दछन्, "१६ कोही पनि दुराचारी वा एसावजस्‍तै अधर्मी नहोस्‌, जसले एकछाक भोजनको लागि आफ्‍नो ज्‍येष्‍ठ पुत्रको जन्‍मसिद्ध अधिकार बेचिदियो। १७ तिमीहरूलाई थाहै छ, पछिबाट आशीर्वाद पाउन खोज्‍दा पनि ऊ अस्‍वीकृत भयो। किनकि उसले पश्‍चात्ताप गर्ने मौका पाएन, यद्यपि उसले आँसु बगाएर त्‍यो खोजेको थियो" (हिब्रू १२:१६-१७)।

"परमेश्‍वरले अब्राहमलाई दिनुभएको प्रतिज्ञालाई उनको छोरोद्वारा अनुमोदन गरिएको थियो। त्यसलाई इसहाक र रिबिकाले तिनीहरूका आशाहरू र चाहनाहरूको केन्द्रविन्दु बनाएका थिए। ती प्रतिज्ञाहरूको बारेमा एसाब र याकूब परिचित थिए। जन्मसिद्ध अधिकारलाई अत्यन्तै महत्त्वपूर्ण मान्नुपर्छ भनेर तिनीहरूलाई सिकाइएको थियो। यसमा केवल भौतिक सम्पत्तिमात्र उपलब्ध हुने कुरो थिएन तर ठूलो आत्मिक आशिषको प्रमूखता पनि गाँसिएको थियो। जुन व्यक्तिले त्यो अधिकार पाउँछ त्यो व्यक्ति घरको मूली वा पुजारी हुन्थ्यो। उसकै सन्तानबाट संसारको मुक्तिदाता आउने थियो।"-एलेन जी ह्वाइट, पाट्रियार्क एण्ड प्रोफेटस्, पृ. १७७बाट रूपान्तरित।

उनको दाजुको बिपरित याकूबको निम्ति भविष्यको आत्मिक आशिषको महत्त्वलाई उनले प्राथमिकता दिएका थिए। यद्यपि, आमाको कुरा सुनेछ (उत्पत्ति २७) याकूबले जानाजानी खुलेयाम बुबालाई धोका दिन अघि सरे। त्यसमा उनले परमेश्‍वरकै नाउँ लिएर पनि आफ्नो चालबाजीलाई जिते (उत्पत्ति २७:२०)। केही कुरा असलै भएको उनले थाहा पाएकोले उनले आफ्नो बाबुलाई भयानक तरिकाले छकाएर जन्मसिद्ध अधिकार खोसे।

त्यसको नतिजा दु:खद थियो। त्यसले गर्दा बिग्रेको परिवार झन बिग्रियो। त्यसले घरमा नयाँ नयाँ समस्याहरू निम्त्यायो।

`याकूले असलै कुरो चाहेका थिए, मूल्यवान र प्रशंसनीय कुरो चाहेका थिए। (उनको दाजुको निम्ति त्यो खास महत्त्व थिएन)। तैपनि, याकूबले राजनीति वा चालबाजी खेल्दै झुट बोल्दै आफूले चाहेको कुरो हातमा लिए। असलै भएतापनि त्यसलाई पाउन त्यस खालको चालबाजी नखेल्न हामी पनि कसरी सचेत हुने?`