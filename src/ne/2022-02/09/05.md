---
title:  पारिवारिक आशिष
date:  25/05/2022
---

वर्षौँसम्म निर्वासित जीवन बिताउनु परेको याकूबलाई अन्तिम सात वर्ष उनको निम्ति भारी थियो। तर, ती वर्षहरू उनको निम्ति फलदायी पनि थिए। ती वर्षहरूमा बार्‍ह छोराहरूमा एघार छोराहरूका बाबु उनी हुन पुगेका थिए। तिनीहरू पछि गएर परमेश्‍वरका जनहरूको पुर्खा हुन पुगेका थिए।

अहिले यस भागमा याकूबको कथाको केन्द्रिय भागमा छौँ (उत्पत्ति २५:१९-३५:२६)। यस भाग मूख्य वाक्याँश "गर्भ खोलिदिनुभयो" भनेर लेआलाई सम्बोधन गरेदेखि (उत्पत्ति २९:३१) राहेलको गर्भ पनि खोलिदिनुभयो (उत्पत्ति ३०:२२)बाट अन्त भएको छ। प्रत्येक पल्ट "गर्भ खोलिदिनुभयो" भनेर उल्लेख गरिएर बालकको जन्म भयो भनेर प्रस्तुत गर्दछ तब ती जन्महरू परमेश्‍वरको आश्‍चर्य कामको नतिजा थियो भनेर प्रमाणित गर्दछ।

`उत्पत्ति २९:३१-३०:२२ पढ्नुहोस्। वर्तमान परिप्रेक्ष्यमा यहाँ जे भयो त्यो हामीले कसरी बुझ्ने?`

परमेश्‍वरले लेआको कोख खोदिनुभयो, र उनीबाट रुबनको जन्म भयो। यस नाउँमा क्रियापद ra’ra रारा छ जसको अर्थ "देख्छ" हो। याकूबले लेआलाई मन नपराएको परमेश्‍वरले देख्‍नुभयो (उत्पत्ति २९:३१), यस बालक उनी मानसिक कष्ट र पीडाको सोधभर्ना नै हुनपुगेको थियो। फेरि अर्को छोरो जन्माएपछि उसको नाउँ सिमियोन राखिन्। यसमा क्रियापद shama समावेश भएको छ। यसको अर्थ "सुन्नु" हो अर्थात् परमेश्‍वरले सुन्नुभयो। उनी आफ्नो श्रीमानको हेपाहाको गहिर्‍याइमा थिइन् र त्यसले गर्दा उनी माया नपाएको पीडामा थिइन्। जसरि परमेश्‍वरले हागारको पीडा सुन्नुभयो (उत्पत्ति २९:३३) त्यसरी नै उहाँले लेआको पीडा सुन्नुभएको थियो।

लेआको छोरो "सिमियोन वा सिमोन"ले हागारको छोरो इश्‍माएललाई याद दिलाउँछ। त्यसको अर्थ (परमेश्‍वरले सुन्नुहुनेछ) हो (उत्पत्ति १६:११)। जब लेआले आफ्नो अन्तिम छोरोलाई जन्माउन्छिन् तब उसको नाउँ यहूदा राख्छिन्। त्यसको अर्थ "प्रशंसा" हो। लेआले अब आफ्नो पीडा वा आशिषलाई सम्झिन्दैन बरु उनले परमेश्‍वरको अनुग्रहलाई ध्यान दिएर उहाँको प्रशंसा गर्दछिन्।

यो अनौठो छ कि जब लेआले सन्तान जन्माउन छोड्छिन् तब परमेश्‍वरले राहेललाई "सम्झनुभयो", अनि उनको कोख उहाँले खोलिदिनुहुन्छ (उत्पत्ति ३०:२२)। याकूबको अत्यन्तै मन प्रिय पत्‍नीले विवाह गरेको सात वर्षसम्म बच्चा पाइनन्। मगनी भएकोदेखि बिवाह गरेको १४ वर्षपछि उनले पहिलो छोरो जन्माउँछिन् (उत्पत्ति २९:१८,२७, ३०:२५)। उनले आफ्नो पहिलो बालकको नाउँ "यूसुफ" राख्‍छिन्। त्यसको अर्थ परमेश्‍वरले उनको "दु:ख हरण गर्नुभयो (asaf आसाफ) र "अर्को छोरो पनि मेरो लागि उहाँले जोडिदिनुहुनेछ (yasaf यासाफ)" हो (उत्पत्ति ३०:२३,२४)। तिनीहरूले जुनसुकै गलत तरिकाले छोराहरू जन्माएतापनि परमेश्‍वरले तिनीहरूलाई दोष दिनुभएन किनकि तिनीहरूबाट अब्राहमलाई दिएको वचन अनुसार परमेश्‍वरले एउटा जाति वा राष्ट्र खडा सृष्टि गर्नुपरेको थियो।

`मानिसको जतिसुकै गलत क्रियाकलाप भएतापनि र उसमा कमिकमजोरीहरू भएतापनि परमेश्‍वरले स्वर्ग र पृथ्वीमा आफ्नो लक्ष्य पूरा गर्नुहुनेछ भन्ने कुरालाई यस याकूब, लेआ र राहेलको कथाले हामीलाई कसरी बुझाउँछ?`