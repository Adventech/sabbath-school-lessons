---
title:  याकूबको भरेङ्ग
date:  23/05/2022
---

याकूबले आफ्नो बाबुबाट विशेष आशिष अधिकार पाएको र आफूलाई धोका दिएर जेठो छोरोको अधिकार उनले खोसेको (उत्पत्ति २७:३६) थाहा पाउनेबितिक्‍कै उनले याकूबलाई मार्न चाहेका थिए (उत्पत्ति २७:४२)। दाजुभाइको हत्यालाई रिबेकाले हेर्न चाहिनन् र उनी त्यसप्रति चिन्तित भइन् (उत्पत्ति २७:४२)। त्यसकारण, इसहाकको अनुमोदनमा (उत्पत्ति २८:५)मा उनले याकूबलाई आफ्नो मामा घरमा भाग्न लगाउँछिन् (उत्पत्ति २७:४३)। भाग्दा भाग्दै उनी लखतरान भएर बेलुकीपख उनी बाटोमा एउटा ढुङ्गाको सिरानी राखेर याकूब सुत्छन्। त्यसबेला उनले स्वप्‍नदर्शनमा परमेश्‍वरलाई देख्‍छन्। त्यस ठाउँलाई उनले बेथेल भनेर नाउँ दिन्छ्न्, जसको अर्थ हो "परमेश्‍वरको घर", र त्यहाँ उनी परमेश्‍वरको आडमा हिँड्ने शपथ खान्छन्।

`देहायका पदहरू पढेर बेथेल बाबेलभन्दा किन फरक छ सो सोच्नुहोस्। बाबेलमा जे भयो र त्यसको बिपरित बेथलमा भएको याकूबको अनुभवले हाम्रो सम्बन्ध परमेश्‍वरसँग कस्तो हुनुपर्छ भनेर कस्तो पाठ हामीले सिक्न सक्छौँ? हेर्नुहोस्, उत्पत्ति २८:६-२२, उत्पत्ति ११:१-९।`

आफ्नो सपनामा, याकूबले एक असाधारणा भर्‍याङ्ग देख्छन्। त्यो भर्‍याङ्गको टुपो त परमेश्‍वरसँगै जोडिएको थियो। हिब्रू भाषामा भर्‍याङ्ग जोडिएको वा पुगेकोलाई (उत्पत्ति २८:१२) natsav नाटसाब भनिन्छ। त्यही शब्द परमेश्‍वर त्यहाँ उभिनुभएको (उत्पत्ति २८:१३) भनेर प्रयोग गरिएको छ। भर्‍याङ्ग र परमेश्‍वर एउटै होकि भन्ने आभास् त्यस शब्दले दिन्छ।

बाबेलको धरहरा वा भर्‍याङ्गले मानिसहरूको अथक प्रयासले स्वर्ग पुग्न प्रयास गरेको देखाउँछ। बाबेलको धरहरा जस्तै याकूबले आफूले देखेको भर्‍याङ्ग स्वर्गको ढोकामा पुगेको देख्छन्। बाबेलको धरहराले मानिसहरूको धर्मकर्म र अथक प्रयासहरूले परमेश्‍वरकहाँ पुग्न खोजेको देखाउँछ भने, बेथेलको भर्‍याङ्गले हामी परमेश्‍वरकहाँ त्यसबेला पुग्न सक्छौँ जब उहाँ आफै यस संसारमा हामीकहाँ आउनुहुन्छ। कुनै पनि मानविय प्रयासमा हामी स्वर्ग पुग्न सक्दैनौँ। आफ्नै सिरानी गरेको ढुङ्गालाई स्वप्‍न दर्शन पछि उनले त्यस ठाउँमा त्यस ढुङ्गा ठड्याएर बेथेल beth-El वा परमेश्‍वरको घर भनेर नाउँ दिन्छन् (उत्पत्ति २८:१७, २२)। यसले परमेश्‍वरको मन्दिर वा पवित्र स्थानलाई बताउँछ, जुन मानिसहरूको मुक्तिको निम्ति गरिने विभिन्न क्रियाकलापको केन्द्रविन्दुलाई औँल्याउँछ।

जब याकूबले भर्‍याङ्ग देख्छ र त्यहाँ परमेश्‍वरसँग भय तथा श्रद्धा मान्छन् र त्यस आत्मिक र रहस्यमय भेटघाटले परमेश्‍वरसँग आत्मियता गाँस्छन्। तर, उनले त्यो केवल आध्यात्मिक तहमामा मात्रै सम्बन्ध राख्‍न चाहन्दैनन्। उनले परमेश्‍वरसँगको सम्बन्ध ठोसरूपमै व्यक्ति गर्न चाहेका थिए। त्यसकारण, उनले कमाएको सबै धनसम्पत्तिबाट दशांश दिने निर्णय गरे। त्यो निर्णय परमेश्‍वरसँग सम्बन्ध भएको भित्री निर्णयको प्रत्यक्ष प्रमाण थियो। परमेश्‍वरबाट आशिष पाउनको निम्ति उनले दशांश दिने निर्णय गरेका थिएनन् तर उनलाई परमेश्‍वरले दिइसक्नुभएको बरदान वा उपहारप्रति उनी आभारित भएर दिने निर्णय गरेका थिए। इस्राएली राष्ट्र खडा हुनुभन्दा धेरै वर्ष अघि नै दशांशको चलन भएको हामीले यहाँ देख्छौँ।

"कुनै एउटा ठाउँमा पुगेपछि सूर्य अस्‍ताएको हुनाले तिनी त्‍यस रात त्‍यहीँ वास बसे। त्‍यस ठाउँका ढुङ्गाहरूबाट एउटा लिएर तिनले आफ्‍नो सिरान बनाएर सुत्‍नलाई त्‍यहीँ पल्‍टे" (उत्पत्ति २८:११)। त्यहाँ उनले गरेको अनुभवबाट "तपाईंले मलाई दिनुभए जति सबैको दशांश म तपाईंलाई अवश्‍य चढ़ाउनेछु" (उत्पत्ति २८:२२) भन्ने याकूबको प्रतिवद्धतामा दशांश के हो र त्यो कसलाई दिनुपर्छ भन्ने महत्त्वपूर्ण विषयलाई हामीले कसरी लिने वा के सिक्ने?