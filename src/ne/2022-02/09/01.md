---
title: "याकूबः चालबाजी खेलेर अरुको हक खोसेर लिने"
date:  21/05/2022
---

### यस अध्यायका मूल पदहरू
उत्पत्ति २५:२१-३४, उत्पत्ति २८:१०-२२, उत्पत्ति ११:१-९, उत्पत्ति २९:१-३० र उत्पत्ति ३०:२५-३२।

> <p>यस अध्यायको मूल सार पद</p>
> "एसावले भने, “त्‍यसको नाउँ याकूब राखिएको के ठीकै होइन? किनभने त्‍यसले मलाई दुई पल्‍ट ठगिसक्‍यो। त्‍यसले मेरो ज्‍येष्‍ठ-अधिकार हर्‍यो, र अहिले मैले पाउने आशिष्‌ पनि लग्‍यो।” उनले फेरि भने, “के तपाईंले मेरो निम्‍ति एउटै आशिष्‌ पनि जगेडा राख्‍नुभएको छैन?” (उत्पत्ति २७:३६)

अब हामी अब्रहामको सन्तान इसहाकको पारिवारिक इतिहासलाई निरन्तरता दिनेछौँ। इसहाकको जन्म नै चमत्कारपूर्ण थियो। परमेश्‍वरले प्रतिज्ञा गर्नुभएको जातिको सुरुको पुर्खा इसहाक थिए। तर, त्यो जातिको सुरुको कथा खास गरेर रमाइलो तरिकाले सुरु हुँदैन। उनको छोरो याकूबको कमजोर चरित्रले गर्दा दुई दाजुभाइहरूको बीचमा जन्मसिद्ध अधिकारको बारेमा द्वन्द्व भएको थियो (उत्पत्ति २५:२७-३४)। कान्छो छोरो याकूबले आधिकारिकरूपमा जन्मसिद्ध जेठोको अधिकार इसहाकबाट पाएका थिए (उत्पत्ति २७)।

आफ्नो बुबासँग चालबाजी खेलेर आफ्नो दाजुले पाउनुपर्ने आशिष उनीसँग खोसेकोले दाजुको रिसबाट ज्यान जोगाउन याकूब भाग्नु परेको थियो। भाग्ने क्रममा उनले परमेश्‍वरसँग बेथेलमा भेट हुन्छ (उत्पत्ति २८:१०-२२)। त्यहाँदेखि आफ्नो बाबुलाई धोखा दिने याकूब पनि धोकाको अनुभव गर्नुपर्ने हुन्छ। आफ्नी प्रियसी राहेलसँग विवाह गर्नुको सट्टा उनले मन नपाराएकी उनकी जेठी दिदी लिहसँग विवाह गर्नुपर्ने धोकामा याकूब पर्छन्। आफ्नी श्रीमतीहरू पाउन याकूबले १४ वर्ष काम गर्नुपर्ने हुन्छ। यद्यपि, याकूबले परमेश्‍वरका आशिषहरू उपभोग गर्न पाउँछन्। प्रवासी जीवन बिताइरहेकै अवस्थामा याकूले ११ छोराहरू जन्माउँछन्। परमेश्‍वरले उनको धनसम्पत्ति पनि बढाउनुहुन्छ।

यसरी, कथामा जेभएतापनि परमेश्‍वरले आफूले गर्नुभएको प्रतिज्ञाहरूलाई पूरा गर्नुहुनेछ भनेर यस कथामा हामी पाउँछौँ। मानिसहरू जतिसुकै कमजोर भएतापनि, जतिसुकै असफल भएतापनि, आस्थामा जतिसुकै चुकेतापनि परमेश्‍वरले आफ्नो योजना कार्यान्वयन गर्नुहुन्छ भन्ने कुरामा हामी ढुक्‍क हुनुपर्दछ।