---
title: कथा
date:  27/05/2022
---

### प्रभुको सही दिन

_क्रिस्टिना भिटा क्याभिम्बी फराज, २१, आङ्गोला_

म पास्टरकै घरमा जन्मेको थिएँ र हुर्कैको थिएँ।मैले परमेश्‍वरको बारेमा सिकेँ तर उहाँको सातोदिन साबथको बारेमा मैले सिकेको थिइनँ।

मेरो बुबा सुसमाचार प्रचारक हुनुहुन्छ र सबै धर्महरूलाई सम्मान गर्न उहाँले सिकाउनुभएको थियो। तर उहाँ एडभेन्टिस्ट चर्चमा कहिल्यै पनि पाइला टेक्न चाहनुभएको थिएन। त्यो चर्च हाम्रै सहरमा थियो जुन आङ्गोलाको राजधानी लुवान्डामा थियो। उहाँले एडभेन्टिस्ट चर्चको बारेमा गलत कुराहरू सुनेका थिए जसले गर्दा उहाँ त्रसित हुनुभएको थियो। उहाँले मलाई र परिवारको अरू सदस्यहरूलाई एडभेन्टिस्ट चर्चमा पस्न पनि मनाही गर्नुभएको थियो।

म ठूलो भएपछि काम गर्न अर्कै सहरमा सरेँ। म एक जना काका र उनको परिवारसँग बसेँ। म अरू धेरै सहकर्मीहरूसँग दिउँसो खाजा खानेबेलामा बाइबल अध्ययन गर्न थालेँ।एक जना एडभेन्टिस्टले बाइबल अध्ययनमा अगुवाइ गर्थे। उनीबाहेक सबैले आइतबार नै प्रभुको दिन भनेर विश्‍वास गर्थे। शनिबार नै बाइबलले बताएको अनुसार सही साबथ हो भन्ने उनको ठोकुवाले गर्दा म अलमलमा परेँ। साबथको बारेमा म अझ धेरै जान्न चाहेँ।त्यसकारण उनले मलाई एउटा किताब र एडभेन्टिस्ट सुसमाचारका प्रवचन भएको सीडीहरू दिए। मैले त्यो किताब पढेँ र प्रवचनहरू हेरेँ। जब साबथको बारेमा सिक्न थालेँ तब मेरो दिमागमा ठूलो भाँडभैलो भयो, शनिबार मान्ने कि आइतबार।

एक दिन म घरमा आएँ र मेरा आफन्तहरू प्रवचन हेरिरहेका थिए। मेरो काकाले सोध्नुभयो, "त्यो पास्टर को हो? उनी कस्तो ज्ञानी।उनले बाइबलमा लेखिएको बारेमात्र प्रचार गरहेकाछन।"  मैले सोचेँ, "म पनि बाइबलमा जे लेखेकोछ त्यही विश्‍वास गर्न चाहन्छु।" म आफैले बाइबल पढ्न थालेँ र मानिसका परम्पराहरू होइन परमेश्‍वरको चाहना अनुसार चल्न निर्णय गरेँ। जब म आफ्नै घरमा फर्केँ तब मैले मेरो बुबा र चर्चका अगुवाहरूसँग भेट्न अनुरोध गरेँ। बाइबलबाट मैले भेट्टाएको नयाँ सत्यको बारेमा मैले तिनीहरूलाई सुनाएँ। सृष्टिको अन्त्यमा उत्पत्ति २:२-३ अनुसार पवित्र गरिएको साबथ र परमेश्‍वरले आफ्नै औँलाहरूले ढुङ्गाको पाटीमा लेखेका प्रस्थान २०:८-११को दश आज्ञाहरू पनि औल्याइदिएँ। येशूले नियमितरूपमा हप्‍ताको सातौँ दिन साबथ पालन गर्नुभएको र उहाँ स्वर्ग जानुभएपछि उहाँका चेलाहरूले उहाँको उदाहरण अनुसार साबथ पालन गरेको पनि मैले सुनाएँ। "यी सत्यहरूलाई तपाईँले हाम्रो चर्चमा किन सिकाउनुहुन्न?" मैले तिनीहरूलाई सोधेँ।

जब मेरो बुबाले मेरो कुरा सुने, चर्चका अरू अगुवाहरूलाई पनि सातौँ दिन साबथको बारेमा तिनीहरूलाई ज्ञान भएको स्वीकारे। तिनीहरूले आइतबार नै किन पालन गरे सो तिनीहरूले बुझाउन सकेन।तर तिनीहरूले एडभेन्टिस्ट चर्चमा नजान मलाई चेतावनी दिए। "यदि तिमी त्यस चर्चमा सरिक भयो भने तिमीले हाम्रो चर्चको प्रचारक सेवाकार्य गर्ने अधिकार गुमाउनेछौ," तिनीहरूले मलाई सतर्क गराए। "यदि म चर्चमा सुसमाचार कार्यको पद समालिनै राखेँ भने बाइबलमा जे लेखिएको छ त्यो सत्यमात्र सिकाउनेछु। मैले एडभेन्टिस्ट सन्देश नै सुनाउनेछु," मैले जिकिर गरेँ। निराश भएर  चर्चका अगुावहरूले स्थानीय एडभेन्टिस्ट चर्चलाई एक पत्र पठाएर भने कि म तिनीहरूको चर्चको सदस्य हुँ तर म एडभेन्टिस्ट हुनेछैन। तैपनि म बाइबल अध्ययन गरिनै रहेँ र एडभेन्टिस्ट चर्च पास्टरबाटै बप्‍तिस्मा लिएँ।

आज म त्यही मानिससँग विवाह गरेको छु जसले काम गर्ने ठाउँमा साबथको बारेमा सिकाउँथे। मेरो हृदय खुशीले गदगद भएको छ। मेरा तीन जना भाइहरू पनि बप्‍तिस्मा लिए। मेरा बुबा र आमाले पनि बाइबल अध्ययन गर्दै हुनुहुन्छ। तिनीहरू छिट्टै बप्‍तिस्मा लिनुहुने कुरामा म विश्‍वस्त छु। तिनीहरूको निम्ति र मेरा परिवारका अरू सदस्यहरूको निम्ति पनि प्रार्थना गर्नुहोस् ताकि बाइबलको मुताविक तिनीहरूले पनि परमेश्‍वरको इच्छा पालन गरुन्।