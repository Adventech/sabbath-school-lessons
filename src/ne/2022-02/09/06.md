---
title:  याकूबले आफ्नो मामाससुराको घर छोड्छन्
date:  26/05/2022
---

जेठा छोराले पाउने अधिकारलाई आफ्नो बाबु र दाजुलाई याकूबले धोका दिएका थिए। इसहाकले आफ्नो जेठो छोरोलाई दिने आशिषलाई याकूबले बढो चालबाजीसाथ खोसेका थिए वा चोरेका थिए। जब उनी मामा ससुरा लाबानको घरमा १४ वर्षसम्म घर ज्वाईँनै भएर बसे तब उनी चुपचाप रहेर उनको सेवा गरेका थिए। आफ्नो मामा ससुराले उनलाई धोका दिएका थिए भनेर उनलाई थाहा थियो तैपनि उनी त्यस धोखालाई आँखा चिम्लेर नै बसे। याकूबको मिजास देखेर उनले कसरी त्यो सहेर बसे भन्ने कुरो बुझ्न हामीलाई गार्‍हो छ। याकूबले विद्रोह गर्न सक्थ्यो वा राहेललाई विवाह कुन सर्तमा गर्ने भन्ने कुरामा लाबानको प्रस्तावप्रति उनी असहमत हुनसक्थ्यो। तर उनले चुपचाप त्यो प्रस्ताव स्वीकारे। त्यो जतिसुकै अन्याय प्रस्ताब भएपनि याकूबले बिरोध नजनाइ माने।

जब राहेलले पहिलो छोरो यूसुफलाई जन्माइन तब मामाससुराको सेवामा याकूब १४सम्म लागि सकेका थिए (उत्पत्ति ३०:२६)। अब आफ्नो मामाससुराको घर छोडेर परमेश्‍वरले प्रतिज्ञा गर्नुभएको भूमिमा फर्केर जान सोच्छन्। याकूबले अब आफ्नो परिवारको निम्ति आफ्नै घर स्थापना गर्न चाहन्छन् (उत्पत्ति ३०:३०)।

`देहायका पदहरू पढ्नुहोस्। यहाँ याकूब र लाबानको आखिरी मामिला प्रस्तुत गरिएको छ। उत्पत्ति ३०:२५-४३, र उत्पत्ति ३१।`

आफ्ना बाबु आमाको इच्छा अनुसार श्रीमती खोज्न र दाजुको रिसबाट भाग्न एक्लै भागेको याकूबको जीवन २० वर्षसम्म घुमाउरो बाटोमा लागेका हुन्छन्। आफ्नो बाबुआमाबाट त्यति धेरै वर्ष टाढा हुने याकूबको सायद मनसाय थिएन होला। तर, परिस्थिति र परिबन्धमा परि उनी धेरै वर्ष मामाससुराको सेवा गर्न उनी पुगेका थिए। अब उनी आफ्नो घर फर्किन चाहन्छन्, तर कस्तो परिवारको जमात लिएर!

याकूबले लाबानको घरमा पहिले नै किन निस्केन? आफू दविने तर दवाउन नचाहने याकूबको मिजासले उनको स्वभाव परिवर्तन भएका थिए भनेर देखाउँदछ। परमेश्‍वरमाथि भरोसा राख्‍ने पाठ उनले सिकिसकेका थिए। त्यसको फलस्वरूप, अब आफ्नो घर फर्किनु छ भने परमेश्‍वरले शङ्केत गर्न उनी पर्खेका थिए। परमेश्‍वरले उनीसँग बोलिसक्नुभएपछिमात्र उनी सर्न तयार हुन्छन्। आफू "बेथेलको परमेश्‍वर हुँ" भनेर परमेश्‍वरले उनलाई प्रकट गर्नुहुन्छ र लाबानको घर छोडेर आफ्नै घर परिवारकहाँ (उत्पत्ति ३१:१३) जान उनलाई आदेश दिनुहुन्छ। यो त्यही खालको आदेश थियो जुन अब्रामलाई "तिम्रो परिवारबाट निस्केर जाऊ" (उत्पत्ति १२:१) भन्नुभएको थियो।

साथै, लाबानका छोराहरू र लाबानकै मनस्थिति र व्यवहारले गर्दा अब आफू मामाससुराको घरबाट जानुपर्ने उनले महसुस गरेका थिए। "धेरै समय अघि नै आफूसँग खेलबाड गर्ने वा चलाकी मामाससुराको घरबाट याकूब आफ्नो घरमा फर्किन सक्थ्यो। तर, एसाबको रिसले गर्दा उनीसँग सामना गर्न याकूब नचाहेकोले उनी मामा घरमै बसे। अब आफू लाबानकै छोराहरूबाट खतरा हुने सङ्केत उनले पाए। फेरि, आफूभन्दा याकूब धेरै धनी भएकोले धेरै दु:ख गरि कमाएको श्रीसम्पत्ति उनीबाट लाबानले जबरजस्ती खोस्ला भन्ने डर पनि उनलाई लाग्न थालिसकेको थियो।"-एलेन जी ह्वाइट, पाट्रियार्क एण्ड प्रोफेटस, पृ. १९३बाट रूपान्तरित। त्यसैकारण, उनले आफ्नो परिवार र सबै जायजेठा लिएर मामाससुराबाट निस्के। अब परमेश्‍वरका करारका मानिसहरूको किस्साको अर्को महान् पक्ष सुरु हुन्छ।