---
title: 'Εν Μεσω Των Επτα Λυχνιων'
date: 05/01/2019
---

### Για τη μελέτη αυτής της εβδομάδας, διαβάστε
Αποκ. 1:9-18, Πράξ. 7:54-60, Ματθ. 12:8, Έξ. 20:11, Δαν. 10:5,6, Αποκ. 1:20, 2:1-7.

> <p>Εδαφιο μνημης</p>
> «Όστις έχει ωτίον, ας ακούση τι λέγει το Πνεύμα προς τας εκκλησίας.» Αποκάλυψη 2:7. 

Ο Ψαλμός 73:περιγράφει την απορία του ψαλμωδού καθώς παρατηρεί την υπερηφάνεια των ασεβών. Έχουν μία άνετη και πλούσια ζωή σε αντίθεση με τις δυστυχίες των δικαίων. Αυτή η αδικία απασχόλησε ιδιαίτερα τον ψαλμωδό (Ψαλμ. 73:2-16), ο οποίος, προβληματισμένος, πήγε στο Αγιαστήριο (εδ. 16,17). Εκεί, στην παρουσία του Θεού, του δόθηκε μία βαθύτερη κατανόηση της κατάστασης. 

Αιώνες αργότερα, ένας ηλικιωμένος απόστολος βρέθηκε εξόριστος σε ένα βραχώδες νησί λόγω της πίστης του. Μέσα στη δυστυχία του έμαθε πως οι εκκλησίες για τις οποίες είχε την φροντίδα υπέφεραν. Την πιο κρίσιμη όμως στιγμή είδε ένα όραμα του αναστημένου Χριστού στο ουράνιο Αγιαστήριο. Εδώ, όπως και στον ψαλμωδό, ο Κύριος αποκάλυψε στον Ιωάννη κάποια από τα μυστήρια της ζωής και τις θλίψεις που φέρνει. Η εικόνα του Αγιαστηρίου τον διαβεβαίωσε για την παρουσία και την φροντίδα του Χριστού – μία διαβεβαίωση που θα έπρεπε να μεταδώσει στις εκκλησίες και στις επερχόμενες γενεές των Χριστιανών μέχρι το τέλος του κόσμου.

Μαζί με τη διακονία του Χριστού στο ουράνιο Αγιαστήριο, αυτή την εβδομάδα θα μελετήσουμε και το πρώτο από τα επτά ιδιαίτερα μηνύματα προς τις επτά εκκλησίες της Ασίας, τα οποία βρίσκουν εφαρμογή και σε εμάς σήμερα. Την ερχόμενη εβδομάδα θα εξετάσουμε τα μηνύματα του Κυρίου στις υπόλοιπες έξι εκκλησίες.