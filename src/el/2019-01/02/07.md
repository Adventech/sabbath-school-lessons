---
title:  Περαιτέρω μελέτη
date:   11/01/2019
---

Διαβάστε Ε. Χουάιτ Π.Α. σ. 503-511.

«Ο διωγμός του Ιωάννη έγινε το μέσο της χάρης. Η Πάτμος φωτίστηκε από τη δόξα του αναστημένου Σωτήρα. Ο Ιωάννης είχε δει τον Ιησού με ανθρώπινη μορφή, με τα σημάδια από τα καρφιά στα χέρια και στα πόδια Του. Τώρα όμως είχε την ευκαιρία να δει τον αναστημένο Κύριό Του ένδοξο, τόσο όσο ένας άνθρωπος μπορεί να δει και να ζήσει. Η εμφάνιση του Χριστού στον Ιωάννη πρέπει να είναι σ’ όλους, πιστούς και απίστους, μία ένδειξη ότι ο Χριστός είναι αναστημένος. Πρέπει να δίνει ζωοδόχο δύναμη στην εκκλησία. Υπάρχουν στιγμές που σκοτεινά σύννεφα περικυκλώνουν το λαό του Θεού. Μοιάζει ότι η καταδυνάστευση και ο διωγμός πρόκειται να τους αφανίσουν. Εκείνες τις στιγμές όμως δίνονται τα πιο κατατοπιστικά διδάγματα. Ο Χριστός πολλές φορές μπαίνει στις φυλακές και φανερώνεται στους εκλεκτούς Του. Είναι στη φωτιά με εκείνους που κινδυνεύουν. Όπως τις πιο σκοτεινές ώρες της νύχτας τα αστέρια είναι πιο φωτεινά, έτσι και οι πιο λαμπρές ακτίνες της δόξας του Θεού φανερώνονται στο βαθύτερο σκοτάδι. Όσο πιο σκοτεινός είναι ο ουρανός, τόσο πιο ξεκάθαρες και εντυπωσιακές είναι οι ακτίνες του Ήλιου της Δικαιοσύνης, του αναστημένου Σωτήρα.» Ε. Χουάιτ, The Youth’s Instructor, 5 Απριλίου 1900.

**Ερωτήσεις για συζήτηση**: 

`1.	 Ο Ιωάννης μοιράζεται με τους αναγνώστες αυτά που είδε και άκουσε στην Πάτμο. Σύμφωνα μ’ αυτά που διαβάζουμε στην Αποκ. 1:12-20, τι είδε και άκουσε; Τι ελπίδα μπορούμε να αντλήσουμε από αυτά που μας αποκαλύπτονται εδώ;`

`2.	 Τα λόγια του πρώτου αγγέλου στην Αποκ. 14:7 μας παραπέμπουν στην Έξ. 20:11. Τι μας δείχνει το μήνυμα του πρώτου αγγέλου για τη σημασία του Σαββάτου στον έσχατο καιρό, όπως φαίνεται στην Αποκάλυψη;`

`3.	 Σε πολλούς χριστιανούς συμβαίνει, όσο περισσότερο είναι στην εκκλησία, η πίστη τους να φθίνει ή ακόμη και να χάνεται, ενώ θα έπρεπε να συμβαίνει το αντίθετο. Άλλωστε όσο περισσότερο είμαστε με τον Ιησού τόσο περισσότερα μαθαίνουμε για την αγάπη Του και για Εκείνον. Πώς μπορούμε να διατηρήσουμε την φλόγα της πίστης όλο και πιο δυνατή, όπως θα έπρεπε;`	 