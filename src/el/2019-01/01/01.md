---
title: 'Το Ευαγγελιο Απο Την Πατμο'
date: 29/12/2018
---

### Για τη μελέτη αυτής της εβδομάδας, διαβάστε
Αποκ. 1:1-8, Ιωάν. 14:1-3, Δευτ. 29:29, Ιωάν. 14:29, Ρωμ. 1:7, Φιλιπ. 3:20, Δαν. 7:13,14.

> <p>Εδαφιο μνημης</p>
> «Μακάριος ο αναγινώσκων, και οι ακούοντες τους λόγους της προφητείας, και φυλάττοντες τα γεγραμμένα εν αυτή• διότι ο καιρός είναι πλησίον.» Αποκάλυψη 1:3.

Οι προφητείες της Αποκάλυψης δόθηκαν μέσω οράματος στον απόστολο Ιωάννη πριν από περίπου δεκαεννέα αιώνες, κατά τη διάρκεια της εξορίας του στο νησί της Πάτμου (Αποκ. 1:9). Στην Αποκ. 1:3 δίνεται μία ευλογία σε εκείνους που μελετούν το βιβλίο, ακούν και υπακούν στις διδασκαλίες του (συγκρίνετε με Λουκ. 6:47,48). Το εδάφιο αυτό αναφέρεται στους πιστούς που συγκεντρώθηκαν στην εκκλησία για να ακούσουν τα μηνύματα. Ωστόσο, μακάριοι δεν είναι μόνο επειδή ακούνε ή διαβάζουν, αλλά επειδή υπακούνε στα λόγια του βιβλίου (δείτε Αποκ. 22:7).

Οι προφητείες της Αποκάλυψης είναι μία έκφραση της φροντίδας του Θεού για το λαό Του. Δείχνουν το πόσο σύντομη και εύθραυστη είναι η ζωή, την σωτηρία μέσω του Ιησού, και την κλήση μας για την μετάδοση του ευαγγελίου.

Οι Βιβλικές προφητείες είναι όπως η λάμπα που φέγγει στο σκοτάδι (Β’Πέτρ. 1:19). Σκοπός τους είναι να μας παρέχουν καθοδήγηση για τη ζωή μας εδώ, και ελπίδα για το μέλλον. Χρειαζόμαστε αυτήν την πνευματική καθοδήγηση μέχρι την έλευση του Χριστού και την εδραίωση της αιώνιας βασιλείας του Θεού.