---
title:  Περαιτέρω μελέτη
date:   04/01/2019
---

«Η αποκάλυψη αυτή δόθηκε για την καθοδήγηση και την παρηγοριά της εκκλησίας καθόλη τη χριστιανική περίοδο… Αποκάλυψη θα πει κάτι το αποκαλυμμένο. Ο ίδιος ο Κύριος απεκάλυψε στο δούλο Του τα μυστήρια που περιέχονται στο βιβλίο αυτό και ο σκοπός Του είναι να γίνουν φανερά ώστε να τα μελετούν όλοι. Οι αλήθειες του προορίζονται τόσο για όσους ζουν στις έσχατες ημέρες της ιστορίας του κόσμου, όπως και για κείνους που ζούσαν στις ημέρες του Ιωάννη. Μερικές από τις περιγραφόμενες στην προφητεία αυτές σκηνές ανήκουν στο παρελθόν, άλλες εκπληρώνονται στη σύγχρονη εποχή μας, άλλες φανερώνουν το μεγάλο αγώνα ανάμεσα στις δυνάμεις του σκότους και στον Άρχοντα του ουρανού και άλλες αποκαλύπτουν τις χαρές και τους θριάμβους των λυτρωμένων στην ανακαινισμένη γη. Ας μη νομίσει κανείς ότι επειδή δεν μπορεί να εξηγήσει τη σημασία του κάθε συμβόλου της Αποκάλυψης, αυτό σημαίνει ότι δεν αξίζει να ερευνήσει το βιβλίο καταβάλλοντας προσπάθεια να κατανοήσει τη σημασία της περιεχόμενης αλήθειας. Εκείνος που απεκάλυψε τα μυστήρια αυτά στον Ιωάννη θα παραχωρήσει στον επιμελή ερευνητή της αλήθειας ένα προοίμιο των ουράνιων πραγμάτων. Αυτοί των οποίων οι καρδιές είναι ελεύθερες για να δεχθούν την αλήθεια, θα καταστούν ικανοί να κατανοήσουν τις διδασκαλίες της και θα δεχθούν την ευλογία που κατά την υπόσχεση από κοινού θα λάβουν ‘‘ο αναγινώσκων και οι ακούοντες τους λόγους της προφητείας και φυλάττοντες τα γεγραμμένα εν αυτή.’’» Ε. Χουάιτ, Π.Α. σ. 516,517.

**Ερωτήσεις για συζήτηση**: 

`1.	 Εφόσον η Αποκάλυψη είναι η φανέρωση του Ιησού Χριστού, γιατί, ακόμη και στους Χριστιανούς, επικρατεί ο φόβος όσον αφορά τις προφητείες της;`

`2.	 Σκεφτείτε ορισμένες αποτυχημένες προβλέψεις που κάποιοι έκαναν τα τελευταία είκοσι χρόνια σχετικά με τα έσχατα γεγονότα και την επιστροφή του Ιησού. Ανεξάρτητα από τα κίνητρά τους, ποια είναι τα αρνητικά αποτελέσματα μίας αποτυχημένης πρόβλεψης; Πώς αισθάνθηκαν όσοι πίστεψαν σ’ αυτές τις προβλέψεις; Πώς φαίνονται οι Χριστιανοί στους υπόλοιπους εξαιτίας αυτών των αποτυχημένων προβλέψεων; Πώς εμείς που πιστεύουμε στις προφητείες και παρακολουθούμε τα σημεία των εσχάτων ημερών, βρίσκουμε την σωστή ισορροπία σε σχέση με το πώς κατανοούμε την προφητεία και πώς την διδάσκουμε στους άλλους;`