---
title:  Ο ΒΑΣΙΚΟΣ ΤΟΝΟΣ ΤΗΣ ΑΠΟΚΑΛΥΨΗΣ
date:   03/01/2019
---

Από τον πρόλογο της Αποκάλυψης συμπεραίνουμε το πραγματικό σημείο εστίασης όλου του βιβλίου, την ένδοξη και με εξουσία επιστροφή του Ιησού. Η υπόσχεση του Χριστού να επιστρέψει επαναλαμβάνεται τρεις φορές στον επίλογο του βιβλίου (Αποκ. 22:7,12,20).

`Διαβάστε Αποκ. 1:7,8. Τα λόγια των εδαφίων αυτών πηγάζουν από διάφορα προφητικά κείμενα: Δαν. 7:13,14, Ζαχ. 12:10, Ματθ. 24:30. Τι λένε αυτά τα εδάφια για την βεβαιότητα της Δευτέρας Παρουσίας;`

Η Δευτέρα Παρουσία θα σηματοδοτήσει τον επίλογο της ιστορίας του κόσμου και το ξεκίνημα της αιώνιας βασιλείας του Θεού, όπως επίσης και την απελευθέρωση από το κακό, την ανησυχία, τον πόνο, και τον θάνατο.

Όπως και η υπόλοιπη Καινή Διαθήκη, η Αποκ. 1:7 εστιάζει στην κυριολεκτική επιστροφή του Χριστού με ένδοξο τρόπο. Όλοι οι άνθρωποι, συμπεριλαμβανομένου «και εκείνοι οίτινες εξεκέντησαν αυτόν», θα δουν την επιστροφή Του. Τα λόγια αυτά δείχνουν σε μία ιδιαίτερη ανάσταση ορισμένων ανθρώπων λίγο πριν την επιστροφή του Χριστού και σ’ αυτούς θα είναι και εκείνοι που Τον σταύρωσαν. Όταν ο Ιησούς ελευθερώσει με την επιστροφή Του εκείνους που Τον πρόσμεναν, θα φέρει κρίση και σε εκείνους που απέρριψαν την αγάπη και το έλεός Του.

Τα τελευταία λόγια του εδ.7, «Ναι, αμήν», επιβεβαιώνουν την επιστροφή του Χριστού. Όπως και όλο το βιβλίο τελειώνει με παρόμοια επιβεβαίωση (δείτε Αποκ. 22:20).

«Έχουν περάσει περισσότερα από 1800 χρόνια από τότε που ο Σωτήρας έδωσε την υπόσχεση της επιστροφής Του. Ανά τους αιώνες τα λόγια Του έδωσαν ελπίδα και κουράγιο στην καρδιά των πιστών. Η υπόσχεση δεν έχει ακόμη εκπληρωθεί: η φωνή του Ζωοδότη δεν έχει ακόμη καλέσει τους αγίους που κοιμούνται στους τάφους τους - το σίγουρο όμως είναι ότι ο λόγος ειπώθηκε. Στον καιρό Του, ο Θεός θα εκπληρώσει τον λόγο Του. Υπάρχει κάποιος που έχει κουραστεί; Κάποιος που έχει χάσει την πίστη του ενώ είμαστε τόσο κοντά στην αιωνιότητα; Υπάρχει κανείς που θα πει, Η πόλη απέχει μακριά; Όχι, όχι. Λίγο ακόμη, και θα δούμε τον Βασιλιά με όλη Του την ομορφιά. Λίγο ακόμη, και θα σκουπίσει κάθε δάκρυ από τα μάτια μας. Λίγο ακόμη, και θα μας παρουσιάσει ‘‘κατενώπιον της δόξης αυτού αμώμους εν αγαλλιάσει.’’» Ε. Χουάιτ, The Advent Review and Sabbath Herald, 13 Νοεμβρίου 1913.

`Σκεψη: Μια υπόσχεση είναι πραγματοποιήσιμη ανάλογα με την αξιοπιστία του ατόμου που την δίνει και την ικανότητά του να την εκπληρώσει. Πώς η υπόσχεση της Δευτέρας Παρουσίας, από τον Θεό ο Οποίος έχει κρατήσει όλες Του τις υποσχέσεις, μας δίνει την βεβαιότητα ότι η επιστροφή του Χριστού θα γίνει κατά την υπόσχεσή Του;`