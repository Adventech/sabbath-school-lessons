---
title:  Η Αναπαυση Του Σαββατου
date:  28/08/2021
---

> <p>Εδαφιο Μνημης</p>
>  «Εξ ημέρας θέλεις κάμνει εργασίαν, την δε εβδόμην ημέραν είναι σάββατον αναπαύσεως, συγκάλεσις αγία• ουδεμίαν εργασίαν θέλετε κάμει• είναι σάββατον του Κυρίου εις πάσας τας κατοικίας σας.» Λευιτικό 23:3.

### Για τη μελέτη αυτής της εβδομάδας, διαβάστε
Γεν. 1:26,27, Γέν. 9:6, Β’Πέτρ. 2:19, Ρωμ. 6:1-7, Έξ. 19:6, Ιωάν. 5:7-16

Ακούμε όλων των ειδών τα επιχειρήματα ενάντια στην τήρηση της έβδομης ημέρας του Σαββάτου, έτσι δεν είναι; Μας έχουν πει πως ο Ιησούς μετέφερε την ιερότητα του Σαββάτου στην Κυριακή, ή ότι κατήργησε το Σάββατο. Κάποιοι πιστεύουν πως ο Παύλος το κατήργησε, ή ότι οι απόστολοι αντικατέστησαν την έβδομη ημέρα του Σαββάτου με την Κυριακή προς τιμή της ανάστασης. Τα τελευταία χρόνια τα επιχειρήματα απέκτησαν πιο φιλοσοφικό χαρακτήρα. Πολλοί ισχυρίζονται πως δεν χρειάζεται να έχουμε το Σάββατο ή οποιαδήποτε άλλη μέρα ως αγία. Και φυσικά, πάντα θα υπάρχει το παράδοξο επιχείρημα ότι με την ανάπαυσή μας το Σάββατο εργαζόμαστε την σωτηρία μας.

Από την άλλη πλευρά, ορισμένοι Χριστιανοί έχουν δείξει κάποιο ενδιαφέρον για την ιδέα της ανάπαυσης, και παρόλο που υποστηρίζουν ότι αυτή η ημέρα είναι η Κυριακή ή οποιαδήποτε άλλη ημέρα – άλλωστε γι’ αυτούς δεν έχει σημασία ποια μέρα είναι – έχουν προσκολληθεί στη Βιβλική έννοια της ανάπαυσης και στη σημασία της, υποδαυλίζοντας το Σάββατο.

Φυσικά, ως Αντβεντιστές της Εβδόμης Ημέρας αναγνωρίζουμε την ισχύ του ηθικού νόμου του Θεού και πως η υπακοή στην τέταρτη εντολή, όπως και η υπακοή στην πέμπτη, στην έκτη, στην πρώτη κ.τ.λ., δεν μας οδηγεί στην εξ έργων σωτηρία.

Αυτήν την εβδομάδα, θα εξετάσουμε την εντολή που μας έδωσε ο Θεός για ανάπαυση την ημέρα του Σαββάτου και γιατί είναι τόσο σημαντική.