---
title:  Περαιτερω Μελετη
date:  03/09/2021
---

«Κατά τη διάρκεια της εβδομάδας καλούμαστε να σκεφτόμαστε το Σάββατο ώστε να προετοιμαστούμε για την τήρησή του, κατά την εντολή. Δεν θα πρέπει η τήρηση του Σαββάτου να αντιμετωπίζεται ως νομικισμός.» Ε. Χουάιτ, Testimonies for the Church, τομ. 6, σ. 353.

«Όλος ο ουρανός τηρεί το Σάββατο, χωρίς αυτό να σημαίνει ότι επικρατεί απραξία. Δεν πρέπει την ημέρα αυτή η ψυχή μας να είναι σε εγρήγορση που θα συναντήσει τον Θεό και Σωτήρα μας Χριστό; Μπορούμε να στηριχθούμε με πίστη σ’ Αυτόν. Επιθυμεί να ανανεώσει και να ευλογήσει την κάθε ψυχή.» σ. 362.

«Οι υποχρεώσεις του Θεού την ημέρα του Σαββάτου είναι μεγαλύτερες ακόμη από ότι τις άλλες μέρες. Αυτή τη μέρα ο λαός Του αφήνει τις καθημερινές του ασχολίες και περνάει τον καιρό του με μελέτη και λατρεία. Ζητούν περισσότερες χάρες από Αυτόν το Σάββατο παρά τις άλλες μέρες. Επικαλούνται την ιδιαίτερη προσοχή Του. Λαχταρούν τις πιο εκλεκτές Του ευλογίες. Ο Θεός δεν περιμένει να περάσει το Σάββατο για να απαντήσει σ’ αυτές τις παρακλήσεις τους. Το έργο στον ουρανό ποτέ δεν σταματά και οι άνθρωποι δεν πρέπει ποτέ να παύουν να κάνουν το καλό. Το Σάββατο δεν είναι μία χρονική περίοδος άσκοπης αργίας. Ο νόμος απαγορεύει τον καθημερινό μόχθο την ημέρα της ανάπαυσης του Κυρίου. Η βιοποριστική εργασία πρέπει να σταματήσει. Καμία εργασία για κοσμική απόλαυση ή κέρδος μπορεί να θεωρηθεί νόμιμη την ημέρα αυτή. Αλλά όπως ο Θεός σταμάτησε την εργασία της δημιουργίας και αναπαύθηκε το Σάββατο και το ευλόγησε, έτσι και ο άνθρωπος πρέπει να αφήνει τις ασχολίες της καθημερινής του ζωής και να αφιερώνει αυτές τις ιερές ώρες σε μία υγιεινή ανάπαυση, στη λατρεία και σε ιερές πράξεις. Το έργο του Χριστού για τη θεραπεία των ασθενών ήταν σε απόλυτη συμφωνία με το νόμο. Τιμούσε το Σάββατο.» Ε. Χουάιτ, Ζ.Χ. σ. 176,177.

**Ερωτησεις για συζητηση**

`1.	 Η φροντίδα του περιβάλλοντος αποτελεί αντικείμενο πολιτικών συζητήσεων σε πολλές χώρες. Πώς μπορούμε ως Αντβεντιστές να είμαστε καλοί διαχειριστές της φύσης χωρίς να ακολουθούμε κάποια πολιτική ατζέντα;`

`2.	 Η υπηρεσία ξεκινάει στο μυαλό. Πώς μπορούμε να υιοθετήσουμε την νοοτροπία της υπηρεσίας προς τον συνάνθρωπο (μέσα στην οικογένεια, στην εκκλησία, στην γειτονιά), με περισσότερο ζήλο; Πώς το Σάββατο μας δίνει την δυνατότητα να ενεργούμε κατ’ αυτόν τον τρόπο;`

`3.	 Κάθε Σάββατο θυμόμαστε πως ο άνθρωπος δημιουργήθηκε από τον Θεό. Έτσι μπορούμε να δούμε τους ανθρώπους με τα μάτια του Θεού. Πώς μπορεί το Σάββατο να μας βοηθήσει να θυμόμαστε ότι οι φυλετικές, εθνικές, και κοινωνικοοικονομικές διαφορές δεν έχουν καμία σημασία μπροστά στο ότι δημιουργηθήκαμε κατ’ εικόνα Θεού και ότι Αυτός μας αγαπάει;`