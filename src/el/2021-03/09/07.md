---
title:  Περαιτερω Μελετη
date:  27/08/2021
---

«Ο Θεός έδωσε στους ανθρώπους το αναμνηστικό της δημιουργικής Του δύναμης για να Τον διακρίνουν μέσ’ από τα έργα Του. Το Σάββατο μας προτρέπει να βλέπουμε τη δόξα του Θεού μεσ’ από τα δημιουργήματά Του… Κατά την αγία ημέρα της ανάπαυσης, περισσότερο από τις άλλες μέρες, πρέπει να μελετούμε τις παραβολές εκεί όπου Αυτός τις δίδαξε, στους αγρούς… Όσο πλησιάζουμε στην καρδιά της φύσης, τόσο ο Χριστός κάνει την παρουσία Του πιο πραγματική, και μιλάει στην καρδιά μας για την ειρήνη και την αγάπη Του.» Ε. Χουάιτ, Λ.Ζ. σ. 12.

«Ένας από τους σημαντικούς λόγους για τους οποίους ο Κύριος απελευθέρωσε τον Ισραήλ από τη δουλεία της Αιγύπτου, ήταν επειδή θα μπορούσαν να τηρήσουν το Σάββατο… Προφανώς ο Μωυσής και ο Ααρών δίδαξαν εκ νέου τον λαό για την αγιότητα του Σαββάτου, επειδή ο Φαραώ τους παραπονέθηκε, ‘‘Ιδού, ο λαός του τόπου είναι τώρα πολυπληθής και σεις κάμνετε αυτούς να παύωσιν από των έργων αυτών’’ Έξοδος 5:5. Αυτό θα μπορούσε να σημαίνει πως ο Μωυσής και ο Ααρών ξεκίνησαν τη μεταρρύθμιση του Σαββάτου στην Αίγυπτο. Η τήρηση του Σαββάτου, ωστόσο, δεν θα ήταν αναμνηστικό της δουλείας τους στην Αίγυπτο. Καθώς το τηρούσαν ως αναμνηστικό της δημιουργίας, θα πρόσθεταν και την ευχάριστη ανάμνηση της απελευθέρωσης τους από την θρησκευτική καταπίεση στην Αίγυπτο που έκανε την τήρηση του Σαββάτου δύσκολη. Κατά τον ίδιο τρόπο, η απελευθέρωσή τους από την δουλεία είχε ως σκοπό να φωτίσει στην καρδιά τους ένα τρυφερό ενδιαφέρον για τους φτωχούς, τους καταπιεσμένους, τις χήρες και τα ορφανά.» Σημείωση της Ε. Χουάιτ, From Eternity Past, σ. 549.

**Ερωτησεις για συζητηση**

`1.	 Ορισμένοι Χριστιανοί, ακόμη και Αντβεντιστές, πιστεύουν στη δημιουργία μέσω της θεϊστικής εξέλιξης. Πώς το Σάββατο αποδεικνύει πως η θεϊστική εξέλιξη και οι Αντβεντιστές της Εβδόμης Ημέρας είναι ασύμβατες έννοιες; Για ποιον λόγο η ημέρα η εβδόμη να είναι αγία ως ανάμνηση δισεκατομμυρίων χρόνων, ιδιαίτερα όταν ο Λόγος του Θεού αναφέρει συγκεκριμένα ότι η ημέρα αγιάστηκε μετά τις πρώτες έξι μέρες της Δημιουργίας;`

`2.	 Τι απάντηση θα δίνατε στην ιδέα ότι δεν έχει σημασία η μέρα, αρκεί να έχουμε μία μέρα ανάπαυσης την εβδομάδα; Πώς αποκρινόμαστε στον ισχυρισμό ότι ο Ιησούς είναι η ανάπαυση του Σαββάτου και γι’ αυτό δεν υπάρχει λόγος να έχουμε κάποια μέρα ανάπαυσης;`

`3.	 Πώς η τήρηση του Σαββάτου μπορεί να είναι αναμνηστικό της ελευθερίας και της λύτρωσης; Πώς μπορούμε να αποφύγουμε να γίνουμε στενόμυαλοι και νομικιστές;`

`4.	 Ορισμένοι λένε πως η τήρηση του Σαββάτου είναι η προσπάθεια μας για την εξ έργων σωτηρία. Πόσο λογικό είναι να υποστηρίζουμε ότι με την ανάπαυσή μας την έβδομη ημέρα, εργαζόμαστε την σωτηρία μας;`