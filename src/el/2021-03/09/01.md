---
title:  Οι Ρυθμοι Της Αναπαυσης
date:  21/08/2021
---

> <p>Εδαφιο Μνημης</p>
>  «Αλλά “αγιάσατε Κύριον τον Θεόν” εν ταις καρδίαις υμών, και έστε πάντοτε έτοιμοι εις απολογίαν μετά πραότητος και φόβου.» Α’ Πέτρου 3:15.

### Για τη μελέτη αυτής της εβδομάδας, διαβάστε
Γέν. 1, Έξ. 20:8-11, 16:14-31, Δευτ. 5:12-15, Ψαλ. 92, Ησ. 58:13.

Μπορεί κάποιος να φανταστεί πώς το φως διέλυσε το σκοτάδι, οι ωκεανοί γέμισαν ζωή, πώς δημιουργήθηκαν τα πουλιά να πετάνε; Πώς έγινε η επίσης υπερφυσική δημιουργία του Αδάμ και της Εύας; Δεν μπορούμε καν να αντιληφθούμε όλα όσα έκανε ο Θεός.

Όμως μετά από όλη αυτήν την δημιουργική δράση, ο Θεός έστρεψε την προσοχή Του κάπου άλλου. Με μία πρώτη ματιά, δεν έδειχνε τόσο εντυπωσιακό όπως τα άλματα των φαλαινών ή την ομορφιά στα πολύχρωμα, εντυπωσιακά φτερά των πουλιών. Ο Θεός απλώς δημιούργησε την έβδομη μέρα και την αγίασε. Πριν ακόμη η ανθρωπότητα αρχίσει να έχει αυτόν τον αγχωτικό τρόπο ζωής, ο Θεός έθεσε ένα σημείο ως ζωντανή ανάμνηση. Ήθελε αυτή τη μέρα να σταματήσουμε τα πάντα και να ευχαριστηθούμε τη ζωή – μία μέρα που το μόνο που θα κάνουμε είναι να γιορτάσουμε το δώρο της φύσης, της ατμόσφαιρας, του νερού, των ανθρώπων και πάνω από όλα τον Δημιουργό καθετί καλού.

Η πρόσκληση αυτή συνεχίστηκε ακόμη και μετά την εξορία των πρωτόπλαστων από την Εδέμ. Και επειδή ο Θεός ήθελε η πρόσκληση αυτή να αντέξει τη δοκιμασία του χρόνου, την συμπεριέλαβε από την αρχή μέσα στον χρόνο.

Κατά τη διάρκεια αυτής της εβδομάδας θα μελετήσουμε την υπέροχη πρόσκληση του Θεού για ανάπαυση να επαναλαμβάνεται κάθε έβδομη ημέρα.