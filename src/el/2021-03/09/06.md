---
title:  Η Τηρηση Του Σαββατου
date:  26/08/2021
---

Ο Θεός καλεί τον λαό Του να τηρήσουν την ημέρα του Σαββάτου. Μαζί με την εντολή για τον φόνο και την κλοπή, βρίσκεται η εντολή του Σαββάτου, παρότι στην Αγία Γραφή δεν δίνονται λεπτομέρειες για την τήρηση του.

`Μέσα σε τι είδους ατμόσφαιρα πρέπει να αναδεικνύεται το Σάββατο; Δείτε Ψαλμ. 92:και Ησ. 58:13.`

Επειδή η τήρηση του Σαββάτου έχει να κάνει με τον εορτασμό της Δημιουργίας και της Λύτρωσης, η ατμόσφαιρα πρέπει να είναι ευχάριστη και όχι μελαγχολική και στενάχωρη. Η ενθύμηση του Σαββάτου δεν ξεκινάει την έβδομη ημέρα. Καθώς το πρώτο Σάββατο ήταν το επιστέγασμα της εβδομάδας της Δημιουργίας, έτσι πρέπει να θυμόμαστε την ημέρα του Σαββάτου όλη την εβδομάδα και να προετοιμαζόμαστε, αφήνοντας τις καθημερινές μας ασχολίες, και αγιάζοντάς το. Η προετοιμασία κατά τη διάρκεια της εβδομάδας και ειδικότερα την ημέρα προετοιμασίας – την Παρασκευή (Μάρκ. 15:42) είναι σημαντική, και μαζί με την προσμονή προσθέτει χαρά σ’ αυτήν την ιδιαίτερη μέρα.

`Ποιο σημαντικό σημείο της τήρησης του Σαββάτου τονίζεται στο Λευιτ. 19:3;`

Η τήρηση του Σαββάτου έχει να κάνει και με την ενδυνάμωση των σχέσεων με συγγενείς και φίλους. Ο Θεός μάς δίνει χρόνο για να τον αφιερώσουμε στην οικογένεια, και περιλαμβάνει ξεκούραση ακόμη και για τους υπηρέτες και τα ζώα της οικογένειας (δείτε Έξ. 20:8-11). Το Σάββατο και η οικογένεια πάνε μαζί. Ενώ η ανάπαυση και ο οικογενειακός χρόνος είναι σημαντικές αρχές, η τήρηση του Σαββάτου έχει να κάνει και με τη συλλογική λατρεία του Θεού με την οικογένεια της εκκλησίας. Ο Ιησούς παρευρέθηκε και συντόνισε τη λατρεία όσο ήταν στη γη. (Δείτε Λευιτ. 23:3, Λουκ. 4:16, και Εβρ. 10:25.)

Μπορεί η εβδομαδιαία μας ρουτίνα και οι ρυθμοί να τρέχουν, ωστόσο, βαθιά μέσα στην καρδιά μας υπάρχει μια λαχτάρα για αληθινή ξεκούραση του Σαββάτου και αληθινή επικοινωνία με τον Δημιουργό μας. Καθώς θυμόμαστε ότι πρέπει να σταματήσουμε όλες τις ασχολίες μας και να περάσουμε χρόνο με τον Θεό τρέφοντας τις σχέσεις μας, μπορούμε να μπούμε στον ρυθμό και στην ανάπαυση του Σαββάτου.

`Σκεψη: Ποια είναι προσωπική σας εμπειρία με το Σάββατο και τις ευλογίες που έχουμε από την τήρησή του; Τι άλλο μπορείτε να κάνετε για να είναι αυτή η ώρα ακόμη πιο ιερή;`