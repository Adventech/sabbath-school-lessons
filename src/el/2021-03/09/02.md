---
title:  Εισαγωγη Στη Αναπαυση
date:  22/08/2021
---

Ο Θεός ήταν εκεί, από την αρχή. Ο Κύριος ο Θεός είπε κι έγινε. Το φως διαχώρισε τη μέρα από τη νύκτα, ενώ την δεύτερη ημέρα με τον λόγο Του δημιουργήθηκε το στερέωμα, ο ουρανός και η θάλασσα. Η ξηρά και η βλάστηση εμφανίζονται την τρίτη μέρα. Ο Θεός θέτει τα βασικά πλαίσια για τον χρόνο και τον τόπο και στις επόμενες τρεις μέρες τα εμπλουτίζει. Οι φωστήρες δέσποζαν στον ουρανό ημέρα και νύχτα. Σε αντίθεση με τους περισσότερους αρχαίους πολιτισμούς, η Βιβλική Δημιουργία αναφέρει ξεκάθαρα πως ο ήλιος, το φεγγάρι και τα αστέρια δεν είναι θεότητες. Εμφανίζονται την τέταρτη μέρα και υπόκεινται στο λόγο του Δημιουργού. Η περιγραφή του Μωυσή για την πέμπτη και έκτη μέρα (Γέν. 1:20-31) είναι γεμάτη ζωή και ομορφιά. Πουλιά, ψάρια, ζώα – τα πάντα γεμίζουν τον χώρο που ο Θεός προετοίμασε.

`Τι δείχνει η αξιολόγηση του Θεού για τη Δημιουργία; Διαβάστε Γέν. 1:1-31.`

Εδώ δεν μιλάμε για ένα απλό μέρος που ο Θεός δημιούργησε, αλλά για το τέλειο μέρος. Ποικίλα δημιουργήματα γέμισαν τη γη. Ο Θεός κάθε μέρα δήλωνε πως ήταν «καλόν».

`Πού διαφέρει η δημιουργία του ανθρώπου σε σχέση με την υπόλοιπη δημιουργία; Διαβάστε Γέν. 1:26,27 και 2:7,21-24.`

Ο Θεός σκύβει και δίνει σχήμα στον πηλό. Η δημιουργία του ανθρώπου σύμφωνα με την εικόνα και την ομοιότητα του Θεού, είναι ένα βασικό μάθημα που αφορά μια στενή σχέση και επαφή. Ο Θεός σκύβει και φυσάει στα ρουθούνια του Αδάμ ζωή, και έτσι ο άνθρωπος γίνεται ζωντανή ψυχή. Η ιδιαίτερη δημιουργία της Εύας από το πλευρό του Αδάμ προσθέτει ένα ακόμη σημαντικό στοιχείο στην εβδομάδα της Δημιουργίας. Ο γάμος αποτελεί μέρος του σχεδίου του Θεού για τον άνθρωπο – μία ιερή σχέση εμπιστοσύνης μεταξύ του άνδρα (ish) και της γυναίκας (ishshah). Αυτήν τη φορά, όταν ο Θεός κοιτάζει όσα έκανε την έκτη μέρα, λέει κάτι διαφορετικό, «Και είδεν ο Θεός πάντα όσα εποίησε• και ιδού, ήσαν καλά λίαν» (Γεν. 1:31).

`Σκεψη: Σκεφτείτε πόσο διαφορετική είναι η ιστορία της Βιβλικής Δημιουργίας, από αυτό που διδάσκουν οι άνθρωποι πέρα από την καθοδήγηση του Λόγου του Θεού. Πόσο πολύ λοιπόν πρέπει να στηριζόμαστε στο Λόγο του Θεού για την κατανόηση της αλήθειας;`