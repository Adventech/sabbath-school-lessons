---
title:  Περαιτερω Μελετη
date:  23/07/2021
---

«Η μετάνοια του Δαβίδ ήταν βαθιά και ειλικρινής. Δεν κατέβαλε καμιά προσπάθεια για να μετριάσει το σφάλμα του. Καμιά επιθυμία να διαφύγει τις απειλητικές τιμωρίες δεν ενέπνεε την προσευχή του… Είδε τη ρυπαρότητα της ψυχής του. Απεχθάνθηκε την αμαρτία του. Δεν προσευχήθηκε μόνο για συγχώρηση, αλλά και για κα-θαρότητα της καρδιάς… Στις υποσχέσεις του Θεού προς τους μετανοούντες αμαρτωλούς διέκρινε την απόδειξη της συγχώρησης και της αποδοχής του. ‘‘Διότι δεν θέλεις θυσίαν, Άλλως ήθελον προσφέρει. Εις ολοκαυτώματα δεν αρέσκεσαι. Θυσίαι του Θεού είναι πνεύμα συντετριμμένον, Καρδίαν συντετριμμένην και τεταπεινωμένην, Θεέ, δεν θέλεις καταφρονήσει.’’ Ψαλμοί 51:16,17. Ο Δαβίδ μπορεί να έπεσε, ο Θεός όμως τον σήκωσε… Ο Δαβίδ όμως ταπεινώθηκε και ομολόγησε την αμαρτία του, ενώ ο Σαούλ περιφρόνησε τον έλεγχο και σκλήρυνε την καρδιά του με μια αμετανόητη στάση. Αυτό το κεφάλαιο της ιστορίας του Δαβίδ… Είναι ένα από τα δυναμικότερα παραδείγματα που έχουν δοθεί για τους ανθρώπινους αγώνες και πειρασμούς και για την πραγματική μετάνοια… Σε όλες τις εποχές… Χιλιάδες από τα παιδιά του Θεού που εξαπατήθηκαν από την αμαρτία… θυμούνται πως η ειλικρινής μετάνοια και εξομολόγηση του Δαβίδ έγιναν δεκτές από το Θεό… Και ενθαρρύνονται επίσης να μετανοήσουν και οι ίδιοι και να προσπαθήσουν να βαδίσουν πάλι στο δρόμο των ενταλμάτων του Θεού. Οποιοσδήποτε ελεγχόμενος από το Θεό ταπεινώσει την ψυχή του με εξομολόγηση και μετάνοια όπως έκανε ο Δαβίδ, μπορεί να είναι βέβαιος ότι υπάρχει γι’ αυτόν ελπίδα … Ποτέ δε θα απορρίψει ο Κύριος μια πραγματικά μετανοημένη ψυχή.» Ε. Χουάιτ, Π.Π. σ. 729,730.

**Ερωτησεις για συζητηση**

`1.	 Πώς μπορούμε να βρούμε την ισορροπία ανάμεσα στην κληροδοτημένη αμαρτωλή μας φύση και στην ανάγκη μας για συγχώρεση, ενώ την ίδια στιγμή να ζούμε ως συγχωρημένα παιδιά Του Βασιλιά του Σύμπαντος;`

`2.	 Γιατί όλες οι αμαρτίες στην πραγματικότητα είναι ενάντια στον Θεό; Τι σημαίνει να αμαρτάνω ενάντια στον Θεό;`

`3.	 Τι μπορούμε να πούμε σε κάποιον που δεν είναι πιστός, ο οποίος δεν μπορεί να καταλάβει γιατί να υποφέρουν αθώοι άνθρωποι, όπως ο Ουρίας και το μωρό του Δαβίδ και της Βηθσαβεέ; Πώς θα μπορούσαμε να τους εξηγήσουμε την αγάπη και τη δικαιοσύνη του Θεού σ’ αυτές τις περιπτώσεις; Με ποιον τρόπο η αντίληψη της Μεγάλης Διαμάχης μας προσφέρει μια άλλη οπτική;`

`4.	 Γιατί η Αγία Γραφή αφιερώνει δύο κεφάλαια στην ιστορία του Δαβίδ και της Βηθσαβεέ; Πού αποσκοπεί η αναφορά αυτής της ιστορίας;`

`5.	 Σκεφτείτε το γεγονός ότι η αμαρτία μάς χωρίζει από τον Θεό όπως φαίνεται στον Ψαλμ. 51:11,12. Ποια είναι η δική σας εμπειρία πάνω σε αυτό; Πώς αισθάνεστε; Πώς θα εξηγούσατε σε κάποιον αυτόν  τον χωρισμό και γιατί είναι τόσο δυσάρεστος; Γιατί η υπόσχεση της χάρης είναι η μόνη θεραπεία;`