---
title:  Συγχωρημενος Και Ξεχασμενος;
date:  20/07/2021
---

Αφού ο Δαβίδ ασυναίσθητα καταδίκασε τον εαυτό του (Β’Σαμ. 12:5,6), ο Νάθαν τον αντιμετώπισε εκθέτοντας την αμαρτία του. Ο Δαβίδ με ραγισμένη καρδιά, εξομολογείται την αμαρτία του. Αμέσως, ο Νάθαν τον διαβεβαιώνει ότι, «Και ο Κύριος παρέβλεψε το αμάρτημά σου» (εδ.13), ότι δηλαδή τον συγχώρησε. Δεν υπάρχει περίοδος αναμονής για τη συγχώρηση του Θεού. Ο Δαβίδ δεν χρειάζεται να αποδείξει την ειλικρίνειά του για να λάβει τη συγχώρηση. Ωστόσο, ο Νάθαν που του έχει ήδη πει τις συνέπειες της αμαρτίας του, στο Β’Σαμ. 12:10-12 ανακοινώνει πως το παιδί που γεννήθηκε θα πεθάνει.

`Τι σημαίνει ότι ο Κύριος παρέβλεψε την αμαρτία του Δαβίδ; Την εξαφάνισε; Απλά την ξέχασαν όλοι; Διαβάστε Β’Σαμ. 12:10-23 καθώς σκέφτεστε αυτές τις ερωτήσεις.`

Πιθανόν ο Δαβίδ να αναρωτήθηκε το ίδιο καθώς έβλεπε τον κόσμο του να καταρρέει – το μωρό πέθανε, η οικογένειά του διαλύθηκε (οι ιστορίες του Αμνών και του Αβεσσαλώμ είναι δύο ισχυρά παραδείγματα οικογενειακών προβλημάτων), το μέλλον του ήταν αβέβαιο. Και παρά τις συνέπειες της αμαρτίας του, οι οποίες επηρέασαν αθώους όπως τον Ουρία και το νεογέννητο, ο Δαβίδ καταλαβαίνει πως η χάρη του Θεού με κάποιο τρόπο θα τα καλύψει όλα και πως μία μέρα οι συνέπειες της αμαρτίας του θα εξαφανιστούν. Στο μεταξύ θα μπορέσει να ανακουφίσει την ανήσυχη συνείδησή του στη χάρη του Θεού.

`Τι είναι αυτό που ο Δαβίδ πραγματικά νιώθει πως χρειάζεται; Τι είναι αυτό που επιθυμεί; Διαβάστε Ψαλμ. 51:1-6.`

Με τον Ψαλμ. 51:ο Δαβίδ ανοίγει την καρδιά του δημόσια και εξομολογείται τις αμαρτίες του. Η έκκληση του Δαβίδ για έλεος στηρίζεται στην αγάπη του Θεού και στη μεγάλη ευσπλαχνία Του. Επιζητά αποκατάσταση. Καθώς αναλογιζόμαστε την αξία της ανάπαυσης στον Ιησού, πρέπει πρώτα να αναγνωρίσουμε την ανάγκη μας για εξωτερική βοήθεια. Είμαστε αμαρτωλοί και χρειαζόμαστε έναν Σωτήρα. Αναγνωρίζουμε την αμαρτία μας και αναφωνούμε σε Εκείνον που μπορεί να μας πλύνει, να μας καθαρίσει και να μας ανανεώσει. Όταν το κάνουμε αυτό, γεμίζουμε θάρρος. Ο Δαβίδ, ένας μοιχός, εκμεταλλευτής, δολοφόνος που παραβίασε τουλάχιστον πέντε από τις δέκα εντολές, ζητάει βοήθεια – επικαλείται την υπόσχεση του Θεού για συγχώρεση.

`Σκεψη: Εφόσον ο Θεός συγχώρησε τον Δαβίδ γι’ αυτά που έκανε, τι ελπίδα υπάρχει για σένα;`