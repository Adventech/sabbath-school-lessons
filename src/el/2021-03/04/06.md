---
title:  Αντανακλωντας Το Φως Του Θεου
date:  22/07/2021
---

Μετά από μια ντροπιαστική αποτυχία, και αφότου βιώσουμε τη συγχώρεση, το πιο πιθανό είναι να προσπαθήσουμε να ξεχάσουμε αυτό το γεγονός. Οι αναμνήσεις της αποτυχίας είναι οδυνηρές.

`Τι θέλει να κάνει ο Δαβίδ τις οδυνηρές εμπειρίες του; Διαβάστε Ψαλμ. 51:13-19.`

Όταν ένα μπολ ή ένα πολύτιμο βάζο πέσει κάτω και σπάσει, συνήθως μαζεύουμε και πετάμε τα σπασμένα κομμάτια. Στην Ιαπωνία υπάρχει μία παραδοσιακή τέχνη που ονομάζεται kintsugi, που ειδικεύεται στην αναδημιουργία σπασμένων κεραμικών. Με την χρήση πολύτιμου μετάλλου σε υγρή μορφή, όπως ο χρυσός και το ασήμι, κολλάνε τα σπασμένα κομμάτια και μετατρέπουν το άλλοτε σπασμένο κεραμικό σε κάτι όμορφο και πολύτιμο.

Κάθε φορά που ο Θεός συγχωρεί τις παραβάσεις μας και μας αναδημιουργεί, κάτι αλλάζει. Η πολύτιμη συγχώρεση του Θεού κολλάει τα κομμάτια μας, και οι ορατές ρωγμές στρέφουν την προσοχή στη χάρη Του. Μπορούμε να γίνουμε τα μεγάφωνα του Θεού. «η γλώσσα μου θέλει ψάλλει εν αγαλλιάσει την δικαιοσύνην σου» (εδ. 14). Δεν προσπαθούμε να διορθώσουμε τον εαυτό μας ή να βελτιωθούμε, έστω και σταδιακά. Το συντετριμμένο πνεύμα και η μεταμελημένη καρδιά είναι αρκετή δοξολογία για τον Θεό – και είναι ακτίνες φωτός που ο κόσμος γύρω μας μπορεί να δει. Η εμπειρία της δικής μας συγχώρεσης, θα ελκύσει εκείνους που την αναζητούν.

`Τι σχέση υπάρχει ανάμεσα στον Ψαλμό 51:και  Α’ Ιωάν. 1:9;`

Στην Α’Ιωάν. 1:9 έχουμε μία σύντομη περίληψη του Ψαλμού 51. Καθώς ο Δαβίδ γνωρίζει ότι «καρδίαν συντετριμμένην και τεταπεινωμένην, Θεέ, δεν θέλεις καταφρονήσει» (Ψαλμ. 51:17) ο Ιωάννης μας βεβαιώνει πως «Εάν ομολογώμεν τας αμαρτίας ημών, είναι πιστός και δίκαιος, ώστε να συγχωρήση εις ημάς τας αμαρτίας και καθαρίση ημάς από πάσης αδικίας» (Α’Ιωάν.1:9). Και μπορούμε να έχουμε εμπιστοσύνη στον λόγο του Θεού.

Ο Δαβίδ δεν μπορούσε να επανορθώσει την τρομερή ζημιά του κακού παραδείγματος που είχε αφήσει στην οικογένειά του. Υπέστη τις συνέπειες των αποφάσεων και των ενεργειών του. Παρόλα αυτά, ο Δαβίδ ήξερε πως είχε συγχωρεθεί. Ήξερε πως έπρεπε να δείξει εμπιστοσύνη και πίστη πως μία μέρα ο αληθινός Αμνός του Θεού θα ερχόταν και θα έπαιρνε τη θέση του.

`Σκεψη: Πώς μπορείτε να εφαρμόζετε τις υποσχέσεις της Α’Ιωάν. 1:9 στη ζωή σας; Πώς πρέπει να νιώσετε αφού το κάνετε και συνειδητοποιήσετε πως η υπόσχεση αυτή συμπεριλαμβάνει και σας;`