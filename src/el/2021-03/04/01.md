---
title:  Η Αξια Της Αναπαυσης
date:  17/07/2021
---

> <p>Εδαφιο Μνημης</p>
>  «Καρδίαν καθαράν κτίσον εν εμοί, Θεέ• και πνεύμα ευθές ανανέωσον εντός μου.» Ψαλμοί 51:10.

### Για τη μελέτη αυτής της εβδομάδας, διαβάστε
 Β’ Σαμ. 11:1-27, 12:1-23, Γεν. 3:1-8, Α’ Ιωάν. 1:9.

Πολλοί άνθρωποι αποζητούν απελπισμένα λίγη ειρήνη και ησυχία. Είναι πρόθυμοι να δώσουν μία περιουσία γι’ αυτό. Σε πολλές μεγαλουπόλεις υπάρχουν ειδικά διαμορφωμένοι χώροι όπου δεν υπάρχει σήμα για ίντερνετ, και νοικιάζονται με την ώρα. Οι κανόνες είναι αυστηροί – δεν επιτρέπεται θόρυβος και επισκέπτες. Πολλοί είναι διατεθειμένοι να πληρώσουν για να μπορέσουν να κάτσουν ήσυχα για να σκεφτούν ή να κοιμηθούν. Στους χώρους του αεροδρομίου υπάρχουν θάλαμοι ύπνου που μπορεί κάποιος να νοικιάσει, ενώ ιδιαίτερα δημοφιλή είναι και τα ακουστικά που μειώνουν τον θόρυβο. Αντίστοιχα, υπάρχουν ειδικές κουκούλες ή πτυσσόμενες ασπίδες όπου κάποιος μπορεί να μπει για να ξεκουραστεί λίγο, ακόμη και στον χώρο εργασίας. Η πραγματική ξεκούραση κοστίζει. Ενώ κάποιοι «γιατροί» των μέσω μαζικής ενημέρωσης προσπαθούν να μας πείσουν ότι μπορούμε να καθορίσουμε την ζωή μας και ότι η ανάπαυση είναι θέμα επιλογών και προγραμματισμού, ωστόσο, εάν το σκεφτούμε με ειλικρίνεια, θα διαπιστώσουμε ότι εμείς δεν μπορούμε να δώσουμε πραγματική ανάπαυση στην καρδιά μας. Ο πατέρας της εκκλησίας Αυγουστίνος, τον 4ο αιώνα μ.Χ., αναφέρει στο βιβλίο του Εξομολογήσεις, πάνω στο θέμα της χάρης του Θεού: «Μας δημιούργησες για να είμαστε δικοί Σου, και η καρδιά μας είναι ανήσυχη μέχρι να βρει την πραγματική ανάπαυση σε Σένα.»

Αυτή την εβδομάδα θα εξετάσουμε εν συντομία τη ζωή του ανθρώπου που ήταν κατά την καρδία του Θεού, για να δούμε πώς ανακάλυψε την πραγματική αξία της ανάπαυσης σ’ Αυτόν.