---
title:  Περαιτερω Μελετη
date:  06/08/2021
---

Όσον αφορά στο τι συνέβη με τον Ιωσήφ και τη γυναίκα του Πετεφρή, η Ε. Χουάιτ γράφει, «Εδώ έχουμε ένα παράδειγμα για όλες τις γενιές της γης… Ο Θεός θα είναι Παρών για να βοηθήσει και το Πνεύμα Του θα είναι ασπίδα. Παρότι περιτριγυριζόταν από τους πιο δυνατούς πειρασμούς, υπήρχε μία πηγή δύναμης με την οποία μπορούσε να αντισταθεί. Πόσο έντονη ήταν η επίθεση στις ηθικές αρετές του Ιωσήφ! Ερχόταν από κάποιο άτομο που ασκούσε επιρροή, προκειμένου να τον κάνει να παραστρατήσει. Και παρόλα αυτά πόσο σθεναρά αντιστάθηκε… Τοποθέτησε στα χέρια του Θεού την υπόληψη και τα συμφέροντά του. Αν και για ένα διάστημα ταλαιπωρήθηκε, στην πραγματικότητα προετοιμάστηκε για μία σημαντική θέση. Ο Θεός προστάτεψε την υπόληψη αυτή που παραλίγο να αμαυρωθεί από μία αισχρή συκοφάντισσα, και την κατάλληλη στιγμή, την έκανε να λάμψει. Ο Κύριος μετέτρεψε τη φυλακή στο μέρος της εξύψωσής του. Η αρετή, την κατάλληλη στιγμή, θα φέρει την αμοιβή της. Η ασπίδα που κάλυψε την καρδιά του Ιωσήφ, ήταν ο φόβος του Θεού, ο οποίος τον βοήθησε να είναι πιστός στον κύριό του και αληθινός στον Θεό. Περιφρόνησε αυτήν την ατιμία που θα τον οδηγούσε στην κατάχρηση της εμπιστοσύνης του Πετεφρή, παρόλο που θα μπορούσε να μην μάθαινε ποτέ ο κύριός του για το γεγονός.» The Spirit of Prophecy, τομ.1, σ.132.

**Ερωτησεις για συζητηση**

`1.	 Το να είστε κατ’ όνομα Χριστιανός δεν θα βοηθήσει να βρείτε ανάπαυση στις σχέσεις σας. Ποιες είναι οι διαφορές μεταξύ του κατ’ όνομα Αντβεντιστή και του αληθινού πιστού;`

`2.	 Μία αδερφή μόλις ήρθε στην εκκλησία. Ο σύζυγός της δεν είναι πιστός. Τον αγαπάει, αλλά εκείνος δεν χαίρεται με τις αλλαγές που βλέπει στη ζωή της. Ποια θα ήταν η συμβουλή σας, βάση των Βιβλικών αρχών, σ’ αυτό το νέο μέλος της εκκλησίας;`

`3.	 Ο Ρώσος συγγραφέας Τολστόι έγραψε, «Όλες οι ευτυχισμένες οικογένειες μοιάζουν, κάθε δυστυχισμένη οικογένεια είναι δυστυχισμένη με τον δικό της τρόπο.» Όλες οι οικογένειες, μέχρι ενός βαθμού είναι δυσλειτουργικές, επειδή όλοι είμαστε αμαρτωλοί και ο καθένας μας ίσως συμβάλλει αρνητικά στην δυσλειτουργία της οικογένειας. Πώς μπορούμε, με την χάρη του Θεού, να ακολουθήσουμε τις Βιβλικές αρχές της αγάπης, της συγχώρησης, του να μοιραζόμαστε τα βάρη, φέρνοντας θεραπεία στις οικογενειακές μας σχέσεις;`

`4.	 Πολλοί τα πήγαιναν καλά στην οικογένειά τους μέχρι τη στιγμή που κάποια τραγωδία ήρθε στη ζωή τους. Γιατί είναι σημαντικό να μένουμε στον Λόγο του Θεού τέτοιες στιγμές; Γιατί είναι σημαντικό να προετοιμαζόμαστε πνευματικά για τις κακές στιγμές, όταν όλα πάνε καλά στη ζωή μας;`