---
title:  Βρισκοντας Αναπαυση Στην Οικογενεια
date:  31/07/2021
---

> <p>Εδαφιο Μνημης</p>
>  «Σεις λοιπόν, αγαπητοί, προγνωρίζοντες ταύτα φυλάττεσθε, διά να μη παρασυρθήτε με την πλάνην των ανόμων και εκπέσητε από τον στηριγμόν σας, αυξάνεσθε δε εις την χάριν και εις την γνώσιν του Κυρίου ημών και Σωτήρος Ιησού Χριστού• εις αυτόν έστω η δόξα και νυν και εις ημέραν αιώνος• αμήν.» Β’ Πέτρου 3:17,18.

### Για τη μελέτη αυτής της εβδομάδας, διαβάστε
Γέν. 34, Εβρ. 11:17-22, Δευτ. 4:29, Α’Ιωάν. 3:1,2, Γεν. 39, Εφεσ. 6:1-13.

Ο Ιωσήφ έψαχνε τους αδερφούς του για μέρες. Πλησίασε να τους χαιρετήσει, αλλά εκείνοι δεν τον καλωσόρισαν το ίδιο θερμά. Ήθελαν να τον σκοτώσουν. Ο Ρουβήν κατάφερε να τους πείσει να τον ρίξουν σε ένα ξερό πηγάδι. Αργότερα, ο Ιούδας πρότεινε να τον πουλήσουν σε κάποιους περαστικούς δουλεμπόρους.

Η απόλυτη περίπτωση μίας δυσλειτουργικής οικογένειας!

Μπορούμε να επιλέξουμε πολλά πράγματα, όχι όμως την οικογένειά μας. Κανείς δεν είναι τέλειος, κανείς δεν έχει την τέλεια οικογένεια και τις τέλειες οικογενειακές σχέσεις. Ορισμένοι από μας έχουμε την ευλογία να έχουμε γονείς, αδέρφια και άλλους συγγενείς, που αντικατοπτρίζουν την αγάπη του Θεού, αλλά οι περισσότεροι αναγκάζονται να συμβιβαστούν με κάτι που απέχει πολύ από το ιδανικό. Οι οικογενειακές σχέσεις συχνά είναι περίπλοκες και οδυνηρές. Νιώθουμε ανήσυχοι και πληγωμένοι, και στη συνέχεια μεταφέρουμε τα συναισθηματικά μας φορτία σε άλλους.

Πώς μπορούμε να βρούμε την ανάπαυση του Θεού στον οικογενειακό τομέα; Αυτήν την εβδομάδα, μέσα από την ιστορία του Ιωσήφ και της οικογένειάς του, θα δούμε πώς ο Θεός φέρνει ψυχική ανάπαυση παρόλες τις δυσλειτουργίες στις οικογενειακές σχέσεις.