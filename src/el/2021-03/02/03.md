---
title:  Ειναι Μεταδοτικο
date:  05/07/2021
---

`Διαβάστε Αρ. 12:1-3. Για πιο θέμα είναι δυσαρεστημένοι η Μαριάμ και ο Ααρών;`

Εκ πρώτης όψεως, η Μαριάμ και ο Ααρών ήταν δυσαρεστημένοι με τη σύζυγο του Μωυσή. Η Σεπφώρα ήταν μία ξένη από τη γη Μαδιάμ (δείτε Έξ. 3:1). Ακόμη και ανάμεσα στους επίλεκτους του Ισραήλ, φαίνεται η έκπτωτη φύση μας και όχι με ευχάριστο τρόπο. Το κείμενο ωστόσο, δείχνει ξεκάθαρα πως αυτό ήταν το πρόσχημα. Ο κύριος λόγος για τον οποίο παραπονέθηκαν ήταν το προφητικό χάρισμα. Στο προηγούμενο κεφάλαιο ο Θεός είπε στον Μωυσή να εκλέξει 70 πρεσβύτερους στο Ισράηλ που θα ανακούφιζαν τον Μωυσή από το φορτίο της ηγεσίας (Αρ. 11:16,17,24,25). Ο Ααρών και η Μαριάμ είχαν σημαντικό ρόλο στην ηγεσία (Έξ. 4:13-15, Μιχ. 6:4), τώρα όμως ένιωθαν απειλή από τις νέες εξελίξεις και είπαν, «Μήπως προς τον Μωϋσήν μόνον ελάλησεν ο Κύριος; Δεν ελάλησε και προς εμάς;» (Αρ. 12:2).

`Πώς αποκρίνεται ο Θεός στο παράπονό τους; Διαβάστε Αρ. 12:4-13. Γιατί πιστεύετε ο Θεός ενήργησε τόσο έντονα;`

Ο Θεός επεμβαίνει άμεσα και δεν αφήνει πολλά περιθώρια. Το προφητικό χάρισμα δεν είναι ένα όπλο που χρησιμοποιείται για την απόκτηση εξουσίας. Ο Μωυσής ήταν το πιο κατάλληλο πρόσωπο για τη θέση του ηγέτη, γιατί είχε μάθει να είναι  πλήρως εξαρτημένος από τον Κύριο. Το γεγονός ότι η Μαριάμ αναφέρεται πρώτη σε σχέση με τον Ααρών στο εδ. 1, υπαινίσσεται ότι αυτή ήταν που υποκίνησε την επίθεση ενάντια στον Μωυσή. Σε εκείνη τη συγκεκριμένη περίοδο ο Ααρών είναι ήδη ο αρχιερέας του λαού. Εάν είχε προσβληθεί με λέπρα δεν θα μπορούσε να μπει στο Αγιαστήριο και να υπηρετήσει τον λαό. Η απάντηση του Θεού στη Μαριάμ με την προσωρινή λέπρα, δείχνει τη δυσαρέσκειά Του και στους δύο, και συντελεί στην αλλαγή συμπεριφοράς, κάτι που αυτή η οικογένεια χρειαζόταν. Η παράκληση του Ααρών για εκείνη επιβεβαιώνει και τη δική του ανάμιξη (Αρ. 12:11) και τώρα σε αντίθεση με την επικριτική συμπεριφορά και την αναστάτωση, βλέπουμε τον Ααρών να ικετεύει για τη Μαριάμ. Επιπλέον, βλέπουμε τον Μωυσή να μεσιτεύει για εκείνη (εδ. 11-13). Αυτή τη συμπεριφορά θέλει ο Θεός να βλέπει στα παιδιά Του. Ακούει τις εκκλήσεις τους και θεραπεύει τη Μαριάμ.

`Σκεψη: Παρότι είναι εύκολο να κριτικάρουμε την ηγεσία, σκεφτείτε: Πόσο καλύτερη θα ήταν η εκκλησία και η δική μας πνευματική κατάσταση, εάν μεσολαβούσαμε για τους ηγέτες μας, ακόμη και όταν διαφωνούμε;`