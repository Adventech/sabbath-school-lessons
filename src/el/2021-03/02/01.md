---
title:  Ανησυχοι Και Επαναστατες
date:  03/07/2021
---

> <p>Εδαφιο Μνημης</p>
>  «Ταύτα δε πάντα εγίνοντο εις εκείνους παραδείγματα, και εγράφησαν προς νουθεσίαν ημών, εις τους οποίους τα τέλη των αιώνων έφθασαν.» Α’ Κορινθίους 10:11.

### Για τη μελέτη αυτής της εβδομάδας, διαβάστε
Αρ. 11:1-33, 12:1-13, 13:27-33, 14:1-23, Α’ Κορ. 10:1-11, Αρ. 14:39-45.

Με την πάροδο του χρόνου οι άνθρωποι παρατήρησαν μία ασυνήθιστη συμπεριφορά στα οικόσιτα ζώα, όπως τα σκυλιά, λίγο πριν από μεγάλους σεισμούς. Οι επιστήμονες κατέληξαν στο ότι τα ζώα μπορούν να αισθανθούν τα πρώτα σεισμικά κύματα – τα κύματα πίεσης – που προηγούνται του κυρίως σεισμού. Αυτό πιθανόν εξηγεί γιατί τα ζώα είναι ανήσυχα και σε σύγχυση λίγο πριν ξεκινήσει ο σεισμός. Για παράδειγμα οι ελέφαντες, μπορούν να αντιληφθούν κύματα χαμηλών συχνοτήτων και δονήσεις που οι άνθρωποι δεν μπορούν να αντιληφθούν. Λίγα λεπτά πριν χτυπήσει ο εγκέλαδος των 5,8 ρίχτερ στην Ουάσιγκτον, στις 23 Αυγούστο υ του 2011, κάποια από τα ζώα στο ζωολογικό κήπο άρχισαν να συμπεριφέρονται παράξενα. Ανάμεσά τους και οι λεμούριοι, οι οποίοι έβγαζαν κραυγές 15 λεπτά πριν αρχίσει το έδαφος να σείεται.

Στην μελέτη αυτής της εβδομάδας, θα δούμε ορισμένα παραδείγματα ανθρώπων που φέρονταν παράξενα και ήταν ανήσυχοι, όχι γιατί ένιωθαν πως θα ακολουθήσει κάποια καταστροφή όπως ο σεισμός, αλλά εξαιτίας της αμαρτωλής τους φύσης και επειδή δεν έδειξαν εμπιστοσύνη σ’ αυτά που προσφέρει ο Χριστός σε όλους όσους έρχονται σ’ Αυτόν με πίστη και υπακοή.