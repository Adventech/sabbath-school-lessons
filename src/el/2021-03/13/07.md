---
title:  Περαιτερω Μελετη
date:  24/09/2021
---

«Όλοι θα θέλαμε γρήγορες και άμεσες απαντήσεις στις προσευχές μας, και μπαίνουμε στον πειρασμό να αποθαρρυνθούμε όταν η απάντηση καθυστερεί ή δεν έρχεται όπως την περιμέναμε. Ο Θεός όμως είναι πολύ Καλός και Σοφός για να μας απαντήσει στον χρόνο και με τον τρόπο που επιθυμούμε. Εκείνος θα κάνει το καλύτερο για εμάς, από το να εκπληρώσει τις επιθυμίες μας. Και επειδή μπορούμε να εμπιστευτούμε τη σοφία και την αγάπη Του, δεν πρέπει να Του ζητάμε να συμφωνήσει με το θέλημά μας, αλλά πρέπει να επιζητούμε να εκπληρώσουμε τον σκοπό Του. Οι επιθυμίες και τα ενδιαφέροντά μας πρέπει να χάνονται μέσα στο δικό Του θέλημα.» Ε. Χουάιτ, Gospel Workers, σ. 84,85.

«Μένει λίγος καιρός μέχρι τη στιγμή που θα έρθει ο Χριστός να σώσει τα παιδιά Του για να τους δώσει το τελευταίο άγγιγμα της αθανασίας… Οι τάφοι θα ανοιχτούν και οι νεκροί θα βγουν νικητές αναφωνόντας, ‘‘Πού, θάνατε, το κέντρον σου; Πού, άδη, η νίκη σου;’’ Οι αγαπημένοι μας που κοιμήθηκαν εν Χριστώ θα βγουν ενδεδυμένοι την αθανασία.» Ε. Χουάιτ, Counsels on Stewardship, σ. 350.

**Ερωτησεις για συζητηση**

`1.	Πώς βλέπετε τη Μεγάλη Διαμάχη να εξελίσσεται στον κόσμο; Στην προσωπική σας ζωή; Είναι υπαρκτή, έτσι δεν είναι; Για την ακρίβεια είναι πιο αληθινή απ’ ό,τι οι περισσότεροι νομίζουν καθώς δεν πιστεύουν στην κυριολεκτική ύπαρξη του Διαβόλου. Γιατί η κατανόησή της είναι τόσο σημαντική για την κατανόηση της κατάστασης του κόσμου μας; Επίσης, γιατί είναι ιδιαίτερα παρήγορη η γνώση που έχουμε για το τέλος αυτής της Μεγάλης Διαμάχης;`

`2.	 Οι προφητείες μπορεί και να μας μπερδέψουν εάν προσπαθήσουμε να πάμε πέρα από αυτό που ξεκάθαρα μας έχει αποκαλυφθεί. Πόσες φορές μέλη της εκκλησίας δεν ήρθαν σε δύσκολη θέση επειδή έκαναν προβλέψεις για γεγονότα που δεν συνέβησαν ή επειδή πίστεψαν στις προβλέψεις άλλων που δεν επαληθεύτηκαν; Πώς μπορούμε να προστατευτούμε από αυτές τις παγίδες;`

`3.	 Συζητήστε ξανά στην Αποκ. 14:9-11 ότι όσοι προσκυνούν το θηρίο και την εικόνα του δεν θα έχουν ανάπαυση.`

`4.	 Ένα θέμα στην εκκλησία που προκαλεί ιδιαίτερη συζήτηση, είναι ο ρόλος που έχουμε - ή όχι - στον χρόνο της επιστροφής του Κυρίου. Όποια κι αν είναι η άποψή σας, γιατί είναι τόσο σημαντικό να έχουμε ενεργό ρόλο στη διάδοση του μηνύματος της επιστροφής Του στον κόσμο;`