---
title:  Η Απολυτη Αναπαυση
date:  18/09/2021
---

> <p>Εδαφιο Μνημης</p>
>  «Αλλά καθώς είναι γεγραμμένον, Εκείνα τα οποία οφθαλμός δεν είδε και ωτίον δεν ήκουσε και εις καρδίαν ανθρώπου δεν ανέβησαν, τα οποία ο Θεός ητοίμασεν εις τους αγαπώντας αυτόν.» Α’ Κορινθίους 2:9.

### Για τη μελέτη αυτής της εβδομάδας, διαβάστε
Αποκ. 1:9-19, Ματθ. 24:4-8, 23-31, Αποκ. 14:6-12, Εβρ. 11:13-16, Φιλιπ. 4:4-6.

Νιώσατε ποτέ ότι βρίσκεστε μέσα σε μία μεγάλη μάχη, ένα είδος πάλης μεταξύ του καλού και του κακού; Πολλοί άνθρωποι, ακόμη και κοσμικοί, το έχουν νιώσει. Και είναι φυσιολογικό να νιώθουμε έτσι, επειδή είναι η πραγματικότητα. Βρισκόμαστε στη Μεγάλη Διαμάχη μεταξύ του καλού και του κακού, μεταξύ του Χριστού και του Σατανά.

Η ζωή, πραγματικά, εξελίσσεται σε δύο επίπεδα. Η Μεγάλη Διαμάχη μεταξύ Χριστού και Σατανά διαδραματίζεται σε παγκόσμιο, αλλά και σε υπερκόσμιο επίπεδο, καθώς η μάχη πρωτοξεκίνησε στον ουρανό (Αποκ. 12:7). Ωστόσο, μέσα στη σύγχυση των γεγονότων, μπορούμε εύκολα να χάσουμε τη σπουδαία απεικόνιση του σχεδίου της σωτηρίας του Θεού γι’ αυτόν τον κόσμο. Πόλεμοι, πολιτική ανησυχία και φυσικές καταστροφές μπορούν να μας προκαλέσουν τρόμο. Αλλά η προφητική καθοδήγηση του Θεού μπορεί να μας βοηθήσει να έχουμε το νου μας στην ευρύτερη εικόνα για το πού πηγαίνουμε και πώς θα φτάσουμε εκεί.

Η Μεγάλη Διαμάχη ωστόσο εξελίσσεται και σε προσωπικό επίπεδο. Όλοι αντιμετωπίζουμε προκλήσεις πίστης στην καθημερινότητά μας και, εάν δεν ζούμε μέχρι τη Δευτέρα Παρουσία, κάποια στιγμή θα πεθάνουμε. Αυτήν την εβδομάδα θα δούμε πώς μπορούμε να βρούμε ανάπαυση στον Ιησού βραχυπρόθεσμα, μπροστά σ’ αυτήν την παγκόσμια ανησυχία και στο άγνωστο που το μέλλον μάς επιφυλάσσει σε προσωπικό επίπεδο. Μακροπρόθεσμα, τα πράγματα δείχνουν πράγματι πολύ υποσχόμενα!