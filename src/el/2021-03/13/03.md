---
title:  Η Αντιστροφη Μετρηση
date:  20/09/2021
---

Στο όρος των Ελαιών ο Ιησούς απεικόνισε την ιστορία με έντονες πινελιές, καθώς απαντούσε στις ερωτήσεις των μαθητών, «Ειπέ προς ημάς πότε θέλουσι γείνει ταύτα, και τι το σημείον της παρουσίας σου και της συντελείας του αιώνος;» (Ματθ. 24:3). Το γνωστό κήρυγμα του Ιησού στο Ματθ. 24:καλύπτει το συνεχές ιστορικό χρονοδιάγραμμα από τις ημέρες Του μέχρι τη Δευτέρα Παρουσία και την αιωνιότητα.

Ο Ιησούς ήθελε να φανερώσει στο λαό Του, κατά τη διάρκεια της ιστορίας, το Θεϊκό σχέδιο για τις προφητείες των εσχάτων ημερών, ώστε όσοι είναι ζωντανοί εκείνη την εποχή να προετοιμαστούν για το απόλυτο γεγονός. Ήθελε να μπορούμε να αναπαυθούμε στην αγάπη Του, ακόμη και αν όλα γύρω μας διαλύονται. Οι Αντβεντιστές γνωρίζουν καλά την περιγραφή του Δανιήλ για τον καιρό της «θλίψεως, οποία ποτέ δεν έγεινεν αφού υπήρξεν έθνος» (Δαν. 12:1). Ο Ιησούς θέλει να προετοιμαστούμε γι’ αυτό το γεγονός που είναι πριν τη Δευτέρα Παρουσία Του.

`Πώς θα είναι η έλευσή Του; Πώς μπορούμε να μην εξαπατηθούμε; Διαβάστε Ματθ. 24:4-8, 23-31.`

Η έλευση του Ιησού θα είναι ένα κυριολεκτικό γεγονός στον έσχατο καιρό. Λαμβάνοντας υπόψη το χρονικό περιθώριο που δίνεται στην προφητεία για την επιστροφή Του, αλλά και τα κηρύγματα του Ιησού, πρόκειται για κάτι πολύ σημαντικό.

Στον κατακλυσμό, μόνο 8 άνθρωποι στον κόσμο ήταν έτοιμοι. Ο Ιησούς συγκρίνει την ξαφνική έλευση της Δευτέρας Παρουσίας με τον Κατακλυσμό (Ματθ. 24:37-39). Παρότι, κανείς δεν γνωρίζει την ημέρα ή την ώρα της Δευτέρας Παρουσίας (Ματθ. 24:36), ο Θεός μάς έδωσε με προφητείες μια αντίστροφη μέτρηση για να παρακολουθούμε τι γίνεται στον κόσμο γύρω μας.

`Μας δόθηκε ένας ρόλος σ’ αυτό το προφητικό δράμα. Ποια είναι η αποστολή μας; Εστιάστε στο Ματθ. 24:9-14.`

Σ’ αυτήν την υπερκόσμια διαμάχη είμαστε κάτι παραπάνω από απλοί παρατηρητές. Καλούμαστε να συμμετέχουμε ενεργά στη μετάδοση του ευαγγελίου ως τα πέρατα του κόσμου, πράγμα το οποίο σημαίνει ότι και εμείς θα διωχθούμε.

`Σκεψη: Τι σημαίνει, «ο δε υπομείνας έως τέλους»; Πώς μπορούμε να το πετύχουμε αυτό; Τι επιλογές χρειάζεται να κάνουμε καθημερινά για να μην πέσουμε, κάτι το οποίο θα συμβεί σε πολλούς;`