---
title:  «Αναπαυθηκε Εν Ειρηνη»
date:  22/09/2021
---

Για πολλούς αιώνες, οι Χριστιανοί προσμένουν την επιστροφή του Χριστού. Είναι πράγματι, η αποκορύφωση όλων των ελπίδων μας, αλλά και όλων των πιστών στην ιστορία.

`Διαβάστε Εβρ. 11:13-16. Ποια σπουδαία υπόσχεση υπάρχει εδώ, όχι μόνο για όσους έζησαν στο παρελθόν, αλλά και για μας;`

Αυτά τα εδάφια δεν θα είχαν κανένα νόημα εάν ίσχυε η άποψη που επικρατεί για τον θάνατο, ότι είναι επάνω στον ουρανό και απολαμβάνουν με τον Ιησού την αμοιβή τους. Τι εννοεί το κείμενο λέγοντας ότι όλοι αυτοί, «δεν απήλαυσαν την επαγγελίαν»;

Συνήθως όταν κάποιος πεθαίνει ακούμε, «Αναπαύθηκε εν ειρήνη». Τελικά; Αναπαύονται όντως αυτοί οι άνθρωποι εν ειρήνη ή είναι στον ουρανό και βλέπουν πώς περνάμε εδώ;

`Πώς περιγράφει τον θάνατο ο Ιησούς; Διαβάστε Ιωάν. 11:11.`

Στην πραγματικότητα, η ανάπαυση εν ειρήνη είναι η αλήθεια για το τι συμβαίνει πραγματικά στον θάνατο. Όσοι απεβίωσαν, πραγματικά αναπαύονται. «Για τον πιστό ο θάνατος δεν έχει μεγάλη σημασία. Ο Χριστός αναφέρεται σ’ αυτόν σαν κάτι που διαρκεί λίγες στιγμές. ‘‘Εάν τις φυλάξη τον λόγον Μου, θάνατον δεν θέλει ιδεί εις τον αιώνα… Δεν θέλει γευθή θάνατον εις τον αιώνα.’’ Για το Χριστιανό ο θάνατος είναι ένας ύπνος, μία σιωπηλή και σκοτεινή στιγμή. ‘‘Η ζωή σας είναι κεκρυμμένη μετά του Χριστού εν τω Θεώ. Όταν ο Χριστός, η ζωή ημών, φανερωθή, τότε και σεις μετ’ Αυτού θέλετε φανερωθή εν δόξη.’’ (Ιωάν. 8:51,52, Κολ. 3:4.)»  Ζ.Χ. σ.757.

Ο Ιησούς παρομοιάζει την κατάσταση του ανθρώπου μεταξύ θανάτου και ανάστασης σαν έναν ύπνο χωρίς αισθήσεις (Ιωάν. 11:11,14), και τονίζει πως τόσο οι σωσμένοι όσο και οι απολεσμένοι θα λάβουν την αμοιβή τους μετά την ανάσταση (Ιωάν. 5:28,29). Ο Ίδιος τόνισε την αναγκαιότητα του να είμαστε έτοιμοι για τον θάνατο, όταν επέλθει.

`Σκεψη: Πόσο παρήγορη είναι η σκέψη ότι τα αγαπημένα σας εκλιπόντα πρόσωπα στην πραγματικότητα αναπαύονται;`