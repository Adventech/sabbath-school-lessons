---
title:  Εντολες Πορειας
date:  21/09/2021
---

Η μεγάλη προφητική απεικόνιση της ιστορίας δεν μας επιτρέπει να μένουμε άπραγοι καθώς τα γεγονότα εξελίσσονται, γεγονότα που στην πραγματικότητα δεν μπορούμε να ελέγξουμε. Επομένως είναι συνηθισμένη η αντίδραση, «Τα τελευταία γεγονότα θα γίνουν όπως προβλέφθηκε. Τι άλλο μπορώ να κάνω από το να τα παρακολουθώ; Άλλωστε τι μπορώ να κάνω μόνος μου;»

Ωστόσο, δεν πρέπει να είναι αυτή η στάση και συμπεριφορά των Χριστιανών στον κόσμο γύρω τους, ιδιαίτερα τον έσχατο καιρό. Στην Αποκάλυψη 14:διαβάζουμε πως σκοπός μας είναι να μιλήσουμε στους άλλους για την κρίση του Θεού και να τους βοηθήσουμε να προετοιμαστούν για την Δεύτερη Έλευση του Ιησού.

`Διαβάστε Αποκ. 14:6-12. Τι διδασκόμαστε εδώ και τι πρέπει να κηρύξουμε στον κόσμο; Γιατί αυτό το μήνυμα είναι κατεπείγον;`

Ως Αντβεντιστές πιστεύουμε ότι η «παρούσα αλήθεια» (Β’Πέτρ. 1:12) βρίσκεται στην περικοπή που συνηθίζουμε να αποκαλούμε Τριπλή Αγγελία. Εδώ βλέπουμε την ουσία της αποστολής μας σ’ αυτήν την περίοδο της επίγειας ιστορίας.

Προσέξτε! Η αγγελία ξεκινάει με το αιώνιο ευαγγέλιο, τα υπέροχα νέα του θανάτου και της ανάστασης του Χριστού στην οποία στηρίζεται η ελπίδα της σωτηρίας μας! Υπάρχει επίσης και το μήνυμα ότι «ήλθεν η ώρα της κρίσεως αυτού» (Αποκ. 14:7), ένα ορόσημο το οποίο οδηγεί στο τέλος του κόσμου. Επίσης, καλούμαστε να λατρέψουμε, «τον ποιήσαντα τον ουρανόν και την γην» που έρχεται σε αντίθεση με την τρομερή προειδοποίηση προς εκείνους που μένουν στη Βαβυλώνα και λατρεύουν «το θηρίον και την εικόνα αυτού». Τέλος, έχουμε την περιγραφή του λαού του Θεού των εσχάτων ημερών: «Εδώ είναι η υπομονή των αγίων, εδώ οι φυλάττοντες τας εντολάς του Θεού και την πίστιν του Ιησού».

`Διαβάστε Αποκ. 14:11. Τι λέει για την έλλειψη ανάπαυσης εκείνων που προσκυνούν το θηρίο και την εικόνα του;`

Δεν υπάρχει ανάπαυση μέρα και νύχτα για εκείνους που προσκυνούν το θηρίο και την εικόνα του. Αν και υπάρχουν διάφορες απόψεις για την πραγματική έννοια αυτής της δήλωσης, όλοι συμφωνούν πως αυτοί οι άνθρωποι δεν θα βιώσουν το είδος της ανάπαυσης που ο Θεός προσφέρει σε όσους είναι πιστοί σ’ Αυτόν.

`Σκεψη: Γιατί, πιστεύετε, το πρώτο μέρος της Τριπλής Αγγελίας είναι το «αιώνιο ευαγγέλιο»; Γιατί πρέπει να έχουμε αυτήν την θαυμάσια αλήθεια πάντα μπροστά μας, καθώς κηρύττουμε αυτά τα μηνύματα στον κόσμο; Πώς η κατανόηση του ευαγγελίου είναι τόσο βασική για την έννοια της ανάπαυσης;`