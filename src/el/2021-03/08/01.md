---
title:  Ελευθεροι Να Αναπαυθουμε
date:  14/08/2021
---

> <p>Εδαφιο Μνημης</p>
>  «Ο Κύριος είναι φως μου και σωτηρία μου• τίνα θέλω φοβηθή; ο Κύριος είναι δύναμις της ζωής μου• από τίνος θέλω δειλιάσει;» Ψαλμοί 27:1.

### Για τη μελέτη αυτής της εβδομάδας, διαβάστε
Μαρκ. 2:1-12, Α’ Βασ. 18, Α’ Βασ. 19:1-8, Ματθ. 5:1-3, Ησ. 53:4-6, Β’ Βασ. 2:11.

Πολλοί από τους ανθρώπους που ο Ιησούς συνάντησε στην επίγεια διακονία Του ήταν άρρωστοι, και ορισμένοι τόσο που πλησίασαν στο χείλος του θανάτου. Παρακάλεσαν τον Ιησού να τους θεραπεύσει και να τους ανακουφίσει από τις θλίψεις τους, και Εκείνος τους εισάκουσε.

Ορισμένες φορές έλεγε απλώς έναν λόγο και εκείνοι ανάρρωναν πλήρως. Άλλες φορές άγγιζε τον άρρωστο και με θαυμαστό τρόπο γινόταν καλά. ΄Η τους έλεγε να συνεχίσουν τον δρόμο τους και θεραπεύονταν καθ’ οδόν. Ο Ιησούς θεράπευσε άνδρες, γυναίκες, παιδιά, Ιουδαίους, Εθνικούς, πλούσιους και φτωχούς, απλούς ανθρώπους. Είχε τη δύναμη να θεραπεύσει βαριές περιπτώσεις λέπρας και τύφλωσης. Μάλιστα θεράπευσε ακόμη και την χειρότερη «ασθένεια», τον θάνατο.

Αυτήν την εβδομάδα θα δούμε δύο διαφορετικά παραδείγματα θεραπείας. Στην πρώτη περίπτωση, αυτός που υπέφερε ήταν τόσο άρρωστος που δεν μπορούσε από μόνος του να πάει στον Ιησού. Τα συμπτώματά του ήταν φανερά σε όλους. Στην άλλη περίπτωση, δεν υπήρχαν εμφανή συμπτώματα. Και στις δύο, η θεραπεία ήρθε  και με τον τρόπο και στον χρόνο του Θεού.

Καθώς εξερευνούμε το θέμα της ανάπαυσης από τον πόνο και την θλίψη, θα βρεθούμε μπροστά στην ερώτηση που όλοι, κατά τη διάρκεια της Χριστιανικής μας πορείας, κάνουμε. Τι γίνεται όταν οι προσευχές μας για θεραπεία δεν εισακούονται; Πώς μπορούμε τότε να βρούμε ανάπαυση;