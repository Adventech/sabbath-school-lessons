---
title:  Περαιτερω Μελετη
date:  20/08/2021
---

«Καθώς οι καταστάσεις συνεχώς αλλάζουν, οι αλλαγές γίνονται εμπειρία και μέσα από αυτές είτε ανορθωνόμαστε είτε πέφτουμε σε κατάθλιψη. Η αλλαγή όμως των καταστάσεων δεν μπορεί να αλλάξει τη σχέση του Θεού μαζί μας. Είναι ο Ίδιος χθες, σήμερα και για πάντα, και μας ζητάει να έχουμε αδιαμφισβήτητη εμπιστοσύνη στην αγάπη Του.» Ε. Χουάιτ, In Heavenly Places, σ. 120.

«Να κοιτάζετε συνεχώς στον Ιησού, να προσεύχεστε σιωπηλά με πίστη, να στηρίζεστε στη δύναμή Του, είτε έχετε κάποιο έκδηλο συναίσθημα, είτε όχι. Συνεχίστε σαν η κάθε προσευχή σας να πηγαίνει στο θρόνο του Θεού και να έχει ήδη απαντηθεί από Εκείνον που είναι πιστός στις υποσχέσεις Του. Ψάλτε μελωδικά στον Θεό, μέσα απ’ την καρδιά σας, ακόμη και όταν θλίβεστε από ένα αίσθημα βάρους και λύπης. Σας μιλάω από προσωπική μου πείρα. Το φως θα έρθει, η χαρά θα είναι δική μας, η ομίχλη και τα σύννεφα θα διαλυθούν. Και από την καταπιεστική δύναμη της σκιάς και του σκότους θα βρεθούμε στην καθαρή ηλιοφάνεια της παρουσίας Του.» Ε.Χουάιτ, Selected Messages, βιβλίο 2, σ. 242,243.

**Ερωτησεις για συζητηση**

`1.	 Συχνά, είναι δύσκολο να βοηθήσουμε κάποιον με ψυχικά προβλήματα ή κατάθλιψη. Ποια θα ήταν μια καλή στρατηγική που θα μπορούσε να ακολουθήσει η τοπική σας εκκλησία για να βοηθήσει εκείνους που υποφέρουν από κατάθλιψη;`

`2.	 Πολλές φορές δυσκολευόμαστε να είμαστε ειλικρινείς και ανοικτοί ενώπιον του Θεού. Μελετήστε κάποιους ψαλμούς. Πόσο ανοικτοί και ειλικρινείς ήταν οι συγγραφείς τους ενώπιον του Θεού; Πώς μπορούμε να υιοθετήσουμε μία ανάλογη ατμόσφαιρα στην τοπική μας συνάθροιση;`

`3.	 Συνήθως όταν κάποιος πάσχει από κατάθλιψη δυσκολεύεται να προσευχηθεί. Συζητήστε για τη δύναμη της διαμεσολαβητικής προσευχής για εκείνους που δεν μπορούν να προσευχηθούν για τον εαυτό τους.`

`4.	 Γιατί είναι σημαντικό να θυμόμαστε πως η πίστη δεν είναι συναίσθημα; Αν κάποιος έχει κατάθλιψη, ή έχει αποθαρρυνθεί, ή είναι φοβισμένος και ανήσυχος, δεν σημαίνει απαραίτητα ότι δεν έχει πίστη ή εμπιστοσύνη στον Θεό. Είναι φυσικό, κάποια στιγμή να νιώσουμε κάπως έτσι. Πώς μπορούμε σε τέτοιες στιγμές να ανταποκρινόμαστε με πίστη, όσο δύσκολο κι αν είναι;`

`5.	 Ποια σπουδαία ελπίδα μπορείτε να ανλήσετε από την ιστορία του παραλυτικού, ιδιαίτερα αν η ασθένεια είναι αποτέλεσμα αμαρτωλού τρόπου ζωής;`