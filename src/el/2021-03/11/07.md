---
title:  Περαιτερω Μελετη
date:  10/09/2021
---

«Δεν είμαστε πάντα πρόθυμοι να έρθουμε στον Ιησού με τις δοκιμασίες και τις δυσκολίες μας. Ορισμένες φορές λέμε τα προβλήματά μας σε ανθρώπους, και μοιραζόμαστε τις θλίψεις μας σε εκείνους που δεν μπορούν να μας βοηθήσουν, και παραμελούμε να τα αφήσουμε όλα στον Ιησού που μπορεί να μετατρέψει τον θλιμμένο δρόμο σε μονοπάτι ειρήνης και χαράς. Η αυταπάρνηση, η αυτοθυσία δίνει δόξα και νίκη στο σταυρό. Οι υποσχέσεις του Θεού είναι πολύτιμες. Πρέπει να μελετάμε τον Λόγο Του εάν θέλουμε να μάθουμε το θέλημά Του. Καθώς μελετάμε τα εμπνευσμένα λόγια και τα τηρούμε έμπρακτα, θα οδηγηθούμε σε ένα καθαρό μονοπάτι όπου θα μπορούμε να περπατάμε χωρίς να κινδυνεύουμε να σκοντάψουμε. Τι καλά που θα ήταν όλοι οι ιεροκήρυκες και οι άνθρωποι να έφερναν τα βάρη και τις ανησυχίες τους στον Ιησού που περιμένει να τα πάρει και να τους δώσει ειρήνη και ανάπαυση! Δεν θα εγκαταλείψει ποτέ εκείνους που εναποθέτουν την εμπιστοσύνη τους σ’ Αυτόν.» Ε. Χουάιτ, The Signs of the Times , 17 Μαρτίο υ,1887,σ. 161.

«Μπορείς, αγαπητέ νέε, να κοιτάξεις με ελπίδα και προσμονή στον καιρό όπου ο Κύριος, ο δίκαιος Κριτής, θα ομολογήσει το όνομά σου ενώπιον του Πατέρα και των αγίων αγγέλων; Η καλύτερη προετοιμασία που μπορείς να κάνεις για τη Δευτέρα Παρουσία του Χριστού είναι να αναπαυθείς με στέρεη πίστη στη μεγάλη σωτηρία που μας έφερε με την πρώτη Του έλευση. Πρέπει να πιστέψεις στον Χριστό ως τον προσωπικό σου Σωτήρα.» Ε. Χουάιτ, Our High Calling, σ.368.

**Ερωτησεις για συζητηση**

`1.	 Τι είναι αυτό το τόσο ιδιαίτερο στην έβδομη ημέρα του Σαββάτου που προεικονίζει την ουράνια ανάπαυση του Θεού για τον λαό Του; Πώς μέσα από την ανάπαυση του Σαββάτου παίρνουμε μία πρόγευση της αιωνιότητας;`

`2.	 Εξιλέωση σημαίνει συμφιλίωση και δείχνει τον δρόμο προς τον Θεό. Σκεφτείτε αυτή τη σημαντική δήλωση που βρίσκουμε στη Ρωμ. 5:11: «και ουχί μόνον τούτο, αλλά και καυχώμενοι εις τον Θεόν διά του Κυρίου ημών Ιησού Χριστού, διά του Οποίου ελάβομεν τώρα την φιλίωσιν». Εάν κάποιος σας ρωτούσε, «τι σημαίνει η συμφιλίωση με τον Θεό και τι διαφορά έκανε στη ζωή σου», τι θα του απαντούσατε;`

`3.	 Πώς μπορούμε να αποφύγουμε να διογκώνουμε τα ασήμαντα πράγματα στη Χριστιανική μας ζωή; Πώς μπορούμε να επικεντρωθούμε στη σπουδαία εικόνα που μας προσφέρει ο Λόγος του Θεού;`

`4.	Σκεφτείτε όλα τα λάθη και την απιστία που ο λαός Ισραήλ έδειξε στην έρημο. Αν και οι προκλήσεις τους διαφέρουν από τις δικές μας (δεν περιπλανιόμαστε σε μία μεγάλη έρημο), ποιες κοινές αρχές υπάρχουν; Πώς μπορεί κι εμείς, στη Χριστιανική μας πορεία, να έχουμε τις ίδιες προκλήσεις με εκείνους, και πώς μπορούμε να μάθουμε από τα λάθη τους;`