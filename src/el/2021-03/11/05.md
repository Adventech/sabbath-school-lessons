---
title:  Μη Σκληρυνετε Την Καρδια Σας
date:  08/09/2021
---

`Διαβάστε Εβρ. 4:4-7 και Ψαλμ. 95:8-11. Ποια προειδοποίηση μας δίνεται σ’ αυτές τις δύο περικοπές και ποιο είναι το μήνυμα για μας σήμερα;`

Στην Εβρ. 4:4-7 γίνεται αναφορά στη δημιουργία, και στον Ψαλμ. 95:11 στα πλαίσια της απιστίας που έδειξαν οι Ισραηλίτες, με συνέπεια να μην μπορέσουν να εισέλθουν στην ανάπαυση που ο Θεός ήθελε γι’ αυτούς. Όντως, στον Ψαλμ. 95:8-11 η περιπλάνησή τους στην έρημο συνδέεται με την ανάπαυση του Θεού και τον ο Θεϊκό όρκο ότι ο άπιστος λαός δεν θα έρθει στην ανάπαυσή Του, η οποία αρχικά δεν είχε σχέση με τη Γη της Επαγγελίας.

Φυσικά, ο λαός μπήκε στη Γη της Επαγγελίας. Η νέα γενιά ήταν εκείνη που πέρασε τα σύνορα και με τη βοήθεια του Θεού κυρίευσε τα οχυρά του τόπου και εγκαταστάθηκε εκεί. Ωστόσο, δεν κατάφεραν να γευτούν την ανάπαυση του Θεού, μιας και οι περισσότεροι δεν βίωσαν τη σωτηρία μέσω του Ιησού επειδή εκδήλωσαν απιστία και παρακοή. Παρότι η ανάπαυση σχετιζόταν με τον τόπο, περιλάμβανε πολλά περισσότερα από το πού ζούσαν.

`Στην Εβρ. 4:6 βλέπουμε ότι εκείνοι που άκουσαν τη Θεϊκή υπόσχεση για αληθινή ανάπαυση, δεν μπήκαν εξαιτίας της παρακοής τους. Ποια είναι η σχέση μεταξύ της ανυπακοής και της αποτυχίας να εισέλθουν στην ανάπαυση του Θεού;`

Το «σήμερον» δείχνει επείγουσα ανάγκη. Δεν υπάρχει χρόνος για χάσιμο. Το «σήμερον», απαιτεί εδώ και τώρα μία απάντηση και μία απόφαση. Ο Παύλος στέκεται στη λέξη «σήμερον» και τονίζει πόσο σημαντικό είναι στα πλαίσια της ανάπαυσης. Στο μεταξύ, στον Ψαλμ. 95:7,8 έχουμε την προειδοποίηση και την παράκληση στο λαό του Θεού να μην επαναλάβουν τα λάθη των προγόνων τους και δεν μπορέσουν να εισέλθουν στην αληθινή ανάπαυση η οποία βρίσκεται στη σωτηρία που προσφέρει ο Θεός.

`Σκεψη: Τι σημαίνουν για εμάς τα λόγια, «Σήμερον, εάν της φωνής αυτού ακούσητε, μη σκληρύνητε τας καρδίας σας»; Γιατί είναι σημαντικός ο όρος «σήμερον»; Άλλωστε, οι Ψαλμοί χρησιμοποίησαν αυτόν τον όρο εκατοντάδες χρόνια πριν. Παρόλα αυτά, γιατί το «σήμερον» για εμάς είναι το ίδιο σημαντικό όπως ήταν για τους ανθρώπους τότε;`