---
title:  Κατακτωντας Μια Ουρανια Πολη
date:  09/09/2021
---

Η λογική εξέλιξη των βασικών ιδεών στην Εβρ. 4:γίνεται ιδιαίτερα αισθητή όταν διαβάζουμε την περικοπή Εβρ. 4:8-11. Ο Ιησούς του Ναυή δεν έδωσε στον Ισραήλ ανάπαυση. Από τη στιγμή όμως που ο Θεός δεν ψεύδεται, θα πρέπει να υπήρχε μία άλλη «κατάπαυση» για τον λαό του Θεού. Το πλήθος δεν αποτελούταν μόνο από Ιουδαίους πιστούς. Περιλάμβανε και όσους δέχτηκαν τον Ιησού ως προσωπικό Σωτήρα.

`Διαβάστε Γαλ. 3:26-29 και σημειώστε τα χαρακτηριστικά του λαού της διαθήκης του Θεού μετά τον Σταυρό. Ποια είναι η σημασία της δήλωσης του Παύλου ότι «δεν είναι πλέον Ιουδαίος ουδέ Έλλην, δεν είναι δούλος ουδέ ελεύθερος, δεν είναι άρσεν και θήλυ»;`

Ορισμένες φορές η περικοπή στην Εβρ. 4:χρησιμοποιείται για να τονιστεί η τήρηση της έβδομης ημέρας του Σαββάτου, ενώ άλλοι τη χρησιμοποιούν ενάντια στην εγκυρότητα της ανάπαυσης του Σαββάτου, επειδή υπάρχει κάποιου άλλου είδους ανάπαυση. Καμία όμως από αυτές τις θέσεις δεν αντιπροσωπεύει σωστά την περικοπή. Απεναντίας, στην περικοπή φαίνεται πως η ιδιαίτερη ανάπαυση του Θεού υπήρχε από την Δημιουργία και πως ο εορτασμός του Σαββάτου είναι μία μικρή εβδομαδιαία πρόγευση της τελικής ανάπαυσης. Στην πραγματικότητα, οι Ιουδαίοι έβλεπαν το Σάββατο σαν ένα μικρό προάγγελο του «olam haba» («του επερχόμενου κόσμου»).

Η ανάπαυση του Σαββάτου που ισχύει για τον λαό του Θεού, η οποία παραπέμπει στην ανάπαυση του Θεού το πρώτο Σάββατο της παγκόσμιας ιστορίας, σημαίνει πως μπορούμε να σταματήσουμε από τα έργα μας και να πιστέψουμε ότι θα εκπληρώσει την υπόσχεσή Του να μας σώσει.

Σε αντίθεση με τα επιχειρήματα κάποιων διερμηνέων, το κείμενο δεν υποστηρίζει πως η εντολή του Σαββάτου εκπληρώθηκε με την ανάπαυση της σωτηρίας που φέρνει ο Χριστός, απαλλάσσοντας έτσι τους Χριστιανούς από την τήρησή του. Η απόλυτη ανάπαυση για την οποία έχουμε υπόσχεση μέσω αυτών που έκανε ο Χριστός για μας, δεν αντικαθιστά τη Βιβλική έβδομη ημέρα του Σαββάτου, απεναντίας, την περιλαμβάνει. Σε έναν κόσμο όπου εκτιμώνται ιδιαίτερα οι αυτοδημιούργητοι άνθρωποι, η σκληρή δουλειά, και όσοι τα καταφέρνουν, η πεποίθηση πως η ανάπαυση στον Ιησού και η εμπιστοσύνη στη χάρη Του είναι αρκετά για να μας σώσουν και να μας μεταμορφώσουν, είναι πραγματικά αντι-πολιτισμική.

`Σκεψη: Πώς μπορείτε να βοηθήσετε τους άλλους να βρουν ανάπαυση στον Ιησού όταν πιστεύουν πως οι αμαρτίες τους είναι πολύ μεγάλες, πως η καρδιά τους δεν μπορεί να αλλάξει, και πως η περίπτωσή τους είναι πραγματικά απελπιστική; Ποιες Βιβλικές περικοπές θα μπορούσατε να μοιραστείτε μαζί τους;`