---
title:  Περαιτερω Μελετη
date:  13/08/2021
---

«Όπως ο Ιωσήφ πουλήθηκε στους εθνικούς από τα ίδια τα αδέλφια του, έτσι και ο Χριστός πουλήθηκε στους πιο άσπονδους εχθρούς Του από ένα μαθητή Του. Ο Ιωσήφ κατηγορήθηκε άδικα και φυλακίσθηκε για την ενάρετη ζωή του. Το ίδιο και ο Χριστός περιφρονήθηκε και απορρίφθηκε επειδή η ενάρετη ζωή Του της αυταπάρνησης γινόταν έλεγχος της αμαρτίας. Και ενώ δε βρέθηκε ένοχος για κανένα αμάρτημα, καταδικάσθηκε με βάση την κατάθεση ψευ-δομαρτύρων. Ακόμη, του Ιωσήφ η υπομονή και η πραότητα μπροστά στην αδικία και στην καταδυνάστευση, η πρόθυμη συγχώρηση και η καλοκαγαθία του στους ανόσιους αδελφούς του απεικονίζει του Σωτήρα την αδιαμαρτύρητη καρτερικότητα της κακεντρέχειας και της κακομεταχείρισης των ασεβών ανθρώπων καθώς και τη συγνώμη Του όχι μόνο στους φονιάδες Του αλλά και σε όλους όσοι έρχονται σε Αυτόν ομολογώντας τις αμαρτίες τους και ζητώντας συγχώρηση.» Ε. Χουάιτ, Π.Π. σ. 219.

«Τίποτε δεν μπορεί να δικαιολογήσει ένα μνησίκακο πνεύμα. Όποιος φέρεται χωρίς οίκτο στους άλλους, δείχνει ότι αυτός ο ίδιος είναι αμέτοχος της συγχωρητικής χάρης του Θεού. Με τη συγχώρηση του Θεού, η ένοχη καρδιά έλκεται προς την καρδιά της Απέραντης Αγάπης. Το κύμα της Θεϊκής ευσπλαχνίας ρέει μέσα στην καρδιά του αμαρτωλού και απ’ εκεί μετά στις καρδιές των άλλων. Η τρυφερότητα και το έλεος που ο Χριστός εκδήλωνε στη δική Του υπέροχη ζωή, θα εκδηλωθεί και στη ζωή εκείνων οι οποίοι γίνονται κοινωνοί της χάρης Του.» Ε. Χουάιτ, Παραβολές, σ. 184.

**Ερωτησεις για συζητηση**

`1.	 Κάποιος είπε, «Όταν δεν συγχωρείς, είναι σαν να πίνεις εσύ το δηλητήριο ελπίζοντας ο άλλος να πεθάνει.» Πώς κατανοείτε αυτή τη δήλωση;`

`2.	 Ποιος ήταν ο σκοπός των σχεδίων του Ιωσήφ, πριν φανερώσει την ταυτότητά του; Σε τι βοήθησαν τον ίδιο, αλλά και τα αδέρφια του;`

`3.	 Ο επιστάτης του Ιωσήφ θα πρέπει να είχε κάποιο ρόλο στα σχέδια του κυρίου του, όσον αφορά τα αδέρφια του (δείτε Γεν. 44:1-12). Πώς επηρεάζει η εμπειρία της συγχώρεσης εκείνους που απλώς είναι παρατηρητές;`

`4.	 «Ο Θεός δεν οδηγεί ποτέ τα τέκνα Του διαφορετικά από ό,τι θα διάλεγαν μόνα τους να οδηγηθούν, αν μπορούσαν να ιδούν το τέλος από την αρχή, και να διακρίνουν τον ένδοξο σκοπό τον οποίο εκπληρούν σαν συνεργάτες Του.» Ε. Χουάιτ, Ζ.Χ. σ.197. Σκεφτείτε τη ζωή σας καθώς αναλογίζεστε αυτή τη δήλωση. Πώς αυτή η γνώση μας βοηθά να ξεπεράσουμε τις δοκιμασίες και τις δυσκολίες που έρχονται στη ζωή μας;`