---
title:  Αντιμετωπιζοντας Το Παρελθον
date:  08/08/2021
---

Κάποια στιγμή τα πράγματα άρχισαν να έχουν θετική εξέλιξη για τον Ιωσήφ. Δεν βγήκε απλά από την φυλακή, αλλά έγινε και πρωθυπουργός της Αιγύπτου, αφού ερμήνευσε τα όνειρα του Φαραώ (Γεν. 41). Παντρεύτηκε και απέκτησε δύο παιδιά (Γεν. 41:50-52). Οι αποθήκες της Αιγύπτου ήταν γεμάτες όταν έπεσε πείνα στη χώρα, όπως είχε προβλεφθεί. Και τότε, μία μέρα, τα αδέρφια του Ιωσήφ ήρθαν στην Αίγυπτο.

`Διαβάστε την πρώτη συνάντηση του Ιωσήφ με τα αδέρφια του στη Γεν. 42:7-20. Γιατί έθεσε σε εφαρμογή αυτό το περίπλοκο σχέδιο; Τι προσπάθησε να κάνει από την πρώτη συνάντηση;`

Ο Ιωσήφ είχε τη δύναμη και μπορούσε, αν ήθελε, να εκδικηθεί τα αδέρφια του χωρίς να χρειάζεται να δικαιολογηθεί γι’ αυτό. Αντί όμως να επιλέξει το δρόμο της εκδίκησης, ο Ιωσήφ ανησυχούσε για τα μέλη της οικογένειάς του πίσω στο σπίτι. Ανησυχούσε για τον πατέρα του. Ήταν ζωντανός ή μήπως η δυσλειτουργική οικογένεια είχε μείνει χωρίς πατριάρχη; Και τι γινόταν με τον αδερφό του τον Βενιαμίν; Ως πολυαγαπημένος γιος του πατέρα του, ο Βενιαμίν βρισκόταν ακριβώς στην ίδια θέση που ήταν και ο Ιωσήφ. Κι ενώ τα αδέλφια του είχαν στρέψει την επικίνδυνη ζήλια τους στον Ιωσήφ, εκείνος φροντίζει τα αδύναμα μέλη της οικογένειάς του.

Η εφαρμογή των Βιβλικών αρχών στις σχέσεις μας, δεν μας δίνει το δικαίωνα να ασκήσουμε ή να δεχτούμε κακοποίηση. Είμαστε όλοι  πολύτιμοι στα μάτια του Θεού. Ο Ιησούς πλήρωσε το απόλυτο τίμημα για τον καθένα από μας στο Σταυρό.

`Γιατί ο Ιησούς παίρνει τόσο προσωπικά το θέμα της κακοποίησης ή της παραμέλησης των άλλων; Διαβάστε Ματθ. 25:41-46.`

Όλοι έχουμε εξαγοραστεί με το αίμα του Ιησού και είμαστε νόμιμα δικοί Του. Οποιοσδήποτε κακοποιεί, επιτίθεται στην ιδιοκτησία του Ιησού. Η σεξουαλική κακοποίηση και συναισθηματική ή σωματική βία, δεν πρέπει να υπάρχουν σε καμία οικογένεια. Δεν πρόκειται για ένα ιδιωτικό οικογενειακό ζήτημα που μπορεί να επιλυθεί εσωτερικά. Χρειάζεται εξωτερική βοήθεια και επέμβαση. Εάν εσείς ή κάποιος στην οικογένεια έχει κακοποιηθεί, σας παρακαλούμε να απευθυνθείτε σε έμπιστους επαγγελματίες.

`Σκεψη: Ποιες Βιβλικές αρχές μπορείτε να εφαρμόσετε σε οποιαδήποτε δυσκολία αντιμετωπίζετε στις οικογενειακές σας σχέσεις;`