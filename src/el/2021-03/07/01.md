---
title:  Αναπαυση Και Θεραπεια Στις Σχεσεις
date:  07/08/2021
---

> <p>Εδαφιο Μνημης</p>
>  «Τώρα λοιπόν μη λυπείσθε μηδ' ας φανή εις εσάς σκληρόν ότι με επωλήσατε εδώ• επειδή εις διατήρησιν ζωής με απέστειλεν ο Θεός έμπροσθέν σας.» Γένεση 45:5.

### Για τη μελέτη αυτής της εβδομάδας, διαβάστε
Γέν. 42:7-20, Ματθ. 25:41-46, Γεν. 42:21-24, 45:1-15, Λουκ. 23:34, Γεν. 50:15-21.

Ένας άνδρας κατηγορήθηκε για τη σεξουαλική κακοποίηση μίας γυναίκας. Εκείνη τον αναγνώρισε ανάμεσα στους υπόπτους. Αν και τα στοιχεία ήταν υπό αμφισβήτηση, η γυναίκα ήταν σίγουρη πως ο Τζόνι ήταν ο ένοχος. Και έτσι ο κατηγορούμενος «σάπισε» στη φυλακή για 14 χρόνια, για ένα έγκλημα που δεν είχε διαπράξει. Μόνο όταν βγήκαν τα αποτελέσματα του DNA, η Τζοάν πείστηκε για το τρομερό της λάθος. Όταν ο Τζόνι αποφυλακίστηκε, εκείνη θέλησε να τον συναντήσει. Πώς θα αντιδρούσε αυτός ο άνθρωπος τη στιγμή που θα συναντούσε τη γυναίκα η οποία του κατέστρεψε τη ζωή και ήταν η αιτία που βρισκόταν  στη φυλακή για τόσα χρόνια;

Η Τζοάν βρισκόταν σε ένα δωμάτιο και τον περίμενε. Όταν εκείνος μπήκε στο δωμάτιο και κοιτάχτηκαν στα μάτια, η Τζοάν ξέσπασε σε κλάματα: «Ο Τζόνι έσκυψε, μου πήρε τα χέρια και μου είπε, Σε συγχωρώ. Δεν μπορούσα να το πιστέψω. Μπροστά μου είχα τον άνδρα που μισούσα και ήθελα να πεθάνει. Κι εκείνος με συγχώρεσε, ενώ εγώ τον είχα αδικήσει τόσο πολύ. Μόνο τότε μπόρεσα να καταλάβω τι είναι η χάρη. Εκείνη τη στιγμή άρχισα να θεραπεύομαι και βρήκα την αληθινή ανάπαυση.»

Αυτήν την εβδομάδα θα μιλήσουμε για τη συγχώρηση και τι μπορεί να κάνει στις ανήσυχες καρδιές.