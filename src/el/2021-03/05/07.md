---
title:  Περαιτερω Μελετη
date:  30/07/2021
---

«Όταν βρίσκετε το έργο σας δύσκολο, όταν παραπονιέστε για τις δυσκολίες και τις δοκιμασίες, όταν λέτε ότι δεν έχετε δύναμη να αντισταθείτε στον πειρασμό, ότι δεν μπορείτε να καταπολεμήσετε την ανυπομονησία και ότι η Χριστιανική ζωή είναι μία ανηφόρα, να είστε σίγουροι ότι δεν σηκώνετε τον ζυγό του Χριστού, αλλά τον ζυγό άλλου κυρίου.» Ε. Χουάιτ, Child Guidance, σ. 267.

«Πρέπει να είμαστε σε διαρκή επαγρύπνηση και ειλικρινά αφοσιωμένοι. Όλα αυτά όμως θα έρθουν ως φυσικό αποτέλεσμα όταν η ψυχή υποτάσσεται στη δύναμη του Θεού μέσω της πίστης. Δεν μπορούμε να κάνουμε απολύτως τίποτα, για να κερδίσουμε τη Θεϊκή χάρη. Δεν πρέπει να δείξουμε εμπιστοσύνη στον εαυτό μας, ή στα καλά μας έργα, αλλά ερχόμαστε ως αμαρτωλοί στον Χριστό και βρίσκουμε αληθινή ανάπαυση στην αγάπη Του. Ο Θεός θα δεχτεί όποιον έρχεται σ’ Αυτόν και δείχνει απόλυτη εμπιστοσύνη στις αρετές του σταυρωμένου Σωτήρα. Η αγάπη γεννιέται στην καρδιά. Μπορεί να μην υπάρχουν έντονα συναισθήματα, αλλά μία σταθερή, γαλήνια εμπιστοσύνη. Κάθε φορτίο είναι ελαφρύ, γιατί ο ζυγός του Χριστού είναι καλός. Το καθήκον γίνεται χαρά και η θυσία ευχαρίστηση. Το μονοπάτι που άλλοτε έμοιαζε σκοτεινό, τώρα λάμπει με τις ακτίνες του Ήλιου της Δικαιοσύνης. Αυτό σημαίνει να περπατάς στο φως, επειδή ο Χριστός είναι το φως.» Ε. Χουάιτ, Faith and Works, σ. 38,39.

**Ερωτησεις για συζητηση**

`1.	 Θυμάστε τη στιγμή που περπατήσατε με τον Ιησού όταν παραδοθήκατε ολοκληρωτικά σ’ Αυτόν; Μοιραστείτε την εμπειρία σας και εστιάστε στον λόγο για τον οποίο παραδοθήκατε.`

`2.	 Μελετήστε την προσευχή του Ιησού στο Ματθ. 11:25-27 και συζητήστε το πώς μπορούμε να γνωρίσουμε τη Χάρη. Γιατί ο Θεός κρύβει το σχέδιο της σωτηρίας από τους σοφούς και το φανερώνει στα νήπια;`

`3.	 Πώς μπορούμε έμπρακτα να βοηθήσουμε εκείνους που αγωνίζονται με τα φορτία τους, να έρθουν στον Ιησού και να βρουν ανάπαυση;`

`4.	Εστιάστε στην ιδέα της πραότητας και της ταπεινοφροσύνης. Είναι κακό κάποιος να έχει αυτοεκτίμηση; Δεν θα έπρεπε να νιώθουμε καλά με τον εαυτό μας, ιδιαίτερα εκείνοι που νιώθουν ανασφάλεια γύρω από το άτομό τους; Πώς ο σταυρός μας βοηθάει να καταλάβουμε τι εννοούσε ο Ιησούς όταν μίλησε για πραότητα και ταπεινοφροσύνη; Γιατί η πραότητα και η ταπεινοφροσύνη είναι η μόνη συμπεριφορά που μπορούμε να έχουμε μπροστά στον σταυρό;`