---
title:  «έΛθετε Προς Με…»
date:  24/07/2021
---

> <p>Εδαφιο Μνημης</p>
>  «Έλθετε προς με, πάντες οι κοπιώντες και πεφορτισμένοι, και εγώ θέλω σας αναπαύσει.» Ματθαίον 11:28.

### Για τη μελέτη αυτής της εβδομάδας, διαβάστε
Ματθ. 11:20-30, 5:5, Δευτ. 18:15, Γαλ. 5:1, Έξ. 18:13-22, Γαλ. 6:2.

«Έλθετε προς με, πάντες οι κοπιώντες και πεφορτισμένοι, και εγώ θέλω σας αναπαύσει». Τι υπέροχη υπόσχεση μας έχει δώσει ο Ιησούς! Ποιος από μας δεν έχει αισθανθεί φορτισμένος, εάν όχι τόσο από την εργασία του (κάτι το οποίο συμβαίνει συχνά), όσο από το φορτίο της ζωής; Ο Ιησούς ξέρει τι περνάμε και μπορεί να μας βοηθήσει, εάν Τον αφήσουμε.

Και αφού μας καλεί να σηκώσουμε τον ζυγό Του, μας λέει, «διότι ο ζυγός μου είναι καλός και το φορτίον μου ελαφρόν» (Ματθ. 11:30). Με άλλα λόγια, Αφήστε το ζυγό και τα φορτία που κουβαλάτε, (δώστε τα σε Μένα) και πάρτε τον δικό Μου, γιατί ο δικός μου είναι ελαφρύτερος.

Πώς μπορούμε να βιώσουμε την ανάπαυση που μας αναφέρει εδώ ο Ιησούς; Άλλωστε όλοι ζούμε σ’ έναν κόσμο όπου μετά την αμαρτία ο Θεός είπε στον Αδάμ, «εν τω ιδρώτι του προσώπου σου θέλεις τρώγει τον άρτον σου» (Γέν. 3:19). Επομένως, μπορούμε να καταλάβουμε πώς είναι να εργάζεσαι και να σηκώνεις βάρη που φαίνεται αδύνατον να σηκώσεις μόνος σου.