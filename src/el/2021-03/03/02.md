---
title:  Ο Ιησους Φερνει Διασπαση
date:  11/07/2021
---

Λίγοι είναι εκείνοι που βρίσκουν ευχαρίστηση στις συγκρούσεις. Οι περισσότεροι αποζητούμε την αρμονία και την ειρήνη. Επιπλέον, κάνουμε σεμινάρια για το πώς να είμαστε ειρηνοποιοί και να επιλύουμε διαμάχες και διαφωνίες στις εκκλησίες και στα ιδρύματά μας.

`Διαβάστε Ματθ. 10:34-39. Τι εννοεί ο Ιησούς όταν λέει πως δεν ήρθε για να φέρει ειρήνη αλλά για να βάλει μάχαιρα; Πώς το κατανοείτε δεδομένου ότι ο Ιησούς είναι ο «Άρχων ειρήνης»; (Ησ. 9:6)`

Η δήλωση του Ιησού στο Ματθ. 10:34-39 είναι αντιφατική. Ο Σωτήρας που ήρθε σαν ανυπεράσπιστο μωρό, και όχι σαν ισχυρός βασιλιάς περιτριγυρισμένος από επίλεκτους σωματοφύλακες, ο Οποίος κήρυξε για την αγάπη σε φίλους και εχθρούς, τώρα λέει στους ακόλουθούς Του ότι θα φέρει διαίρεση και συγκρούσεις. Οι μαθητές και το κοινό Του, αναρωτήθηκαν όπως κι εμείς: «Πώς μπορεί να γίνει αυτό;»

Το θέμα στο Ματθ. 10:35-39 πραγματεύεται την υπακοή και την πίστη. Αναφερόμενος στο Μιχ. 7:6 ο Ιησούς καλεί το ακροατήριό Του να αποφασίσει για την αιωνιότητα. Το παιδί πρέπει να αγαπά και να τιμά τους γονείς του. Αυτό έλεγε ο νόμος που ο Μωυσής έφερε από το όρος. Αποτελεί μέρος των απαιτήσεων του Θεού. Παρόλα αυτά εάν αυτή η αγάπη εμποδίζει την αφοσίωση στον Ιησού, τότε είναι αναγκαίο να ληφθεί μία δύσκολη απόφαση. Οι γονείς οφείλουν να αγαπούν και να ενδιαφέρονται για τα παιδιά τους. Ωστόσο, εάν αυτή η αγάπη εμποδίζει την αφοσίωσή τους στον Ιησού, τότε είναι απαραίτητη μία δύσκολη απόφαση. Σ’ αυτήν την περικοπή ο Ιησούς μας θυμίζει τις προτεραιότητές μας. Ο Ιησούς εκφράζει αυτήν την επιλογή μέσα από τρεις προτάσεις, χρησιμοποιώντας κάθε φορά τον όρο «άξιος». Το να είναι κανείς άξιος δεν έχει να κάνει με τα υψηλή ηθική ή τη νίκη κατά της αμαρτίας. Η αξία κάποιου καθορίζεται από τη σχέση του με τον Ιησού. Γινόμαστε άξιοι όταν Τον επιλέγουμε πάνω από όλα – ακόμη και από τους γονείς ή τα παιδιά μας. Επιλέγουμε τη θλίψη του σταυρού και ακολουθούμε τον Ιησού.

«Δεν έχω άλλη επιθυμία από το να δω τους νέους μας να διακατέχονται από το πνεύμα της αγνής θρησκείας που θα τους οδηγήσει να πάρουν τον σταυρό και να ακολουθήσουν τον Ιησού. Προχωρήστε εμπρός νέοι μαθητές του Χριστού, καθοδηγούμενοι από τις αρχές, ντυμένοι με το ιμάτιο της αγνότητας και της δικαιοσύνης. Ο Σωτήρας θα σας οδηγήσει εκεί που θα είστε πιο χρήσιμοι σύμφωνα με τα χαρίσματά σας.» Ε. Χουάιτ, Testimonies for the Church, vol. 5, σ. 87.

`Σκεψη: Ορισμένες φορές είμαστε υποχρεωμένοι να σηκώσουμε έναν σταυρό που δεν επιλέξαμε, και άλλες τον σηκώνουμε οικειοθελώς. Ποιο είναι το κλειδί για να μπορέσουμε με πίστη να σηκώσουμε τον σταυρό;`