---
title:  Υποκρισια
date:  14/07/2021
---

Υποκριτής είναι κάποιος που προσποιείται, που θέλει να δείχνει πως είναι κάποιος άλλος από αυτό που στην πραγματικότητα είναι. Ο όρος αυτός χρησιμοποιείται επτά φορές στο Ματθ. 23:στην ομιλία του Ιησού στην οποία δημοσίως ονειδίζει τους Γραμματείς και Φαρισαίους, που αποτελούσαν τον πυρήνα της Ιουδαϊκής θρησκευτικής ηγεσίας (Ματθ. 23κγ’13-15,23,25,27,29). Τα Ευαγγέλια παρουσιάζουν τον Ιησού να προσφέρει χάρη και συγχώρηση σε τελώνες, πόρνες, ακόμη και σε δολοφόνους, αλλά φαίνεται να μην δείχνει ευσπλαχνία στους υποκριτές (δείτε τις σχετικές αναφορές στο Ματθ. 6:2,5,16, 7:5, 15:7-9,22:18).

`Διαβάστε Ματθ. 23:1-13 και καταγράψτε τα τέσσερα κύρια χαρακτηριστικά των υποκριτών που αναφέρει εδώ ο Ιησούς.`

Ο Ιησούς αποδίδει τα τέσσερα αυτά χαρακτηριστικά στους Γραμματείς και στους Φαρισαίους. Κατά τον 1ο μ.Χ. αιώνα, οι Φαρισαίοι αντιπροσώπευαν τους θρησκευτικά φανατικούς. Αντικείμενο τους ήταν ο νόμος, γραπτός και προφορικός, καθώς και οι τελετές καθαρισμού. Από την άλλη, ήταν οι Σαδδουκαίοι. Σ’ αυτή την ομάδα ανήκαν οι πλούσιοι ηγέτες που συνήθως αποτελούνταν από την αφρόκρεμα της ιερατικής τάξης. Ήταν κυρίως Ελληνιστές (μιλούσαν ελληνικά και ήταν επηρεασμένοι από την ελληνική φιλοσοφία) και δεν πίστευαν στην κρίση ή στην αιώνια ζωή. Θα τους κατατάσσαμε στους φιλελεύθερους. Και οι δύο ομάδες ήταν ένοχες όσον αφορά την υποκρισία.

Σύμφωνα με τον Ιησού, και εμείς είμαστε υποκριτές, εάν δεν κάνουμε αυτά που λέμε, όταν κάνουμε τη θρησκεία δυσκολότερη για τους άλλους χωρίς εμείς να εφαρμόζουμε τα ίδια κριτήρια στη ζωή μας, όταν θέλουμε την επιδοκιμασία των άλλων για τον θρησκευτικό μας ζήλο, κι όταν αποζητούμε την τιμή και την αναγνώριση που ανήκουν μόνο στον ουράνιο Πατέρα.

Αν και τα λόγια του Ιησού ήταν αιχμηρά και εύστοχα, ήταν γεμάτα αγάπη και ενδιαφέρον ακόμη και γι’ αυτούς τους υποκριτές. «Ένας θεϊκός οίκτος ήταν ζωγραφισμένος στη μορφή του Υιού του Θεού, καθώς έριχνε ένα αργό βλέμμα στο ναό και έπειτα στους ακροατές Του. Με φωνή που πνιγόταν από σπαραγμό καρδιάς και λυγμούς, αναφώνησε: ‘‘Ιερουσαλήμ, Ιερουσαλήμ, η φονεύουσα τους προφήτας και λιθοβολούσα τους απεσταλμένους προς σε, ποσάκις ηθέλησα να συνάξω τα τέκνα σου, καθ’ όν τρόπον συνάγει η όρνις τα ορνίθια εαυτής υπό τας πτέρυγας, και δεν ηθελήσατε!» Ε.Χουάιτ, Ζ.Χ.σ.591

`Σκεψη: Γιατί δεν είναι απαραίτητο να είσαι θρησκευτικός ηγέτης ώστε να θεωρείσαι ένοχος για υποκρισία που τόσο έντονα ο Ιησούς καταδικάζει εδώ; Πώς μπορούμε να εντοπίσουμε αυτήν την υποκρισία στη ζωή μας και να την αποβάλλουμε;`