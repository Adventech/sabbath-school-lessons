---
title:  Οι Ριζες Της Ανησυχιας
date:  10/07/2021
---

> <p>Εδαφιο Μνημης</p>
>  «Διότι όπου είναι φθόνος και φιλονεικία, εκεί ακαταστασία και παν αχρείον πράγμα.» Ιακώβου 3:16

### Για τη μελέτη αυτής της εβδομάδας, διαβάστε
Ματθ. 10:34-39, Λουκ. 12:13-21, Φιλιπ. 2:5-8, Λουκ. 22:14-30, Ματθ. 23:1-13.

Οι λεύκες είναι όμορφα δέντρα που φθάνουν από 15 μέχρι 30 μέτρα ύψος. Ευδοκιμούν σε ψυχρά κλίματα. Το ξύλο τους χρησιμοποιείται στην επιπλοποιία καθώς και στην παραγωγή σπίρτων και χαρτιού. Τα ελάφια και άλλα ζώα πολλές φορές τρέφονται με μικρές λεύκες κατά τη βαρυχειμωνιά μιας και ο φλοιός τους περιέχει πολλά θρεπτικά συστατικά. Οι λεύκες χρειάζονται ήλιο και αναπτύσσονται ακόμη και το χειμώνα, αποτελώντας έτσι πηγή τροφής για διάφορα ζώα. Ωστόσο, είναι γνωστές στο φυτικό βασίλειο για τις ρίζες τους, οι οποίες εξαπλώνονται στο υπέδαφος και καλύπτουν μεγάλες περιοχές. Το κάθε δέντρο μπορεί να ζήσει μέχρι και 150 χρόνια, οι ρίζες όμως μπορούν να διατηρηθούν ζωντανές για χιλιάδες χρόνια.

Στο μάθημα αυτής της εβδομάδας θα ανακαλύψουμε κάποιες από τις ρίζες της ανησυχίας. Υπάρχουν πολλά πράγματα που μπορούν να μας εμποδίζουν να βρούμε την αληθινή ανάπαυση στον Ιησού. Κάποια από αυτά είναι προφανή και δεν χρειάζεται να ασχοληθούμε πολύ, κάποια άλλα όμως δεν είναι και τόσο. Όπως οι τεράστιες ρίζες της λεύκας στο υπέδαφος δεν φαίνονται, πολλές φορές μπορεί κι εμείς να μην αντιλαμβανόμαστε τις συμπεριφορές και τις πράξεις μας, οι οποίες μας χωρίζουν από τον Σωτήρα.