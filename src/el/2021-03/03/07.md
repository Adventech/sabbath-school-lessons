---
title:  Περαιτερω Μελετη
date:  16/07/2021
---

«Σε μία εγωκεντρική ζωή δεν μπορεί να υπάρξει ούτε αύξηση ούτε καρποφορία. Αν έχετε δεχθεί τον Χριστό σαν προσωπικό σας Σωτήρα, οφείλετε να λησμονήσετε τον εαυτό σας προσπαθώντας να βοηθήσετε τους άλλους. Μιλήστε τους για την αγάπη του Χριστού, πείτε τους για την αγαθότητά Του. Εκτελείτε κάθε καθήκον που παρουσιάζεται μπροστά σας. Νιώστε το βάρος της ευθύνης των ψυχών μες στην καρδιά σας και χρησιμοποιήστε κάθε θεμιτό μέσο στη διάθεσή σας για τη σωτηρία των ψυχών που χάνονται. Και καθώς δέχεστε το Πνεύμα του Χριστού – το πνεύμα της αφίλαυτης αγάπης και υπηρεσίας για τους άλλους – θα αυξήσετε και θα καρποφορήσετε. Οι καρποί του Πνεύματος θα ωριμάσουν στον χαρακτήρα σας. Η πίστη σας θα τονωθεί, η εμπιστοσύνη σας θα βαρυνθεί, η αγάπη θα τελειοποιηθεί. Θα αντανακλάτε όλο και περισσότερο την ομοιότητα του Χριστού σε κάθε τι αγνό, και ευγενικό και αξιαγάπητο.» Ε. Χουάιτ, Παραβολές του Χριστού, σ. 38.

Όσον αφορά τα ζητήματα μεταξύ των μελών της εκκλησίας, «Πολύωρες συζητήσεις μεταξύ δύο ενδιαφερόμενων ομάδων όχι μόνο είναι χάσιμο χρόνου, αλλά και οι δούλοι του Θεού είναι υποχρεωμένοι να τους ακούνε, ενώ οι καρδιές και των δύο ομάδων δεν είναι υποταγμένες στη Θεϊκή χάρη. Αν παραμεριζόταν η υπερηφάνεια και ο εγωισμός, σε πέντε λεπτά θα είχαν αφαιρεθεί οι περισσότερες δυσκολίες» Ε. Χουάιτ, Τα Πρώτα Γραπτά, σ. 92.

**Ερωτησεις για συζητηση**

`1.	Σκεφτείτε πρακτικούς τρόπους για την καταπολέμηση του εγωισμού. Πώς μπορείτε να συνεργαστείτε για την υλοποίηση αυτών των σκέψεων;`

`2.	 Η φιλοδοξία δεν είναι απαραίτητα κάτι κακό. Πώς μπορούμε λοιπόν να θέλουμε και να σκεφτόμαστε σπουδαία πράγματα από τον Θεό χωρίς ωστόσο να πέσουμε στην παγίδα να αναλωθούμε από την φιλοδοξία;`

`3.	 Οι περισσότεροι από μας δεν δείχνουμε τη φιλοδοξία, την υποκρισία και την ιδιοτέλειά μας. Με δεξιοτεχνία φοράμε ένα προσωπείο. Όπως όμως γίνεται με τις λεύκες και τις ρίζες τους, όλα αυτά τα αρνητικά χαρακτηριστικά βρίσκονται κάτω από την επιφάνεια. Πώς φαίνεται ο χαρακτήρας που είναι αναγεννημένος και καθοδηγείται από το Άγιο Πνεύμα; Πώς μπορούμε να νικήσουμε τη ρίζα της ανησυχίας και να βρούμε πραγματική ανάπαυση στον Ιησού;`

`4.	 Μείνετε περισσότερο στη σημασία της Δευτέρας Παρουσίας. Χωρίς αυτήν, τι ελπίδα θα είχαμε; Εφόσον οι νεκροί προς το παρόν κοιμούνται και περιμένουν την ανάσταση που θα γίνει με την Δευτέρα Παρουσία, χωρίς αυτήν, ποιος θα ήταν ο σκοπός της Πρώτης Έλευσης του Χριστού και όλων όσων έκανε για μας;`