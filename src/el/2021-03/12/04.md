---
title:  Αποστολη Εξετελεσθη
date:  14/09/2021
---

Σε σύγκριση με οποιαδήποτε πόλη στο Ισραήλ, η Νινευή ήταν μία μεγάλη πόλη. Ήταν «πόλις μεγάλη σφόδρα, οδού τριών ημερών» (Ιωνά 3:3).

`Διαβάστε Ιωνά 3:1-10. Πώς ανταποκρίθηκαν οι κάτοικοι αυτού του αμαρτωλού τόπου; Τι μπορούμε να διδαχθούμε και εμείς από αυτήν την ιστορία για την μαρτυρία μας στους άλλους;`

Καθώς περπατούσε στην πόλη, ο Ιωνάς κήρυττε το μήνυμα του Θεού: «Έτι τεσσαράκοντα ημέραι και η Νινευή θέλει καταστραφή» (Ιωνά 3:4). Το μήνυμα ήταν ξεκάθαρο. Αν και δεν δίνονται περαιτέρω λεπτομέρειες, φαίνεται πως υπήρχε θετική ανταπόκριση και οι κάτοικοι της Νινευή, στο σύνολό τους, πίστεψαν στα λόγια προειδοποίησης του Ιωνά. Σύμφωνα με τις συνήθειες της εποχής, ο βασιλιάς της Νινευή εκδίδει διάταγμα προκειμένου να δείξει μετάνοια. Όλοι, συμπεριλαμβανομένων και των ζώων, έπρεπε να νηστέψουν και να θρηνήσουν. Ο βασιλιάς κατεβαίνει από τον θρόνο του και κάθεται στο χώμα, μία έντονη συμβολική κίνηση.

`Διαβάστε Ιωνά 3:6-9. Συγκρίνετε με Ιερ. 25:5, Ιεζ. 14:6 και Αποκ. 2:5. Ποια στοιχεία στην ομιλία του βασιλιά δείχνουν πως κατανοεί την πραγματική μεταμέλεια;`

Το κήρυγμα ήταν σύντομο και περιεκτικό, αλλά με σωστή θεολογία όσον αφορά την αληθινή μεταμέλεια. Ενώ ο Ιωνάς κήρυττε, το Άγιο Πνεύμα εργαζόταν σκληρά στην καρδιά των Νινευιτών. Οι Νινευίτες δεν είχαν στη διάθεσή τους ιστορίες της τρυφερής καθοδήγησης του Θεού, όπως είχαν οι Ισραηλίτες, και παρόλα αυτά ανταποκρίθηκαν σ’ Αυτόν θετικά. Ήταν σαν να είπαν, «ας αφεθούμε στο έλεος του Θεού, και όχι στα δικά μας επιτεύγματα. Ας στηριχθούμε ολοκληρωτικά στην καλοσύνη και στη Χάρη Του.»

Όλος παραδόξως, ο Ιωνάς, που γεύθηκε από πρώτο χέρι την χάρη του Θεού, φαίνεται να πιστεύει πως λίγοι είναι εκείνοι που έχουν το δικαίωμα να αναπαυθούν στην χάρη Του.

`Σκεψη: Γιατί η μετάνοια είναι τόσο σημαντική για την Χριστιανική εμπειρία; Τι σημαίνει πραγματικά να μετανοήσουμε για τις αμαρτίες μας, ιδιαίτερα γι’ αυτές που επαναλαμβάνουμε ξανά και ξανά;`