---
title:  Περαιτερω Μελετη
date:  17/09/2021
---

«Με την εντολή που του δόθηκε, ο Ιωνάς επιφορτιζόταν μια βαριά ευθύνη. Εκείνος όμως που τον πρόσταξε να πάει, ήταν ικανός να υποστηρίξει το δούλο Του και να του δώσει επιτυχία. Αν ο προφήτης είχε υπακούσει αναντίρρητα, θα είχε απαλλαγεί από πολλές επώδυνες πείρες και θα είχε ευλογηθεί πλουσιοπάροχα. Παρόλα αυτά, την ώρα της απογοήτευσης του Ιωνά, ο Κύριος δεν τον εγκατέλειψε. Με μια αλληλοδιαδοχή από δοκιμασίες και από περίεργες ενέργειες της πρόνοιας, η εμπιστοσύνη του προφήτη στο Θεό και στην απεριόριστη σώζουσα δύναμή Του επρόκειτο να αποκατασταθεί.» Ε. Χουάιτ, Π.Β., σ. 184.

«Χιλιάδες μπορούν να αγγιχτούν με τον πιο απλό τρόπο. Οι διανοούμενοι, αυτοί που φαίνονται οι πιο ταλαντούχοι του κόσμου, συχνά αναζωογονούνται με τ’ απλά λόγια κάποιου που αγαπάει τον Θεό και μπορεί να μιλήσει γι’ αυτή την αγάπη με τόση φυσικότητα, όπως ο κοσμικός μιλάει για πράγματα που τον ενδιαφέρουν πολύ» Ε. Χουάιτ, Λ.Ζ. σ. 177

**Ερωτησεις για συζητηση**

`1.	 Ένας «προφήτης του Θεού» που θύμωσε επειδή οι άνθρωποι στους οποίους ο Θεός τού είπε να μαρτυρήσει, δέχθηκαν τη σωτηρία. Πώς κατανοούμε αυτή τη συμπεριφορά από μέρος του Ιωνά; Τι δυνατό παράδειγμα της υπομονής του Θεού με τον λαό Του, ακόμη και όταν ενεργούν αντίθετα από το φως που έχουν!`

`2.	 Από την ιστορία του Ιωνά βλέπουμε πως ο Θεός δεν θέλει μόνο να σώσει τους ασεβείς, αλλά και να μεταμορφώσει τους πιστούς Του. Πώς μπορούμε να αποκτήσουμε νέα καρδιά και νέο πνεύμα ακόμη και όταν ήδη γνωρίζουμε τον Κύριο και την αλήθεια Του; Ποια είναι η διαφορά μεταξύ του να γνωρίζουμε την αλήθεια και να μεταμορφωθούμε από αυτήν;`

`3.	 Διαβάστε ξανά το βιβλίο του Ιούδα. Ποιο είναι το μήνυμα του βιβλίου και γιατί είναι σχετικό με την εκκλησία σήμερα;`

`4.	 Πώς η εμπειρία του να εργάζεσαι για τη σωτηρία των άλλων βοηθάει εξίσου πνευματικά και εμάς;`

`5.	 Όποιους λόγους κι αν είχε ο Ιωνάς να μην πάει στη Νινευή, ο Θεός τού έδειξε πόσο λάθος ήταν. Πώς μπορούμε να βοηθήσουμε εκείνους που εκδηλώνουν ίδια συμπεριφορά με τον Ιωνά;`