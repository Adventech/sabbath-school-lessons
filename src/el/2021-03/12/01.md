---
title:  Ο Ανησυχος Προφητης
date:  11/09/2021
---

> <p>Εδαφιο Μνημης</p>
>  «Και εγώ δεν έπρεπε να λυπηθώ υπέρ της Νινευή, της πόλεως της μεγάλης, εν ή υπάρχουσι πλειότεροι των δώδεκα μυριάδων ανθρώπων, οίτινες δεν διακρίνουσι την δεξιάν αυτών από της αριστεράς αυτών, και κτήνη πολλά;» Ιωνά 4:11.

### Για τη μελέτη αυτής της εβδομάδας, διαβάστε
Ιωνά 1-4-δ’, Ιερ. 25:5, Ιεζ. 14:6, Αποκ. 2:5, Λουκ. 9:51-56, Ιούδα 1-25.

Μία από τις πιο ενδιαφέρουσες ιστορίες της Αγίας Γραφής είναι η ιστορία του Ιωνά. Ήταν ένας προφήτης του Θεού, που ο Κύριος κάλεσε. Αλλά τι συνέβη μετά; Έφυγε μακριά από την αποστολή του Θεού. Αφού, πείστηκε με δραματικό τρόπο να αλλάξει γνώμη και να υπακούσει στον Κύριο, τι κάνει; Παραπονιέται γιατί οι άνθρωποι στους οποίους έδωσε τη μαρτυρία του, μετανόησαν και γλίτωσαν από βέβαιο αφανισμό.

Τι μεγάλο παράδειγμα ανησυχίας κάποιου που δεν έχει ειρήνη, σε σημείο μάλιστα που φώναξε, «Κύριε, λάβε, δέομαί σου, την ψυχήν μου απ' εμού• διότι είναι κάλλιον εις εμέ να αποθάνω παρά να ζω» (Ιωνά 4:3).

Ο ίδιος ο Ιησούς αναφέρθηκε στην ιστορία του Ιωνά λέγοντας, «Άνδρες Νινευίται θέλουσιν αναστηθή εν τη κρίσει μετά της γενεάς ταύτης και θέλουσι κατακρίνει αυτήν, διότι μετενόησαν εις το κήρυγμα του Ιωνά, και ιδού, πλειότερον του Ιωνά είναι εδώ» (Ματθ. 12:41). Μεγαλύτερος από τον Ιωνά! Πράγματι, γιατί εάν δεν ήταν, δεν θα μπορούσε να είναι ο Σωτήρας μας.

Αυτήν την εβδομάδα θα εξετάσουμε την περίπτωση του Ιωνά και θα προσπαθήσουμε να διδαχθούμε από την ανησυχία του και την έλλειψη ειρήνης.