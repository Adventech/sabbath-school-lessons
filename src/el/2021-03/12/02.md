---
title:  Φευγοντας Μακρια
date:  12/09/2021
---

Ο Ιωνάς ήταν ο πιο πετυχημένος ιεραπόστολος. Συγχρόνως όμως ήταν και πολύ απρόθυμος, τουλάχιστον στην αρχή. Ό,τι κι αν έκανε, το κάλεσμα του Θεού τάραξε τη ζωή του, σε μεγάλο βαθμό. Αντί να σηκώσει τον ζυγό του Κυρίου στους ώμους του και να δει πως ο ζυγός Του είναι καλός και το φορτίο Του ελαφρύ (Ματθ. 11:30), ο Ιωνάς αποφάσισε να βρει τη δική του «ανάπαυση», σπεύδοντας σε αντίθετη κατεύθυνση από αυτή που ο Θεός τον καλούσε να πάει.

`Πού ήλπιζε ο Ιωνάς να βρει ειρήνη και ανάπαυση μακριά από την αποστολή του Θεού; Πόσο καλά πήγαν για εκείνον τα πράγματα; Διαβάστε Ιωνά 1.`

Ο Ιωνάς κατευθύνεται στην ακριβώς αντίθετη κατεύθυνση από αυτήν που του είπε ο Θεός. Δεν επιχείρησε καν να το συζητήσει μαζί Του, όπως έκαναν άλλοι αγγελιοφόροι Του (δείτε για παράδειγμα, Έξ. 4:13).

Αρκετά ενδιαφέρον είναι ότι δεν ήταν η πρώτη φορά που ο Ιωνάς κλήθηκε να μιλήσει για τον Θεό, όπως βλέπουμε στο Β’Βασ. 14:25. Σ’ αυτήν την περίπτωση, ο Ιωνάς φαίνεται να κάνει ακριβώς αυτό που ο Κύριος του ζήτησε. Τώρα όμως, όχι. Γιατί; Από ιστορικά και αρχαιολογικά ευρήματα μαθαίνουμε για την βίαιη συμπεριφορά των Ασσυρίων που κυριαρχούσαν στην Ανατολή τον 8ο π.Χ. αιώνα, δηλαδή τον καιρό της υπηρεσίας του Ιωνά στο Ισραήλ. Περίπου 75 χρόνια μετά, ο βασιλιάς της Ασσυρίας Σενναχερείμ επιτίθεται στο βασίλειο του Ιούδα. Το βασίλειο του Ισραήλ και η Σαμάρεια είχαν πέσει πριν από 20 χρόνια και ο βασιλιάς Εζεκίας φαίνεται να ενώθηκε με μία τοπική συμμαχία κατά των Ασσυρίων. Πλέον είχε φτάσει ο καιρός για τους Ασσύριους. Στην Αγία Γραφή (Β’Βασ. 18, Ησ. 36), σε ιστορικά έγγραφα της Ασσυρίας, και στους τείχους του παλατιού του Σενναχερείμ στη Νινευή, αντλούμε πληροφορίες για την σκληρή πτώση της Λαχείς, ενός από τα πιο σημαντικά και καλά οχυρωμένα φρούρια των νοτίων συνόρων του Εζεκία. Σε μία επιγραφή, ο Σενναχερείμ ισχυρίζεται πως πήρε πάνω από 200.000 αιχμαλώτους από τις 46 οχυρωμένες πόλεις που κατέστρεψε. Όταν ο Ασσύριος βασιλιάς κυρίευσε τη Λαχείς, εκατοντάδες χιλιάδες αιχμάλωτοι σκοτώθηκαν και πολλοί υποστηρικτές του βασιλιά Εζεκία βασανίστηκαν, ενώ οι υπόλοιποι μεταφέρθηκαν στην Ασσυρία ως σκλάβοι. Οι Ασσύριοι ήταν ιδιαίτερα βάναυσοι, ακόμη και σύμφωνα με τα κριτήρια της εποχής. Ο Θεός στέλνει τον Ιωνά στην καρδιά αυτής της αυτοκρατορίας. Αποτελεί έκπληξη το γεγονός ότι ο Ιωνάς δεν ήθελε να πάει;

`Σκεψη: Ο Ιωνάς έφυγε από τον Θεό. Έχετε κάνει ποτέ κάτι τέτοιο; Εάν ναι, κατά πόσο τα καταφέρατε; Τι διδαχθήκατε από αυτό σας το λάθος;`