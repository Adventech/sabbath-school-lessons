---
title:  «Πλανητης Και Φυγας Επι Της Γης»
date:  01/07/2021
---

`Διαβάστε Γέν. 4:1-12. Τι ήταν εκείνο που οδήγησε τον Κάιν να γίνει «πλανήτης και φυγάς επί της γής»; (εδ. 12)`

Μπορεί στην περικοπή να μην αναφέρεται ακριβώς ο λόγος για τον οποίο ο Θεός είδε με ευμένεια τη θυσία του Άβελ και απέρριψε τη θυσία του Κάιν (Γεν. 4:4,5), ωστόσο, γνωρίζουμε το γιατί. «Ο Κάιν παρουσιάσθηκε στο Θεό με μεμψιμοιρισμούς και απείθεια στην καρδιά του όσον αφορά την υποσχόμενη θυσία και την προσφορά θυσιών. Το δώρο του δεν εξέφραζε μεταμέλεια για την αμαρτία. Αισθανόταν, όπως πολλοί αισθάνονται σήμερα, ότι θα φαινόταν σαν αδυναμία από μέρους του να ακολουθήσει το σχέδιο ακριβώς που είχε υποδείξει ο Θεός, να εμπιστευθεί εντελώς τη σωτηρία του στην εξιλαστική θυσία του υποσχόμενου Σωτήρα. Διάλεξε το δρόμο της αυτοεξάρτησης. Θα παρουσιαζόταν με τη δική του αξία.» Ε. Χουάιτ, Π.Π. σ. 54.

Όταν ο Θεός είπε πως ο Κάιν θα ήταν «πλανήτης και φυγάς» στη γη, δεν ήταν επιλογή Του, αλλά το αποτέλεσμα των αμαρτωλών πράξεων και της ανυπακοής του Κάιν. Μη μπορώντας να βρει ανάπαυση στον Θεό, ο Κάιν ανακάλυψε πως πουθενά αλλού δεν θα μπορούσε να βρει πραγματική ανάπαυση.

Στο εδ. 4 αναφέρεται πως ο Κύριος είδε με «ευμένεια» την θυσία του Άβελ, χωρίς να εστιάσει τόσο στην ίδια την θυσία, όσο στη συμπεριφορά εκείνου που την προσφέρει. Ο Θεός δεν απέρριψε την προσφορά του Κάιν από ιδιοτροπία. Αντιθέτως, βλέπουμε πόσο σοβαρά έλαβε υπόψη Του τα στοιχεία του χαρακτήρα, τα κίνητρα και τη διαγωγή του δότη. Εδώ έχουμε ένα καλό παράδειγμα της διερευνητικής κρίσης.

`Διαβάστε Γέν. 4:13-17 και περιγράψτε την αντίδραση του Κάιν στην κρίση του Θεού.`

Μακριά από την παρουσία του Θεού, θα έχουμε ανησυχία. Προσπαθούμε να γεμίσουμε την επιθυμία μας για Θεϊκή χάρη με αντικείμενα, ανθρώπινες συναναστροφές, ή διαρκείς ασχολίες. Ο Κάιν άρχισε να δημιουργεί μία δυναστεία χτίζοντας μια πόλη. Ένα σπουδαίο επίτευγμα που χρειαζόταν αποφασιστικότητα και ενέργεια. Όμως μία δυναστεία που δεν πιστεύει στον Θεό και μία αποστάτιδα πόλη, στην πραγματικότητα δεν έχουν καμία αξία.

`Σκεψη: Ακόμη κι αν καταλήξουμε να υποφέρουμε για τις συνέπειες της αμαρτίας μας, πώς μπορούμε να αποδεχθούμε τη συγχώρηση που μας προσφέρεται στον Σταυρό;`