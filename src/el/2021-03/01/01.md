---
title:  Ζωντας Σε Ξεφρενους Ρυθμους
date:  26/06/2021
---

> <p>Εδαφιο Μνημης</p>
>  «Επιποθεί και μάλιστα λιποθυμεί ψυχή μου διά τας αυλάς του Κυρίου• η καρδία μου και η σαρξ μου αγαλλιώνται διά τον Θεόν τον ζώντα.» Ψαλμοί 84:2.

### Για τη μελέτη αυτής της εβδομάδας, διαβάστε
Γεν. 2:1-3, Ιερ. 45:1-5, Έξ. 20:11, Β’ Σαμ. 7:12, Μάρκ. 6:30-32, Γέν. 4:1-17.

Οι δείκτες του ρολογιού χτυπούσαν ανήλεα και σταθερά. Έμεναν δύο ώρες μέχρι να ξεκινήσει το Σάββατο. Η Μαίρη αναστέναξε καθώς κοίταξε το μικρό διαμέρισμα. Τα παιχνίδια των παιδιών ήταν πεταμένα στο σαλόνι, η κουζίνα ήταν χάλια, η μικρή της κόρη ήταν στο κρεβάτι με πυρετό και την επόμενη μέρα ήταν η σειρά της στην υποδοχή της εκκλησίας, πράγμα το οποίο σήμαινε ότι έπρεπε να φύγει μισή ώρα νωρίτερα. «Μακάρι να μπορούσα να βρω λίγη ησυχία αύριο», ευχήθηκε η Μαίρη.

Την ίδια στιγμή, στην άλλη πλευρά της πόλης, ο άνδρας της Μαίρης ο Τζος, περίμενε στο ταμείο για να πληρώσει τα ψώνια της εβδομάδας. Η κίνηση ήταν, για μία ακόμη φορά, εφιαλτική και η ουρά τεράστια. Ήταν λες και όλη η πόλη πήγε να ψωνίσει την ίδια ώρα. «Χρειάζομαι ξεκούραση, δεν μπορώ να συνεχίσω έτσι», σκέφτηκε ο Τζος.

Η ζωή μας διέπεται από βιασύνη – εργασία, ιατρικά ραντεβού, διαδικτυακές συναντήσεις, ψώνια, και σχολικές δραστηριότητες. Είτε χρησιμοποιούμε τα μέσα μαζικής συγκοινωνίας, είτε έχουμε αυτοκίνητο, οι συνεχείς υποχρεώσεις μας, απειλούν να μας στερήσουν αυτό που πραγματικά έχει σημασία.

Πώς μπορούμε να βρούμε ανάπαυση μέσα σε όλη αυτήν τη φασαρία;