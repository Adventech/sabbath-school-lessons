---
title:  Κουρασμενος Και Εξαντλημενος
date:  27/06/2021
---

`Διαβάστε Γέν. 2:1-3. Γιατί ο Θεός δημιούργησε μία ημέρα ανάπαυσης πριν ακόμη νιώσουμε κούραση;`

Πριν ακόμη φτάσει ο άνθρωπος να ζει μια τόσο αγχωτική ζωή, ο Θεός έθεσε ένα σημείο, με τέτοιον ζωντανό τρόπο ώστε να ξυπνήσει τη μνήμη μας. Αυτήν την ημέρα μπορούμε να σταματήσουμε και να ευχαριστηθούμε τη ζωή. Μία μέρα που θα ζούμε και δεν θα κάνουμε, κάτι που θα χαρούμε τη φύση, τον αέρα, το νερό και τους ανθρώπους και πάνω από όλα τον Δημιουργό που δημιούργησε καθετί όμορφο. Αυτή η πρόσκληση δεν έληξε με την έξοδο από τον κήπο της Εδέμ. Ο Θεός ήθελε να είναι βέβαιος πως η πρόσκληση Του θα μπορούσε να αντέξει τη δοκιμασία του χρόνου, και γι’ αυτό από την αρχή συνέδεσε το Σάββατο με τον χρόνο. Η πρόσκληση για ανάπαυση την έβδομη ημέρα για τον εορτασμό της Δημιουργίας, θα ισχύει πάντα. Κάποιος θα πίστευε πως με το προνόμιο της τεχνολογίας δεν θα κουραζόμασταν τόσο σε σχέση με τους ανθρώπους πριν από διακόσια χρόνια. Παρόλα αυτά, η ξεκούραση φαίνεται να λείπει από τους περισσότερους, ακόμη και στην εποχή μας. Ακόμη και όταν δεν εργαζόμαστε, κινούμαστε σε ξέφρενους ρυθμούς. Κάθε φορά είμαστε ένα βήμα πίσω, όσο και εάν προσπαθούμε να διαχειριστούμε σωστά τις καταστάσεις, πάντα υπάρχουν περισσότερα πράγματα που πρέπει να κάνουμε. Έρευνες δείχνουν πως κοιμόμαστε λιγότερο και πολλοί είναι αυτοί που εξαρτώνται από την καφεΐνη για να συνεχίσουν. Αν και έχουμε γρηγορότερα κινητά, υπολογιστές, ταχύτερο ίντερνετ, πάλι ο χρόνος δεν είναι αρκετός.

`Τι μας διδάσκουν τα παρακάτω εδάφια για τη σημασία της ανάπαυσης; Μάρκ. 6:31, Ψαλμ. 4:8, Έξ. 23:12, Δευτ. 5:14 και Ματθ. 11:28.`

Ο Θεός που μας δημιούργησε, ήξερε ότι θα έχουμε ανάγκη για σωματική ξεκούραση. Δημιούργησε περιόδους στον χρόνο – τη νύχτα και το Σάββατο – για να μας δώσει την ευκαιρία για σωματική ανάπαυση. Καθώς αναγνωρίζουμε τον Ιησού ως τον Κύριο της ζωής μας λαμβάνουμε σοβαρά την ευθύνη που έχουμε στο να δημιουργούμε χρόνο για ξεκούραση. Άλλωστε, το Σάββατο δεν είναι μία πρόταση, αλλά εντολή.

`Σκεψη: Τι γίνεται με τους δικούς σας έντονους ρυθμούς; Τι μπορείτε να κάνετε για να βιώσετε καλύτερα, τόσο σωματικά όσο και πνευματικά, την ανάπαυση που ο Θεός θέλει να έχουμε;`