---
title:  ΗΣΑΪΑΣ
date:   01/08/2019
---

`Διαβάστε Ησ. 115-23, 313-15 και 57,8. Πώς ανταποκρίθηκε ο προφήτης μπροστά σ’ αυτά που είδε στην κοινωνία γύρω του;`

Στα πέντε πρώτα κεφάλαια του Ησαΐα έχουμε σύνθετη κριτική για την κοινωνία που κατέληξε να έχει ο λαός του Θεού, με προειδοποιήσεις για την επικείμενη κρίση ως αποτέλεσμα των σφαλμάτων τους και της απόρριψης του Θεού. Δίνεται όμως και ελπίδα σε περίπτωση που επιστρέψουν στον Κύριο και αλλάξουν τη ζωή και την κοινωνία τους. Πιθανόν όμως, το πιο δυνατό συναίσθημα που βγαίνει από τα λόγια του είναι αυτό της θλίψης. Από αυτά που γνωρίζει για τον Θεό και το θέλημά Του για τον λαό Του, ο προφήτης πενθεί για εκείνα που έχασαν, για τους αμέτρητους ανθρώπους που πληγώθηκαν, και για την επερχόμενη κρίση στο έθνος. Ο Ησαΐας συνεχίζει την προφητική του διακονία στο ίδιο μοτίβο. Παρακινεί τους ανθρώπους να θυμηθούν το τι έκανε ο Θεός στο παρελθόν για εκείνους. Επίσης, τους δίνει ελπίδα γι’ αυτά που ο Θεός θέλει να κάνει για εκείνους στο μέλλον. Γι’ αυτό πρέπει να αναζητήσουν τον Κύριο τώρα, γιατί στην ανανεωμένη σχέση μαζί Του περιλαμβάνεται η μετάνοια για τα λάθη τους και η αλλαγή στον τρόπο συμπεριφοράς τους στους άλλους. 

Στα κεφάλαια 58:και 59:ο Ησαΐας θέτει ξανά το θέμα της δικαιοσύνης. Περιγράφει μία κοινωνία στην οποία «η δικαιοσύνη ίσταται μακράν• διότι η αλήθεια έπεσεν εν τη οδώ και η ευθύτης δεν δύναται να εισχωρήση» (Ησ. 5914). Τους βεβαιώνει όμως ότι ο Θεός τα γνωρίζει όλα αυτά και θα ελευθερώσει το λαό Του, «ο Λυτρωτής θέλει ελθεί» (εδ.20). 

Στο βιβλίο του Ησαΐα, μεγάλο μέρος αφιερώνεται στη διακήρυξη της έλευσης του Μεσσία, Εκείνου που θα εδραιώσει την κυριαρχία του Θεού στη γη και θα φέρει δικαιοσύνη, έλεος, θεραπεία και αποκατάσταση με Αυτόν.

`Σκεψη: Διαβάστε Ησ. 96,7, 111-5, 421-7 και 534-6. Πώς αυτές οι προφητείες ταιριάζουν με τη ζωή, τη διακονία και τον θάνατο του Ιησού; Τι υποδηλώνουν για την έλευσή Του στον κόσμο;`