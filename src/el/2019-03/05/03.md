---
title:  ΑΜΩΣ
date:   29/07/2019
---

`Αμώς 7:14,15`

Ο Αμώς με ειλικρίνεια παραδέχτηκε ότι δεν είχε τα προσόντα να γίνει προφήτης, καθώς όμως μετέφερε το μήνυμα στο έθνος του Ισραήλ, έδειξε την ικανότητα να στρέψει την προσοχή των ακροατών σ’ αυτά που ήθελε να τους πει. Ξεκίνησε με ένα δημοφιλές μήνυμα, όπου αναφέρθηκε στα γύρω έθνη – Συρία, Δαμασκό, Φοινίκη, Εδώμ, Αμμών και Μωάβ – και τα εγκλήματά τους για τα οποία θα τιμωρούνταν από τον Θεό (Αμώς 13- 23). Μπορούμε να φανταστούμε τους Ισραηλίτες να χαίρονται με τις καταγγελίες για τους εχθρούς τους, δεδομένου ότι τα περισσότερα από αυτά τα εγκλήματα έγιναν σ’ αυτούς. Στη συνέχεια, ο Αμώς πλησίασε πιο κοντά, ανακοινώνοντας την κρίση του Θεού ενάντια στο λαό του Ιούδα, τους γείτονες του Ισραήλ μετά το διαχωρισμό των βασιλείων. Μιλώντας εκ μέρους του Θεού, ο Αμώς αναφέρθηκε στην απόρριψη του Κυρίου, στην παράβαση των εντολών Του και στις κρίσεις που θα έρχονταν ως συνέπεια (Αμώς 24,5). Και πάλι μπορούμε να φανταστούμε το λαό του βόρειου βασιλείου να χαίρονται που ο Αμώς δείχνει τα λάθη των άλλων. Στη συνέχεια όμως, ο Αμώς στράφηκε στο ακροατήριό του. Το υπόλοιπο βιβλίο εστιάζει στο κακό που έκανε ο Ισραήλ, στην ειδωλολατρία, την αδικία και τα επανειλημμένα λάθη τους ενώπιον του Θεού.

`Διαβάστε Αμώς 39-11, 41,2, 510-15 και 84-6. Για ποια αμαρτία τούς προειδοποιεί;`

Ενώ ο Αμώς δεν μιλά με διπλωματία και τα λόγια και οι προειδοποιήσεις του προμηνύουν καταστροφή, το μήνυμά του εμπεριέχει έκκληση να επιστρέψουν στον Θεό. Αυτό φυσικά σημαίνει ότι πρέπει να ανανεώσουν την αίσθηση δικαιοσύνης και να φροντίσουν τους φτωχούς μεταξύ τους: «Αλλ' η κρίσις ας καταρρέη ως ύδωρ και η δικαιοσύνη ως αένναος χείμαρρος» (Αμώς 524). Στα τελευταία εδάφια της προφητείας γίνεται αναφορά στη μελλοντική αποκατάσταση του λαού του Θεού (Αμώς 911-15): «Την ώρα της χειρότερης αποστασίας τους και της μεγαλύτερης ανάγκης τους, το μήνυμα του Θεού γι’ αυτούς ήταν μήνυμα συγχώρησης και ελπίδας» Ε. Χουάιτ, Π.Β. σ.196.

`Σκεψη: Υπάρχουν στιγμές που ίσως χρειαστεί να μιλήσουμε σκληρά για να διορθώσουμε το λάθος; Πώς μπορούμε να ξέρουμε ποιος είναι ο κατάλληλος τρόπος να μιλήσουμε;`