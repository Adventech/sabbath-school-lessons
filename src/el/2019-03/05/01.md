---
title:  Η ΚΡΑΥΓΗ ΤΩΝ ΠΡΟΦΗΤΩΝ
date:   27/07/2019
---

### Για τη μελέτη αυτής της εβδομάδας, διαβάστε
Α’ Σαμ. 8:10-18, Αμώς 5:10-15, Μιχ. 6:8, Γεν. 19:1-13, Ιεζ. 16:49, Ησ. 1:15-23.

> <p>Εδαφιο μνημης</p>
> «Αυτός σοι έδειξεν, άνθρωπε, τι το καλόν• και τι ζητεί ο Κύριος παρά σου, ειμή να πράττης το δίκαιον, και να αγαπάς έλεος, και να περιπατής ταπεινώς μετά του Θεού σου;» Μιχαίας 6:8. 

Οι προφήτες της Παλαιάς Διαθήκης είναι οι πιο ενδιαφέροντες χαρακτήρες της Αγίας Γραφής. Η δυνατή φωνή τους, τα έντονα μηνύματά τους, η αίσθηση πένθους, οργής και επίπληξης, και ο τρόπος που παρουσίαζαν ορισμένες φορές τα μηνύματά τους τραβούσαν την προσοχή των ανθρώπων, παρότι η παρουσία τους δεν ήταν πάντοτε ευχάριστη. Αποστέλλονταν κυρίως στα βασίλεια του Ισραήλ και του Ιούδα, όπου καλούσαν το λαό να επιστρέψει στον Θεό. Ο λαός και οι βασιλείς παρασύρονταν πολύ εύκολα στην ειδωλολατρία και στον τρόπο ζωής των γειτονικών εθνών. Το έργο των προφητών ήταν να τους προτρέψουν σε μετάνοια, κάποιες φορές θυμίζοντάς τους την αγάπη και τα έργα του Θεού γι’ αυτούς, και άλλες προειδοποιώντας για τις συνέπειες που θα είχαν εάν εξακολουθούσαν να είναι μακριά από τον Κύριο.

Όπως θα δούμε, μία από τις αμαρτίες και τα κακά για τα οποία προειδοποιούσαν τους άρχοντες και το λαό, ήταν η καταδυνάστευση των φτωχών, των αδύναμων και αβοήθητων. Η ειδωλολατρία και οι κίβδηλες θρησκευτικές τελετές ήταν κάτι κακό, αλλά και η εκμετάλλευση των φτωχών θεωρούταν εξίσου άξια καταδίκης.