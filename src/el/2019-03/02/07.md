---
title:  Περαιτέρω Μελέτη
date:   12/07/2019
---

Διαβάστε Ε. Χουάιτ, Π.Π. σ. 279-292, 519-526.

«Εκτός από την αναγνώριση ότι είναι οι αξιώσεις του Θεού, τίποτε περισσότερο δεν ξεχωρίζει τους νόμους που δόθηκαν μέσο του Μωυσή από το πνεύμα της γενναιοδωρίας, της στοργής και της φιλοξενίας που πρέπει να δείχνεται στους φτωχούς. Παρόλο ότι ο Θεός είχε υποσχεθεί να ευλογήσει πλουσιοπάροχα το λαό Του, δεν ήταν το σχέδιό Του να είναι η φτώχια τελείως άγνωστη μεταξύ τους. Δήλωσε ότι οι φτωχοί δε θα έλειπαν από τη γη. Θα υπήρχαν πάντοτε ανάμεσα στο λαό Του εκείνοι που θα τους παρακινούσαν σε συμπόνια, στοργή και ευπραγία. Τότε, όπως και σήμερα, οι άνθρωποι περνούσαν συμφορές, αρρώστιες, ή έχαναν τις περιουσίες τους. Ενόσω όμως ακολουθούσαν τις οδηγίες που είχε δώσει ο Θεός, δεν υπήρχαν επαίτες μεταξύ τους ούτε κανείς που δεν είχε να φάει… Οι κανόνες αυτοί δεν απέβλεπαν μόνο στην ευλογία των φτωχών, αλλά και των πλουσίων. Σκοπό είχαν να περιορίσουν τη φιλαργυρία και την τάση για αυτοεξύψωση, και να καλλιεργήσουν ένα εξαίρετο πνεύμα φιλανθρωπίας. Επιπλέον, προάγοντας την καλή θέληση και την εμπιστοσύνη ανάμεσα σε όλες τις κοινωνικές τάξεις, θα συνέβαλαν στην πρόοδο της κοινωνικής ευταξίας και της κυβερνητικής σταθερότητας. Είμαστε όλοι μαζί υφαμένοι στο μεγάλο ιστό της ανθρωπότητας, και οτιδήποτε κάνουμε για να ωφελήσουμε και να εξυψώσου-με τους άλλους, αντανακλάται με ευλογίες που επιστρέφουν σε μας.» Ε. Χουάιτ, Π.Π. σ. 519,520,524.

**Ερωτήσεις για συζήτηση**

`1.	 Από το σχέδιο που ο Θεός έδωσε στον Μωυσή για την κοινωνία των Ισραηλιτών, ποιο χαρακτηριστικό, ποιος νόμος ή κανονισμός τράβηξε περισσότερο την προσοχή σας;`

`2.	 Στους νόμους που ο Θεός έδωσε στο λαό Του, γιατί πιστεύετε εστίασε τόσο στους αδύναμους;`

`3.	 Πώς πρέπει να κατανοήσουμε και να συσχετιστούμε μ’ αυτούς τους νόμους σήμερα; Πώς ξέρουμε εάν αυτοί οι νόμοι βρίσκουν εφαρμογή σε εμάς; Ποιο είναι το πιο σημαντικό σημείο που καλούμαστε να δούμε μέσα από αυτές τις λεπτομερείς οδηγίες για το πώς έπρεπε να ζουν οι Ισραηλίτες;`

**Περίληψη**: Ο Θεός άκουσε τις κραυγές του λαού Του στην Αίγυπτο και τους έσωσε. Επιδίωξε να έχει μία ιδιαίτερη σχέση διαθήκης μαζί τους και να τους βοηθήσει να ξεκινήσουν μία κοινωνία στην οποία θα ήταν ευλογία σε όλους, ακόμη και στους ξεχασμένους - τους περιθωριοποιημένους και ευπαθείς.