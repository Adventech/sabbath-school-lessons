---
title:  ΟΙ ΥΠΟΣΧΕΣΕΙΣ ΤΟΥ ΒΑΣΙΛΙΑ
date:   23/07/2019
---

`Διαβάστε Ψαλμ. 101. Αν και είναι ένας Ψαλμός που απευθύνεται σε ηγέτες, τι μπορούμε να διδαχθούμε από αυτόν, ανεξαρτήτου της κοινωνικής μας θέσης;`

Ο Ψαλμός 101:είναι ένας ψαλμός για ηγέτες. Πιστεύεται ότι αυτά τα εδάφια γράφτηκαν από τον Δαβίδ τον πρώτο καιρό της βασιλείας του στο Ισραήλ. Μπορεί μάλιστα να προσαρμόστηκε σύμφωνα με τους όρκους που έδωσε όταν έγινε βασιλιάς. Από την εμπειρία του ως πολεμιστής για τον Σαούλ, και στη συνέχεια φυγάς, είδε πώς ένας βασιλιάς όταν χάνει το δρόμο του μπορεί να βλάψει το έθνος και την οικογένειά του. Ο Δαβίδ ήταν αποφασισμένος να είναι διαφορετικός ηγέτης. Λίγοι από εμάς θα έχουμε την ευκαιρία να έχουμε μία θέση στην πολιτική ή στην ηγεσία, αλλά όλοι έχουμε κάποιο ρόλο στη ζωή όπου μας δίνεται η ευκαιρία να επηρεάσουμε και να ενθαρρύνουμε τους άλλους. Αυτό μπορεί να γίνει στο χώρο εργασίας μας, στις κοινωνικές μας δραστηριότητες, στην οικογένεια ή στην εκκλησία. Όπως σχολιάζει η Ε. Χουάιτ, «οι όρκοι του Δαβίδ που βρίσκονται στον Ψαλμ. 101 πρέπει να είναι όρκοι που όλοι μας πρέπει να λάβουμε υπόψη καθώς έχουμε την ευθύνη να προφυλάξουμε την οικογένειά μας από τις επιρροές.» Counsels to Par-ents, Teachers, and Students, σ.119. Όσο έχουμε την ευκαιρία πρέπει να είμαστε προετοιμασμένοι να φέρουμε αυτές τις αρχές σε εκείνους που μας εξουσιάζουν. Και φυσικά όλοι, όπου ηγούμαστε και επηρεάζουμε, έχουμε την ευκαιρία να εφαρμόσουμε τις αρχές ηγεσίας του Δαβίδ ώστε να βοηθήσουμε και να γίνουμε ευλογία στους άλλους. Το πρώτο βήμα για τον Δαβίδ ήταν να τιμήσει τον Θεό για το έλεος και τη δικαιοσύνη Του (Ψαλμ. 1011), πάνω στα οποία ο Δαβίδ προσπάθησε να θεμελιώσει την ηγεσία του. Προσπάθησε να μάθει και να εφαρμόσει τα ίδια αυτά χαρακτηριστικά στη ζωή και στο έργο του. Για να το κάνει αυτό, έπρεπε να αντισταθεί στους πειρασμούς για αδικία, διαφθορά, και ατιμία, παγίδες στις οποίες κινδυνεύουν να πέσουν όλοι όσοι έχουν ηγετικές θέσεις και εξουσία. Γνωρίζοντας πόσο σημαντικό είναι να έχει καλούς συμβούλους να τον βοηθούν να κάνει το σωστό, ο Δαβίδ εύχεται να βρει αξιόπιστους συμβούλους και να ορίσει ειλικρινείς αξιωματούχους. Δικαιοσύνη και έλεος θα χαρακτήριζαν την ηγεσία του, ακόμη και μεταξύ αυτών που εργάστηκαν γι’ αυτόν, και αυτών που συνεργάστηκαν μαζί του.

`Σκεψη: Μπορεί να μην είμαστε σε θέση που να χρειάζεται να έχουμε συμβούλους και αξιωματούχους, ωστόσο πώς μπορούμε να έχουμε στη ζωή μας επιρροές που θα μας βοηθήσουν να ζούμε με έλεος και δικαιοσύνη προς τους άλλους;`