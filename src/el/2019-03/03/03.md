---
title:  ΔΥΟ ΛΟΓΟΙ ΓΙΑ ΤΟ ΣΑΒΒΑΤΟ
date:   15/07/2019
---

`Διαβάστε Έξ. 208-11 και Δευτ. 512-15. Πώς οι δύο αυτές εκδοχές της τέταρτης εντολής συμπληρώνουν η μία την άλλη;`

Η ενθύμηση έχει σημαντικό ρόλο στη σχέση που ο Θεός θέλει να χτίσει ξανά με τον λαό Του, μία σχέση που βασίζεται στο γεγονός ότι ο Θεός είναι ο Δημιουργός και ο Λυτρωτής μας. Οι ιδιότητές Του αυτές εμφανίζονται στις δύο εκδοχές της τέταρτης εντολής και συνδέονται έτσι στενά με την ημέρα του Σαββάτου και την τήρησή του.

Μόλις είχαν βγει από μία ειδωλολατρική χώρα. Ο λαός έπρεπε να θυμάται την ιδιότητα του αληθινού Θεού ως Δημιουργού. Και το Σάββατο συνέβαλλε σ’ αυτό. Το γεγονός επίσης ότι την Παρασκευή δινόταν διπλή μερίδα μάννα ήταν σημαντικό παράδειγμα της δημιουργικής Του δύναμης. Στην εκδοχή της 4ης εντολής στην Έξοδο 20, η ιδιότητα του Θεού ως Δημιουργός είναι πιο ευδιάκριτη. 

Από την άλλη, στο Δευτερονόμιο 5:δίνεται περισσότερη έμφαση στην απελευθέρωση, στη λύτρωση και στη σωτηρία. Οι Ισραηλίτες καλούνταν να επαναλαμβάνουν αυτήν την ιστορία κάθε Σάββατο όπου θα μπορούσαν ιδιαίτερα να την θυμούνται. Αρχικά, τους θύμιζε την κυριολεκτική τους απελευθέρωση από τη δουλεία της Αιγύπτου, καθώς όμως η κατανόησή τους για τον Θεό και τη σωτηρία αύξανε, το Σάββατο θα γινόταν εβδομαδιαίο σύμβολο και γιορτή της πνευματικής τους απελευθέρωσης. 

Και τα δύο αυτά σημεία του Σαββάτου έχουν να κάνουν με την αποκατάσταση της σχέσης μεταξύ του Θεού και του λαού Του, «Και τα σάββατά μου έδωκα έτι εις αυτούς, διά να ήναι μεταξύ εμού και αυτών σημείον, ώστε να γνωρίζωσιν ότι εγώ είμαι ο Κύριος ο αγιάζων αυτούς» (Ιεζ. 2012). Και όπως είδαμε, αυτό δεν αφορούσε μόνο τη συγκεκριμένη ομάδα ανθρώπων. Έχοντας ως βάση αυτή τη σχέση θα έπρεπε να εδραιώσουν μία νέα κοινωνία που θα ήταν φιλεύσπλαχνη και μία ευλογία στον ευρύτερο κόσμο.

«Διά τούτο Κύριος ο Θεός σου προσέταξεν εις σε να φυλάττης την ημέραν του σαββάτου» (Δευτ. 5:15). Μέσα από την τήρηση του Σαββάτου, την ημέρα που θυμόμαστε και γιορτάζουμε τη δημιουργία και τη λύτρωσή μας, αυξανόμαστε στη σχέση μας με τον Κύριο και με τους συνανθρώπους μας. Ο Θεός είναι ελεήμων σε εμάς, γι’ αυτό πρέπει και εμείς να είμαστε ελεήμονες στους άλλους.

`Σκεψη: Πώς μπορεί η τήρηση του Σαββάτου να μας κάνει πιο καλούς, ευγενικούς και συμπονετικούς ανθρώπους;`