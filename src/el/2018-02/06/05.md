---
title:  Η Εβδομη Ημερα Στην Καινη Διαθηκη
date:   09/05/2018
---

Όπως είδαμε τα εδάφια που χρησιμοποιούν συνήθως για να υποστηρίξουν την άποψη ότι η Κυριακή αντικατέστησε το Σάββατο, δεν λένε κάτι τέτοιο. Για την ακρίβεια, κάθε αναφορά της Καινής Διαθήκης στην έβδομη ημέρα του Σαββάτου φανερώνει ότι οι πιστοί εξακολουθούσαν να το τηρούν ως μία από τις Δέκα Εντολές του Θεού.

`Διαβάστε Λουκ. 4:14-16, 23:55,56. Τι δηλώνουν αυτά τα εδάφια για το Σάββατο ως έβδομη ημέρα, τόσο πριν, όσο και μετά τον θάνατο του Χριστού;`

Είναι αξιοσημείωτο ότι οι γυναίκες που ήταν μαζί με τον Χριστό, το «σάββατον ησύχασαν κατά την εντολήν» (Λουκ. 23:56). Είναι προφανές ότι πρόκειται για την τέταρτη εντολή που γράφτηκε στις πλάκες στο όρος Σινά. Επομένως, όλο αυτόν τον καιρό που ήταν μαζί με τον Ιησού, δεν διδάχτηκαν ποτέ να αψηφήσουν τις εντολές του Θεού, συμπεριλαμβανομένης και του Σαββάτου. Για την ακρίβεια, ο Ιησούς είπε στους μαθητές Του: «Εάν με αγαπάτε, τας εντολάς μου φυλάξατε» (Ιωάν. 14:15). Οι εντολές Του, τις οποίες τήρησε και ο Ίδιος, συμπεριλαμβανομένου και το Σάββατο. Εάν η Κυριακή είχε αντικαταστήσει την τήρηση του Σαββάτου, οι γυναίκες αυτές θα το γνώριζαν. 

`Διαβάστε Πράξ. 13:14, 42-44, 16:12,13. Τι στοιχεία δίνονται σ’ αυτά τα εδάφια για την τήρηση του Σαββάτου; Τι στοιχεία δίνονται για την τήρηση της πρώτης ημέρας της εβδομάδας;`

Σ’ αυτά τα εδάφια δεν φαίνεται πουθενά να έγινε αλλαγή από Σάββατο σε Κυριακή. Αντιθέτως, δείχνουν ξεκάθαρα ότι οι πρώτοι Χριστιανοί τηρούσαν ως έβδομη ημέρα το Σάββατο. Είναι ενδιαφέρον στις Πράξ. 16:13 βλέπουμε η λατρεία να γίνεται σε μέρος εκτός συναγωγής. Οι πιστοί συγκεντρώνονταν στην άκρη του ποταμού, κατά τη συνήθειά τους για προσευχή. Και αυτό το έκαναν το Σάββατο, ακόμη και αρκετά χρόνια μετά τον θάνατο του Ιησού. Σ’ αυτά τα εδάφια δεν φαίνεται να έχει γίνει καμία αλλαγή στην ημέρα λατρείας. 

`Σκεψη: Πώς μπορούμε με σωστό, και όχι επικριτικό ύφος, να μιλήσουμε στους λατρευτές της Κυριακής;`