---
title:  Η «Αλλαγή» του Νόμου
date:   05/05/2018
---

### Για τη μελέτη αυτής της εβδομάδας, διαβάστε:
Ρωμ. 8:1, 7:15-25, Ρωμ. 7:1-14, Ιωάν. 20:19-23, Πράξ. 20:6,7, Δαν. 7:23-25, Αποκ. 13:1-17.

> <p>Εδαφιο μνημης</p>
> «Και θέλει λαλήσει λόγους εναντίον του Υψίστου, και θέλει κατατρέχει τους αγίους του Υψίστου, και θέλει διανοηθή να μεταβάλλη καιρούς και νόμους• και θέλουσι δοθή εις την χείρα αυτού μέχρι καιρού και καιρών, και ημίσεος καιρού.» Δανιήλ 7:25.

Σημαντικό ρόλο στην κατανόηση των γεγονότων των εσχάτων ημερών έχει ο νόμος του Θεού, και συγκεκριμένα η τέταρτη εντολή της έβδομης ημέρας του Σαββάτου. Αν και ξέρουμε ότι η σωτηρία έρχεται μόνο μέσω πίστης, γνωρίζουμε επίσης ότι στις έσχατες ημέρες η υπακοή στο νόμο του Θεού, συμπεριλαμβανομένου και του Σαββάτου, θα είναι το σημείο που θα δείχνει σε ποιον υποτασσόμαστε.

Αυτός ο διαχωρισμός θα γίνει ιδιαίτερα εμφανής κατά την κλιμάκωση των τελευταίων γεγονότων της Αποκάλυψης 13,14, όταν οι πολιτικές και θρησκευτικές δυνάμεις θα ενωθούν και θα επιβάλλουν την κίβδηλη λατρεία στους κατοίκους της γης. Όλα αυτά έρχονται σε αντίθεση με την εντολή του Θεού στους ανθρώπους να αποδώσουν την λατρεία μόνο στον Δημιουργό: «Προσκυνήσατε τον ποιήσαντα τον ουρανόν και την γην και την θάλασσαν και τας πηγάς των υδάτων» Αποκ. 14:7.

Αυτήν την εβδομάδα θα εξετάσουμε το νόμο του Θεού, ιδιαίτερα την εντολή του Σαββάτου και τα θέματα γύρω από την αλλαγή του και τις επιπτώσεις σε εμάς που ζούμε στον έσχατο καιρό.