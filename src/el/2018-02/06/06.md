---
title:  Η Προσπαθεια Για Την Αλλαγη Του Σαββατου
date:   10/05/2018
---

Οι Δέκα Εντολές εξακολουθούν να ισχύουν (δείτε επίσης Ιακ. 2:10-12), και περιλαμβάνουν και την έβδομη ημέρα – το Σάββατο. Γιατί λοιπόν οι περισσότεροι Χριστιανοί έχουν για ημέρα λατρείας την Κυριακή, τη στιγμή που δεν υπάρχει καμία Βιβλική υποστήριξη γι’ αυτό;

Στο Δαν. 7:διαβάζουμε για την άνοδο τεσσάρων μεγάλων αυτοκρατοριών: Βαβυλωνιακή, Μήδο-Περσική, Ελληνική και Ρωμαϊκή. Προς το τέλος της Ρωμαϊκής αυτοκρατορίας εμφανίζεται μέσα από αυτήν ένα ισχυρό «μικρό κέρας» (Δαν. 7:8), το οποίο αποτελεί μεταγενέστερο μέρος της Ρωμαϊκής αυτοκρατορίας. Και ποια άλλη δύναμη μπορεί να είναι πέρα από τον παπισμό που εμφανίστηκε αμέσως μετά την Ρώμη και είναι μέχρι και σήμερα μέρος αυτής; Ο Thomas Hobbes το 1.600 έγραψε: «Εάν εξετάσουμε την προέλευση αυτής της μεγάλης εκκλησιαστικής κυριαρχίας, θα βλέπαμε ότι ο Παπισμός δεν είναι τίποτε άλλο από το φάντασμα της νεκρής Ρωμαϊκής αυτοκρατορίας που στέκεται εστεμμένο πάνω από τον τάφο της.» Leviathan, σ. 463.

`Διαβάστε Δαν. 7:23-25. Πώς μας βοηθούν αυτά τα εδάφια να κατανοήσουμε από πού ξεκίνησε η τήρηση της Κυριακής;`

Στο αρχαίο κείμενο, στα Αραμαϊκά, στο εδ. 25 φαίνεται πως το μικρό κέρας έχει σκοπό να αλλάξει το νόμο. Ποια επίγεια δύναμη μπορεί να αλλάξει τον νόμο του Θεού; Αν και δεν έχουμε πολλές ιστορικές λεπτομέρειες, εκείνο το οποίο ξέρουμε είναι ότι υπό την Παπική Ρώμη αντικαταστάθηκε η έβδομη ημέρα του Σαββάτου στην τήρηση της Κυριακής, και αυτή η παράδοση διατηρήθηκε και μετά την μεταρρύθμιση των Διαμαρτυρομένων. Σήμερα, οι περισσότεροι Διαμαρτυρόμενοι εξακολουθούν να τηρούν την πρώτη ημέρα της εβδομάδας αντί της εβδόμης, όπως προστάζει η Βιβλική εντολή.

`Διαβάστε Αποκ. 13:1-17 και συγκρίνετε με Δαν. 7:1-8, 21, 24, 25. Ποιες παρόμοιες εικόνες σ’ αυτά τα εδάφια μας βοηθούν να καταλάβουμε τα γεγονότα των εσχάτων ημερών;`

Χρησιμοποιώντας τις εικόνες από τον Δανιήλ, όπου περιλαμβάνονται και εικόνες για την τελική φάση της Ρώμης (του παπισμού), το βιβλίο της Αποκάλυψης δείχνει τον διωγμό των εσχάτων ημερών ενάντια σε όσους αρνούνται την λατρεία που προστάζουν οι δυνάμεις στο βιβλίο της Αποκάλυψης.

`Σκεψη: Πώς τα εδάφια Αποκ. 14:6,7 – ιδιαίτερα το εδ. 7 στο οποίο συναντάμε παρόμοια ορολογία με της τέταρτης εντολής (Έξ. 20:11) – μας βοηθούν να δούμε πόσο καίριο είναι το Σάββατο στην κρίση των εσχάτων ημερών όσον αφορά την λατρεία;`