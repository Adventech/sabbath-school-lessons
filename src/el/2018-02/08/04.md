---
title:  «Φοβηθητε Τον Θεον Και Δοτε Δοξαν Εις Αυτον»
date:   22/05/2018
---

Αφού πρώτα αναφέρεται στην διακήρυξη του αιώνιου ευαγγελίου σε όλον τον κόσμο, το μήνυμα του πρώτου αγγέλου επεκτείνεται. Καθώς κηρύττουμε το αιώνιο ευαγγέλιο πρέπει να συμπεριλάβουμε τις αλήθειες που αποτελούν μέρος του μηνύματος του ευαγγελίου γι’ αυτήν την εποχή. Με άλλα λόγια, η «παρούσα αλήθεια» των εσχάτων ημερών περιλαμβάνει και την Αποκ. 14:7.

`Διαβάστε Αποκ. 14:7. Τι σημαίνει «φοβήθητε τον Θεόν και δότε δόξαν εις Αυτόν»; Πώς μπορούμε να το κάνουμε; Πώς αυτές οι έννοιες ταιριάζουν με το ευαγγέλιο;`

Ο φόβος του Θεού και η δόξα σ’ Αυτόν δεν είναι έννοιες άσχετες μεταξύ τους. Εάν φοβόμαστε πραγματικά τον Θεό με την Βιβλική έννοια, θα Του δώσουμε και την πρέπουσα δόξα. Το ένα οδηγεί στο άλλο. 

`Πώς μας βοηθάνε τα παρακάτω εδάφια να καταλάβουμε τι σημαίνει να «φοβάσαι» τον Θεό και πώς αυτό σχετίζεται με την απόδοση δόξας σ’ Αυτόν; Γέν. 22:12, Έξ. 20:20, Ιώβ 1:9, Εκκλ. 12:13, Ματθ. 5:16.`

Στα παραπάνω εδάφια η ιδέα του φόβου του Θεού συνδέεται με την υπακοή, και όταν υπακούμε στον Θεό, όταν πράττουμε το σωστό, δίνουμε δόξα σ’ Αυτόν. Συχνά λέγεται ότι ο φόβος Θεού έχει να κάνει με τον σεβασμό και την τιμή στο πρόσωπό Του, ωστόσο, είναι κάτι παραπάνω από αυτό. Ο Λόγος μάς λέει να φοβόμαστε τον Θεό. Είμαστε αμαρτωλοί, υπάρξεις που αξίζουν το θάνατο. Όλοι λίγο πολύ έχουμε συνειδητοποιήσει το κακό των πράξεών μας και ξέρουμε τι είναι αυτό που μας αξίζει να λάβουμε από τον δίκαιο Θεό για τις πράξεις μας. Αυτό είναι φόβος Θεού. Και ο φόβος αυτός μας στρέφει πρώτα στο Σταυρό για συγχώρηση, και έπειτα μας οδηγεί να επικαλεστούμε τη δύναμη του Θεού για να μας καθαρίσει από το κακό, γιατί χωρίς το Σταυρό θα είχαμε χάσει τη ψυχή μας (δείτε Ματθ. 10:28).

`Σκεψη: Ποια είναι η δική σας εμπειρία όσον αφορά τον φόβο Θεού; Πώς αυτός ο φόβος μπορεί να μας ωφελήσει πνευματικά και να μας βοηθήσει να δούμε πιο σοβαρά την πίστη μας και αυτά που ο Θεός μάς ζητάει;`