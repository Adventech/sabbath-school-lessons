---
title:  «Προσκυνησατε Τον Ποιησαντα Τον Ουρανον Και Την Γην Και Την Θαλασσαν»
date:   24/05/2018
---

`Διαβάστε Αποκ. 14:6,7. Ποια είναι τα στοιχεία που βλέπουμε σε όλο το μήνυμα του πρώτου αγγέλου και πώς σχετίζονται μεταξύ τους;`

Όλα τα στοιχεία της «παρούσας αλήθειας» - το αιώνιο ευαγγέλιο, το κάλεσμα για μαρτυρία, η κρίση, στηρίζονται στη θεμελιώδη αλήθεια ότι ο Κύριος είναι ο Δημιουργός πάντων. Γι’ αυτό καλούμαστε να Τον λατρεύουμε. Λατρεύοντας τον Κύριο ως Δημιουργό, επανερχόμαστε στο θεμέλιο του τι σημαίνει να είσαι δημιουργημένος κατ’ εικόνα Θεού, σε αντίθεση με τα άλλα επίγεια δημιουργήματα. Λατρεύοντας τον Κύριο ως Δημιουργό, αναγνωρίζουμε την εξάρτησή μας από Αυτόν για την ύπαρξή μας και την μελλοντική μας ελπίδα. Γι’ αυτόν το λόγο είναι σημαντική η τήρηση της έβδομης ημέρας – του Σαββάτου. Αναγνωρίζουμε με ιδιαίτερο τρόπο ότι ο Θεός είναι ο Δημιουργός μας, και ότι η λατρεία ανήκει μόνο σ’ Αυτόν. Γι’ αυτό και μαζί με το ευαγγέλιο και την κρίση, το κάλεσμα να λατρέψουμε τον Κύριο ως Δημιουργό δίνεται με ιδιαίτερη έμφαση. 

`Διαβάστε Αποκ. 14:8-11. Τι λένε αυτά τα εδάφια για το πόσο σημαντικό είναι να λατρεύουμε τον Κύριο ως Δημιουργό;`

Καθώς τα τελευταία γεγονότα εξελίσσονται, ο κόσμος πιέζεται να λατρέψει το θηρίο και την εικόνα του, σε αντίθεση με τον Δημιουργό. Εάν αναλογιστούμε την τρομερή προειδοποίηση για την κατάληξη όσων θα λατρέψουν το θηρίο και την εικόνα του, μπορούμε να καταλάβουμε γιατί δίνεται τόση έμφαση στη λατρεία του Θεού ως Δημιουργού και Του μόνου στον Οποίο αξίζει η δόξα και η τιμή από τους ανθρώπους. Στην τελική κρίση, αυτή η αλήθεια θα είναι πιο σημαντική από ποτέ.

`Σκεψη: Αφιερώστε χρόνο για να θαυμάσετε τις ομορφιές της δημιουργίας. Τι μας διδάσκουν για τον Θεό που τα δημιούργησε όλα και γιατί σ’ Εκείνον μόνο ανήκει η λατρεία;`