---
title:  Περαιτέρω μελέτη
date:   25/05/2018
---

Από καιρό οι μελετητές της Αγίας Γραφής έχουν δει τον συσχετισμό της Αποκ. 14:7, «προσκυνήσατε τον ποιήσαντα τον ουρανόν και την γην και την θάλασσαν και τας πηγάς των υδάτων» με την τέταρτη εντολή στην Έξ. 20:11, όπου το Σάββατο μας παραπέμπει στο γεγονός ότι, «εις εξ ημέρας εποίησεν ο Κύριος τον ουρανόν και την γην, την θάλασσαν και πάντα τα εν αυτοίς». Στην Αποκάλυψη, φαίνεται επιπλέον ότι ο Κύριος δημιούργησε, «τας πηγάς των υδάτων». Ο συγγραφέας John Baldwin, υποστηρίζει: «Με δεδομένη τη θεοπνευστία, πίσω από τη φράση «τας πηγάς των υδάτων», γιατί ο Ιησούς άφησε τον μηνυτή Του να μην διατηρήσει την ακριβή λίστα που συναντάμε στην Έξ. 20:11; Γιατί ο άγγελος αναφέρει «τας πηγάς των υδάτων» και όχι κάποια άλλη δημιουργία όπως τα δέντρα, τα πουλιά, τα ψάρια ή τα βουνά; Πιθανόν, η αναφορά αυτή γίνεται στα πλαίσια μίας θεϊκής ανακοίνωσης για τη Θεία κρίση, με σκοπό να στρέψει την προσοχή των αναγνωστών σε μία προηγούμενη Θεία κρίση… Ίσως ο Θεός να ήθελε να φέρει στη μνήμη τον Κατακλυσμό μέσα από τη φράση «τας πηγάς των υδάτων» για να τονίσει ότι είναι Θεός δικαιοσύνης, πέρα από Θεός χάρης και ελέους (δύο στοιχεία του χαρακτήρα Του που βλέπουμε στον Κατακλυσμό). Εάν είναι έτσι και η φράση αυτή όντως σχετίζεται με τον Κατακλυσμό, τότε πιθανόν αυτό γίνεται για να ενθαρρύνει τον αναγνώστη να λάβει σοβαρά υπόψη την ερχομό μίας νέας Θείας κρίσης όπως ανακοινώνεται από τον πρώτο άγγελο της Αποκάλυψης 14.» John Baldwin, Creation, Catastrophe, and Calvary: Why a Global Flood is Vital to the Doctrine of Atonement, σ. 27.

**Ερωτήσεις για συζήτηση**: 

`1.	 Στον Ησ. 53:6 διαβάζουμε: «Πάντες ημείς επλανήθημεν ως πρόβατα». Στο ίδιο εδάφιο αναφέρεται ότι ο Κύριος έθεσε στον Ιησού «την ανομίαν πάντων ημών». Πώς αυτό δείχνει ότι όσο μεγάλο κι αν είναι το πρόβλημα της αμαρτίας, η λύση του είναι παραπάνω από αρκετή;`

`2.	 Τι άλλα διδάγματα μπορούμε να πάρουμε από την ιστορία του ληστή πάνω στο σταυρό; Ας υποθέσουμε ότι ο ληστής αφότου έλαβε συγχώρηση, δεν πέθανε στο σταυρό αλλά έζησε. Πόσο διαφορετική νομίζετε ότι θα ήταν η ζωή του; Πόσο μεγάλη είναι η δύναμη του Χριστού να αλλάζει τη ζωή μας;`