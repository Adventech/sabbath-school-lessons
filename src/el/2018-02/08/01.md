---
title:  Λατρεύοντας τον Δημιουργό
date:   19/05/2018
---

### Για τη μελέτη αυτής της εβδομάδας, διαβάστε:
Αποκ. 14:6,7, Ματθ. 24:14, Γαλ. 3:22, Λουκ. 23:32-43, Γέν. 22:12, Αποκ. 14:8-12.

> <p>Εδαφιο μνημης</p>
> «Και είδον άλλον άγγελον πετώμενον εις το μεσουράνημα, όστις είχεν ευαγγέλιον αιώνιον, διά να κηρύξη εις τους κατοικούντας επί της γης, και εις παν έθνος και φυλήν και γλώσσαν και λαόν.» Αποκάλυψη 14:6.

Ως Αντβεντιστές της Εβδόμης Ημέρας πιστεύουμε στην βιβλική έννοια της «παρούσας αλήθειας» (Β’ Πέτρ. 1:12). Είναι η βασική ιδέα ότι ο Θεός φανερώνει την αλήθεια στην ανθρωπότητα τη στιγμή που χρειάζεται, όπου όλο και περισσότερο φως δίνεται από τον Κύριο. Η πρώτη υπόσχεση του Ευαγγελίου (Γέν. 3:15), η οποία δόθηκε στο έκπτωτο ζευγάρι, ανέφερε πως η ελπίδα θα ερχόταν μέσα από το σπέρμα της γυναίκας. Η υπόσχεση στον Αβραάμ ότι θα «γείνει έθνος μέγα και δυνατόν• και θέλουσιν ευλογηθή εις αυτόν πάντα τα έθνη της γης» (Γεν. 18:18) είναι μία πληρέστερη αποκάλυψη της υπόσχεσης του ευαγγελίου. Η έλευση του Ιησού όπου, «ο Υιός του ανθρώπου δεν ήλθε διά να υπηρετηθή, αλλά διά να υπηρετήση και να δώση την ζωήν αυτού λύτρον αντί πολλών» (Μάρκ. 10:45) είναι φυσικά μία μεγαλύτερη αποκάλυψη της αλήθειας του ευαγγελίου.

Σήμερα πιστεύουμε ότι το μήνυμα της τριπλής αγγελίας στην Αποκ. 14:6-12 είναι η «παρούσα αλήθεια» για όσους ζούνε στις έσχατες ημέρες πριν την έλευση του Χριστού, και η εκπλήρωση κάθε ελπίδας μας ως Χριστιανοί. 

Αυτήν την εβδομάδα θα εστιάσουμε στο μήνυμα του πρώτου αγγέλου γιατί περιέχει αλήθειες σημαντικές για να μείνουμε πιστοί στις δοκιμασίες των εσχάτων ημερών.