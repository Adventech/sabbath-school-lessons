---
title:  Οι Ηνωμενες Πολιτειες Στην Προφητεια
date:   04/06/2018
---

Πολλοί, σωστά έχουν αναρωτηθεί: Πώς είναι δυνατόν η Ρώμη να έχει τέτοια επιρροή σήμερα, ή στο μέλλον, όπως διαβάζουμε στην Αποκ. 13; Οι μέρες που διέταζε στρατούς βρίσκονται στο παρελθόν. Η απάντηση, επίσης βρίσκεται στην Αποκ. 13.

`Διαβάστε τα εδάφια 11,12. Ποια στοιχεία δείχνουν ποια δύναμη είναι;`

Το προηγούμενο θηρίο, η Ρώμη όπως θεωρείται από τους Διαμαρτυρόμενους, είχε εξουσία για σαράντα δύο μήνες (Αποκ. 13:5) Οι σαράντα δύο μήνες είναι ακριβώς ίδια χρονική περίοδος με το «καιρού και καιρών και ημίσεος καιρού» του Δαν. 7:25, ή τα τρεισήμισι χρόνια (Αποκ. 12:14) ή τις 1260 προφητικές μέρες (Αποκ. 12:6) – το διάστημα που καταδυνάστευε η παπική εξουσία. Αυτή η προφητική περίοδος (χρησιμοποιώντας τον κανόνα, μία προφητική μέρα ισοδυναμεί με ένα έτος) ξεκινάει το 538 μ.Χ. και τελειώνει το 1798, τη χρονιά που ο πάπας αιχμαλωτίζεται. Εκείνη την περίοδο η παπική εξουσία δέχτηκε τη θανάσιμη πληγή και η προφητεία εκπληρώθηκε. Σ’ αυτό περίπου το σημείο της ιστορίας, προς το τέλος των σαράντα δύο μηνών (1798), μία άλλη δύναμη εμφανίζεται (Αποκ. 13:11, 1). Αυτή η δύναμη βγαίνει από τη γη, σε αντίθεση με όλες τις προηγούμενες που αναδύθηκαν από τη θάλασσα (δείτε Δαν. 7:2,3). «Τα ύδατα, τα οποία είδες, όπου η πόρνη κάθηται, είναι λαοί και όχλοι και έθνη και γλώσσαι» (Αποκ. 17:15). Γι’ αυτούς, και άλλους λόγους, η δύναμη αυτή πρέπει να είναι οι Ηνωμένες Πολιτείες της Αμερικής, όπου εμφανίζεται σε ένα αραιοκατοικημένο σχετικά μέρος του κόσμου και δεν χρειάστηκε να ρίξει καμία από τις σημαντικές αυτοκρατορίες για να αναδειχθεί. «Ποιο έθνος στο Νέο Κόσμο γύρω στα 1798 ανέρχονταν όλο και ψηλότερα σε δύναμη, με προοπτική κύρους και μεγαλοσύνης, επισύροντας την παγκόσμια προσοχή; Η εφαρμογή του συμβόλου δεν επιδέχεται καμία αμφιβολία. Ένα, και μόνο ένα έθνος, ανταποκρίνεται στα χαρακτηριστικά της προφητείας αυτής: αναντίρρητα οι Ηνωμένες Πολιτείες της Αμερικής.» Ε. Χουάιτ, Τ.Π.Σ. σ. 525.

Αν και αρχικά αυτή η δύναμη παρουσιάζεται ως αρνί με δύο κέρατα, σύμβολο ευγένειας, μιλάει ως δράκος (Αποκ. 13:11), προμηνύοντας ένα διωγμό παρόμοιο με της προηγούμενης δύναμης. Στην Αποκ. 13:11-17 έχουμε την απάντηση για το πώς η Ρώμη θα έχει την επιρροή που βλέπουμε στην προφητεία. Θα έχει την υποστήριξη των Ηνωμένων Πολιτειών.