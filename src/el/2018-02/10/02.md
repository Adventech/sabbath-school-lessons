---
title:  Η Θανασιμη Πληγη Θεραπευεται
date:   03/06/2018
---

`Διαβάστε Αποκ. 13:1-10 και δείτε τους λόγους που αυτή η περικοπή αναφέρεται στο ρόλο του παπισμού τόσο κατά το παρελθόν όσο και στο μέλλον. Προσέξτε πόσο σημαντικός ρόλος του δίνεται. Ποια είναι η σημασία του σε σχέση με τα γεγονότα των εσχάτων ημερών;`

Ο Θεός έχει πιστούς σε όλες τις εκκλησίες, ωστόσο, η Αγία Γραφή δείχνει πως αυτή η εκκλησία είχε έναν συγκεκριμένο ρόλο στην ιστορία και θα εξακολουθεί να έχει στα γεγονότα των εσχάτων ημερών.

`Διαβάστε Αποκ. 13:3. Τι συμβαίνει εδώ και τι διδασκόμαστε για την ανάδειξη της Ρώμης;`

Για αιώνες η Ρωμαιοκαθολική εκκλησία είχε τον κεντρικό ρόλο στην θρησκεία, αλλά και στην πολιτική του Δυτικού κόσμου. Όσον αφορά τη δύναμη της έχουμε το τρανταχτό παράδειγμα του αυτοκράτορα Ερρίκου Δ΄, όπου ο πάπας Γρηγόριος Ζ΄ ανάγκασε τον αυτοκράτορα να παρακαλεί, ξυπόλυτος στο χιόνι επί τρεις ημέρες, να τον δεχθεί προκειμένου να άρει τον αφορισμό που του είχε επιβάλει. Ο πάπας καυχιόταν για την συμπεριφορά του αυτή γιατί θεωρούσε ότι ήταν καθήκον του να ταπεινώσει τους βασιλείς.

Μέσα όμως από την επιρροή της Μεταρρύθμισης, του Διαφωτισμού και της Γαλλικής Επανάστασης, η πολιτικό-θρησκευτική ηγεμονία της Ρώμης συντρίφθηκε τα τέλη του 18ου αιώνα. Μάλιστα ο πάπας Πίος ΣΤ΄ αιχμαλωτίστηκε από τον Γαλλικό στρατό το 1798 και πέθανε στην εξορία το 1799. Ωστόσο, στην Αποκ. 13:διαβάζουμε πως η θανατηφόρα αυτή πληγή θεραπεύθηκε. Και παρότι η Ρώμη σήμερα δεν έχει αυτή την πολιτική δύναμη που είχε ο Γρηγόριος ο Ζ΄, χάρη της αυξημένης δημοτικότητας των πρόσφατων ποντίφικων έχει μεγάλη επιρροή, θρησκευτική και πολιτική. Και σύμφωνα με την προφητεία, η επιρροή αυτή θα αυξηθεί ακόμη περισσότερο.

`Σκεψη: Πώς μπορούμε να είμαστε πιστοί στο μήνυμα που καλούμαστε να δώσουμε χωρίς να προσβάλλουμε όσο το δυνατόν κάποιους; Γιατί, ωστόσο, δεν πρέπει να συμβιβαστούμε για την «πολιτική ορθότητα» καθώς κηρύττουμε την παρούσα αλήθεια;`