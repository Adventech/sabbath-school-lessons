---
title:  Αμερική και Βαβυλώνα
date:   02/06/2018
---

### Για τη μελέτη αυτής της εβδομάδας, διαβάστε:
Αποκ. 13:1-12, 14:9-11, 16:2, 19:20, 20:4, Ιερ. 51:6,7,53,57, Αποκ. 18:1-4.

> <p>Εδαφιο μνημης</p>
> «Και εν τω καιρώ εκείνω θέλει εγερθή Μιχαήλ, ο άρχων ο μέγας, ο ιστάμενος υπέρ των υιών του λαού σου• και θέλει είσθαι καιρός θλίψεως, οποία ποτέ δεν έγεινεν αφού υπήρξεν έθνος, μέχρις εκείνου του καιρού• και εν τω καιρώ εκείνω θέλει διασωθή ο λαός σου, πας όστις ευρεθή γεγραμμένος εν τω βιβλίω» Δανιήλ 12:1.

Την προηγούμενη εβδομάδα είδαμε την «ψεύτικη τριαδικότητα», τον Σατανά (δράκο) και τις δύο επίγειες δυνάμεις που μαζί θα εξαπολύσουν διωγμό ενάντια στο λαό του Θεού. 

Μία από αυτές τις δυνάμεις, το θηρίο της θάλασσας (Αποκ. 13:1-10) περιγράφεται ως ένας συνδυασμός λεοπάρδαλης, αρκούδας και λιονταριού (Αποκ. 13:2) – εικόνες παρμένες από το Δαν. 7:4-6. Όπως είδαμε στο 6ο μάθημα, στο Δαν. 7:– μετά την άνοδο της Βαβυλώνας (λιοντάρι), της Μηδο-Περσίας (αρκούδα), και της Ελλάδας (λεοπάρδαλη) – έρχεται η τελευταία επίγεια δύναμη, η Ρώμη. Ξεκίνησε ως ειδωλολατρική Ρώμη και στη συνέχεια μετατράπηκε σε παπική – η δύναμη του μικρού κέρατος στο Δαν. 7:7,8,19-21,23-25 που εμφανίζεται ακριβώς μετά το τέταρτο θηρίο. Επίσης είδαμε ότι πολλά από τα χαρακτηριστικά της Παπικής Ρώμης όπως περιγράφονται στα εδάφια του Δαν. 7, εμφανίζονται ξανά στο θηρίο της θάλασσας στην Αποκ. 13:1-10. Επομένως, οι Βιβλικοί σχολιαστές βλέπουν τη Ρώμη ως μία από τους κύριους ανταγωνιστές στα γεγονότα του εσχάτου καιρού στην Αποκ. 13.

Ωστόσο, δεν είναι μόνο η Ρώμη. Και μία άλλη δύναμη αναφέρεται. Αυτήν την εβδομάδα θα εστιάσουμε κυρίως στην Αποκ. 13:στα γεγονότα και στις δυνάμεις του κεφαλαίου, αναλογιζόμενοι: Ποιο είναι το νόημα αυτών των γεγονότων και πώς μπορούμε να προετοιμαστούμε γι’ αυτά;