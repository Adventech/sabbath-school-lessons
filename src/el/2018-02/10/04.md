---
title:  Ζητημα Λατρειας
date:   05/06/2018
---

Ο Κύριος ανέκαθεν είχε να κάνει με εκείνους που έπεφταν στην ειδωλολατρία (δείτε Ματθ. 4:8-10). Στο τέλος, όπως αναφέρεται στην Αποκ. 13:το ζήτημα της λατρείας θα εμφανιστεί ξανά. Και εδώ ο λαός του Θεού θα πρέπει να επιλέξει ποιον θα λατρέψει και θα υπηρετήσει (δείτε Ναυή 24:15). Στο 2ο μάθημα, «Ο Δανιήλ και ο Έσχατος Καιρός», μελετήσαμε την ιστορία των τριών νέων που έλαβαν τη διαταγή να προσκυνήσουν την χρυσή εικόνα (Δαν. 3:5). Επίσης είδαμε πως στην Αποκ. 13:χρησιμοποιούνται ανάλογοι όροι που δείχνουν το διωγμό που θα αντιμετωπίσουν τα παιδιά του Θεού τον έσχατο καιρό. Με λίγα λόγια, αυτά που συνέβησαν στο Δαν. 3:θα μπορούσαμε να πούμε πως ήταν ένας προάγγελος αυτών που θα συμβούν στις έσχατες ημέρες από τις δυνάμεις των θηρίων στην Αποκ. 13. Όλοι προστάχθηκαν να προσκυνήσουν την χρυσή εικόνα, διαφορετικά θα ρίχνονταν στο φλεγόμενο καμίνι. Παρομοίως, στην Αποκ. 13:δίνεται η διαταγή «όσοι δεν προσκυνήσωσι την εικόνα του θηρίου, να θανατωθώσι».

`Διαβάστε Αποκ. 14:9-11, 16:2, 19:20, 20:4. Τι μας λένε αυτά τα εδάφια για το πόσο καίριο θα είναι το θέμα της λατρείας;`

Η Βαβυλώνα είναι η πρωτεύουσα της κίβδηλης λατρείας. Ο Πύργος της Βαβέλ μαρτυρούσε την επιθυμία των οικοδόμων, όπως και του Εωσφόρου, «θέλω αναβή επί τα ύψη των νεφελών» (Ησ. 14:14) καθώς και την προσπάθειά τους να προφυλαχθούν από έναν άλλο παγκόσμιο κατακλυσμό. Αρνήθηκαν να πιστέψουν στην υπόσχεση του Θεού ότι δεν θα επέτρεπε άλλον κατακλυσμό στη γη (Γεν. 9:8-11). Η νέα Βαβυλωνιακή αυτοκρατορία παρομοίως εξύψωσε το έργο των ανθρώπων. Ο Ναβουχοδονόσορ είπε, «η Βαβυλών η μεγάλη, την οποίαν εγώ ωκοδόμησα» (Δαν. 4:30). Αργότερα ο βασιλιάς Βαλτάσαρ, πήρε τα χρυσά σκεύη από το ναό του Σολομώντα για την γιορτή του και «έπινον οίνον και ήνεσαν τους θεούς τους χρυσούς και αργυρούς, τους χαλκούς, τους σιδηρούς, τους ξυλίνους και τους λιθίνους» (Δαν. 5:3,4). Προσέξτε πως χρησιμοποίησαν τα σκεύη του ναού γεμίζοντάς τα με κρασί το οποίο νέκρωσε τις αισθήσεις όσων ήπιαν. Το αποτέλεσμα ήταν η πτώση της Βαβυλώνας. Μία εξωτερική απλώς εμφάνιση της αλήθειας μπορεί να μας εξαπατήσει καλύπτοντας το θανατηφόρο «οίνο της Βαβυλώνας». Η κίβδηλη λατρεία και οι ψεύτικες ιδέες είναι το νόμισμα της βασιλείας του Σατανά.

`Σκεψη: Πώς μπορούμε να βεβαιωθούμε ότι δεν έχουμε εμπλακεί σε κάποια κίβδηλη λατρεία;`