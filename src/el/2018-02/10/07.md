---
title:  Περαιτέρω μελέτη
date:   08/06/2018
---

Η επίθεση του Σατανά στο νόμο του Θεού στην πραγματικότητα είναι επίθεση στον ίδιο τον Θεό, στην εξουσία και στη διακυβέρνησή Του. Επομένως, στα γεγονότα της τελικής κρίσης κατά τις έσχατες ημέρες, ο Σατανάς θα επιτεθεί σε εκείνους που τηρούν τις εντολές του Θεού (Αποκ. 12:17, 14:12) γιατί σε όλη τη γη μόνο αυτοί δεν θα αποδώσουν φόρο τιμής στους πληρεξούσιους του στη γη. Η μάχη που ξεκίνησε πριν χρόνια στον ουρανό θα συνεχιστεί στη γη, και όπως ηττήθηκε ο Σατανάς στον ουρανό έτσι θα ηττηθεί και στη γη.

«Αφ’ ότου άρχισε η μεγάλη διαμάχη στον ουρανό, ο σκοπός του Σατανά ανέκαθεν ήταν η ανατροπή του νόμου του Θεού. Ακριβώς για την επίτευξη αυτού του σκοπού σήκωσε επανάσταση κατά του Δημιουργού και, αφού αποβλήθηκε από τον ουρανό, συνέχισε τον ίδιο αγώνα του στη γη. Να εξαπατήσει τους ανθρώπους παρασύροντάς τους κατόπιν να παραβούν το νόμο του Θεού… Ο παραβάτης ενός σημείου, ‘όστις πταίση εις εν,’ δείχνει ότι καταφρονεί ολόκληρο το νόμο. Με την επιρροή και το παράδειγμά του τάσσεται με το μέρος της παράβασης, και θεωρείται ‘ένοχος πάντων’ (Ιακ. 2:10).» Ε. Χουάιτ, Τ.Π.Σ., σ. 695.

**Ερωτήσεις για συζήτηση**: 

`1.	 Συζητήστε για τα γεγονότα που δείχνουν στις έσχατες ημέρες. Ποια γεγονότα μέλλει να συμβούν; Πώς μπορούμε να παρατηρούμε τα σημεία των καιρών δίχως να φανατιζόμαστε, να θέτουμε ημερομηνίες, και να κάνουμε έντονες προβλέψεις για πράγματα που η Αγία Γραφή και τα γραπτά της Ε. Χουάιτ δεν εξηγούν με λεπτομέρειες;`

`2.	 Μείνετε στο θέμα της λατρείας. Τι σημαίνει να λατρεύουμε κάτι; Πώς λατρεύουμε αυτό που λατρεύουμε;`

`3.	 Μείνετε στην ιδέα ότι ο Θεός έχει ακόμη λαό στη Βαβυλώνα. Πώς κατανοούμε τον συμβολικό όρο «Βαβυλώνα»; Τι μας διδάσκει αυτό για την υποχρέωσή μας να συνεχίσουμε να κηρύττουμε στους άλλους, ανεξαρτήτου πολιτικών και θρησκευτικών τους πεποιθήσεων;`