---
title:  «Εξελθετε Εξ Αυτης Ο Λαος Μου»
date:   07/06/2018
---

Οι μελετητές των προφητειών της Αγίας Γραφής παρακολουθούν με μεγάλο ενδιαφέρον τα παγκόσμια γεγονότα, ιδιαίτερα αυτά που έχουν να κάνουν με τον έσχατο καιρό. Σκεφτείτε για παράδειγμα τον ρόλο των Ηνωμένων Πολιτειών. Το 1851 κάποιοι Αντβεντιστές προσδιόρισαν την Αμερική ως το δεύτερο θηρίο (Αποκ. 13:11-15) που ήταν μία αξιοσημείωτη ταυτοποίηση βάση της κατάστασης των Ηνωμένων Πολιτειών εκείνη την εποχή. Εκείνη την περίοδο υπερδυνάμεις ήταν οι: Ρωσία, Γαλλία, Αυστρο-Ουγγαρία, και Αγγλία. Τότε η Αμερική είχε στρατό περίπου είκοσι χιλιάδων ανδρών. Το 1814, σαράντα χρόνια πριν, οι Βρετανοί εισέβαλλαν και έκαψαν την Ουάσινγκτον. Το 1867 οι γενναίοι του Καθιστού Ταύρου (φύλαρχος Ινδιάνων) ξεκλήρισαν το σύνταγμα του αντισυνταγματάρχη Κάστερ. Επομένως, παρότι κάποιοι σχολιαστές αναγνώρισαν την Αμερική ως την εξουσία που μία μέρα θα επιβάλλει το «χάραγμα του θηρίου» στον κόσμο, το έθνος αυτό εκείνη την εποχή πολεμούσε ακόμη τους ιθαγενείς, και δεν νικούσε πάντα! Προς το παρόν, τα γεγονότα στον κόσμο εξελίχθηκαν όπως αναμενόταν. Αλλά υπάρχουν ακόμη πράγματα που πρέπει να γίνουν μέχρι να έρθει το τέλος. Γι’ αυτό, όταν μιλάμε για το «χάραγμα του θηρίου» είναι πολύ σημαντικό να τονίσουμε ότι προς το παρόν κανείς δεν το έχει, ανεξαρτήτου εάν τηρείται η τέταρτη εντολή. Εξάλλου πρώτα πρέπει να γίνουν κάποια πράγματα.

`Διαβάστε Αποκ. 18:1-4. Τι συμβαίνει εδώ και γιατί είναι σημαντικό για εμάς να το θυμόμαστε; Τι μας διδάσκουν τα εδάφια αυτά για την αποστολή μας στον κόσμο;`

Τα εδάφια αυτά δίνουν μία θλιβερή εικόνα του κόσμου, πολιτικά, ηθικά, και πνευματικά. Δείχνουν την κακόβουλη επιρροή των κίβδηλων θρησκευτικών διδασκαλιών στον κόσμο. Την ίδια στιγμή όμως δίνουν μεγάλη ελπίδα επειδή ένας άλλος άγγελος από τον ουρανό φωτίζει τον κόσμο με τη δόξα του. Επιπλέον, οι πιστοί του Θεού, αυτοί που ακόμη δεν έμαθαν αυτά που πρέπει, καλούνται να βγουν από την Βαβυλώνα. Αυτό σημαίνει ότι ο λαός του Θεού που βρίσκεται έξω από τη Βαβυλώνα, έχει να κάνει ένα έργο για εκείνους που είναι ακόμη μέσα.

`Σκεψη: Πώς πρέπει να μας επηρεάσει το γεγονός ότι ο Κύριος αποκαλεί ορισμένους μέσα στη Βαβυλώνα «λαός Μου»; Γιατί αυτό είναι σημαντικό να το θυμόμαστε στις σχέσεις μας με τους άλλους;`