---
title:  Οι Δεκα Παρθενες
date:   16/05/2018
---

Μετά την ομιλία Του στο Ματθ. 24:όσον αφορά τα σημεία της έλευσής Του, στο επόμενο κεφάλαιο (25) ο Ιησούς λέει πώς να προετοιμαστούμε γι’ αυτήν. 

`Διαβάστε Ματθ. 25:1-13 την παραβολή των Δέκα Παρθένων. Τι λέει εδώ ο Ιησούς που θα μας βοηθήσει να καταλάβουμε πώς να προετοιμαστούμε για την επιστροφή Του;`

Ο Ιησούς ξεκινάει την ομιλία Του μιλώντας για δέκα παρθένες. Το γεγονός ότι πρόκειται για παρθένες σημαίνει ότι αντιπροσωπεύουν εκείνους που δηλώνουν ότι είναι Χριστιανοί. Δεν είναι με την πλευρά του Σατανά στη διαμάχη. Παρομοιάζονται με τη βασιλεία των ουρανών (Ματθ. 25:1). Στο τέλος όμως, όλες κοιμούνται (Ματθ. 25:5). Ο Χριστός είχε ήδη προειδοποιήσει για το θέμα της επαγρύπνησης (Ματθ. 24:42), για να μην είναι ανέτοιμοι κατά την επιστροφή Του. Και οι δέκα είχαν λυχνίες, και όλες βγήκαν σε συνάντηση του νυμφίου, γεγονός που δείχνει ότι όλες περίμεναν την έλευσή Του. Υπάρχει μία καθυστέρηση, και κατά την αναμονή όλες αποκοιμήθηκαν. Ξαφνικά, εν τω μέσω της νυκτός, όλες ξύπνησαν: ο νυμφίος ερχόταν (Ματθ. 25:1-6). Οι μωρές παρθένες ξαφνιάστηκαν, βρέθηκαν απροετοίμαστες. Γιατί; Γιατί όπως δήλωσαν: «αι λαμπάδες ημών σβύνονται» (Ματθ. 25:8). Είχαν ακόμη λίγο λάδι, αλλά δεν ήταν αρκετό για να προϋπαντήσουν τον Χριστό. 

Το πρόβλημα είναι ότι αυτές οι παρθένες αντιπροσωπεύουν τους Χριστιανούς που περιμένουν την επιστροφή του Χριστού αλλά έχουν μία επιφανειακή εμπειρία μαζί Του. Έχουν λίγο λάδι, γίνεται κάποιο έργο του Αγίου Πνεύματος στη ζωή τους, αλλά τρεμοπαίζει. Είναι ικανοποιημένοι με το λίγο, ενώ χρειάζονται πολύ περισσότερο. «Το Πνεύμα εργάζεται στην καρδιά του ανθρώπου ανάλογα με την επιθυμία του και τη συναίνεσή του να εμφυτευτεί μέσα του μία νέα φύση, αλλά αυτοί που συμβολίζονται με τις μωρές παρθένες ήταν ευχαριστημένοι από ένα επιφανειακό έργο. Δε γνωρίζουν τον Θεό. Δε μελέτησαν το χαρακτήρα Του, δεν είχαν επικοινωνία μ’ Αυτόν, να γιατί δεν ξέρουν πώς να εμπιστεύονται και να εμβλέπουν σ’ Αυτόν για να ζήσουν. Η λατρεία τους στον Θεό έχει εκφυλιστεί σε τύπους.» Ε. Χουάιτ. Λ.Ζ. σ. 324.

`Σκεψη: Πώς μπορούμε να κάνουμε έναν αυτοέλεγχο ώστε να μην κάνουμε το λάθος των μωρών παρθένων; Εάν βλέπουμε τον εαυτό μας στις μωρές παρθένες, τι μπορούμε να κάνουμε για να αλλάξουμε;`