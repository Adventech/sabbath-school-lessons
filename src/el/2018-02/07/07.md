---
title:  Περαιτέρω μελέτη
date:   18/05/2018
---

«Ο άνθρωπος που πήρε το ένα τάλαντο, ‘υπήγε και έσκαψεν εις την γην, και έκρυψε το αργύριον του κυρίου αυτού.’ Αυτός με το μικρότερο χάρισμα άφησε το τάλαντό του ανεκμετάλλευτο. Εδώ δίνεται προειδοποίηση προς εκείνους που αισθάνονται ότι το ασήμαντο χάρισμα, τους απαλλάσσει από την υπηρεσία προς το Χριστό. Αν μπορούσαν να κάνουν κάτι μεγάλο, με πόση χαρά θα το αναλάμβαναν! Αλλά επειδή μπορούν να προσφέρουν μόνο κάτι, νομίζουν ότι δικαιολογούνται να μην κάνουν τίποτε. Εδώ είναι το λάθος. Ο Κύριος, διανέμοντας τα χαρίσματά Του, δοκιμάζει το χαρακτήρα. Εκείνος που παραμελεί να βελτιώσει το τάλαντό του, αποδείχνεται άπιστος δούλος. Αν είχε λάβει πέντε τάλαντα, θα έθαβε τα πέντε όπως έθαψε το ένα. Η κακή χρήση του ενός ταλάντου έδειξε την περιφρόνησή του στα δώρα τ’ ουρανού. ‘Ο εν τω ελαχίστω πιστός, και εν τω πολλώ πιστός είναι.’ (Λουκ. 16:10). Η σπουδαιότητα των μικρών πραγμάτων συχνά υποτιμιέται επειδή ακριβώς αυτά είναι μικρά, και όμως, συμβάλλουν πολύ στην αληθινή μαθητεία της ζωής, και δεν είναι καθόλου επουσιώδη στη ζωή του χριστιανού. Η οικοδομή του χαρακτήρα μας θα βρεθεί σε κίνδυνο αν υποτιμήσουμε τη σπουδαιότητα των μικρών πραγμάτων.» Ε. Χουάιτ, Λ.Ζ., σ. 278,279.

**Ερωτήσεις για συζήτηση**: 

`1.	 Ποιες ιδεολογίες και ιδανικά νόμιζαν οι άνθρωποι ότι θα έφερναν την ουτοπία στη γη; Γιατί όλα αυτά απέτυχαν;`

`2.	 Τι είναι αυτό στην υπακοή στον Λόγο του Θεού που ενδυναμώνει την πίστη μας; Γιατί η πίστη χωρίς τα έργα είναι νεκρή; (Ιακ. 2:26). Αναλογιζόμενοι τις δοκιμασίες που περιμένουν όσους τηρούν τις εντολές του Θεού (Αποκ. 14:12), γιατί είναι σημαντικό να ετοιμαστούμε από τώρα;`

`3.	 Γιατί η ιστορία των δέκα παρθένων αποτελεί μία προειδοποίηση για εμάς; Ας μη ξεχνάμε πως όλες έμοιαζαν έτοιμες και ενεργούσαν κατά τον ίδιο τρόπο. Πώς μπορούμε να βεβαιωθούμε ότι δεν αυταπατόμαστε και δεν ανήκουμε στην κατηγορία των μωρών παρθένων;`

`4.	 Τι σημαίνει το ότι «ει δυνατόν» ακόμη και οι εκλεκτοί να πλανηθούν; Πώς κατανοείτε τον όρο «εκλεκτοί»; (δείτε Ματθ. 24:31, Ρωμ. 8:33, Κολ. 3:12.) Τι καταλαβαίνουμε από αυτά τα εδάφια για το πόσο επικίνδυνες θα είναι οι πλάνες;`