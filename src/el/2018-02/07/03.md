---
title:  Υπομενοντας Μεχρι Τελους
date:   14/05/2018
---

`Διαβάστε Ματθ. 24:9 και Αποκ. 13:11-17. Τι παραλληλισμοί υπάρχουν στα λόγια του Ιησού στο Ματθαίον και στα θεόπνευστα λόγια που ο Ιωάννης έγραψε στην Αποκάλυψη;`

Η ανησυχία του Χριστού για τον λαό Του στο τέλος του κόσμου περιλαμβάνει την παγκόσμια απάτη που οδηγεί τα έθνη να αντισταθούν στην αληθινή πίστη και να επιβάλλουν στον κόσμο την κίβδηλη λατρεία. Όσοι αντιστέκονται θα αντιμετωπίσουν έχθρα, διωγμό, και ορισμένοι ακόμη και θάνατο.

`Διαβάστε Ματθ. 24:13. Ποιο είναι το κλειδί για την σωτηρία μπροστά στην εναντίωση όλου του κόσμου;`

«Μόνο όσοι θα έχουν κατοχυρώσει τη σκέψη τους με τις Βιβλικές αλήθειες θα μπορέσουν να επιζήσουν κατά τον τελευταίο μεγάλο αγώνα.» Ε. Χουάιτ, Τ.Π.Σ. σ. 709. Όσοι οχυρώσουν το νου τους με τις Βιβλικές αλήθειες δεν θα παρασυρθούν από τις πλάνες των εσχάτων ημερών. Πρέπει να γνωρίζουμε την αλήθεια διαφορετικά θα πλανηθούμε. 

`Διαβάστε Ματθ. 7:24-27. Τι άλλο είναι σημαντικό για να παραμείνουμε πιστοί στον Θεό;`

Όσο σημαντικό είναι να είμαστε θεμελιωμένοι στο Λόγο του Θεού, σύμφωνα με τον Ιησού δεν είναι αρκετό για να αντέξουμε τις επερχόμενες δοκιμασίες. Πρέπει και να εφαρμόσουμε αυτά που μαθαίνουμε, να υπακούσουμε δηλαδή στην αλήθεια που βρίσκουμε στον Ιησού. Στην παραπάνω παραβολή, και οι δύο κτίστες αντιπροσωπεύουν εκείνους που ακούνε τα λόγια του Ιησού. Η διαφορά ανάμεσά τους είναι ότι ο ένας εκτελεί τα όσα άκουσε από τον Ιησού.

`Σκεψη: Γιατί ο υπάκουος στέκεται σταθερός, ενώ ο ανυπάκουος πέφτει; Πώς η υπακοή βοηθάει κάποιον να μείνει στέρεος στην πίστη;`