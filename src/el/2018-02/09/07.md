---
title:  Περαιτέρω μελέτη
date:   01/06/2018
---

Ας εξετάσουμε περαιτέρω τις επιπτώσεις που έχει η θεωρία της εξέλιξης στα γεγονότα των εσχάτων ημερών, όσον αφορά το ρόλο του Σαββάτου. Ένας λόγος για τον οποίο ο Δαρβίνος, ο πατέρας αυτής της θεωρίας, προήγαγε την εξέλιξη ήταν επειδή δεν μπορούσε να εξηγήσει το κακό και την θλίψη με την ιδέα ενός Δημιουργού αγάπης. Εξαιτίας αυτού του λάθους, έψαξε αλλού για απαντήσεις. Δεν ήταν σύμπτωση άλλωστε ότι τον καιρό που ο Δαρβίνος εργαζόταν πάνω στη θεωρία της εξέλιξης ο Θεός κάλεσε ένα κίνημα, τους Αντβεντιστές της Εβδόμης Ημέρας που αντιστέκονταν στα όσα πρέσβευε η θεωρία του Δαρβίνου. Είναι πράγματι ενδιαφέρον ότι το κίνημα των Αντβεντιστών της Εβδόμης Ημέρας, οι οποίοι από το όνομά τους δείχνουν τη θεμελίωσή τους στη δημιουργία, άρχισαν να αυξάνονται την ίδια περίοδο με τη θεωρία του Δαρβίνου. Εάν ο Δαρβίνος διάβαζε και πίστευε τα παρακάτω λόγια που γράφτηκαν από την Ε. Χουάιτ, ο κόσμος πολύ πιθανόν να είχε γλιτώσει ένα από τα πιο χοντρά λάθη της ανθρώπινης σκέψης.

«Παρόλο που η γη είχε φθαρεί από την αμαρτία, η φύση θα εξακολουθούσε να είναι το διδακτικό βιβλίο του ανθρώπου. Δεν ήταν τώρα δυνατόν να παρουσιάζει μόνο το καλό επειδή το κακό φανερωνόταν παντού, παραμορφώνοντας τη γη, τη θάλασσα και την ατμόσφαιρα με το μολυσματικό του άγγιγμα. Εκεί όπου άλλοτε ήταν γραμμένος μόνο ο χαρακτήρας του Θεού, η γνώση του καλού, τώρα ήταν γραμμένος ο χαρακτήρας του Σατανά, η γνώση του κακού. Από τη φύση η οποία παρουσίαζε τώρα τη γνώση του καλού και του κακού, ο άνθρωπος επρόκειτο να δέχεται συνεχείς προειδοποιήσεις για τα αποτελέσματα της αμαρτίας» Ε. σ. 26.

Ο Δαρβίνος έχτισε τις υποθέσεις του για την εξέλιξη πάνω στη λανθασμένη κατανόησή του για την φύση και τον χαρακτήρα του Θεού και του έκπτωτου κόσμου στον οποίο ζούμε. Δυστυχώς, εξαιτίας αυτής του της θεωρίας οι άνθρωποι θα πέφτουν στις πλάνες του Σατανά, κυρίως τον έσχατο καιρό.

**Ερωτήσεις για συζήτηση**: 

`1.	 Γιατί οι περισσότεροι Χριστιανοί δεν πιστεύουν ότι ο Σατανάς είναι υπαρκτό πρόσωπο; Πόσο επικίνδυνο είναι να απορρίπτουμε ξεκάθαρες διδασκαλίες της Αγίας Γραφής;`

`2.	 Τι θα λέγατε σε κάποιον που είχε εμπειρία κοντά στο θάνατο και ισχυρίζεται ότι υπάρχει ζωή και μετά τον θάνατο;`

`3.	 Γιατί αυτοί που πιστεύουν στην εξέλιξη θα είναι πιο ευάλωτοι στις πλάνες των εσχάτων ημερών;`