---
title:  Δυο Μεγαλες Πλανες
date:   28/05/2018
---

**Διαβάστε τα παρακάτω εδάφια. Τι λένε τα παρακάτω εδάφια για την ικανότητα του Σατανά να εξαπατά;**

`Β’ Κορ. 11:13-15`

`Β’ Θεσ. 2:9,10`

`Αποκ. 12:9`

`Αποκ. 20:10`

Όπως είδαμε σε προηγούμενο μάθημα, ο Ιησούς προειδοποίησε τους ακολούθους Του για τις πλάνες των εσχάτων ημερών. Μεταξύ άλλων προειδοποίησε ιδιαίτερα για την εμφάνιση ψευδόχριστων και ψευδοπροφητών που θα έχουν ως σκοπό να πλανήσουν πολλούς (Ματθ. 24:5).

Οι ψευδόχριστοι και οι ψευδοπροφήτες ωστόσο δεν είναι η μοναδική πλάνη των εσχάτων ημερών. Ο εχθρός μας στη Μεγάλη Διαμάχη έχει πολλά τεχνάσματα για να πλανήσει όσο το δυνατόν περισσότερους. Ως Χριστιανοί, πρέπει να είμαστε προσεκτικοί και αυτό είναι εφικτό μόνο εάν γνωρίζουμε την Αγία Γραφή και υπακούμε στις διδασκαλίες της. Η Ε. Χουάιτ αναφέρει ποιες είναι δύο από τις μεγαλύτερες πλάνες: «Με τις δύο μεγάλες πλάνες, την αθανασία της ψυχής και την ιερότητα της Κυριακής, ο Σατανάς θα παρασύρει τους ανθρώπους στην εξαπάτηση. Η πρώτη από αυτές θέτει το θεμέλιο του πνευματισμού, ενώ η δεύτερη δημιουργεί φιλικούς δεσμούς με τη Ρώμη. Οι Διαμαρτυρόμενοι των Ηνωμένων Πολιτειών θα είναι οι πρώτοι που θα τείνουν τα χέρια πάνω από το χάσμα για να σφίξουν γερά το χέρι του πνευματισμού. Και θα απλώσουν επίσης το χέρι πάνω από την άβυσσο σε μία θερμή χειραψία με τη δύναμη της Ρώμης. Κάτω από την επιρροή της τριπλής αυτής συμμαχίας, η Αμερική θα βαδίσει στα ίχνη της Ρώμης για την καταπάτηση των ανθρωπίνων δικαιωμάτων.» Ε. Χουάιτ, Τ.Π.Σ. σ. 702.

Πόσο αξιοθαύμαστο είναι πραγματικά το ότι μετά από τόσα χρόνια που γράφτηκαν αυτά τα λόγια, βλέπουμε τις «δύο μεγάλες πλάνες» να συνεχίζουν να υπάρχουν στον Χριστιανικό κόσμο.

`Σκεψη: Γιατί η γνώση των Βιβλικών αληθειών και η υπακοή σ’ αυτές είναι το ισχυρότερο όπλο μας ενάντια στις απάτες του Διαβόλου, ιδιαίτερα στις έσχατες ημέρες;`