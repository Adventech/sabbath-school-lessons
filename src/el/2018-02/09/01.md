---
title:  Πλάνες των εσχάτων ημερών
date:   26/05/2018
---

### Για τη μελέτη αυτής της εβδομάδας, διαβάστε:
Αποκ. 2:13,24, Β’ Κορ. 11:13-15, Ψαλμ. 146:4, Γέν. 1-2:3, Αποκ. 13:1-17.

> <p>Εδαφιο μνημης</p>
> «Και ερρίφθη ο δράκων ο μέγας, ο όφις ο αρχαίος, ο καλούμενος Διάβολος, και ο Σατανάς, ο πλανών την οικουμένην όλην, ερρίφθη εις την γην, και οι άγγελοι αυτού ερρίφθησαν μετ' αυτού.» Αποκάλυψη 12:9.

Ακόμη και στον ουρανό, πριν εξοριστεί, ο Σατανάς προσπάθησε να πλανήσει τους αγγέλους. «Εγκαταλείποντας τη θέση του πλάι στην άμεση παρουσία του Θεού, ο Εωσφόρος απομακρύνθηκε με σκοπό να ενσταλάξει το πνεύμα της δυσαρέσκειας ανάμεσα στους αγγέλους. Εργαζόμενος με τέλεια μυστικότητα και αποκρύβοντας για ένα διάστημα τον πραγματικό σκοπό του κάτω από ένα κάλυμμα σεβασμού προς το Θεό, προσπάθησε να προκαλέσει δυσφορία για τους νόμους τη διοίκησης των ουρανίων υπάρξεων με το πρόσχημα ότι αυτοί επέβαλλαν περιορισμούς που δεν ήταν απαραίτητοι.» Ε. Χουάιτ, Τ.Π.Σ. σ. 590,591.

Στην Εδέμ χρησιμοποίησε το φίδι για να απατήσει την Εύα. Σε όλη την ιστορία, μέχρι και σήμερα, ακόμη και μετά τα χίλια έτη, θα χρησιμοποιήσει πλάνες (Αποκ. 20:8) για να πετύχει το σκοπό του.

Δυστυχώς είναι πολύ πιο έξυπνος, πολύ πιο δυνατός, και επιτήδειος από όλους εμάς, και γι’ αυτό πρέπει να στηριχθούμε στον Ιησού και στο Λόγο Του για να προστατευτούμε από τα τεχνάσματά του. 

«Σεις δε, οίτινες είσθε προσκεκολλημένοι εις Κύριον τον Θεόν σας, πάντες ζήτε την σήμερον» (Δευτ. 4:4). Η αρχή που συναντάμε σ’ αυτό το εδάφιο εξακολουθεί να ισχύει και σήμερα. 

Αυτήν την εβδομάδα θα εξετάσουμε ορισμένες από τις πιο αποτελεσματικές πλάνες του Διαβόλου και θα δούμε πώς μπορούμε να προστατευτούμε από αυτές.