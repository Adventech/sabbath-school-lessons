---
title:  Η Μεγαλυτερη Απατη
date:   27/05/2018
---

Στο πρώτο μάθημα αυτής της τριμηνίας μιλήσαμε για την Υπερκόσμια Διαμάχη η οποία δυστυχώς πέρασε και στη γη μας. Το πρόβλημα ωστόσο είναι ότι πολλοί άνθρωποι, και Χριστιανοί, δεν πιστεύουν στην ύπαρξη της Μεγάλης Διαμάχης επειδή δεν πιστεύουν στην ύπαρξη του Σατανά. Γι’ αυτούς, οι αναφορές της Αγίας Γραφής στον Σατανά ή Διάβολο, είναι απλώς ένας τρόπος έκφρασης που εξηγεί την ύπαρξη του κακού και τη θλίψης στον κόσμο. Για πολλούς, η ιδέα ότι πρόκειται για μία κυριολεκτικά υπερφυσική ύπαρξη, είναι κάτι ανάλογο με χαρακτήρα σε ταινία επιστημονικής φαντασίας.

`Διαβάστε τα παρακάτω εδάφια της Αποκάλυψης. Τι λένε για την ύπαρξη του Σατανά και τον ρόλο του στις έσχατες ημέρες; Αποκ. 2:13,24, 12:3,7-9,12,17, 13:2, 20:2,7,10.`

Στην Αποκάλυψη βλέπουμε πόση δύναμη θα έχει ο Σατανάς τις έσχατες ημέρες επάνω στους κατοίκους της γης, τους οποίους δεν θα απομακρύνει μόνο από το δρόμο της σωτηρίας αλλά θα τους οδηγήσει ενάντια σε εκείνους που θα παραμείνουν πιστοί στον Ιησού.

Από όλα τα «διανοήματα» του Σατανά (Β’ Κορ. 2:11), πιθανόν το μεγαλύτερο είναι να κάνει τους ανθρώπους να πιστέψουν ότι δεν είναι υπαρκτός. Άλλωστε, ποιος θα προφυλαχθεί από έναν ισχυρό εχθρό εφόσον δεν πιστεύει ότι υπάρχει; Είναι εκπληκτικό το πόσοι ισχυρίζονται ότι είναι Χριστιανοί και δεν πιστεύουν ότι ο Διάβολος είναι υπαρκτός . Έχουν αυτή την άποψη επειδή αγνοούν ή παρερμηνεύουν τα τόσα εδάφια στο Λόγο του Θεού που φανερώνουν τα έργα και τα τεχνάσματα του στον κόσμο, ιδιαίτερα τον έσχατο καιρό. Το γεγονός ότι πολλοί δεν πιστεύουν στην ύπαρξη του Σατανά, παρά τις τόσες Βιβλικές ενδείξεις, πρέπει να είναι μία έντονη υπενθύμιση για εμάς του πόσο σημαντικό είναι να κατανοήσουμε τις διδασκαλίες της Αγίας Γραφής.

`Σκεψη: Παρότι στην Αποκάλυψη διαβάζουμε για τα σχέδια του Σατανά, ιδιαίτερα στις έσχατες ημέρες, τι μεγάλη ελπίδα μπορούμε να βρούμε στην Αποκ. 12:11; Ποια είναι η πηγή της δύναμής μας ενάντια στον Διάβολο;`