---
title:  Η Ψευτικη Τριαδικοτητα
date:   31/05/2018
---

Η έννοια της τριαδικής φύσης του Θεού φαίνεται σε όλη την Αγία Γραφή. Ωστόσο, ανάμεσα στις πλάνες των εσχάτων ημερών και στους διωγμούς, στην Αποκάλυψη 13:διαβάζουμε για μία «ψεύτικη τριαδικότητα» που αποτελείται από τον δράκο, το θηρίο της θάλασσας, και το θηρίο της ξηράς.

`Διαβάστε Αποκ. 12:17, 13:1,2. Τι περιγράφεται εδώ;`

Ο δράκος εδώ φαίνεται να είναι μία πλαστογραφία του Πατέρα, και φαίνεται να έχει αυτός τον έλεγχο. Επίσης δίνει δύναμη, εξουσία και θρόνο στο θηρίο της θάλασσας, το οποίο υποκρίνεται τον Χριστό. Γιατί αυτή η δεύτερη δύναμη θεωρείται πλαστογραφία του Χριστού;

`Διαβάστε Αποκ. 13:2-5. Ποια είναι τα χαρακτηριστικά του θηρίου της θάλασσας;`

Πέρα του ότι έλαβε εξουσία από τον δράκο, όπως και ο Ιησούς έλαβε την εξουσία Του από τον Πατέρα (δείτε Ματθ. 28:18), το θηρίο αυτό της θάλασσας, όπως και ο Ιησούς, πέθανε και αναστήθηκε (δείτε Αποκ. 13:3). Ακόμη, το θηρίο αυτό φαίνεται να ασκεί την εξουσία του σε «σαράντα δύο μήνες», ή τρεισήμισι χρόνια, μία πλαστογραφημένη προφητεία της κυριολεκτικής επίγειας διακονίας του Χριστού που διήρκεσε τρεισήμισι χρόνια.

`Διαβάστε Αποκ. 13:11-17. Πώς περιγράφεται το θηρίο της ξηράς;`

Το θηρίο της ξηράς προάγει το θηρίο της θάλασσας, όπως ακριβώς το Άγιο Πνεύμα δεν δίνει τη δόξα στον Εαυτό Του αλλά στον Ιησού (Ιωάν. 16:13,14). Επίσης, όπως το Άγιο Πνεύμα κατέβασε «φωτιά» από τον ουρανό (Πράξ. 2:3), έτσι και το θηρίο της ξηράς θα κάνει κάτι παρόμοιο (δείτε Αποκ. 13:13).

«Στο τέλος το θηρίο της ξηράς θα πλαστογραφήσει την Πεντηκοστη! Για ποιο λόγο; Για να αποδείξει στον κόσμο ότι η ψεύτικη τριαδικότητα είναι ο αληθινός Θεός.» Jon Paulien, What the Bible Says About the End-Time, σ. 111.

`Σκεψη: Ποιες άλλες πλάνες των εσχάτων ημερών πρέπει να προσέξουμε, και πώς μπορούμε να βοηθήσουμε και τους άλλους να τις αποφύγουν;`