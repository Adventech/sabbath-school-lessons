---
title:  Η επιστροφή του Κυρίου μας Ιησού
date:   23/06/2018
---

### Για τη μελέτη αυτής της εβδομάδας, διαβάστε:
Ησ. 13:6,9, Ματθ. 24:30, 31, Δαν. 2:34,35, Β’ Τιμ. 4:6-8, Β’ Θεσ. 1:7-10.

> <p>Εδαφιο μνημης</p>
> «Διότι, καθώς η αστραπή εξέρχεται από ανατολών, και φαίνεται έως δυσμών, ούτω θέλει είσθαι και η παρουσία του Υιού του ανθρώπου.» Ματθαίοn 24:27.

Ο ποιητής T. S. Eliot ξεκινάει ένα ποίημά του με την εξής φράση: «Στο ξεκίνημά μου βρίσκεται το τέλος μου.» Αν και συνοπτική, η φράση αυτή κρύβει μία δυνατή αλήθεια. Στην αρχή υπάρχει το τέλος. Αυτή η πραγματικότητα βλέπουμε να ηχεί και στην ονομασία μας, όπου εμπεριέχονται δύο βασικές Βιβλικές διδασκαλίες: «Εβδόμης Ημέρας», το Σάββατο της τέταρτης εντολής, το εβδομαδιαίο αναμνηστικό της εξαήμερης Δημιουργίας στη γη, και «Αντβεντιστές», ένας όρος που δείχνει στη Δευτέρα Παρουσία του Ιησού όπου όλες οι ελπίδες και οι υποσχέσεις της Αγίας Γραφής, συμπεριλαμβανομένης και της αιώνιας ζωής, θα βρουν την εκπλήρωσή τους. 

Όσο και αν απέχει χρονικά η Δημιουργία του κόσμου (η αρχή μας) από την Δευτέρα Παρουσία του Ιησού (το τέλος μας, τουλάχιστον το τέλος της αμαρτίας), αυτά τα γεγονότα συνδέονται. Ο Θεός που μας δημιούργησε (Ιωάν. 1:1-3) είναι ο Ίδιος που θα επιστρέψει και «εν μιά στιγμή, εν ριπή οφθαλμού, εν τη εσχάτη σάλπιγγι» (Α’ Κορ. 15:52), θα επιφέρει την τελική μας λύτρωση. Πράγματι στην αρχή μας βρίσκουμε το τέλος μας.

Αυτήν την εβδομάδα θα εξετάσουμε το τελευταίο από τα έσχατα γεγονότα, όσον αφορά τον κόσμο μας: την Δευτέρα Παρουσία του Κυρίου μας Ιησού.