---
title:  Οι Ζωντανοι Και Οι Νεκροι
date:   28/06/2018
---

Πριν αναστήσει τον φίλο Του τον Λάζαρο, ο Ιησούς είπε, «Εγώ είμαι η ανάστασις και η ζωή• ο πιστεύων εις εμέ, και αν αποθάνη, θέλει ζήσει» (Ιωάν. 11:25). Δεν περίμενε ωστόσο τα λόγια Του να γίνουν πιστευτά από τους ανθρώπους και έτσι ανέστησε τον Λάζαρο ο οποίος βρισκόταν στον τάφο ήδη αρκετές ημέρες (Ιωάν. 11:39).

Κι εκείνοι που πιστεύουν στον Ιησού, πεθαίνουν. Ωστόσο, όπως ο Ιησούς είπε, αν και πεθαίνουν θα ζήσουν ξανά. Αυτή είναι η ανάσταση των νεκρών. Γι’ αυτό η δεύτερη έλευση του Ιησού έχει σημαντικό ρόλο στις ελπίδες μας.

`Σύμφωνα μ’ αυτά τα εδάφια, τι θα συμβεί στους νεκρούς πιστούς κατά την επιστροφή του Ιησού; Ρωμ. 6:5, Α’ Θεσ. 4:16, Α’ Κορ. 15:42-44, 53-55.`

Η μεγάλη ελπίδα της Δευτέρας Παρουσίας είναι ότι η ανάσταση από τους νεκρούς που βίωσε ο Ιησούς, θα συμβεί και στους πιστούς ακολούθους Του όλων των εποχών. Λόγω της ανάστασής Του έχουμε ελπίδα και βεβαιότητα και για τη δική μας ανάσταση.

`Τι θα συμβεί σε όσους είναι ζωντανοί όταν επιστρέψει ο Ιησούς; Φιλιπ. 3:21, Α’ Θεσ. 4:17.`

Οι ζωντανοί πιστοί θα αποκτήσουν νέο σώμα. Με έναν υπερφυσικό τρόπο θα μεταμορφωθούν και θα λάβουν άφθαρτο σώμα, όπως θα λάβουν και οι αναστημένοι πιστοί. «Οι ζώντες δίκαιοι μεταμορφώνονται ‘‘εν μια στιγμή, εν ριπή οφθαλμού.’’ Με το κέλευσμα του Θεού περιβάλλονται τη δόξα. Τώρα τους απονεμέται η αθανασία και μαζί με τους αναστημένους αγίους υψώνονται από τη γη για να συναντήσουν τον Κύριό τους στον αέρα.» Ε. Χουάιτ, Τ.Π.Σ. σ. 770.

`Σκεψη: Κάντε μία λίστα με όλα τα πράγματα σ’ αυτόν τον κόσμο που είναι τόσο σημαντικά και αξίζει γι’ αυτά να θυσιάσετε την αιώνια ζωή. Τι έχετε γράψει στη λίστα σας;`