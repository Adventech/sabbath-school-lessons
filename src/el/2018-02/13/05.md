---
title:  «Επι Των Νεφελων Του Ουρανου»
date:   27/06/2018
---

Όσο βασική και σημαντική κι αν είναι η Δευτέρα Παρουσία σύμφωνα με την Αγία Γραφή, πολλοί Χριστιανοί δεν την βλέπουν ως την κυριολεκτική επιστροφή του Ιησού. Ορισμένοι για παράδειγμα υποστηρίζουν ότι η Δευτέρα Παρουσία συνέβη με την έλευση του Αγίου Πνεύματος στην εκκλησία, όταν δηλαδή οι ηθικές αρχές του Χριστιανισμού αποκαλύφθηκαν στο λαό Του.

Πόσο ευγνώμονες είμαστε που αυτή η διδασκαλία είναι εσφαλμένη. Εάν αλήθευε, τι μακροπρόθεσμη ελπίδα θα είχαμε;

**Διαβάστε τα παρακάτω εδάφια της Καινής Διαθήκης για την Δευτέρα Παρουσία. Τι αποκαλύπτουν για την φύση της επιστροφής του Χριστού;**

`Ματθ. 24:30`

`Α’ Θεσ. 4:16`

`Ματθ. 26:64`

`Αποκ. 1:7`

`Β’ Θεσ. 1:7-10`

«Το στερέωμα φαίνεται να ανοιγοκλείνει. Η δόξα του θρόνου του Θεού παρουσιάζεται αστραποβολώντας. Τα βουνά σείονται από θεμέλια, σαν τη καλαμιά στο φύσημα του ανέμου, και πελώριοι βράχοι σκορπίζονται προς όλες τις κατευθύνσεις. Ακούεται ένας υπόκωφος κρότος προμηνύοντας το ξέσπασμα της καταιγίδας. Η θάλασσα χτυπιέται με λύσσα. Τα ουρλιάσματα του τυφώνα εξαπολύονται σε εξολοθρευτική αποστολή. Ολόκληρη η γη κλονίζεται και εξογκώνεται σαν φουρτουνιασμένη θάλασσα. Η επιφάνειά της σχίζεται. Φαίνεται να γκρεμίζεται από θεμέλια. Οροσειρές ολάκαιρες καταπίνονται. Κατοικημένα νησιά καταποντίζονται, λιμάνια, πραγματικά Σόδομα αμαρτίας, σαρώνονται από τα αφρισμένα κύματα. ‘‘Βαβυλών η μεγάλη ήλθεν εις ενθύμησιν ενώπιον του Θεού διά να δώση εις αυτήν το ποτήριον του οίνου του θυμού της οργής αυτού’’.» Ε. Χουάιτ, Τ.Π.Σ. σ. 760.

Η επιστροφή του Ιησού θα είναι ένα τόσο συνταρακτικό γεγονός που κυριολεκτικά θα δώσει ένα τέλος στον κόσμο που ξέρουμε. Όλοι θα το αντιληφθούν. Με την δεύτερη έλευσή Του, ο Ιησούς θα ολοκληρώσει όλα όσα πέτυχε για εμάς κατά την πρώτη έλευσή Του.

`Σκεψη: Πώς μπορεί η σκέψη της Δευτέρας Παρουσίας να επηρεάσει τον τρόπο που ζούμε; Πώς μπορεί να μας βοηθήσει να ξεχωρίζουμε ποια πράγματα είναι σημαντικά σ’ αυτήν τη ζωή;`