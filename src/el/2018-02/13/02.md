---
title:  Η Ημερα Του Κυριου
date:   24/06/2018
---

Πολλές φορές κάνουμε το λάθος να πιστεύουμε ότι η Δευτέρα Παρουσία του Ιησού είναι μία διδασκαλία της Καινής Διαθήκης. Φυσικά, μετά την πρώτη έλευση του Ιησού, μετά τον θάνατο, την ανάσταση και την ανάληψή Του, έχουμε μία πληρέστερη αποκάλυψη της αλήθειας σχετικά με την Δευτέρα Παρουσία. Όπως όμως γίνεται και με άλλες διδασκαλίες της Καινής Διαθήκης, στην Παλαιά Διαθήκη βρίσκουμε στοιχεία και ενδείξεις αυτής της σπουδαίας αλήθειας που μέλλει να εκπληρωθεί. Οι συγγραφείς της Καινής Διαθήκης δεν αποκάλυψαν μία νέα αλήθεια, αλλά εμπλούτισαν την αλήθεια που είχε ήδη αποκαλυφθεί στην Αγία Γραφή. Μόνο που τώρα, υπό το φως του σταυρωμένου και αναστημένου Σωτήρα, η υπόσχεση της Δευτέρας Παρουσίας μπορεί να κατανοηθεί πλήρως και να εκτιμηθεί. 

`Διαβάστε τα παρακάτω εδάφια. Τι μας διδάσκουν για την Δευτέρα Παρουσία του Ιησού; Ησ. 13:6,9, Ζαχ. 14:9, Δαν. 12:1.`

Αναμφίβολα, η «ημέρα του Κυρίου» θα είναι ημέρα καταστροφής, κλαυθμού και αναβρασμού για τους ασεβείς. Αλλά θα είναι και ημέρα απελευθέρωσης για τον λαό του Θεού, όσων τα ονόματα βρεθούν γραμμένα στο βιβλίο της ζωής (δείτε Φιλιπ. 4:3, Αποκ. 3:5, 13:8). Την ημέρα του Κυρίου ως ημέρα κρίσεως για τους ασεβείς και ημέρα αμοιβής και προστασίας για τους πιστούς του Θεού, είναι κάτι που βλέπουμε και στην Παλαιά Διαθήκη. Για παράδειγμα, αν και μερικοί θα αντιμετωπίσουν την έξαψη του Κυρίου, εκείνοι που ζητούν δικαιοσύνη και πραότητα θα σκεπασθούν «εν τη ημέρα της οργής του Κυρίου» (Σοφ. 2:1-3).

`Διαβάστε Ματθ. 24:30,31. Με ποιον τρόπο αυτά τα εδάφια δείχνουν την μεγάλη διχοτόμηση μεταξύ των ασεβών και των σωσμένων στην Δευτέρα Παρουσία του Ιησού;`

`Σκεψη: Καθώς ξετυλίγονται τα έσχατα γεγονότα, η πλευρά στην οποία είμαστε θα είναι όλο και πιο εμφανής. Τι επιλογές μπορούμε να κάνουμε σήμερα που θα συμβάλλουν στο να είμαστε στη σωστή πλευρά;`