---
title:  Μακροπροθεσμες Προοπτικες
date:   26/06/2018
---

`Διαβάστε Τίτον 2:13. Ποια σπουδαία ελπίδα μας δίνεται και γιατί είναι σπουδαία;`

Κατά την ομιλία του για την προέλευση του σύμπαντος, ένας λέκτορας εξήγησε ότι πριν από 13 δισεκατομμύρια χρόνια, «μία μικρή μάζα εμφανίστηκε από το πουθενά και εξερράγη. Από αυτήν την έκρηξη προήλθε το σύμπαν μας.» Ο λέκτορας δεν εξήγησε το πώς εμφανίστηκε αυτή η μάζα από το πουθενά. Απλώς πίστεψε ότι έτσι έγινε.

Όπως είδαμε στην εισαγωγή αυτού του μαθήματος, στην αρχή μας βλέπουμε το τέλος μας. Γι’ αυτό και σύμφωνα μ’ αυτόν τον λέκτορα, το τέλος μας δεν είναι και πολύ ελπιδοφόρο, τουλάχιστον μακροπρόθεσμα. Το σύμπαν που δημιουργήθηκε από αυτήν την μικροσκοπική μάζα είναι καταδικασμένο να καταστραφεί, μαζί με τα πάντα σ’ αυτό, συμπεριλαμβανομένου και των ανθρώπων.

Αντιθέτως, η Βιβλική άποψη για την προέλευσή μας είναι και πιο λογική και πιο ελπιδοφόρα. Χάρη του Θεού, οι μακροπρόθεσμες προοπτικές μας είναι πολύ καλές. Έχουμε τόσα πολλά να ελπίζουμε για το μέλλον, και οι ελπίδες μας αυτές στηρίζονται στην υπόσχεση του Ιησού για την δεύτερη έλευσή Του.

`Διαβάστε Β’ Τιμ. 4:6-8. Σε τι αναφέρεται εδώ ο Παύλος και πού στηρίζει την ελπίδα του;`

Αν και ο Παύλος πρόκειται σύντομα να θανατωθεί, ζει με την βεβαιότητα της σωτηρίας και με την ελπίδα της επιστροφής του Χριστού, την οποία αποκαλεί, «την επιφάνειαν αυτού» (Β’ Τιμ. 4:8). Τον περιμένει ο στέφανος της δικαιοσύνης, και σίγουρα δεν αναφέρεται στη δική του δικαιοσύνη (Α’ Τιμ. 1:15) αλλά στη δικαιοσύνη του Ιησού στην οποία βασίζεται η ελπίδα του Παύλου για την υπόσχεση της Δευτέρας Παρουσίας. Άσχετα από την παρούσα κατάστασή του στη φυλακή, περιμένοντας το θάνατό του, ο Παύλος γνώριζε την μακροπρόθεσμη του ανταμοιβή. Και αυτό γιατί έβλεπε την ευρύτερη εικόνα, και όχι την τωρινή κατάστασή του.

`Σκεψη: Πώς μπορείτε να έχετε την ίδια ελπίδα με τον Παύλο, όποια κι αν είναι η κατάσταση στην οποία βρίσκεστε αυτή τη στιγμή; Πώς μπορούμε να μάθουμε να κοιτάζουμε την ευρύτερη εικόνα και την ελπίδα που μας προσφέρει;`