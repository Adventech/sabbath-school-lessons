---
title:  Ο Χριστός στο Ουράνιο Αγιαστήριο
date:   28/04/2018
---

### Για τη μελέτη αυτής της εβδομάδας, διαβάστε:
Ρωμ. 8:3, Ιωάν. 1:29, Αποκ. 5:12, Εβρ. 7:1-28, 9:11-15, Λευιτ. 16:13, Εβρ. 9:20-23.

> <p>Εδαφιο μνημης</p>
> «Διά τούτο και ο Θεός υπερύψωσεν αυτόν, και εχάρισεν εις αυτόν όνομα το υπέρ παν όνομα, διά να κλίνη εις το όνομα του Ιησού παν γόνυ επουρανίων και επιγείων και καταχθονίων.» Φιλιππησίους 2:9,10. 

Στην προς Εβραίους επιστολή διαβάζουμε για το ουράνιο Αγιαστήριο «όπου ο Ιησούς εισήλθεν υπέρ ημών πρόδρομος, γενόμενος αρχιερεύς εις τον αιώνα κατά την τάξιν Μελχισεδέκ» (Εβρ. 6:20).

Στην Αγία Γραφή, και ιδιαίτερα στην Καινή Διαθήκη, είναι ξεκάθαρο το έργο του Χριστού ως Αρχιερέα στο ουράνιο Αγιαστήριο – ένα έργο το οποίο ξεκίνησε μόλις ολοκλήρωσε το εξιλεωτικό Του έργο εδώ στη γη (δείτε Εβρ. 10:12). Αυτήν την εβδομάδα θα εξερευνήσουμε την διακονία του Χριστού στο ουράνιο Αγιαστήριο. Το μεσιτικό Του έργο είναι σημαντικό για την προετοιμασία του λαού στις έσχατες ημέρες. Γι’ αυτό, μας έχει δοθεί αυτή η σημαντική προειδοποίηση: «Ο λαός του Θεού οφείλει να κατανοήσει σε όλη του την έκταση το θέμα του αγιαστηρίου και της διερευνητικής κρίσης του ουρανού. Ο καθένας χρειάζεται να αποκτήσει προσωπική γνώση της αρμοδιότητας και του έργου του Μεγάλου Αρχιερέα μας. Διαφορετικά είναι αδύνατον να εξασκήσει κανείς την πίστη την τόσο απαραίτητη στην εποχή μας και να αναλάβει τη θέση που του προορίζει ο Θεός.» Ε. Χουάιτ, Τ.Π.Σ. σ. 582.

Τι κάνει ο Χριστός για εμάς στο ουράνιο Αγιαστήριο, και γιατί αυτό το έργο είναι ιδιαίτερα σημαντικό να γίνει κατανοητό από εμάς στις έσχατες ημέρες;