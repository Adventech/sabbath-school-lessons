---
title:  Ο Αρχιερεας Μας
date:   01/05/2018
---

`Διαβάστε Εβρ. 7:24-27, 8:6. Τι σπουδαία ελπίδα μας δίνεται σ’ αυτά τα εδάφια;`

Ο Χριστός μπορεί να μας σώσει λόγω κάποιων προσόντων που κανένας ιερέας δεν μπορούσε να έχει. Είναι Θεός, και έχει την εξουσία να συγχωρεί τις αμαρτίες. Η ιεροσύνη Του είναι αμετάθετη. Μεσιτεύει για τον λαό Του με την ίδια ευσπλαχνία όπως όταν θεράπευε τους ασθενείς και ανακούφιζε τους περιθωριοποιημένους. Είναι άνθρωπος, αλλά γεννήθηκε αναμάρτητος, και παρέμεινε έτσι. Και ως αναμάρτητος πέθανε κάτω από το βάρος των αμαρτιών όλων των ανθρώπων. Επομένως, μόνο Αυτός, ως Θεάνθρωπος μπορεί να μεσιτεύσει για τους αμαρτωλούς στο ουράνιο Αγιαστήριο. Από αυτά τα εδάφια βλέπουμε ότι η θυσία του Χριστού ήταν παντοτινή. Μία μόνο θυσία που ήταν αρκετή να φέρει την σωτηρία σε όλους τους ανθρώπους. Άλλωστε, αν αναλογιστούμε το Ποιος πέθανε στο σταυρό, πως είναι δυνατόν η προσφορά αυτή να μην είναι για όλους τους ανθρώπους;

`Διαβάστε Εβρ. 9:11-15. Τι κατόρθωσε ο Χριστός για εμάς μέσω του θανάτου Του και της διακονίας Του τώρα στον ουρανό;`

Στην Εβρ. 9:12 διαβάζουμε ότι ο Χριστός απόκτησε «αιωνίαν λύτρωσιν». Η λέξη «λύτρωση» έχει την έννοια της απελευθέρωσης. Τον ίδιο όρο συναντάμε και στον Λουκ. 1:68 όταν ο Ζαχαρίας δήλωσε ότι ο Θεός «επεσκέφθη και έκαμε λύτρωσιν εις τον λαόν αυτού». Η αναφορά στο αίμα του Χριστού – στο αίμα της τέλειας θυσίας – δείχνει πως ο Χριστός, ως ο εξιλαστήριος Αμνός, έφερε την λύτρωση, την απελευθέρωση. Και τα σπουδαία νέα του ευαγγελίου είναι ότι η θυσία του Χριστού έγινε για εμάς, και είναι αποτελεσματική σε όλους όσους την αποδέχονται.

`Σκεψη: Μείνετε στην ιδέα ότι ο Χριστός απέκτησε αιώνια λύτρωση για εμάς, και μπόρεσε να ξεκινήσει το έργο Του στο ουράνιο Αγιαστήριο. Τι ελπίδα μας δίνει το έργο που κάνει ο Χριστός για εμάς στο ουράνιο Αγιαστήριο;`