---
title:  Περαιτέρω μελέτη
date:   04/05/2018
---

Η προς Εβραίους επιστολή δείχνει πως το επίγειο αγιαστήριο ήταν ο τύπος του έργου που θα έκανε ο Χριστός για εμάς, στη γη με την θυσία Του και στον ουρανό ως Αρχιερέας μας. Το αγιαστήριο ανέκαθεν ήταν αντικείμενο μελέτης του ευαγγελίου. Σκοπός του ήταν να διδάξει στους Ιουδαίους το σχέδιο της σωτηρίας, στο οποίο περιλαμβάνονταν η θυσία, η μεσιτεία, η κρίση, και η τελική εξάλειψη της αμαρτίας. Το βιβλίο του Δανιήλ δίνει περισσότερο φως που μπορεί να μας βοηθήσει στο να κατανοήσουμε την εσχατολογική διάσταση του τελικού έργου του Χριστού στο ουράνιο Αγιαστήριο. 

«Εστιάζοντας στον καθαρισμό, στην κρίση, και στη δικαίωση, τα αποκαλυπτικά οράματα του Δανιήλ τοποθετούν την ημέρα του Εξιλασμού στο τέλος της ιστορίας του κόσμου. Ο καθαρισμός συνδέεται άμεσα με το ουράνιο Αγιαστήριο και το έργο του Μεσσία ως βασιλιάς και ιερέας. Τα οράματα δίνουν στοιχεία για το χρόνο κάνοντας έτσι δυνατό τον προσδιορισμό της στιγμής που ο Μεσσίας θα ξεκινούσε το έργο του τελικού καθαρισμού της κρίσης και της δικαίωσης στην ουράνια κατοικία του Θεού.» Handbook of Seventh-day Adventist Theology, σ. 394.

**Ερωτήσεις για συζήτηση**: 

`1.	 Δείτε το παρακάτω απόσπασμα της Ε. Χουάιτ, «Όπως στην παλαιά εποχή οι αμαρτίες του λαού μεταβιβάζονταν μέσω της πίστης επάνω στο θύμα και κατόπιν με το αίμα του θύματος συμβολικά μεταφέρονταν στο επίγειο αγιαστήριο, έτσι και στην εποχή της νέας διαθήκης, οι αμαρτίες των μετανοούντων αμαρτωλών με την πίστη μεταβιβάζονται στο Χριστό και πραγματικά μεταφέρονται στο ουράνιο Αγιαστήριο. Και όπως ο τυπικός καθαρισμός του επιγείου αγιαστηρίου επιτελείτο με την απομάκρυνση των αμαρτιών που το μόλυναν, το ίδιο και ο πραγματικός καθαρισμός του επουρανίου αγιαστηρίου πρέπει να επιτελεσθεί με την απομάκρυνση ή εξάλειψη των αμαρτιών που βρίσκονται καταχωρημένες εκεί. Αυτό όμως δεν μπορεί να γίνει παρά αφού προηγηθεί η εξέταση των καταχωρητικών βιβλίων ώστε να αποδειχθεί ποιοι είναι εκείνοι που με την μεταμέλεια για την αμαρτία και με την πίστη στο Χριστό δικαιούνται να απολαύσουν τα προνόμια της απολυτρωτικής θυσίας Του.» Τ.Π.Σ. σ. 504,505. Ποια δύο πράγματα δείχνουν ποιοι δικαιούνται «τα προνόμια της απολυτρωτικής θυσίας Του»; Γιατί είναι σημαντικό να κατανοηθούν από τα παιδιά του Θεού, ιδιαίτερα ενόψει των δοκιμασιών των εσχάτων ημερών;`

`2.	 Διαβάστε Λευιτ. 16:15,16. Ποια είναι η σημασία του αίματος; Τι αντιπροσωπεύει το αίμα; Γιατί το αίμα ήταν τόσο σημαντικό για την Ημέρα του Εξιλασμού, και ποια είναι η σημασία του για εμάς σήμερα;`