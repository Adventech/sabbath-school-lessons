---
title:  Η Κεντρικη Ιδεα Του Αγιαστηριου Στην Αποκαλυψη
date:   17/04/2018
---

Η Αποκάλυψη αναφέρεται επίσης και στο Αγιαστήριο, και η ιδέα του Αγιαστηρίου βρίσκεται εξίσου και στο ιστορικό και στο εσχατολογικό μέρος του βιβλίου. Στο επίγειο Αγιαστήριο τα πάντα ξεκινούσαν στην αυλή, στον βωμό του θυσιαστηρίου όπου σφάζονταν τα ζώα. Μετά το θάνατο του ζώου, σύμβολο του Σταυρού, ο ιερέας έμπαινε στο πρώτο διαμέρισμα του Αγιαστηρίου, τα Άγια, απεικονίζοντας το έργο του Ιησού στο ουράνιο Αγιαστήριο μετά την ανάληψή Του. Το έργο αυτό αναπαριστάνεται με το πέρασμα του Ιησού ανάμεσα από τις λυχνίες (Αποκ. 1:13).

`Διαβάστε Αποκ. 4:1,2. Τι αντιπροσωπεύει η ανοιχτή θύρα; Πού βρίσκεται αυτή η σκηνή; Δείτε επίσης Πράξ. 2:33, 5:31, Εφεσ. 1:20, Εβρ. 10:12,13, Ψαλμ. 110:1, Αποκ. 12:5.`

Λίγο μετά την ανάληψή Του, ο Χριστός εισήλθε στα Άγια του ουράνιου Αγιαστηρίου μέσα από αυτήν την πρώτη ανοικτή θύρα. Όταν ο Χριστός εμφανίζεται για πρώτη φορά στο βιβλίο της Αποκάλυψης, στέκεται μπροστά στις λυχνίες του πρώτου διαμερίσματος του ουράνιου Αγιαστηρίου (δείτε Αποκ. 1:10-18).

`Διαβάστε Αποκ. 11:19. Γιατί είναι σημαντικό το γεγονός ότι ο Ιωάννης είδε και στο ουράνιο Αγιαστήριο την κιβωτό της Διαθήκης που στο επίγειο Αγιαστήριο βρισκόταν στα Άγια των Αγίων; (Δείτε Λευιτ. 16:12-14)`

Η Κιβωτός της Διαθήκης μας παραπέμπει στα Άγια των Αγίων στο δεύτερο μέρος του ουράνιου Αγιαστηρίου. Το βιβλίο της Αποκάλυψης δεν μας δείχνει μόνο την διακονία του Ιησού στα δύο διαμερίσματα, αλλά και το πως συνδέονται τα γεγονότα στον ουρανό και στη γη. Εν μέσω δοκιμασιών, τόσο του παρελθόντος όσο και των εσχάτων ημερών, όπως παρουσιάζονται στο βιβλίο της Αποκάλυψης, μπορούμε να έχουμε την βεβαιότητα ότι, «όλος ο ουρανός εργάζεται για να προετοιμάσει τους ανθρώπους για την ημέρα του Κυρίου. Η σχέση μεταξύ ουρανού και γης φαίνεται να είναι πολύ στενή.» Ε. Χουάιτ, My Life Today, σ. 307.