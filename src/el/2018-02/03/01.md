---
title:  Ο Ιησούς και το βιβλίο της Αποκάλυψης
date:   14/04/2018
---

### Για τη μελέτη αυτής της εβδομάδας, διαβάστε:
Α’ Κορ. 10:1-11, Αποκ. 12:1-17, 19:11-15, Εφεσ. 1:20, Αποκ. 11:19, 1:10-18.

> <p>Εδαφιο μνημης</p>
> «Όστις νικά, θέλω δώσει εις αυτόν να καθίση μετ' εμού εν τω θρόνω μου, καθώς και εγώ ενίκησα, και εκάθισα μετά του Πατρός μου εν τω θρόνω αυτού.» Αποκάλυψη 3:21. 

Ακόμη και με μία βιαστική ανάγνωση της Καινής Διαθήκης, βλέπουμε ότι είναι άμεσα συνδεδεμένη με την Παλαιά. Τα Ευαγγέλια και οι Επιστολές κάνουν άμεσες ή και έμμεσες αναφορές σε περικοπές της Παλαιάς Διαθήκης. Ακόμη και ο Ιησούς όταν αναφερόταν στο έργο Του πολλές φορές έλεγε, «Τούτο δε όλον έγεινε διά να πληρωθώσιν αι γραφαί» (δείτε Ματθ. 26:54,56, Μάρκ. 14:49, Ιωάν. 13:18, 17:12).

Το ίδιο ισχύει και για το βιβλίο της Αποκάλυψης. Δεν γίνεται να κατανοήσουμε το βιβλίο της Αποκάλυψης χωρίς την Παλαιά Διαθήκη, και ιδιαίτερα χωρίς το βιβλίο του Δανιήλ. Αυτός είναι και ένας λόγος για τον οποίο μελετούμε αυτά τα δύο βιβλία μαζί.

Ένα σημαντικό σημείο των αναφορών αυτών της Παλαιάς Διαθήκης στην Αποκάλυψη είναι γιατί φανερώνουν τον Ιησού. Η Αποκάλυψη έχει ως θέμα τον Ιησού, το Ποιος είναι, τι έκανε για τον λαό Του, και τι πρόκειται να κάνει για εμάς τον έσχατο καιρό. Καθώς εστιάζουμε στα γεγονότα των εσχάτων ημερών, είναι απαραίτητο να επικεντρωνόμαστε στον Ιησού, γιατί αυτό ακριβώς γίνεται και στο βιβλίο της Αποκάλυψης. Στο μάθημα αυτής της εβδομάδας θα δούμε τον Ιησού στο βιβλίο της Αποκάλυψης.