---
title:  Απεικονισεις Του Ιησου
date:   16/04/2018
---

Διαβάστε τα παρακάτω εδάφια στα οποία βρίσκουμε διάφορες ονομασίες και περιγραφές του Ιησού για τα όσα έκανε, κάνει και θα κάνει. Τι μας διδάσκουν για τον Ιησού;

`Αποκ. 1:5`

`Αποκ. 1:18`

`Αποκ. 5:8`

`Αποκ. 19:11-15`

`Αποκ. 21:6`

Αυτά είναι μόνο μερικά από τα εδάφια της Αποκάλυψης που δείχνουν τον Ιησού σε διάφορους ρόλους και λειτουργίες. Είναι ο Αμνός, κάτι που μας παραπέμπει στην πρώτη Του έλευση, όπου θυσιάστηκε για τις δικές μας αμαρτίες. «Καθαρίσθητε λοιπόν από της παλαιάς ζύμης, διά να ήσθε νέον φύραμα, καθώς είσθε άζυμοι. Διότι το πάσχα ημών εθυσιάσθη υπέρ ημών, ο Χριστός» (Α’ Κορ. 5:7). Επίσης, είναι Εκείνος που όπως δήλωσε, «Έγεινα νεκρός, και ιδού, είμαι ζων εις τους αιώνας των αιώνων» (Αποκ. 1:18), μία ξεκάθαρη αναφορά στον θάνατο και στην ανάστασή Του από τους νεκρούς. «Ούτως είναι γεγραμμένον και ούτως έπρεπε να πάθη ο Χριστός και να αναστηθή εκ νεκρών τη τρίτη ημέρα» (Λουκ. 24:46). Και στην Αποκ. 19:11-15 βλέπουμε τον ρόλο Του στην Δευτέρα Παρουσία, όταν θα επιστρέψει στη γη με εξουσία, δόξα και κρίση. «Διότι μέλλει ο Υιός του ανθρώπου να έλθη εν τη δόξη του Πατρός αυτού μετά των αγγέλων αυτού, και τότε θέλει αποδώσει εις έκαστον κατά την πράξιν αυτού» (Ματθ. 16:27).

`Σκεψη: Πώς μπορούμε καθημερινά να έχουμε τη ζωή, τον θάνατο, την ανάσταση και την επιστροφή του Ιησού, επίκεντρο της ύπαρξής μας και βάση των ηθικών επιλογών που κάνουμε;`