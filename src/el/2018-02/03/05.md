---
title:  'Ο Χριστος Στην Αποκαλυψη: Μερος Α’'
date:   18/04/2018
---

Τα πάντα στην Αποκάλυψη, από την δομή μέχρι το περιεχόμενο, έχουν ως σκοπό να αποκαλύψουν τον Ιησού Χριστό.

Γι’ αυτό και τα εισαγωγικά λόγια του βιβλίου είναι: «Αποκάλυψις Ιησού Χριστού». Αυτό μπορεί να ερμηνευθεί είτε ως «η αποκάλυψη από τον Ιησού Χριστό» είτε ως «η αποκάλυψη για τον Ιησού Χριστό» (Αποκ. 1:2). Το γεγονός ότι είναι «αποκάλυψη» έρχεται σε αντίθεση με την γενική άποψη ότι το βιβλίο της Αποκάλυψης είναι δυσκολονόητο. Γιατί τότε ο Κύριος να συμπεριλάβει ένα βιβλίο στην Αγία Γραφή που δεν θα μπορούσε να γίνει κατανοητό από εκείνους που το διαβάζουν;

`Διαβάστε Αποκ. 1:1-8. Τι μας διδάσκουν αυτά τα εδάφια για τον Ιησού;`

Στην Αποκάλυψη, ο Χριστός συστήνεται ως ο «ο άρχων των βασιλέων της γης» (Αποκ. 1:5) και προς το τέλος Τον βλέπουμε ως «Βασιλεύς βασιλέων» (Αποκ. 19:16). Το αισιόδοξο είναι ότι μέσα σε όλο το χάος και την σύγχυση στη γη, μπορούμε να έχουμε την βεβαιότητα ότι ο στοργικός Κύριος και Σωτήρας έχει τον απόλυτο έλεγχο. Στην Αποκ. 1:5 βλέπουμε ξεκάθαρα τον Χριστό ως Λυτρωτή. Η φράση, «εις τον αγαπήσαντα ημάς και λούσαντα ημάς από των αμαρτιών ημών με το αίμα αυτού» δείχνει τον εξιλεωτικό Του θάνατο στον Σταυρό. Δεν μας δικαίωσε μόνο, αλλά και μας αγίασε (Α’ Κορ. 6:11). Σε εδάφια όπως αυτό μπορούμε να βρούμε την βεβαιότητα της σωτηρίας, επειδή μας δείχνουν ότι ο Ιησούς είναι Εκείνος που πλένει τις αμαρτίες μας. 

`Διαβάστε Αποκ. 1:7. Τι μαθαίνουμε εδώ για τον Ιησού;`

Κεντρικό σημείο όλης της Χριστιανικής πίστης είναι η υπόσχεση της επιστροφής του Χριστού που «έρχεται μετά των νεφελών». Ο Ιησούς θα έρθει ξανά, και αυτό είναι ένα κυριολεκτικό γεγονός που θα γίνει ορατό από όλον τον κόσμο. Με την έλευσή Του θα δοθεί ένα τέλος στη θλίψη, στο χάος, και θα είναι η αρχή για τις υποσχέσεις της αιωνιότητας. 

`Σκεψη: Τι διαβάζουμε στην Αποκ. 1:8 για τον Ιησού; Τι ελπίδα μπορούμε να βρούμε σ’ αυτό το εδάφιο που θα μας παρηγορήσει ό,τι κι αν αντιμετωπίζουμε;`