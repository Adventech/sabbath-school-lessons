---
title:  Η Δομη Της Αποκαλυψης
date:   15/04/2018
---

Μεταξύ άλλων, αυτό που έχουν κοινό το βιβλίο του Δανιήλ και της Αποκάλυψης, είναι ο βασικός διμερής διαχωρισμός τους: το ιστορικό και το εσχατολογικό μέρος. Και οι δύο αυτές έννοιες συνδέονται άμεσα στο κάθε βιβλίο. Μπορούμε να δούμε τα ιστορικά γεγονότα ως προδρόμους μεγάλων παγκόσμιων γεγονότων των εσχάτων ημερών. Μελετώντας την ιστορία της Παλαιάς Διαθήκης μπορούμε να δούμε τι θα συμβεί στις μέρες μας και αργότερα. Αυτή η αρχή ωστόσο δεν περιορίζεται μόνο στα βιβλία του Δανιήλ και της Αποκάλυψης. 

`Διαβάστε Α’ Κορ. 10:1-11. Πώς βλέπουμε σ’ αυτά τα εδάφια την παραπάνω αρχή;`

Όπως είδαμε την προηγούμενη εβδομάδα, κάποιες από τις ιστορίες του Δανιήλ (Δαν. 3:6,15,27 και 6:6-9,21,22) ήταν τοπικά ιστορικά γεγονότα που όμως με κάποιον τρόπο απεικονίζουν τα έσχατα γεγονότα της Αποκάλυψης. Μελετώντας αυτές τις ιστορίες μπορούμε να δούμε κάποια πράγματα που ο λαός του Θεού θα αντιμετωπίσει σε μεγαλύτερο βαθμό στο τέλος. Πιθανόν, το πιο σημαντικό σημείο που μπορούμε να δούμε είναι ότι, ανεξαρτήτου καταστάσεως έχουμε την βεβαιότητα της ολοκληρωτικής απελευθέρωσης. Μεταξύ των όσων μας διδάσκει η Αποκάλυψη, μας βεβαιώνει ότι οι πιστοί θα νικήσουν. 

Αν και υπάρχουν κάποιες εξαιρέσεις, το ιστορικό μέρος της Αποκάλυψης βρίσκεται στα κεφάλαια 1-11:και το εσχατολογικό στα κεφάλαια 13:– 22. 

`Διαβάστε Αποκ. 12:1-17. Πού τοποθετείται αυτό το κεφάλαιο, στο ιστορικό ή στο εσχατολογικό μέρος, και γιατί;`

Όπως βλέπουμε, το κεφάλαιο αυτό ανήκει και στα δύο μέρη. Γιατί; Επειδή αναφέρεται σε ιστορικές διαμάχες – την εκδίωξη του Σατανά από τον ουρανό (12:7-9), την επίθεση του Σατανά στο βρέφος Ιησού (12:4) και τον διωγμό της εκκλησίας (12:14-16) – και ακολουθεί η επίθεση του Διαβόλου στο πιστό υπόλοιπο των εσχάτων ημερών (12:17).

`Σκεψη: Οι άνθρωποι, ανεξαρτήτου εποχής, επαναλαμβάνουν τα ίδια λάθη. Πώς μπορούμε να μάθουμε από την ιστορία για να μην επαναλάβουμε τα ίδια λάθη;`