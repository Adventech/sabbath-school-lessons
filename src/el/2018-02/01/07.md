---
title:  Περαιτερω Μελετη
date:   06/04/2018
---

Διαβάστε Αποκ. 12:9-12 και Ε. Χουάιτ, Π.Π. σ. 1-12.

«Όσο διάστημα τα δημιουργημένα πλάσματα αναγνώριζαν την αφοσίωση της αγάπης, υπήρχε τέλεια αρμονία στο σύμπαν του Θεού. Με χαρά οι ουράνιες στρατιές εκπλήρωναν τις προθέσεις του Δημιουργού τους. Αγάλλονταν να αντανακλούν τη δόξα Του και να Του προσφέρουν τον αίνο τους. Ενώ η αγάπη των πλασμάτων προς το Θεό ήταν ύψιστη, η αγάπη μεταξύ τους ήταν αγνή και αφί-λαυτη. Κανένας παράφωνος ήχος δεν τάραζε την ουράνια αρμο-νία. Αλλά κάποια αλλαγή επήλθε στην κατάσταση αυτή της ευ-δαιμονίας. Υπήρχε κάποιος ο οποίος παραποίησε την ελευθερία που ο Θεός είχε χορηγήσει στα πλάσματά Του. Η αμαρτία άρχισε με εκείνον ο οποίος είχε τιμηθεί περισσότερο μετά το Χριστό από το Θεό και κατείχε τη μεγαλύτερη δύναμη και δόξα μεταξύ των κα-τοίκων του ουρανού.» Ε. Χουάιτ, Π.Π. σ. 2,3.

Προσέξτε τα λόγια της Ε. Χουάιτ, «την αφοσίωση της αγάπης». Αυτή η δυνατή φράση, γεμάτη νόημα, δείχνει ότι η αγάπη οδηγεί στην αφοσίωση, στην πιστότητα. Ο/η σύζυγος που αγαπάει το ταίρι του/της θα εκδηλώσει αυτήν την αγάπη μέσα από την αφοσίωσή του/της. Αυτό συμβαίνει με τις υπάρξεις στον ουρανό και έτσι πρέπει να είναι η σχέση μας με τον Θεό.

**Ερωτήσεις για συζήτηση** 

`1.	Τι Βιβλικές ενδείξεις έχουμε που δείχνουν ότι ο Σατανάς είναι υπαρκτός, και έχει ρόλο στη Μεγάλη Διαμάχη; Πώς μπορούμε να βοηθήσουμε τους ανθρώπους να κατανοήσουν ότι ο Σατανάς είναι πρόσωπο και όχι απλώς ένα σύμβολο του κακού στην ανθρώπινη καρδιά;`

`2.	 Ως Χριστιανοί Αντβεντιστές της Εβδόμης Ημέρας έχουμε ευλογηθεί με ιδιαίτερη γνώση στη Βιβλική αλήθεια. Όσο υπέροχο κι αν είναι αυτό, γιατί αυτή η γνώση δεν επαρκεί για να μας σώσει; Τι περισσότερο χρειαζόμαστε;`

`3.	 Πώς έχετε βιώσει την παρουσία του Ιησού στη ζωή σας; Πώς οι εμπειρίες σας μπορούν να σας βοηθήσουν στις όποιες δοκιμασίες πρόκειται να αντιμετωπίσετε;`

`4.	 Μιλήστε για την «αφοσίωση της αγάπης». Πώς μπορεί αυτή η ιδέα να μας βοηθήσει να κατανοήσουμε καλύτερα τη σχέση μεταξύ νόμου και χάρης, και μεταξύ πίστης και υπακοής; Τι μας διδάσκει για την ελευθερία που υπάρχει στην αγάπη; Πώς μπορούμε να εκδηλώσουμε την αφοσίωση της αγάπης;`