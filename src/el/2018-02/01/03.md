---
title:  Παραπανω Απο Γνωση
date:   02/04/2018
---

Παρότι δεν μπορούμε να εξηγήσουμε το γιατί ξεκίνησε το κακό (εφόσον δεν υπάρχει καμία δικαιολογία γι’ αυτό), στην Αγία Γραφή διαβάζουμε ότι ξεκίνησε στην καρδιά του Εωσφόρου, στον ουρανό. Πέρα από τις συναρπαστικές αποκαλύψεις που έχουμε από τα γραπτά της Ε. Χουάιτ (διαβάστε για παράδειγμα το κεφάλαιο η Προέλευση του Κακού στην Τ.Π.Σ), η Αγία Γραφή δεν μας δίνει πολλές πληροφορίες για το τι συνέβη στον ουρανό. Απεναντίας, δίνει περισσότερες πληροφορίες για το πώς ξεκίνησε το κακό στη γη.

`Διαβάστε Γέν. 3:1-7. Πού βλέπουμε την ενοχή του Αδάμ και της Εύας γι’ αυτό που είχαν κάνει;`

Το θλιβερό είναι ότι η Εύα ήξερε τι τους είχε πει ο Θεός. Επανέλαβε μάλιστα τα λόγια Του: «Είπεν ο Θεός, Μη φάγητε απ' αυτού, μηδέ εγγίσητε αυτόν, διά να μη αποθάνητε» (Γέν. 3:3). Ήξερε πολύ καλά πως η κατανάλωση του καρπού θα έφερνε τον θάνατο. Ο Σατανάς, ανοικτά και απροκάλυπτα, αντέκρουσε αυτά τα λόγια. «Και είπεν ο όφις προς την γυναίκα, Δεν θέλετε βεβαίως αποθάνει» (εδ. 4). Πόσο ποιο έντονη να ήταν η αντίθεση; Αν και αρχικά την πλησίασε με διακριτικότητα, μόλις κέρδισε την προσοχή της και είδε ότι δεν αντιστάθηκε, αμφισβήτησε ανοικτά την εντολή του Κυρίου. Και το τραγικό είναι ότι η Εύα δεν ενήργησε εν αγνοία της. Δεν μπορούσε να πει, Δεν το γνώριζα. Γνώριζε. Και παρότι γνώριζε, έκανε λάθος. Ακόμη και στο τέλειο περιβάλλον του Κήπου της Εδέμ, η γνώση από μόνη της δεν επαρκούσε για να κρατήσει την Εύα (και τον Αδάμ) μακριά από την αμαρτία. Ας μην εξαπατόμαστε. Η γνώση από μόνη της δεν επαρκεί για να μας σώσει. Πράγματι, πρέπει να γνωρίζουμε τι μας λέει ο Λόγος του Θεού. Αλλά μαζί με τη γνώση χρειαζόμαστε επίσης και την υποταγή που θα μας οδηγήσει στην υπακοή.

`Σκεψη: Ο Θεός είπε κάτι, και ο Σατανάς κάτι άλλο. Παρά την γνώση που είχαν οι πρωτόπλαστοι επέλεξαν να ακούσουν τον Σατανά. Τι μπορούμε να κάνουμε για να μην επαναλάβουμε το ίδιο λάθος;`