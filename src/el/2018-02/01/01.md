---
title:  Η υπερκόσμια διαμάχη
date:   31/03/2018
---

### Για τη μελέτη αυτής της εβδομάδας, διαβάστε
Ιεζ. 28:1,2, 11-17, Γέν. 3:1-7, Αποκ. 12:1-17, Ρωμ. 8:31-39, Αποκ. 14:12.

> <p>Εδαφιο μνημης</p>
> «Και ωργίσθη ο δράκων κατά της γυναικός, και υπήγε να κάμη πόλεμον με τους λοιπούς του σπέρματος αυτής, τους φυλάττοντας τας εντολάς του Θεού και έχοντας την μαρτυρίαν του Ιησού Χριστού» Αποκάλυψη 12:17.

Η Υπερκόσμια Διαμάχη, γνωστή ως «η Μεγάλη Διαμάχη» είναι η Βιβλική κοσμοθεωρία. Αποτελεί το ιστορικό υπόβαθρο όπου τα γεγονότα του κόσμου μας, και όλου του σύμπαντος, εξελίσσονται. Η αμαρτία, η θλίψη, ο θάνατος, η έγερση και η πτώση των εθνών, η διάδοση του Ευαγγελίου, τα σημεία των καιρών – διαδραματίζονται όλα στα πλαίσια της Μεγάλης Διαμάχης. 

Αυτή την εβδομάδα θα δούμε κάποια σημαντικά μέρη όπου η διαμάχη έλαβε χώρα, ξεκινώντας μυστηριωδώς, στην καρδιά ενός τέλειου όντος, του Εωσφόρου, ο οποίος μετέφερε την επανάσταση στη γη μέσω της πτώσης των δύο επίσης τέλειων δημιουργημάτων, του Αδάμ και της Εύας. Από αυτά τα δύο «καίρια σημεία», την πτώση του Εωσφόρου και των πρωτόπλαστων, ξεκίνησε η Μεγάλη Διαμάχη η οποία μαίνεται μέχρι και σήμερα. Ο καθένας από εμάς έχει μέρος σ’ αυτήν τη Μεγάλη Διαμάχη. 

Τα καλά νέα είναι ότι η Μεγάλη Διαμάχη μία μέρα θα τελειώσει με την ολοκληρωτική νίκη του Χριστού επί του Σατανά. Και τα ακόμη καλύτερα νέα είναι ότι λόγω της τέλειας θυσίας του Ιησού στον σταυρό, μπορούμε και εμείς να έχουμε μέρος σ’ αυτήν τη νίκη. Γι’ αυτό ο Θεός μάς καλεί να είμαστε πιστοί και υπάκουοι καθώς περιμένουμε όλα όσα μας υποσχέθηκε ο Ιησούς, του Οποίου η επιστροφή είναι βέβαιη. 