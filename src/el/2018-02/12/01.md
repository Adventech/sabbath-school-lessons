---
title:  Βαβυλώνα και Αρμαγεδδών
date:   16/06/2018
---

### Για τη μελέτη αυτής της εβδομάδας, διαβάστε:
Αποκ. 14:8, 16:19, Ησ. 52:9, Αποκ. 18:1-10, 16:12-16, Α’ Βασ. 18:1-40, Α’ Κορ. 15:1,2.

> <p>Εδαφιο μνημης</p>
> «Και επί το μέτωπον αυτής ήτο όνομα γεγραμμένον• Μυστήριον, Βαβυλών η μεγάλη, η μήτηρ των πορνών και των βδελυγμάτων της γης» Αποκάλυψη 17:5.

Το βιβλίο της Αποκάλυψης, όπως έχουμε ήδη αναφέρει, είναι γεμάτο εικόνες και φράσεις παρμένες από την Παλαιά Διαθήκη. Για παράδειγμα, το όνομα Βαβυλώνα εμφανίζεται έξι φορές στην Αποκάλυψη. Δεν πρόκειται όμως για την αρχαία αυτοκρατορία του Ναβουχοδονόσορ που έχει εδώ και αιώνες αφανιστεί. Ο Ιωάννης χρησιμοποίησε εικόνες της Παλαιάς Διαθήκης για να αποτυπώσει μία αλήθεια. Σ’ αυτήν την περίπτωση, η Βαβυλώνα – μία μεγάλη πολιτική και θρησκευτική δύναμη που κατέθλιβε τον λαό του Θεού – τώρα αντιπροσωπεύει μεγάλες θρησκευτικές και πολιτικές δυνάμεις που θα κάνουν το ίδιο κατά τον έσχατο καιρό. 

Παρόμοια και με τον όρο Αρμαγεδδών τον οποίο συναντάμε μόνο στην Αποκάλυψη αλλά προέρχεται από την Εβραϊκή φράση που σημαίνει, «Όρος Μεγιδδώ», μία περιοχή του αρχαίου Ισραήλ. Πολλά έχουν ειπωθεί σχετικά με τον Αρμαγεδδών και πολλοί πιστεύουν ότι μία μεγάλη στρατιωτική μάχη θα γίνει στη Μεγιδδώ καθώς πλησιάζουμε στο τέλος του κόσμου.

Αυτήν την εβδομάδα θα εξετάσουμε την Βαβυλώνα και τον Αρμαγεδδών, και θα προσπαθήσουμε να δούμε τι θέλει να μας πει η Αγία Γραφή μέσα από αυτές τις απεικονίσεις.