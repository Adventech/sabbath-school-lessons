---
title:  «Επεσεν, Επεσε Βαβυλων Η Μεγαλη»
date:   18/06/2018
---

Όσο μεγάλη και διεφθαρμένη κι αν είναι η επιρροή της Βαβυλώνας στον κόσμο, στην Αποκάλυψη βλέπουμε ότι μία μέρα θα τελειώσει. 

`Διαβάστε Αποκ. 18:1-10. Τι μας λένε αυτά τα εδάφια για την «μεγάλη Βαβυλώνα»;`

Το μήνυμα του δεύτερου αγγέλου (Αποκ. 14:8) για την πτώση της Βαβυλώνας επαναλαμβάνεται στην Αποκ. 18:2 όπου φαίνεται το πόσο έντονα έχει διαφθαρεί.

«Η Γραφή διακηρύττει ότι πριν από την παρουσία του Κυρίου, ο Σατανάς θα εργασθεί ‘‘εν πάση δυνάμει και σημείοις και τέρασι ψεύδους, και εν πάση απάτη της αδικίας’’ και ότι όσοι ‘‘δεν εδέχθησαν την αγάπην της αληθείας διά να σωθώσι,’’ θα πέσουν λεία σε μία ‘‘ενέργεια πλάνης, ώστε να πιστεύσωσιν εις το ψεύδος.’’ (Β’ Θεσ. 2:9-11). Μόνο όταν επέλθει αυτή η κατάσταση και η σύμπτυξη της εκκλησίας με τον κόσμο γενικευθεί σε όλη τη Χριστιανοσύνη, τότε η πτώση της Βαβυλώνας θα ολοκληρωθεί. Η μεταβολή προχωρεί κατά στάδια και η ολοκληρωτική εκπλήρωση του μηνύματος της Αποκάλυψης 14:8 ανήκει ακόμη στο μέλλον.» Ε. Χουάιτ, Τ.Π.Σ. σ. 465.

Μόνο ο Θεός ξέρει εάν έχει γίνει η «ολοκληρωτική εκπλήρωση». Εκείνο το οποίο γνωρίζουμε σύμφωνα με αυτά τα εδάφια είναι ότι η πνευματική Βαβυλώνα μία μέρα θα αντιμετωπίσει την κρίση του Θεού εξαιτίας της μεγάλης ακαθαρσίας της. «Διότι αι αμαρτίαι αυτής έφθασαν έως του ουρανού, και ενεθυμήθη ο Θεός τα αδικήματα αυτης» (Αποκ. 18:5). Εδώ βλέπουμε φράσεις που συναντάμε στην Παλαιά Διαθήκη για την αρχαία Βαβυλώνα (Ιερ. 51:9), και βλέπουμε πως ο καιρός της κρίσης θα έρθει σίγουρα.

Αυτή η επερχόμενη κρίση δεν πρέπει να μας εκπλήσσει. Άλλωστε η Βαβυλώνα του παρελθόντος ήρθε αντιμέτωπη με την κρίση (δείτε Δαν. 5). Η Αγία Γραφή σε διάφορα μέρη αναφέρει ξεκάθαρα πως μία μέρα όλοι θα δώσουμε λόγο για τις πράξεις μας, και μέσα σ’ όλους είναι και η Βαβυλώνα. Πόσο παρήγορο είναι για εμάς ως Χριστιανοί να ξέρουμε ότι έχουμε έναν Μεσίτη που την ημέρα της κρίσης θα σταθεί στη θέση μας (Α’ Ιωάν. 2:1, Δαν. 7:22). Διαφορετικά θα είχαμε την ίδια κατάληξη με την Βαβυλώνα.

`Σκεψη: Πώς μας παρηγορεί η υπόσχεση ότι μία μέρα ο Θεός θα κρίνει κάθε αδικία και ανομία;`