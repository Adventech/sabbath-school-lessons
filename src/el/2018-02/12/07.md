---
title:  Περαιτέρω μελέτη
date:   22/06/2018
---

«Σε διάφορα σημεία στην εξιστόρηση της μάχης του Αρμαγεδδώνα οι τρομακτικές υπάρξεις και τα άσχημα γεγονότα περνούν για λίγο στο περιθώριο και εμφανίζεται μια πιο προσωπική αλήθεια. Όπως είδαμε, μία αλήθεια βρίσκεται στην Αποκ. 16:15, ‘‘Ιδού, έρχομαι ως κλέπτης• μακάριος όστις αγρυπνεί και φυλάττει τα ιμάτια αυτού, διά να μη περιπατή γυμνός και βλέπωσι την ασχημοσύνην αυτού’’. Αυτό το εδάφιο, το οποίο βρίσκεται στο σημείο που αναφέρεται και ο Αρμαγεδδών στην Αγία Γραφή, είναι απόηχος πολλών εδαφίων της Καινής Διαθήκης σχετικά με την προσωπική προετοιμασία για την επιστροφή του Ιησού και τα γεγονότα των εσχάτων ημερών. Ένα παρόμοιο εδάφιο βλέπουμε στην Αποκ. 17:14: ‘‘Ούτοι θέλουσι πολεμήσει με το Αρνίον, και το Αρνίον θέλει νικήσει αυτούς, διότι είναι Κύριος των κυρίων και Βασιλεύς των βασιλέων, και όσοι είναι μετ' αυτού είναι κλητοί και εκλεκτοί και πιστοί’’. Εδώ ο μεγάλος πόλεμος προς το τέλος περιλαμβάνει έναν στρατό από ανθρώπους των οποίων πρωταρχικός σκοπός δεν είναι να καταστρέψουν άλλους με όπλα αλλά να μείνουν πιστοί στη θεϊκή κλήση και εκλογή. Αυτή είναι μία διαφορετική μάχη σε σχέση μ’ αυτές που σήμερα δίνουν τα έθνη. Όπως έχω αναφέρει επανειλημμένα, η μάχη του Αρμαγεδδώνα είναι μία πνευματική μάχη. Είναι επίσης μία μάχη που γίνεται στην καρδιά – ένα κάλεσμα για μία εγκάρδια συμμαχία με το Αρνίο το εσφαγμένο (Αποκ. 5:9,10,12, 13:8).» Jon Paulien, Armageddon at the Door, σ. 193.

**Ερωτήσεις για συζήτηση**: 

`1.	 Πώς μπορείτε να βοηθήσετε εκείνους που πιστεύουν ότι πολλά από τα γεγονότα που αναφέρονται στο βιβλίο της Αποκάλυψης θα λάβουν χώρα πραγματικά στα μέρη που αναφέρονται; Πώς θα μπορούσατε να τους βοηθήσετε να δουν ότι αυτός ο τρόπος ερμηνείας των εδαφίων είναι λάθος;`

`2.	 Όπως είδαμε, η επιρροή της Βαβυλώνας φθάνει σε όλον τον κόσμο. Ποιες είναι ορισμένες από τις διδαχές της Βαβυλώνας και πώς μπορούμε να τις διακρίνουμε και να τις αποφύγουμε;`

`3.	 Στο απόσπασμα της Ε. Χουάιτ, στην ημέρα της Δευτέρας, τι προειδοποίηση βρίσκουμε για εμάς;`