---
title:  'Αρμαγεδδων Και Ορος Καρμηλον: Μερος Α’'
date:   20/06/2018
---

Τι είναι λοιπόν η μεγάλη αυτή μάχη του Αρμαγεδδών; Πρώτον, η έννοια της ονομασίας είναι «Όρος Μεγιδδώ». Ωστόσο, δεν υπάρχει κάποιο όρος στην περιοχή γνωστό ως Μεγιδδώ, αλλά εκεί βρίσκεται το όρος Κάρμηλον και οι σχολιαστές υποστηρίζουν ότι το Όρος Μεγιδδώ είναι μία αναφορά στο όρος Κάρμηλον.

Συγκεκριμένα, οι μελετητές της Αγίας Γραφής βλέπουν την ιστορία του Ηλία με τους ψευδοπροφήτες του Βαάλ στο όρος Κάρμηλον ως σύμβολο – τύπο των γεγονότων που περιγράφονται στην Αποκ. 13. Όπως είδαμε χθες, στην Αποκ. 16:13 με τις αναφορές στον δράκο, στο θηρίο και στον ψευδοπροφήτη, οδηγούμαστε πίσω στα γεγονότα της Αποκ. 13, στην κίβδηλη τριαδικότητα που μελετήσαμε στο 9ο μάθημα. Τα γεγονότα στην Αποκ. 13:κλιμακώνονται στα εδ. 13 και 14, όπου το δεύτερο θηρίο κάνει σημεία μεγάλα «ώστε και πυρ έκαμνε να καταβαίνη εκ του ουρανού εις την γην ενώπιον των ανθρώπων» (Αποκ. 13:13). Αυτά τα γεγονότα οδηγούν στην απευθείας αναμέτρηση μεταξύ Θεού και Σατανά, μεταξύ εκείνων που λατρεύουν τον Αληθινό Θεό και εκείνων που προσκυνούν την εικόνα του θηρίου (εδ. 14).

`Διαβάστε Α’ Βασ. 18:1-18. Ποια σημεία της ιστορίας αντικατοπτρίζουν ζητήματα που μέλλουν να γίνουν, όπως τα βλέπουμε στο βιβλίο της Αποκάλυψης;`

Από πολλές απόψεις, η ιστορία αυτή απεικονίζει τη Μεγάλη Διαμάχη. Ο Ηλίας θέτει ξεκάθαρα το θέμα στο εδ. 18: ο λαός ξέχασε τον νόμο του Θεού και λατρεύει και ακολουθεί ψεύτικους θεούς. Αυτό άλλωστε δεν ήταν πάντοτε το θέμα, ανεξάρτητα από τις διαφορετικές μορφές και τους τρόπους εκδήλωσης του κακού σε όλη την ιστορία; Ή λατρεύουμε «τον ποιήσαντα τον ουρανόν και την γην και την θάλασσαν και τας πηγάς των υδάτων» (Αποκ. 14:7), ή λατρεύουμε κάποιον ή κάτι άλλο. Στην Αποκ. 13:και των γεγονότων που διαδραματίζονται, αντί οι άνθρωποι να λατρεύουν τον Κύριο, λατρεύουν το θηρίο και την εικόνα του. Δεν υπάρχει μέση οδός. Είτε είμαστε με τον Θεό, είτε με τον Σατανά. Τόσο σημαντικά είναι τα θέματα που διακυβεύονται τώρα και ιδιαίτερα στη μάχη του Αρμαγεδδώνα, που ο διαχωρισμός, όπως και στην ιστορία στο όρος Κάρμηλον, γίνεται ξεκάθαρος.