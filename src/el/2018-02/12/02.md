---
title:  «Εκ Του Οινου Του Θυμου Της»
date:   17/06/2018
---

`Διαβάστε Αποκ. 14:8, 16:19, 17:5, 18:2,10,21, τις έξι αναφορές στην Βαβυλώνα στο βιβλίο της Αποκάλυψης. Έχοντας υπόψη την ιστορία της Βαβυλώνας στην Παλαιά Διαθήκη, τι μας λένε αυτά τα εδάφια για την Βαβυλώνα στα πλαίσια των εσχάτων ημερών;`

Η Αγία Γραφή αναφέρει την ιστορία δύο πόλεων, της Ιερουσαλήμ και της Βαβυλώνας. Η Ιερουσαλήμ είναι η πόλη του Θεού και του λαού της διαθήκης Του (Ψαλμ. 102:21, Ησ. 52:9, 65:19, Αποκ. 3:12), ενώ η Βαβυλώνα αντιπροσωπεύει την καταδυνάστευση, την βία, την κίβδηλη θρησκεία και την επανάσταση ενάντια στον Θεό.

Σκεφτείτε τον πύργο της Βαβέλ (Γέν. 11:9). Η Εβραϊκή λέξη για την «Βαβέλ» είναι ίδια για το βασίλειο της «Βαβυλώνας». Στην Α’ Πέτρ. 5:13, ο Πέτρος στέλνει χαιρετισμούς από την εκκλησία την «εν Βαβυλώνι», και δεν αναφερόταν στα ερείπια του αρχαίου βασιλείου, αλλά στη Ρώμη, η οποία σύντομα θα δυνάστευε την εκκλησία. Αυτή είναι μια ενδιαφέρουσα ονομασία σε σχέση με το βιβλίο της Αποκάλυψης και τον ρόλο της Ρώμης όπως παρουσιάζεται στο βιβλίο αυτό.

`Διαβάστε Αποκ. 14:8 και 18:3. Τι μας δείχνουν αυτά τα εδάφια για την κακόβουλη επιρροή της Βαβυλώνας στον κόσμο και στον λαό του Θεού;`

Δεν χωρά αμφιβολία πως η δύναμη που αντιπροσωπεύει η Βαβυλώνα, όπως φαίνεται στο βιβλίο της Αποκάλυψης, είναι διεφθαρμένη, και η επιρροή της απλώνεται σε όλον τον κόσμο. Η φράση, «εκ του οίνου του θυμού της πορνείας αυτής» (Αποκ. 14:8) είναι ξεκάθαρη αναφορά στα κίβδηλα δόγματα, στις ψευδείς διδαχές και στις διεφθαρμένες πρακτικές που προκύπτουν από αυτά. Η Βαβυλώνα είναι η δύναμη του κακού που έχει εξαπλωθεί σε «όλα τα έθνη» (Αποκ. 18:3). Επομένως, όλοι πρέπει να προσέξουμε μη διαφθαρούμε. 

`Σκεψη: Δείτε την διαφθορά, την σύγχυση, και την καταδυνάστευση που επικρατούν στον κόσμο σήμερα. Τι μας διδάσκει αυτό για την ανάγκη να παραμείνουμε στον Ιησού και στο Λόγο Του;`