---
title:  Ο Προσηλυτισμος Των Εθνικων
date:   11/04/2018
---

Το τρίτο κεφάλαιο του Δανιήλ τελειώνει με τον Ναβουχοδονόσορ να αναγνωρίζει την ύπαρξη και την δύναμη του Αληθινού Θεού. Αλλά η γνώση για τον Θεό και την δύναμή Του δεν είναι το ίδιο με το να έχεις την εμπειρία της αναγέννησης που ο Ιησούς είπε ότι είναι απαραίτητη για την σωτηρία (δείτε Ιωάν. 3:7). Πράγματι, ο άνθρωπος που περιγράφεται στο Δαν. 4:30 αναγεννήθηκε. 

`Διαβάστε Δαν. 4:30. Ποιο ήταν το πρόβλημα αυτού του ανθρώπου; Δείτε επίσης Ιωάν. 15:5, Πράξ. 17:28, Δαν. 5:23.`

Στο τέλος, ο Ναβουχοδονόσορ έμαθε, έστω και με δύσκολο τρόπο, ότι όλη η πραγματική εξουσία ανήκει στον Θεό, και χωρίς τον Θεό είναι ένα τίποτα.

«Ο άλλοτε περήφανος μονάρχης είχε γίνει ένα ταπεινό παιδί του Θεού. Ο τυραννικός, αγέρωχος κυβερνήτης, έγινε ένας σοφός και συμπονετικός βασιλιάς. Αυτός που είχε καταφρονήσει και είχε βλασφημήσει το Θεό του ουρανού, αναγνώρισε τώρα τη δύναμη του Υψίστου, και ειλικρινά προσπάθησε να προάγει το φόβο του Κυρίου και την ευτυχία των υπηκόων του. Με την επιτίμηση Εκείνου ο οποίος είναι ‘‘Βασιλεύς βασιλέων και Κύριος κυρίων’’, ο Ναβουχοδονόσορ τελικά είχε διδαχθεί το μάθημα που όλοι οι κυβερνήτες πρέπει να διδαχθούν, ότι το πραγματικό μεγαλείο έγκειται στην πραγματική καλοσύνη. Αναγνώρισε τον Κύριο ως το ζώντα Θεό λέγοντας: ‘‘Τώρα εγώ ο Ναβουχοδονόσορ αινώ και υπερυψώ και δοξάζω τον Βασιλέα του ουρανού, διότι πάντα τα έργα Αυτού είναι αλήθεια και αι οδοί Αυτού κρίσις. Και τους περιπατούντας εν τη υπερηφανία δύναται να ταπεινώση.’’» Ε. Χουάιτ Π.Β. σ. 358.

`Διαβάστε Δαν. 4:35. Ποιες αλήθειες για τον Θεό είπε ο Ναβουχοδονόσορ;`

Το Δαν. 4:τελειώνει με την ομολογία ενός Εθνικού που αναγνωρίζει την εξουσία και την δύναμη του Θεού των «Εβραίων». Υπό μία έννοια αυτό το περιστατικό ήταν ένας προάγγελος των όσων συνέβησαν στην πρώτη εκκλησία, όταν μέσα από την μαρτυρία των Ιουδαίων και την δύναμη του Θεού, οι Εθνικοί έμαθαν την αλήθεια για τον Κύριο και άρχισαν να την κηρύττουν στον κόσμο.

`Σκεψη: Διαβάστε Ιωάν. 3:7. Τι λέει εδώ ο Ιησούς που προετοιμάζει περισσότερο από καθετί, τους ανθρώπους για τους έσχατους καιρούς;`