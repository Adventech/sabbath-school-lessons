---
title:  Η Αγαπη Του Χριστου
date:   23/04/2018
---

Η αμαρτία έβαλε χώρισμα ανάμεσα στην ανθρώπινη φυλή και στον Θεό, ένα χάσμα δημιουργήθηκε ανάμεσά τους, και εάν αυτό το χάσμα δεν έκλεινε, η ανθρωπότητα θα ήταν αιώνια καταδικασμένη. Το κενό ήταν βαθύ και επικίνδυνο. Χρειάζονταν δραστικά μέτρα για την επίλυση του προβλήματος της αμαρτίας και της αποκατάστασης της σχέσης της αμαρτωλής ανθρωπότητας με τον Δίκαιο και Άγιο Θεό. Έπρεπε Κάποιος αιώνιος όπως ο Θεός, να γίνει άνθρωπος και να θυσιαστεί για τις αμαρτίες μας.

`Διαβάστε Ιωάν. 1:1-3, 14, Φιλιπ. 2:5-8. Τι διαβάζουμε για τον Ιησού;`

Ο Χριστός ήταν αιώνιος και αυθύπαρκτος. Ήταν κατά πάντα Θεός. Η φύση Του ήταν Θεία και αιώνια. Ο Ιησούς διατήρησε την Θεότητά Του, ενώ συγχρόνως έγινε και άνθρωπος για να τηρήσει τον νόμο και να πεθάνει στη θέση όλων των ανθρώπων, επειδή παρέβηκαν τον νόμο (Ρωμ. 3:23). Ο Χριστός ως άνθρωπος δεν είχε κανένα πλεονέκτημα σε σχέση με τους υπόλοιπους ανθρώπους. Τήρησε τον νόμο Του Θεού χωρίς να χρησιμοποιήσει την Θεϊκή Του δύναμη, αλλά εξαρτώμενος από την ίδια θεϊκή δύναμη που διατίθεται σε κάθε άνθρωπο. Ο Ιησούς ήταν κατά πάντα Θεός και κατά πάντα άνθρωπος. Αυτό σημαίνει ότι Εκείνος που βαστάζει «τα πάντα με τον λόγον της δυνάμεως αυτού» (Εβρ. 1:3) είναι ο Ίδιος που ως βρέφος βρισκόταν σε μία φάτνη (Λουκ. 2:16). Αυτό σημαίνει ότι Εκείνος που «είναι προ πάντων, και τα πάντα συντηρούνται δι' αυτού» (Κολ. 1:17) είναι ο Ίδιος που ως παιδί «προέκοπτεν εις σοφίαν και ηλικίαν» (Λουκ. 2:52). Αυτό σημαίνει ότι Εκείνος που «χωρίς αυτού δεν έγεινεν ουδέ εν, το οποίον έγεινεν» (Ιωάν. 1:3) ήταν ο Ίδιος που θανατώθηκε καρφωμένος στον σταυρό (Πράξ. 5:30).

Εφόσον όλα αυτά φανερώνουν την αγάπη του Χριστού για εμάς, και η αγάπη του Χριστού είναι η εκδήλωση της Πατρικής αγάπης προς εμάς, τότε δεν πρέπει να μας εκπλήσσει το γεγονός ότι έχουμε πολλούς λόγους να χαιρόμαστε και να είμαστε ευγνώμονες!

`Σκεψη: Διαβάστε Ρωμ. 8:38,39. Πώς αυτά που μελετήσαμε σήμερα μας κάνουν να εμπιστευτούμε τα λόγια του Παύλου;`