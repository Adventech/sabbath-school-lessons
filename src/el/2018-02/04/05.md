---
title:  Η Βεβαιοτητα Της Σωτηριας
date:   25/04/2018
---

Ορισμένοι Αντβεντιστές της Εβδόμης Ημέρας αναρωτιούνται εάν θα σωθούν. Τους λείπει η βεβαιότητα και αγωνιούν για το μέλλον τους όσον αφορά την αιώνια ζωή. Προσπαθούν σκληρά να γίνουν αρκετά καλοί και βλέπουν ότι δεν τα καταφέρνουν. Κοιτάζουν μέσα τους και δεν βρίσκουν αρκετά στοιχεία που να τους ενθαρρύνουν να συνεχίσουν το ταξίδι της ζωής. Όταν βλέπουμε το τεράστιο κενό ανάμεσα στον χαρακτήρα του Ιησού και τον δικό μας, ή όταν διαβάζουμε το εδάφιο, «στενή είναι η πύλη, και τεθλιμμένη η οδός η φέρουσα εις την ζωήν, και ολίγοι είναι οι ευρίσκοντες αυτήν» (Ματθ. 7:14), πόσοι από εμάς δεν αναρωτιόμαστε αν θα τα καταφέρουμε; Για να προετοιμαστούμε για τον έσχατο καιρό είναι απαραίτητο να έχουμε από τώρα την βεβαιότητα της σωτηρίας. Η χαρά της σωτηρίας θα μας βοηθήσει να αντιμετωπίσουμε με θάρρος το μέλλον. Όπως είδαμε, όλα τα Πρόσωπα της Θεότητας εργάζονται για την σωτηρία μας. Έτσι, μπορούμε και πρέπει να ζούμε, με τη βεβαιότητα της σωτηρίας.

**Τι ελπίδα και βεβαιότητα παίρνουμε από τα παρακάτω εδάφια για την σωτηρία και για όσα ο Θεός έκανε και υπόσχεται να κάνει για εμάς;**

`Ψαλμ. 91:15,16`

`Ιωήλ 2:31,32`

`Ιωάν. 10:28`

`Ρωμ. 10:9-13`

`Α’ Ιωάν. 5:11-13`

Καλούμαστε, μάλιστα έχουμε προσταχθεί, να ζούμε μία άγια ζωή, αλλά αυτή η ζωή είναι το αποτέλεσμα της σωτηρίας μας από τον Χριστό, και όχι το μέσο για να λάβουμε την σωτηρία. Αν και πρέπει να είμαστε πιστοί μέχρι θανάτου, οφείλουμε να στηριζόμαστε σε αυτό το δώρο ως τη μοναδική μας ελπίδα για σωτηρία. Ο λαός του Θεού θα βρεθεί πιστός και υπάκουος κατά τον έσχατο καιρό, με μία πιστότητα και υπακοή που θα προκύπτει από την βεβαιότητα για τα όσα έκανε ο Χριστός γι’ αυτούς.