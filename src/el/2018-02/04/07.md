---
title:  Περαιτέρω μελέτη
date:   27/04/2018
---

Μπορούμε να έχουμε την βεβαιότητα της σωτηρίας, αλλά πρέπει να προσέχουμε να μην είμαστε αλαζόνες γι’ αυτόν τον λόγο. Υπάρχει ψεύτικη βεβαίωση της σωτηρίας; Φυσικά και υπάρχει. Και ο Ιησούς μάλιστα προειδοποίησε γι’ αυτήν, Ματθ. 7:21-23.

Οι άνθρωποι αυτοί έκαναν δύο τραγικά λάθη. Πρώτον, ό,τι σπουδαίο και αν έκαναν στο όνομα του Κυρίου, δεν έκαναν το θέλημα Του, να υπακούσουν δηλαδή στο νόμο Του. Ο Ιησούς δεν είπε, «φεύγετε απ’ εμού» οι αμαρτωλοί ή εσείς που είχατε πταίσματα ή ήσασταν ατελείς, αλλά, τους περιέγραψε ως «οι εργαζόμενοι την ανομίαν», κάποιοι δηλαδή που δεν είχαν τον νόμο. Δεύτερον, προσέξτε την έμφαση που έδιναν στον εαυτό τους και στα όσα έκαναν: Όλα αυτά, στο όνομά Σου δεν τα κάναμε; Στην πραγματικότητα ήταν μακριά από τον Χριστό εφόσον προσπαθούσαν με τα έργα τους να δικαιωθούν ενώπιον του Θεού. Το μόνο έργο που θα μας σώσει είναι αυτό του Χριστού που καταλογίζονται σε εμάς μέσω της πίστης. Στο δικό Του έργο βασίζεται η βεβαιότητά μας, και όχι σε εμάς και τα έργα μας. Εάν θέλετε να είστε βέβαιοι για τη σωτηρία σας υπακούστε στο νόμο του Θεού και αναπαυθείτε στις αρετές της δικαιοσύνης του Χριστού. Τότε μόνο θα έχετε την βεβαιότητα που χρειάζεστε. 

**Ερωτήσεις για συζήτηση**: 

`1.	 Ο Μαρτίνος Λούθηρος είπε κάποτε: «Όταν κοιτάζω τον εαυτό μου, δεν ξέρω πώς μπορώ να σωθώ. Όταν κοιτάζω τον Ιησού, δεν ξέρω πώς μπορώ να χαθώ.» Τι σοφά λόγια! Γιατί είναι καλό να έχουμε αυτήν τη σκέψη πάντοτε κατά νου μας;`

`2.	 Μείνετε στη σκέψη ότι εκλεχθήκαμε για να σωθούμε πριν τη δημιουργία του κόσμου. Γιατί αυτό δεν σημαίνει ότι όλοι θα σωθούμε; Εκείνοι που θα χαθούν, θα χαθούν επειδή ο Θεός δεν τους εξέλεξε ή εξαιτίας των επιλογών τους;` 

`3.	 Πώς η Μεγάλη Διαμάχη μπορεί να μας βοηθήσει να καταλάβουμε το γιατί υπάρχει το κακό στον κόσμο που ο Πατέρας, ο Υιός και το Άγιο Πνεύμα αγαπούν;`