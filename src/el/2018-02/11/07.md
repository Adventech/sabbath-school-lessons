---
title:  Περαιτέρω μελέτη
date:   15/06/2018
---

«Μόλις ο λαός του Θεού σφραγιστεί στο μέτωπο – δεν θα είναι κάποιο ορατό σημείο, αλλά η διανοητική και πνευματική τους απόφαση να μείνουν στην αλήθεια – δεν θα μπορούν να ταλαντευθούν. Όταν σφραγιστούν και προετοιμαστούν για το κοσκίνισμα, τότε αυτό θα συμβεί. Στην πραγματικότητα έχει ήδη ξεκινήσει. Οι κρίσεις του Θεού πέφτουν πάνω στη γη… ώστε να ξέρουμε πότε έρχεται.» Ε. Χουάιτ, The Faith I Live By, σ. 285.

«Το Σάββατο θα αποβεί το μεγάλο κριτήριο της πιστότητας του καθενός, επειδή αυτό ιδιαίτερα κατήντησε σημείο αντιλεγόμενο της αλήθειας. Όταν οι άνθρωποι υποβληθούν στην ύστατη αυτή σφιγμομετρική δοκιμή, τότε θα χαραχθεί καθαρά η διαχωριστική γραμμή ανάμεσα σ’ αυτούς που υπηρετούν τον Θεό και σ’ αυτούς που δεν Τον υπηρετούν. Ενώ από το ένα μέρος η τήρηση του επίπλαστου Σαββάτου σύμφωνα με τα κρατικά θεσπίσματα και αντίθετα προς την τέταρτη εντολή, αποτελεί ομολογία υποταγής σε μία δύναμη αντιμαχόμενη προς το Θεό, η τήρηση από το άλλο μέρος του πραγματικού Σαββάτου, σύμφωνα με τις υπαγορεύσεις του θεϊκού νόμου, είναι μία ένδειξη αφοσίωσης προς το Δημιουργό. Ενώ η μία τάξη ανθρώπων με το να υποτάσσεται στις κοσμικές εξουσίες λαβαίνει το χάραγμα του θηρίου, η άλλη τάξη, προτιμώντας να δείξει αφοσίωση προς τη θεϊκή εξουσία, δέχεται τη σφραγίδα του Θεού.» Ε. Χουάιτ, Τ.Π.Σ. σ. 722,723.

**Ερωτήσεις για συζήτηση**: 

`1.	 Πώς μπορούμε να πούμε στους άλλους την αλήθεια για το χάραγμα του θηρίου και τη σφραγίδα του Θεού χωρίς να προκαλέσουμε διαμάχες; Γιατί πρέπει να δώσουμε έμφαση στο γεγονός ότι κανείς δεν έχει ακόμη το χάραγμα του θηρίου;`

`2.	 Πώς συνδέονται το Σάββατο και η επισφράγιση με Άγιο Πνεύμα;`

`3.	 Δείτε ξανά την παραπάνω σκέψη σχετικά με την σφραγίδα του Θεού στο λαό Του λόγω της «διανοητικής και πνευματικής τους απόφασης να παραμείνουν στην αλήθεια». Πώς το κατανοείτε;`

`4.	 Ποιες αξίες και μέθοδοι χαρακτηρίζουν την πνευματική Βαβυλώνα; Σε τι διαφέρουν από τις αξίες της βασιλείας του Θεού; Πώς μπορούν κάποιες από τις αξίες της Βαβυλώνας να εισχωρήσουν από τώρα στην εκκλησία; Πώς μπορούμε να μάθουμε να τις αναγνωρίζουμε και να τις αντιμετωπίζουμε, με Χριστιανικό τρόπο, αντικατοπτρίζοντας τις αξίες της βασιλείας του Θεού;`