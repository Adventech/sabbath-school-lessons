---
title:  Η Σφραγιδα Του Θεου
date:   12/06/2018
---

Η σφραγίδα, όπως και η υπογραφή, χρησιμοποιείται για την επικύρωση ενός εγγράφου. Στους αρχαίους χρόνους, η σφραγίδα πάνω σε κερί ή πηλό έδειχνε την αυθεντικότητα ή την κυριότητα – την εξουσία του ιδιοκτήτη.

`Ποια είναι η σφραγίδα του Θεού; Με ποιον τρόπο και πότε δίνεται; Εφεσ. 1:13, 14, 4:30, Β’ Τιμ. 2:19, Αποκ. 7:1-4, 14:1.`

Η σφραγίδα του Θεού είναι το σημείο της κυριαρχίας και της προστασίας Του στο λαό Του. Ο Παύλος αναφέρεται στο σφράγισμα σε σχέση με την μεταλλαγή και την αποδοχή του δώρου του Αγίου Πνεύματος. Δηλώνει ότι το δώρο που δίνεται σε όλους τους πιστούς είναι εγγύηση της ολοκληρωτικής λύτρωσης και της μελλοντικής κληρονομιάς που θα λάβουν με την επιστροφή του Ιησού. Στην Αποκάλυψη βλέπουμε ένα άλλο σφράγισμα ακριβώς πριν τη Δευτέρα Παρουσία. Αυτή η τελική σφραγίδα δίνεται σε 144.000 τον καιρό της όψιμης βροχής του Αγίου Πνεύματος. Στο μέτωπό τους έχουν γραμμένο το όνομα του Θεού. Μέσω του έργου του Αγίου Πνεύματος στη ζωή τους, αντανακλούν τον χαρακτήρα του Θεού. 

`Αντιπαραθέστε τη σφραγίδα του Θεού με το χάραγμα του θηρίου. Ποιες είναι οι διαφορές μεταξύ τους; Αποκ. 7:3, 14:9.`

Η σφραγίδα δίνεται στους πιστούς λατρευτές του Θεού, ενώ το χάραγμα στους λατρευτές του θηρίου. Η σφραγίδα τοποθετείται μόνο στο μέτωπο, δείχνοντας την συνειδητή επιλογή να λατρέψουν τον Θεό όπως προστάζει. Το χάραγμα, από την άλλη, τοποθετείται στο μέτωπο ή στο χέρι. Αυτό σημαίνει ότι οι άνθρωποι θα λατρέψουν το θηρίο για δύο λόγους: Είτε επειδή νομίζουν ότι έτσι λατρεύουν τον Θεό, είτε επειδή φοβούνται τις συνέπειες του ότι δεν θα μπορούν να αγοράσουν ή να πουλήσουν, ή και το ότι θα θανατωθούν (Αποκ. 13:17,15). «Όσοι ενώνονται και συμμορφώνονται με τον κόσμο, ετοιμάζονται να λάβουν το χάραγμα του θηρίου. Όσοι ταπεινώνονται ενώπιον του Θεού και καθαρίζουν την ψυχή τους υπακούοντας στην αλήθεια – αυτοί θα μορφωθούν με τα πρότυπα του ουρανού και θα ετοιμαστούν να λάβουν την σφραγίδα του Θεού στο μέτωπό τους.» Ε. Χουάιτ, Testimonies for the Church, τομ. 5, σ. 216.