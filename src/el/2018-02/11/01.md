---
title:  Την σφραγίδα του Θεού ή το χάραγμα του Θηρίου;
date:   09/06/2018
---

### Για τη μελέτη αυτής της εβδομάδας, διαβάστε:
Γέν. 17:9-11, Έξ. 31:13,17, Αποκ. 13:17, Εφεσ. 1:13, 14, Εβρ. 4:9,10.

> <p>Εδαφιο μνημης</p>
> «Μεγάλα και θαυμαστά τα έργα σου, Κύριε Θεέ Παντοκράτωρ• δίκαιαι και αληθιναί αι οδοί σου, βασιλεύ των αγίων.» Αποκάλυψη 15:3.

Ο ύμνος του Μωυσή και του Αρνίου ξεκινάει με τα λόγια του εδαφίου μνήμης αυτής της εβδομάδας. Ψάλλετε από «εκείνους οίτινες ενίκησαν κατά του θηρίου και κατά της εικόνος αυτού, και κατά του χαράγματος αυτού, και κατά του αριθμού του ονόματος αυτού» καθώς στέκονται στη γυάλινη θάλασσα στον ουρανό (Αποκ. 15:2). Πώς μπορούμε να είμαστε κι εμείς ανάμεσά τους;

Ένα από τα πιο ηχηρά σημεία του λαού του Θεού των εσχάτων ημερών είναι η διακήρυξη του μηνύματος της τριπλής αγγελίας, όπου εμπεριέχεται η προειδοποίηση για το χάραγμα του θηρίου. Αν και δεν υπάρχει πιο σοβαρή προειδοποίηση στην Αγία Γραφή, πολλοί μπερδεύονται με τη φύση του χαράγματος και με το πέρασμα των χρόνων έχουν δημιουργηθεί πολλές θεωρίες όπως ότι είναι ένας κωδικός στο μέτωπο, ένας αριθμός μιας πιστωτικής κάρτας, ή κάποιο είδος βιομετρικής ταυτοποίησης.

Δεν πρέπει να μας εκπλήσσει η σύγχυση που προέρχεται από την Βαβυλώνα. Άλλωστε αυτή είναι και η ερμηνεία του ονόματός της, «σύγχυση». Το πιστό όμως υπόλοιπο του Θεού χρειάζεται μία ξεκάθαρη κατανόηση του θέματος για να διακηρύξει με δύναμη το μήνυμα της τριπλής αγγελίας. Αυτήν την εβδομάδα θα προσπαθήσουμε να κατανοήσουμε καλύτερα τι είναι το χάραγμα του θηρίου και πώς να το αποφύγουμε, λαμβάνοντας την σφραγίδα του Θεού.