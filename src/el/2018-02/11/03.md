---
title:  Το Θηριο Και Η Κιβδηλη Λατρεια
date:   11/06/2018
---

`Διαβάστε τα παρακάτω εδάφια. Γιατί είναι σημαντικό να αποφύγουμε «το χάραγμα του θηρίου»; Αποκ. 13:17, 14:9,10,  16:2.`

Θα λάβουν την οργή του Θεού, θα τιμωρηθούν με τις επτά τελευταίες πληγές και στο τέλος θα ριχθούν στη λίμνη του πυρός. Τι μεγάλη αντίθεση σε σχέση με εκείνους που δε θα λάβουν το χάραγμα του θηρίου και θα σταθούν στη γυάλινη θάλασσα δοξολογώντας θριαμβευτικά τον Θεό και το Αρνίο! Ποιο είναι αυτό το χάραγμα που κανείς δεν θα ήθελε να λάβει; Τα παραπάνω εδάφια το συνδέουν ξεκάθαρα με την κίβδηλη λατρεία. Όπως είδαμε σε προηγούμενο μάθημα, η δύναμη του τέταρτου θηρίου στο Δαν. 7, στην τελική του φάση – που περιγράφεται ως το θηρίο της θάλασσας στην Αποκ. 13:– θα «διανοηθή να μεταβάλλη καιρούς και νόμους» (Δαν. 7:25). Ένας νόμος που σκέφθηκε να αλλάξει είναι το Σάββατο, η τέταρτη εντολή – η μόνη εντολή που έχει χρονική αναφορά και δείχνει τον Θεό ως Εκείνον που δημιούργησε «τον ουρανόν και την γην, την θάλασσαν και πάντα τα εν αυτοίς» (Έξ. 20:11). Το μήνυμα του πρώτου αγγέλου, μας παραπέμπει σ’ αυτήν την εντολή που το θηρίο προσπάθησε να αλλάξει και καθιστά σαφές ότι η λατρεία ανήκει μόνο στον Κύριο τον Δημιουργό. Για την ακρίβεια, από τα επτά εδάφια που αναφέρονται στη λατρεία στην Αποκ. 12:-14, το 14:7 είναι το μόνο που αναφέρεται στην αληθινή λατρεία, ενώ τα υπόλοιπα είναι προειδοποιήσεις για την κίβδηλη λατρεία στο θηρίο και την εικόνα του (Αποκ. 13:4,8,12,15, 14:9,11). Αμέσως μετά την περιγραφή του τρίτου αγγέλου για την κατάληξη όσων εμπλέκονται στην κίβδηλη λατρεία, δίνεται η περιγραφή των αληθινών λατρευτών του Θεού: «Εδώ είναι η υπομονή των αγίων, εδώ οι φυλάττοντες τας εντολάς του Θεού και την πίστιν του Ιησού). Με άλλα λόγια, η διακήρυξη αυτών των τριών μηνυμάτων διαχωρίζει την ανθρωπότητα σε δύο κατηγορίες: σε εκείνους που λατρεύουν τον Δημιουργό τηρώντας όλες τις εντολές Του, συμπεριλαμβανομένου και του Σαββάτου, και σε εκείνους που λατρεύουν το θηρίο και την εικόνα του. Αυτή η κίβδηλη μορφή λατρείας προσφέρει μία εναλλακτική λύση από τη λατρεία του Δημιουργού.

`Σκεψη: Σκεφτείτε τη σύνδεση μεταξύ λατρείας και αφοσίωσης. Ποια σημεία της λατρείας είναι απαραίτητα για να δείξουμε την αφοσίωσή μας στον Θεό;`