---
title:  «Ερχομαι Παλι»
date:  02/12/2024
---

`Διαβάστε Ιωάν. 14:1-3. Γιατί ο Ιησούς είπε αυτά τα λόγια; Τι υποσχέσεις δίνει;`

Στο τέλος του Ιωάν. 13, ο Ιησούς λέει ότι θα φύγει (Ιωάν. 13:33). Αυτή η πληροφορία ωθεί τον Πέτρο να Τον ρωτήσει που πηγαίνει (Ιωάν. 13:36). Οι μαθητές δεν καταλαβαίνουν ότι ο Ιησούς αναφέρεται στον σταυρικό θάνατο, την ανάσταση από τους νεκρούς και την ανάληψή Του στον ουρανό. Ο Πέτρος δηλώνει ότι είναι έτοιμος να πεθάνει για τον Ιησού (Ιωάν. 13:37). Την ίδια στιγμή, ο Ιησούς λέει στον Πέτρο πως σε λίγο θα Τον απαρνηθεί.

Έπετα ο Ιησούς λέει στους μαθητές Του να μην αφήσουν την καρδιά τους να γεμίσει με θλίψη ή φόβο (Ιωάν. 14:1). Η ανησυχία και ο φόβος συχνά προκαλούν σύγχυση. Έτσι, ο Ιησούς γνωρίζει ότι τα λόγια Του ίσως προκαλέσουν φόβο ή σύγχυση στους μαθητές Του για όσα θα συμβούν στο μέλλον.

Ο Ιησούς δεν θέλει οι μαθητές να φοβηθούν. Έτσι, τους λέει κάτι που θα τους βοηθήσει να αισθανθούν καλύτερα. Τους μιλάει για το σπίτι του Πατέρα Του. Σε αυτό το σπίτι υπάρχουν πολλά οικήματα. (Αυτά τα οικήματα δεν είναι επαύλεις ή μεγάλα σπίτια. Είναι δωμάτια όμοια με πανδοχείου ή ξενοδοχείου. Ο Ιησούς πηγαίνει στον ουρανό για να ετοιμάσει οικήματα για τους μαθητές Του στο σπίτι του Πατέρα Του. Ο Ιησούς κοιτάζει πέρα από τον σταυρό, στο μέλλον, όταν το πρόβλημα της αμαρτίας θα έχει μια για πάντα λυθεί (Δαν. 7:27).

Ο Ιησούς λέει, «Και αφού πάω και σας ετοιμάσω τόπο, έρχομαι πάλι, και θα σας παραλάβω κοντά σε Μένα, για να είστε και εσείς, όπου είμαι Εγώ» (Ιωάν. 14:3). Αυτή η υπόσχεση αναφέρεται στη Δευτέρα Παρουσία.

Γιατί μπορούμε να εμπιστευτούμε αυτήν την υπόσχεση; Για να δούμε την απάντηση πρέπει να εξετάσουμε τους δύο διαφορετικούς τρόπους με τους οποίους μπορούμε να την ερμηνεύσουμε. Η φράση «έρχομαι πάλι» μας δείχνει τι θα κάνει ο Ιησούς στο μέλλον. Ωστόσο, εκφράζεται με τέτοια βεβαιότητα λες και πρόκειται να γίνει τώρα. Έτσι, ο Ιωάννης παρουσιάζει μια μεγάλη Βιβλική αλήθεια. Ο Ιησούς μιλάει για τη Δευτέρα Παρουσία σαν να συμβαίνει ακριβώς αυτήν τη στιγμή! Αυτός είναι ο λόγος που μπορούμε να εμπιστευτούμε τον Ιησού όταν λέει ότι “έρχομαι πάλι”.

Το σίγουρο είναι ότι μπορούμε να εμπιστευτούμε αυτή την υπόσχεση εξαιτίας Εκείνου που την έδωσε.

`ΣΚΕΨΗ:  Πώς ο Σταυρός μας βοηθάει να πιστέψουμε στην υπόσχεση της Δευτέρας Παρουσίας του Χριστού;`