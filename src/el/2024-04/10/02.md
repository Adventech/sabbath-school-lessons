---
title:  Το Δυνατο Παραδειγμα Του Ιησου
date:  01/12/2024
---

Στο Ιωάν. 13:- 17:διαβάζουμε το αποχαιρετιστήριο κήρυγμα του Ιησού. Εδώ, ο Ιησούς λέει στους μαθητές Του τι να προσδοκούν και τι να κάνουν στο μέλλον. Υπόσχεται ότι θα τους στείλει τον Παράκλητο, το Άγιο Πνεύμα (Ιωάν. 14:- 16). Τους λέει επίσης ότι στο μέλλον θα έχουν θλίψη γιατί έρχονται δύσκολες ημέρες (Ιωάν. 15:- 16). Έπειτα, τους ενθαρρύνει να παραμείνουν δυνατοί στην πίστη (Ιωάν. 15).

`Διαβάστε Ιωάν. 13:1-20. Τι συμβαίνει εδώ και γιατί είναι τόσο σημαντικό; Τι μαθήματα επιθυμεί ο Ιησούς να διδάξει στους μαθητές Του;`

Την εποχή του Ιησού, οι άνθρωποι περπατούσαν ξυπόλητοι ή φορούσαν σανδάλια. Τα σανδάλια ήταν ανοιχτά υποδήματα που άφηναν ακάλυπτα τα δάχτυλα και όλο το πέλμα. Έτσι, τα πόδια σκονίζονταν και λερώνονταν. Οι υπηρέτες έπλεναν τα πόδια των επισκεπτών που πήγαιναν στο σπίτι κάποιου για να γευματίσουν. Δεν υπήρχε, όμως, υπηρέτης τη νύχτα που ο Ιησούς και οι μαθητές Του έφαγαν το τελευταίο δείπνο, προτού Εκείνος συλληφθεί.

Προς έκπληξη τους, ο Ιησούς σηκώθηκε και έπλυνε τα πόδια όλων των μαθητών. Στο Ιωάν. 13:4, 5, ο συγγραφέας περιγράφει βήμα προς βήμα τις ενέργειες του Ιησού, επειδή θέλει να τονίσει την αδιανόητη αυτή πράξη ταπεινοφροσύνης του Κυρίου. Ο Ιησούς είναι Θεός. Τώρα, ο Θεός ενεργεί ως υπηρέτης! Κενώνει την καρδιά Του από κάθε περηφάνια και γονατίζει για να πλύνει τα πόδια εκείνων που Τον υπηρετούν, δηλαδή των μαθητών Του. Η αντίδραση του Πέτρου στο Ιωάν. 13:8-11, δείχνει πως οι μαθητές παρερμήνευσαν τις ενέργειές Του. Πώς ο Ιησούς, ο Σωτήρας, ο Κύριός τους, ταπεινώθηκε ώστε να κάνει κάτι τέτοιο; Ο Πέτρος αρνήθηκε να επιτρέψει στον Ιησού να πλύνει τα πόδια του. Ο Ιησούς του είπε ότι αν αρνιόταν να συνεργαστεί, δεν θα είχε θέση μαζί Του. Έτσι, ο Πέτρος ζήτησε παραπάνω, εκφράζοντας με αυτόν τον τρόπο την επιθυμία του να είναι συνεχώς μαζί Του.

Καθώς ο Ιησούς ταπεινώνεται για να πλύνει τα πόδια των μαθητών Του, μας δείχνει ποιος είναι. Στο Ιωάν. 13:13, ο Ιησούς λέει ότι είναι ο Δάσκαλος και ο Κύριος. Αυτοί οι τίτλοι υποδηλώνουν εξουσία και δύναμη. Ωστόσο, ο Ιησούς διδάσκει ότι η δύναμη και η εξουσία πρέπει να χρησιμοποιούνται για την υπηρεσία άλλων ανθρώπων και όχι για να γίνουμε εμείς πιο ισχυροί. Σήμερα, η Χριστιανική Εκκλησία Αντβεντιστών της Εβδόμης Ημέρας ακολουθεί το παράδειγμα του Ιησού στο νίψιμο των ποδιών. Τα μέλη πλένουν ο ένας τα πόδια του άλλου και ετοιμάζονται για το Κυριακό δείπνο.