---
title:  Περαιτερω Μελετη
date:  06/12/2024
---

Ο Ιησούς είπε, «Εγώ είμαι το Φως του κόσμου» (Ιωάν. 8:12). Όταν ο Ιησούς είπε αυτά τα λόγια, «“Eγώ είμαι το Φως του κόσμου”, βρισκόταν στην αυλή η οποία ιδιαίτερα σχετιζόταν με τις ιεροτελεστίες της γιορτής της Σκηνοπηγίας. Στη μέση της αυλής αυτής υπήρχαν δύο ψηλές βάσεις που στήριζαν δύο πελώριες πολύφωτες λυχνίες. Με την εσπερινή θυσία, άναβαν όλες αυτές οι λυχνίες λούζοντας με το φως του φωτός τους την Ιερουσαλήμ. Αυτή η τελετή ήταν αναμνηστική της στήλης του φωτός που οδηγούσε τον Ισραήλ στην έρημο και θεωρείτο επίσης ότι συμβόλιζε την έλευση του Μεσσία. Με τις αναμμένες λυχνίες το βράδυ η αυλή έπαιρνε μια εξαιρετικά χαρούμενη όψη…

Με τη φωταγώγησή της Ιερουσαλήμ, ο λαός εξέφραζε την ελπίδα του για την έλευση του Μεσσία που θα φώτιζε τον Ισραήλ. Για τον ίδιο τον Ιησού, όμως, η σκηνή είχε μεγαλύτερη ακόμη σημασία. Όπως οι ακτινοβόλες λυχνίες του ναού φώτιζαν τα πάντα γύρω τους, έτσι και ο Χριστός, η πηγή του πνευματικού φωτός, φωτίζει το σκότος του κόσμου. Αλλά το σύμβολο δεν ήταν τέλειο. Εκείνο το μεγάλο φως που το ίδιο Του το χέρι είχε κρεμάσει στους ουρανούς ήταν ένας παραστατικότερος συμβολισμός της ένδοξης αποστολής Του…

Ήταν πρωί. Ο ήλιος είχε ανατείλει πάνω από το Όρος των Ελαιών και οι ακτίνες τους έπεφταν με εκθαμβωτική λαμπρότητα πάνω στα μαρμάρινα παλάτια και φώτιζαν τους χρυσοποίκιλτους τοίχους του ναού, όταν ο Ιησούς δείχνοντάς τον είπε: “Εγώ είμαι το Φως του κόσμου.”» Ε. Χουάιτ, Ζ.Χ., σελ. 436.

**Ερωτησεις για συζητηση**

`Ποιες σημαντικές αλήθειες δεν μπορούμε να μάθουμε από την επιστήμη, όπως αυτή του Σταυρού ή της Δευτέρας Παρουσίας; Γιατί μόνο ο Θεός μπορεί να μας δείξει αυτές τις Βιβλικές αλήθειες;`

`Ο Εωσφόρος ήταν ένας τέλειος άγγελος. Γνώριζε πάρα πολλά για τον Θεό και τον χαρακτήρα Του. Όμως, εναντιώθηκε στον Θεό. Τι μας διδάσκει η πτώση του Εωσφόρου για την ελευθερία επιλογής; Κι εμείς έχουμε την ίδια ελευθερία. Γιατί είναι σημαντικό να επιλέξουμε να αφιερώνουμε κάθε λεπτό της ζωής μας στον Θεό;`