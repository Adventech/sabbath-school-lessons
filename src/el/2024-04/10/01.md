---
title:  Η Οδος, Η Αληθεια Και Η Ζωη
date:  30/11/2024
---

> <p>Εδαφιο Μνημης</p>
> «Κανένας δεν είδε ποτέ τον Θεό· ο Μονογενής Υιός, που είναι στην αγκαλιά τού Πατέρα, Εκείνος Τον φανέρωσε.» Ιωάννη 1:18

### Για τη μελέτη αυτής της εβδομάδας, διαβάστε
Ιωάν. 13:1-20, 14:1-3, 14:5, 6, 1:14, 17, 5:38-40.

Το ευαγγέλιο του Ιωάννη χωρίζεται σε τέσσερα μέρη: (α) Ο πρόλογος (Ιωάν. 1:1-18), (β) τα θαύματα (Ιωάν. 1:19 - 12:50), (γ) η δόξα (Ιωάν. 13:1 - 20:31) και (δ) ο επίλογος (Ιωάν. 21:1-25). Μέχρι τώρα, μελετήσαμε περισσότερο τον πρόλογο και τα θαύματα. Αυτά τα δύο μέρη του βιβλίου χρησιμοποιούν τα θαύματα του Ιησού, τις συνομιλίες και τις διδασκαλίες για να μας δείξουν ποιος είναι ο Ιησούς. Τώρα, θα δούμε το τρίτο μέρος: τη δόξα.

Όπως έχουμε ήδη δει, ο Ιησούς συγκρίνει τον Εαυτό Του με επτά διαφορετικά πράγματα για να εξηγήσει το ποιος είναι. Αυτές οι επτά παραβολές ξεκινούν με τη φράση «Εγώ είμαι». (1) Ο Ιησούς λέει, «Εγώ είμαι ο Άρτος της ζωής» (Ιωάν. 6:35, 41, 48, 51). (2) Είναι επίσης το Φως του κόσμου (Ιωάν. 8:12, 9:5). (3) Είναι η Θύρα (Ιωάν. 10:7, 9). (4) Είναι ο Καλός Ποιμένας (Ιωάν. 10:11, 14). (5) Είναι Εκείνος που μπορεί να αναστήσει τους νεκρούς (Ιωάν. 11:25). (6) Ο Ιησούς είναι η Οδός, η Αλήθεια και η Ζωή (Ιωάν. 14:6). Τέλος, (7) ο Ιησούς είναι η Άμπελος η αληθινή (Ιωάν. 15:1, 5).

Αυτήν την εβδομάδα, θα ξεκινήσουμε τη μελέτη μας με το αποχαιρετιστήριο κήρυγμα του Ιησού, το οποίο ξεκινάει με τον Ιησού να πλένει τα πόδια των μαθητών Του. Έπειτα θα δούμε τις δηλώσεις του Ιησού που ξεκινάνε με το «Εγώ είμαι», στο Ιωάν. 14.