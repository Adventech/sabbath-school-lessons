---
title:  Ιησους, Ο Ζωοδοτης Μας
date:  23/11/2024
---

> <p>Εδαφιο Μνημης</p>
> «Ο Ιησούς λέει σ’ αυτόν: Εγώ είμαι ο δρόμος, και η αλήθεια και η ζωή· κανένας δεν έρχεται προς τον Πατέρα, παρά μόνον διαμέσου Εμού.» Ιωάννη 14:6.

### Για τη μελέτη αυτής της εβδομάδας, διαβάστε
Ιωάν. 1:29, 6:61-68, 1:12, 13, Αρ. 13:23-33, Ιωάν. 3:18, 36.

Στο κατά Ιωάννη ευαγγέλιο, οι άνθρωποι συχνά ρωτούσαν τον Ιησού ποιος είναι. Εκείνος απαντούσε, «Εγώ είμαι». Αυτά τα λόγια έδειχναν ότι ο Ιησούς είναι ο Θεός. Ο Κύριος είπε στον Μωυσή μπροστά στην καιόμενη βάτο, «Εγώ είμαι ο Ων» (Έξ. 3:14). Αργότερα, ο ίδιος Θεός «έγινε σάρκα, και κατοίκησε ανάμεσά μας (και είδαμε τη δόξα Του, δόξαν ως μονογενή από τον Πατέρα), γεμάτος χάρη και αλήθεια» (Ιωάν. 1:14).

Η φράση «Εγώ είμαι», είναι ένα σημαντικό ζήτημα στο ευαγγέλιο του Ιωάννη. Το εδάφιο μνήμης αυτής της εβδομάδας παρουσιάζει αυτήν τη σημαντική ιδέα: «Ο Ιησούς λέει σ’ αυτόν: Εγώ είμαι ο δρόμος, και η αλήθεια και η ζωή· κανένας δεν έρχεται προς τον Πατέρα, παρά μόνον διαμέσου Εμού» (Ιωάν. 14:6). Ο «Εγώ είμαι» το Φως του κόσμου, ο Άρτος της ζωής, η προβατική Πύλη, ο καλός Ποιμένας και η αληθινή Άμπελος.

Αυτή την εβδομάδα, θα συνεχίσουμε να εξετάζουμε περισσότερες ισχυρές αποδείξεις της Θεότητας του Ιησού. Αν και είναι λυπηρό, μερικοί άνθρωποι απορρίπτουν τον Ιησού ως Σωτήρα. Δεν θέλουμε να κάνουμε το ίδιο λάθος και επιθυμούμε να βοηθήσουμε όσους κινδυνεύουν να κάνουν αυτό το λάθος.