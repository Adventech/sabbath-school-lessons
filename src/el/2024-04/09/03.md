---
title:  Λογια Αιωνιας Ζωης
date:  25/11/2024
---

`Διαβάστε Ιωάν. 6:61-68. Όταν ο Ιησούς ρώτησε τους μαθητές εάν θα Τον άφηναν, τι απάντησε ο Πέτρος;`

Το λόγια του Πέτρου για «αιώνια ζωή» είναι ένα σημαντικό θέμα στο ευαγγέλιο του Ιωάννη, ο οποίος μιλάει για την αιώνια ζωή στο Ιωάν. 6:27, 40, 47, 54 και 68. Στο Ιωάν. 6:35, ο Ιησούς λέει ότι είναι ο Άρτος της ζωής. Έτσι, η ζωή του Ιησού, ο θάνατος και η ανάσταση είναι οι λόγοι που μπορεί να μας χορηγήσει την αιώνια ζωή.

Ο Ιωάννης χρησιμοποιεί τη φράση «αιώνια ζωή» ή όρους που έχουν αυτή την έννοια, τουλάχιστον 17 φορές στο βιβλίο του. Αυτή η φράση δεν παραπέμπει σε μία άυλη πνευματική ζωή, ούτε σε ένα αθάνατο πνεύμα. Απεναντίας, αφορά τη ζωοδότρα δύναμη που φέρνει σωτηρία και μας χορηγεί μια νέα ζωή τώρα, και την αιώνια όταν ο Χριστός θα επιστρέψει. Ο Κύριος είχε σώμα στην επίγεια ζωή Του. Ομοίως, όπως ο Ιησούς αναστήθηκε από τους νεκρούς, θα ξυπνήσουμε με νέο σώμα. Τότε, ο Ιησούς θα μας δώσει πίσω τη ζωή που χάσαμε στην Εδέμ.

`Διαβάστε Ιωάν. 3:15, 16, 5:24, 6:40, 47, 8:31, 12:46, 20:31. Πώς μπορούμε να έχουμε αιώνια ζωή;`

Πιστεύουμε ότι ο Ιησούς Χριστός ήρθε να ζήσει και να πεθάνει για εμάς. Η πίστη αυτή έρχεται σε μας ως δώρο. Αλλά πρέπει συνειδητά να επιλέξουμε να υποταχτούμε στον Ιησού, να μετανοήσουμε και να επικαλεστούμε το αίμα Του για συγχώρεση και εξαγνισμό από την αμαρτία.

Όταν ο Ιησούς ρώτησε τους μαθητές εάν και εκείνοι θα Τον άφηναν, ο Πέτρος είπε, «Κύριε, σε ποιον θα πάμε; Εσύ έχεις λόγια αιώνιας ζωής» (Ιωάν. 6:68). Η απάντησή του δείχνει το σχέδιο της σωτηρίας του Θεού και το πως μπορούμε να αποκτήσουμε την αιώνια ζωή. Δεν την λαμβάνουμε από τη μελέτη της ιστορίας ή της επιστήμης. Όλα αυτά είναι ανθρώπινες ιδέες. Μπορούμε να την αποκτήσουμε μόνο μέσω του Χριστού. Ο ίδιος ο Ιησούς είναι η αιώνια ζωή και την προσφέρει στον καθένα που τη δέχεται.

`ΣΚΕΨΗ: Πώς η υπόσχεση της αιώνιας ζωής στο μέλλον αλλάζει τη ζωή που ζούμε σήμερα;`