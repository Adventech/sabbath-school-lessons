---
title:  Απορριπτοντας Εκεινον Που Μας Χορηγει Τη Ζωη
date:  27/11/2024
---

Στο ευαγγέλιο του Ιωάννη υπάρχουν και κάποιες θλιβερές ιστορίες. «Και το Φως μέσα στο σκοτάδι φέγγει, και το σκοτάδι δεν το κατέλαβε… Ήταν μέσα στον κόσμο, και ο κόσμος έγινε διαμέσου Αυτού· και ο κόσμος δεν Τον γνώρισε. Στα δικά Του ήρθε, και οι δικοί Του δεν Τον δέχθηκαν» (Ιωάν. 1:5, 10, 11). Πολλοί Ιουδαίοι απέρριψαν τον Ιησού, τον «Εγώ είμαι».

Γι’ αυτό και αργότερα, ο απ. Παύλος προειδοποιεί, «Να μη αποβάλετε, λοιπόν, την παρρησία σας, που έχει μεγάλη μισθαποδοσία» (Εβρ. 10:35). Όπως ήδη είδαμε, οι άνθρωποι απέρριψαν τον Ιησού επειδή δεν δέχτηκαν το μήνυμά Του.

«Ο σύγχρονος ανθρώπινος τρόπος σκέψης ξεκινά με αμφιβολία. Οι άνθρωποι αμφιβάλλουν για τα πάντα προκειμένου να αποφασίσουν τι είναι αλήθεια. Οτιδήποτε επιβιώσει τα πυρά της αυστηρής διερευνητικής εξέτασης, το δέχονται ως στέρεα γνώση, κάτι στο οποίο μπορεί να βασιστεί η πίστη. Μερικοί εφαρμόζουν την ίδια μέθοδο στην Αγία Γραφή, θέτοντας τα πάντα υπό αμφισβήτηση από επιστημονική, ιστορική, ψυχολογική, φιλοσοφική, αρχαιολογική ή γεωλογική άποψη, ώστε να αποφασίσουν ποια είναι η Βιβλική αλήθεια. Αυτή η μέθοδος ξεκινάει και χτίζεται στις αμφιβολίες για την εγκυρότητα της Αγίας Γραφής. Ο Χριστός ρώτησε, «Πλην, όταν έρθει ο Υιός του ανθρώπου, θα βρει, άραγε, την πίστη επάνω στη γη;» (Λουκ. 18:8). E. E. Zinke and R. Hegstad, The Certainty of the Sec-ond Coming, p. 96.

`Διαβάστε Αρ. 13:23-33. Οι κατάσκοποι έδωσαν διαφορετικές αναφορές για τη Γη της Επαγγελίας. Γιατί ήταν διαφορετικές;`

Στην Κάδης Βαρνή οι Ισραηλίτες αμάρτησαν, επειδή αμφισβήτησαν την προσταγή του Θεού. Ο Θεός τούς ζήτησε να κατακτήσουν τη γη Χαναάν. Ο Μωυσής έστειλε 12 κατασκόπους στη Χαναάν και στην επιστροφή τους είχαν δύο αναφορές. Οι περισσότεροι έδωσαν την κακή αναφορά. Είπαν ότι ο τόπος ήταν γεμάτος γίγαντες, οι πόλεις είχαν μεγάλα τείχη, όπλα και στρατό. Δεν παρέλειψαν μάλιστα να αναφέρουν τη μηδαμινή πολεμική τους εμπειρία λόγω της παραμονής τους στην Αίγυπτο. Οι δέκα από αυτούς ήταν ενάντιοι στην κατάκτηση της γης, ενώ οι δύο ήταν πρόθυμοι να την κυριεύσουν, δείχνοντας πίστη στη δύναμη του Λόγου του Θεού.

`ΣΚΕΨΗ: Πώς μπορούμε να αποφύγουμε το λάθος των δέκα κατασκόπων;`