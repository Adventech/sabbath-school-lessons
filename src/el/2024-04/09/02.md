---
title:  «Μεσα Σ’ Αυτον Ηταν Ζωη»
date:  24/11/2024
---

Στο Ιωάν. 1:1, ο Ιωάννης λέει ότι ο Ιησούς είναι ο Υιός του Θεού. Συχνά τίθεται το ερώτημα για το πώς προέκυψε η αμαρτία στο σύμπαν του Θεού. Στο Ιωάν. 1:4, αναφέρει ότι, «Μέσα σ’ Αυτόν ήταν ζωή, και η ζωή ήταν το φως τον ανθρώπων». Η «ζωή» είναι η ζωή που πηγάζει μόνο από τον Θεό. Ο Ιησούς έχει μέσα Του τη ζωή. Έτσι, μπορεί να αφήσει τη ζωή Του ως άνθρωπος και να την πάρει πάλι πίσω (Ιωάν. 10:17). Επειδή η ζωή ξεκινάει με τον Ιησού, μπορεί να δώσει ζωή σε όποιον το επιθυμεί (Ιωάν. 5:21 συγκρίνετε με Ιωάν. 14:19).

Ο Ιωάννης χρησιμοποιεί τον όρο «ζωή» 36 φορές στο βιβλίο του. Στο Ιωάν. 1:4, 5, ο συγγραφέας μάς λέει ότι η ζωή ήταν μέσα στον Ιησού. Σε αυτά τα εδάφια, βλέπουμε επίσης ότι με τον όρο «ζωή» προβάλλεται το σχέδιο του Θεού για τη σωτηρία των ανθρώπων από την αμαρτία. Στο υπόλοιπο βιβλίο του Ιωάννη, ο ίδιος όρος χρησιμοποιείται για τις υποσχέσεις του Θεού για αιώνια ζωή (Ιωάν. 3:15, 16, 36, 4:14, 36, 6:27, 40, 47, 54, 68, 10:27, 28). Έτσι, Εκείνος που έδωσε ζωή στην κάθε ζωντανή ύπαρξη του πλανήτη μας, είναι ο Ίδιος που μας σώζει και μας δίνει την αιώνια ζωή.

`Διαβάστε Ιωάν. 1:29, 3:16, 6:40, 10:10, 12:27. Γιατί ήρθε ο Ιησούς στη γη;`

«Και όπως ο Μωυσής ύψωσε το φίδι μέσα στην έρημο, έτσι πρέπει να υψωθεί ο Υιός του ανθρώπου· για να μη χαθεί καθένας ο οποίος πιστεύει σ’ Αυτόν, αλλά να έχει αιώνια ζωή» (Ιωάν. 3:14, 15). Όπως το χάλκινο φίδι πήρε τη θέση των Ισραηλιτών που δαγκώνονταν από τα ερπετά, έτσι και ο Ιησούς πήρε τη δική μας θέση που χτυπηθήκαμε από την αμαρτία. Επωμίστηκε τη δική μας ποινή, για να λάβουμε τη δική Του ζωή.

Ο Ιησούς επιθυμεί να έχουμε ζωή και να την έχουμε με αφθονία (Ιωάν. 10:10). Γι’ αυτό, «όσοι, όμως, Τον δέχθηκαν, σ’ αυτούς έδωσε εξουσία να γίνουν παιδιά του Θεού, σ’ αυτούς που πιστεύουν στο όνομά Του· οι οποίοι, όχι από αίματα ούτε από θέλημα σάρκας ούτε από θέλημα άνδρα, αλλά από τον Θεό γεννήθηκαν» (Ιωάν. 1:12, 13).

Ο Ιησούς ήρθε για να μας δείξει τον Θεό Πατέρα (Ιωάν. 1:18). Μέσα από την αγάπη Του, βλέπουμε ποιος είναι ο Πατέρας.