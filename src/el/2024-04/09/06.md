---
title:  Κριση
date:  28/11/2024
---

«Όποιος πιστεύει σ’ Αυτόν, δεν κρίνεται· όποιος, όμως, δεν πιστεύει, έχει ήδη κριθεί, επειδή δεν πίστεψε στο όνομα του μονογενή Υιού του Θεού… Επειδή, όποιος πράττει τα φαύλα, μισεί το φως, και δεν έρχεται στο φως, για να μη έρθουν σε έλεγχο τα έργα του. Όποιος, όμως, πράττει την αλήθεια, έρχεται στο φως, για να φανερωθούν τα έργα του, ότι έγιναν σύμφωνα με τον Θεό» (Ιωάν. 3:18-21 συγκρίνετε με Ιωάν. 1:10).

`Διαβάστε Ιωάν. 3:18, 36, 5:24, 38, 8:24, 12:47. Γιατί ο Θεός κρίνει τους ανθρώπους;`

Ο Χριστός είναι το Φως του κόσμου. Όταν απορρίπτουμε το Φως, δηλαδή τη Βιβλική αλήθεια, κινδυνεύουμε να την αμφισβητήσουμε και να αμαρτήσουμε. Όταν απορρίπτουμε τον Χριστό, φεύγουμε από το Φως και στρεφόμαστε στο σκοτάδι.

Η Εύα αμφισβήτησε την εντολή του Θεού. Πίστεψε ότι ένας Θεός αγάπης δεν θα κατέστρεφε τα δημιουργήματά Του. Η Εύα εμπιστεύτηκε την πληροφορία που της έδωσε το φίδι. Βλέπει πως η κατανάλωση του απαγορευμένου καρπού έδωσε στο φίδι την ικανότητα ομιλίας! Αναρωτιέται εάν το φίδι έχει δίκιο. Σκέφτεται, “Ίσως, εάν φάω τον καρπό να γίνω όμοια με τον Θεό!” Το φίδι εξαπατά την Εύα, ενώ εκείνη απορρίπτει την εντολή του Θεού. Ο άντρας της κάνει την ίδια επιλογή.

`Διαβάστε Ματθ. 4:1-4. Ποιους σημαντικούς κανόνες χρησιμοποιεί ο Ιησούς στην έρημο για να πολεμήσει ενάντια στις πλάνες του Σατανά;`

Ο Ιησούς θα μπορούσε να ακολουθήσει τον ίδιο συλλογισμό όπως ο Αδάμ και η Εύα, οι προκατακλυσμιαίοι και οι Ισραηλίτες στην Κάδης Βαρνή. Θα μπορούσε να αναρωτηθεί γιατί ένας Θεός αγάπης άφησε τον Υιό Του στην έρημο για 40 ημέρες χωρίς φαγητό ή προστασία. Επίσης, ο Ιησούς θα μπορούσε να αποδείξει στον Διάβολο ότι είναι Θεός, μετατρέποντας τις πέτρες σε ψωμί! Όμως, δεν το έκανε. Ο Ιησούς απάντησε στον Σατανά με εδάφια μέσα από την Αγία Γραφή. Δεν χρειάστηκε να δικαιολογηθεί για τις επιλογές Του, όπως κάνουν οι περισσότεροι άνθρωποι όταν παίρνουν μια λανθασμένη απόφαση. Κι αυτό, γιατί ο Ιησούς επέλεγε πάντα το σωστό.