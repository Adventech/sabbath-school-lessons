---
title:  Ξαναγεννημενοι
date:  26/11/2024
---

`Διαβάστε Ιωάν. 1:12, 13. Πώς γινόμαστε Χριστιανοί;`

Ο Ιωάννης έγραψε το βιβλίο του για να μας βοηθήσει να πιστέψουμε στον Ιησού και να δεχτούμε το δώρο της αιώνιας ζωής (Ιωάν. 20:31). Στο Ιωάν. 1:12, 13, διαβάζουμε για το πώς ο Θεός μάς σώζει. Το σχέδιο σωτηρίας Του έχει δύο μέρη: (1) Δεχόμαστε τον Ιησού ή πιστεύουμε σε Αυτόν. (2) Ο Ιησούς μάς βοηθάει να γίνουμε παιδιά Του. Το Ιωάν. 1:13 εξηγεί το δεύτερο μέρος του σχεδίου του Θεού με μια παραβολή. Γινόμαστε παιδιά του Θεού όταν αναγεννιόμαστε. Επομένως, υπάρχει μια ανθρώπινη και θεϊκή πτυχή για να γίνει κάποιος Χριστιανός. Πρέπει να ενεργούμε με πίστη. Όταν πιστεύουμε, δεχόμαστε τον Ιησού. Πρέπει να είμαστε πρόθυμοι να δεχτούμε τη Βιβλική αλήθεια. Ο Θεός είναι Εκείνος που μας δίνει μια νέα καρδιά.

Η πίστη είναι δώρο από τον Θεό. Αποκτούμε πίστη όταν ακούμε και υπακούμε στη Βιβλική αλήθεια (Ρωμ. 10:17). «Για να έχουμε αληθινή, σταθερή πίστη στον Χριστό, πρέπει να Τον γνωρίσουμε όπως παρουσιάζεται στον Λόγο.» Έ. Χουάιτ, Fun-damentals of Christian Education, p. 433. «Καθώς το Άγιο Πνεύμα επεμβαίνει και διαφωτίζει την ανθρώπινη διάνοια, δημιουργεί την πίστη στον Θεό.» Έ. Χουάιτ, B.C., v. 7, p. 940.

Όταν οι άνθρωποι πιστέψουν και δεχτούν τον Χριστό ως Σωτήρα τους, αποκτούν αιώνια ζωή. Ο Ιωάννης λέει, επίσης, ότι πρέπει να δεχτούμε ή να πιστέψουμε τα λόγια του Ιησού (Ιωάν. 5:38, 47). Το Άγιο Πνεύμα μάς βοηθάει να πιστέψουμε (Ιωάν. 16:7, 8 συγκρίνετε με Ρωμ. 8:16).

`Διαβάστε Ρωμ. 8:16. Ποιον σημαντικό κανόνα διαβάζουμε εδώ για τη σωτηρία διαμέσου του Χριστού;`

Η αληθινή, Βιβλική πίστη απορρέει από το έργο του Αγίου Πνεύματος στην καρδιά μας. «Η πίστη είναι η μεγαλύτερη ευλογία – το μάτι που βλέπει, το αυτί που ακούει.» Έ. Χουάιτ, In Heaven-ly Places, p. 104. Κατά την ανθρώπινη αντίληψη, πρέπει πρώτα να βρούμε την αιτία για την πίστη μας και έπειτα να πιστέψουμε. Όμως, η Αγία Γραφή λέει ότι η πίστη είναι η αιτία. Η πίστη είναι ένα δώρο από τον Θεό (Εφεσ. 2:8, Α’ Κορ. 1:17-24, 2:1-6). Ξεκινάμε με την πίστη. Έπειτα, αναπτυσσόμαστε στην κατανόηση και στο δώρο του ελέους του Θεού.