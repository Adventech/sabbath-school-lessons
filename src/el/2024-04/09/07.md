---
title:  Περαιτερω Μελετη
date:  29/11/2024
---

«Με το να ταπεινωθεί και να περιβληθεί την ανθρώπινη φύση, ο Χριστός αποκάλυψε έναν χαρακτήρα αντίθετο από τον χαρακτήρα του Σατανά. Αλλά κατέβηκε ακόμη χαμηλότερα τα σκαλοπάτια της ταπείνωσης: “Και βρέθηκε κατά το σχήμα ως άνθρωπος, ταπείνωσε τον εαυτό του, γινόμενος υπάκουος μέχρι θανάτου, θανάτου μάλιστα σταυρού” (Φιλιπ. 2:8). Όπως ο αρχιερέας στην Παλαιά Διαθήκη έβγαζε τα άμφια του απλού ιερέα, έτσι και ο Χριστός έλαβε τη μορφή του δούλου και πρόσφερε θυσία σαν θύτης ιερέας και σαν θύμα συγχρόνως. “Aυτός, όμως, τραυματίστηκε για τις παραβάσεις μας· ταλαιπωρήθηκε για τις ανoμίες μας· η τιμωρία, πoυ έφερε τη δική μας ειρήνη, ήταν επάνω σ’ αυτόν” (Ησ. 53:5)…

Ο Χριστός άφησε να Του συμπεριφερθούν όπως άξιζε σε μας, για να τύχουμε εμείς της συμπεριφοράς που αξίζει σ’ Αυτόν. Καταδικάστηκε για τις αμαρτίες μας στις οποίες δεν είχε καμία συμμετοχή. Υπέφερε τον θάνατο, ο οποίος ήταν δικός μας για να απολαύσουμε τη ζωή η οποία ήταν δική Του. “Δια των πληγών Αυτού ημείς ιάθημεν.” Έ. Χουάιτ, Ζ.Χ., σελ. 7

**Ερωτησεις για συζητηση**

`Ο Ιησούς έδωσε τη ζωή Του για να μας σώσει. Πώς μπορούμε να οδηγήσουμε άλλους ανθρώπους σε αυτήν την υπέροχη Βιβλική αλήθεια και να έρθουν σε Αυτόν με πίστη;`

`Εμπιστεύεστε την Αγία Γραφή ότι θα σας οδηγήσει σε σωστές αποφάσεις; Ή εμπιστεύεστε τις δικές σας σκέψεις και ιδέες; Πώς αυτοί οι δύο τρόποι λήψης αποφάσεων διαφέρουν μεταξύ τους;`

`Ποιους λόγους έχουμε να πιστεύουμε; Πώς οι προφητείες της Αγίας Γραφής βοηθούν την πίστη μας; Πώς η εκπληκτική δημιουργία της φύσης την ενδυναμώνει; Πώς όλα αυτά αποδεικνύουν ότι ο Θεός είναι Ζωντανός και Αληθινός;`

`Εάν κάποιος σας ρωτούσε γιατί πιστεύετε στον Χριστό, τι θα του απαντούσατε;`