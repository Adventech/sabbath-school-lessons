---
title:  Μια Νεα Κατανοηση Του Μεσσια
date:  04/11/2024
---

`Διαβάστε Ιωάν. 1:32-36. Ως λαός, οι Ιουδαίοι περίμεναν τον Μεσσία για πολύ καιρό. Τι λέει ο Ιωάννης ο Βαπτιστής για τον Ιησού που οι άνθρωποι δεν περίμεναν να ακούσουν;`

Οι Ιουδαίοι περίμεναν ότι ο επερχόμενος Σωτήρας θα τους ελευθέρωνε από τον ρωμαϊκό ζυγό. Η ρωμαϊκή αυτοκρατορία έλεγχε τον λαό Ισραήλ για μεγάλο χρονικό διάστημα. Οι Ιουδαίοι πίστευαν ότι ο Μεσσίας θα έβαζε τέλος στον ρωμαϊκό ζυγό και θα έκανε το Ισραήλ ένα σπουδαίο και ισχυρό έθνος. Όμως, ο Ιωάννης ο Βαπτιστής αποκάλεσε τον Ιησού «ο Αμνός του Θεού» (Ιωάν. 1:36). Αυτό το όνομα συνέδεσε τον Ιησού με τον μελλοντικό Του θάνατο ως προσφορά θυσίας για την αμαρτία. Οι περισσότεροι παρανόησαν τα λόγια του Βαπτιστή για τον Ιησού. Δεν μπορούσαν να κατανοήσουν σε τι αναφερόταν.

Έτσι, ο αγαπητός μαθητής του Ιησού έγραψε αυτό το βιβλίο για τη ζωή Του. Ήθελε να οδηγήσει τους ανθρώπους στη σωστή κατανόηση του Ιησού. Τότε θα αντιλαμβάνονταν ότι ο Ιησούς ήταν ο Σωτήρας. Ο Ιησούς έκανε όλα όσα λέει η Αγία η Γραφή ως Σωτήρας. Δεν ήρθε ως βασιλιάς ή στρατιωτικός ηγέτης. Ήρθε να προσφέρει τον Εαυτό Του για τις αμαρτίες όλων. Όταν το έργο Του ολοκληρωθεί, τότε θα έρθει η Βασιλεία του Θεού (Δαν. 7:18).

«Όταν στο βάπτισμα του Ιησού, ο Ιωάννης Τον έδειξε σαν τον Αμνό του Θεού, το έργο του Μεσσία προσέλαβε καινούργιο φως. Ο νους του προφήτη στράφηκε στα λόγια του Ησαΐα: “Εφέρθη ως αρνίον επί σφαγής.” (Ησ. 53:17). Έ. Χουάιτ, Ζ.Χ., σελ. 108.

Όταν ο Ιωάννης ο Βαπτιστής πρωτογνώρισε τον Ιησού είπε, «και εγώ δεν Τον γνώριζα» (Ιωάν. 1:31). Πώς λοιπόν ο Ιωάννης κατάλαβε ότι ο Ιησούς ήταν ο Σωτήρας; «Εκείνος μου είπε: Σε όποιον δεις το πνεύμα να κατεβαίνει και να μένει επάνω του, αυτός είναι που βαπτίζει με Πνεύμα Άγιο. Και εγώ είδα και έδωσα μαρτυρία, ότι αυτός είναι ο Υιός του Θεού» (Ιωάν. 1:33, 34). Με άλλα λόγια, ο Θεός αποκάλυψε στον Ιωάννη ότι ο Ιησούς ήταν ο Σωτήρας.

«Τον Χριστό, Θεού δύναμη και Θεού σοφία» (Α’ Κορ. 1:24). Ο Θεός μάς βοηθάει να γνωρίσουμε ότι ο Ιησούς είναι ο Σωτήρας. Βλέπουμε συχνά αυτό το θέμα στο ευαγγέλιο του Ιωάννη. Η επιστήμη ή η εκπαίδευση δεν μας σώζουν. Μόνο ο Θεός μπορεί να μας σώσει όταν δίνουμε την καρδιά μας στον Ιησού με πίστη και Τον υπακούμε.