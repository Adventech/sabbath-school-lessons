---
title:  Ο Ιωαννης Ο Βαπτιστης Συγκρινεται Με Τον Ιησου
date:  03/11/2024
---

Στο δεύτερο μάθημα είδαμε πώς η διακήρυξη του Ιωάννη του Βαπτιστή οδήγησε τους πρώτους μαθητές στον Ιησού. Αυτοί ήταν ο Ανδρέας, ο Ιωάννης, ο Πέτρος, ο Φίλιππος και ο Ναθαναήλ. Ο Ιωάννης ο Βαπτιστής εμφανίζεται αρκετές φορές στο ευαγγέλιο του Ιωάννη.

`Διαβάστε Ιωάν. 3:25-36. Πώς ο Ιωάννης ο Βαπτιστής συγκρίνει τον εαυτό του με τον Ιησού;`

Οι μαθητές του Ιωάννη του Βαπτιστή και μερικοί Ιουδαίοι διαφωνούσαν για τους νόμους περί καθαρισμού. Ίσως η διαφωνία τους αφορούσε τη βάπτιση (συγκρίνετε με Μάρκ. 1:4, 5). Όταν οι μαθητές του Ιωάννη πήγαν σε αυτόν για να πάρουν απάντησεις πάνω στο θέμα, αναφέρθηκαν στον Ιησού. «Και ήρθαν στον Ιωάννη και του είπαν: Ραββί, Εκείνος που ήταν μαζί σου πέρα από τον Ιορδάνη, για τον Οποίο εσύ έδωσες μαρτυρία, δες Αυτός βαπτίζει, και όλοι έρχονται σ’ Αυτόν» (Ιωάν. 3:26). Μπορούμε εύκολα να καταλάβουμε από αυτό το εδάφιο ότι οι μαθητές του Ιωάννη ζήλευαν τον Ιησού.

Όμως, ο Ιωάννης δεν ζηλεύει. Γνωρίζει το έργο που του ανέθεσε ο Θεός. Ο Ιωάννης υπενθυμίζει στους μαθητές του ότι ποτέ δεν ισχυρίστηκε πως είναι ο Σωτήρας. Ο Θεός τον απέστειλε για να προετοιμάσει τις καρδιές των ανθρώπων και να τους οδηγήσει στον Λυτρωτή. Ο Ιωάννης είναι απλώς μάρτυράς Του (Ιωάν. 1:6-8).

Έπειτα ο Ιωάννης χρησιμοποιεί την παραβολή του γάμου για να εξηγήσει το έργο του. Δηλώνει ότι είναι φίλος του Νυμφίου, δηλαδή του Ιησού, και ο λαός του Θεού είναι η νύφη (συγκρίνετε με Ωσ. 2:16-23, Ησ. 62:1-5). Έπειτα, ο Ιωάννης λέει κάτι που δείχνει ότι δεν έχει περηφάνεια στην καρδιά του. Με αυτά τα λόγια, αντιλαμβανόμαστε πως είναι ένα θαυμάσιο άτομο. Λέει, «Εκείνος πρέπει να αυξάνει, εγώ δε να ελαττώνομαι» (Ιωάν. 3:30).

Στο Ιωάν. 3:31-36 συνεχίζεται η σύγκριση του Ιωάννη με τον Ιησού. Εδώ βλέπουμε πως ο Σωτήρας είναι σημαντικότερος από τον Ιωάννη, που είναι ο μάρτυράς Του. Το μήνυμά του βοηθάει τους ανθρώπους να δεχτούν τον Ιησού και την αιώνια ζωή. Όσοι αρνούνται να Τον δεχτούν, θα υποστούν την οργή του Θεού. Ο Θεός αγαπάει τον κόσμο και στέλνει τον Υιό Του να σώσει τους ανθρώπους που ζουν σε αυτόν (Ιωάν. 3:16, 17). Εκείνοι που αρνούνται να δεχτούν το δώρο ελέους του Θεού, θα πληρώσουν το τίμημα για τις αμαρτίες τους που είναι ο αιώνιος θάνατος.