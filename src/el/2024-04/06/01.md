---
title:  Περισσοτερες Ιστοριες Για Τον Ιησου
date:  02/11/2024
---

> <p>Εδαφιο Μνημης</p>
> «Και Εγώ, όταν υψωθώ από τη γη, θα τους ελκύσω όλους στον Εαυτό Μου.» Ιωάννη 12:32.

### Για τη μελέτη αυτής της εβδομάδας, διαβάστε
Ιωάν. 3:25-36, Ιωάν. 1:32-36, 6:51-71, 5:36-38, 7:37-53.

Ο Ιησούς είπε μερικά εκπληκτικά πράγματα για τον Εαυτό Του, σχετικά με το ποιος ήταν, ποιος Τον απέστειλε και από πού προέρχεται. Επίσης, έκανε θαύματα και σημεία για να δείξει ποιος ήταν. Ο Ιωάννης γράφει, «Όταν έρθει ο Χριστός, μήπως θα κάνει περισσότερα από τούτα τα θαύματα, που Αυτός έκανε;» (Ιωάν. 7:31).

Οι ενέργειες του Ιησού ήταν η απόδειξη πως εννοούσε αυτά που έλεγε. Καθώς η ιστορία Του συνεχίζεται, το πλήθος διχάζεται ως προς την ταυτότητά Του. Όταν ο Ιησούς θεραπεύει τον παράλυτο στην κολυμπήθρα της Βηθεσδά, κάποιοι Φαρισαίοι εξαγριώνονται. Μετά το θαύμα με τους 5.000, οι Ιουδαίοι διαπληκτίζονται με τον Ιησού στη συναγωγή της Καπερναούμ, και ένα μεγάλο πλήθος Τον απορρίπτει. Αργότερα, ο Ιησούς ανασταίνει τον Λάζαρο. Μερικοί πιστεύουν σε Αυτόν λόγω του θαύματος, ενώ κάποιοι άλλοι Τον μισούν. Αυτό το μίσος θα Τον οδηγήσει στη δίκη και στον σταυρικό Του θάνατο.

Αυτή την εβδομάδα θα μελετήσουμε τις ιστορίες μερικών ανθρώπων που έγιναν μάρτυρες για τον Ιησού. Σε κάθε μία από αυτές τις ιστορίες, μπορούμε να διακρίνουμε σημεία της ταυτότητάς Του και να δούμε σε αυτές πληρέστερα τον Ιησού, τον Σωτήρα.