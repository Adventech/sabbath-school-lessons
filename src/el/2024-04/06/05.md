---
title:  Ο Θεος Πατερας Αποκαλυπτει Την Ταυτοτητα Του Ιησου
date:  06/11/2024
---

Το βιβλίο του Ιωάννη ξεκινάει με τον Λόγο που είναι ο Ιησούς. Ο Ιωάννης μάς λέει ότι ο Λόγος είναι με τον Θεό Πατέρα (Ιωάν. 1:1). Όταν ο Λόγος ενσαρκώθηκε, το Άγιο Πνεύμα μαρτύρησε για τον Ιησού, καθώς με τη μορφή περιστεριού κάθισε επάνω Του (Ιωάν. 1:32-34). Αργότερα, και ο Θεός Πατέρας μαρτυρεί ποιος είναι ο Ιησούς κατά τη διάρκεια του επίγειου έργου Του.

`Διαβάστε Ιωάν. 5:36-38. Τι λέει ο Ιησούς σχετικά με τον Θεό Πατέρα;`

Ο Ιησούς συνδέει τον Θεό Πατέρα με το επίγειο έργο Του και τα θαύματα που έκανε. Ξεκάθαρα λέει πως ο Πατέρας Τον απέστειλε και έδωσε τη μαρτυρία Του γι’ Αυτόν.

`Διαβάστε Ματθ. 3:17, 17:5, 1:11, Λουκ. 3:22 (δείτε και, Β’ Πέτρ. 1:17, 18). Τι δηλώνει ο Θεός Πατέρας για τον Ιησού;`

Σε αυτό το σημαντικό γεγονός της βάπτισης, ο Θεός Πατέρας και το Άγιο Πνεύμα ήταν Παρόντες. Το επίγειο έργο του Ιησού πρόκειται να ξεκινήσει. Ο Πατέρας λέει ότι ο Ιησούς είναι ο αγαπητός Του Υιός, στον Οποίο βρίσκει ευχαρίστηση. Αργότερα, ο Θεός κάνει μια ακόμη δήλωση σε μια σημαντική στιγμή του επίγειου έργου του Ιησού (Ιωάν. 12).

Ο Ιωάννης μάς λέει πως εκείνη την περίοδο ο Ιησούς έχει σχεδόν ολοκληρώσει το επίγειο έργο Του. Οι ηγέτες των Ιουδαίων δεν μπορούσαν να Τον εμποδίσουν (Ιωάν. 12:19). Έτσι, θέλουν περισσότερο από ποτέ να Τον θανατώσουν. Τα πλήθη Τον αγαπούν. Όλο και περισσότεροι ακούνε τις ιστορίες των μαρτύρων που είδαν τον Ιησού να ανασταίνει τον Λάζαρο από τους νεκρούς (Ιωάν. 12:17, 18). Έτσι, ακόμη πιο πολλοί Τον ακολουθούν. Οι Έλληνες που ήρθαν στην Ιερουσαλήμ για τη γιορτή ήθελαν να Τον γνωρίσουν.

Εκείνη τη στιγμή, ο Ουράνιος Πατέρας μιλάει ξανά. Ο Ιησούς λέει, «Πατέρα, δόξασε το όνομά Σου. Μια φωνή, λοιπόν, ήρθε από τον ουρανό: Και δόξασα, και θα δοξάσω ξανά» (Ιωάν. 12:28).

Όπως είδαμε, ο Ιησούς θα δοξαστεί στον σταυρό. Έτσι, η δήλωση του Πατέρα στο Ιωάν. 12:28 αναφέρεται στην προσφορά του Ιησού για τις αμαρτίες μας, ως Αμνός του Θεού.