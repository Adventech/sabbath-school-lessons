---
title:  Περαιτερω Μελετη
date:  08/11/2024
---

«“Προς τίνα θέλομεν υπάγει;” Οι δάσκαλοι του Ισραήλ ήταν σκλάβοι της τυπολατρείας. Οι Φαρισαίοι και οι Σαδδουκαίοι βρίσκονταν σε συνεχείς προστριβές. Να εγκαταλείψουν τον Ιησού σήμαινε να πέσουν ανάμεσα στους σχολαστικούς τελετουργούς και φορμαλιστές, και στους φιλόδοξους ανθρώπους που επιζητούσαν τη δική τους τιμή και δόξα. Οι μαθητές είχαν βρει περισσότερη ειρήνη και χαρά από τότε που είχαν δεχτεί τον Χριστό, από ό,τι σ’ ολόκληρη την προηγούμενη ζωή τους. Πώς μπορούσαν να επιστρέψουν σ’ εκείνους που είχαν ειρωνευτεί και καταδιώξει το Φίλο των αμαρτωλών; Από τόσο καιρό αναζητούσαν το Μεσσία. Τώρα που Εκείνος είχε έρθει, δεν μπορούσαν να στραφούν από την παρουσία Του και τους καταδίωκαν επειδή είχαν γίνει ακόλουθοί Του…

“Προς τίνα θέλομεν υπάγει;” Φυσικά όχι από τη διδασκαλία του Χριστού, από τα μαθήματα της αγάπης και του ελέους, προς το σκότος της απιστίας και την αμαρτία του κόσμου. Ενώ ο Σωτήρας είχε εγκαταλειφθεί από πολλούς οι οποίοι είχαν διαπιστώσει τα θαυμάσια έργα Του, ο Πέτρος εξέφρασε την πίστη των μαθητών: “Συ είσαι ο Χριστός”. Και μόνο η σκέψη ότι θα μπορούσαν να χάσουν αυτή την άγκυρα της ψυχής τους, τους γέμισε φόβο και θλίψη. Το να στερηθούν τον Σωτήρα ήταν σαν να αφήνουν να παραδέρνονται πάνω σε μια ολοσκότεινη φουρτουνιασμένη θάλασσα.» Έ. Χουάιτ, Ζ.Χ., σελ. 365.

**Ερωτησεις για συζητηση**

`Κάποιοι δέχτηκαν τον Ιησού ως Σωτήρα, ενώ άλλοι Τον απέρριψαν. Και οι δύο ομάδες είχαν τις ίδιες αποδείξεις για τον Ιησού ως Σωτήρα. Γιατί μερικοί δέχονται τις αποδείξεις, ενώ άλλοι τις απορρίπτουν;`

`Ο Ιησούς πέθανε για τις αμαρτίες μας. Πώς γνωρίζουμε αυτήν τη Βιβλική αλήθεια; Είναι κάτι που μας διδάσκει η επιστήμη; Γιατί η Αγία Γραφή πρέπει να έχει τον τελευταίο λόγο σε καθετί που πιστεύουμε;`