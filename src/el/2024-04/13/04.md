---
title:  Το Φως Και Το Σκοταδι
date:  24/12/2024
---

`Διαβάστε Ιωάν. 1:4-10, 3:19-21, 5:35, 8:12, 9:5, 11:9, 10 και 12:35. Για ποια δύο θέματα μιλούν αυτά τα εδάφια; Γιατί η απάντηση είναι σημαντική για την κατανόηση της Βιβλικής αλήθειας;`

Η ζωή σε αυτή τη γη είναι γεμάτη αμαρτία. Γι’ αυτό ο Ιωάννης λέει ότι αυτή η γη είναι ένας σκοτεινός τόπος. Οι άνθρωποι δεν θέλουν να γνωρίσουν τη Βιβλική αλήθεια. Δεν μπορούν να κατανοήσουν μόνοι τους τον Θεό ή το ποιος Αυτός είναι. «Ποτέ η ανθρωπότητα δεν μπορεί αφ’ εαυτού της να φτάσει σε αυτήν την επίγνωση των θεϊκών στοιχείων. “Aυτά είναι σαν τα ύψη τoυ oυρανoύ· τι μπoρείς να κάνεις; Eίναι βαθύτερα από τoν άδη· τι μπoρείς να γνωρίσεις;” (Ιώβ 11:8). Μόνο το πνεύμα της υιοθεσίας μπορεί να μας αποκαλύψει τα βάθη του Θεού, “εκείνα που μάτι δεν είδε, και αυτί δεν άκουσε, και σε καρδιά ανθρώπου δεν ανέβηκαν... Σε μας, όμως, ο Θεός τα αποκάλυψε διαμέσου του Πνεύματός του· δεδομένου ότι, το Πνεύμα ερευνάει τα πάντα, και τα βάθη του Θεού” (Α’ Κορ. 2:9, 10).» Έ. Χουάιτ, Ζ.Χ., σελ. 387, 388.

Μόνο ο Ιησούς «φανέρωσε» τον Θεό (Ιωάν. 1:18). Ο Ιησούς μάς εξηγεί τι σημαίνει να γνωρίζουμε τον Θεό. Μόνο ο Ιησούς μπορεί να μας βοηθήσει να Τον γνωρίσουμε.

`Διαβάστε Ιώαν. 8:42-44. Τι λέει ο Ιησούς για τους πνευματικούς ηγέτες του Ισραήλ και την πίστη τους;`

Όταν οι άνθρωποι δεν υπακούν στη Βιβλική αλήθεια, εφαρμόζουν τις δικές τους ιδέες. Δίνουν στην Αγία Γραφή μια ανθρώπινη εξήγηση ή έννοια. Οι αληθινοί, όμως, Χριστιανοί πρέπει να δεχτούν ότι ο Ιησούς είναι η Αλήθεια και το Φως. Πρέπει να Τον ακολουθήσουν μέσα από την κατανόηση της Αγίας Γραφής. Ο Διάβολος είναι «ψεύτης» (Ιωάν. 8:44). Εάν δεν είμαστε προσεκτικοί, κινδυνεύουμε να κάνουμε το ίδιο λάθος με τους Ιουδαίους ηγέτες. Γι’ αυτό, πρέπει να υπακούμε τον Θεό. Πρέπει να δώσουμε τον εαυτό μας στον Ιησού με πίστη. Από την άλλη, μπορούμε να διαβάζουμε την Αγία Γραφή και να την ερμηνεύουμε με όποιον τρόπο θέλουμε. Αυτό το λάθος είναι ευκολότερο από όσο πιστεύουμε.