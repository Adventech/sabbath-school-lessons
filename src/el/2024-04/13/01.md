---
title:  Γνωριζοντας Τον Ιησου Και Τον Λογο Του
date:  21/12/2024
---

> <p>Εδαφιο Μνημης</p>
> «Ερευνάτε τις Γραφές, επειδή εσείς νομίζετε ότι μέσα σ’ αυτές έχετε αιώνια ζωή· και εκείνες είναι που δίνουν μαρτυρία για Μένα.» Ιωάννη 5:39.

### Για τη μελέτη αυτής της εβδομάδας, διαβάστε
Ιωάν. 21:1-19, 20-22, 1:4-10, 4:46-54, 12:32.

Το ευαγγέλιο του Ιωάννη, όπως και αυτό του Μάρκου, τελειώνει με τη συνάντηση του Ιησού και των μαθητών Του στη Γαλιλαία. Στο τελευταίο μάθημα αυτής της τριμηνίας θα μελετήσουμε αυτήν τη συνάντηση που είναι ένα σημαντικό θέμα στο βιβλίο του Ιωάννη.

Οι μαθητές του Ιησού ήταν μαζί Του για περισσότερο από τρία χρόνια. Στο διάστημα αυτό, ο Ιησούς τους προετοίμαζε για το τι επρόκειτο να Του συμβεί. Όμως, εκείνοι δεν ήταν έτοιμοι να δεχτούν τον θάνατό ή την ανάστασή Του.

Γιατί δεν ήταν έτοιμοι; Δεν έδειξαν εμπιστοσύνη στα λόγια του Ιησού.

Σήμερα, παραμονεύει ο κίνδυνος να επαναλάβουμε το ίδιο λάθος με τους μαθητές. Μπορεί να διαβάζουμε την Αγία Γραφή αλλά να σκεφτόμαστε ότι δεν χρειάζεται να υπακούμε σε αυτήν. Ίσως να μη δεχόμαστε τις πνευματικές της αλήθειες ως το ουράνιο φως που πρέπει να ορίζει τη συμπεριφορά μας. Είναι λυπηρό, όμως, πολλοί Χριστιανοί πιστεύουν και αισθάνονται έτσι.

Αυτήν την τελευταία εβδομάδα, θα δούμε στο ευαγγέλιο του Ιωάννη κάποια θέματα που θα μας βοηθήσουν να γνωρίσουμε καλύτερα τον Ιησού. Όταν Τον γνωρίσουμε καλύτερα, θα θέλουμε να ζούμε γι' Αυτόν και να Τον υπακούμε.