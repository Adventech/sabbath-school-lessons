---
title:  Μενοντας Με Τον Ιησου
date:  26/12/2024
---

`Διαβάστε Ιωάν. 12:32. Πώς αυτή η δήλωση δείχνει τον έλεγχο και τη δύναμη που έχει ο Ιησούς στον ουρανό και τη γη;`

Καθώς είδαμε ήδη, το ευαγγέλιο του Ιωάννη μάς δείχνει τον Ιησού. Ωστόσο, πρέπει να είμαστε πρόθυμοι να γνωρίσουμε τον Θεό και να Τον υπακούσουμε. Στο ευαγγέλιο του Ιωάννη, οι άνθρωποι που γνωρίζουν τον Ιησού πρέπει να αποφασίσουν αν θα δεχτούν ή αν θα απορρίψουν τη Βιβλική αλήθεια. Πολλοί γνώρισαν τον Ιησού και έκαναν την επιλογή τους σχετικά με τις διδασκαλίες Του: ο Νικόδημος, η Σαμαρείτισσα, ο βασιλικός, ο παράλυτος στην κολυμπήθρα της Βηθεσδά, οι 5.000 που τράφηκαν, τα αδέλφια του Ιησού, οι Ιουδαίοι ηγέτες, ο εκ γενετής τυφλός, η Μαρία και η Μάρθα, ο Πιλάτος.

Οι Βιβλικές διδασκαλίες που έχουν διαμορφωθεί από ανθρώπους, ξεκινάν με την ανθρώπινη επιχειρηματολογία για τον προσδιορισμό και την εξέταση της ύπαρξης και της φύσης του Θεού. Στο παρελθόν, αυτές οι διδασκαλίες σχετικά με την Αγία Γραφή, οδήγησαν τους ανθρώπους μακριά από τον Θεό και θα συνεχίσουν να το κάνουν και στο μέλλον (διαβάστε Αποκ. 14:1-12). Στους έσχατους καιρούς, οι άνθρωποι θα θέσουν την ανθρώπινη σοφία πάνω από τη σοφία του Θεού και θα προσπαθήσουν να επιβάλλουν μια κίβδηλη λατρεία σε όλη τη γη.

`Διαβάστε Ιωάν. 15:1-11. Ποιο είναι το μυστικό για την πνευματική ανάπτυξη και υγεία;`

Το μυστικό της επιτυχίας είναι να μείνουμε συνδεδεμένοι με τον Ιησού. Ο Ιησούς είναι ο Λόγος του Θεού, η Αγία Γραφή αυτοπροσώπως. Ο Ιησούς είναι ο Άρτος της ζωής, το Φως του κόσμου, η Προβατική Πύλη, ο Καλός Ποιμένας, η Ανάσταση από τους νεκρούς και η Ζωή. Επίσης, ο Ιησούς είναι η Οδός προς τον Θεό, η Αλήθεια και η Άμπελος η αληθινή.

Όπως είδαμε, ο Τριαδικός Θεός περιλαμβάνει τον Πατέρα, τον Υιό και το Άγιο Πνεύμα. Η Θεότητα και ο Λόγος είναι σαν μαγνήτες. Εάν δεν αντισταθούμε ελκυόμαστε σ’ Αυτούς. «Η φωνή του Θεού μάς μιλάει μέσω του Λόγου Του. Υπάρχουν πολλές φωνές που θα ακούσουμε. Όμως, ο Χριστός μας προειδοποίησε για εκείνους που θα πουν: Εδώ είναι ο Χριστός ή εκεί είναι ο Χριστός. Πώς θα γνωρίζουμε ότι λένε την αλήθεια; Πρέπει να συγκρίνουμε τα λόγια τους με την Αγία Γραφή» Έ. Χουάιτ, The Advent Review and Sabbath Herald, April 3, 1888. Έπειτα, πρέπει να παραιτηθούμε από κάθε αντίληψη που με βάση την Αγία Γραφή είναι ψεύτικη ή λανθασμένη.