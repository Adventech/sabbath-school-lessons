---
title:  Συναντηση Στη Γαλιλαια
date:  22/12/2024
---

`Διαβάστε Ιωάν. 21:1-19. Ποιες σημαντικές αλήθειες μάς δείχνουν αυτά τα εδάφια και τι μας διδάσκουν για το έλεος και την ανάγκη μας να αφαιρέσουμε από την καρδιά μας κάθε περηφάνεια;`

Στο Ιωάν. 20:διαβάζουμε για τον σκοπό συγγραφής του βιβλίου και κάποιος λογικά θα συμπαίρανε πως το βιβλιο ολκληρώθηκε. Όμως υπάρχει ένα ακόμη κεφάλαιο. Το κεφάλαιο 21 ξεκινάει με κάποιους από τους μαθητές να έχουν επιστρέψει στη Γαλιλαία. Ο Πέτρος προτείνει να περάσουν τη νύχτα ψαρεύοντας στη λίμνη. Όμως, δεν πιάνουν κανένα ψάρι.

Το επόμενο πρωί, ένας άγνωστος στέκεται στην ακροθαλασσιά. Τους λέει να ρίξουν τα δίχτυα τους στη δεξιά πλευρά της βάρκας και εκείνοι υπακούν. Πιάνουν τόσα πολλά ψάρια που δεν μπορούν να τραβήξουν τα δίχτυα! Το ίδιο θαύμα έγινε στο ξεκίνημα του έργου τους με τον Ιησού (Λουκ. 5:1-11). Αμέσως ο Ιωάννης αντιλαμβάνεται ότι ο άγνωστος Άνδρας είναι ο Ιησούς. Το λέει στον Πέτρο, ο οποίος πέφτει στη θάλασσα και κολυμπά ως τη στεριά.

Ο Ιησούς θέτει στον Πέτρο τρία ερωτήματα. Και τα τρία αφορούν την αγάπη του για τον Δάσκαλο. Προτού ο Ιησούς σταυρωθεί, ο Πέτρος ορκίστηκε ότι θα έδινε τη ζωή του για Εκείνον (Ιωάν. 13:37). Έπειτα ο Ιησούς είπε στον Πέτρο ότι θα Τον απαρνιόταν τρεις φορές (Ιωάν. 13:38). Σε αυτήν τη συνάντηση στη Γαλιλαία, ο Πέτρος δεν εξυψώνει τον εαυτό του αλλά τον Ιησού, λέγοντας: «Κύριε, Εσύ ξέρεις τα πάντα· Εσύ γνωρίζεις ότι Σε αγαπώ» (Ιωάν. 21:17).

Όταν ο Ιησούς ρωτάει τον Πέτρο εάν Τον αγαπάει, χρησιμοποιεί το ρήμα «αγαπώ». Ο Πέτρος όμως απάντα με έναν διαφορετικό τρόπο, «Ναι, Κύριε, Συ οίδας ότι φιλώ Σε» (Ιωάν. 21:17 – αρχαίο κείμενο). Με τον όρο «φιλώ» ο Πέτρος εκφράζει τη φιλική αγάπη που τρέφει για τον Ιησού. Έτσι, κάποιοι μελετητές λένε ότι με αυτόν τον τρόπο ο Ιωάννης έδειξε πως ο Πέτρος δεν έμαθε να αγαπά όπως ο Θεός.

Αυτή η άποψη δεν είναι σωστή. Ο Πέτρος απαντάει με αυτόν τον τρόπο, επειδή η καρδιά του είναι άδεια από κάθε περηφάνεια. Βλέπουμε, επίσης, ότι ο Ιησούς δέχεται την απάντηση του Πέτρου διότι ο Κύριος τον καλεί ξανά στο έργο του Θεού. Ένα από τα σημαντικότερα πράγματα που χρειαζόμαστε όταν εργαζόμαστε για τον Θεό είναι μια καρδιά χωρίς περηφάνεια. Τότε θα κοιτάξουμε στον Ιησού και όχι στο εγώ, για να λάβουμε δύναμη, σοφία και βοήθεια για το έργο Του.