---
title:  Με Το Βλεμμα Στον Ιησου
date:  23/12/2024
---

`Διαβάστε Ιωάν. 21:20-22. Τι ρωτάει ο Πέτρος τον Ιησού; Γιατί αυτή η ερώτηση ήταν λανθασμένη; Τι απάντησε ο Ιησούς και πώς η απάντησή Του επιλύει το πρόβλημα;`

Ο Ιησούς καλεί τον Πέτρο στο έργο Του λέγοντάς, «Ακολούθα Με» (Ιωάν. 21:19). Ο Πέτρος ακολουθεί ολόκαρδα τον Ιησού έως την ακροθαλασσιά. Έπειτα, γυρίζει και βλέπει και τον Ιωάννη να ακολουθεί τον Ιησού. Έτσι, τον ρωτάει για τον Ιωάννη, «Κύριε, και αυτός τι;» (Ιωάν. 21:21).

Όταν ο Ιησούς κάλεσε τον Πέτρο στο έργο Του, ο Κύριος του αποκάλυψε με ποιον τρόπο θα πέθαινε (Ιωάν. 21:18). Ο Πέτρος ήθελε να μάθει και για τον θάνατο του Ιωάννη. Ο Ιησούς του λέει να μην ανησυχεί για το τι θα συμβεί στους άλλους μαθητές. Το σημαντικότερο για τον Πέτρο είναι να ακολουθήσει τον Ιησού.

`Διαβάστε Ιωάν. 21:23-25. Πώς οι πρώτοι Χριστιανοί παρερμήνευσαν τα λόγια του Ιησού σε αυτά τα εδάφια; Πώς ο Ιωάννης διορθώνει αυτήν την παρερμηνεία;`

Οι άνθρωποι παρερμήνευσαν τα λόγια του Ιησού όταν είπε, «Αν θέλω αυτόν να μένει μέχρις ότου έρθω, τι ως προς εσένα; Εσύ, ακολούθα Με» (Ιωάν. 21:22). Πίστευαν ότι ο Ιησούς θα επέστρεφε πριν το θάνατο του Ιωάννη. Καθώς ο καιρός περνούσε και ο Ιωάννης μεγάλωνε, οι πιστοί ανησυχούσαν για το τι θα γινόταν εάν ο Ιησούς δεν επέστρεφε πριν από τον θάνατό του (κάτι που φυσικά συνέβη). Ο Ιωάννης διορθώνει αυτήν την παρερμηνεία εξηγώντας ότι ο Ιησούς δεν έδινε κάποια υπόσχεση για το μέλλον, αλλά έλεγε πως είχε τη δύναμη να κάνει ό,τι ήθελε επειδή είναι Θεός.

Ας εστιάσουμε την προσοχή μας στον Ιησού, όχι σε άλλους. Αυτό είναι κάτι πολύ σημαντικό. Ο Ιησούς είναι ο Σωτήρας μας και κανένας άλλος. Οι άνθρωποι θα μας απογοητεύσουν και θα μας πληγώσουν. Ο Ιησούς, όμως, δεν θα μας απογοητεύσει ποτέ. Την Τρίτη και την Τετάρτη θα αναφερθούμε στην παρερμηνεία της Αγίας Γραφής. Όταν κατανοούμε τον Λόγο του Θεού, θα γνωρίσουμε καλύτερα τον Ιησού και το πώς να Τον ακολουθήσουμε. Ο Ιησούς είναι ο Κύριός μας και ο Οδηγός μας.

`ΣΚΕΨΗ: Πόσο συχνά μας απογοητεύουν ή μας πληγώνουν οι άνθρωποι; Τι μαθήματα αντλήσαμε από αυτήν την εμπειρία;`