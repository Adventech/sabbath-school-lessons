---
title:  Ο Γαμος Στην Κανα
date:  29/09/2024
---

`Διαβάστε Ιωάν. 2:1-11. Ποιο ξεχωριστό θαύμα έκανε ο Ιησούς στην Κανά; Πώς βοήθησε τους μαθητές Του να πιστέψουν σε Αυτόν;`

Στο Ιωάν. 2, ο Ιησούς κάνει το πρώτο Του θαύμα, μετατρέποντας το νερό σε κρασί. Αυτό βοηθά τους μαθητές να πάρουν την απόφαση να Τον ακολουθήσουν. Το θαύμα ήταν ένα ισχυρό σημείο, το οποίο έδειχνε στους μαθητές ότι ο Ιησούς προερχόταν από τον Θεό. (Σίγουρα οι μαθητές δεν ήταν έτοιμοι να καταλάβουν εκείνη τη στιγμή ότι ο Ιησούς ήταν Θεός.)

Επίσης, το θαύμα υπενθύμισε στους μαθητές του Ιησού τον Μωυσή. Ο Μωυσής ήταν ο ηγέτης των Ισραηλιτών στην έρημο. Ο Θεός τον χρησιμοποίησε για να βγάλει τον λαό από την Αίγυπτο με πολλά «σημεία και τέρατα» (Δευτ. 6:22 συγκρίνετε με Δευτ. 26:8). (Θα μπορούσαμε να πούμε ότι ο Μωυσής για τον λαό Ισραήλ ήταν σαν σωτήρας.) Έτσι, το θαύμα θύμισε στους Ιουδαίους την εποχή που ο Θεός τούς απελευθέρωσε από τη σκλαβιά της Αιγύπτου. (Αργότερα, ο Θεός υπόσχεται στον Μωυσή ότι στο μέλλον θα έστελνε έναν ξεχωριστό προφήτη στον λαό Του. Αυτός ο προφήτης θα ήταν ακριβώς όπως ο Μωυσής. Ο Θεός είπε στο Ισραήλ να υπακούσει τον προφήτη. Αυτός ο προφήτης ήταν ο Χριστός.)

Όταν ο Μωυσής οδήγησε τον λαό Ισραήλ έξω από την Αίγυπτο, ο Θεός τιμώρησε τους Αιγύπτιους με δέκα πληγές. Η πρώτη πληγή ήταν η μετατροπή του Νείλου ποταμού σε αίμα. Ο Νείλος ήταν τόσο σημαντικός για τους κατοίκους που τον είχαν θεοποιήσει. Και ο Ιησούς κάνει ένα θαύμα με το νερό στην Κανά. Όμως, εκεί ο Ιησούς μετατρέπει το νερό σε κρασί, όχι σε αίμα.

Το νερό ήταν σε έξι υδρίες και χρησιμοποιούνταν για τις τελετές καθαρισμού σύμφωνα με τον νόμο, συνδέοντας έτσι το θαύμα ακόμα πιο πολύ με τα Βιβλικά θέματα της σωτηρίας. Έτσι, το θαύμα που έκανε ο Ιησούς στην Κανά υπενθύμισε στους Ιουδαίους τη Βιβλική αλήθεια ότι είναι σωσμένοι. Με την αναφορά αυτού του θαύματος ο Ιωάννης έκανε δύο πράγματα: (1) Υπενθύμισε στους αναγνώστες το πώς ο Θεός ελευθέρωσε τον Ισραήλ από την Αίγυπτο και (2) βοήθησε τους αναγνώστες του να κατανοήσουν ότι ο Ιησούς είναι ο Σωτήρας τους.

Τι σκέφτηκε ο αρχιτρίκλινος για το νερό που ο Ιησούς μετέτρεψε σε άζυμο κρασί; Ο αρχιτρίκλινος εντυπωσιάστηκε επειδή αυτό που δοκίμασε ήταν πολύ γευστικό. Ωστόσο, δεν ήξερε ότι ο Ιησούς είχε κάνει το θαύμα. Ο αρχιτρίκλινος σκέφτηκε ότι εκείνοι που ήταν υπεύθυνοι για τον γάμο φύλαξαν το καλύτερο για το τέλος.

Υποσημείωση: Η Ε. Χουάιτ αναφέρει πως το προϊόν του θαύματος δεν ήταν αλκοολούχο. “Το κρασί που προμήθευσε στους καλεσμένους του γάμου ήταν ένα υγιεινό και δροσιστικό ποτό, κρασί που δεν είχε υποστεί ζύμωση. Παρουσίασε κάτι το εύγεστο και συνάμα υγιεινό.” Ζ.Χ. σ. 121.