---
title:  Σκληροκαρδια
date:  02/10/2024
---

Τα θαύματα και τα σημεία από μόνα τους δεν είναι η απόδειξη ότι προέρχονται απαραίτητα από τον Θεό. Όταν, όμως, προέρχονται από τον Κύριο, είναι τραγικό λάθος να τα απορρίψουμε.

`Διαβάστε Ιωάν. 5:10-16. Ποια μαθήματα μπορούμε να αντλήσουμε από την σκληροκαρδία των Ιουδαίων ηγετών;`

Ο Ιησούς πήγε στον ναό, όπου και συνάντησε τον άνδρα που θεράπευσε. Μετά τη συζήτησή τους, ο άνδρας αναγγέλλει αμέσως στους ηγέτες ότι ο Ιησούς ήταν Εκείνος που τον θεράπευσε. Ίσως να σκεφτούμε ότι αυτά τα νέα θα έκαναν τους ηγέτες του Ισραήλ να δοξάσουν τον Θεό. Όμως, «οι Ιουδαίοι κατέτρεχαν τον Ιησού, και ζητούσαν να τον θανατώσουν, επειδή έκανε αυτά κατά το Σάββατο» (Ιωάν. 5:16).

Οι Ιουδαίοι ηγέτες επέτρεπαν τη θεραπεία των ασθενών το Σάββατο μόνο σε έκτακτη ανάγκη. Ο άνδρας ήταν παράλυτος για 38 χρόνια. Έτσι, η θεραπεία του μετά βίας θεωρούταν έκτακτη ανάγκη. Επίσης, ήταν απαραίτητο ο Ιησούς να προστάξει τον παράλυτο να σηκώσει το κρεβάτι του το Σάββατο; Εάν κάποιος είχε τη δύναμη από τον Θεό να κάνει ένα μεγάλο θαύμα, δεν θα έπρεπε να γνωρίζει ο ίδιος ότι ήταν ενάντια στον ιουδαϊκό νόμο η μεταφορά του κρεβατιού την ημέρα του Σαββάτου; Γιατί ο Ιησούς ενεργεί έτσι; Επειδή ήθελε οι ηγέτες του Ισραήλ να κατανοήσουν τις Βιβλικές αλήθειες που ήταν πιο σημαντικές από τους ανθρώπινους νόμους. Αυτοί οι νόμοι έκρυβαν την αλήθεια για τον Θεό και την αληθινή πίστη από τους ανθρώπους.

`Διαβάστε Ιωάν. 9:1-16, Μάρκ. 3:22, 23, Ματθ. 12:9-14. Τι μας διδάσκουν αυτές οι ιστορίες για το πόσο σκληρόκαρδοι μπορούν να γίνουν οι άνθρωποι;`

Πώς αυτοί οι άνθρωποι ήταν τόσο τυφλωμένοι; Η απάντηση είναι, λόγω της σκληροκαρδίας τους. Βασίζονταν στην ψευδή πεποίθηση ότι ο Σωτήρας θα τους ελευθέρωνε από τους Ρωμαίους. Ήταν λάτρεις της εξουσίας και αρνούνταν να επιτρέψουν στον Θεό να πάρει τον έλεγχο της ζωής τους. Όλα αυτά τους οδήγησαν στην απόρριψη της Βιβλικής αλήθειας ότι ο Ιησούς ήταν ο Σωτήρας.

`ΣΚΕΨΗ: Διαβάστε Ιωάν. 5:38-42. Ποια ήταν η προειδοποίηση του Ιησού; Τι μπορούμε να μάθουμε από τα λόγια Του; Υπάρχει κάτι που να μας τυφλώνει ως προς τις Βιβλικές αλήθειες που πρέπει να γνωρίζουμε και να βιώνουμε;`