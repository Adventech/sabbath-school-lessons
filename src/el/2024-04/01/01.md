---
title:  Τα Πρωτα Θαυματα Του Ιησου
date:  28/09/2024
---

> <p>Εδαφιο Μνημης</p>
> «Και πολλά άλλα θαύματα έκανε ο Ιησούς μπροστά στους μαθητές Του, που δεν είναι γραμμένα σε τούτο το βιβλίο. Τούτα, όμως, γράφτηκαν, για να πιστέψετε ότι ο Ιησούς είναι ο Χριστός, ο Υιός του Θεού, και πιστεύοντας να έχετε ζωή στο όνομά Του.» Ιωάννη 20:30, 31.

### Για τη μελέτη αυτής της εβδομάδας, διαβάστε
Ιωάν. 2:1-11, 4:46-54, 5:1-9, 10-16, 16-18, 19-47.

Γιατί ο Ιωάννης έγραψε για τον Ιησού; Ήθελε να δώσει έμφαση στα θαύματα ή στις διδασκαλίες Του;

Υπό την καθοδήγηση και έμπνευση του Αγίου Πνεύματος, ο Ιωάννης εξηγεί γιατί έγραψε το βιβλίο του. Εξηγεί πως πολλά περισσότερα θα μπορούσαν να είχαν γραφτεί για τη ζωή του Χριστού (Ιωάν. 21:25). Ωστόσο, οι ιστορίες που συμπεριέλαβε θα μας βοηθήσουν να πιστέψουμε ότι ο Ιησούς «είναι ο Χριστός, ο Υιός του Θεού, και πιστεύοντας να έχετε ζωή στο όνομά Του» (Ιωάν. 20:31).

Αυτήν την εβδομάδα θα διαβάσουμε μερικά από τα πρώτα θαύματα του Ιησού. Σε αυτά περιλαμβάνονται η μετατροπή του νερού σε κρασί στον γάμο, καθώς επίσης οι θεραπείες του γιου του βασιλικού και του παράλυτου στην κολυμπήθρα της Βηθεσδά.

Αυτά τα θαύματα μάς δείχνουν ότι ο Ιησούς είναι ο Σωτήρας. Σε όλες αυτές τις ιστορίες, βλέπουμε παραδείγματα ανθρώπων που έδειξαν πίστη στον Ιησού. Τα παραδείγματά τους μας καλούν να πιστέψουμε και εμείς σε Αυτόν.