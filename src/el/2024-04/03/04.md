---
title:  Υπακοη ή Ανυπακοη Στη Γραφη
date:  15/10/2024
---

`Διαβάστε Ιωάν. 1:9-13. Τι μας λένε αυτά τα εδάφια για το πώς σκέφτονται και αισθάνονται κάποιοι άνθρωποι για τον Χριστό;`

Το Ιωάν. 1:1-18 είναι η εισαγωγή του ευαγγελίου για το ποιος είναι ο Χριστός. Εδώ βλέπουμε, επίσης, το τι σκέφτονταν κατά καιρούς οι άνθρωποι για τον Ιησού. Ο Ιωάννης Τον αποκαλεί «το Φως το Αληθινό» (Ιωάν. 1:9). Όπως το φως, τα λόγια του Ιησού λάμπουν στην καρδιά και τον νου κάθε ανθρώπου στη γη. Ο Χριστός είναι όπως ένα λυχνάρι που μας βοηθάει να κατανοήσουμε την Αγία Γραφή. Όπως έγραψε ο C. S. Lewis, “Πιστεύω στον Χριστιανισμό όπως τον ήλιο που ανατέλλει, επειδή μπορώ να τον δω να ανατέλλει.” – Is Theology Poetry? p. 15.

Ας δούμε τι λέει το Ιωάν. 1:9. Το Φως φωτίζει κάθε άνθρωπο, ωστόσο, δεν δέχονται όλοι το Φως. Όπως θα δούμε στην αυριανή μας μελέτη, ένα από τα σημαντικότερα ζητήματα του ευαγγελίου είναι το πώς οι άνθρωποι δέχονται ή απορρίπτουν τον Χριστό. Αυτό το ζήτημα ξεκινάει ακριβώς σε αυτό το κεφάλαιο. Η λυπηρή αλήθεια είναι ότι ο Σωτήρας ήρθε στον λαό Του, τους Ιουδαίους, όμως πολλοί δεν Τον δέχτηκαν ως Σωτήρα.

Στη Ρωμ. 9-11, ο απ. Παύλος μιλάει για το ίδιο θέμα: πολλοί Ιουδαίοι απέρριψαν τον Ιησού. Όμως, ο απ. Παύλος δεν κλείνει την επιστολή του με αυτά τα δυσάρεστα νέα. Προσθέτει, ότι και πολλοί Ιουδαίοι μαζί με Εθνικούς δέχτηκαν τον Ιησού ως Σωτήρα τους. Ο απ. Παύλος προειδοποιεί τους εθνικούς να μην καυχώνται ότι δέχτηκαν τον Ιησού ως καλύτεροι από τους Ιουδαίους. Αλλά λέει: «Επειδή, αν εσύ αποκόπηκες από τη φυσική αγριελιά και μπολιάστηκες, παρά φύση, σε ήμερο ελιόδεντρο, πόσο μάλλον αυτοί, τα φυσικά κλαδιά, θα μπολιαστούν στο ίδιο τους το ελιόδεντρο;» (Ρωμ. 11:24).

Ομοίως, ο Ιωάννης τονίζει ότι όλοι οι άνθρωποι που δέχονται τον Χριστό ως Σωτήρα τους, θα γίνουν παιδιά του Θεού. Γινόμαστε παιδιά του Θεού όταν πιστεύουμε σε Αυτόν (Ιωάν. 1:12, 13).

Αυτή η ιδέα συνδέει την εισαγωγή του Ιωάννη για τον Ιησού με το τέλος του ευαγγελίου. Στο Ιωάν. 20:31, ο συγγραφέας μάς λέει γιατί έγραψε αυτό το βιβλίο: «...για να πιστέψετε ότι ο Iησούς είναι ο Xριστός, ο Yιός του Θεού, και πιστεύοντας να έχετε ζωή στο όνομά του».