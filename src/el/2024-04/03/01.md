---
title:  Εισαγωγη Στο Βιβλιο Του Ιωαννη
date:  12/10/2024
---

> <p>Εδαφιο Μνημης</p>
> «Στην αρχή ήταν ο Λόγος, και ο Λόγος ήταν προς τον Θεό, και Θεός ήταν ο Λόγος.» Ιωάννη 1:1.

### Για τη μελέτη αυτής της εβδομάδας, διαβάστε
Ιωάν. 1:1-5, 1-3, 14, 9-13, 16-21, 17: 1-5.

Στο πρώτο μάθημα ξεκινήσαμε τη μελέτη μας από το τέλος του κατά Ιωάννη ευαγγελίου, το οποίο και εξηγεί τον λόγο συγγραφής του. Το μάθημα αυτής της εβδομάδας μας πηγαίνει πίσω στην αρχή του βιβλίου. Στις πρώτες παραγράφους των βιβλίων ή των επιστολών, οι συγγραφείς της Κ.Δ. συχνά προαναγγέλλουν τα θέματα που θα ακολουθήσουν. Στην αρχή του ευαγγελίου, ο Ιωάννης μάς λέει επίσης για ποιο θέμα θα μιλήσει. Στα θέματα αυτά περιλαμβάνονται Βιβλικές αλήθειες για τον Ιησού, οι οποίες αναφέρονται στο χρονικό διάστημα πριν ο Θεός δημιουργήσει τον ουρανό και τη γη.

Από την εισαγωγή κιόλας, οι αναγνώστες γνωρίζουν ότι ο Ιησούς είναι ο Μεσσίας, ένα πλεονέκτημα που οι ίδιοι οι χαρακτήρες του βιβλίου δεν είχαν. Ο αναγνώστης μπορεί καθαρά να δει τα σπουδαία θέματα που ο ευαγγελιστής παρουσιάζει καθώς αφηγείται την ιστορία του Ιησού. Αυτά τα θέματα τοποθετούνται στην ιστορική περίοδο της επίγειας ζωής του Ιησού.

Στο μάθημα αυτής της εβδομάδας, θα ξεκινήσουμε με την εισαγωγή στο βιβλίο του Ιωάννη (Ιωάν. 1:1-18). Η εισαγωγή μάς παρέχει έναν κατάλογο των σημαντικότερων θεμάτων που ο συγγραφέας θα αναφερθεί. Αργότερα αυτήν την εβδομάδα, θα μελετήσουμε ξανά αυτά τα θέματα σε άλλα μέρη του ευαγγελίου.

.