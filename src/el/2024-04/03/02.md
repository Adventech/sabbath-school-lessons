---
title:  Ο Ιησους Ηταν Εκει Απο Την Αρχη
date:  13/10/2024
---

`Διαβάστε Ιωάν. 1:1-5. Τι μας διδάσκουν αυτά τα εδάφια για τον Ιησού;`

Ο Ιωάννης ξεκινάει το ευαγγέλιο της ιστορίας της ζωής του Ιησού με την εξής υπέροχη σκέψη: «Στην αρχή ήταν ο Λόγος, και ο Λόγος ήταν προς τον Θεό, και Θεός ήταν ο Λόγος» (Ιωάν. 1:1). Αυτό το όμορφο εδάφιο περιέχει μια πολύ βαθιά και ισχυρή ιδέα για τον Ιησού. Ως άνθρωποι, δύσκολα μπορούμε να αντιληφθούμε τη σημασία αυτής της ιδέας, όμως πρέπει να προσπαθήσουμε.

Σε αυτό το εδάφιο, ο Ιωάννης αρχικά αναφέρεται στη χρονική περίοδο που ο Θεός δημιούργησε τον ουρανό και τη γη. Ξεκινάει το ευαγγέλιο με την ίδια φράση που συναντάμε στη Γένεση: «Στην αρχή» (Γέν. 1:1, Ιωάν. 1:1). Βλέπουμε ότι ο Λόγος, ο Ιησούς, προϋπήρχε, όταν ο Θεός δημιούργησε το σύμπαν. Έτσι, ο Ιωάννης μάς λέει ότι ο Ιησούς ήταν ανέκαθεν με τον Θεό Πατέρα.

Έπειτα, ο Ιωάννης λέει, «και ο Λόγος ήταν προς τον Θεό». Στο Ιωάν. 1:18 αναφέρει, «Κανένας δεν είδε ποτέ τον Θεό· ο Μονογενής Υιός, που είναι στην αγκαλιά του Πατέρα, Εκείνος Τον φανέρωσε». Αυτό το εδάφιο δηλώνει ότι ο Χριστός και ο Πατέρας είναι ένα.

Κατόπιν, ο Ιωάννης λέει, «και Θεός ήταν ο Λόγος» (Ιωάν. 1:1). Πώς ο Ιησούς, που είναι ο Λόγος, είναι προς τον Θεό και ταυτόχρονα είναι ο Θεός; Το οριστικό άρθρο «ο» πριν από κάθε λέξη, μας δείχνει ότι ο συγγραφέας αναφέρεται σε ένα συγκεκριμένο πρόσωπο και όχι στον οποιονδήποτε. Στο Ιωάν. 1:1, βλέπουμε το άρθρο «ο» πριν από τη λέξη «Λόγος», γεγονός που στρέφει την προσοχή μας στο ιδιαίτερο Πρόσωπο που ο Ιωάννης αναφέρει.

Στη φράση «ο Λόγος ήταν προς τον Θεό», βλέπουμε το οριστικό άρθρο «ο» πριν από τη λέξη «Θεός», επειδή ο συγγραφέας θέλει να καταλάβουμε ότι αναφέρεται σε ένα συγκεκριμένο Πρόσωπο, στον Θεό Πατέρα. Όμως, όταν λέει, «και Θεός ήταν ο Λόγος», το οριστικό άρθρο «ο» απουσιάζει πριν από τη λέξη «Θεός», επειδή αυτή τη φορά αναφέρεται στον Ιησού Χριστό. Ο Ιησούς Χριστός δεν είναι ο Θεός Πατέρας. Ο Ιησούς Χριστός είναι ο Υιός του Θεού, το δεύτερο Πρόσωπο της Θεότητας. Η Θεότητα περιλαμβάνει και τα τρία πρόσωπα του Τριαδικού Θεού: τον Θεό Πατέρα, τον Θεό Υιό και τον Θεό Άγιο Πνεύμα.

Στο Ιωάν. 1:3,4, διαβάζουμε ότι ο Χριστός είναι Αυτός που δημιούργησε τα πάντα.