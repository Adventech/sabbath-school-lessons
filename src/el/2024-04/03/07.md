---
title:  Περαιτερω Μελετη
date:  18/10/2024
---

«Ο Ιησούς είπε: “Και εγώ, όταν υψωθώ από τη γη, θα τους ελκύσω όλους στον εαυτό μου” (Ιωάν. 12:32). Ο Χριστός πρέπει να αποκαλυφθεί στον αμαρτωλό ως Σωτήρας που πέθανε για τις αμαρτίες του κόσμου. Και καθώς παρατηρούμε τον Αμνό του Θεού στον σταυρό του Γολγοθά, το μυστήριο της σωτηρίας αρχίζει να αποκαλύπτεται και η αγαθότητα του Θεού μάς οδηγεί σε μετάνοια. Πεθαίνοντας για τους αμαρτωλούς, ο Χριστός έδειξε μια αγάπη που ξεπερνάει κάθε κατανόηση. Και καθώς ο αμαρτωλός παρατηρεί αυτήν την αγάπη, η αγάπη απαλύνει την καρδιά, εντυπωσιάζει τον νου και οδηγεί την ψυχή σε κατάνυξη…

Και όμως, κάθε φορά που καταβάλλουν οποιαδήποτε ειλικρινή προσπάθεια για να βελτιώσουν την κατάστασή τους, αποκλειστικά είναι η δύναμη του Χριστού που παρακινεί. Χωρίς κατά βάθος να το αντιλαμβάνονται, μια δύναμη επιδρά στην καρδιά, η συνείδηση αφυπνίζεται, η εξωτερική ζωή βελτιώνεται. Και καθώς ο Χριστός στρέφει το βλέμμα τους προς τον σταυρό για να ατενίσουν Εκείνον που οι αμαρτίες τους Τον κάρφωσαν στο ξύλο, η εντολή γίνεται συνειδητά αντιληπτή.» Έ. Χουάιτ, Β.Χ., σελ. 26, 27.

**Ερωτησεις για συζητηση**

`Γιατί ο Ιωάννης ξεκινάει το ευαγγέλιο του μιλώντας για τον ρόλο του Ιησού ως Δημιουργός; Πόσο σημαντικό είναι το δόγμα της δημιουργίας στο πιστεύω μας; Γιατί είναι σημαντικό να κατανοήσουμε πλήρως το πώς ξεκίνησε η ζωή; Τι μας διδάσκει η Αγία Γραφή για αυτό;`

`Ο Ιησούς ήταν τόσο Θεός όσο άνθρωπος. Γιατί η Βιβλική αλήθεια ότι ο Ιησούς είναι και Θεός, είναι ένα σημαντικό κομμάτι της πίστης μας ως Χριστιανοί Αντβεντιστές της Εβδόμης Ημέρας; Τι θα είχε συμβεί εάν πιστεύαμε ότι ο Ιησούς ήταν μόνο άνθρωπος και όχι Θεός; Επίσης, τι αντίκτυπο θα είχε στη σταυρική θυσία αν ο αιώνιος Θεός δεν είχε πεθάνει επάνω στον σταυρό, αλλά ένας άνθρωπος; Τι χάνουμε ως Χριστιανοί αν ο Χριστός δεν είναι ο αιώνιος Θεός;`