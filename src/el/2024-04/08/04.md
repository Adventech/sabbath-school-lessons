---
title:  Οι Υποσχεσεις Της Παλαιας Διαθηκης Για Τον Ιησου
date:  19/11/2024
---

(ΜΕΡΟΣ ΠΡΩΤΟ)

Στη συζήτησή Του με τους θρησκευτικούς ηγέτες για την ταυτότητά Του, ο Ιησούς επιβεβαίωσε την εξουσία της Γραφής. Κάποιος μπορεί να σκεφτεί ότι αυτό δεν χρειαζόταν, επειδή οι θρησκευτικοί ηγέτες πίστευαν ήδη στην Αγία Γραφή. Ωστόσο, και σε αυτούς τόνιζε την εξουσία των Γραφών, στην προσπάθειά Του για να τους σώσει, προκειμένου να τους δείξει ποιος ήταν, παρά την σκληροκαρδία και την αντίσταση που πρόβαλλαν.

Ο Ιωάννης χρησιμοποιεί πολλές αναφορές από την Π.Δ. για να δείξει ότι ο Ιησούς είναι ο Σωτήρας που ο Θεός υποσχέθηκε να στείλει.

**Διαβάστε τα παρακάτω εδάφια. Πώς η Κ.Δ. χρησιμοποιεί την Π.Δ. για να μας δείξει ποιος είναι ο Ιησούς;**

`Ιωάν. 1:23, Ησ. 40:3`

`Ιωάν. 2:16, 17, Ψαλ. 69:9`

`Ιωάν. 7:38, Ιερ. 2:13`

`Ιωάν. 19:36, Αρ. 9:12`

Εκτός από τον Ιωάννη, και ο Πέτρος, ο Παύλος, ο Ματθαίος, ο Λουκάς και όλοι οι συγγραφείς της Κ.Δ. δείχνουν επανειλημμένως το πώς η ζωή, ο θάνατος, η ανάσταση του Χριστού από τους νεκρούς και η ανάληψή Του, είναι εκπληρωμένες προφητείες της Π.Δ.

Ο Ιησούς έλεγε πάντα στους μαθητές Του να μελετούν τον Λόγο του Θεού. Η Αγία Γραφή έδειχνε ποιο θα ήταν το επίγειο έργο Του. Ωστόσο, αυτό οι μαθητές το αντιλήφθηκαν μετά που ο Ιησούς πέθανε, αναστήθηκε από τους νεκρούς και εμφανίστηκε σε αυτούς. «Όταν λοιπόν, αναστήθηκε από τους νεκρούς, οι μαθητές Του θυμήθηκαν ότι αυτό τούς το έλεγε· και πίστεψαν στη γραφή και στον λόγο, που είχε πει ο Ιησούς» (Ιωάν. 2:22 δείτε και 20:9).