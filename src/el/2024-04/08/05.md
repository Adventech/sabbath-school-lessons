---
title:  Οι Υποσχεσεις Της Παλαιας Διαθηκης Για Τον Ιησου
date:  20/11/2024
---

(ΜΕΡΟΣ ΔΕΥΤΕΡΟ)

Ο Ιησούς είπε στους Ιουδαίους ηγέτες: «Ερευνάτε τις γραφές, επειδή εσείς νομίζετε ότι μέσα σ’ αυτές έχετε αιώνια ζωή· και εκείνες είναι που δίνουν μαρτυρία για Μένα» (Ιωάν. 5:39).

Μερικοί μελετητές της Αγίας Γραφής μέτρησαν τον αριθμό των προφητειών της Π.Δ. που ο Ιησούς εκπλήρωσε. Ενώ διαφωνούν για τον ακριβή αριθμό των προφητειών, όλοι συμφωνούν ότι εκατοντάδες από αυτές βρήκαν την εκπλήρωσή τους στο πρόσωπο του Ιησού.

Αυτές οι Βιβλικές προφητείες είναι μια ακλόνητη απόδειξη για το ποιος ήταν ο Σωτήρας. Η Π.Δ. προαναγγέλλει τη γέννηση, τη ζωή και τον θάνατο του Ιησού. Επανειλημμένως, ο Ιωάννης χρησιμοποιεί τις προφητείες της Π.Δ. για να βοηθήσει τους αναγνώστες του να κατανοήσουν το γιατί πρέπει να πιστέψουν στον Ιησού και να δεχτούν το έλεος και τη συγχώρεσή Του. Οι ίδιες αυτές προφητείες μάς βοηθούν να πιστέψουμε στον Ιησού και να δεχτούμε τη θυσία Του για τις αμαρτίες μας.

**Τι μας δείχνουν τα ακόλουθα εδάφια για τον Ιησού, ως Εκείνον που εκπλήρωσε όλες τις υποσχέσεις της Π.Δ. για τον Σωτήρα;**

`Ιωάν. 12:13, Ψαλ. 118:26`

`Ιωάν. 12:14, 15, Ζαχ. 9:9`

`Ιωάν. 13:18, Ψαλ. 41:9`

`Ιωάν. 19:37, Ζαχ. 12:10, 13:6`

`ΣΚΕΨΗ: Πόσο στέρεη είναι η πίστη μας σε αυτό που πιστεύουμε; Εάν κάποιος μας ρωτούσε γιατί πιστεύουμε ότι ο Ιησούς είναι ο Μεσσίας, πώς θα απαντούσαμε; Τι θα χρησιμοποιούσαμε ως απόδειξη της πίστης μας και γιατί;`