---
title:  Οι Υποσχεσεις Της Παλαιας Διαθηκης
date:  16/11/2024
---

> <p>Εδαφιο Μνημης</p>
> «Εγώ, όμως, έχω τη μαρτυρία μεγαλύτερη από εκείνη του Ιωάννη· επειδή, τα έργα που Μου έδωσε ο Πατέρας για να τα τελειώσω, αυτά τα έργα που Εγώ κάνω, δίνουν μαρτυρία για Μένα, ότι ο Πατέρας Με απέστειλε.» Ιωάννη 5:36.

### Για τη μελέτη αυτής της εβδομάδας, διαβάστε
Ιωάν. 5:17,20, 36-38, 5:39,40,46,47, Ησ. 40:3, Ψαλ. 118:26, Ιωάν. 8:12-30.

Ξανά και ξανά, ο Ιωάννης αναφέρεται σε όλα όσα ο Ιησούς είπε και έκανε για να δείξει ότι ήταν ο Μεσσίας, Εκείνος που ήρθε στον λαό Ισραήλ. Και ήρθε σαν ένας από αυτούς, ένας Ιουδαίος που γεννήθηκε στη Βηθλεέμ, σύμφωνα με τις προφητείες.

Ο Ιωάννης μάς παρουσιάζει κάποια εκπληκτικά νέα για τον Ιησού: «Ήταν μέσα στον κόσμο, και ο κόσμος έγινε διαμέσου Αυτού· και ο κόσμος δεν Τον γνώρισε» (Ιωάν. 1:10).

Γιατί οι άνθρωποι δεν γνωρίζουν τον Ιησού; Πολλοί δεν Τον γνώρισαν, αν και θα έπρεπε, λόγω των όσων έκανε και είπε. Ωστόσο, ήταν αδικαιολόγητοι γιατί η Π.Δ. έδειχνε σε Αυτόν.

Αυτή την εβδομάδα θα μελετήσουμε τους ποικίλους τρόπους με τους οποίους ο Ιωάννης έδειξε ότι ο Ιησούς είναι ο Σωτήρας. Επίσης, θα δούμε γιατί κάποιοι συνέχισαν να απορρίπτουν τον Ιησού. Ο Θεός τούς έδωσε πολλά επιχειρήματα για να πιστέψουν στον Ιησού, αλλά εκείνοι αρνήθηκαν. Τι μπορούμε να διδαχτούμε από τα λάθη τους;