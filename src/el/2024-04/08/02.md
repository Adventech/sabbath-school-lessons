---
title:  Σημεια, Εργα Και Θαυματα
date:  17/11/2024
---

Ο Ιωάννης έγραψε για τα θαύματα που έκανε ο Ιησούς. Φυσικά, δεν μπορούμε πάντα να εμπιστευόμαστε τα θαύματα, τα δυνατά έργα και τα σημεία. Δεν ήταν λίγες οι φορές που οι ψευδοπροφήτες έκαναν θαύματα. Τα θαύματα, όμως, που κατέγραψε ο Ιωάννης έδειξαν ότι ο Ιησούς ήταν ο Σωτήρας και προήλθε από τον Ίδιο τον Θεό Πατέρα.

`Διαβάστε Ιωάν. 5:17, 20, 36-38. Πώς αυτά τα εδάφια μάς εξηγούν τη σχέση ανάμεσα στον Ιησού και τον Θεό Πατέρα;`

Ο Ιησούς χρησιμοποίησε σημεία για να δείξει ότι Αυτός και ο Πατέρας Του ήταν Ένα και είχαν μια στενή συνεργασία. Τα θαύματα έδειχναν ότι «ο Πατέρας είναι ενωμένος με Μένα, και Εγώ ενωμένος μ’ Αυτόν» (Ιωάν. 10:38, δείτε και 14:10, 11).

Ο Ιησούς ήρθε για να κάνει τα έργα Εκείνου που Τον απέστειλε. Έτσι, οι άνθρωποι θα αντιλαμβάνονταν ποιος ήταν ο Θεός, εφόσον έβλεπαν τα έργα Του. Επιπλέον, αυτά τα έργα τούς έδειχναν ότι ο Ιησούς ερχόταν από τον Πατέρα.

Όπως είδαμε ήδη, κάποιοι επέλεξαν να μην πιστέψουν στα μεγάλα θαύματα και στις θαυμαστές ιστορίες που οι άνθρωποι έλεγαν για τον Ιησού.

Οι Ιουδαίοι ηγέτες Τον ρώτησαν, «Μέχρι πότε κρατάς την ψυχή μας σε αμφιβολία; Αν Εσύ είσαι ο Χριστός, πες το μας ανοιχτά. Ο Ιησούς αποκρίθηκε προς αυτούς: Σας είπα, και δεν πιστεύετε. Τα έργα που Εγώ κάνω στο όνομα του Πατέρα Μου, αυτά δίνουν μαρτυρία για Μένα» (Ιωάν. 10:24, 25).

Εάν ο Ιησούς έβγαινε κατευθείαν και έλεγε ότι είναι ο Σωτήρας, οι Ιουδαίοι ηγέτες θα Του επιτίθονταν. Έψαχναν αφορμή για να Τον θανατώσουν. Ο Ιησούς γνώριζε τον σκοπό τους και γι’ αυτό δεν είπε ανοιχτά ότι ήταν ο Σωτήρας, αλλά αναφερόταν στα θαύματα που είχε ήδη κάνει. Εάν έλεγε “Είμαι ο Σωτήρας”, θα Τον χαρακτήριζαν ψεύτη. Δεν μπορούσαν όμως να κάνουν το ίδιο με τα θαύματα και τα έργα Του. Αυτά τα σημεία ήταν ακλόνητες αποδείξεις που έδειχναν ποιος ήταν ο Ιησούς και από πού προήλθε.

`ΣΚΕΨΗ: Πώς μπορούμε να προστατευτούμε από τη σκληροκαρδία, όπως εκείνη των Ιουδαίων;`