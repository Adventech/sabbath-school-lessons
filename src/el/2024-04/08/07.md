---
title:  Περαιτερω Μελετη
date:  22/11/2024
---

«Σαν ένας χρυσός θησαυρός, η αλήθεια είχε παραδοθεί στον εβραϊκό λαό. Η εβραϊκή οικονομία, με τη σφραγίδα του Ουρανού, είχε ιδρυθεί από τον ίδιο τον Χριστό. Οι μεγάλες αλήθειες της λύτρωσης ήταν καλυμμένες κάτω από τους τύπους και τα σύμβολα. Κι όμως, όταν ο Χριστός ήρθε, οι Ιουδαίοι δεν αναγνώρισαν στο πρόσωπό Του αυτά τα σύμβολα. Είχαν τον Λόγο του Θεού στα χέρια τους· αλλά οι παραδόσεις που περνούσαν από γενιά σε γενιά και η ανθρώπινη ερμηνεία της Γραφής, έκρυψαν από αυτούς την αλήθεια όπως τη συναντάμε στον Ιησού. Η πνευματική σπουδαιότητα των πνευματικών κειμένων είχε χαθεί. Το θησαυροφυλάκιο όλων των γνώσεων ήταν διάπλατα ανοιχτό, αλλά αυτοί δεν το γνώριζαν…

Ο Θεός δεν έκρυψε την αλήθεια από τους ανθρώπους. Αλλά αυτοί με τη διαγωγή τους την έκαναν δυσδιάκριτη. Ο Χριστός έδωσε στους Ιουδαίους άφθονες αποδείξεις ότι ήταν ο Μεσσίας· αλλά η διδασκαλία Του απαιτούσε απόφαση αλλαγής στη ζωή τους. Έβλεπαν ότι, αν δέχονταν τον Χριστό, έπρεπε να αποχωριστούν από τις αγαπημένες τους παροιμίες και παραδόσεις, από τις εγωιστικές και ασεβείς συνήθειες τους. Χρειαζόταν θυσία για να δεχτούν την αναλλοίωτη, αιώνια αλήθεια. Γι’ αυτό δε δέχονταν και την πιο αδιαμφισβήτητη απόδειξη που ο Θεός θα μπορούσε να τους δώσει για να στηρίξουν την πίστη τους στον Χριστό. Ομολογούσαν ότι πίστευαν στα γραπτά της Παλαιάς Διαθήκης, κι όμως αρνιόνταν να δεχτούν τη μαρτυρία που αναφερόταν στη ζωή και στον χαρακτήρα του Χριστού. Δεν ήθελαν να πειστούν, από φόβο μη μετανοήσουν και αναγκαστούν να εγκαταλείψουν τις πατροπαράδοτες πεποιθήσεις τους. Ο θησαυρός του ευαγγελίου, η Οδός, η Αλήθεια και η Ζωή ήταν ανάμεσά τους, αλλά απέρριψαν το μεγαλύτερο δώρο που ο ουρανός μπορούσε να στείλει» Έ. Χουάιτ, Λ.Ζ., σελ 70, 71.

**Ερωτησεις για συζητηση**

`Πώς οι προφητείες της Π.Δ. για τη ζωή του Ιησού δυναμώνουν την πίστη μας;`

`Τι ήταν αυτό που εμπόδισε τους Ιουδαίους πνευματικούς ηγέτες να πιστέψουν στον Ιησού; Πώς όλα αυτά αποτελούν πρόβλημα και για τη δική μας εποχή;`

`Γιατί πρέπει να απορρίψουμε οτιδήποτε μας κάνει να αμφιβάλουμε για την Αγία Γραφή;`