---
title:  Μαρτυριες Για Τον Σωτηρα
date:  19/10/2024
---

> <p>Εδαφιο Μνημης</p>
> «Αποκρίθηκε ο Ιησούς και του είπε: Σε διαβεβαιώνω απόλυτα, αν κάποιος δεν γεννηθεί από επάνω, δεν μπορεί να δει τη βασιλεία του Θεού.» Ιωάννη 3:3.

### Για τη μελέτη αυτής της εβδομάδας, διαβάστε
Ιωάν. 1:19-23, 29-37, 35-39, 43-46, Ιωάν. 3:1-21.

Ο Ιησούς έδωσε στους ανθρώπους ισχυρές αποδείξεις από την Αγία Γραφή για όσα είπε για τον Εαυτό Του, όπως όταν είπε, «Σας διαβεβαιώνω απόλυτα: Εκείνος που πιστεύει σε μένα, έχει αιώνια ζωή» (Ιωάν. 6:47).

Δεν σταμάτησε όμως εκεί. Ο Ιησούς μετέτρεψε το νερό σε κρασί. Χόρτασε 5.000 ανθρώπους με λίγο ψωμί. Θεράπευσε τον γιο του βασιλικού και τον παραλυτικό στην κολυμπήθρα της Βηθεσδά. Θεράπευσε τον εκ γενετής τυφλό. Ανέστησε τον Λάζαρο από τους νεκρούς. Ο Ιωάννης γράφει για ανθρώπους που έδωσαν τη μαρτυρία τους για τον Ιησού. Οι ιστορίες τους μάς δείχνουν ποιος ήταν. Αυτοί οι μάρτυρες ήταν Ιουδαίοι, εθνικοί, φτωχοί και πλούσιοι, άνδρες και γυναίκες, ηγέτες, μορφωμένοι και αμόρφωτοι.

Ο Ιωάννης αναφέρεται επίσης και στη μαρτυρία του Πατέρα και της Αγίας Γραφής. Τόσο η Αγία Γραφή όσο και ο Θεός Πατέρας παρουσιάζουν τον Ιησού ως Σωτήρα.

Αυτήν την εβδομάδα, θα ξεκινήσουμε με την ιστορία του Ιωάννη του Βαπτιστή για τον Ιησού. Έπειτα, θα δούμε τι λένε για τον Ιησού ο Ανδρέας και ο Σίμωνας Πέτρος, ο Φίλιππος και ο Ναθαναήλ, όπως και ο Νικόδημος, μία κάπως απρόσμενη μαρτυρία. Ασφαλώς, θα εξετάσουμε και μια από τις πιο ισχυρές μαρτυρίες για τον Ιησού, τη μαρτυρία του ίδιου του συγγραφέα, του Ιωάννη.