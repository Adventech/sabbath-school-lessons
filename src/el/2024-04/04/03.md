---
title:  Ο Αμνος Του Θεου
date:  21/10/2024
---

Οι Ιουδαίοι επιζητούσαν έναν Σωτήρα που θα τους απελευθέρωνε από τους Ρωμαίους. Σκοπός του κατά Ιωάννη ευαγγελίου είναι οι άνθρωποι να έχουν μία σωστή κατανόηση του Σωτήρα, μέσα από την εκπλήρωση των προφητειών σχετικά με τον επερχόμενο Βασιλιά. Ο Σωτήρας δεν θα ήταν ένας επίγειος ηγέτης. Ήρθε να εκπληρώσει όλες τις υποσχέσεις που έδωσε για τον Εαυτό Του στην Π.Δ., στις οποίες περιλαμβάνεται και η αυτοθυσία Του για λογαριασμό του κόσμου και η ανανέωση της σχέσης μεταξύ του Θεού και του λαού Του.

`Διαβάστε Ιωάν. 1:29-37. Σε αυτά τα εδάφια, τι ανακοινώνει ο Ιωάννης ο Βαπτιστής για τον Ιησού; Πώς Τον αποκαλεί, και πώς αυτό μας βοηθάει να κατανοήσουμε την ταυτότητα και την αποστολή Του;`

Ο Ιωάννης ο Βαπτιστής προαναγγέλλει ότι ο Ιησούς είναι ο Αμνός του Θεού. Έτσι εξηγείται ο σκοπός του ευαγγελίου που είναι η διασαφήνιση του έργου και της φύσης του Σωτήρα. Ο Ιησούς ήρθε να θυσιαστεί για τις αμαρτίες της ανθρωπότητας. Οι θυσίες στην Π.Δ. έδειχναν τι θα έκανε ο Ιησούς. Τήρησε την υπόσχεση του Θεού ότι θα σώσει τους αμαρτωλούς. Ο Θεός έδωσε για πρώτη φορά αυτήν την υπόσχεση στη Γέν. 3:15.

«Όταν στο βάπτισμα του Ιησού, ο Ιωάννης Τον έδειξε ως τον Αμνό του Θεού, το έργο του Μεσσία προσέλαβε καινούργιο φως. Ο νους του προφήτη στράφηκε στα λόγια του Ησαΐα: “Φέρθηκε σαν αρνί σε σφαγή” (Ησ. 53:7).» Έ. Χουάιτ, Ζ.Χ., σελ. 108.

`Διαβάστε Μάρκ. 10:45, Ρωμ. 5:6 και Α’ Πέτ. 2:24. Πώς μας βοηθούν αυτά τα εδάφια να κατανοήσουμε το έργο του Ιησούς ως ο Αμνός του Θεού;`

Είναι βέβαιο ότι ο Ιωάννης ο Βαπτιστής δεν αντιλαμβανόταν τα πάντα για τον Σωτήρα ή το έργο Του. Όμως, γνώριζε ότι ο Ιησούς ήταν ο υποσχόμενος Σωτήρας, Εκείνος που θα εκπλήρωνε τις προφητείες.

`ΣΚΕΨΗ: Ο Ιησούς είναι ο Αμνός του Θεού. Πώς αυτή η απεικόνιση μας βοηθά να καταλάβουμε το τίμημα που πλήρωσε ο Θεός για να μας σώσει;`