---
title:  Ο Νικοδημος
date:  24/10/2024
---

`Διαβάστε Ιωάν. 3:1-21. Πώς αυτή η ιστορία μάς αποκαλύπτει ποιος είναι ο Ιησούς;`

Ο Νικόδημος ήταν ένας ευυπόληπτος άρχοντας και ένα ευκατάστατο μέλος του Συνεδρίου. Η ιστορία του Νικόδημου για τον Ιησού είναι ένα σημαντικό μέρος του κατά Ιωάννη ευαγγελίου, για πολλούς λόγους. Ο Νικόδημος αποκαλεί τον Ιησού «Ραββί», δηλαδή Δάσκαλο. Επίσης, πιστεύει ότι τα σημεία που έκανε προέρχονται από τον ουρανό. Έτσι, πριν καν το αντιληφθεί, αναφέρθηκε σε στοιχεία που υποστηρίζουν τη Μεσσιανική ταυτότητα του Ιησού.

Ο Νικόδημος έβλεπε τα σημεία ως ένδειξη ότι ο Θεός έστειλε τον Ιησού. Όμως, δεν πίστευε ότι ήταν ενδείξεις ότι ο Ιησούς εκπλήρωνε όλες τις προφητείες της Π.Δ. για τον Σωτήρα. Έτσι, ήρθε στον Ιησού με κάποια αμφιβολία. Μέχρι εκείνη τη στιγμή, δεν πίστευε ότι ο Ιησούς ήταν ο αληθινός Σωτήρας.

`Διαβάστε Ιωάν. 3:3-21. Τι είπε ο Ιησούς στον Νικόδημο για να του αποδείξει ότι γνώριζε την καρδιά του;`

Ο Ιησούς γνωρίζει τα συναισθήματα κάθε ανθρώπου. Οι Ιουδαίοι πίστευαν ότι οι εθνικοί είχαν ανάγκη για σωτηρία, και δεν αντιλαμβάνονταν τη δική τους ανάγκη. Χρειάζονταν νέα καρδιά. Κανείς δεν γεννιέται σωσμένος.

Η ξεχωριστή κληρονομιά τους που ξεκινάει από τον Αβραάμ, τους έδινε αναμφίβολα πολλά διακριτά πλεονεκτήματα (διαβάστε Ρωμ. 3:1,2). Όμως αυτό δεν ήταν αρκετό. Ο Ιησούς είπε στον Νικόδημο το αδιανόητο. Ακόμη και αυτός, ο δάσκαλος και ο ηγέτης του Ισραήλ, έπρεπε να αναγεννηθεί.

Έπειτα, του έδειξε την ελλιπή γνώση του για τη σωτηρία: «Εσύ είσαι ο Δάσκαλος του Ισραήλ, και αυτά δεν τα ξέρεις;» (Ιωάν. 3:10). Είναι βέβαιο ότι τα λόγια του Ιησού εξέπληξαν τον Νικόδημο.

Ο Νικόδημος είχε πολλές απορίες για τον Ιησού εκείνη την περίοδο. Αργότερα, όμως, Τον ακολούθησε μαζί με τους μαθητές (Ιωάν. 19:39).

`ΣΚΕΨΗ: Τι σημαίνει να γεννηθεί κανείς από επάνω; Γιατί ο Ιησούς τονίζει το ζήτημα της αναγέννησης ως σημαντικό μέρος της Χριστιανοσύνης;`