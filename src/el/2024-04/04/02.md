---
title:  Η Μαρτυρια Του Ιωαννη Του Βαπτιστη
date:  20/10/2024
---

Όπως είδαμε την προηγούμενη εβδομάδα, το ευαγγέλιο του Ιωάννη ξεκινάει με τον Ιησού Χριστό που είναι ο Λόγος του Θεού που υπήρχε προτού δημιουργηθεί ο ουρανός και η γη. Ορισμένοι Ιουδαίοι, την εποχή του Ιησού, πρόσμεναν δύο Σωτήρες - τον πνευματικό ηγέτη και τον βασιλιά. Σύμφωνα με τη μαρτυρία του Ιωάννη, ο Ιωάννης ο Βαπτιστής δεν παρουσιάζεται ως ένας από αυτούς τους δύο Σωτήρες, αλλά ως ο μάρτυρας του αληθινού Σωτήρα.

`Διαβάστε Ιωάν. 1:19-23. Πώς ο Ιωάννης ο Βαπτιστής περιέγραψε το έργο του για τον Θεό;`

Οι Ιουδαίοι θρησκευτικοί ηγέτες έστειλαν ανθρώπους να ρωτήσουν τον Ιωάννη τον Βαπτιστή ποιος ήταν. Περίμεναν τον ερχομό του Σωτήρα. Ο Ιωάννης ο Βαπτιστής δεν ήταν το Φως. Ο Θεός τον έστειλε να γίνει μάρτυρας για το Φως και να προετοιμάσει τους ανθρώπους για τον ερχομό του Σωτήρα (Ιωάν. 1:6-8). Γι’ αυτό, ξεκάθαρα τους είπε, «Δεν είμαι εγώ ο Χριστός» (Ιωάν. 1:20).

Επίσης, ο Ιωάννης βάπτιζε με νερό, ενώ ο Ιησούς θα βάπτιζε με το Άγιο Πνεύμα (Ιωάν. 1:26, 33). Ο Ιωάννης δηλώνει, «Του Οποίου εγώ δεν είμαι άξιος να λύσω το λουρί από το υπόδημά Του» (Ιωάν. 1:27). Ο Ιησούς ήταν σημαντικότερος από τον Ιωάννη, επειδή υπήρχε πριν γεννηθεί ο Βαπτιστής. Ο Ιωάννης ήταν απλώς προφήτης Του (Ιωάν. 1:34).

`Διαβάστε Ησ. 40:1-5 και Ιωάν. 1:23. Πώς αυτά τα εδάφια μας βοηθούν να κατανοήσουμε το ξεχωριστό έργο του Βαπτιστή Ιωάννη;`

Τη Βιβλική εποχή, οι δρόμοι ήταν γεμάτοι πέτρες και τρύπες. Οι βασιλείς έστελναν νωρίτερα τους υπηρέτες τους για να εξομαλύνουν τον δρόμο για το ταξίδι του βασιλιά. Οι υπηρέτες γέμιζαν τις τρύπες και εκτόπιζαν τις πέτρες. Ομοίως, ο Θεός έστειλε τον Ιωάννη τον Βαπτιστή να προετοιμάσει τις καρδιές των ανθρώπων για τον ερχομό του Ιησού.

`ΣΚΕΨΗ: Πώς μπορούμε και εμείς, οι Χριστιανοί Αντβεντιστές της Εβδόμης Ημέρας, να κάνουμε το ίδιο έργο με τον Ιωάννη τον Βαπτιστή;`