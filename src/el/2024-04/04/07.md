---
title:  Περαιτερω Μελετη
date:  25/10/2024
---

Ο Νικόδημος «ερεύνησε τη Γραφή με ένα καινούργιο τρόπο, όχι για θεωρητική συζήτηση, αλλά για τη ζωοποίηση της ψυχής του. Άρχισε να βλέπει τη βασιλεία των ουρανών καθώς υποτασσόταν στην οδηγία του Αγίου Πνεύματος… Με την πίστη δεχόμαστε τη χάρη του Θεού· αλλά η πίστη δεν μας σώζει. Αυτή δεν αποδίδει τίποτε. Είναι απλώς το χέρι με το οποίο πιάνουμε τον Χριστό και οικειοποιούμαστε τις αρετές Του, τη θεραπεία από την αμαρτία… Η μετάνοια προέρχεται από τον Χριστό όπως ακριβώς και η συγχώρεση… Πώς λοιπόν μπορούμε να σωθούμε; “Καθώς ο Μωϋσής ύψωσε τον όφιν εν τη ερήμω,” έτσι υψώθηκε και ο Υιός του ανθρώπου, και όποιος απατηθεί και δαγκωθεί από το φίδι [του κακού,] μπορεί να στρέψει ψηλά το βλέμμα και να ζήσει. “Nα, ο Aμνός του Θεού, ο οποίος σηκώνει την αμαρτία του κόσμου” (Ιωάν. 1:29). Το φως που απαυγάζει από τον σταυρό, αποκαλύπτει την αγάπη του Θεού. Η αγάπη Του ελκύει σε Αυτόν. Αν δεν αντιδράσουμε σε αυτήν την έλξη, θα οδηγηθούμε στα πόδια του σταυρού, μετανοημένοι για τις αμαρτίες μας που σταυρώνουν τον Σωτήρα. Τότε το Πνεύμα του Θεού μέσω τη πίστης δημιουργεί μια νέα ζωή στην ψυχή. Οι σκέψεις και οι επιθυμίες υποτάσσονται στο θέλημα του Χριστού. Η καρδιά και η διάνοια, αναδημιουργούνται σύμφωνα με την εικόνα Εκείνου ο οποίος εργάζεται μέσα μας για να καθυποτάξει τα πάντα στον εαυτό Του. Τότε ο νόμος του Θεού γράφεται στη διάνοια και στην καρδιά και μπορούμε να αναφωνήσομε μαζί με τον Χριστό: “Χαίρω, Θεέ μου, να εκτελώ το θέλημά Σου.” (Ψαλμ. 40:8).» Έ. Χουάιτ, Ζ.Χ., σελ 145, 146.

**Ερωτησεις για συζητηση**

`Ο Ιωάννης ο Βαπτιστής ήρθε για να προετοιμάσει τους ανθρώπους για τον Ιησού. Πόσο επιτυχημένη θεωρείτε τη διακονία του με την ανθρώπινη έννοια; Ποια είναι η δική σας γνώμη για την “επιτυχία” στα πνευματικά θέματα;`

``Στη συνέχεια, ο Ιωάννης ο Βαπτιστής εξέφρασε μερικές αμφιβολίες που είχε για τον Ιησού (Ματθ. 11:2, 3, Λουκ. 7:19). Τι προκάλεσε τις απορίες του; Τι μπορούμε να διδαχτούμε από την εμπειρία του για το πώς να είμαστε στέρεοι στην πίστη μας;``