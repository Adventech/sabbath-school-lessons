---
title:  Περαιτερω Μελετη
date:  11/10/2024
---

«Η ζωή του Χριστού που χορηγεί ζωή στον κόσμο, βρίσκεται στον λόγο Του. Με τον λόγο Του ο Ιησούς θεράπευσε ασθένειες και εξέβαλε δαιμόνια. Με τον λόγο Του γαλήνεψε τη θάλασσα και ανέστησε νεκρούς· και οι άνθρωποι ομολογούσαν ότι τα λόγια Του είχαν δύναμη. Μιλούσε τον λόγο του Θεού όπως τον είχε μιλήσει μέσω όλων των προφητών και δασκάλων της Παλαιάς Διαθήκης. Όλη η Γραφή είναι μια αποκάλυψη του Χριστού και ο Σωτήρας επιθυμούσε να στερεώσει την πίστη των οπαδών Του πάνω στον λόγο. Όταν η ορατή παρουσία Του θα αποσυρόταν, ο λόγος έπρεπε να αποτελεί την πηγή της δύναμής τους. Όπως ο Κύριός τους, έπρεπε και αυτοί να ζουν «με πάντα λόγον εξερχόμενον δια στόματος Θεού.» (Ματθ. 4:4)…

Όπως η φυσική μας ζωή διατηρείται με την τροφή, έτσι και η πνευματική μας ζωή διατηρείται με τον λόγο του Θεού. Και κάθε ανθρώπινη ψυχή πρέπει να παίρνει ζωή από τον λόγο του Θεού για τον εαυτό της. Όπως πρέπει ατομικά να φάμε για τον εαυτό μας για να μπορέσουμε να τραφούμε, έτσι πρέπει να λάβουμε και τον λόγο του Θεού για τον εαυτό μας. Δεν πρέπει να τον αποκτήσουμε σαν προϊόν της σκέψης κάποιου άλλου. Πρέπει να μελετήσουμε τη Γραφή προσεκτικά, ζητώντας από τον Θεό τη βοήθεια του Αγίου Πνεύματος για να μπορέσουμε να καταλάβουμε τον λόγο Του.» Έ. Χουάιτ, Ζ.Χ., σελ. 361.

**Ερωτησεις για συζητηση**

`Αυτήν την εβδομάδα μελετήσαμε το πώς ο Ιησούς χόρτασε περισσότερους από 5.000 ανθρώπους. Έπειτα, ανέστησε τον Λάζαρο από τους νεκρούς. Σε κάθε ιστορία ο Ιησούς έδωσε ισχυρές αποδείξεις ότι είναι Θεός. Παρόλο που αυτά τα θαύματα ήταν υπέροχα, προκάλεσαν διχογνωμία ανάμεσα στους Ιουδαίους. Μερικοί Τον πίστεψαν. Άλλοι Τον αμφισβήτησαν. Γιατί πιστεύετε ότι κάποιοι απέρριψαν τον Θεό, ακόμα κι όταν υπήρχαν ισχυρές αποδείξεις για να Τον δεχτούν;`

`Οι ιστορίες αυτής της εβδομάδας μάς δείχνουν ότι ο Ιησούς είναι ο Υιός του Θεού. Γιατί αυτή η Βιβλική αλήθεια είναι τόσο σημαντική για την πίστη και την εμπιστοσύνη μας στον Χριστό ως Σωτήρα;`