---
title:  Η Αποδειξη Οτι Ο Ιησους Ειναι Θεος
date:  05/10/2024
---

> <p>Εδαφιο Μνημης</p>
> «Ο Ιησούς είπε σε αυτήν: Εγώ είμαι η ανάσταση και η ζωή· αυτός που πιστεύει σε Μένα, και αν πεθάνει, θα ζήσει. Και καθένας που ζει και πιστεύει σε Μένα, δεν πρόκειται να πεθάνει στον αιώνα. Το πιστεύεις αυτό;» Ιωάννη 11:25, 26.

### Για τη μελέτη αυτής της εβδομάδας, διαβάστε
Ιωάν. 6:1-14, 14, 15, 26-36, 9:1-16, 17-34, 11:38-44.

Η Αγία Γραφή μάς λέει ότι ο Ιησούς είναι ο αιώνιος Υιός του Θεού. Ο Ιησούς και ο Πατέρας είναι και οι δύο Θεοί. Ο Ιησούς δεν είναι δημιούργημα. Δεν πήρε ζωή από κάποιον. Ο Ιησούς είναι Εκείνος που δημιούργησε τα πάντα (Ιωάν. 1:1-3). Είναι αυθύπαρκτος. Έτσι, δεν υπήρχε χρονική στιγμή που να μην προϋπήρχε. Όταν ήρθε στη γη έγινε άνθρωπος, αλλά δεν σταμάτησε ποτέ να είναι Θεός. Σε ειδικές περιπτώσεις, ο Ιησούς είπε κάτι συγκεκριμένο ή έκανε θαύματα που έδειχναν ότι είναι ο Θεός.

Αυτή η Βιβλική αλήθεια για τον Ιησού είναι σημαντική για τον Ιωάννη. Ο Ιωάννης αναφέρεται σε κάποια από τα θαύματα ή τα λόγια Του, ώστε να κατανοήσουμε ότι ο Ιησούς είναι Θεός. Ο Ιησούς δεν χρησιμοποίησε μόνο λόγια για να φανερώσει τη θεότητά Του, αλλά υποστήριζε τα λόγια Του με πράξεις που την εκδήλωναν.

Αυτήν την εβδομάδα θα μελετήσουμε τρία από τα μεγαλύτερα θαύματά Του, στα οποία θα δούμε ότι ο Ιησούς είναι Θεός. Σε κάθε ιστορία, κάποιοι δεν πιστεύουν στο θαύμα, ενώ άλλοι δεν αντιλαμβάνονται τη σημασία του. Ορισμένοι μάλιστα έπαψαν να Τον ακολουθούν λόγω του θαύματος. Κάποιοι άλλοι είδαν τα θαύματα και θέλησαν να Τον θανατώσουν. Όμως, υπήρχαν και εκείνοι που πίστεψαν ότι ο Ιησούς ήταν ο αναμενόμενος Σωτήρας.