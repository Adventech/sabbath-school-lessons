---
title:  Ο Χορτασμος Των 5000 Ανθρωπων
date:  06/10/2024
---

Στο Ιωάν. 6:4,5, διαβάζουμε για την περίπτωση που ο Ιησούς χόρτασε περισσότερους από 5.000 ανθρώπους, κατά την περίοδο του Πάσχα. Το Πάσχα ήταν η αναμνηστική εορτή της απελευθέρωσης τους ως έθνος από την Αίγυπτο. Το πασχαλινό αρνί θυσιάζονταν στη θέση κάθε πρωτότοκου. Αυτή η θυσία έδειχνε στο μελλοντικό θάνατο του Ιησού για εμάς. Ο Ιησούς στον σταυρό επωμίστηκε την ποινή για τις δικές μας αμαρτίες. Είναι ο δικός μας Αμνός του Πάσχα. Θανατώθηκε για εμάς (Α’ Κορ. 5:7).

«Υπέστη όλη αυτήν τη θυσία για να καταστήσει δυνατή την απολύτρωση των αμαρτωλών. Με κανέναν άλλο τρόπο δεν μπορούσε ο άνθρωπος να απαλλαγεί από την ποινή της αμαρτίας.» Έ. Χουάιτ. Τ.Π.Σ., σελ. 644.

`Διαβάστε Ιωάν. 6:1-14. Ποιο θαύμα κάνει ο Ιησούς εδώ; Σε ποια σημεία στα εδάφια αυτά ο Ιησούς μοιάζει με τον Μωυσή; Επίσης, πώς αυτό το θαύμα βοήθησε τους ανθρώπους να θυμηθούν την περίοδο που ο Θεός χόρτασε τους Ισραηλίτες στην έρημο, μετά την απελευθέρωση τους από τη σκλαβιά της Αιγύπτου;`

Στο Ιωάν. 6:1-14, βλέπουμε τον Ιησού να μας θυμίζει τον Μωυσή την εποχή της Εξόδου. Η περίοδος του Πάσχα (Ιωάν. 6:4) δείχνει στη μεγάλη απελευθέρωση από την Αίγυπτο. Ο Ιησούς ανεβαίνει σε ένα βουνό (Ιωάν. 6:3), όπως ο Μωυσής ανέβηκε στο Σινά. Ο Ιησούς δοκιμάζει τον Φίλιππο (Ιωάν. 6:5, 6), όπως οι Ισραηλίτες δοκιμάστηκαν στην έρημο. Ο πολλαπλασιασμός των άρτων (Ιωάν. 6:11) θυμίζει το μάννα. Η συγκέντρωση του περισσεύματος από τους μαθητές (Ιωάν. 6:12), παραπέμπει στη συλλογή του μάννα από τους Ισραηλίτες. Δώδεκα κοφίνια συγκεντρώθηκαν (Ιωάν. 6:13), όσα και ο αριθμός των φυλών του Ισραήλ. Τέλος, ο λαός βλέπει τον Ιησού ως τον αναμενόμενο προφήτη (Ιωάν. 6:14) που ο Μωυσής είχε υποσχεθεί πως θα έρθει (Δευτ. 18:15). Όλα αυτά, βοηθούν τους Ιουδαίους να κατανοήσουν ότι ο Ιησούς είναι ο νέος Μωυσής. Ο Ιησούς ήρθε για να απελευθερώσει τον λαό Του.

Ο Ιωάννης παρουσιάζει τον Ιησού να κάνει θαύματα που έχουν ξεχωριστή σημασία για τους Ιουδαίους. Τα θαύματά Του δείχνουν στον λαό ότι είναι ο Θεός.