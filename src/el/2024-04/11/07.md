---
title:  Περαιτερω Μελετη
date:  13/12/2024
---

Οι εχθροί του Ιησού Τον έκριναν με βάση ανθρώπινους κανόνες και ιδέες. Γι’ αυτό, ο Ιησούς τους είπε, «Εσείς κρίνετε κατά σάρκα» (Ιωάν. 8:15). Αυτοί οι άνθρωποι δεν ήταν υπό τον έλεγχο του Αγίου Πνεύματος. Έκριναν τον Ιησού χωρίς την καθοδήγηση του Αγίου Πνεύματος (διαβάστε Ιωάν. 3:3-7). Οι ηγέτες πίστευαν ότι ο Ιησούς ήταν απλώς ένας άνθρωπος. Δεν πίστευαν πως ήταν ο Θεός σε ανθρώπινο σώμα ή ο ζωντανός Λόγος του Θεού ενσαρκωμένος (Ιωάν. 1:14).

«Ο Παράκλητος ονομάζεται “Το Πνεύμα της αληθείας.” Το έργο Του είναι να ερμηνεύει και να υπερασπίζεται την αλήθεια. Πρώτα κατοικεί στην καρδιά σαν Πνεύμα της αλήθειας και έτσι γίνεται ο Παράκλητος. Υπάρχει ανακούφιση και ειρήνη στην αλήθεια, αλλά καμιά πραγματική ειρήνη ή ανακούφιση δεν μπορεί να βρεθεί στην πλάνη. Με ψευδείς θεωρίες και παραδόσεις ο Σατανάς επιβάλλεται στη διάνοια. Με το να οδηγεί τους ανθρώπους σε κανόνες που δεν ανταποκρίνονται στην πραγματικότητα, παραμορφώνει τον χαρακτήρα. Μέσα από την Αγία Γραφή το Άγιο Πνεύμα μιλάει στη διάνοια και εντυπώνει την αλήθεια στην καρδιά. Έτσι, αποκαλύπτει την πλάνη και την αποβάλλει από την ψυχή. Με τον Πνεύμα της αληθείας το οποίο ενεργεί μέσω του λόγου του Θεού, ο Χριστός καθυποτάσσει τον εκλεκτό λαό Του στον Εαυτό Του.» Έ. Χουάιτ, Ζ.Χ., σελ. 645.

**Ερωτησεις για συζητηση**

`Τι σημαίνει να γνωρίζουμε πραγματικά τον Θεό; (Ιωάν. 17:3). Εάν κάποιος σας ρωτήσει, “Γνωρίζεις τον Θεό;” τι θα απαντούσατε; Πώς συνδέεται ο Ιησούς με την απάντησή σας;`

`Τι εννοεί ο Ιησούς στην προσευχή Του προς τον Πατέρα λέγοντας, «ο λόγος ο δικός Σου είναι αλήθεια»; (Ιωάν. 17:17).`

`Διαβάστε Ιωάν. 17:15. Πώς οι επιλογές μας μπορούν να επηρεάσουν την απάντηση αυτής της προσευχής στη ζωή μας;`