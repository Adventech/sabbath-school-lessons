---
title:  Ο Πατερας, Ο Υιος Και Το Αγιο Πνευμα
date:  07/12/2024
---

> <p>Εδαφιο Μνημης</p>
> «Και ο Παράκλητος, το Πνεύμα το Άγιο, που ο Πατέρας θα στείλει στο όνομά Μου, Εκείνος θα σας τα διδάξει όλα, και θα σας υπενθυμίσει όλα όσα είπα προς εσάς.» Ιωάννη 14:26.

### Για τη μελέτη αυτής της εβδομάδας, διαβάστε
Ιωάν. 3:16, 17, Γέν. 3:7-9, Ιωάν. 7:16, 1:10-13, 17:1-26.

Στο ευαγγέλιο του ο Ιωάννης μάς παρουσιάζει σημαντικά θέματα. Αναφέρεται στα θαύματα του Ιησού για να μας δείξει ότι είναι ο αναμενόμενος Μεσσίας. Επίσης, ο Ιωάννης συμπεριλαμβάνει και τη μαρτυρία άλλων ανθρώπων για τον Ιησού ώστε να κατανοήσουμε ποιος είναι. Ο Ιησούς χρησιμοποιεί επτά φορές τη φράση «Εγώ είμαι», για να δηλώσει ότι είναι Θεός.

Μια ακόμη σημαντική ιδέα στο βιβλίο του Ιωάννη είναι η Θεότητα. Η Θεότητα είναι ο Πατέρας, ο Υιός και το Άγιο Πνεύμα. Στο Ιωάν. 1:1-4, 14, 18, 32, 34, ο Ιωάννης αναφέρεται και στα τρία πρόσωπα της Θεότητας. Για εκατοντάδες χρόνια, οι άνθρωποι προσπάθησαν να την κατανοήσουν. Επειδή, όμως, δεν μπορούμε να την κατανοήσουμε πλήρως, πολλοί απέρριψαν τη Βιβλική αλήθεια. Αυτό το σκεπτικό είναι λανθασμένο. Δεν πρέπει να απορρίπτουμε κάτι επειδή δεν μπορούμε πλήρως να το καταλάβουμε.

Ο Ιωάννης λέει ότι, αν θέλουμε να γνωρίσουμε τον Θεό, πρέπει να κοιτάξουμε στον Ιησού και στις διδασκαλίες της Αγίας Γραφής για τον Θεό. Τότε θα μπορέσουμε να αντιληφθούμε καλύτερα τη σχέση ανάμεσα στα τρία πρόσωπα της Θεότητας, μεταξύ Θεότητας και ανθρώπων και των ανθρώπων μεταξύ τους. Το μάθημα αυτής της εβδομάδας εξετάζει τις διδασκαλίες του ευαγγελίου για τη Θεότητα στα πλαίσια του αποχαιρετιστήριου κήρυγματος του Ιησού (Ιωάν. 13-17).