---
title:  Ο Ουρανιος Πατερας Μας
date:  08/12/2024
---

Το ευαγγέλιο του Ιωάννη ξεκινάει με την αρχή της ζωής. Η Αγία Γραφή αρχίζει με την ίδια ιστορία. «Στην αρχή δημιούργησε ο Θεός τον ουρανό και τη γη» (Γέν. 1:1). Στην αρχή, ο Πατέρας, ο Υιός και το Άγιο Πνεύμα δημιούργησαν τον ουρανό και τη γη. Και οι τρεις μαζί, ο Πατέρας, ο Υιός και το Άγιο Πνεύμα ονομάζονται Θεότητα. Η Θεότητα δημιούργησε τα πάντα. Όλους τους πλανήτες και όλα τα όντα που ζουν σε αυτούς. Στον δικό μας πλανήτη, ο Θεός δημιούργησε τους ανθρώπους για έναν ιδιαίτερο λόγο, επειδή ήθελε να ζούμε με απόλυτη αρμονία μαζί Του και μεταξύ μας.

Είναι λυπηρό, αλλά ο Εωσφόρος έφερε την αμαρτία στον πλανήτη μας. Η αμαρτία κατέστρεψε τη σχέση μας με τον Θεό. Έτσι, ο Ιησούς έγινε άνθρωπος για να μας βοηθήσει να κατανοήσουμε τον Θεό και να μας σώσει από την αμαρτία.

Κατά τη διάρκεια της επίγειας ζωής Του, ο Ιησούς υπάκουε στον Πατέρα και ζούσε κατά το θέλημά Του. Ο Ιησούς είπε, «Εγώ και ο Πατέρας είμαστε ένα» (Ιωάν. 10:30). Επίσης δήλωσε, «ο Πατέρας είναι ενωμένος με Μένα, και Εγώ ενωμένος μ’ Αυτόν» (Ιωάν. 10:38), και «αν δεν κάνω τα έργα του Πατέρα Μου, μη πιστεύετε σε Μένα» (Ιωάν. 10:37).

**Διαβάστε τα ακόλουθα εδάφια. Τι έκανε ο Πατέρας;**

`Ιωάν. 3:16, 17, 6:57`

`Ιωάν. 5:22, 30`

`Ιωάν. 6:32, 14:10, 24`

`Ιωάν. 6:45`

`Ιωάν. 15:16, 16:23`

`ΣΚΕΨΗ: Τι μας δείχνουν αυτά τα εδάφια για τη σχέση ανάμεσα στο Ιησού και τον Πατέρα; Ο Πατέρας έδωσε το καλύτερο δώρο Του για να μας σώσει από την αμαρτία. Τι μας διδάσκει αυτή η Βιβλική αλήθεια για την αγάπη Του προς εμάς;`