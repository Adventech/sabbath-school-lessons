---
title:  Ο Ιησους Και Ο Πατερας
date:  09/12/2024
---

Όπως είδαμε ήδη, η Θεότητα είναι ο Τριαδικός Θεός: Πατέρας, Υιός και Άγιο Πνεύμα. Η Θεότητα μας δημιούργησε για έναν ξεχωριστό λόγο. Ο Θεός μάς δημιούργησε για να έχουμε προσωπική σχέση μαζί Του (Γέν. 1:26, 27). Όμως, η αμαρτία κατέστρεψε αυτή τη σχέση. Στον κήπο της Εδέμ βλέπουμε πώς η αμαρτία κατέστρεψε τη σχέση μας με τον Θεό.

`Διαβάστε Γέν. 3:7-9. Πώς γεννήθηκε η αμαρτία; Ποια η σημασία του ότι ο Θεός ήταν Αυτός που αναζήτησε τον Αδάμ και την Εύα, και όχι εκείνοι τον Θεό;`

Η Θεότητα προσφέρθηκε να θεραπεύσει όλους τους ανθρώπους από την αμαρτία. Ο Θεός πρόσφερε αυτό το δώρο σε κάθε άνθρωπο, όμως, δεν δέχτηκαν όλοι το δώρο Του.

Για να αποκατασταθεί η σχέση ανάμεσα στον Θεό και τους ανθρώπους, ένα Πρόσωπο της Θεότητας έγινε άνθρωπος. Έτσι, ο Ιησούς, ο Θεός Λόγος, γεννήθηκε σε ένα ανθρώπινο σώμα. Ο Ιησούς έζησε ανάμεσά μας και μας παρουσίασε τη δόξα του Θεού (Ιωάν. 1:14-18). Ο Ιησούς μάς έδειξε την αγάπη και το έλεος του Θεού. Ήρθε για να διακηρύξει τη δόξα του Θεού, ώστε οι κατεστραμμένες σχέσεις μας με τον Θεό να θεραπευτούν και να ανακαινιστούν. Καθένας που δέχεται με πίστη όλα όσα προσφέρει ο Ιησούς, μπορεί να έχει μια καινούργια σχέση με τον Θεό Πατέρα.

`Διαβάστε Ιωάν. 1:1, 2, Ιωάν. 5:16-18, 6:69, 10:10, 30, 20:28. Ποια υπέροχη ελπίδα βλέπουμε σε αυτά τα εδάφια;`

«Στον Χριστό ενοικεί ζωή, ζωή πρωτογενής, πηγαία, αυθύπαρκτη… Η Θεότητα του Χριστού αποτελεί την εγγύηση του πιστού για την αιώνια ζωή.» Έ. Χουάιτ, Ζ.Χ., σ. 500. Ο Ιησούς, ο Υιός, «κένωσε τον εαυτό Του» που ήταν στον ουρανό και έγινε άνθρωπος (Φιλιπ. 2:7).

Οι άνθρωποι δεν γνώριζαν τον Θεό (Ιωάν. 17:25). Έτσι, έστειλε τον μονογενή Υιό Του (Ιωάν. 9:4, 16:5) για να εξηγήσει στους ανθρώπους ποιος είναι ο Πατέρας.

`ΣΚΕΨΗ: Κάποιος που δεν πίστευε στον Θεό έγραψε: «Εμείς οι άνθρωποι δεν μπορούμε να ελπίζουμε ότι από κάπου θα έρθει βοήθεια για να μας σώσει από τον εαυτό μας». Τι διδάσκει η Αγία Γραφή που αποδεικνύει ότι αυτός ο άνθρωπος σκέφτεται λανθασμένα;`