---
title:  Οι Σαμαρειτες Γινονται Μαρτυρες Για Τον Ιησου
date:  26/10/2024
---

> <p>Εδαφιο Μνημης</p>
> «Και έλεγαν στη γυναίκα, ότι: Δεν πιστεύουμε πλέον εξαιτίας του λόγου σου· επειδή, εμείς ακούσαμε, και γνωρίζουμε ότι Αυτός είναι αληθινά ο Σωτήρας του κόσμου, ο Χριστός.» Ιωάννη 4:42

### Για τη μελέτη αυτής της εβδομάδας, διαβάστε
Ιωάν. 4:1-4, 7-15, Ιεζ. 36:25-27, Ιωάν. 4:16-24, 27-29.

Ποιοι ήταν οι Σαμαρείτες; Το 722 π.Χ., το βόρειο βασίλειο του Ισραήλ αιχμαλωτίστηκε από τους Ασσύριους. Οι κατακτητές ανάγκασαν τους Ισραηλίτες να ζουν μακριά από τον τόπο τους. Επίσης, οι Ασσύριοι πήραν αιχμάλωτους από άλλα κράτη για να ζήσουν στο βόρειο βασίλειο. Αυτοί οι άνθρωποι έγιναν γνωστοί ως Σαμαρείτες. Οι Σαμαρείτες ακολούθησαν την ιουδαϊκή θρησκεία, δημιουργώντας ένα συνονθύλευμα με τα δικά τους πιστεύω.

Η σχέση ανάμεσα στους Ιουδαίους και τους Σαμαρείτες δεν ήταν καλή. Οι Σαμαρείτες εμπόδισαν τους Ιουδαίους στην ανοικοδόμηση του ναού, μετά την επιστροφή τους από τη Βαβυλώνα. Οι Σαμαρείτες οικοδόμησαν τον ναό τους στο όρος Γαριζίν. Όμως, ο Ιουδαίος αρχιερέας Ιωάννης Υρκανός, το 128 π.Χ. κατέστρεψε τον ναό.

Την εποχή του Ιησού, η κακή σχέση ανάμεσα στους Ιουδαίους και τους Σαμαρείτες συνεχίστηκε. Οι Ιουδαίοι απέφευγαν τη Σαμάρεια όσο περισσότερο γινόταν. Η μόνη σχέση μεταξύ των δύο λαών ήταν εμπορική. Οι Ιουδαίοι δεν δανείζονταν από τους Σαμαρείτες ούτε δέχονταν εξυπηρέτηση από αυτούς. Κατά τη διάρκεια εκείνης της περιόδου, ο Ιησούς συναντά στην πόλη Συχάρ της Σαμάρειας, μια γυναίκα στο πηγάδι.