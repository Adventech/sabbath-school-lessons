---
title:  Περαιτερω Μελετη
date:  01/11/2024
---

Έ. Χουάιτ, Ζ.Χ., σελ. 153-164.

«Μόλις βρήκε τον Σωτήρα της, η Σαμαρείτισσα έφερε και άλλους σε Αυτόν. Αποδείχτηκε πιο ικανή ιεραπόστολος και από αυτούς τους μαθητές Του. Οι μαθητές δεν είδαν τίποτε στη Σαμάρεια που να δείχνει ότι ήταν ένας ενθαρρυντικός αγρός. Οι σκέψεις τους ήταν προσηλωμένες σε ένα μεγάλο έργο που θα γινόταν μελλοντικά. Δεν έβλεπαν ότι ακριβώς εκεί γύρω τους ήταν ένας θερισμός έτοιμος για συγκομιδή. Αλλά μέσω της γυναίκας εκείνης που περιφρονούσαν, μια ολόκληρη πόλη ήρθε να ακούσει τον Σωτήρα. Αυτή με το πρώτο έφερε το φως στους συμπατριώτες της…

Αυτή η γυναίκα αντιπροσωπεύει τη δράση της έμπρακτης πίστης στον Χριστό. Κάθε πραγματικός μαθητής είναι γεννημένος στη βασιλεία του Θεού σαν ιεραπόστολος. Εκείνος που πίνει το νερό της ζωής γίνεται πηγή ζωής. Ο δέκτης γίνεται δότης. Η χάρη του Χριστού στην ψυχή είναι σαν μια πηγή στην ερημιά που αναβλύζει για να δροσίσει όλους και να κάνει αυτούς που είναι έτοιμοι να ξεψυχήσουν να λαχταρούν να πιούν από το νερό της ζωής.» Ε. Χουάιτ, Ζ.Χ., σελ. 164.

**Ερωτησεις για συζητηση**

`Ποιες είναι μερικές από τις ενέργειες, τα πιστεύω, τις πικρίες, τις εμπάθειες και τις συμπεριφορές, καλές ή κακές, που δεν είναι αποδεκτές στην κοινωνία σας; Να είστε απόλυτα ειλικρινείς. Πώς αυτές οι απαγορευμένες συμπεριφορές μπορούν να επηρεάσουν τον τρόπο που διακηρύσσετε το ευαγγέλιο στους άλλους;`

`Οι Σαμαρείτες καλωσόρισαν τον Ιησού με θέρμη και Του ζήτησαν να παραμείνει στην πόλη, ενώ κάποιοι από τον λαό Του δεν Τον δέχτηκαν. Γιατί πιστεύετε ότι συνέβη αυτό;`

`Φανταστείτε ότι είστε μια Σαμαρείτισσα. Σας πλησιάζει ένα ξένος και σας πληροφορεί ότι γνωρίζει όλα σας τα μυστικά. Πώς μπορεί κανείς να γνωρίζει αυτά τα πράγματα; Αναμφισβήτητα, η γυναίκα ένιωσε αμήχανα! Τι μας διδάσκει η ιστορία της για το πώς ο Κύριος γνωρίζει τα πάντα για εμάς, συμπεριλαμβανομένων και των μυστικών που δεν θέλουμε κανείς να γνωρίζει; Τι μας λέει αυτή η ιστορία για τον τρόπο με τον οποίο ο Θεός αγαπάει τους αμαρτωλούς;`