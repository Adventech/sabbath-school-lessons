---
title:  Ο Ιησους Λεει Στη Σαμαρειτισσα Ποιος Ειναι
date:  30/10/2024
---

`Διαβάστε Ιωάν. 4:16-24. Τι κάνει ο Ιησούς για να δείξει στην Σαμαρείτισσα ότι γνωρίζει τα μεγαλύτερα μυστικά της; Πώς απαντά εκείνη;`

Είναι πολύ δύσκολο για τη γυναίκα να δεχτεί την αλήθεια για τον εαυτό της. Η Σαμαρείτισσα πιστεύει ότι ο Ιησούς είναι προφήτης από τον Θεό. Ωστόσο, αποφεύγει και πάλι την αλήθεια. Θέτει στον Ιησού ένα ερώτημα για την έχθρα μεταξύ Ιουδαίων και Σαμαρειτών. Η διαφωνία τους αφορούσε τον τόπο λατρείας.

Απαντώντας, ο Ιησούς λέει ότι οι Σαμαρείτες λάτρευαν με λάθος τρόπο. Η λατρεία τους ήταν ένα συνονθύλευμα της ιουδαϊκής θρησκείας και των ψεύτικων θεών. Οι Ιουδαίοι λάτρευαν τον Θεό που είχε δείξει το πρόσωπό Του στον λαό Του.

Η λατρεία του αληθινού Θεού δεν είναι συνδεδεμένη με έναν τόπο. Έτσι το θέμα για τον τόπο λατρείας δεν είναι σημαντικό στη συζήτηση. Εκείνοι που Τον λατρεύουν πρέπει να το κάνουν με πνεύμα και αλήθεια. Η γυναίκα δέχεται αυτήν την αλήθεια από τον Ιησού και είναι έτοιμη να μάθει περισσότερα.

`Διαβάστε Ιωάν. 4:25, 26. Με ποιον τρόπο ο Ιησούς αποκαλύπτει την αληθινή Του ταυτότητα;`

Υπάρχουν τέσσερα βιβλία για τη ζωή του Ιησού στην Κ.Δ.. Αυτά τα εδάφια είναι τα μόνα πριν τη δίκη Του, στα οποία ξεκάθαρα ο Ιησούς λέει σε κάποιον ότι είναι ο Σωτήρας. Ο Ιησούς δεν κάνει τη δήλωση σε ένα μεγάλο πλήθος, αλλά σε μια ασήμαντη Σαμαρείτισσα. Αυτός και η γυναίκα είναι μόνοι στο πηγάδι. Ο Ιησούς ενδιαφέρεται για κάθε μοναχικό άνθρωπο που αισθάνεται αποκομμένος και μόνος.

Η Σαμαρείτισσα είναι ξένη. Ζει στην αμαρτία. Ο Ιησούς της δηλώνει ποιος είναι. Της λέει ότι γνωρίζει τα μεγαλύτερα μυστικά της. Της δίνει επίσης έναν λόγο να πιστέψει σε Αυτόν.

`ΣΚΕΨΗ: Ποιοι είναι μερικοί από τους μεσότοιχους που υψώνουμε ως χώρισμα μεταξύ μας (Εφεσ. 2:14); Πώς το Ευαγγέλιο για τον Χριστό σπάζει αυτούς τους φραγμούς; Τι μας λέει αυτή η ιστορία;`