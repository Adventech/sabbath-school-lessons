---
title:  'Η Ωρα Της Δοξας: Ο Σταυρος Και Η Ανασταση'
date:  14/12/2024
---

> <p>Εδαφιο Μνημης</p>
> «Και ο Πιλάτος τού είπε: Λοιπόν, Βασιλιάς είσαι Εσύ; Ο Ιησούς αποκρίθηκε: Εσύ λες, ότι Βασιλιάς είμαι Εγώ. Εγώ γι’ αυτό γεννήθηκα, και γι’ αυτό ήρθα στον κόσμο, προκειμένου να δώσω μαρτυρία για την αλήθεια. Καθένας που είναι από την αλήθεια, ακούει τη φωνή Μου.» Ιωάννη 18:37.

### Για τη μελέτη αυτής της εβδομάδας, διαβάστε
Ιωάν. 18:33-38, 18:38-19:5, 19:25-27, 20:1-7, 11-13.

Ο Ιησούς πεθαίνει και ανασταίνεται από τους νεκρούς. Αυτά τα δυο γεγονότα είναι τα πιο σημαντικά στο κατά Ιωάννη ευαγγέλιο. Τα κεφάλαια Ιωάν. 1-10:αναφέρονται σε γεγονότα που συνέβησαν στη ζωή του Ιησού σε περίοδο 3,5 χρόνων, ενώ τα κεφάλαια 11-20:αναφέρονται σε διάστημα μίας ή δύο εβδομάδων.

Ο Ματθαίος, ο Μάρκος, ο Λουκάς και ο Ιωάννης μιλούν για τον θάνατο του Ιησού με διαφορετικό τρόπο, αλλά οι ιστορίες τους συμφωνούν. Οι συγγραφείς, όμως, αναφέρονται στον θάνατο του Ιησού με τρόπους που δείχνουν τα σημαντικά θέματα των βιβλίων τους. Ο Ματθαίος αναφέρει το πώς ο θάνατος του Ιησού εκπληρώνει τις προφητείες του Θεού στην Π.Δ. Ο Μάρκος τονίζει τον παραλληλισμό μεταξύ της βάπτισης του Ιησού και του σταυρού. Και ο Λουκάς εστιάζει στη θεραπευτική και λυτρωτική σημασία του σταυρού (με την ιστορία του ληστή).

Ο Ιωάννης εξηγεί πώς ο σταυρός τιμά τον Ιησού, Τον δοξάζει και Τον εξυμνεί. Αυτή η ιδέα είναι συνδεδεμένη με τη φράση «η ώρα» που συναντάμε συχνά στο ευαγγέλιο του Ιωάννη (Ιωάν.7:30, 8:20, 12:27). Μπορεί να αναρωτηθούμε: Πώς ο θάνατος του Ιησού στον σταυρό μπορεί να είναι συγχρόνως η στιγμή της ένδοξης ενθρόνισης; Ο σταυρός ήταν ο πιο φριχτός ρωμαϊκός τρόπος θανάτωσης. Ο Ιησούς πέθανε με τον πιο ταπεινωτικό τρόπο. Ταυτόχρονα, τιμάται ως ο Σωτήρας μας.