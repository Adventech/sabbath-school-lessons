---
title:  «Ιδου Ο Ανθρωπος»
date:  16/12/2024
---

`Διαβάστε Ιωάν. 18:38 - 19:5. Πώς ο Πιλάτος προσπαθεί να πείσει τον όχλο να ελευθερώσει τον Ιησού;`

Ο Πιλάτος δεν περίμενε να απαντήσει ο Ιησούς στο ερώτημά του για την αλήθεια. Βγήκε έξω για να πείσει τον όχλο να ελευθερώσει τον Ιησού. Όμως, όταν ο Πιλάτος δεν Τον ελευθέρωσε, η δίκη ξέφυγε από τον έλεγχό του. Οι Ιουδαίοι ηγέτες είδαν το λάθος του Πιλάτου. Αντιλήφθηκαν ότι μπορούσαν να χρησιμοποιήσουν τον όχλο για να τον ελέγξουν.

Κατά τη διάρκεια του Πάσχα, ο κυβερνήτης συχνά απελευθέρωνε έναν φυλακισμένο. Ο Πιλάτος τους ρωτάει εάν θέλουν να ελευθερώσουν τον Ιησού. Εκπλήσσεται όταν του ζητούν να αφήσει έναν εγκληματία, τον Βαραββά, και όχι τον Ιησού που είναι αθώος.

Εκείνη τη στιγμή, οι Ρωμαίοι στρατιώτες κοροϊδεύουν τον Ιησού. Του φορούν ένα αγκάθινο στεφάνι και πορφυρό ιμάτιο, αποκαλώντας Τον Βασιλιά. Με αυτόν τον τρόπο, οι Ρωμαίοι στρατιώτες τιμούσαν τον αυτοκράτορα της Ρώμης. Τώρα, όμως, εξευτελίζουν τον Ιησού.

Ο Πιλάτος πιστεύει ότι ο Ιησούς είναι αθώος και θέλει να Τον ελευθερώσει. Έτσι, ζητάει τη βοήθεια των ανθρώπων, φέρνοντάς Τον έξω. Ο Ιησούς φοράει ένα αγκάθινο στεφάνι και πορφυρό ιμάτιο. Ο Πιλάτος τούς ζητά να Τον κοιτάξουν λέγοντας, «Ιδού, ο άνθρωπος» (Ιωάν. 19:5). Αυτά τα λόγια μάς υπενθυμίζουν τα λόγια του Ιωάννη του Βαπτιστή για τον Ιησού, «Να, ο Αμνός του Θεού, ο Οποίος σηκώνει την αμαρτία του κόσμου» (Ιωάν. 1:29). Ο Ρωμαίος κυβερνήτης, και όχι οι Ιουδαίοι, έντυσε τον Ιησού με το βασιλικό ένδυμα και Τον παρουσίασε στον όχλο ως βασιλιά.

Στο Ιωάν. 19:6-16, ο όχλος ζητάει τον θάνατο του Ιησού επειδή λέει ότι είναι ο Υιός του Θεού. Καθώς ο Πιλάτος ακούει τον όχλο, φοβάται. Έπειτα, καταβάλει μεγαλύτερες προσπάθειες για να Τον σώσει. Όμως, οι Ιουδαίοι ηγέτες του λένε πως ελευθερώνοντάς Τον, δεν τιμά τον Ρωμαίο Αυτοκράτορα. Οι άνθρωποι θα αμφισβητήσουν την αφοσίωσή του στη ρωμαϊκή αυτοκρατορία, εάν ελευθερώσει κάποιον που ισχυρίζεται ότι είναι ο Βασιλιάς των βασιλιάδων. Οι Ιουδαίοι ηγέτες δηλώνουν ότι ο βασιλιάς της Ρώμης είναι μόνο ο Αυτοκράτοράς τους. Οι Ιουδαίοι ηγέτες μισούσαν τους Ρωμαίους. Μισούσαν, όμως, περισσότερο τον Ιησού. Μισούσαν τον Ιησού περισσότερο απ’ όσο αγαπούσαν την πατρίδα τους. Έτσι, ήταν πρόθυμοι να υπηρετήσουν τους αντιπαθείς Ρωμαίους, προκειμένου να απαλλαχθούν από τον Ιησού.