---
title:  Περαιτερω Μελετη
date:  20/12/2024
---

«Ο Πιλάτος είχε μεγάλη επιθυμία να ελευθερώσει τον Ιησού. Αλλά είδε ότι δεν μπορούσε να το κάνει και να διατηρήσει συγχρόνως τη θέση του και τις τιμές του. Προκειμένου να μη χάσει την κοσμική του δύναμη, προτίμησε να θυσιάσει μια αθώα ζωή. Πόσοι για να αποφύγουν υλική ζημιά ή παθήματα, με τον ίδιο τρόπο θυσιάζουν τις αρχές τους! Η συνείδηση και το καθήκον δείχνουν σε μια κατεύθυνση, ενώ το συμφέρον δείχνει σε άλλη. Το ρεύμα παρασύρει με δύναμη προς την εσφαλμένη κατεύθυνση και όποιος συμβιβάζεται με το κακό παρασύρεται στο βαθύ σκοτάδι της ενοχής.» Έ. Χουάιτ, Ζ.Χ., σελ 711

«Ο Χριστός δεν κατέθεσε τη ζωή Του παρά μόνο όταν εκπλήρωσε το έργο που είχε έρθει να εκτελέσει και αφήνοντας την τελευταία Του πνοή έκραξε, “Τετέλεσται” (Ιωάν. 19:30). Η μάχη είχε κερδηθεί. Το δεξί Του χέρι και ο άγιος βραχίονάς Του εξασφάλισαν τη νίκη. Ως Νικητής έστησε το λάβαρό Του στα αιώνια ύψη. Τι χαρά ήταν αυτή για τους αγγέλους! Όλος ο ουρανός θριάμβευσε με τη νίκη του Σωτήρα. Ο Σατανάς νικήθηκε και γνώρισε ότι η βασιλεία του είχε χαθεί…

Για τους αγγέλους και για τους αναμάρτητους κόσμους η κραυγή “Τετέλεσται” είχε βαθιά σημασία. Σήμαινε γι’ αυτούς, όπως και για μας, ότι το μεγάλο έργο της σωτηρίας είχε εκπληρωθεί. Και αυτοί συμμερίζονται με εμάς τα νικητήρια αποτελέσματα του Χριστού.» Έ. Χουάιτ, Ζ.Χ., σελ. 731.

**Ερωτησεις για συζητηση**

`Ποιες αποφάσεις μπορούμε να πάρουμε ώστε να αποφύγουμε το λάθος που έκανε ο Πιλάτος;`

`Γιατί ο Χριστός έπρεπε να πεθάνει για εμάς; Γιατί έπρεπε να γίνει ο Αντικαταστάτης μας; Γιατί ο θάνατός Του ήταν απαραίτητος για τη σωτηρία μας; Ποια Βιβλικά εδάφια στηρίζουν την απάντησή μας;`

`Ποια ιστορικά γεγονότα δίνουν ακλόνητες αποδείξεις ότι ο Ιησούς αναστήθηκε από τους νεκρούς;`

`Διαβάστε Α’ Κορ. 15:12-20. Πώς αυτά τα εδάφια δείχνουν ότι οι νεκροί κοιμούνται έως τη Δευτέρα Παρουσία;`