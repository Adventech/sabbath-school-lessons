---
title:  Μακαριοι Οσοι Πιστευουν Σε Αυτον
date:  09/11/2024
---

> <p>Εδαφιο Μνημης</p>
> «Ο Ιησούς λέει σ’ αυτόν: Θωμά, επειδή Με είδες, πίστεψες· μακάριοι όσοι δεν είδαν, και πίστεψαν.» Ιωάννη 20:29.

### Για τη μελέτη αυτής της εβδομάδας, διαβάστε
Ιωάν. 8:56, Γέν. 18:16-18, Ιωάν. 12:1-3, 19:4-22, 20:19-31, Ματθ. 24:2.

Στο ευαγγέλιο του Ιωάννη, διαβάζουμε για πολλούς ανθρώπους που γνώρισαν τον Ιησού. Ο καθένας τους έχει διαφορετικά πιστεύω και εμπειρίες, ωστόσο, όλοι τους έχουν κάτι σημαντικό να μας πουν για τον Ιησού.

Ας δούμε τι μας λένε αυτοί οι άνθρωποι για τον Κύριο. Ο Ιωάννης ο Βαπτιστής: «Να, ο Αμνός του Θεού» (Ιωάν. 1:36). Ο Φίλιππος: «Βρήκαμε Εκείνον τον Οποίο ο Μωυσής έγραψε μέσα στον νόμο και οι προφήτες, τον Ιησού, τον γιο του Ιωσήφ, αυτόν από τη Ναζαρέτ» (εδ. 45). Ο Ναθαναήλ: «Ραββί, Εσύ είσαι ο Υιός του Θεού, Εσύ είσαι ο βασιλιάς του Ισραήλ» (εδ. 50). Η Σαμαρίτεισσα: «Μήπως είναι αυτός ο Χριστός;» (Ιωάν. 4:29). Οι Σαμαρείτες: «Δεν πιστεύουμε πλέον εξαιτίας του λόγου Σου· επειδή, εμείς ακούσαμε, και γνωρίζουμε ότι Αυτός είναι αληθινά ο Σωτήρας του κόσμου, ο Χριστός» (εδ. 42). Ο Σίμων Πέτρος: «Κύριε, σε ποιον θα πάμε; Εσύ έχεις λόγια αιώνιας ζωής· και εμείς πιστέψαμε και γνωρίσαμε ότι Εσύ είσαι ο Χριστός, ο Υιός του ζωντανού Θεού» (Ιωάν. 6:68). Η Μάρθα: «Ναι, Κύριε, εγώ πίστεψα ότι, εσύ είσαι ο Χριστός, ο Υιός του Θεού, Αυτός που έρχεται στον κόσμο» (Ιωάν. 11:27). Ο τυφλός: «Ήμουν τυφλός και τώρα βλέπω» (εδ. 25). Ο Πόντιος Πιλάτος στους Ιουδαίους: «Να, ο βασιλιάς σας» και «επειδή, εγώ δεν βρίσκω σ’ Αυτόν κανένα έγκλημα» (Ιωάν. 19:14,6). Ο Θωμάς: «Ο Κύριός μου και ο Θεός μου» (Ιωάν. 20:28). Ποιοι είναι αυτοί οι άνθρωποι; Γιατί δηλώνουν όλα αυτά για τον Ιησού;