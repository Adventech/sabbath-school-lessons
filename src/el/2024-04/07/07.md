---
title:  Περαιτερω Μελετη
date:  15/11/2024
---

Ο Θωμάς γονάτισε στα πόδια του Ιησού… «Ο Κύριός μου, και ο Θεός μου.» (Ιωάν. 20:28)…

«Ο Ιησούς δέχτηκε την ομολογία του, αλλά με τρυφερότητα τον επέπληξε για τη δυσπιστία του: “Θωμά, επειδή με είδες, πίστεψες· μακάριοι όσοι δεν είδαν, και πίστεψαν“. Η πίστη του Θωμά θα ευχαριστούσε περισσότερο τον Χριστό αν ήταν πρόθυμος να πιστέψει στηριζόμενος στη μαρτυρία των αδελφών του. Αν ο σημερινός κόσμος ακολουθούσε το παράδειγμα του Θωμά, κανένας δε θα πίστευε στη σωτηρία. Επειδή όλοι όσοι δέχονται τον Χριστό το κάνουν στηριζόμενοι στη μαρτυρία των άλλων…

Πολλοί που αφήνονται να παρασύρονται από αμφιβολίες δικαιολογούνται λέγοντας ότι αν είχαν τις αποδείξεις που είχε ο Θωμάς από τους συντρόφους του, θα πίστευαν. Δεν αναλογίζονται ότι έχουν όχι μόνο αυτές τις αποδείξεις, αλλά πολύ περισσότερες ακόμη. Πολλοί οι οποίοι, όπως ο Θωμάς, περιμένουν να διαλυθεί κάθε αιτία για αμφιβολία, ποτέ δεν θα πραγματοποιήσουν την αμφιβολία τους. Σιγά σιγά, εδραιώνονται στην απιστία. Εκείνοι που συνηθίζουν να βλέπουν τα πράγματα σκοτεινά, να μεμψιμοιρούν και να παραπονούνται, δεν ξέρουν τι κάνουν. Σπέρνουν τους σπόρους της αμφιβολίας και θα συλλέξουν τον θερισμό της αμφιβολίας. Την ώρα που η πίστη και η εμπιστοσύνη χρειάζονται περισσότερο, πολλοί θα βρεθούν ανίκανοι να ελπίσουν και να πιστέψουν.» Έ. Χουάιτ, Ζ.Χ., σελ. 775, 776.

**Ερωτησεις για συζητηση**

`Ποιες είναι οι διαφορές στην πίστη του Αβραάμ και του Θωμά; Τι μπορούμε να μάθουμε από τις ιστορίες τους;`

`Οι ιστορίες μας για τον Χριστό ίσως είναι διαφορετικές. Πώς, όμως, μάς δείχνουν την ίδια Βιβλική αλήθεια για Αυτόν;`

`Ο Πιλάτος ρώτησε τον Ιησού, «Τι είναι αλήθεια;» (Ιωάν. 18:38). Πώς το βιβλίο του Ιωάννη απαντάει σε αυτή την ερώτηση;`

`Διαβάστε Δαν. 2:και 7. Πώς αυτά τα κεφάλαια μάς δίνουν περισσότερους λόγους να πιστέψουμε στον Ιησού;`