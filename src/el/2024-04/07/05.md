---
title:  Ο Θωμας Διακυρηττει Την Πιστη Του Για Τον Χριστο
date:  13/11/2024
---

`Διαβάστε Ιωάν. 20:19-31. Τι μπορούμε να διδαχτούμε για την πίστη και την αμφιβολία από την ιστορία του Θωμά; Ποιο ήταν το μεγάλο λάθος του;`

Μετά την ανάστασή Του, ο Ιησούς εμφανίστηκε στους φοβισμένους μαθητές που ήταν κλεισμένοι σε ένα δωμάτιο. Ο Θωμάς δεν ήταν μαζί τους. Αργότερα, άκουσε τα νέα από τους άλλους ότι ο Ιησούς αναστήθηκε από τους νεκρούς. Όμως, ήταν θλιμμένος. Τα νέα δεν ταίριαζαν με την αντίληψη που είχε για τη βασιλεία του Θεού. Ίσως και να αναρωτήθηκε γιατί ο Ιησούς εμφανίστηκε στους υπόλοιπους μαθητές, όταν εκείνος απουσίαζε.

Ο Θωμάς είπε, «Αν δεν δω στα χέρια Του το σημάδι των καρφιών, και δεν βάλω το δάχτυλό μου στο σημάδι των καρφιών, και δεν βάλω το χέρι μου στην πλευρά Του, δεν θα πιστέψω» (Ιωάν. 20:25).

Ο Θωμάς υπαγορεύει τις προϋποθέσεις για να πιστέψει. Ανάλογη στάση βλέπουμε να έχουν και άλλοι χαρακτήρες στο κατά Ιωάννη ευαγγέλιο. Ο Νικόδημος αμφέβαλλε, λέγοντάς Του, «Πώς μπορεί ένας άνθρωπος να γεννηθεί ενώ είναι γέροντας;» (Ιωάν. 3:4). Η Σαμαρείτισσα Τον ρώτησε, «Κύριε, ούτε δοχείο άντλησης έχεις, και το πηγάδι είναι βαθύ· από πού, λοιπόν, έχεις το Ζωντανό Νερό;» (Ιωάν. 4:11). Μετά το θαύμα με τον χορτασμό των 5.000, Τον ρώτησαν, «Ποιο σημείο, λοιπόν, κάνεις Εσύ, για δούμε και να πιστέψουμε σε Σένα;» (Ιωάν. 6:30).

Αρκετοί είναι αυτοί που δεν θα πιστέψουν πριν δουν πρώτα αποδείξεις. Όμως, ο Ιωάννης μας προειδοποιεί για τις αμφιβολίες. Μετά που ο Ιησούς αναστήθηκε από τους νεκρούς, ζήτησε από τον Θωμά να έρθει, να δει και να αγγίξει το σώμα Του. Έπειτα, του είπε, «Θωμά, επειδή Με είδες, πίστεψες· μακάριοι όσοι δεν είδαν, και πίστεψαν» (Ιωάν. 20:29).

«Ο Θεός ποτέ δε ζητάει να πιστέψουμε χωρίς να δώσει επαρκείς αποδείξεις για να στηριχτεί η πίστη μας. Η ύπαρξή Του, η βεβαιότητα του λόγου Του, όλα βασίζονται σε μαρτυρίες που ανταποκρίνονται στη λογική μας. Και τέτοιες μαρτυρίες αφθονούν. Ο Θεός, όμως, δεν απέκλεισε την ύπαρξη της αμφιβολίας. Η πίστη μας πρέπει να βασίζεται επάνω σε αποδείξεις, όχι σε επιχειρηματολογίες.» Έ. Χουάιτ, Β.Χ., σελ. 99.

`ΣΚΕΨΗ: Αν κάποιος σας ρωτήσει, «Γιατί πιστεύεις στον Χριστό», τι θα απαντούσες;`