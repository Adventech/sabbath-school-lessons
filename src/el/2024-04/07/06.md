---
title:  Η Ιστορια Μας Για Τον Ιησου
date:  14/11/2024
---

Φανταστείτε ότι είστε με τον Ιησού και Τον βλέπετε να κάνει θαύματα. Μετά από όλα αυτά θα πιστεύατε σε Αυτόν, σωστά; Κατά κάποιον τρόπο, εμείς έχουμε περισσότερους λόγους να πιστέψουμε στον Χριστό, απ’ ό,τι αυτοί που είδαν προσωπικά τα θαύματα που Εκείνος έκανε. Γιατί;

`Διαβάστε Ματθ. 24:2, 14, 6-8. Τι έχουμε σήμερα, που οι άνθρωποι στην εποχή του Ιησού δεν είχαν; Πώς μας βοηθούν να πιστεύουμε στον Χριστό;`

Ναι, έχουμε τη δυνατή ιστορία για τη ζωή του Ιησού στο ευαγγέλιο του Ιωάννη. Μπορούμε, επίσης, κοιτάζοντας το παρελθόν να δούμε πώς οι προφητείες του Ιησού και των άλλων συγγραφέων της Αγίας Γραφής επαληθεύτηκαν. Ο Ιησούς είπε ότι ο ναός στην Ιερουσαλήμ θα καταστρεφόταν (Ματθ. 24:2). Υποσχέθηκε ότι οι μαθητές Του θα διακήρυτταν το Ευαγγέλιο σε όλη τη γη (Ματθ. 24:14). Μπορούμε, επίσης, να δούμε την τραγική αποσκίρτηση και τον διαχωρισμό που ο απ. Παύλος προανήγγειλε για την εκκλησία (Β’ Θεσ. 2:3). Βλέπουμε ότι αυτή η γη παραμένει ένα κακό μέρος, όπως προείπε ο Ιησούς (Ματθ. 24:6-8). Σε όλη τη διάρκεια και το επίγειο έργο Του, η ομάδα των μαθητών Του ήταν μικρή. Οι άνθρωποι τούς επιτίθονταν εξαιτίας της πίστης τους. Έτσι, οι μαθητές έπρεπε να είχαν εξαφανιστεί από την ιστορία πριν από πολύ καιρό. Πώς αυτοί οι Χριστιανοί γνώριζαν, όπως κι εμείς, ότι όλες οι υποσχέσεις της Αγίας Γραφής θα επαληθεύονταν; Η πίστη μας είναι ένα μέρος των υποσχέσεων που έδωσε ο Ιησούς όταν είπε στους μαθητές Του ότι θα διακήρυτταν το Ευαγγέλιο σε όλη τη γη.

Σήμερα, 2.000 χρόνια μετά, μπορούμε να μιλήσουμε στους ανθρώπους για τον Ιησού. Μπορούμε να ομολογήσουμε τι έκανε για εμάς στο παρελθόν και τι κάνει για εμάς σήμερα. Οι άλλοι μπορούν να μας πουν, επίσης, τους δικούς τους λόγους για την πίστη τους στον Χριστό. Αυτό ίσως μας βοηθήσει. Ωστόσο, πρέπει οι ίδιοι μας να γνωρίσουμε τον Ιησού. Μαθαίνουμε για τον Ιησού όταν διαβάζουμε την Αγία Γραφή. Το Άγιο Πνεύμα μάς βοηθάει να την κατανοήσουμε και να δεχτούμε τον Χριστό ως Σωτήρα μας.

Όλοι μας έχουμε μια ιστορία να πούμε για τον Χριστό. Πρώτα όμως, πρέπει να έχουμε μια σχέση με τον Θεό. Η εμπειρία μας μπορεί να μην περιλαμβάνει κάτι τόσο συγκλονιστικό όσο μία ανάσταση. Ίσως να μην είδαμε ποτέ τη θεραπεία ενός εκ γενετής τυφλού. Εάν, όμως, γνωρίζουμε προσωπικά τον Κύριο, μπορούμε να μιλήσουμε στους άλλους για Αυτόν.