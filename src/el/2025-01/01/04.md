---
title:  Η Αγαπη Που Προσφερεται Ελευθερα
date:  31/12/2024
---

Ο Θεός συνέχισε να αγαπά απεριόριστα το λαό Ισραήλ παρότι αμάρτησαν επανειλημμένα προς Αυτόν. Το ίδιο απεριόριστα εξακολουθεί να αγαπά και εμάς όταν έχουμε αμαρτήσει. Δεν είμαστε άξιοι της αγάπης του Θεού και ούτε θα μπορούσαμε ποτέ να την κερδίσουμε. Ο Θεός δεν έχει ανάγκη από εμάς, δεν έχει ανάγκη από τίποτα (Πράξ. 17:25). Η αγάπη Του για όλους τους ανθρώπους, βασίζεται αποκλειστικά και μόνο στη δική Του ελεύθερη θέληση.

`Συγκρίνετε Αποκ. 4:11 και Ψαλ. 33:6 Τι μας λένε αυτά τα εδάφια για τη θέληση του Θεού;`

Ο Θεός δημιούργησε ελεύθερα τον ουρανό και τη γη. Έτσι, είναι ο Μόνος Άξιος να πάρει όλη τη δόξα, την τιμή και τον έπαινο. Ο Θεός δεν χρειαζόταν να δημιουργήσει τη γη ή οποιονδήποτε άλλον πλανήτη. Πριν τη θεμελίωση του κόσμου, ο Θεός απολάμβανε ήδη τη σχέση αγάπης που υπήρχε μεταξύ των τριών Προσώπων της Θεότητας.

`Διαβάστε Ιωάν. 17:24. Τι μας λέει για την αγάπη του Θεού πριν τη δημιουργία του κόσμου;`

Ο Θεός δεν χρειαζόταν να δημιουργήσει ανθρώπους για να έχει κάτι να αγαπάει. Επέλεξε να δημιουργήσει τον πλανήτη μας και να συνάψει μια σχέση αγάπης με τους ανθρώπους επειδή από τη φύση Του είναι Θεός αγάπης.

Ο Θεός εξακολουθεί να μας αγαπά και μετά την αμαρτία μας. Μετά την αμαρτία εναντίον Του, ο Αδάμ και η Εύα δεν ήταν πλέον άξιοι της αγάπης του Δημιουργού τους. Είχαν κερδίσει τον θάνατο, όχι τη ζωή. Όμως ο Κύριος, ο Οποίος διατηρεί «τα πάντα με τον λόγο της δύναμής Του» (Εβρ. 1:3), με την απεριόριστη αγάπη, το έλεος και τη χάρη Του, διατήρησε τη ζωή τους έχοντας τον τρόπο να συμφιλιώσει και πάλι την ανθρωπότητα με Εκείνον, ελκύοντάς την με αγάπη. Και αυτό το σωτήριο σχέδιο του Θεού, περιλαμβάνει και εμάς.

`ΣΚΕΨΗ: Ο Θεός συνεχίζει να αγαπά τους αμαρτωλούς. Τι μας λέει αυτή η επιλογή Του για το έλεος και την αγάπη του Θεού; Πώς αυτή η σημαντική αλήθεια της Αγίας Γραφής θα πρέπει να μας κάνει να αγαπάμε περισσότερο τον Κύριο;`