---
title:  Ο Θεος Αγαπα Εγκαρδια
date:  28/12/2024
---

> <p>Εδαφιο Μνημης</p>
>  «Θα γιατρέψω την αποστασία τους, θα τους αγαπήσω εγκάρδια· επειδή, ο θυμός Μου αποστράφηκε απ’ αυτόν.» Ωσηέ 14:4.

### Για τη μελέτη αυτής της εβδομάδας, διαβάστε
Έξ. 33:15-22, Ωσ. 14:1-4, Αποκ. 4:11, Ιωάν. 17:24, Ψαλ. 33:6, Ματθ. 22:1-14, Ιωάν. 10:17,18.

Ο Πέτρος είχε απαρνηθεί τον Ιησού τρεις φορές, όπως ακριβώς είχε πει ο Ιησούς ότι θα συμβεί (Ματθ. 26:34). Μετά την ανάστασή Του, ο Ιησούς ρώτησε τον Πέτρο, «Σίμωνα του Iωνά, Με αγαπάς περισσότερο τούτων;» Και ο Πέτρος απάντησε, «Nαι, Kύριε, Εσύ ξέρεις ότι Σε αγαπώ.» Και ο Ιησούς του είπε, «Bόσκε τα αρνιά Μου.» Στη συνέχεια, του λέει ξανά για δεύτερη φορά: «Σίμωνα του Iωνά, Με αγαπάς;» Και ο Πέτρος απάντησε και πάλι, «Nαι, Kύριε· Εσύ ξέρεις ότι Σε αγαπώ.» Ο Ιησούς λέει: «Ποίμαινε τα πρόβατά Μου.» Για τρίτη φορά, ο Ιησούς ρωτά: «Σίμωνα του Iωνά, Με αγαπάς;» Στεναχωρημένος ο Πέτρος που τον ρώτησε για τρίτη φορά, απάντησε: «Kύριε, Εσύ ξέρεις τα πάντα· Εσύ γνωρίζεις ότι Σε αγαπώ.» Και πάλι ο Ιησούς τού λέει: «Bόσκε τα πρόβατά Μου» (Ιωάν. 21:15-17).

Όπως ακριβώς ο Πέτρος είχε αρνηθεί τον Ιησού τρεις φορές, έτσι και ο Ιησούς – μέσω της κρίσιμης ερώτησης «Με αγαπάς;» – αποκατέστησε τον Πέτρο τρείς φορές, δείχνοντας στους υπόλοιπους ακολούθους Του ότι τον αποδέχθηκε.

Η ερώτηση που έκανε ο Ιησούς στον Πέτρο είναι η ίδια ερώτηση που κάνει ο Θεός στον καθένα από εμάς: «Με αγαπάς;»

Τα πάντα εξαρτώνται από την απάντησή μας σε αυτήν την ερώτηση.