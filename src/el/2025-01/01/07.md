---
title:  Περαιτερω Μελετη
date:  03/01/2025
---

Διαβάστε Ε. Χουάιτ, Λ.Ζ. σελ. 321-332.

«Τα σκοτάδια της λαθεμένης αντίληψης για τον Θεό έχουν τυλίξει τον κόσμο. Οι άνθρωποι αγνοούν το χαρακτήρα Του. Τον κατανοούν κακώς και τον ερμηνεύουν κακώς. Στην εποχή αυτήν πρέπει να δοθεί ένα μήνυμα από τον Θεό, ένα μήνυμα που να φωτίσει με την επιρροή του και να σώσει με τη δύναμή του. Ο χαρακτήρας Του πρέπει να γνωστοποιηθεί. Στα σκοτάδια του κόσμου πρέπει να καταυγάσει το φως της δόξας Του, το φως της αγαθότητάς Του, του ελέους και της αλήθειας.

»Αυτό το έργο σκιαγραφεί ο προφήτης Ησαΐας με τα λόγια: “Συ ο φέρων αγαθάς αγγελίας εις την Ιερουσαλήμ, ύψωσον ισχυρώς την φωνήν σου, ύψωσον, μη φοβού. Ειπέ προς τας πόλεις του Ιούδα, Ιδού, ο Θεός υμών! Ιδού, Κύριος ο Θεός θέλει ελθεί μετά δυνάμεως, και ο βραχίων αυτού θέλει εξουσιάσει δι’αυτόν. Ιδού, ο μισθός αυτού είναι μετ’αυτού, και η αμοιβή αυτού ενώπιον αυτού.” Ησ. 40:9,10.

»Εκείνοι που περιμένουν τον ερχομό του Νυμφίου, πρέπει να πουν στους ανθρώπους: “Ιδού, ο Θεός υμών.” Οι τελευταίες ακτίνες ευσπλαχνίας, το τελευταίο μήνυμα ελέους που πρέπει να δοθεί στον κόσμο, είναι η αποκάλυψη της αγάπης Του. Μέσα από τη ζωή τους και το χαρακτήρα τους πρέπει να αποκαλύψουν τί έκανε γι’αυτούς η χάρη του Θεού.

»Το φως του Ηλίου της Δικαιοσύνης πρέπει να λάμψει μέσα από τα καλά έργα – με λόγια αλήθειας και πράξης αγιότητας.» Λ.Ζ. σελ. 328

**Ερωτησεις για συζητηση**

`1.	 Η σκέψη ότι ο Θεός μάς μισεί, είναι χειρότερη ακόμη και από το ότι δεν υπάρχει Θεός. Πόσο διαφορετικός θα ήταν ο κόσμος μας και η ζωή, αν αυτό ήταν αλήθεια;`

`2.	 Γιατί υπάρχει τόσο μεγάλη παρανόηση για τον χαρακτήρα του Θεού στον κόσμο μας σήμερα; Πώς θα μπορούσαμε να βοηθήσουμε τους ανθρώπους να κατανοήσουν καλύτερα την αγάπη και το έλεος του Θεού;`

`3.	 Ποιο είναι το μήνυμα που πρέπει να διακηρύξουμε σήμερα για τον χαρακτήρα του Θεού; Πώς μπορούμε να μιλήσουμε σε κάποιον που δεν γνωρίζει τον Θεό και την αγάπη Του; Ποιες αποδείξεις του υπέροχου χαρακτήρα και της αγάπης του Θεού μας έχουμε να τους παρουσιάσουμε;`

`4.	 Το να μιλάμε για την αγάπη του Θεού είναι διαφορετικό από το να αποκαλύπτουμε και να αντανακλούμε αυτήν την αγάπη στη ζωή μας. Πώς μπορούμε να αποκαλύψουμε έμπρακτα την αγάπη του Θεού στους ανθρώπους γύρω μας;`