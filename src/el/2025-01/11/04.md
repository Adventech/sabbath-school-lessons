---
title:  Το Τραγουδι Του Αγαπητου Μου
date:  11/03/2025
---

Ο Θεός έχει εκδηλώσει την αγάπη και τη δικαιοσύνη Του με εκπληκτικούς τρόπους μέσα στην υπερκόσμια διαμάχη. Ωστόσο, κάποιοι μπορεί να αναρωτηθούν: Μήπως έπρεπε ο Θεός να είχε κάνει περισσότερα για να αποτρέψει ή να απομακρύνει το κακό; Έχουμε δει ότι η υπερκόσμια σύγκρουση μεταξύ καλού και κακού δείχνει ότι ο Θεός ενεργεί πάντα με τρόπο που σέβεται την ελεύθερη επιλογή μας, και ότι είναι απαραίτητο να υπάρχει ελεύθερη επιλογή για μια σχέση αγάπης μεταξύ Θεού και ανθρώπων. Είδαμε επίσης ότι ο Θεός ενεργεί βάση κάποιων κανόνων και περιορισμών στην υπερκόσμια σύγκρουση σχετικά με τον χαρακτήρα Του, η οποία μπορεί να διευθετηθεί μόνο με την απόδειξη της αγάπης Του.

`Διαβάστε Ησ. 5:1-4. Ποιος μιλάει σε αυτά τα εδάφια; Για ποιον μιλά ο Ησαΐας; Ποιους αντιπροσωπεύουν ο αμπελουργός και ο αμπελώνας; Ποια η σημασία των όσων κάνει ο αμπελουργός για τον αμπελώνα του; Ποιο είναι το αποτέλεσμα; `

Αυτά τα εδάφια, είναι ένα τραγούδι για έναν αγαπημένο αμπελώνα. Ο ιδιοκτήτης του αμπελώνα είναι ο Ίδιος ο Θεός και ο αμπελώνας αντιπροσωπεύει τον λαό Του (δείτε και Ησ. 1:8, Ιερ. 2:21). Ωστόσο, οι υπαινιγμοί εδώ μπορούν επίσης να επεκταθούν στο ευρύτερο έργο του Θεού για όλους τους ανθρώπους. Σύμφωνα με αυτά τα εδάφια, ο αμπελουργός (ο Θεός) έκανε ό,τι ήταν δυνατόν καλύτερο για να διασφαλίσει την καρποφορία του αμπελώνα Του. Έτσι, ο αμπελώνας θα έπρεπε «να κάνει σταφύλια, αλλά έκανε αγριοστάφυλα», τα οποία άλλες μεταφράσεις αναφέρουν ως άχρηστα. Η αντίστοιχη εβραϊκή διατύπωση θα μπορούσε κυριολεκτικά να μεταφραστεί ως, σαπρό καρπό. Ο αμπελώνας του Θεού έβγαλε σάπια σταφύλια.

Στο εδάφιο 3 μιλά ο Ίδιος ο Θεός καλώντας τους ανθρώπους να κρίνουν ανάμεσα σε Αυτόν και τον αμπελώνα Του, και στο εδάφιο 4 θέτει το σημαντικό ερώτημα: «Τι ήταν δυνατόν να κάνω ακόμα στον αμπελώνα Μου, και δεν το έκανα σ’ αυτόν; Γιατί, λοιπόν, ενώ περίμενα να κάνει σταφύλια, έκανε αγριοστάφυλα;» Τι περισσότερο θα μπορούσε να κάνει; Πόσο συναρπαστικό είναι το γεγονός ότι ζητά ακόμη και από τους άλλους να κρίνουν το τι έκανε!

`ΣΚΕΨΗ: Καθώς αναλογιζόμαστε τον Σταυρό, όπου ο Θεός πρόσφερε τον Εαυτό Του ως θυσία για τις αμαρτίες μας προκειμένου να μας σώσει, πραγματικά, τι περισσότερο θα μπορούσε να κάνει;`