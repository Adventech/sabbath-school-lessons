---
title:  Ο Νικητης Χριστος
date:  09/03/2025
---

Παρότι υπάρχει ένας εχθρός, τον οποίο ο Ίδιος ο Χριστός αναφέρει ως τον (σφετεριστή) άρχοντα αυτού του κόσμου, ο αληθινός Βασιλιάς του σύμπαντος είναι ο Ιησούς Χριστός. Ο Χριστός κερδίζει τις μάχες για εμάς και σε Αυτόν μπορούμε να έχουμε τη νίκη, ακόμη και εν μέσω δυσκολιών και δεινών. Το έργο του Χριστού αντιμετωπίζει συνεχώς τον εχθρό.

Είδαμε ότι η Αγία Γραφή περιγράφει τον Διάβολο ως τον:

•	από την αρχή, απατεώνα όλου του κόσμου (Αποκ. 12:9, Ματθ. 4:3, Ιωάν. 8:44, Β’Κορ. 11:3, Α’Ιωάν. 3:8).

•	συκοφάντη και κατήγορο του Θεού και του λαού Του στον ουρανό (Αποκ. 12:10, 13:6, Ιώβ 1-2, Ζαχ. 3:1,2, Ιούδ. 9).

•	σφετεριστή αυτού του κόσμου (Ιωάν. 12:31, Ιωάν. 14:30, 16:11, Πράξ. 26:18, Β’Κορ. 4:4, Εφέσ. 2:2, Α’Ιωάν. 5:19).

`Διαβάστε Ιωάν. 18:37. Τι μας λέει αυτό το εδάφιο για το έργο του Χριστού να αντιμετωπίσει τις πλάνες του Σατανά; Τι σημαίνει το ότι ο Ιησούς είναι Βασιλιάς; `

Αν και η Αγία Γραφή διδάσκει ότι ο Σατανάς είναι ο μεγάλος απατεώνας, ο συκοφάντης, ο κατήγορος και ο σφετεριστής άρχοντας αυτού του κόσμου, διδάσκει επίσης ότι ο Ιησούς νικά τον Σατανά με κάθε τρόπο.

•	Ο Χριστός ήρθε στον κόσμο για να μαρτυρήσει την αλήθεια (Ιωάν. 18:37).

•	Μέσω της σταύρωσης, ο Ιησούς απέδειξε με τον καλύτερο τρόπο την τέλεια δικαιοσύνη και αγάπη του Θεού (Ρωμ. 3:25, 26, 5:8), διαψεύδοντας έτσι τις συκοφαντίες του Διαβόλου (Αποκ. 12:10, 11).

•	Ο Χριστός θα εξαλείψει τελικά το βασίλειο του Διαβόλου, ο οποίος «γνωρίζει πως έχει λίγο καιρό» (Αποκ. 12:12, δείτε και Ρωμ. 16:20) και Αυτός «θα βασιλεύσει στους αιώνες των αιώνων» (Αποκ. 11:15).

Στο τέλος, ό,τι κι αν κάνει ο Σατανάς είναι ήδη ένας ηττημένος εχθρός. Το κλειδί μας είναι να διεκδικούμε τη νίκη του Χριστού για εμάς κάθε μέρα, λεπτό προς λεπτό, και τις υποσχέσεις που μας προσφέρει η σταυρική θυσία του Ιησού.

`ΣΚΕΨΗ: Στη Μεγάλη Διαμάχη, γνωρίζουμε ποια παράταξη νικά. Πώς οι καθημερινές μας επιλογές επηρεάζουν το σε ποια πλευρά θα βρεθούμε; Πώς μπορούμε να βεβαιωθούμε ότι παραμένουμε στην πλευρά του νικητή;`