---
title:  Η Δικαιωση Του Ονοματος Του Θεου
date:  13/03/2025
---

Στο τέλος, το όνομα του Θεού δικαιώνεται σε όλους. Μέσω του έργου του Πατέρα, του Υιού και του Αγίου Πνεύματος στο σχέδιο της απολύτρωσης, η τέλεια δικαιοσύνη και αγάπη του Θεού εκδηλώνεται πέρα από κάθε αμφιβολία (Ρωμ. 3:25, 26, 5:8).

`Διαβάστε Ρωμ. 3:1-4 υπό το φως του Ησ. 5:3, 4. Τι μας διδάσκουν αυτά τα εδάφια για τον Ίδιο τον Θεό που δικαιώνεται στην υπερκόσμια διαμάχη;`

Στη Ρωμ. 3:και στο Ησ. 5:βλέπουμε ότι ο Θεός μάς καλεί να κρίνουμε τον χαρακτήρα Του, παρότι δεν έχουμε ούτε το δικαίωμα ούτε είμαστε σε θέση να το κάνουμε. Στο τέλος, όταν θα ανοίξουν όλα τα Βιβλία, θα δούμε τις αποδείξεις ότι ο Θεός είναι απόλυτα Δίκαιος και Άγιος. Ο Θεός θα δικαιωθεί ενώπιον όλης της δημιουργίας.

`Διαβάστε Αποκ. 15:3, 19:1-6. Τι βλέπουμε για τη δικαίωση του ονόματος του Θεού στο τέλος;`

Σε όλη την Αγία Γραφή, ο Θεός ενδιαφέρεται για το όνομά Του. Γιατί; Γιατί δεν μπορούμε να έχουμε μια βαθιά σχέση αγάπης με κάποιον του οποίου τον χαρακτήρα απεχθανόμαστε ή δεν εμπιστευόμαστε. Αν κάποιος έλεγε φρικτά ψέματα στον/στη σύζυγό σας για εσάς, θα κάνατε ό,τι μπορούσατε για να αντικρούσετε τους ισχυρισμούς του, σωστά; Γιατί αν γίνονταν πιστευτές τέτοιες συκοφαντίες, θα κατέστρεφαν τη σχέση σας.

Στο τέλος, ο Θεός θα δείξει την αθωότητά Του κι ότι ο Σατανάς είπε ψέματα για Αυτόν. Ο Θεός δικαιώνεται στον Σταυρό και μέσα από ολόκληρο το σχέδιο της απολύτρωσης. Κατά την κρίση πριν την έλευση, ο Θεός δικαιώνεται ενώπιον του σύμπαντος που παρακολουθεί. Στη συνέχεια, στην τελική κρίση (στα χίλια χρόνια), κατά την οποία οι λυτρωμένοι θα κρίνουν ακόμη και αγγέλους (Α’ Κορ. 6:2, 3), ο Θεός δικαιώνεται, καθώς οι λυτρωμένοι έχουν την ευκαιρία να επανεξετάσουν τα αρχεία και να δουν οι ίδιοι γιατί ο Θεός ενήργησε όπως ενήργησε. Θα δουν ότι όλες οι κρίσεις του Θεού ήταν πάντοτε απόλυτα δίκαιες και από αγάπη. Ποιος από εμάς δεν έχει αναπάντητα ερωτήματα; Στο τέλος των χιλίων ετών, θα έχουμε τις απαντήσεις στα ερωτήματά μας (Α’ Κορ. 4:5).

Εντέλει, κάθε γόνατο θα υποκλιθεί και κάθε γλώσσα θα ομολογήσει ότι ο Ιησούς είναι ο Κύριος (Φιλιπ. 2:10, 11). Όλα αυτά αποτελούν μέρος της δικαίωσης του χαρακτήρα του Θεού.