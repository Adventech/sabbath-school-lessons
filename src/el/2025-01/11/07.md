---
title:  Περαιτερω Μελετη
date:  14/03/2025
---

Διαβάστε Ε.Χουάιτ, Προτροπές προς την Εκκλησία, τομ. 9, σελ. 222-224.

«Ό,τι μας περιέπλεξε με την πρόνοια του Θεού, στο μέλλοντα κόσμο θα διασαφηνισθεί. Πράγματα που δεν καταλαβαίναμε, θα βρουν την εξήγησή τους. Τα μυστήρια της χάρης θα ξεδιπλωθούν ενώπιον μας. Εκεί όπου οι περιορισμένες διάνοιές μας ανακάλυπταν μόνο σύγχυση και ανεκπλήρωτες υποσχέσεις, θα δούμε την πιο τέλεια και όμορφη αρμονία. Θα γνωρίσουμε ότι η άπειρη αγάπη ρύθμισε τις εμπειρίες που φαίνονταν τόσο σκληρές. Καθώς συνειδητοποιούμε την τρυφερή φροντίδα Εκείνου ο οποίος συνήργησε όλα για το καλό μας, θα χαρούμε με χαρά ανεκλάλητη και γεμάτη δόξα.» Π. Ε. τομ. 9, σελ. 222, 223.

**Ερωτησεις για συζητηση**

`1.	 Νιώθετε μερικές φορές ότι έχετε μπερδευτεί όταν προσπαθείτε να κατανοήσετε το σχέδιο του Θεού για τη ζωή σας; Πώς σας δίνει ελπίδα το ότι ο Θεός θα σας εξηγήσει τα πάντα στον ουρανό;`

`2.	 Αναλογιστείτε τι εγκατέλειψε ο Χριστός για να γίνει άνθρωπος και να πεθάνει για αυτόν τον κόσμο. Τι μας λέει αυτό για την αγάπη του Θεού και για το αν μπορούμε να Τον εμπιστευόμαστε; Τι περισσότερο από αυτό θα μπορούσε να κάνει;`

`3.	Τι είναι τόσο σημαντικό στο “όνομα” του Θεού; Τι συνέπειες έχει αυτό για εμάς τους χριστιανούς; Πώς οι χριστιανοί δυσφημούν μερικές φορές το όνομα του Χριστού και τι μπορούμε να κάνουμε για να δείξουμε στους ανθρώπους γύρω μας τι σημαίνει στην πράξη το να ακολουθείς τον Χριστό;`

`4.	Τελικά, ακόμη και οι καλύτερες απαντήσεις μας στο πρόβλημα της αμαρτίας και του κακού είναι προς το παρόν ελλιπείς. Πώς μπορούμε να βοηθήσουμε και να ανακουφίσουμε τους ανθρώπους που υποφέρουν καθώς περιμένουμε την τελική λύση στο πρόβλημα του κακού που μόνο ο Θεός μπορεί να φέρει;`

`5.	Σκεφτείτε περισσότερο στο Ησ. 53:4, το ότι ο Χριστός επιφορτίστηκε στον Σταυρό τις ασθένειες και τις θλίψεις μας. Πώς μας βοηθά ο Σταυρός να κατανοήσουμε το σχέδιο της σωτηρίας και το τι κόστισε στον Θεό το να μας σώσει;`