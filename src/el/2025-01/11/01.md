---
title:  Τι Περισσοτερο Θα Μπορουσα Να Κανω;
date:  08/03/2025
---

> <p>Εδαφιο Μνημης</p>
>  «Kαι ο Πιλάτος του είπε: “Λοιπόν, βασιλιάς είσαι Eσύ;” O Iησούς αποκρίθηκε: “Eσύ λες, ότι βασιλιάς είμαι Eγώ. Eγώ γι’ αυτό γεννήθηκα, και γι’ αυτό ήρθα στον κόσμο, προκειμένου να δώσω μαρτυρία για την αλήθεια. Kαθένας που είναι από την αλήθεια, ακούει τη φωνή Mου.”» Ιωάννη 18:37

### Για τη μελέτη αυτής της εβδομάδας, διαβάστε
Ιωάν. 18:37, Ρωμ. 3:23-26, 5:8, Ησ. 5:1-4, Ματθ. 21:33-39, Ησ. 53:4, Ρωμ. 3:1-4.

Πριν από μερικά χρόνια, στο περιοδικό Guide τυπώθηκε μια παιδική ιστορία για ένα ορφανό αγόρι, τον Ντένις, ο οποίος ζούσε με μια ανάδοχη οικογένεια την εποχή του Μεσαίωνα. Ο Ντένις είχε μεγάλο μίσος για τον βασιλιά της χώρας του επειδή, όταν οι γονείς του ήταν άρρωστοι, οι στρατιώτες του βασιλιά τον πήραν μακριά και δεν τους ξαναείδε ποτέ. Αργότερα μόνο έμαθε ότι ο βασιλιάς τούς χώρισε για να γλιτώσει τους υγιείς από τη φρίκη της Μαύρης Πανώλης. Αυτή η αλήθεια για τον βασιλιά απελευθέρωσε τον Ντένις από το μίσος που έτρεφε για χρόνια. Κατάλαβε ότι ο βασιλιάς αγαπούσε τον λαό του και έκανε πάντα το καλύτερο για αυτούς.

Πολλοί άνθρωποι σήμερα νιώθουν για τον Θεό όπως ένιωθε ο Ντένις για τον βασιλιά. Το κακό που έχουν δει ή βιώσει, τους κάνει να μισούν ή να απορρίπτουν τον Θεό. Πού είναι ο Θεός όταν υπάρχει δυστυχία; Αν ο Θεός είναι καλός, γιατί υπάρχει τόσο πολύ κακό;

Η Μεγάλη Διαμάχη ρίχνει φως σε αυτό το ζήτημα, αλλά και πάλι πολλά ερωτήματα παραμένουν τα οποία δεν μπορούμε να τα εξηγήσουμε. Τότε, θα πρέπει πάντα να ατενίζουμε στον Εσταυρωμένο Ιησού και θα δούμε ότι μπορούμε να εμπιστευόμαστε τον Θεό για όλα όσα, προς το παρόν, μας είναι αναπάντητα.