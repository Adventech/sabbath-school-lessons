---
title:  Δικαιοι Λογω Του Χριστου
date:  10/03/2025
---

Το έργο του Χριστού αντιστρέφει συνεχώς το έργο του Διαβόλου. «Γι’ αυτό φανερώθηκε ο Yιός του Θεού, για να καταστρέψει τα έργα του Διαβόλου» (Α’Ιωάν. 3:8), και «για να καταργήσει, διαμέσου του θανάτου, αυτόν που έχει το κράτος του θανάτου, δηλαδή, τον Διάβολο» (Εβρ. 2:14). Ωστόσο, η ολοκληρωτική ήττα της εξουσίας του εχθρού πραγματοποιείται σε δύο φάσεις. Αρχικά, μέσω της σταύρωσης, ο Χριστός διαψεύδει όσα συκοφαντικά ισχυρίζεται ο Σατανάς. Ενώ αργότερα, ο Σατανάς και το βασίλειό του θα καταστραφούν.

`Διαβάστε Ρωμ. 3:23-26 και 5:8. Τι βλέπουμε για τον τρόπο με τον οποίο ο Χριστός νικά τους ισχυρισμούς του Διαβόλου; `

Ο Διάβολος ισχυρίζεται ότι ο Θεός δεν είναι απόλυτα Δίκαιος και Αγάπη. Ωστόσο, μέσω του Εσταυρωμένου Χριστού, εκδηλώνεται η απόλυτη δικαιοσύνη και αγάπη του Θεού.

«Ο Σατανάς είδε ότι το προσωπείο του είχε καταρρακωθεί. Το σύστημά του εντελώς είχε ξεσκεπασθεί μπροστά στους αναμάρτητους αγγέλους και στο ουράνιο σύμπαν. Είχε αποκαλυφθεί ως ανθρωποκτόνος. Προκαλώντας τη έκχυση του αίματος του Υιού του Θεού, βγήκε εντελώς από την καρδιά των ουράνιων υπάρξεων.» Ζ.Χ. σελ 734.

`Διαβάστε Αποκ. 12:10-12 και Γέν. 3:15. Πώς αυτά τα εδάφια μας βοηθούν να καταλάβουμε το ότι η νίκη του Χριστού στον σταυρό είχε υπερκόσμια σημασία;`

Η ιστορία της απολύτρωσης παρέχει πληθώρα αποδείξεων που μας βεβαιώνουν ότι ο Θεός εργάζεται πάντα για να επιτύχει στο τέλος αυτό που είναι το καλύτερο για όλους. Ο Θεός κάνει πάντα αυτό που είναι καλό και προτιμότερο, δεδομένων των οδών που Του είναι διαθέσιμες στη Μεγάλη Διαμάχη (Δευτ. 32:4, Α’ Σαμ. 3:18, Ψαλ. 145:17, Δαν. 4:37, Αποκ. 15:3, Γέν. 18:25).

`ΣΚΕΨΗ: Γιατί είναι ιδιαίτερα σημαντικό το να φανεί η δικαιοσύνη και η αγάπη του Θεού στην υπερκόσμια διαμάχη; Τι εμπιστοσύνη αντλούμε, ακόμη και όταν υποφέρουμε, καθώς αναλογιζόμαστε τη σταυρική θυσία του Χριστού και όλο το έργο του Θεού για την απολύτρωσή μας;`