---
title:  Η Υπερκοσμια Διαμαχη
date:  22/02/2025
---

> <p>Εδαφιο Μνημης</p>
>  «Και θα στήσω έχθρα ανάμεσα σε σένα και στη γυναίκα, και ανάμεσα στο σπέρμα σου και στο σπέρμα της· αυτό θα σου συντρίψει το κεφάλι, και εσύ θα του λογχίσεις τη φτέρνα του.» Γένεση 3:15.

### Για τη μελέτη αυτής της εβδομάδας, διαβάστε
Ματθ. 13:24-27, Γέν. 1:31, Ιεζ. 28:12-19, Ησ. 14:12-15, Ματθ. 4:1-11, Ιωάν. 8:44, 45.

Βασική διδασκαλία της Αγίας Γραφής είναι η Υπερκόσμια Διαμάχη μεταξύ του Χριστού και του Σατανά. Αυτός ο πόλεμος διεξάγεται μεταξύ του Θεού και των έκπτωτων αγγέλων που αποστάτησαν εναντίον Του. Η Μεγάλη Διαμάχη είναι διάχυτη σε όλη την Αγία Γραφή (Ματθ. 13:24-30, 37-39, Αποκ. 12:7-10), και αποτελεί σημαντικό μέρος της χριστιανικής ιστορίας. Δυστυχώς, πολλοί χριστιανοί σήμερα απορρίπτουν ή αγνοούν την ύπαρξη της Μεγάλης Διαμάχης.

Ωστόσο, το ζήτημα της υπερκόσμιας σύγκρουσης, όπου ο Διάβολος και οι έκπτωτοι άγγελοι αντιμάχονται τη βασιλεία του Θεού, είναι ένα σημαντικό θέμα στο οποίο πρέπει να δώσουμε ιδιαίτερη προσοχή. Αν το αγνοήσουμε, χάνουμε μεγάλο μέρος στην κατανόηση του περιεχομένου της Αγίας Γραφής. Τα Ευαγγέλια, μόνο, είναι γεμάτα με αναφορές στον Διάβολο και τους δαίμονες που αντιτίθενται στον Θεό.

Αυτήν την εβδομάδα, θα εξετάσουμε δύο βασικά ερωτήματα:

1)	Πού φαίνεται μέσα στην Αγία Γραφή η υπερκόσμια διαμάχη μεταξύ Θεού και Σατανά;

2)	Σύμφωνα με την Αγία Γραφή, ποια είναι η φύση αυτής της διαμάχης – για ποιον λόγο γίνεται αυτός ο πόλεμος;