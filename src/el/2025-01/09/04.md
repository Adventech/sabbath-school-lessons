---
title:  Η Αρχη Της Διαμαχης Στον Ουρανο
date:  25/02/2025
---

Μόνο στη Γένεση 1-3:βλέπουμε ότι το κακό υπήρχε πριν από την πτώση του Αδάμ και της Εύας. Ακόμα κι αν το κακό δεν ήταν μια συγκεκριμένη πραγματικότητα στην Εδέμ, εννοιολογικά, το “κακό” φαίνεται ήδη στο όνομα του δέντρου της γνώσης του καλού και του κακού (Γεν. 2:9, 17). Σε αυτό το δέντρο, το φίδι κατηγορεί τον Θεό ότι λέει ψέματα, ενώ το ίδιο το φίδι είναι στην πραγματικότητα ο ψεύτης. Η παρουσία του φιδιού εκεί (Αποκ. 12:9) και τα ψέματά του, δείχνουν την ύπαρξη του κακού μέσα του. Έτσι, ακόμη και πριν την Πτώση, η παρουσία του κακού στην Εδέμ είναι εμφανής.

`Διαβάστε Ιεζ. 28:12-19 υπό το φως της Εξ. 25:19, 20. Ποια είναι η φύση της πτώσης αυτού του όντος;`

Σύμφωνα με το Ιεζ. 28:12-19, η προέλευση του κακού και η υπερκόσμια διαμάχη ξεκίνησαν από τον ουρανό. Πριν την πτώση του, το ον το οποίο έγινε γνωστό ως Σατανάς, ήταν ένα χρισμένο χερουβείμ που επισκίαζε. Επιπλέον, επισφράγισε τα πάντα, ήταν γεμάτος σοφία και τέλειος σε ωραιότητα και βρισκόταν «στην Eδέμ, στον παράδεισο του Θεού» (Ιεζ. 28:12, 13). Τίποτε από αυτά δεν θα μπορούσε να ειπωθεί για τον κυριολεκτικό βασιλιά της Τύρου (ή για οποιονδήποτε άλλον άνθρωπο). Επομένως, εδώ βλέπουμε την πτώση του Εωσφόρου.

`Διαβάστε Ησ. 14:12-15. Ποιες επιπλέον πληροφορίες μας δίνουν αυτά τα εδάφια για την προέλευση της Μεγάλης Διαμάχης;`

Στο Ησ. 14:14 διαβάζουμε ότι η σκέψη του Εωσφόρου ήταν να γίνει όμοιος του Υψίστου. Αυτό το εδάφιο συμπληρώνει τα λόγια του Ιεζ. 28:17 ότι η καρδιά του υψώθηκε, εξαιτίας της ωραιότητάς του, η οποία θα έπρεπε να τον οδηγήσει στο να δοξάζει τον Θεό για αυτήν και όσα του έδωσε. Αντ’ αυτού, έγινε υπερήφανος. Και το χειρότερο, μέσα στην αλαζονεία του, θέλησε να πάρει τη θέση του Θεού και να Τον συκοφαντήσει. Ο Εβραϊκός όρος για το εμπόριο στο Ιεζ. 28:16, σημαίνει επίσης και συκοφαντώ – μια ένδειξη του πώς θα λειτουργήσει ο Σατανάς εναντίον του Θεού και του λαού Του τις έσχατες ημέρες.

`ΣΚΕΨΗ: Πώς κατανοούμε την πτώση του Εωσφόρου, ο οποίος ήταν τέλειος από την ημέρα που δημιουργήθηκε, μέχρι που βρέθηκε μέσα του αδικία; (Ιεζ. 28:15) Πώς θα μπορούσε ένα τέλειο ον να πέσει, αν το να είναι τέλειο δεν περιλάμβανε πραγματική, ηθική ελευθερία;`