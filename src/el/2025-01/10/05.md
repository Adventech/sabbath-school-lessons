---
title:  Ο Προσωρινος Αρχοντας Αυτου Του Κοσμου
date:  05/03/2025
---

Όπως είδαμε, στο πλαίσιο της υπερκόσμιας διαμάχης, ο Σατανάς και οι συνεργάτες του έχουν προσωρινά σημαντική δικαιοδοσία σε αυτόν τον κόσμο, η οποία περιορίζεται από τους κανόνες συμπλοκής.

Αυτοί οι κανόνες συμπλοκής δεν περιορίζουν μόνο τις ενέργειες του του Διαβόλου και των συνεργατών του, αλλά περιορίζουν και τη δράση του Θεού να εξαλείψει ή να μετριάσει το κακό που, προσωρινά, εμπίπτει στη δικαιοδοσία του εχθρού. Ο Κύριος έχει συμφωνήσει να ακολουθήσει αυτούς τους κανόνες και δεν θα αθετήσει ποτέ τις υποσχέσεις Του. Έτσι, λόγω των κανόνων συμπλοκής, ο Θεός επιτρέπει στον Σατανά μια περιορισμένη, αλλά και προσωρινή, κυριαρχία στη γη.

`Διαβάστε Ιωάν. 12:31, 14:30, 16:11, Β’ Κορ. 4:4 και Λουκ. 4:6. Τι βλέπουμε για την κυριαρχία του Σατανά επάνω στη γη;`

Η Καινή Διαθήκη μιλά για μια σύγκρουση ανάμεσα στο βασίλειο του φωτός και στο βασίλειο του σκότους, το οποίο ελέγχει ο Σατανάς. Μέρος της αποστολής του Χριστού ήταν να νικήσει το βασίλειο του Σατανά: «Γι’ αυτό φανερώθηκε ο Yιός του Θεού, για να καταστρέψει τα έργα του Διαβόλου» (Α’ Ιωάν. 3:8β)

Ωστόσο, υπάρχουν οι κανόνες που περιορίζουν το τι μπορεί να κάνει ο Θεός, παραμένοντας πιστός στις αρχές που ορίζουν τη διακυβέρνησή Του. Αυτά τα όρια περιλαμβάνουν τουλάχιστον 1) την παραχώρηση της ελεύθερης βούλησης και 2) τους κανόνες της συμφωνίας τους οποίους, τουλάχιστον προς το παρόν, δεν γνωρίζουμε. Αυτό που γνωρίζουμε είναι ότι οι κανόνες που περιορίζουν τις ενέργειες του Θεού έχουν μεγάλο ρόλο στο τι μπορεί να κάνει ο Θεός για να μειώσει ή να εξαλείψει το κακό στη γη. Έτσι, βλέπουμε να συνεχίζεται το κακό και η δυστυχία, γεγονός που μπορεί πράγματι να κάνει πολλούς ανθρώπους να αμφισβητήσουν την ύπαρξη του Θεού ή την καλοσύνη Του. Ωστόσο, όταν γίνει κατανοητό το υπόβαθρο της Μεγάλης Διαμάχης και τα όρια που έχει θέσει ο Θεός στον τρόπο με τον οποίο θα αντιμετωπίσει το κακό, μπορούμε σε κάποιον βαθμό να κατανοήσουμε καλύτερα γιατί τα πράγματα είναι έτσι προς το παρόν, μέχρι τον τελικό θρίαμβο του Θεού επί του κακού.

`ΣΚΕΨΗ: Πώς το γεγονός ότι ο Ιησούς αποκαλεί τον Σατανά άρχοντα αυτού του κόσμου, μας βοηθά να κατανοήσουμε το κακό που υπάρχει στον κόσμο τώρα; Πόσο παρήγορο είναι να γνωρίζουμε ότι πρόκειται για μια προσωρινή μόνο κυριαρχία;`