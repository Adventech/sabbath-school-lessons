---
title:  Ορια Και Κανονες
date:  06/03/2025
---

Η υπερκόσμια σύγκρουση είναι πρωτίστως μια διαμάχη για τον χαρακτήρα του Θεού, η οποία προκλήθηκε από τις συκοφαντίες του Διαβόλου κατά της καλοσύνης, της δικαιοσύνης και της διακυβέρνησης του Θεού. Η υπερκόσμια διαμάχη μεταξύ Χριστού και Σατανά είναι σαν μια επίγεια δικαστική υπόθεση.

Μια δικαστική υπόθεση δεν μπορεί να διευθετηθεί καθαρά με δύναμη και ισχύ, αλλά με αποδεικτικά στοιχεία. Οι δύο πλευρές πρέπει να παρουσιάσουν αποδείξεις για το δίκιο τους.

Εάν εγείρονται σοβαρές κατηγορίες εναντίον ενός προσώπου στην εξουσία, ο καλύτερος (και ίσως ο μόνος) τρόπος για να αποδειχθεί η αθωότητά του είναι να διεξαχθεί μια δίκαιη δίκη και να γίνει έρευνα.

Τι σημαίνουν όλα αυτά για την κατανόηση της υπερκόσμιας διαμάχης μεταξύ Θεού και Σατανά; Αν ο Θεός δώσει μια υπόσχεση, θα την αθετήσει ποτέ; Ασφαλώς και όχι! Έτσι, οι κανόνες συμπλοκής στους οποίους έχει συμφωνήσει ο Θεός, περιορίζουν (ηθικά) τη μελλοντική Του δράση. Ως εκ τούτου, το κακό θα εμπίπτει στην προσωρινή επικράτεια του βασιλείου του σκότους.

`Διαβάστε Μάρκ. 6:5 και 9:29. Πώς συνδέονται οι ενέργειες του Θεού με τις προσευχές και την πίστη μας; `

Και στα δύο αυτά εδάφια, φαίνεται να υπάρχουν κάποια όρια ή κάποιοι κανόνες συμπλοκής που σχετίζονται δυναμικά με την πίστη και την προσευχή. Αλλού βλέπουμε πληθώρα αποδείξεων ότι η προσευχή κάνει τη διαφορά σε αυτόν τον κόσμο, ανοίγοντας δρόμους για Θεϊκή δράση, εκεί που διαφορετικά ίσως να μην μπορούσε (ηθικά) να διατεθεί. Καθημερινά μπορούμε να δούμε αποδείξεις ότι η προσευχή αλλάζει τα πράγματα. Ωστόσο, δεν πρέπει να κάνουμε το λάθος να θεωρήσουμε ότι η πίστη και η προσευχή είναι οι μοναδικοί παράγοντες που δίνουν στον Θεό την άδεια να ενεργήσει. Πιθανόν να υπάρχουν πολλοί άλλοι παράγοντες τους οποίους μπορεί να αγνοούμε.

Όπως ήδη αναφέραμε, υπάρχουν κάποιοι κανόνες συμπλοκής στη Μεγάλη Διαμάχη που περιορίζουν το τι μπορεί να κάνει ηθικά ο Θεός, τουλάχιστον προς το παρόν.

`ΣΚΕΨΗ: Διαβάστε Ρωμ. 8:18 και Αποκ. 21:3, 4. Πώς αυτά τα εδάφια μας δίνουν την πεποίθηση ότι, παρότι υπάρχουν πολλά πράγματα που δεν γνωρίζουμε, μπορούμε να έχουμε εμπιστοσύνη στο ότι ο Θεός ξέρει ποιο είναι το καλύτερο και θέλει να μας δώσει το καλύτερο;`