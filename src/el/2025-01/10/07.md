---
title:  Περαιτερω Μελετη
date:  07/03/2025
---

«Ο αμαρτωλός είναι νόμιμα αιχμάλωτος του Σατανά. Η αποστολή του Χριστού ήταν να τον σώσει από την εξουσία του μεγάλου αντιπάλου του. Ο άνθρωπος έχει τη φυσική τάση να ακολουθεί τις υποδείξεις του Σατανά και δεν μπορεί να αντισταθεί στον τρομερό αυτόν εχθρό, αν ο Χριστός, ο πανίσχυρος Νικητής, δεν κατοικεί μέσα του καθοδηγώντας τον και ενισχύοντάς τον. Μόνο ο Θεός μπορεί να περιορίσει τη δύναμη του Σατανά, ο οποίος περιφέρεται στη γη. Ο Σατανάς δεν αφήνει ούτε μια στιγμή τη σκοπιά του μη και τυχόν χαθεί ευκαιρία να καταστρέψει ψυχές. Αυτό είναι σημαντικό να το καταλάβει ο λαός του Θεού, για να μπορέσει να ξεφύγει από τις παγίδες του. Ο Σατανάς προετοιμάζει τις πλάνες του, ώστε στην τελευταία εκστρατεία του εναντίον του λαού του Θεού να μην γίνει αντιληπτό ότι είναι αυτός. “Kαι δεν είναι τίποτε το θαυμαστό· επειδή, ο ίδιος ο Σατανάς μετασχηματίζεται σε άγγελο φωτός” Β’ Κορ. 11:14. Ενώ κάποιες εξαπατημένες ψυχές υποστηρίζουν ότι δεν υπάρχει, αυτός τις αιχμαλωτίζει και εργάζεται, σε μεγάλο βαθμό, μέσω αυτών. Ο Σατανάς γνωρίζει καλύτερα από τους ανθρώπους του Θεού τη δύναμη που μπορούν να έχουν πάνω του, όταν είναι στερεωμένοι στον Χριστό. Όταν ικετεύουν ταπεινά τον πανίσχυρο Νικητή για βοήθεια, ο πιο αδύναμος πιστός στηριζόμενος σταθερά στον Χριστό, μπορεί να αποκρούσει με επιτυχία τον Σατανά και όλη τη στρατιά του. Είναι πολύ πανούργος για να φέρει ανοιχτά και με τόλμη τους πειρασμούς του – γιατί τότε θα αφυπνίζονταν οι νυσταγμένες ενέργειες του χριστιανού και θα στηριζόταν στον πανίσχυρο Λυτρωτή. Αλλά έρχεται μεταμφιεσμένος και απαρατήρητος, και εργάζεται μέσω των παιδιών της ανυπακοής που ομολογούν ευσέβεια.» Ε. Χουάιτ, Testi-monies for the Church, τομ. 1, σελ. 341.

**Ερωτησεις για συζητηση**

`1.	 Τι σημαίνει το να είσαι «νόμιμα αιχμάλωτος του Σατανά»; Σημαίνει ότι ο Διάβολος μπορεί να κάνει ό,τι θέλει με τους ανθρώπους; Αν όχι, γιατί; Πώς σχετίζεται αυτό με τους κανόνες συμπλοκής στην υπερκόσμια διαμάχη;`

`2.	 Γιατί ο Θεός να παραχωρήσει στον Σατανά οποιαδήποτε δικαιοδοσία στην υπερκόσμια διαμάχη, έστω και προσωρινά; Τι μας λέει αυτό για τον τρόπο με τον οποίο ο Θεός επιδιώκει να απαντήσει στις κατηγορίες του;`

`3.	 Πώς απαντάτε σε εκείνους, ακόμη και τους χριστιανούς, που αρνούνται την ύπαρξη του Σατανά ως πραγματική υπόσταση; Αν και δεν μπορούμε να αποδείξουμε την ύπαρξή του, ποια στοιχεία μπορούμε να συγκεντρώσουμε που θα βοηθήσουν κάποιον που έχει εξαπατηθεί τόσο πολύ;`