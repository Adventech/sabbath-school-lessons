---
title:  Εκκληση Να Εγκαθιδρυθει Δικαιοσυνη
date:  19/03/2025
---

Οι προφήτες της Αγίας Γραφής υπογραμμίζουν συνεχώς την έκκληση του Θεού για δικαιοσύνη στην κοινωνία. Η Αγία Γραφή δεν αποφεύγει να αναδείξει ζητήματα αδικίας και καταπίεσης. Όταν οι προφήτες ζητούσαν από τον Κύριο να φέρει κρίση τιμωρώντας το κακό, στην πραγματικότητα έκαναν έκκληση προς τον Θεό να εγκαθιδρύσει τη δικαιοσύνη.

Για παράδειγμα, ο προφήτης Ησαΐας μιλά ανοιχτά για την αδικία στο Ισραήλ εκείνη την εποχή. Τα λόγια του και η έκκλησή του για δικαιοσύνη θα πρέπει να ηχούν δυνατά και καθαρά στα αυτιά μας σήμερα. «Μάθετε να πράττετε τo καλό· εκζητήστε κρίση, κάντε ευθύτητα στον καταδυναστευμένo, κρίνετε τον ορφανό, πραστατεύστε τη δίκη της χήρας» (Ησ. 1:17). Επιπλέον, διακηρύττει: «Aλλoίμoνo σ’ αυτούς που ψηφίζουν ψηφίσματα άδικα… για να στερήσουν αυτόν που έχει ανάγκη από την κρίση» (Ησ. 10:1, 2), προειδοποιώντας: «τι θα κάνετε κατά την ημέρα της επίσκεψης, και κατά τον όλεθρο που θάρθει από μακριά; Σε ποιον θα προστρέξετε για βοήθεια; Και πού θα αφήσετε τη δόξα σας…;» (Ησ. 10:3).

Ομοίως, ο προφήτης Ιερεμίας διακηρύττει το μήνυμα του Θεού: «“Oυαί σ’ αυτόν που oικoδoμεί τo σπίτι τoυ όχι με δικαιoσύνη, και τα υπερώα τoυ όχι με ευθύτητα· αυτόν πoυ μεταχειρίζεται την εργασία του πλησίoν τoυ χωρίς μισθό, και δεν τoυ απoδίδει τoν μισθό του κόπoυ τoυ·… O πατέρας σoυ δεν έτρωγε και έπινε, και ευημερoύσε, επειδή έκανε κρίση και δικαιoσύνη; Έκρινε την κρίση του φτωχoύ και τoυ πένητα, και τότε ευημερoύσε· δεν ήταν αυτό να με γνωρίζει;” λέει o Kύριoς» (Ιερ. 22:13,15,16).

`Διαβάστε Ματθ. 23:23-30. Τι διδάσκει εδώ ο Ιησούς σχετικά με το τι είναι πιο σημαντικό; Τι νομίζετε ότι εννοεί όταν αναφέρεται στα «βαρύτερα του νόμου»;`

Η αδικία δεν ήταν μόνο μέλημα των προφητών της Παλαιάς Διαθήκης. Εδώ βλέπουμε ξεκάθαρα, όπως και σε άλλα σημεία της διακονίας Του, ότι αυτό ήταν το ύψιστο μέλημα του ίδιου του Ιησού, ο Οποίος δήλωσε: «Αλλοίμονο σε σας, γραμματείς και Φαρισαίοι, υποκριτές· επειδή, αποδεκατίζετε τον δυόσμο, και τον άνηθο και το κύμινο· αφήσατε, όμως, τα βαρύτερα του νόμου: Tην κρίση και το έλεος και την πίστη· αυτά έπρεπε να κάνετε, και εκείνα να μην τα αφήνετε» (Ματθ. 23:23). Αντίστοιχα, στο Λουκ. 11:42, ο Ιησούς λέει με λύπη ότι: «παραβλέπετε την κρίση και την αγάπη του Θεού».

`ΣΚΕΨΗ: Ποια είναι σήμερα τα αντίστοιχα του «αποδεκατίζετε τον δυόσμο, και τον άνηθο και το κύμινο»; Πώς μπορούμε αντί για αυτά, να εστιάσουμε στα «βαρύτερα του νόμου»;`