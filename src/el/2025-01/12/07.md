---
title:  Περαιτερω Μελετη
date:  21/03/2025
---

Διαβάστε Ε. Χουάιτ Ζ.Χ. σελ. 251-259.

«Οι κατάσκοποι δεν τολμούσαν να απαντήσουν στον Ιησού μπροστά στο πλήθος, γιατί φοβόνταν μη βρεθούν σε δύσκολη θέση. Ήξεραν ότι είχε πει την αλήθεια. Για να μην παραβούν τις παραδόσεις, θα άφηναν έναν άνθρωπο να υποφέρει, ενώ ένα ζώο θα το βοηθούσαν για να μην υποστεί ζημία ο ιδιοκτήτης του παραμελώντας το. Έτσι, έδειχναν μεγαλύτερη φροντίδα για τα άλογα ζώα, παρά για τον άνθρωπο που είναι πλασμένος κατά την εικόνα του Θεού. Αυτό παριστάνει τον τρόπο ενέργειας όλων των ψευτοθρησκευτικών συστημάτων που, ξεκινώντας από την επιθυμία να εξυψώσουν τον άνθρωπο πάνω από τον Θεό, καταλήγουν να τον υποβιβάσουν χαμηλότερα και από τα ζώα. Κάθε θρησκεία που αντιμάχεται την υπεροχή του Θεού, στερεί τον άνθρωπο από τη δόξα την οποία είχε στη δημιουργία, και η οποία θα του αποδοθεί και πάλι με τη χάρη του Χριστού. Κάθε ψευδής θρησκεία διδάσκει στους οπαδούς της να αδιαφορούν για τις ανάγκες, τις θλίψεις και τα δικαιώματα του ανθρώπου. Το ευαγγέλιο αποδίδει μεγάλη σημασία στην αξία του ανθρώπου που εξαγοράσθηκε με το αίμα του Χριστού, και διδάσκει τρυφερή φροντίδα για τις ανθρώπινες ανάγκες. Ο Κύριος λέει: “Θέλω καταστήσει άνθρωπον πολυτιμότερον υπέρ χρυσίον καθαρόν, και μάλιστα άνθρωπον υπέρ το χρυσίον του Οφείρ.” Ησαḯας ιγ΄[13]12.

»Όταν ο Ιησούς στράφηκε στους Φαρισαίους με την ερώτηση αν το Σάββατο συγχωρείται να αγαθοποιήσει κανείς ή να κακοποιήσει, να σώσει ψυχή ή να θανατώσει, τους αντιμετώπισε αναφερόμενος στις δικές τους πονηρές προθέσεις. Εκείνοι επιβουλεύονταν τη ζωή Του με φαρμακερό μίσος, ενώ Αυτός έσωζε τη ζωή των ανθρώπων και έφερνε την ευτυχία στα πλήθη. Ήταν καλύτερο να φονεύει κανείς το Σάββατο, όπως αυτοί σχεδίαζαν να κάνουν, ή να θεραπεύσει τον πάσχοντα όπως Εκείνος είχε κάνει; Ήταν δικαιότερο να υποθάλπει κανείς μέσα του εγκληματικές σκέψεις την αγία ημέρα του Κυρίου, παρά να τρέφει για όλους τους ανθρώπους αγάπη η οποία εκφράζεται με έργα ευσπλαχνίας;» Ζ.Χ. σελ. 256, 257.

**Ερωτησεις για συζητηση**

`1.	Γιατί και πώς είναι αλήθεια το ότι «Κάθε ψευδής θρησκεία διδάσκει στους οπαδούς της να αδιαφορούν για τις ανάγκες, τις θλίψεις και τα δικαιώματα του ανθρώπου»; Πώς μπορούμε να αποφύγουμε μια τέτοια απροσεξία στις εκκλησιαστικές μας κοινότητες και όχι μόνο;`

`2.	Ποιος είναι ο πλησίον μας; Με ποιους πρακτικούς τρόπους το να ακολουθούμε τον Χριστό θα πρέπει να μας κάνει να μοιάζουμε περισσότερο με τον Σαμαρείτη που διέσχισε τα όρια της εποχής του για να κάνει πράξη την αγάπη;`

`3.	Εφόσον ο Θεός αγαπά τη δικαιοσύνη και το έλεος, πώς πρέπει να ενεργούμε σύμφωνα με αυτό που έχει μεγαλύτερη σημασία για τον Θεό; Πώς μπορούμε να επικεντρωθούμε περισσότερο σε αυτό που ο Ιησούς αποκάλεσε «τα βαρύτερα του νόμου»;`

`4.	Όταν σκεφτόμαστε και μιλάμε για την κρίση, πόσο συχνά τονίζουμε ότι ένας πρωταρχικός τρόπος με τον οποίο ο Ιησούς μιλάει για την κρίση είναι το αν και σε ποιο βαθμό αγαπάμε ενεργά τους άλλους, ιδιαίτερα τους καταπιεσμένους και τους κατατρεγμένους; Σκεφτείτε το υπό το πρίσμα του Ματθ. 25:31-46.`