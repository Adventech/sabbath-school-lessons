---
title:  'Αγαπη Και Δικαιοσυνη: Οι Μεγαλυτερες Εντολες'
date:  15/03/2025
---

> <p>Εδαφιο Μνημης</p>
>  «Aν κάποιος πει, ότι: “Aγαπάω τον Θεό”, όμως μισεί τον αδελφό του, είναι ψεύτης· επειδή, όποιος δεν αγαπάει τον αδελφό του, που τον είδε, τον Θεό που δεν Τον είδε, πώς μπορεί να Τον αγαπάει;» Α’ Ιωάννου 4:20.

### Για τη μελέτη αυτής της εβδομάδας, διαβάστε
Ματθ. 22:34-40, Ζαχ. 7:9-12, Ψαλ. 82, Μιχ. 6:8, Ματθ. 23:23-30, Λουκ. 10:25-37.

Παρότι έχουμε εμπιστοσύνη ότι στο τέλος ο Θεός θα διορθώσει και θα αποκαταστήσει τα πάντα, έχει μεγάλη σημασία το τι κάνουμε εμείς ως χριστιανοί, τώρα. Μπορεί να υπάρχουν πολλές αδικίες και κακό που ο Θεός δεν θα εξαλείψει τώρα (λόγω των παραμέτρων της Μεγάλης Διαμάχης), ωστόσο, αυτό δεν σημαίνει ότι δεν μπορούμε να βοηθήσουμε στην ανακούφιση των δεινών και του κακού που συναντάμε, τουλάχιστον στον βαθμό που είναι δυνατόν. Στην πραγματικότητα, είμαστε υποχρεωμένοι ως χριστιανοί να το κάνουμε.

Όπως είδαμε, η αγάπη και η δικαιοσύνη συμβαδίζουν – είναι αδιαχώριστες. Ο Θεός αγαπά τη δικαιοσύνη. Επομένως, αν αγαπάμε τον Θεό, θα αγαπάμε και τη δικαιοσύνη.

Επίσης, αν αγαπάμε τον Θεό, θα αγαπάμε και ο ένας τον άλλον και θα ενδιαφερόμαστε για την ευημερία των ανθρώπων γύρω μας. Όταν οι άλλοι πλήττονται από φτώχεια, καταπίεση, ή οποιοδήποτε είδος αδικίας, θα πρέπει να νοιαζόμαστε. Όταν οι άλλοι υποφέρουν, δεν πρέπει να κλείνουμε τα μάτια. Αντίθετα, θα πρέπει να αναρωτηθούμε τι μπορούμε να κάνουμε, τόσο ατομικά όσο και συλλογικά, για να προωθήσουμε την αγάπη και τη δικαιοσύνη του Θεού με τρόπο που να αντανακλά στον πληγωμένο κόσμο μας τον τέλειο χαρακτήρα της δικαιοσύνης και της αγάπης του Κυρίου μας.