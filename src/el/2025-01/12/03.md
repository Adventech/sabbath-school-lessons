---
title:  Οι Δυο Μεγαλυτερες Αμαρτιες
date:  17/03/2025
---

Σύμφωνα με την απάντηση του Ιησού, οι δύο μεγαλύτερες εντολές είναι η αγάπη για τον Θεό και η αγάπη προς τον συνάνθρωπο. Η εκπλήρωση αυτών των εντολών συνεπάγεται θυσίες από μέρους μας που αποδεικνύουν έμπρακτα την αγάπη μας προς τους άλλους – κάτι το οποίο στην πραγματικότητα σημαίνει να ακολουθείς τα βήματα του Ιησού.

Εφόσον οι δύο μεγαλύτερες εντολές είναι η αγάπη για τον Θεό και η αγάπη για τον πλησίον, ποιες είναι οι δύο μεγαλύτερες αμαρτίες;

`Διαβάστε Ψαλμ. 135:13-19. Για ποια κοινή αμαρτία μάς λένε αυτά τα εδάφια η οποία τονίζεται σε όλη την Αγία Γραφή; `

Η Παλαιά Διαθήκη τονίζει συνεχώς τη σημασία της αγάπης προς τον Θεό, πάνω από όλα (Δευτ. 6:5). Αντίθετο της αγάπης προς τον Θεό είναι η μεγάλη αμαρτία της ειδωλολατρίας – της αγάπης σε ψεύτικους θεούς, όποιοι κι αν είναι αυτοί οι “θεοί”.

`Διαβάστε Ζαχ. 7:9-12. Τι κατακρίνει εδώ ο Θεός; Πώς σχετίζεται αυτό και η αμαρτία της ειδωλολατρίας με τις δύο μεγάλες εντολές; `

Δεν είναι μόνο η ειδωλολατρία η οποία αγανακτεί τον Κύριο, αλλά και η κακομεταχείριση του λαού Του. Ο Θεός οργίζεται με την αδικία, επειδή ο Ίδιος είναι αγάπη.

Οι δύο μεγάλες αμαρτίες που τονίζονται σε όλη την Παλαιά Διαθήκη αφορούν τις δύο μεγάλες εντολές: Να αγαπάμε τον Θεό και να αγαπάμε τον συνάνθρωπό μας. Οι δύο μεγαλύτερες αμαρτίες είναι η αποτυχία της αγάπης. Επομένως, δεν μπορούμε να τηρήσουμε τις εντολές αν δεν αγαπάμε τον Θεό και τους άλλους ανθρώπους.

Πραγματικά, στην Α’ Ιωάν. 4:20, 21 αναφέρει: «επειδή, όποιος δεν αγαπάει τον αδελφό του, που τον είδε, τον Θεό που δεν Τον είδε, πώς μπορεί να Τον αγαπάει; Kαι απ’ Αυτόν έχουμε τούτη την εντολή, δηλαδή, εκείνος που αγαπάει τον Θεό, να αγαπάει και τον αδελφό του.»

`ΣΚΕΨΗ: Πώς εξηγείτε σε κάποιον το γιατί η αγάπη για τον Θεό δεν μπορεί να διαχωριστεί από την αγάπη για τον συνάνθρωπο; Πώς αντιλαμβάνεστε αυτόν τον άρρηκτο δεσμό;`