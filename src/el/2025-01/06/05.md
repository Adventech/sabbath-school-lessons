---
title:  Ενας Θεος Που Μεταμελειται
date:  05/02/2025
---

Μπορεί ο Θεός να μετανιώσει; Όπως είδαμε, ο χαρακτήρας του Θεού παραμένει πάντα ίδιος και αξιόπιστος. Ωστόσο, ορισμένα εδάφια μιλούν για τον Θεό ότι επιλέγει να μην κάνει κάτι που είπε ότι θα κάνει. Ως άνθρωποι, συχνά λυπούμαστε για πράγματα που κάναμε λάθος. Ο Θεός όμως δεν μπορεί να αμαρτήσει ή να κάνει λάθος. Τι εννοεί λοιπόν η Αγία Γραφή όταν αναφέρει ότι ο Θεός μεταμελείται;

`Διαβάστε Έξ. 32:14 και Ιερ. 18:4-10. Τι συμπεραίνουμε για την “υποχωρητικότητα” του Θεού;`

Σε αυτά όπως και σε άλλα εδάφια, ο Θεός παρουσιάζεται να υποχωρεί από την επερχόμενη κρίση, ως απάντηση σε κάποια μετάνοια η μεσολάβηση των ανθρώπων. Ο Κύριος υπόσχεται ότι, «αν τo έθνoς εκείνo, ενάντια στo oπoίo μίλησα, επιστρέψει από την κακία τoυ, θα μετανoήσω από τo κακό πoυ είχα σκεφθεί να κάνω σ’ αυτό.» (Ιερ. 18:8). Η μεταστροφή του Θεού από το να φέρει κρίση ως ανταπόκριση στη μετάνοια των ανθρώπων είναι ένα σύνηθες θέμα σε όλη την Αγία Γραφή.

`Διαβάστε Αρ. 23:19 και Α’ Σαμ. 15:29. Τι βλέπουμε εδώ για τον Θεό, για τις αποφάσεις και τα σχέδιά Του;`

Τα εδάφια αυτά δηλώνουν ξεκάθαρα ότι ο Θεός «δεν είναι άνθρωπoς, ώστε να μεταμεληθεί» (Α’ Σαμ. 15:29) και «ο Θεός δεν είναι άνθρωπος για να ψευστεί, ούτε γιος ανθρώπου για να μεταμεληθεί. Aυτός είπε, και δεν θα εκτελέσει; Ή, μίλησε, και δεν θα το τηρήσει;» (Αρ. 23:19). Αν διαβάσουμε αυτά τα εδάφια υπό το φως των άλλων εδαφίων, δεν μπορούν να θεωρηθούν ότι ο Θεός δεν μεταμελείται καθόλου, αλλά ότι δεν μεταμελείται όπως οι άνθρωποι. Αντιθέτως, ο Θεός τηρεί πάντα τις υποσχέσεις Του, και ενώ θα αλλάξει πορεία ως ανταπόκριση στην ανθρώπινη μετάνοια, το κάνει πάντα σύμφωνα με την καλοσύνη Του και τον λόγο Του. Ο Θεός υποχωρεί από την κρίση λόγω της μετάνοιας, ακριβώς επειδή είναι Καλός, Δίκαιος, Φιλεύσπλαχνος και Ελεήμων.