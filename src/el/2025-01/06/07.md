---
title:  Περαιτερω Μελετη
date:  07/02/2025
---

Διαβάστε Ε. Χουάιτ, Β.Χ. σελ. 9-16.

«Ο λόγος του Θεού αποκαλύπτει τον χαρακτήρα Του και εξαγγέλλει την άπειρη αγάπη και ευσπλαχνία Του. Όταν ο Μωυσής προσευχήθηκε: “Δείξε μου, παρακαλώ, τη δόξα Σου”, ο Θεός απάντησε: “Εγώ θα κάνω να περάσει μπροστά σου ολόκληρη η αγαθότητά Μου.” Αυτή είναι η δόξα Του. Ο Θεός πέρασε μπροστά από τον Μωυσή και διακήρυξε: “O Κύριος, ο Κύριος ο Θεός είναι οικτίρμονας και ελεήμονας, μακρόθυμος, και πολυέλεος, και αληθινός, ο οποίος φυλάττει έλεος σε χιλιάδες, συγχωρεί ανομία και παράβαση και αμαρτία.” Είναι “ελεήμονας και οικτίρμονας”, “επειδή Αυτός αρέσκεται σε έλεος”. ΄Εξ. (33)λγ΄18,19, (34)λδ΄6,7, Ιωνάς (4)δ΄2, Μιχ. (7)ζ΄18.

»Ο Θεός έχει συνδέσει τις καρδιές μας μαζί Του με αμέτρητα τεκμήρια στον ουρανό και στη γη. Με τα έργα της φύσης και με τους βαθύτερους και τρυφερότερους επίγειους δεσμούς που η ανθρώπινη καρδιά μπορεί να κατανοήσει, επιδίωξε να μας αποκαλυφθεί.

»Όλα αυτά όμως δεν αποτελούν παρά μια αμυδρή αποκάλυψη της αγάπης Του. Παρά τις αποδείξεις αυτές, ο εχθρός του καλού έχει τυφλώσει τις διάνοιες των ανθρώπων, ώστε να ατενίζουν τον Θεό με φόβο και να Τον θεωρούν αυστηρό και ανελέητο. Ο Σατανάς έκανε τους ανθρώπους να πιστέψουν ότι ο Θεός ασκεί σκληρή δικαιοσύνη και να θεωρήσουν ότι είναι ένας απρόσιτος κριτής, ένας απαιτητικός, αμείλικτος πιστωτής. Παρουσίασε τον Δημιουργό σαν μια ύπαρξη που με ζηλότυπο βλέμμα προσπαθεί να ανακαλύψει λάθη και σφάλματα στους ανθρώπους, με σκοπό να τους τιμωρήσει. Ακριβώς για να διαλύσει αυτό το πέπλο της σκιάς και να αποκαλύψει στον κόσμο την άπειρη αγάπη του Θεού, ο Χριστός ήρθε να ζήσει ανάμεσα στους ανθρώπους.» Β.Χ. σελ. 11-12.

**Ερωτησεις για συζητηση**

`1.	Γιατί είναι τόσο σημαντικό το να αναγνωρίσουμε ότι η δόξα του Θεού συνδέεται με την αγάπη Του;`

`2.	Πώς θα μπορούσατε να βοηθήσετε κάποιον που αμφισβητεί την καλοσύνη του Θεού, εξαιτίας του τρόπου με τον οποίο ενεργούν μερικές φορές ορισμένοι που ισχυρίζονται ότι ακολουθούν τον Θεό ή εξαιτίας όλου του κακού στον κόσμο; (Δείτε και το μάθημα της επόμενης εβδομάδας)`

`3.	Πώς το γεγονός της Μεγάλης Διαμάχης μεταξύ Θεού και Σατανά μας βοηθά να κατανοήσουμε την ύπαρξη όλου αυτού του κακού στη γη;`