---
title:  Η Αγαπη Του Θεου Για Δικαιοσυνη
date:  01/02/2025
---

> <p>Εδαφιο Μνημης</p>
>  «Αλλά, εκείνoς πoυ καυχάται, ας καυχάται σε τoύτo: Ότι εννoεί και γνωρίζει Εμένα, ότι Εγώ είμαι o Kύριoς, πoυ κάνω έλεoς, κρίση, και δικαιoσύνη επάνω στη γη· επειδή, σ’ αυτά ευαρεστoύμαι, λέει o Kύριoς.» Ιερεμίας 9:24

### Για τη μελέτη αυτής της εβδομάδας, διαβάστε
Ψαλ. 33:5, Ψαλ. 85:10, Δευτ. 32:4, Ιακ. 1:17, Τίτ. 1:2, Έξ. 32:14, Ματθ. 5:43-48.

Στην αρχαιότητα, στην Εγγύς Ανατολή, οι “θεοί” των εθνών δεν ήταν μόνο ασταθείς, ανήθικοι και απρόβλεπτοι, αλλά διέταζαν και φρικαλεότητες, όπως θυσίες παιδιών. Αλλά ακόμη και μετά τις ανθρωποθυσίες, οι άνθρωποι δεν μπορούσαν να υπολογίζουν με βεβαιότητα στην εύνοιά τους και φοβόντουσαν μη διαπράξουν κάτι το οποίο θα έκανε τους θεούς τους να θυμώσουν.

Σύμφωνα με το Δευτ. 32:17 πίσω από αυτούς τους “θεούς” κρύβονταν δαιμόνια (δείτε επίσης Α’ Κορ. 10:20, 21). Και οι άνθρωποι που τους λάτρευαν βρίσκονταν σε μεγάλο πνευματικό και ηθικό σκοτάδι, μην μπορώντας να διαχωρίσουν το καλό με το κακό, το σωστό με το λάθος.

Ο Θεός της Αγίας Γραφής είναι εκ διαμέτρου αντίθετος από αυτές τις δαιμονικές υπάρξεις. Ο Κύριος, ο Ιεοβά, είναι απόλυτα καλός και ο χαρακτήρας Του είναι αμετάβλητος. Και λόγω της σταθερής καλοσύνης Του μόνο μπορούμε να Τον εμπιστευόμαστε έχοντας ελπίδα τόσο  για το παρόν όσο και για την αιωνιότητα.

Σε πλήρη αντίθεση με τους ψεύτικους θεούς της αρχαιότητας, αλλά και τους σύγχρονους “θεούς” σήμερα, ο Κύριος νοιάζεται για το κακό, τον πόνο, την αδικία και την καταπίεση που επικρατούν και τα καταδικάζει συνεχώς. Και το πιο σημαντικό είναι ότι μια μέρα θα τα εξαλείψει πλήρως!