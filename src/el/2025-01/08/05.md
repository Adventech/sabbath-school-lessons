---
title:  Το Τελειο Σχεδιο Του Θεου Και Οι Εναλλακτικες Του
date:  19/02/2025
---

`Διαβάστε Εφεσ. 1:9-11. Είναι προορισμένοι κάποιοι άνθρωποι να σωθούν και άλλοι να χαθούν;`

Η έννοια της λέξεις προορίζω στο εδ. 11, δεν σημαίνει ότι ο Θεός καθορίζει τι θα γίνει πριν κάτι συμβεί, αλλά ότι παίρνει μια απόφαση πριν αυτό συμβεί.

Φυσικά, μπορεί κανείς να αποφασίσει κάτι εκ των προτέρων, μονομερώς, ή να αποφασίσει κάτι εκ των προτέρων λαμβάνοντας υπόψη τις ελεύθερες επιλογές των άλλων. Σύμφωνα με την Αγία Γραφή, όταν ο Θεός αποφασίζει κάτι σέβεται τις αποφάσεις των ανθρώπων.

Επίσης στη Ρωμ. 8:29, 30, η έννοια του προορισμένου αναφέρεται σε αυτό που ο Θεός σχεδιάζει για το μέλλον, έχοντας λάβει υπόψη τις ελεύθερες επιλογές μας τις οποίες γνωρίζει εκ των προτέρων. Έτσι, ο Θεός μπορεί να καθοδηγήσει την ιστορία με τρόπο που είναι καλύτερος για όλους. Ταυτόχρονα, σέβεται την ελευθερία που μας έχει δώσει. Χωρίς αυτήν την ελευθερία, ο Θεός δεν μπορεί να έχει μια πραγματική σχέση αγάπης μαζί μας.

Το Εφεσ. 1:11 δηλώνει ότι ο Θεός «ενεργεί τα πάντα, κατά τη βουλή του θελήματός Του». Αυτό σημαίνει ότι ο Θεός καθορίζει τα πάντα να συμβούν ακριβώς όπως Εκείνος επιθυμεί; Διαβάζοντας μεμονωμένα τα εδάφια 9-11 μπορεί να φαίνεται ότι επιβεβαιώνουν αυτήν την άποψη. Ωστόσο, αυτή η ερμηνεία θα ερχόταν σε αντίθεση με πολλά εδάφια που ήδη εξετάσαμε τα οποία δείχνουν ότι οι άνθρωποι πολλές φορές απορρίπτουν τις βουλές του Θεού (Λουκ. 7:30, 13:34, Ψαλ. 81:11-14). Εφόσον η Αγία Γραφή δεν αντιφάσκει, πώς μπορούν αυτά τα εδάφια να ταιριάζουν μεταξύ τους;

Το Εφεσ. 1:11 γίνεται απόλυτα κατανοητό αν γνωρίζουμε ότι ο Θεός έχει δύο σχέδια για τη ζωή μας: Το Τέλειο Σχέδιο Του και το Εναλλακτικό του. Το Τέλειο Σχέδιο του Θεού είναι αυτό που πραγματικά προτιμά να συμβεί και το οποίο θα συνέβαινε αν όλοι έκαναν πάντοτε αυτό που ακριβώς επιθυμεί ο Θεός. Το Εναλλακτικό Σχέδιο του Θεού (που έχει ήδη λάβει υπόψη τις ελεύθερες αποφάσεις μας, οι οποίες μερικές φορές αποκλίνουν από αυτό που ο Εκείνος προτιμά), είναι η επιθυμία του Θεού για τη ζωή μας όταν δεν ακολουθούμε το Τέλειο Σχέδιό Του. Τότε ο Θεός θέτει το Εναλλακτικό Σχέδιό Του σε εφαρμογή για να μας βοηθήσει να σωθούμε. Το εδ. 11 αναφέρεται στο Εναλλακτικό Σχέδιο του Θεού.

`ΣΚΕΨΗ: Ο Θεός γνωρίζει εκ των προτέρων όλες τις επιλογές που θα κάνουμε, συμπεριλαμβανομένων και των κακών επιλογών μας, και εργάζεται για να συνεργούν όλα προς το αγαθό (Ρωμ. 8:28). Τι ενθάρρυνση μπορούμε να αντλήσουμε από αυτήν την αλήθεια;`