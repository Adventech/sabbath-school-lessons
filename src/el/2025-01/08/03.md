---
title:  Παντοκρατορας
date:  17/02/2025
---

Η Αγία Γραφή περιλαμβάνει αμέτρητες αφηγήσεις της εκπληκτικής δύναμης του Θεού και των θαυμάτων Του. Παρόλα αυτά, συμβαίνουν πολλά πράγματα που ο Θεός δεν θέλει να συμβούν.

`Διαβάστε Αποκ. 11:17, Ιερ. 32:17-20, Λουκ. 1:37 και Ματ. 19:26. Δείτε επίσης Εβρ. 1:3. Τι διδάσκουν αυτά τα εδάφια για τη δύναμη του Θεού;`

Αυτά είναι μερικά από τα εδάφια τα οποία διδάσκουν ότι ο Θεός είναι Παντοδύναμος και συντηρεί όλο τον κόσμο με τη δύναμή Του. Η Αποκάλυψη αναφέρεται επανειλημμένα στον Παντοδύναμο Θεό ως Παντοκράτορα (Αποκ. 1:8, 11:17, 16:14, 19:15, 21:22, δείτε και Β’ Κορ. 6:18). Το ότι ο Θεός είναι Παντοδύναμος επιβεβαιώνεται σε όλες τις εκπληκτικές απελευθερώσεις του λαού Του και σε κάθε άλλη θαυματουργική παρέμβαση που κάνει με τη δύναμή Του.

Ωστόσο, το ότι ο Θεός είναι Παντοδύναμος, δεν σημαίνει πως μπορεί να κάνει οτιδήποτε. Η Αγία Γραφή αναφέρει ότι υπάρχουν κάποια πράγματα που ο Θεός δεν μπορεί να κάνει, όπως για παράδειγμα, το «να αρνηθεί τον εαυτό Του δεν μπορεί» (Β’ Τιμ. 2:13).

Κατά συνέπεια, οι περισσότεροι χριστιανοί συμφωνούν ότι ο Παντοδύναμος Θεός έχει τη δύναμη να κάνει οτιδήποτε είναι σύμφωνο με τη φύση Του, αλλά όχι κάτι που έρχεται σε αντίθεση με αυτήν. Το ότι ορισμένα πράγματα δεν είναι δυνατά για τον Θεό επειδή έρχονται σε αντίφαση, είναι εμφανές στην προσευχή του Ιησού στη Γεθσημανή. Ενώ ο Ιησούς στο Ματθ. 19:26 διαβεβαίωσε ότι για τον Θεό όλα είναι δυνατά, λίγο πριν τη σταύρωσή Του, προσευχήθηκε: «Πατέρα Μου, αν είναι δυνατόν, ας παρέλθει από Μένα αυτό το ποτήρι· όμως, όχι όπως Εγώ θέλω, αλλά όπως Εσύ.» (Ματθ. 26:39).

Ασφαλώς ο Πατέρας διέθετε την απόλυτη δύναμη για να λυτρώσει τον Ιησού από τα βάσανα του σταυρού, όμως δεν μπορούσε να το κάνει ενώ ταυτόχρονα έσωζε τους αμαρτωλούς. Θα έπρεπε να συμβεί ή το ένα ή το άλλο.

`ΣΚΕΨΗ: Σύμφωνα με την Αγία Γραφή, ο Θεός θέλει να σώσει όλους τους ανθρώπους (Α’ Τιμ. 2:4-6, Τίτ. 2:11, Β’ Πέτ. 3:9, Ιεζ. 33:11), ωστόσο δεν θα σωθούν όλοι. Τι μας δείχνει αυτό σχετικά με την ελευθερία επιλογής που έχουμε και τα όρια της εξουσίας του Θεού στη ζωή μας;`