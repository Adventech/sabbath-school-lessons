---
title:  Να Αγαπας Τον Θεο
date:  18/02/2025
---

Το ότι ο Θεός είναι Παντοδύναμος δεν σημαίνει ότι μπορεί να κάνει κάτι που αντιβαίνει στον Εαυτό Του. Έτσι, ο Θεός δεν μπορεί να κάνει κάποιον να θέλει να Τον αγαπήσει. Το ότι επιλέγουμε να κάνουμε κάτι σημαίνει ότι δεν μας αναγκάζουν να το κάνουμε. Επομένως, εξ ορισμού είναι αδύνατον να εξαναγκάσουμε κάποιον να θέλει ελεύθερα να κάνει κάτι. Και Θεός δεν μπορεί να εξαναγκάσει κανέναν να Τον αγαπήσει, γιατί όταν η αγάπη εξαναγκάζεται, δεν είναι πλέον αγάπη.

`Διαβάστε Ματθ. 22:37 και Δευτ. 6:4, 5. Πώς βλέπουμε σε αυτά τα εδάφια την ελευθερία της επιλογής;`

Η μεγαλύτερη εντολή, «Θέλεις αγαπά Κύριον τον Θεόν σου» (Ματθ. 22:37 - Έκδοση Αρχ. Ν. Βάμβα), παρέχει αποδείξεις ότι ο Θεός θέλει πράγματι να Τον αγαπούν όλοι. Παρόλα αυτά, δεν αγαπούν όλοι τον Θεό. Και γιατί λοιπόν ο Θεός δεν κάνει απλά όλους τους ανθρώπους να Τον αγαπούν; Γιατί η αγάπη, για να είναι αγάπη, πρέπει να προσφέρεται ελεύθερα και με τη θέληση κάποιου.

`Διαβάστε Εβρ. 6:17,18 και Τίτ. 1:2. Τι διδασκόμαστε για τον Θεό;`

«O Θεός δεν είναι άνθρωπος για να ψευστεί» (Αρ. 23:19). Ο Θεός δεν ψεύδεται ποτέ (Τίτ. 1:2). Κρατά πάντοτε τον λόγο Του και δεν αθετεί ποτέ καμία Του υπόσχεση (Εβρ. 6:17, 18). Επομένως, όταν ο Θεός έχει υποσχεθεί ή δεσμευθεί για κάτι, τότε αυτή η υπόσχεση περιορίζει ηθικά τις μετέπειτά Του ενέργειες.

Τι σημαίνει αυτό; Ο Θεός μάς δίνει την ελευθερία να επιλέγουμε, και έχει δεσμευθεί σε αυτό. Το τι θα επιλέξουμε δεν εξαρτάται από τον Θεό. Μπορούμε να κάνουμε επιλογές αντίθετες προς τις επιθυμίες Του. Και δυστυχώς, πολλοί άνθρωποι κάνουν επιλογές ενάντια στον Θεό, για αυτό συμβαίνουν πολλά πράγματα που ο Θεός δεν θέλει να συμβούν.

`ΣΚΕΨΗ: Θυμηθείτε κάτι το οποίο έχετε κάνει που ξέρετε ότι ο Θεός δεν θα το ήθελε. Τι διδαχθήκατε από αυτήν την εμπειρία – και τις συνέπειές της – για την ελευθερία μας να επιλέγουμε;`