---
title:  Περαιτερω Μελετη
date:  21/02/2025
---

Διαβάστε Ε. Χουάιτ, Ζ.Χ. σελ. 1-9

«Το σχέδιο για τη σωτηρία μας δεν ήταν μια μεταγενέστερη σκέψη, ένα σχέδιο που αποφασίσθηκε μετά την πτώση του Αδάμ. Ήταν μια αποκάλυψη του μυστηρίου “του σεσιωπημένου από χρόνων αιωνίων”. Ρωμαίους ις΄[16]25. Ήταν η αποκάλυψη των αρχών οι οποίες ανέκαθεν αποτέλεσαν τα θεμέλια του θρόνου του Θεού. Από την αρχή ο Θεός και ο Χριστός γνώριζαν την αποστασία του Σατανά και την πτώση του ανθρώπου με την απατηλή δύναμη του αποστάτη. Ο Θεός δεν ευθύνεται για την ύπαρξη της αμαρτίας, αλλά την προείδε και έλαβε τα απαιτούμενα μέτρα για να αντιμετωπίσει την τρομερή, επείγουσα ανάγκη. Τόσο μεγάλη ήταν η αγάπη Του για τον κόσμο, ώστε υποσχέθηκε να δώσει τον μονογενή Υιό Του “διά να μη απολεσθή πας ο πιστεύων εις αυτόν, αλλά να έχη ζωήν αιώνιον.” Ιωάννην γ΄[3]16.» Ζ.Χ. σελ. 4.

**Ερωτησεις για συζητηση**

`1.	Πώς μπορεί να επηρεάσει τον τρόπο με τον οποίο σκεφτόμαστε τα όσα συμβαίνουν στη ζωή, το γεγονός ότι ο Θεός έχει επιθυμίες που δεν εκπληρώνονται;`

`2.	Το παράδειγμα της τούρτας στην ημέρα της Πέμπτης, μας βοηθά να καταλάβουμε το γιατί, ενώ «από την αρχή ο Θεός και ο Χριστός γνώριζαν την αποστασία του Σατανά και την πτώση του ανθρώπου με την απατηλή δύναμη του αποστάτη», προχώρησαν στη δημιουργία του ανθρώπου. Η αγάπη έπρεπε να είναι συστατικό του μείγματος, και η αγάπη σήμαινε ελευθερία. Έτσι, δεν μας δημιούργησαν ανίκανους να αγαπάμε, αλλά με την ικανότητα να μπορούμε ελεύθερα να αγαπάμε, ακόμη και ενώ γνώριζαν ότι αυτή η ελευθερία επιλογής τελικά θα οδηγούσε τον Χριστό στη σταύρωση. Τι μας δείχνει, για το πόσο ιερή και θεμελιώδης είναι η αγάπη στη διακυβέρνηση του Θεού, το ότι για να μη μας αρνηθούν αυτήν την ελευθερία ο Χριστός θα υπέφερε στον σταυρό;`

`3.	Συχνά θρηνούμε για το κακό και τον πόνο σε αυτόν τον κόσμο, αλλά πόσο συχνά σκεφτόμαστε ότι ο Ίδιος ο Θεός θρηνεί και θλίβεται από τον πόνο και το κακό; Πολλά πράγματα συμβαίνουν τα οποία δεν τα θέλει ο Θεός. Πώς το ότι ο Θεός υποφέρει εξαιτίας του κακού, μας βοηθά να αντιμετωπίσουμε καλύτερα τα δικά μας βάσανα, ειδικά όταν αυτά δεν έχουν κάποια εξήγηση και φαίνεται να μην οδηγούν σε κανένα καλό;`