---
title:  Ελευθερη Βουληση – Αγαπη – Και Θεια Προνοια
date:  15/02/2025
---

> <p>Εδαφιο Μνημης</p>
>  «Αυτά τα μίλησα σε σας, ώστε, ενωμένοι μαζί Μου, να έχετε ειρήνη. Mέσα στον κόσμο θα έχετε θλίψη· αλλά, να έχετε θάρρος· Εγώ νίκησα τον κόσμο.» Ιωάννη 16:33.

### Για τη μελέτη αυτής της εβδομάδας, διαβάστε
Λουκ. 13:34, Ιερ. 32:17-20, Εβρ. 1:3, Δευτ. 6:4, 5, Εφεσ. 1:9-11, Ιωάν. 16:33.

Θεία πρόνοια ονομάζεται η δράση του Θεού για φροντίδα στον κόσμο. Το πώς αντιλαμβανόμαστε την πρόνοια του Θεού έχει τεράστια διαφορά στο πώς σχετιζόμαστε με τον Θεό, τους άλλους ανθρώπους, και πώς σκεφτόμαστε για το πρόβλημα του κακού.

Οι αντιλήψεις μεταξύ των χριστιανών για την Θεϊκή πρόνοια διαφοροποιούνται. Κάποιοι πιστεύουν ότι ο Θεός καθορίζει το πώς θα συμβούν τα γεγονότα. Ακόμη, επιλέγει και το ποιος θα σωθεί και ποιος όχι! Κατά την άποψη αυτή, οι άνθρωποι δεν είναι ελεύθεροι να επιλέξουν κάτι διαφορετικό από αυτό που ορίζει ο Θεός. Στην πραγματικότητα, οι άνθρωποι που πιστεύουν με αυτόν τον τρόπο, υποστηρίζουν ότι ακόμη και οι ανθρώπινες επιθυμίες καθορίζονται από τον Θεό.

Ωστόσο, στην Αγία Γραφή υπάρχουν ισχυρές αποδείξεις ότι ο Θεός δεν καθορίζει όλα όσα συμβαίνουν. Αντιθέτως, παρέχει στους ανθρώπους ελεύθερη βούληση, ακόμη και σε σημείο που (όπως και οι άγγελοι) να μπορούν να επιλέξουν το να ενεργήσουν ανοιχτά ενάντια στη θέλησή Του. Η ιστορία της Πτώσης, της αμαρτίας, και του κακού είναι μια δραματική και τραγική έκφραση των αποτελεσμάτων της κατάχρησης αυτής της ελεύθερης βούλησης. Το σχέδιο της σωτηρίας θεσπίστηκε για να διορθώσει την τραγωδία που προκλήθηκε από την κατάχρηση της ελεύθερης βούλησης.