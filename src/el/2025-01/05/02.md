---
title:  Θλιμμενος Απο Το Κακο
date:  26/01/2025
---

Ο Θεός της Αγίας Γραφής αγαπά τη δικαιοσύνη και μισεί το κακό. Η αμαρτία και το κακό επομένως Του προκαλούν οργή – έναν ζήλο που εκφράζεται για λογαριασμό όσων καταπιέζονται και κακοποιούνται, ακόμη και σε περιπτώσεις που το κακό κάποιου επηρεάζει ακόμη και τον ίδιο. Ο Θεός μισεί το κακό επειδή το κακό πάντα βλάπτει τα πλάσματά Του, ακόμη και αν αυτο-προκλήθηκε. Σύμφωνα με τις αφηγήσεις της Αγίας Γραφής, ο Θεός οργίζεται λόγω των επαναλαμβανόμενων προκλήσεων του κακού που διαπράττει ο λαός Του. Παρατηρείται ένας κύκλος εξέγερσης: ● Ο λαός αποστατεί προς τον Θεό και πράττει κακές, και μερικές φορές ακόμη και φρικτές θηριωδίες, όπως θυσίες παιδιών και άλλα βδελύγματα στα μάτια Του. ● Ο Κύριος, σύμφωνα με τις αποφάσεις τους, αποσύρεται από αυτούς. ● Ξένα έθνη καταδυναστεύουν τον λαό. ● Ο λαός αναφωνεί στον Κύριο για απελευθέρωση. ● Ο Ελεήμων Θεός απελευθερώνει τον λαό Του. ● Ο λαός αποστατεί και πάλι ενάντια στον Θεό, συνήθως πιο εξωφρενικά από πριν.

`Διαβάστε Ψαλ. 78. Ποια είναι η αντίδραση του Θεού στις επαναλαμβανόμενες αποστασίες του λαού Του;`

Σύμφωνα με την Αγία Γραφή, η αγάπη και η δικαιοσύνη είναι αλληλένδετες. Η Θεϊκή οργή είναι η κατάλληλη απάντηση της αγάπης απέναντι στο κακό, επειδή το κακό πάντοτε πληγώνει κάποιον που αγαπά ο Θεός. Δεν υπάρχει καμία περίπτωση σε όλη την Αγία Γραφή που ο Θεός να είναι αδικαιολόγητα ή άδικα οργισμένος.

Και παρότι ο λαός Του Τον απέρριπτε και Τον εγκατέλειπε επανειλημμένα, ο Θεός συνέχισε υπομονετικά να τους ελεεί και να τους συμπονά, πέρα από κάθε λογική προσδοκία (Νεεμ. 9:7-33), αποδεικνύοντας το απύθμενο βάθος της μακροθυμίας και της φιλεύσπλαχνης αγάπης Του. Πράγματι, σύμφωνα με τον Ψαλ. 78:38 ο Θεός «επειδή ήταν οικτίρμονας, συγχώρησε την ανομία τους, και δεν τους αφάνισε· αλλά πολλές φορές ανέστελλε τον θυμό Του, και δεν διέγειρε ολόκληρη την οργή Του».

`ΣΚΕΨΗ: Σίγουρα έχετε εξοργιστεί για το κακό που γίνεται σε άλλους. Πώς αυτό το συναίσθημα σάς βοηθά να κατανοήσετε καλύτερα την οργή του Θεού απέναντι στο κακό;`