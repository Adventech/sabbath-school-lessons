---
title:  Η Οργη Της Θεϊκης Αγαπης
date:  25/01/2025
---

> <p>Εδαφιο Μνημης</p>
>  «Αυτός, όμως, επειδή ήταν οικτίρμονας, συγχώρησε την ανομία τους, και δεν τους αφάνισε· αλλά πολλές φορές ανέστελλε τον θυμό Του, και δεν διέγειρε ολόκληρη την οργή Του» Ψαλμοί 78:38.

### Για τη μελέτη αυτής της εβδομάδας, διαβάστε
Ψαλ. 78, Ιωνά 4:1-4, Ματθ. 10:8, Ματθ. 21:12,13, Ιερ. 51:24,25, Ρωμ. 12:17-21.

Μολονότι η ευσπλαχνία του Θεού συχνά εξυμνείται, η ιδέα ότι ο Θεός οργίζεται, πολλούς ανθρώπους τους ενοχλεί. Θεωρούν ότι εφόσον ο Θεός είναι αγάπη, δεν θα έπρεπε ποτέ να εκφράζει οργή. Αυτή η αντίληψη, ωστόσο, είναι λανθασμένη. Η οργή του Θεού απορρέει άμεσα από την αγάπη Του.

Κάποιοι ισχυρίζονται ότι ο Θεός της Παλαιάς Διαθήκης είναι Θεός οργής και ότι ο Θεός της Καινής Διαθήκης είναι Θεός αγάπης. Όμως υπάρχει μόνο ένας Θεός και αποκαλύπτεται ως ο Ίδιος και στις δύο Διαθήκες. Ο Θεός, ο Οποίος είναι αγάπη, εξοργίζεται με το κακό επειδή ακριβώς είναι αγάπη. Ο Ίδιος ο Ιησούς οργίστηκε κατά του κακού, και η Καινή Διαθήκη διδάσκει πολλές φορές για τη δίκαιη και κατάλληλη οργή του Θεού.

Η οργή του Θεού είναι πάντα η δίκαιη και στοργική απάντησή Του ενάντια στο κακό και την αδικία. Η Θεϊκή οργή είναι δίκαιη αγανάκτηση που παρακινείται από την τέλεια καλοσύνη και αγάπη, και επιδιώκει την ευημερία όλης της δημιουργίας. Η οργή του Θεού είναι απλώς η απάντηση της αγάπης στο κακό και στην αδικία. Κατά συνέπεια, το κακό προκαλεί τον ζήλο του Θεού υπέρ των θυμάτων του κακού και κατά των αυτουργών του. Η Θεϊκή οργή, λοιπόν, είναι μια άλλη έκφραση της Θεϊκής αγάπης.