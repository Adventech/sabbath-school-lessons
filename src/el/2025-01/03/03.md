---
title:  «Θα Ευφρανθει Σε Σενα Με Χαρα»
date:  13/01/2025
---

Για τον Θεό κάθε άνθρωπος έχει ανυπολόγιστη αξία, για αυτό χαίρεται για τη σωτηρία έστω και μιας ψυχής.

`Διαβάστε Σοφ. 3:17. Πώς αυτό το εδάφιο μάς βοηθά να κατανοήσουμε καλύτερα την παραβολή του άσωτου γιου;`

Το εδάφιο Σοφ. 3:17 δείχνει με έμφαση τη χαρά του Θεού για τον λυτρωμένο λαό Του. Σχεδόν κάθε λέξη για τη χαρά και την ευχαρίστηση στην εβραϊκή γλώσσα συμπεριλαμβάνεται σε αυτό το εδάφιο για τα αισθήματα του Θεού. Είναι σαν καμία λέξη από μόνη της να μην επαρκεί για να περιγράψει το μέγεθος της χαράς του Κυρίου την ημέρα που μια ψυχή σώζεται.

Προσέξτε επίσης, ότι σύμφωνα με αυτό το εδάφιο, ο Θεός βρίσκεται μεταξύ του λαού Του. Όπως ακριβώς ο πατέρας έτρεξε προς τον άσωτο γιο του, έτσι και ο Θεός έρχεται ανάμεσα στον λαό Του. Η συμφιλίωση που προκύπτει από την αγάπη, έρχεται από την άμεση παρουσία του Θεού μαζί μας.

Το εδάφιο Ησ. 62:4 παρουσιάζει την ίδια ιδέα μέσα από την απεικόνιση του γάμου. Ο λαός του Θεού θα ονομαστεί Hephjzibah, που σημαίνει «η ευδoκία μoυ μέσα σ’ αυτή» και Beulah που σημαίνει «νυμφευμένη». Επειδή, «o Kύριoς ευδόκησε επάνω σε σένα, και η γη σoυ θα είναι νυμφευμένη.» Η μέγιστη χαρά του Θεού θα έρθει την ημέρα της αποκατάστασης, όταν πλέον θα είναι για πάντα μαζί με τον λαό Του. Τότε θα χαίρεται για εμάς όπως ο πατέρας χάρηκε για την επανένωσή του με τον άσωτο γιο του.

`Διαβάστε Εφ. 5:25-28. Τι αγάπη ζητά ο Θεός να έχουμε στον γάμο; `

Αυτή η περικοπή προτρέπει τους άντρες να αγαπούν τις γυναίκες τους «όπως και ο Χριστός αγάπησε την εκκλησία, και παρέδωσε τον Εαυτό Του για χάρη της». Να τις αγαπούν «σαν τα δικά τους σώματα». Η αγάπη ενός συζύγου δεν θα πρέπει να είναι εγωιστική. Τα εδάφια αυτά δείχνουν την ανιδιοτελή και θυσιαστική αγάπη του Χριστού που πρέπει να έχει ένας άντρας για τη γυναίκα του. Να την αγαπά όπως ο Χριστός αγαπά την εκκλησία Του ως μέρος του Εαυτού Του.