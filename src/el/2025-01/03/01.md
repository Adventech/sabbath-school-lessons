---
title:  Για Να Ευφραινεται Σε Σενα Ο Κυριος
date:  11/01/2025
---

> <p>Εδαφιο Μνημης</p>
>  «O Kύριος ο Θεός σου, που είναι στο μέσον σου, ο δυνατός, θα σε σώσει, θα ευφρανθεί σε σένα με χαρά, θα αναπαύεται στην αγάπη Του, θα ευφραίνεται σε σένα με άσματα.» Σοφονίας 3:17.

### Για τη μελέτη αυτής της εβδομάδας, διαβάστε
Λουκ. 15:11-32, Σοφ. 3:17, Εφεσ. 5:25-28, Ησ. 43:4, Ρωμ. 8:1, Ρωμ. 5:8, Μάρκ. 9:17-29.

Φανταστείτε ένα πεντάχρονο αγόρι, να πηγαίνει στον μπαμπά του με ένα κακοτυλιγμένο δώρο για τη Γιορτή του Πατέρα. Το παιδί, ενθουσιασμένο, του προσφέρει το δώρο του.

Φανταστείτε τον πατέρα να λέει: «Γιε μου, δεν με ενδιαφέρει το δώρο σου. Άλλωστε, δεν υπάρχει τίποτα που θα μπορούσες να μου δώσεις το οποίο θα με ευχαριστούσε. Οτιδήποτε θα μπορούσες να μου δώσεις θα μπορούσα να το πάρω ο ίδιος για τον εαυτό μου. Εξάλλου, ό,τι και να μου δώσεις αγοράστηκε με τα χρήματά μου ή κατασκευάστηκε από υλικά που πλήρωσα εγώ. Γι’ αυτό, κράτα το δώρο σου δεν το χρειάζομαι, ούτε το θέλω. Σε αγαπώ όμως, όπως και να έχει.»

Ποια η γνώμη σας για την αντίδραση αυτού του πατέρα; Πώς θα τον χαρακτηρίζατε; Άκαρδο; Ψυχρό; Αναίσθητο;

Αυτός είναι ο τρόπος με τον οποίο ανταποκρίνεται ο Θεός σε εμάς; Έτσι αισθάνεται μπροστά στις προσφορές μας; Μπορούμε πραγματικά να ευαρεστήσουμε τον Θεό; Κι όμως, παρότι είμαστε αμαρτωλοί και με ροπή προς το κακό, μπορούμε να είμαστε ευάρεστοι στον Θεό! Ο Ουράνιος Πατέρας μας δεν βλέπει εμάς ή την προσφορά μας όπως αυτός ο πατέρας, αλλά ούτε κι εμείς μπορούμε να Τον ευχαριστήσουμε από μόνοι μας. Μόνο μέσω του Ιησού Χριστού μπορούμε να είμαστε αρεστοί στον Θεό!