---
title:  Περαιτερω Μελετη
date:  17/01/2025
---

Διαβάστε Ε. Χουάιτ, Ζ.Χ. σελ. 637-656.

«Ο Κύριος απογοητεύεται όταν ο λαός Του υποβιβάζει την αξία του. Επιθυμεί οι εκλεκτοί κληρονόμοι Του να εκτιμούν τον εαυτό τους σύμφωνα με την τιμή με την οποία Εκείνος τους εκτίμησε. Ο Θεός τους θέλει. Ειδεμή δε θα έστελνε τον Υιό Του σε μια τόσο ακριβή αποστολή για να τους εξαγοράσει. Θέλει να τους χρησιμοποιήσει, και ευχαριστείται όταν αυτοί Του υποβάλλουν τα πιο απαιτητικά αιτήματα για να μπορούν να δοξάσουν το όνομά Του. Πρέπει να περιμένουν μεγάλα πράγματα αν έχουν πίστη στις υποσχέσεις Του.

»Αλλά το να προσεύχεται κανείς στο όνομα του Χριστού έχει μεγάλη σημασία. Σημαίνει ότι πρέπει να δεχθούμε τον χαρακτήρα Του, να φανερώνουμε το πνεύμα Του και να μιμούμαστε τα έργα Του. Η υπόσχεση του Σωτήρα δόθηκε υπό όρους. “Εάν Με αγαπάτε, τας εντολάς Μου φυλάξατε”, είπε. Σώζει τους ανθρώπους όχι μέσα από τις αμαρτίες τους, αλλά τους βγάζει από τις αμαρτίες τους, και εκείνοι που Τον αγαπούν, θα δείξουν την αγάπη τους με την υπακοή.

»Κάθε πραγματική υπακοή πηγάζει από την καρδιά. Ο Χριστός εργαζόταν με την καρδιά Του. Αν εμείς συμφωνούμε με αυτό, Εκείνος θα συνταυτίσει τον εαυτό Του τόσο πολύ με τις σκέψεις και τους σκοπούς μας, θα ενώσει τις καρδιές και τις διάνοιές μας τόσο με την ομοιότητα του θελήματός Του, ώστε ενώ υπακούμε σε Αυτόν, ουσιαστικά θα εκτελούμε τις δικές μας διαθέσεις. Η θέληση εκλεπτυσμένη και καθαγιασμένη, θα βρίσκει τη μεγαλύτερη ευχαρίστηση να Τον υπηρετεί. Αν γνωρίζουμε τον Θεό όπως είναι προνόμιό μας να Τον γνωρίζουμε, η ζωή μας θα καταστεί ζωή συνεχούς υπακοής. Εκτιμώντας το χαρακτήρα του Χριστού και επικοινωνώντας με τον Θεό, η αμαρτία θα μας γίνει μισητή.» Ζ.Χ. σελ. 641,642.

**Ερωτησεις για συζητηση**

`1.	Τι μπορεί να σημαίνει να “λαμβάνεις ανιδιοτελώς”; Πώς, πιστεύετε, θα είναι το να δίνεις και να λαμβάνεις στη Νέα Γη;`

`2.	 Ο προφήτης Δανιήλ ήταν ένας ιδιαίτερος αγγελιοφόρος του Θεού. Οι άγγελοι αναφέρονται σε αυτόν ως chamudot, το οποίο στην Εβραϊκή γλώσσα έχει την έννοια του αγαπημένου, επιθυμητού, πολύτιμου. Και αυτή η προσφώνηση αναφέρεται τρεις φορές (Δαν. 9:23, 10:11, 19). Τι δείχνει αυτό για τον Θεό και για το πόσο πολύ μας αγαπάει; Ποια ελπίδα μπορούμε να αντλήσουμε από αυτήν την καταπληκτική αλήθεια;`

`3.	Πώς σχετίζονται τα παραδείγματα των ηρώων της πίστης που αναφέρονται στην Επιστολή προς Εβραίους 11:με το περιεχόμενο του μαθήματος αυτής της εβδομάδας; Τι αποκαλύπτουν για το πώς μπορεί κανείς να είναι ευάρεστος στον Θεό με την πίστη; Τι μπορούμε να εφαρμόσουμε στην καθημερινή μας ζωή από τέτοια παραδείγματα πίστης και πιστότητας;`