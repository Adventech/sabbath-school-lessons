---
title:  Η Αγαπη Ειναι Η Εκπληρωση Του Νομου
date:  22/03/2025
---

> <p>Εδαφιο Μνημης</p>
>  «Σε κανέναν να μην οφείλετε τίποτε, παρά μονάχα το να αγαπάτε ο ένας τον άλλον· επειδή, εκείνος που αγαπάει τον άλλον, εκπληρώνει τον νόμο.» Ρωμαίους 13:8.

### Για τη μελέτη αυτής της εβδομάδας, διαβάστε
Έξ. 20:1-17, Ρωμ. 6:1-3, 7:7-12, Ιερ. 31:31-34, Ματθ. 23:23, 24, Ιακ. 2:1-9.

Μια τοπική εκκλησία πραγματοποίησε ειδική συνεδρίαση για το τι θα έπρεπε να κάνει με ένα μέλος της που δημιουργούσε προβλήματα. Κάποιος από την επιτροπή της εκκλησία είπε στον ποιμένα: «Δεν μπορούμε να παίρνουμε αποφάσεις με βάση τη συμπόνια.» Δεν μπορούμε; Ο ποιμένας αναρωτήθηκε ποια ήταν η αντίληψη αυτού του ατόμου για τον Θεό και τον νόμο Του. Η συμπόνια πρέπει ασφαλώς να έχει καίριο ρόλο στον τρόπο με τον οποίο αντιμετωπίζουμε τους ανθρώπους, ιδίως τους πλανεμένους. Η συμπόνια είναι αναπόσπαστο μέρος της αγάπης, και όπως αναφέρει το Ρωμ. 13:8, «εκείνος που αγαπάει τον άλλον, εκπληρώνει τον νόμο».

Εφόσον η αγάπη είναι πράγματι η εκπλήρωση του νόμου, τότε θα πρέπει να προσέχουμε να μην σκεφτόμαστε τον νόμο διαχωρισμένο από την αγάπη ή την αγάπη να είναι αποσυνδεδεμένη από τον νόμο. Στην Αγία Γραφή, η αγάπη και ο νόμος συμβαδίζουν. Ο Θείος Νομοθέτης είναι η αγάπη και, κατά συνέπεια, ο νόμος του Θεού είναι ο νόμος της αγάπης. Όπως αναφέρει η Ε. Χουάιτ, «Ο Λόγος του Θεού είναι η αντιγραφή του χαρακτήρα Του» Λ.Ζ. σελ. 239.

Ο νόμος του Θεού δεν είναι ένα σύνολο αφηρημένων αρχών και κανόνων που δεν σημαίνουν τίποτα για τη ζωή μας, αλλά εντολές και οδηγίες που αποσκοπούν στην ευημερία μας. Ο νόμος του Θεού, στο σύνολό του, είναι μια έκφραση της αγάπης Του για εμάς.