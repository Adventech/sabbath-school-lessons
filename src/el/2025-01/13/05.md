---
title:  Η Αγαπη Ειναι Η Εκπληρωση Του Νομου
date:  26/03/2025
---

Η σχέση μεταξύ αγάπης και νόμου είναι πολύ σημαντική. Σύμφωνα με την Αγία Γραφή, η αγάπη είναι η εκπλήρωση του νόμου.

Στο Ρωμ. 13:8-10, ο απ. Παύλος γράφει ότι «εκείνος που αγαπάει τον άλλον, εκπληρώνει τον νόμο» (εδ. 8). Αφού απαριθμεί κάποιες από τις έξι εντολές προς τον συνάνθρωπο, ο απ. Παύλος δηλώνει ότι «και κάθε άλλη εντολή, συμπεριλαμβάνεται μέσα σε τούτο τον λόγο, στο: “Θα αγαπάς τον πλησίον σου σαν τον εαυτό σου”» (εδ. 9). Και συνεχίζει δηλώνοντας ρητά ότι, «είναι, λοιπόν, εκπλήρωση του νόμου η αγάπη» (εδ. 10). Επίσης, στο Γαλ. 5:14, ο απ. Παύλος αναφέρει ότι: «ολόκληρος ο νόμος εκπληρώνεται σε έναν λόγο, σε τούτον: “Θα αγαπάς τον πλησίον σου σαν τον εαυτό σου”». Αλλά ποιο είδος αγάπης εκπληρώνει τον νόμο;

`Διαβάστε Ματθ. 23:23, 24. Ποια είναι «τα βαρύτερα του νόμου»; Διαβάστε Δευτ. 5:12-15 και Ησ. 58:13, 14. Πώς αυτά τα εδάφια δείχνουν τη σχέση μεταξύ του νόμου (κυρίως της εντολής του Σαββάτου) και της μέριμνας του Θεού για δικαιοσύνη και απολύτρωση;`

Ο Ιησούς προσδιορίζει «τα βαρύτερα του νόμου» ως «κρίση και το έλεος και την πίστη». Και σε έναν νόμο – του Σαββάτου – περισσότερο από οποιονδήποτε άλλον, μπορούμε να δούμε στην Αγία Γραφή ότι το Σάββατο είναι αναπόσπαστα συνδεδεμένο με την απολύτρωση και τη δικαιοσύνη.

Στο Δευτ. 5, η εντολή του Σαββάτου θεμελιώνεται σε σχέση με την απελευθέρωση του Ισραήλ από τη δουλεία. Δηλαδή, το Σάββατο δεν είναι μόνο μια ανάμνηση της δημιουργίας, αλλά και μια ανάμνηση της απελευθέρωσης από τη δουλεία και την καταπίεση. Και στο πλαίσιο του να αποστρέψουμε από τη δική μας ευχαρίστηση και να ονομάσουμε το Σάββατο απόλαυση, λαμβάνοντας απόλαυση από τον Κύριο (Ησ. 58:13, 14), η έμφαση δίνεται στα έργα αγάπης και δικαιοσύνης για τους άλλους ανθρώπους – να φροντίζουμε τους πεινασμένους, τους φτωχούς και τους άστεγους (Ησ. 58:3-10).

Λαμβάνοντας υπόψη όλες αυτές τις διδασκαλίες, όσοι επιθυμούν να εκπληρώσουν τον νόμο μέσω της αγάπης θα πρέπει να έχουν κατά νου όχι μόνο τα αμαρτήματα που διαπράττονται, αλλά και τα αμαρτήματα της παράλειψης. Η αγάπη ως εκπλήρωση του νόμου δεν περιλαμβάνει απλώς την τήρηση του νόμου με την έννοια της αποχής από την αμαρτία, αλλά συνιστά επίσης την δράση για καλό – πράξεις αγάπης που προάγουν τη δικαιοσύνη και το έλεος. Το να είσαι πιστός στον Θεό είναι κάτι περισσότερο από το να μην παραβιάζεις απλώς το γράμμα του νόμου.