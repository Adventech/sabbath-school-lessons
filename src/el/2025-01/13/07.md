---
title:  Περαιτερω Μελετη
date:  28/03/2025
---

Διαβάστε Ε. Χουάιτ Ζ.Χ. σελ. 611-616.

«Εκείνοι που υπηρετούν τους άλλους, θα υπηρετηθούν από τον Αρχιποιμένα, θα πιούν από το ζωντανό νερό και θα ικανοποιηθούν. Δε θα κυνηγούν τις διασκεδάσεις, ούτε θα περιμένουν θεαματική αλλαγή στη ζωή τους. Το κύριο θέμα του ενδιαφέροντός τους θα είναι πώς να σώσουν ψυχές, έτοιμες να απολεσθούν. Οι κοινωνικές σχέσεις θα αποδειχθούν ωφέλιμες. Η αγάπη του Λυτρωτή θα οδηγήσει τις καρδιές στην ενότητα.

»Όταν διαπιστώνουμε ότι είμαστε συνεργάτες του Θεού, οι υποσχέσεις Του δε θα αντηχούν αδιάφορα στα αυτιά μας. Θα καίνε μέσα στην καρδιά μας και θα φλογίζουν τα χείλη μας. Όταν ο Θεός κάλεσε το Μωυσή να υπηρετήσει έναν αμόρφωτο, ανυπότακτο, επαναστατικό λαό, του έδωσε την υπόσχεση: “Η παρουσία μου θέλει είσθαι μετά σου, και θέλω σοι δώσει ανάπαυσιν.” Έξοδος λγ΄[33] 14, γ΄[3] 12. Αυτή η υπόσχεση ισχύει για όλους όσοι εργάζονται στη θέση του Χριστού για τους πονεμένους και τους βασανισμένους Του.» Ζ.Χ. σελ. 615.

**Ερωτησεις για συζητηση**

`1.	Διαβάστε Α’ Κορ. 13:4-8. Πώς η Α’ Κορ. 13:μας δείχνει πώς πρέπει να είμαστε ως χριστιανοί;`

`2.	Τι διαχωρίζει τα πρόβατα από τα ερίφια στο Ματθ. 25:31-46; Πώς μπορούμε να κατανοήσουμε τα λόγια του Ιησού με τρόπο που να μη διδάσκει τη σωτηρία με έργα;`

`3.	Τι σημαίνει για εσάς το ότι «όταν αγαπάμε τον κόσμο όπως Αυτός τον αγάπησε, τότε η αποστολή Του βρίσκει την εκπλήρωσή της σε μας. Είμαστε κατάλληλοι για τον ουρανό, επειδή έχουμε το πνεύμα Του στην καρδιά μας»; (απόσπασμα από Ζ.Χ. σελ. 615, 616 στην ημέρα της Πέμπτης.) Τι μας αποκαλύπτει αυτό για τη φύση του Θεού και τη φύση του ίδιου του ουρανού; Πώς μπορούμε να ζήσουμε ήδη περισσότερο σαν πολίτες του ουρανού, μεταδίδοντας την αγάπη του Θεού με τρόπο που να φέρνει φως και δικαιοσύνη στους καταπιεσμένους;`

`4.	Ποια πρακτικά βήματα θα πρέπει να κάνει η τοπική σας εκκλησία για να αντανακλάται το ενδιαφέρον του Θεού για αγάπη και δικαιοσύνη στους ανθρώπους γύρω σας; Τι κάνετε καλά ως κοινότητα; Τι πρέπει να βελτιώσετε και σε τι να επικεντρωθείτε περισσότερο; Ποια βήματα μπορείτε να κάνετε ατομικά και συλλογικά για να δράσετε σύμφωνα με όσα μελετήσαμε για την αγάπη και τη δικαιοσύνη του Θεού;`