---
title:  Νομος Και Χαρη
date:  25/03/2025
---

Όπως είδαμε, ο νόμος και η χάρη δεν έρχονται σε αντίθεση μεταξύ τους, αλλά εξυπηρετούν διαφορετικές λειτουργίες σύμφωνα με την αγάπη και τη δικαιοσύνη του Θεού. Μια έντονη αντίθεση μεταξύ του νόμου και της χάρης θα είχε προβληματίσει το αρχαίο Ισραήλ που έβλεπαν την ίδια τη χορήγηση του νόμου από τον Θεό ως μια μεγάλη φανέρωση της χάρης του Θεού. Ενώ οι θεοί των γύρω εθνών ήταν ασταθείς και απρόβλεπτοι, αφήνοντας τους ανθρώπους να μην γνωρίζουν το τι τους ευχαριστούσε και τι επιθυμούσαν, ο Θεός της Αγίας Γραφής δίνει πολύ σαφείς οδηγίες στον λαό Του σχετικά με το τι Τον ευαρεστεί. Και αυτό το οποίο Τον ευαρεστεί είναι ακριβώς αυτό που είναι για το απόλυτο καλό του λαού Του.

Ωστόσο, ο νόμος δεν μπορεί να μας σώσει από την αμαρτία ή να αλλάξει την ανθρώπινη καρδιά. Λόγω της έμφυτης αμαρτωλότητάς μας, χρειαζόμαστε να μας δώσει μια νέα πνευματική καρδιά.

`Διαβάστε Ιερ. 31:31-34. Τι μας διδάσκουν αυτά τα εδάφια σχετικά με τις υποσχέσεις του Θεού να μας δώσει μια νέα καρδιά; Συγκρίνετέ το με τα λόγια του Χριστού στον Νικόδημο στο Ιωάν. 3:1-21 σχετικά με την αναγέννηση. Δείτε επίσης Εβρ. 8:10.`

Οι Δέκα Εντολές γράφτηκαν από τον Ίδιο τον Θεό στις πέτρινες πλάκες (Έξ. 31:18), αλλά ο νόμος έπρεπε επίσης να γραφτεί στις καρδιές του λαού του Θεού (Ψαλ. 37:30, 31). Ιδανικά, ο νόμος της αγάπης του Θεού δεν θα υπήρχε εξωτερικά, αλλά εσωτερικά – μέσα στον χαρακτήρα μας. Μόνο ο Θεός θα μπορούσε να γράψει τον νόμο Του στην ανθρώπινη καρδιά και υποσχέθηκε ότι θα το κάνει για τον λαό της διαθήκης Του (Εβρ. 8 :10).

Δεν μπορούμε να σωθούμε με την τήρηση του νόμου. Αντίθετα, σωζόμαστε κατά χάρη μέσω πίστης, όχι από μόνοι μας, αλλά ως δώρο Θεού (Εφεσ. 2:8). Δεν τηρούμε τον νόμο για να σωθούμε, τον τηρούμε επειδή έχουμε ήδη σωθεί. Δεν τηρούμε τον νόμο για να μας αγαπήσει ο Θεός, αλλά επειδή μας αγαπά ήδη. Και έτσι, η αγάπη Του μας κάνει να επιθυμούμε να αγαπάμε τον Θεό και τους άλλους ανθρώπους (Ιωάν. 14:15).

Ταυτόχρονα, ο νόμος μάς δείχνει την αμαρτία μας (Ιάκ. 1:22-25, Ρωμ. 3:20, 7:7), μας δείχνει την ανάγκη μας για Λυτρωτή (Γαλ. 3:22-24), μας καθοδηγεί σε καλύτερο τρόπο ζωής και αποκαλύπτει τον χαρακτήρα του Θεού της αγάπης.

`ΣΚΕΨΗ: Ποια είναι η ελπίδα μας στην κρίση; Είναι η επιμελείς και πιστή τήρηση του νόμου ή είναι η δικαιοσύνη του Χριστού που μας καλύπτει; Τι σας λέει η απάντησή σας σχετικά με το τι μπορεί ή τι δεν μπορεί να κάνει ο νόμος του Θεού για εσάς;`