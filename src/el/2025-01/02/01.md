---
title:  Διαθηκη Αγαπης
date:  04/01/2025
---

> <p>Εδαφιο Μνημης</p>
>  «O Iησούς αποκρίθηκε και του είπε: “Aν κάποιος Με αγαπάει, θα φυλάξει τον λόγο Mου, και ο Πατέρας Mου θα τον αγαπήσει, και θάρθουμε σ’ αυτόν, και θα κατοικήσουμε μέσα σ’ αυτόν.”» Ιωάννην 14:23.

### Για τη μελέτη αυτής της εβδομάδας, διαβάστε
Β’ Πέτ. 3:9, Δευτ. 7:6-9, Ρωμ. 11:22, Α’ Ιωάν. 4:7-20, Ιωάν. 15:12, Α’ Ιωάν. 3:16.

Οι συγγραφείς της Καινής Διαθήκης χρησιμοποιούν διαφορετικούς όρους της ελληνικής γλώσσας που σημαίνουν αγάπη: αγαπώ και φιλέω. Πολλοί άνθρωποι θεωρούν ότι η ελληνική λέξη αγάπη αναφέρεται στην αγάπη που προέρχεται μόνο από τον Θεό και ότι το φιλέω αφορά ένα είδος αγάπης που δεν είναι τόσο ισχυρό όσο το αγαπώ. Πιστεύουν επίσης, ότι η αγάπη είναι κάτι που ο Θεός μπορεί να δώσει, αλλά δεν μπορεί να λάβει ποτέ από τους ανθρώπους.

Ωστόσο, μια προσεκτική μελέτη της Θεϊκής αγάπης σε όλη την Αγία Γραφή δείχνει ότι αυτές οι απόψεις είναι λανθασμένες. Πρώτον, ο ελληνικός όρος αγάπη δεν αναφέρεται μόνο στην αγάπη του Θεού, αλλά και στην ανθρώπινη αγάπη, ακόμη και την λανθασμένη (Β’ Τιμ. 4:10). Δεύτερον, στην Καινή Διαθήκη, υπάρχουν πολλοί άλλοι όροι εκτός από τον όρο αγάπη που αναφέρονται στην αγάπη του Θεού. Για παράδειγμα, ο Ιησούς δήλωσε ότι «ο Ίδιος ο Πατέρας σάς αγαπάει (φιλέω), για τον λόγο ότι εσείς αγαπήσατε (φιλέω) Εμένα» (Ιωάν. 16:27). Εδώ, ο όρος φιλέω χρησιμοποιείται όχι μόνο για την ανθρώπινη αγάπη, αλλά και για την αγάπη του Θεού προς τους ανθρώπους. Έτσι, το φιλέω δεν αναφέρεται σε μία ελλιπής αγάπη, αλλά στην ίδια την αγάπη του Θεού.

Η Αγία Γραφή διδάσκει επίσης ότι η αγάπη του Θεού δεν είναι μονομερής. Ο Θεός θέλει να έχει σχέση αγάπης μαζί μας. Ενδιαφέρεται για το πώς σκεφτόμαστε και αισθανόμαστε για Αυτόν. Ο Θεός μάς αγαπάει και θέλει να Τον αγαπάμε κι εμείς.