---
title:  Περαιτερω Μελετη
date:  10/01/2025
---

Διαβάστε Ε. Χουάιτ, Β.Χ. σελ. 87-97

«Παρουσίαζε στον Θεό τις χαρές και τις λύπες σου, τις έγνοιες και τους φόβους σου. Δεν Τον βαρύνεις ούτε Τον κουράζεις. Εκείνος που μετρά τις τρίχες της κεφαλής σου, δε μένει αδιάφορος μπροστά στις ανάγκες των παιδιών Του. “Ο Κύριος είναι πολυεύσπλαχνος και οικτίρμονας.” Ιακ. (5)ε’11. Η γεμάτη αγάπη καρδιά Του συγκινείται από τις θλίψεις μας και μόνο όταν Του τις αναφέρουμε. Να Του πεις ό,τι απασχολεί τις σκέψεις σου. Τίποτα δεν Του είναι τόσο βαρύ να το σηκώσει, αφού Αυτός κρατάει τους κόσμους και κυβερνάει ολόκληρο το σύμπαν. Ό,τι αφορά τη γαλήνη μας είναι άξιο της προσοχής Του. Κανένα κεφάλαιο της ζωής μας δεν είναι τόσο σκοτεινό που να μην μπορεί να διαβάσει. Δεν υπάρχει δυσκολία τόσο περίπλοκη που να μην μπορεί να αντιμετωπίσει. Καμιά συμφορά δεν πλήττει και το πιο αδύναμο παιδί Του, καμιά αγωνία δεν καταθλίβει την ψυχή, κανένα παραλήρημα χαράς ή καμιά ειλικρινής προσευχή δεν ξεφεύγει από τα χείλη, χωρίς να ελκύουν την προσοχή του ουράνιου Πατέρα μας ή να προκαλούν το άμεσο ενδιαφέρον Του. “Γιατρεύει τους συντριμμένους στην καρδιά, και δένει τις πληγές τους.” Ψαλμ.(147)ρμζ’3.

Η σχέση ανάμεσα στον Θεό και σε κάθε ψυχή είναι τόσο στενή και ολοκληρωμένη, σαν να μην υπήρχε άλλη ψυχή στη γη που να αποσπάσει το ενδιαφέρον Του, άλλη ψυχή για χάρη της οποίας να θυσιάσει τον Υιό Του.» Β.Χ. σ. 93.

**Ερωτησεις για συζητηση**

`1.	«Η σχέση ανάμεσα στον Θεό και σε κάθε ψυχή είναι τόσο στενή και ολοκληρωμένη, σαν να μην υπήρχε άλλη ψυχή στη γη που να αποσπάσει το ενδιαφέρον Του, άλλη ψυχή για χάρη της οποίας να θυσιάσει τον Υιό Του.» Τι ελπίδα μάς δίνει αυτή η σκέψη από το παραπάνω απόσπασμα; Πώς πρέπει να ζούμε γνωρίζοντας το πόσο πολύ ο Θεός νοιάζεται για εμάς;`

`2.	Πώς μας βοηθάει το μάθημα αυτής της εβδομάδας να κατανοήσουμε καλύτερα τον Ψαλμό 103:17, 18; Τι μας αποκαλύπτει για το πώς η αγάπη του Θεού είναι αιώνια, αλλά και πώς τα οφέλη μιας σχέσης με τον Κύριο εξαρτώνται από την επιλογή μας να αποδεχτούμε την αγάπη Του;`

`3.	Πώς η κατανόηση της αιώνιας αγάπης του Θεού ενισχύει τη σχέση μας με τον Κύριο και πώς επηρεάζει τη συμπεριφορά μας προς τους άλλους ανθρώπους;`