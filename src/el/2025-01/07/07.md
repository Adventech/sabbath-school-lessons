---
title:  Περαιτερω Μελετη
date:  14/02/2025
---

Διαβάστε Ε. Χουάιτ, Π.Π. σελ. 1-12.

«Και όταν ακόμη αποβλήθηκε από τον ουρανό, η άπειρη σοφία του Θεού δεν κατέστρεψε το Σατανά. Επειδή μόνο η υπηρεσία της αγάπης είναι ευπρόσδεκτη στο Θεό, η υποταγή των δημιουργημάτων Του οφείλει να προέρχεται από την πεποίθησή τους για τη δικαιοσύνη και την καλοκαγαθία Του. Οι κάτοικοι του ουρανού και των άλλων κόσμων, όντας ανέτοιμοι να κατανοήσουν τη φύση ή τις συνέπειες της αμαρτίας, δε θα ήταν τότε σε θέση να διακρίνουν τη δικαιοσύνη του Θεού αν Αυτός κατέστρεφε το Σατανά. Αν τον είχε εξολοθρεύσει αμέσως, μερικοί θα υπηρετούσαν το Θεό από φόβο μάλλον παρά από αγάπη.

»Η επιρροή του απατεώνα δε θα είχε ριζικά καταστραφεί, ούτε το πνεύμα της ανταρσίας θα είχε παντελώς εκριζωθεί. Για το καλό του σύμπαντος μέσα από τους ατέλειωτους αιώνες, ο Σατανάς έπρεπε να ολοκληρώσει τις αρχές του, ώστε οι κατηγορίες κατά του καθεστώτος του Θεού να φανερωθούν σε όλα τα πλάσματα της κτίσης κάτω από το πραγματικό τους φως, και η δικαιοσύνη, η ευσπλαχνία του Θεού καθώς και το αναλλοίωτο του νόμου Του να τεθούν μια για πάντα πέρα από κάθε αμφιβολία.

»Η ανταρσία του Σατανά θα γινόταν ένα μάθημα για το σύμπαν σε όλους τους επερχόμενους αιώνες, μια διαρκής μαρτυρία για τη φύση της αμαρτίας και των τρομερών αποτελεσμάτων της. Η πολιτική της ηγεσίας του Σατανά θα έδειχνε τόσο στη ζωή των ανθρώπων όσο και των αγγέλων ποια θα ήταν τα αποτελέσματα της απόρριψης της θεϊκής εξουσίας. Αυτό θα μαρτυρούσε ότι η ευτυχία όλων των πλασμάτων της δημιουργίας του Θεού συνδέεται στενά με την ύπαρξη της διακυβέρνησής Του. Έτσι λοιπόν, το ιστορικό του τρομερού πειραματισμού της ανταρσίας θα απέβαινε αιώνια εγγύηση σε όλα τα άγια δημιουργήματα του Θεού, για να τα διαφυλάξει από του να εξαπατηθούν ως προς τη φύση της παράβασης, να τα περισώσει από του να προβούν στην εκτέλεση της αμαρτίας και να υποστούν τις τιμωρίες της.» Π.Π. σελ. 11, 12.

**Ερωτησεις για συζητηση**

`1.	Ο Θεός μάς δίνει την ελευθερία να επιλέξουμε. Πώς αυτή η ελευθερία να επιλέγουμε μας προστατεύει από το να πιστεύουμε ότι όλα όσα συμβαίνουν είναι σχέδιο του Θεού;`

`2.	Θεοδικία, είναι η δικαίωση του Θεού για την ύπαρξη του κακού. Χωρίς όμως να δικαιολογεί το ίδιο το κακό. Πώς μπορούμε να κάνουμε κατανοητό ότι ο Θεός είναι – και όχι το κακό – που τελικά δικαιώνεται στη Μεγάλη Διαμάχη;`

`3.	Αισθανθήκατε ποτέ σαν τον Ιώβ; Σκεφτήκατε ποτέ ότι δεν μπορεί να υπάρχει κάποια εξήγηση για τα δεινά που βιώσατε; Πώς η τελική διαπίστωση του Ιώβ ότι, «Eγώ, λοιπόν, πρόφερα εκείνo πoυ δεν καταλάβαινα» (Ιώβ 42:3), μας βοηθά να καταλάβουμε το πόσο περιορισμένοι είμαστε στο να κατανοήσουμε τον Θεό και τα σχέδιά Του;`