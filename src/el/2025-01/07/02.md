---
title:  Μεχρι Ποτε Κυριε;
date:  09/02/2025
---

Το πρόβλημα του κακού δεν εκφράζεται μόνο στη σύγχρονη εποχή, αλλά και στην ίδια την Αγία Γραφή.

`Διαβάστε Ιώβ 30:26, Ιερ. 12:1, 13:22, Μαλ. 2:17, και Ψαλ. 10:1. Τι λένε αυτά τα εδάφια για το πρόβλημα του κακού ως μέρος της ανθρώπινης εμπειρίας;`

Τα εδάφια αυτά θέτουν πολλά ερωτήματα που απασχολούν και εμάς σήμερα. Γιατί οι ασεβείς να ευημερούν και αυτοί που κάνουν το κακό φαίνεται συχνά, αν όχι πάντα, να επωφελούνται από τις πράξεις τους; Γιατί οι δίκαιοι να υποφέρουν τόσο πολύ; Πού είναι ο Θεός όταν συμβαίνει το κακό; Γιατί μερικές φορές ο Θεός μοιάζει να μην είναι παρών;

Όποια κι αν είναι η άποψή μας για αυτά τα ερωτήματα, δεν θα πρέπει να υποβαθμίζουμε το πρόβλημα του κακού ως ένα ζήτημα μικρό ή ασήμαντο, και δεν πρέπει να προσπαθούμε να επιλύσουμε το πρόβλημα. Δεν υπάρχει καλύτερο ή μικρότερο κακό στον κόσμο. Το κακό είναι πολύ κακό, και ο Θεός το μισεί ακόμη περισσότερο από ό,τι εμείς.

Έτσι, θα μπορούσαμε να συμμεριστούμε την κραυγή που ακούγεται στην Αγία Γραφή προς τον Θεό για όλο το κακό και τις αδικίες στον κόσμο: «Mέχρι πότε οι ασεβείς, Kύριε, μέχρι πότε οι ασεβείς θα θριαμβεύουν;» (Ψαλ. 94:3)

`Διαβάστε Ματ. 27κζ’/ 46. Πώς αντιλαμβάνεστε τα λόγια του Ιησού; Τι δείχνουν για το πώς το κακό πληγώνει τον Θεό, με τον πιο οδυνηρό τρόπο;`

Στον σταυρό, ο Ιησούς εξέφρασε το ερώτημα: «Θεέ μου, Θεέ μου, γιατί Με εγκατέλειψες;» (Ματ. 27κζ’/ 46). Ειδικά εδώ, βλέπουμε ότι ο Ίδιος ο Θεός πληγώνεται από το κακό. Μια συναρπαστική Βιβλική αλήθεια που αναδεικνύεται έντονα στο μαρτύριο και τον θάνατο του Χριστού στον σταυρό, όπου όλο το κακό του κόσμου έπεσε επάνω Του. Όμως ακόμη και εδώ, υπάρχει ελπίδα. Με τη σταυρική Του θυσία, ο Χριστός νίκησε την πηγή του κακού – τον Σατανά. Και στο μέλλον, θα εξαλείψει το κακό για πάντα. Τα λόγια του Χριστού στον σταυρό είναι από τον Ψαλ. 22:1, και ο υπόλοιπος Ψαλμός τελειώνει θριαμβευτικά, με δοξολογία προς τον Θεό.

`ΣΚΕΨΗ: Στον σταυρό, ο Ιησούς προσβλέπει σε μια ελπίδα που εκείνη τη στιγμή δεν μπορούσε να δει. Πώς μπορούμε να ενθαρρυνθούμε από την εμπειρία Του, όταν κι εμείς νιώθουμε απελπισμένοι;`