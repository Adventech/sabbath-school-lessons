---
title:  Το Προβλημα Του Κακου
date:  08/02/2025
---

> <p>Εδαφιο Μνημης</p>
>  «Kαι ο Θεός θα εξαλείψει κάθε δάκρυ από τα μάτια τους, και ο θάνατος δεν θα υπάρχει πλέον· ούτε πένθος ούτε κραυγή ούτε πόνος δεν θα υπάρχουν πλέον· επειδή, τα πρώτα παρήλθαν.» Αποκάλυψη 21:4

### Για τη μελέτη αυτής της εβδομάδας, διαβάστε
Ιώβ 30:26, Ματθ. 27:46, Ιώβ 38:1-12, Ψάλ. 73, Γέν. 2:16, 17, Αποκ. 21:3, 4.

Το μεγαλύτερο πρόβλημα που αντιμετωπίζει ο χριστιανισμός είναι το πρόβλημα του κακού. Εφόσον ο Θεός είναι Πανάγαθος και Παντοδύναμος, γιατί υπάρχει το κακό, και μάλιστα σε τόσο μεγάλο βαθμό;

Αυτό είναι ένα ερώτημα που προβληματίζει βαθιά πολλούς ανθρώπους, ενώ εμποδίζει κάποιους να γνωρίσουν και να αγαπήσουν τον Θεό.

«Στη σκέψη πολλών η προέλευση της αμαρτίας και ο λόγος της ύπαρξής της αποτελούν πηγή μεγάλης αμηχανίας. Βλέπουν το έργο του κακού με τα τρομερά του αποτελέσματα της συμφοράς και της θλίψης, και αναρωτιούνται πώς μπορεί να συμβαίνουν όλα αυτά κάτω από την κυριαρχική εξουσία Εκείνου του οποίου η σοφία, η δύναμη και η αγάπη είναι απεριόριστες. Αυτό είναι ένα ανεξήγητο γι’ αυτούς μυστήριο.» Τ.Π.Σ. σελ. 587.

Πολλοί άθεοι άνθρωποι προσδίδουν το πρόβλημα του κακού ως τον λόγο που είναι άθεοι. Όμως, όπως θα δούμε αυτήν την εβδομάδα και τις επόμενες, ο Θεός της Αγίας Γραφής είναι απόλυτα καλός και μπορούμε να Τον εμπιστευόμαστε, παρά το κακό που μολύνει τόσο πολύ τον έκπτωτο κόσμο μας.