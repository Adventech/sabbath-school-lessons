---
title:  Ο Θεος Μας Αγαπα Και Μας Συμπονα
date:  18/01/2025
---

> <p>Εδαφιο Μνημης</p>
>  «Mπoρεί η γυναίκα να λησμoνήσει τo βρέφoς της πoυ θηλάζει, ώστε να μη ελεήσει τo παιδί της κoιλιάς της; Aλλά, και αν αυτές λησμoνήσoυν, Εγώ όμως δεν θα σε λησμoνήσω.»

Ησαΐας 49:15.

### Για τη μελέτη αυτής της εβδομάδας, διαβάστε
Ψαλ. 103:13, Ησ. 49:15, Ωσ. 11:1-9, Ματθ. 23:37, Β’ Κορ. 11:2, Α’ Κορ. 13:4-8.

Κάποιοι άνθρωποι θεωρούν ότι τα έντονα συναισθήματα δεν είναι καλά και ότι θα πρέπει να αποφεύγονται. Για αυτόν τον λόγο πιστεύουν και ότι οι καλοί άνθρωποι δεν έχουν έντονα συναισθήματα. Κάποιοι αρχαίοι Έλληνες στοχαστές πίστευαν ότι ο καλύτερος άνθρωπος ήταν αυτός που δεν ένιωθε έντονα συναισθήματα – ήταν αδιαπέραστος από τα πάθη ή έλεγχε τα συναισθήματά του.

Όντως, κάποια έντονα συναισθήματα που ξεφεύγουν από τον έλεγχο μπορεί να αποτελέσουν πρόβλημα. Αλλά ο Θεός μάς δημιούργησε με την ικανότητα να αισθανόμαστε. Η Αγία Γραφή δείχνει ότι ο Θεός έχει έντονα συναισθήματα. Και εφόσον ο Ίδιος ο Θεός βιώνει βαθιά συναισθήματα, τότε τα έντονα συναισθήματα δεν μπορούν να είναι από τη φύση τους κακά, γιατί ο Θεός είναι απόλυτα Καλός και τέλεια Σοφός.

Στην πραγματικότητα, στην Αγία Γραφή υπάρχουν πολλές όμορφες αλήθειες που μπορούν να αποκτηθούν από τη συνειδητοποίηση ότι η αγάπη του Θεού για εμάς είναι μια βαθιά συναισθηματική αγάπη. Ωστόσο, θα πρέπει πάντοτε να θυμόμαστε ότι η αγάπη του Θεού είναι τέλεια, δεν είναι ίδια με την αγάπη και τα συναισθήματα όπως τα βιώνει ο άνθρωπος.