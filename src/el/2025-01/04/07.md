---
title:  Περαιτερω Μελετη
date:  24/01/2025
---

Διαβάστε Ε. Χουάιτ, Ε.Ο.Ο. σελ. 7-50.

«Όλοι όσοι συναισθάνονται τη βαθιά ψυχική τους ένδεια και αναγνωρίζουν ότι τίποτε το καλό δεν έχουν μέσα τους, μπορούν να βρουν τη δικαιοσύνη και τη δύναμη αποβλέποντας στον Ιησού. Αυτός λέει: “Έλθετε προς Με, πάντες οι κοπιώντες και πεφορτισμένοι.” (Ματθ. [11]α΄28). Μας καλεί να ανταλλάξουμε τη φτώχια μας με τον πλούτο της χάρης Του. Εμείς δεν είμαστε άξιοι της αγάπης του Θεού. Ο Χριστός όμως, ο Εγγυητής μας, είναι όχι μόνο άξιος, αλλά και “υπερεκπερισσού δυνάμενος να σώζη πάντας τους ερχομένους προς Αυτόν”. Οποιαδήποτε και αν υπήρξε η ζωή σας στο παρελθόν, οσοδήποτε αποθαρρυντική και αν παρουσιάζεται η τωρινή σας κατάσταση, αν έρθετε στο Χριστό ακριβώς έτσι όπως είστε, αδύναμοι, ανήμποροι και αποθαρρημένοι, ο συμπονετικός Σωτήρας μας θα έρθει να σας συναντήσει από μακριά και θα σας σφιχταγκαλιάσει με τα χέρια της αγάπης Του και με το χιτώνα της δικαιοσύνης Του. Έτσι ντυμένος με την ολόλευκη περιβολή του δικού Του χαρακτήρα, παρακαλεί για μας στον Πατέρα λέγοντας: ‘’Πήρα τη θέση του αμαρτωλού. Μη βλέπεις το παραστρατημένο αυτό παιδί, αλλά κοίταξε Εμένα.’’ Και αν ο Σατανάς επιτίθεται με δριμύτητα κατά των ψυχών μας, κατηγορώντας μας για τις αμαρτίες μας και απαιτώντας εμάς σαν λεία του, το αίμα του Χριστού συνηγορεί με μεγαλύτερη ακόμη δύναμη.» Ε. Χουάιτ, Ε.Ο.Ο. σελ. 10,11.

**Ερωτησεις για συζητηση**

`1. Το παραπάνω απόσπασμα δηλώνει ότι ο Ιησούς, «ντυμένος με την ολόλευκη περιβολή του δικού Του χαρακτήρα, παρακαλεί για μας στον Πατέρα». Πώς μας ενθαρρύνει αυτή η σκέψη όταν κατά καιρούς απελπιζόμαστε για τα λάθη και τις ελλείψεις μας ή ότι δεν δείχνουμε στους άλλους ανθρώπους την αγάπη που δείχνει ο Θεός σε εμάς;`

`2. Όλα τα Ευαγγέλια φανερώνουν τη συμπόνια του Ιησού προς τους ανθρώπους που είχαν ανάγκη. Ο Ιησούς, φρόντισε για τις ανάγκες τους. Πώς μπορούμε κι εμείς, ατομικά ή και ως εκκλησία, να φροντίσουμε συνανθρώπους μας που υποφέρουν και χρειάζονται ανακούφιση;`