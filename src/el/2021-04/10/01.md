---
title:  Να Θυμασαι – Να Μη Λησμονησεις
date:  27/11/2021
---

> <p>Εδαφιο Μνημης</p>
>  «Να θυμάσαι, να μη λησμονήσεις πόσο παρόργισες τον Κύριο τον Θεό σου στην έρημο· από την ημέρα που βγήκατε από τη γη της Αιγύπτου, μέχρις ότου φτάσατε σε τούτο τον τόπο, πάντοτε στασιάσατε ενάντια στον Κύριο.» Δευτ. 9:7

### Για τη μελέτη αυτής της εβδομάδας, διαβάστε
Γεν. 9:8-17, Δευτ. 4:32-39, Αποκ. 14:12, Δευτ. 4:9,23, Δευτ. 6:7 Δευτ. 8:7-18, Εφεσ. 2:8-13.

Δύο φράσεις που εμφανίζονται σε όλη την Αγία Γραφή είναι «να θυμάσαι» και «μη λησμονήσεις». Και οι δύο αναφέρονται σε ανθρώπινες πράξεις, σε κάτι που συμβαίνει στη διάνοιά μας. Και τα δύο είναι ρήματα και είναι αντίθετα: το «να θυμάσαι» σημαίνει να μην ξεχνάς, και το να «μη λησμονήσεις» σημαίνει να θυμάσαι.

Ο Θεός λέει συχνά στον λαό Του να θυμούνται όλα όσα έχει κάνει γι’ αυτούς· να θυμούνται τη χάρη Του και την καλοσύνη Του προς αυτούς. Μεγάλο μέρος της Παλαιάς Διαθήκης αποτελείται από προφήτες, οι οποίοι λένε στον Εβραϊκό λαό, να μην λησμονούν το τι έχει κάνει ο Κύριος γι’ αυτούς. Αλλά επίσης πολύ σημαντικό είναι ότι δεν έπρεπε να ξεχάσουν ποια ήταν η κλήση τους από τον Θεό και τι είδους άνθρωποι έπρεπε να είναι ως ανταπόκριση σε αυτή την κλήση. “Θα θυμάμαι τα έργα του Κυρίου· ναι, θα θυμάμαι τα θαυμάσιά σου που είναι εξαρχής·” (Ψαλμ. 77:11).

Υπάρχει καμία διαφορά για μας σήμερα, είτε σε συλλογικό επίπεδο είτε σε προσωπικό; Πόσο εύκολα ξεχνάμε τι έχει κάνει ο   Θεός για μας;

Αυτήν την εβδομάδα, θα δούμε πώς εκφράζεται στο Δευτερονόμιο αυτή η σημαντική αρχή του να θυμόμαστε και να μη λησμονούμε τις αλληλεπιδράσεις του Θεού στη ζωή μας.