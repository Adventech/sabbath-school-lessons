---
title:  Σχετικα Με Τις Ημερες Που Περασαν
date:  29/11/2021
---

Στο τέταρτο κεφάλαιο του Δευτερονομίου, διαβάσαμε για τις υπέροχες νουθεσίες που έδωσε ο Θεός στον λαό Του μέσω του Μωυσή, όσον αφορά τα μεγάλα προνόμια που είχαν ως εκλεκτός λαός του Θεού. Τους είχε ελευθερώσει από την Αίγυπτο “με δοκιμασίες, με σημεία και με θαύματα, και με πόλεμο, και με χέρι κραταιό, και με απλωμένον βραχίονα, και με μεγάλα τέρατα, σύμφωνα με όλα όσα ο Κύριος ο Θεός έκανε για σας στην Αίγυπτο μπροστά στα μάτια σου” (Δευτ. 4:34). Με άλλα λόγια, όχι μόνο ο Θεός έκανε κάτι μεγάλο για σας, αλλά το έκανε με τέτοιους τρόπους ώστε να σας βοηθήσει να θυμάστε, και ποτέ να μην ξεχάσετε, τα υπέροχα πράγματα έχει κάνει για σας.

`Διαβάστε Δευτ. 4:32-39. Τι τους λέει ο Κύριος να θυμούνται, και γιατί ήταν τόσο σημαντικό να τα θυμούνται όλα αυτά;`

Ο Μωυσής τους δείχνει το παρελθόν μέσα από όλη την ιστορία, ακόμα και μέσα από τη δημιουργία, και τους ρωτάει ρητορικά, αν έγινε στο παρελθόν κάτι παρόμοιο με αυτό που έκανε ο Θεός γι’ αυτούς. Στην πραγματικότητα τους λέει να ρωτήσουν· που σημαίνει να μελετήσουν οι ίδιοι και να δουν αν και στο παρελθόν είχε συμβεί κάτι αντίστοιχο, όπως αυτό που είχαν βιώσει. Με αυτόν τον τρόπο, ο Μωυσής προσπαθεί να τους κάνει να συνειδητοποιήσουν τι έκανε ο Κύριος γι’ αυτούς, και έτσι, τελικά, να νιώσουν ευγνώμονες και να Τον ευχαριστήσουν για τις Θεϊκές Του ενέργειες στη ζωή τους.

Το κεντρικό σημείο αυτών των ενεργειών ήταν η απελευθέρωσή τους από την Αίγυπτο και μετά, ίσως με μερικούς τρόπους ακόμη πιο εκπληκτικούς, τους μιλάει στο Σινά, όπου τους επέτρεψε να Τον ακούσουν “να μιλάει μέσα από τη φωτιά” (Δευτ. 4:33).

`Διαβάστε Δευτ. 4:40. Ποιο συμπέρασμα ήθελε ο Μωυσής να βγάλουν από αυτά τα λόγια σχετικά με το τι είχε κάνει ο Θεός γι’ αυτούς;`

Ο Θεός δεν τα έκανε όλα αυτά άσκοπα. Ελευθέρωσε τον λαό Του, διατηρώντας τη διαθήκη που είχε κάνει μαζί τους ως το τέλος. Είχαν ελευθερωθεί από την Αίγυπτο, και επρόκειτο να εισέλθουν στην Γη της Επαγγελίας. Ο Θεός έκανε το μέρος Του· τώρα καλούνταν να κάνουν και αυτοί το δικό τους, που ήταν απλώς να υπακούσουν.

`ΣΚΕΨΗ: Πώς αυτό το πρότυπο αντιπροσωπεύει το σχέδιο της σωτηρίας, όπως εκφράζεται στην Καινή Διαθήκη; Τι έκανε ο Ιησούς για μας, και πώς ανταποκρινόμαστε εμείς σε αυτό; (Δείτε Αποκ. 14:12)`