---
title:  Ο Θανατος Του Μωυση
date:  21/12/2021
---

Ο καημένος ο Μωυσής! Έφθασε ως εδώ, πέρασε τόσα πολλά, για να μείνει τελικά έξω από την εκπλήρωση της υπόσχεσης που δόθηκε στον Αβραάμ, πολλούς αιώνες νωρίτερα: “Στο σπέρμα σου θα δώσω αυτή τη γη.” (Γεν. 12:7).

`Διαβάστε Δευτ. 34:1-12. Τι συνέβη στον Μωυσή, και τι είπε ο Κύριος γι’ αυτόν που έδειχνε πόσο ξεχωριστός άνθρωπος ήταν;`

«Στη μοναξιά ο Μωυσής έκανε μια ανασκόπηση της γεμάτης από μεταλλαγές και αντιξοότητες ζωής του, από τη στιγμή που εγκα¬τέ-λειψε ανακτορικές τιμές και μια μελλοντική βασιλεία στην Αί¬γυπτο για να συμμετέχει στη μοίρα του εκλεκτού λαού του Θεού. Έφερε στη μνήμη του τα μακρινά εκείνα χρόνια στην ερημιά βόσκοντας τα κοπάδια του Ιοθόρ, την παρουσία του Αγγέλου στην καιγόμενη βά¬το και την κλήση του για την απελευθέρωση του Ισραήλ. Α¬να¬πα¬ράστησε πάλι τα μεγάλα θαύματα της δύναμης του Θεού χά¬ρη του ε¬κλεκτού λαού, και τη μακρόθυμη ευσπλαχνία Του κατά τα χρόνια των περιπλανήσεων και των ανταρσιών τους. Παρά τα ό¬σα εί¬χε κά¬νει ο Θεός γι’αυτούς, παρά τις δικές του προσπάθειες και προ¬σευ¬χές, μόνο δύο από τους ενήλικες της απέραντης εκείνης στρατιάς που έφυγε από την Αίγυπτο, βρέθηκαν πιστοί για να ει¬σέλ¬¬θουν στην υποσχεμένη γη. Καθώς ο Μωυσής ανασκοπούσε τα α¬πο¬τελέσματα των μόχθων του, η γεμάτη δοκιμασίες και θυσίες ζωή του φαινόταν ότι είχε πάει σχεδόν άδικα.» Ε.Χουάιτ, Π.Π. σελ.459, 460.

Το Δευτ. 34:4 λέει κάτι πολύ ενδιαφέρον. “Αυτή είναι η γη που ορκίστηκα στον Αβραάμ, στον Ισαάκ και στον Ιακώβ, λέγοντας: Στο σπέρμα σου θα τη δώσω.” Ο Κύριος χρησιμοποιούσε σχεδόν κατά λέξη τα ίδια λόγια που είχε πει στους πατριάρχες και στα παιδιά τους, ότι επρόκειτο να τους δώσει τη γη. Τώρα, τα επαναλάμβανε στον Μωυσή.

Ο Κύριος λέει επίσης ότι: “Εγώ σε έκανα να τη δεις με τα μάτια σου, εκεί όμως δεν θα διαβείς” (Δευτ. 34:4, εδώ δίνεται έμφαση). Δεν υπήρχε περίπτωση να δει ο Μωυσής από τη θέση που βρισκόταν, όλα όσα ο Κύριος τού έδειχνε – από τη γη του Μωάβ, έως τη γη του Δαν και του Νεφθαλί, κ.ο.κ.

Η Ε. Χουάιτ ήταν ξεκάθαρη: ήταν μια υπερφυσική αποκάλυψη, όχι μόνο σε ό,τι αφορούσε τη γη, αλλά και για το πώς θα ήταν αφότου την καταλάμβαναν.

Υπό μία έννοια, φαίνεται σαν ο Κύριος να χτυπά στον Μωυσή το λάθος του: Θα μπορούσες να είσαι εδώ, αν απλώς υπάκουγες σε Εμένα, όπως πριν. Αντιθέτως, ο Κύριος έδειχνε στον Μωυσή ότι παρά τα λάθη του, Εκείνος θα παρέμενε πιστός στις υποσχέσεις της διαθήκης που είχε κάνει με τους πατέρες και με το ίδιο το Ισραήλ. Όπως βλέπουμε, ο Κύριος είχε κάτι ακόμα καλύτερο για τον πιστό, αλλά με ελαττώματα υπηρέτη Του.