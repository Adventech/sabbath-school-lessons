---
title:  Η Δικη Μας Ανασταση
date:  23/12/2021
---

Με το επιπλέον φως της Καινής Διαθήκης, ο αποκλεισμός του  Μωυσή από την Γη της Επαγγελίας δεν μοιάζει με τιμωρία. Αντί για μια επίγεια Χαναάν και αργότερα μια επίγεια Ιερουσαλήμ (η οποία, σύμφωνα με την ιστορία ήταν τόπος πολέμων, κατακτήσεων και δεινών), η “επουράνια Ιερουσαλήμ” (Εβρ. 12:22) είναι πλέον η κατοικία του. Σίγουρα, μια πολύ καλύτερη κατοικία!

Ο Μωυσής ήταν το πρώτο παράδειγμα στην Αγία Γραφή που αναστήθηκε από τους νεκρούς. Ο Ενώχ εισήλθε στη Βασιλεία των Ουρανών χωρίς να γευθεί θάνατο (Γεν. 5:24), και ο Ηλίας (Β’Βασ. 2:11), αλλά σύμφωνα με τις καταγραφές, ο Μωυσής ήταν ο πρώτος που αναστήθηκε για αιώνια ζωή.

Δεν γνωρίζουμε πόσο καιρό παρέμεινε ο Μωυσής στο χώμα, αλλά αυτό δεν έχει σημασία. Αφότου πέθανε, είτε ήταν τρεις ώρες είτε τριακόσια χρόνια, γι’ αυτόν ήταν το ίδιο. Και ισχύει ακριβώς το ίδιο για όλους όσους έχουν πεθάνει – εμπειρία τους, τουλάχιστον όσο είναι νεκροί, δεν θα διαφέρει από του Μωυσή. Στο θάνατο, κλείνουμε τα μάτια μας και το επόμενο πράγμα που ξέρουμε είναι ή η Δεύτερη Έλευση του Ιησού ή, δυστυχώς, η τελική κρίση (δείτε   Αποκ. 20:7-15).

`Διαβάστε Α’Κορ. 15:13-22. Ποια μεγάλη υπόσχεση βρίσκουμε εδώ και γιατί τα λόγια του Παύλου έχουν νόημα μόνο όταν καταλάβουμε ότι οι αποθανόντες κοιμούνται εν Χριστώ μέχρι την ανάσταση; `

Χωρίς την ελπίδα της ανάστασης, δεν έχουμε καμία ελπίδα. Η ανάσταση του Χριστού είναι εγγύηση για μας. Έχοντας κάνει “καθαρισμό των αμαρτιών μας” (Εβρ. 1:3) στον σταυρό ως Αρνίο εσφαγμένο, ο Χριστός πέθανε και αναστήθηκε από τους νεκρούς, και λόγω της ανάστασής Του έχουμε την εγγύησή μας, με τον Μωυσή να είναι το πρώτο παράδειγμα ενός αμαρτωλού ανθρώπου να ανασταίνεται από τους νεκρούς. Λόγω της θυσίας που θα έκανε ο Χριστός, αναστήθηκε ο Μωυσής· και λόγω της θυσίας που έχει κάνει ο Χριστός, θα αναστηθούμε κι εμείς επίσης.

Έχουμε λοιπόν μέσω του Μωυσή ένα παράδειγμα σωτηρίας διά πίστεως, μια πίστη που εκφράστηκε μέσα από μια ζωή πίστης και εμπιστοσύνης στον Θεό, ακόμα κι αν έσφαλε στο τέλος. Σε όλο το βιβλίο του Δευτερονομίου, βλέπουμε τον Μωυσή να προσπαθεί να καλέσει τον λαό του Θεού σε μια παρόμοια πίστη με τη δική του, μια παρόμοια ανταπόκριση στην χάρη που τους δόθηκε, όπως δόθηκε και σε μας, επίσης, που βρισκόμαστε στα σύνορα της Ουράνιας Χαναάν.

`ΣΚΕΨΗ: Ο ίδιος Θεός δεν καλεί κι εμάς να πιστέψουμε; Πώς μπορούμε να βεβαιωθούμε ότι δεν κάνουμε τα ίδια λάθη για τα οποία ο Μωυσής προειδοποιήσε, στο Δευτερονόμιο;`