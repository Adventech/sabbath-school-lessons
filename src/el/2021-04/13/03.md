---
title:  Η Αμαρτια Του Μωυση – Β’ Μερος
date:  20/12/2021
---

`Διαβάστε ξανά Αρ. 20:12,13. Για ποιον ιδιαίτερο λόγο είπε ο Κύριος στον Μωυσή πως δεν θα συνέχιζε το έργο του, εξαιτίας της πράξης του; Δείτε, επίσης, Δευτ. 31:2  και  34:4.`

Σύμφωνα με αυτή την περικοπή, στην αμαρτία του Μωυσή υπήρχε κάτι περισσότερο από το να πάρει τη θέση του Θεού, κάτι το οποίο ήταν πολύ κακό. Έδειξε, επίσης, έλλειψη πίστης, που για κάποιον σαν τον Μωυσή, θα ήταν ασυγχώρητο. Εξάλλου, από την καιόμενη βάτο (Έξ. 3:2-16) και μετά, είχε μια εμπειρία με τον Θεό που κανείς δεν είχε παρόμοια, κι όμως, σύμφωνα με το κείμενο, ο Μωυσής δεν Τον πίστεψε ενώπιον του λαού Ισραήλ. Αν, λοιπόν, ο Μωυσής είχε παραμείνει ψύχραιμος και είχε κάνει το σωστό, δείχνοντας την πίστη του και την εμπιστοσύνη του στον Θεό την ώρα της αποστασίας τους, θα είχε δοξάσει τον Κύριο μπροστά στους ανθρώπους και θα ήταν και πάλι ένα παράδειγμα αληθινής πίστης και υπακοής.

Παρατηρείστε επίσης, πώς παράκουσε ο Μωυσής σε αυτό που του είπε ο Κύριος συγκεκριμένα να κάνει.

`Διαβάστε Αρ. 20:8. Τι είπε ο Κύριος να κάνει ο Μωυσής και τι έκανε αντί γι’ αυτό; (Αρ. 20:9-11)`

Το εδ. 9 μας δείχνει τον Μωυσή να παίρνει τη ράβδο “μπροστά από τον Κύριο, όπως τον πρόσταξε”. Μέχρι εδώ, όλα καλά. Αλλά στο εδ. 10, αντί να μιλήσει στον βράχο από όπου θα έβγαινε νερό ως μια καταπληκτική έκφραση της δύναμης του Θεού – ο Μωυσής τον χτύπησε, όχι μία φορά, αλλά δύο. Χτυπώντας τον βράχο και βγάζοντας νερό από αυτόν, ήταν κάτι το θαυματουργικό, αλλά σίγουρα όχι τόσο θαυματουργικό όσο τη στιγμή που μιλούσε σ’ αυτόν και έβλεπε να συμβαίνει το ίδιο πράγμα.

Σίγουρα, εκ πρώτης όψεως, μπορεί να φαίνεται ότι η κρίση του Θεού επάνω στον Μωυσή ήταν υπερβολική: μετά από όλα όσα είχε περάσει ο Μωυσής, τελικά δεν θα του επιτρεπόταν να εισέλθει στην Γη της Επαγγελίας. Μέχρι αυτό το σημείο της ιστορίας, οι άνθρωποι αναρωτιούνται γιατί – εξαιτίας μιας απερισκεψίας – αυτό που τόσο καιρό επιποθούσε, θα του απαγορευόταν.

`ΣΚΕΨΗ: Ποια μαθήματα πιστεύετε ότι έλαβε ο λαός Ισραήλ από αυτό που συνέβη στον Μωυσή;`