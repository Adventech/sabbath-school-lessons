---
title:  Και Ποιο Εθνος Ειναι Τοσο Σπουδαιο;
date:  30/10/2021
---

> <p>Εδαφιο Μνημης</p>
>  «Και ποιο έθνος είναι τόσο μεγάλο, που να έχει διατάγματα και κρίσεις τόσο δίκαιες, όπως ολόκληρος αυτός ο νόμος, που σήμερα βάζω μπροστά σας;»  Δευτ. 4:8

### Για τη μελέτη αυτής της εβδομάδας, διαβάστε
Δευτ. 4:1-9, Ματθ. 15:1-9, Αριθ. 25:1-15, Α’ Κορ. 10:13, Δευτ. 4:32-35, Ματθ. 5:13-16.

Τα  πρώτα τρία κεφάλαια του Δευτερονομίου ήταν, βασικά, ένα ιστορικό μάθημα, που υπενθύμιζε στους ανθρώπους όλα όσα είχαν περάσει ως εκείνη τη στιγμή. Μέχρι το 4ο κεφάλαιο, το μάθημα ιστορίας είναι περισσότερο ένα κήρυγμα. Η αφήγηση των γεγονότων αποσκοπεί στο να τους δείξει τη δύναμη και τη χάρη του Θεού που εργαζόταν με το λαό, και παρόλο που απέτυχαν, ο Κύριος επρόκειτο και πάλι να τιμήσει την διαθήκη που είχε κάνει μαζί τους.

Το κεφάλαιο 4:ξεκινάει με την εβραϊκή λέξη “we ’attah” (μια σύζευξη και ένα επίρρημα), το οποίο θα μπορούσε να μεταφραστεί ως «Τώρα, λοιπόν». Μόλις είχαν κάνει μια ανασκόπηση της πρόσφατης ιστορίας τους, μια υπενθύμιση του τι είχε κάνει ο Θεός για να τους φέρει σε αυτό το σημείο – «Και τώρα» θα ανταποκριθούν κάνοντας αυτό που τους λέει ο Θεός (δείτε επίσης Δευτ. 10:12).

Γι’ αυτό το πρώτο ρήμα που εμφανίζεται μετά το “Τώρα, λοιπόν” είναι το “shema”, δηλαδή το ίδιο ρήμα (και στον ίδιο τύπο) που χρησιμοποιήθηκε και στην αρχή της προσευχής Shema, και σημαίνει «άκου» ή «υπάκουσε» - ένα ρήμα που επαναλαμβάνεται σε όλο το Δευτερονόμιο.

Έτσι, το κεφάλαιο ξεκινάει: «Τώρα, λοιπόν, Ισραήλ, άκου τα διατάγματα και τις κρίσεις, που εγώ σας διδάσκω να κάνετε…»