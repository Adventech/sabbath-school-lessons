---
title:  Προσκολλημενοι Στον Κυριο Τον Θεο Σας
date:  02/11/2021
---

Χιλιάδες άνθρωποι πέθαναν αμαρτάνοντας με τον Βέελ – φεγώρ. “Όλους τους ανθρώπους, που ακολούθησαν τον Βέελ – φεγώρ” (Δευτ. 4:3), ο Κύριος τους εξολόθρευσε. Παρόλα αυτά, αρκετοί ήταν αυτοί που δεν ακολούθησαν στην αποστασία. Ποιοι ήταν;

`“Και εσείς, που είστε προσκολλημένοι στον Κύριο το Θεό σας, ζείτε σήμερα όλοι.” (Δευτ. 4:4). Πώς αυτό το εδάφιο εξηγεί τη διαφορά ανάμεσα σε εκείνους που προχώρησαν στην αμαρτία και σε εκείνους που δεν έπεσαν; Ποιο σημαντικό μήνυμα δίνεται σε εμάς σχετικά με την αμαρτία, τον πειρασμό και τη δύναμη του Θεού στη ζωή μας;`

Παρατηρείστε την αντίθεση στην λέξη “όλοι” του εδαφίου 4 και στην λέξη «όλους» στο εδάφιο 3. Εκείνοι που ακολουθήσαν τον Βέελ – φεγώρ εξολοθρεύθηκαν· αλλά «Εσείς που είστε προσκολλημένοι στον Κύριο τον Θεό σας, ζείτε σήμερα». Τόσο τότε όσο και τώρα, δεν υπάρχει μέση λύση. Ή είμαστε με τον Χριστό, ή εναντίον Του (Ματθ. 12:30).

Η εβραϊκή λέξη «dpq» για το “είστε προσκολλημένοι”, συχνά παραπέμπει σε μια δυνατή δέσμευση κάποιου που εμμένει σε κάτι πέρα από τον εαυτό του. Η ίδια εβραϊκή ρίζα της λέξης χρησιμοποιείται στη Γεν. 2:24, όπου ένας άνδρας αφήνει την οικογένειά του και «προσκολλάται» στην γυναίκα του (δείτε Ρουθ 1:14). Έτσι, σε αυτό το πλαίσιο, εμφανίζεται τέσσερις φορές ακόμη στο Δευτερονόμιο (Δευτ. 10:20, 11:22, 13:4, 30:20), και σε κάθε περίπτωση το νόημα ήταν το ίδιο: οι άνθρωποι έπρεπε να προσκολληθούν (να είναι δεμένοι) στον Θεό τους. Αυτό σημαίνει ότι έπρεπε να παραχωρήσουν τον εαυτό τους στον Κύριο και να   αντλήσουν δύναμη και ισχύ από Αυτόν.

Είναι σημαντικό να θυμόμαστε ότι οι  άνθρωποι είναι που πρέπει να προσκολληθούν. Πρέπει να επιλέξουν να «κολλήσουν» στον Θεό, και έπειτα, μέσω της δύναμης και της ισχύς Του, να αποφύγουν να πέσουν στην αμαρτία.

`Διαβάστε Ιούδα 24:και Α’ Κορ. 10:13. Τι μας λέει εδώ η Καινή Διαθήκη το οποίο βλέπουμε επίσης, στο Δευτ. 13:4;`

Ο Θεός είναι πιστός· ο Θεός μπορεί να μας φυλάξει από την πτώση στην αμαρτία. Αλλά πρέπει εμείς να επιλέξουμε συνειδητά, όπως έκαναν και οι πιστοί του Βέελ – φεγώρ, να προσκολληθούμε στον Θεό. Τότε, μπορούμε να είμαστε βέβαιοι ότι, όποιος κι αν είναι ο πειρασμός, μπορούμε να παραμείνουμε πιστοί.

`ΣΚΕΨΗ: Πώς η προσευχή, η μελέτη της Αγίας Γραφής, η λατρεία και η συντροφιά με αδελφούς, μας βοηθούν να προσκολληθούμε στον Κύριο;`