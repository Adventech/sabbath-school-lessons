---
title:  «Δεν Θα Προσθεσεις Ουτε Θα Αφαιρεσεις»
date:  31/10/2021
---

`Διαβάστε Δευτερονόμιο 4:1, 2. Ποια ήταν η συγκεκριμένη προειδοποίηση που τους έδωσε ο Θεός όσον αφορά “τα διατάγματα και τις κρίσεις”, και γιατί αυτό ήταν κάτι για το οποίο είχαν προειδοποιηθεί εξ αρχής; (δείτε και Δευτ. 12:32).`

Ο Κύριος τους λέει να υπακούσουν στα διατάγματα και στις κρίσεις, χωρίς να προσθέσουν ή να αφαιρέσουν κάτι από αυτά. Γιατί το λέει αυτό; Εξάλλου, γιατί να ήθελε κάποιος να αλλάξει τον νόμο του Θεού; Ασφαλώς, γνωρίζουμε την απάντηση.

«Ο Διάβολος συνέχιζε να διεξάγει ακούραστα το έργο που ξεκίνησε στον Ουρανό, για να αλλάξει τον νόμο του Θεού. Είχε πετύχει να κάνει τον κόσμο να πιστέψει την θεωρία που παρουσίαζε στον Ουρανό πριν την πτώση του, ότι ο νόμος του Θεού ήταν ελλιπής και χρειαζόταν αναθεώρηση. Ένα μεγάλο μέρος της ομολογουμένης Χριστιανικής Εκκλησίας, με την στάση τους, αν όχι με τα έργα τους, δείχνουν ότι έχουν αποδεχθεί το ίδιο λάθος,» Ε. Χουάιτ, Selected Messages, τόμος 2, σελ. 107.

Στην ιστορία του αρχαίου Ισραήλ, βλέπουμε ότι αντιμετώπιζαν προβλήματα, όχι μόνο επειδή αγνοούσαν ορισμένες αρχές του νόμου, που για πρακτικούς σκοπούς αφαίρεσαν, αλλά πρόσθεσαν σ’ αυτόν, εφαρμόζοντας πρακτικές που δεν είχαν καθοριστεί, και έτσι οδηγούνταν τελικά στην παράβασή του.

`Διαβάστε Ματθ. 15:1-9. Πώς βλέπουμε εδώ ένα παράδειγμα της αρχής για την οποία, αν και σε άλλο πλαίσιο, ο Μωυσής προειδοποίησε τον λαό Ισραήλ;`

Όταν τελικά οι Εβραίοι εισήλθαν στην γη της υπόσχεσης, συχνά αγνοούσαν αυστηρές προειδοποιήσεις, όπως για παράδειγμα,  την ειδωλολατρία. Ως αποτέλεσμα, ακολούθησαν πολλές παγανιστικές πρακτικές, μερικές φορές ακόμη και ως μέρος της λατρείας τους προς τον Ιεωβά. Ωστόσο, μέχρι την εποχή του Χριστού, είχαν προσθέσει όλα τα είδη των ανθρώπινων παραδόσεων καθώς ο Ιησούς ο Ίδιος είχε πει, “ακυρώνοντας τον λόγο του Θεού εξαιτίας της παράδοσής σας” (Μαρκ. 7:13). Όπως και να έχει, προσθέτοντας ή αφαιρώντας, ο νόμος άλλαξε και το έθνος υπέφερε τις επιπτώσεις.

`ΣΚΕΨΗ: Πώς μπορούμε να προσέχουμε ώστε στο να μην προσθέτουμε ή να μην αφαιρούμε τίποτα σε όσα μας λέει ο Θεός;`