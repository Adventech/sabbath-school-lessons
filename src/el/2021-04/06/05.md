---
title:  Γιατι Αυτο Το Εθνος Ειναι Τοσο Σπουδαιο;
date:  03/11/2021
---

Τα επόμενα εδάφια μετά το Δευτ. 4:4, είναι μερικές από τις πιο υπέροχες και βαθυστόχαστες περικοπές σε όλη την Αγία Γραφή (στο εβραϊκό κείμενο είναι εξαιρετικά!). Θα μπορούσε κανείς να υποστηρίξει ότι στην ουσία το μήνυμα του Δευτερονομίου βρίσκεται ακριβώς εδώ, και οτιδήποτε άλλο είναι απλώς ερμηνευτικά σχόλια. Καθώς διαβάζουμε αυτές τις περικοπές, ας σκεφτούμε με πόσους διαφορετικούς τρόπους θα μπορούσαμε να εφαρμόσουμε αυτές τις θεμελιώδεις αρχές, σήμερα.

`Διαβάστε Δευτ. 4:5-9. Γιατί ο Κύριος θα έλεγε μέσω του Μωυσή, τον τρόπο με τον οποίο είχε ενεργήσει στον λαό Ισραήλ;`

Ο Κύριος θέλει οι άνθρωποι να συνειδητοποιήσουν ότι καλούνται, έχουν επιλεγεί για έναν ειδικό σκοπό. Είναι ένα «έθνος μέγα», όπως είχε πει ο Κύριος στον ΄Αβραμ όταν δέχθηκε την πρώτη κλήση του Θεού βγαίνοντας από την Ουρ των Χαλδαίων, λέγοντάς του, «Και θα σε κάνω να γίνεις ένα μεγάλο έθνος» (Γεν. 12:2, δείτε και Γεν. 18:18).

Αυτό αποσκοπούσε στο να γίνουν «ευλογία» (Γεν. 12:2) σε “όλες τις φυλές της γης” (Γεν. 12:3). Και ενώ η τελική ευλογία θα ήταν ότι ο Ιησούς, ο Μεσσίας θα ερχόταν μέσω της γενεαλογίας τους, μέχρι τότε έπρεπε να είναι το φως του κόσμου: «Επιπλέον, θα σε δώσω φως στα έθνη, για να είσαι η σωτηρία μου μέχρις εσχάτου της γης.” (Ησ. 49:6). Δεν βρέθηκε σωτηρία μέσα σε αυτούς, αλλά μέσα από αυτούς θα αποκαλυπτόταν ο Αληθινός Θεός, ο Μόνος που σώζει.

Το Ισραήλ λάτρευε και υπηρετούσε τον Θεό που δημιούργησε το σύμπαν, τον Κύριο του ουρανού και της γης· οι ειδωλολάτρες λάτρευαν βράχους, πέτρες, ξύλα και δαιμόνια (Δευτ. 32:17,  Ψαλμ. 106:37).

Τι έντονη διαφορά! Σε αυτά τα εδάφια ο Μωυσής έδωσε έμφαση σε δύο λόγους που κάνουν τον λαό Ισραήλ ξεχωριστό. Πρώτον, ο Κύριος ήταν κοντά τους, όπως ήταν με έναν μοναδικό τρόπο μέσα από το αγιαστήριο, και δεύτερον, επειδή είχε “διατάγματα και κρίσεις τόσο δίκαιες, όπως ολόκληρος αυτός ο νόμος” (Δευτ. 4:8).

`Διαβάστε Δευτ. 4:32-35. Τι άλλο τους λέει ο Θεός ώστε να  συνειδητοποιήσουν την ιδιαίτερη κλήση που τους δόθηκε;`

Αναμφίβολα, το Ισραήλ είχε λάβει πολλές ευλογίες. Πώς θα ανταποκρινόταν τώρα;