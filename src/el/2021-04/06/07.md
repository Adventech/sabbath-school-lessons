---
title:  Περαιτέρω Μελέτη
date:  05/11/2021
---

«Αφότου άρχισε η Μεγάλη Διαμάχη στον ουρανό, ο σκοπός του Σατανά ανέκαθεν ήταν η ανατροπή του νόμου του Θεού. Ακριβώς για την επίτευξη αυτού του σκοπού σήκωσε επανάσταση κατά του Δημιουργού και, αφού αποβλήθηκε από τον ουρανό, συνέχισε τον ίδιο αγώνα του και στη γη. Να εξαπατήσει τους ανθρώπους παρασύροντάς τους κατόπιν να παραβούν το νόμο του Θεού, είναι ο αντικειμενικός σκοπός που σθεναρά επιδιώκει. Αν αυτό θα το επιτύχει με τη γενική απόρριψη του νόμου ή με την απόρριψη μιας μόνο εντολής, τελικά το αποτέλεσμα θα είναι το ίδιο. Ο παραβάτης ενός σημείου, “φταίξει όμως σε ένα”, δείχνει ότι καταφρονεί ολόκληρο το νόμο. Με την επιρροή και το παράδειγμά του τάσσεται με το μέρος της παράβασης, και θεωρείται “ένοχος σε όλα.” (Ιακ. 2:10).»Έ. Χουάιτ, Μ.Δ., σελ. 647.

«Τόλμησαν να βαδίσουν επάνω σε απαγορευμένο έδαφος και πιάσθηκαν στο δόκανο του Σατανά. Γοητευμένοι από τη μουσική και τους χο¬ρούς, και δελεασμένοι από τις ειδωλολάτρισσες ιέρειες, αποτίναξαν την αφοσίωσή τους στον Κύριο. Ενώ συμμετείχαν στο κέφι και στο γλέντι, η χρήση του κρασιού σκότισε τις αισθήσεις τους και γκρέμισε τους φραγμούς του αυτοελέγχου. Τα πάθη κυριάρχησαν, και έ¬χοντας μιάνει τη συνείδησή τους με την ακολασία, πείσθηκαν να προσκυνήσουν τα είδωλα. Πρόσφεραν θυσίες επάνω στους ει¬δω¬λολατρικούς βωμούς και πήραν μέρος στις εξευτελιστικές ιεροτελεστίες.» Έ. Χουάιτ, Π.Π., σελ. 441, 442.

**Ερωτήσεις για συζήτηση**

`1.	 Σκεφτείτε τους τρόπους με τους οποίους εμείς οι Χριστιανοί Αντβεντιστές της Εβδόμης Ημέρας βρισκόμαστε στην ίδια θέση που βρισκόταν και το αρχαίο Ισραήλ. Σκεφτείτε όλα όσα μας έχουν δοθεί σε αντίθεση με τον κόσμο γύρω μας, και ακόμα και σε αντίθεση με τις άλλες εκκλησίες. Τότε, η ερώτηση για εμάς είναι: Πώς ανταποκρινόμαστε σε αυτά που μας έχουν δοθεί; Πόσο καλά προωθούμε την “σοφία” και την “σύνεσή” μας στον κόσμο;`

`2.	 “Και εσείς, που είστε προσκολλημένοι στον Κύριο τον Θεό σας, ζείτε σήμερα όλοι.” (Δευτ. 4:4). Οι άνθρωποι είναι που πρέπει να προσκολληθούν. Ο Κύριος δεν θα προσκολληθεί σε μας, με την έννοια ότι δεν θα μας εξαναγκάσει να προσκολληθούμε σε Αυτόν. Αντιθέτως, χρησιμοποιώντας το ιερό δώρο της ελεύθερης βούλησης, μπορούμε να επιλέξουμε να προσκολληθούμε εμείς σε Εκείνον. Από τη στιγμή που θα κάνουμε αυτή την επιλογή, πώς βαδίζουμε προσκολλημένοι στον Κύριο;`

`3.	Μελετήστε ξανά τη σκέψη της Κυριακής. Τι σημαίνει “Δεν θα προσθέσετε ούτε θα αφαιρέσετε” από τα διατάγματα του Θεού; Πέρα από το εμφανές, όπως η αλλαγή του Σαββάτου, πώς μπορεί να συμβεί κάτι τέτοιο τόσο αδιόρατα που να μη συνειδητοποιούμε καν τι συμβαίνει;`