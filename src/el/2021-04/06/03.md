---
title:  Βεελ – Φεγωρ
date:  01/11/2021
---

Στο Δευτερονόμιο 4:3, 4, οι υιοί Ισραήλ παίρνουν ένα ιστορικό μάθημα, το οποίο λειτουργεί ως υπενθύμιση του παρελθόντος και άλλων πνευματικών και πρακτικών αληθειών που ιδανικά θα μάθαιναν από αυτές.

`Διαβάστε Αριθ. 25:1-15. Τι συνέβη, και ποιες πνευματικές και πρακτικές αλήθειες έπρεπε οι άνθρωποι να μάθουν από αυτήν την παταγώδη αποτυχία;`

Όσο άβολα και αν νιώθουμε με τις ιστορίες πάταξης του Ισραήλ από κάποια ειδωλολατρικά έθνη που βρίσκονταν γύρω του, αυτή η αναφορά σίγουρα μας βοηθάει να εξηγήσουμε τη λογική πίσω από την εντολή. Ο Ισραήλ έπρεπε να είναι μάρτυρας του Μοναδικού και Αληθινού Θεού, στους γειτονικούς ειδωλολατρικούς λαούς. Έπρεπε να είναι ένα παράδειγμα, δείχνοντας τον τρόπο λατρείας του Αληθινού Θεού. Αντί γι’ αυτό, καθώς προσκολλήθηκαν στους ψεύτικους θεούς, συχνά έπεφταν σε πλήρη αποστασία κατά του Αληθινού Θεού του οποίου έπρεπε να είναι αντιπρόσωποι στον κόσμο. Αν και η φράση “ο λαός άρχισε να πορνεύει” συχνά έχει πνευματικό νόημα, δεδομένου ότι ο λαός Ισραήλ ακολούθησε τους ψεύτικους θεούς και πρακτικές (Ωσηέ 4:12-14), σε αυτήν την περίπτωση η γλώσσα (και η υπόλοιπη ιστορία) υποδηλώνει ότι υπήρχε και σεξουαλική αμαρτία, τουλάχιστον στην αρχή. Και πάλι, ο Σατανάς εκμεταλλεύεται την πτώση της ανθρώπινης φύσης, χρησιμοποιώντας ειδωλολάτρισσες για να αποπλανήσουν τους άνδρες, οι οποίοι προφανώς επέτρεψαν να αποπλανηθούν.

Χωρίς αμφιβολία, η πράξη της φυσικής πορνείας εκφυλίστηκε σε πνευματική πορνεία. Οι άνθρωποι που ενεπλάκησαν, τελικά παγιδεύτηκαν στην λατρεία των ειδώλων, στην οποία ο Ισραήλ «προσκολλήθηκε στον Βέελ – φεγώρ» κάνοντας θυσίες σε αυτόν τον ψεύτικο θεό. Παρά το όσα είχαν διδαχθεί, ήταν πρόθυμοι να τα ρίξουν όλα στην πυρά του πάθους και της λαγνείας.

Πώς θα μπορούσε να συμβεί κάτι τέτοιο; Εύκολα. Καθώς η συνείδησή τους σκλήραινε διαπράττοντας την πρώτη φυσική αμαρτία, ήταν έτοιμοι να πέσουν και στην τελευταία, την πνευματική αμαρτία, που ήταν και ο τελικός στόχος του Σατανά.

Είχαν ξεπέσει τόσο πολύ, σύμφωνα με την περικοπή, που κάποιος Ισραηλίτης έφερε μία Μαδιανίτισσα του στον καταυλισμό, μπροστά στον Μωυσή, και στους ανθρώπους που θρηνούσαν μπροστά στην Σκηνή του Μαρτυρίου.

`ΣΚΕΨΗ: Το σώμα και η διάνοιά μας είναι στενά συνδεδεμένα. Ό,τι επηρεάζει το ένα, επηρεάζει και το άλλο. Τι μπορούμε να μάθουμε από αυτήν την ιστορία για το πόσο επικίνδυνη πνευματικά μπορεί να γίνει μια απόλαυση;`