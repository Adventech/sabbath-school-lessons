---
title:  Περαιτέρω Μελέτη
date:  12/11/2021
---

«Ο εχθρός του Χριστού, ο οποίος επαναστάτησε εναντίον του Θεού στον ουρανό, ως εκπαιδευμένος και καταρτισμένος στρατηγός, εργάστηκε με όλη του τη δύναμη, παρουσιάζοντας τη μία στρατηγική μετά την άλλη και, γεμάτος δόλο παρουσίασε τον νόμο του Θεού ως μη αποτελεσματικό, τον μοναδικό ανιχνευτή της αμαρτίας, το πρότυπο της δικαιοσύνης.» Ε. Χουάιτ. Review and Herald, November 18, 1890

Δύο τρισεκατομμύρια γαλαξίες κοσμούν το σύμπαν. Εκατό δισεκατομμύρια αστέρια συνθέτουν κάθε γαλαξία. Συνολικά 100.000.000.000. Δύο τρισεκατομμύρια γαλαξίες, από εκατό δισεκατομμύρια αστέρια ο καθένας, είναι στο σύνολο 200.000.000.000.000.000.000.000 αστέρια.

Αυτή είναι η αρχή της ύπαρξης: Οποιοσδήποτε σχεδιάζει και δημιουργεί κάτι, πρέπει να είναι μεγαλύτερο και να υπερέχει από το δημιούργημα. Ο Πικάσο είναι μεγαλύτερος από κάθε έργο του και υπερέχει από όλα. Ο Θεός που σχεδίασε και δημιούργησε το    σύμπαν, πρέπει να είναι μεγαλύτερος και να υπερέχει όλου του σύμπαντος.

Έχοντας αυτό υπόψη, αναλογιστείτε το παρακάτω εδάφιο: «Στην αρχή ήταν ο Λόγος, και ο Λόγος ήταν προς τον Θεό, και Θεός ήταν ο Λόγος. Αυτός ήταν στην αρχή προς τον Θεό. Όλα έγιναν διαμέσου αυτού· και χωρίς αυτόν δεν έγινε ούτε ένα το οποίο έχει γίνει.» (Ιωάν. 1:1-3). Έτσι, ο Θεός που δημιούργησε όλα όσα δημιουργήθηκαν, τα 200.000.000.000.000.000.000.000 αστέρια και όλα τα υπόλοιπα – Τι έκανε; «κένωσε τον εαυτό του» (Φιλιπ. 2:7), γεννήθηκε ως άνθρωπος, έζησε μια αναμάρτητη ζωή, έπειτα πέθανε στο σταυρό, πληρώνοντας ο Ίδιος το αντίτιμο για τις αμαρτίες μας ώστε να έχουμε εμείς την υπόσχεση της αιώνιας ζωής.

Μπροστά μας υπάρχει μια μεγάλη αλήθεια: Η χάρη η δοθείσα σε μας, διά μέσου του Ιησού Χριστού στο σταυρό. Και τι ζητάει από εμάς ο Θεός; «Ας ακούσουμε το τέλος της όλης υπόθεσης: Να φοβάσαι το Θεό, και να τηρείς τις εντολές του, δεδομένου ότι αυτό είναι το παν του ανθρώπου.» (Εκκλ. 12:13).

**Ερωτήσεις για συζήτηση**

`1.	 Μελετήστε ξανά την τελευταία ερώτηση της Δευτέρας για το πώς οι άνθρωποι που πιστεύουν στην τήρηση του νόμου του Θεού, τις Δέκα Εντολές (συμπεριλαμβανομένης και της τέταρτης), μπορούν να αποφύγουν τις ύπουλες παγίδες του νομικισμού. Πώς η υπακοή, ακόμη και η πιο απόλυτη και ακλόνητη υπακοή, διαφέρει από τον νομικισμό, και πώς μπορούμε να γνωρίζουμε τη διαφορά μεταξύ αυτών των δύο;`

`2.	Τι περιπτώσεις γνωρίζετε σχετικά με το πώς, άτομα που παρέβηκαν τις Δέκα Εντολές, υπέστησαν τις τρομερές συνέπειες από αυτήν την παράβαση; Γιατί ο σταυρός μας δείχνει πόσο μάταιο είναι να προσπαθούμε  να  κερδίσουμε με τον δικό μας τρόπο την Ουράνια Βασιλεία;`

`3.	Γιατί ο Σταυρός μας δείχνει πόσο μάταιο είναι να προσπαθούμε να κερδίσουμε με τον δικό μας τρόπο την Ουράνια Βασιλεία;`