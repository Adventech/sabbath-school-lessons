---
title:  Νομος Και Χαρη
date:  06/11/2021
---

> <p>Εδαφιο Μνημης</p>
>  «Δεν αθετώ τη χάρη του Θεού· επειδή, αν η δικαίωση γίνεται διαμέσου του νόμου, άρα ο Χρίστος μάταια πέθανε.» Γαλ. 2:21

### Για τη μελέτη αυτής της εβδομάδας, διαβάστε
Ιεζ. 28:15,16, Δευτ. 4:44,  Ρωμ. 3:20,  Δευτ. 10:1-15,  Δευτ. 5:6-22,  Δευτ. 9:1-6.

Οι Χριστιανοί των περισσότερων δογμάτων μιλούν για τον νόμο και τη χάρη, κατανοώντας τη σχέση μεταξύ των δύο. Ο νόμος είναι το πρότυπο της αγιότητας και της δικαιοσύνης του Θεού, και η παράβασή του είναι αμαρτία. «Καθένας που πράττει την αμαρτία, πράττει και την ανομία· επειδή, η αμαρτία είναι η ανομία»  (Α’ Ιωάν. 3:4). Και επειδή όλοι έχουμε παραβιάσει αυτόν τον νόμο – “Η γραφή, όμως, συνέκλεισε τα πάντα κάτω από την αμαρτία” (Γαλ. 3:22) – μόνο η χάρη του Θεού μπορεί να μας σώσει.     “Επειδή, κατά χάρη είστε σωσμένοι, διαμέσου της πίστης· και αυτό δεν είναι από σας· είναι δώρο Θεού·” (Εφεσ. 2:8).

(Φυσικά, υπάρχει η «μικρή λεπτομέρεια» της εβδόμης ημέρας του Σαββάτου ως μέρος του νόμου. Ωστόσο, πολλοί Χριστιανοί είναι αποφασισμένοι για διάφορους λόγους να απορρίψουν το Σάββατο, χρησιμοποιώντας πολλές φθηνές δικαιολογίες για να αιτιολογήσουν την απόρριψή τους. Αλλά αυτό είναι ένα άλλο θέμα.)

Ακόμα και αν διατυπώνεται με διαφορετικούς τρόπους και με διάφορα σενάρια, το θέμα του νόμου και της χάρης σίγουρα υπάρχει σε όλη την Αγία Γραφή, συμπεριλαμβανομένου και του Δευτερονομίου. Το Δευτερονόμιο παρουσιάζει επίσης τη σχέση μεταξύ του νόμου και της χάρης, αλλά μέσα σε ένα μοναδικό πλαίσιο.