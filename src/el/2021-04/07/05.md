---
title:  Σκλαβος Στην Αιγυπτο
date:  10/11/2021
---

Στο βιβλίο του Δευτερονομίου, υπάρχει ένα θέμα που εμφανίζεται συνεχώς: το θέμα της απελευθέρωσης που χαρίζει ο Θεός στον λαό Ισραήλ από τη γη της Αιγύπτου. Είναι μια συνεχής υπενθύμιση του τι έκανε ο Κύριος γι’ αυτούς: «και ο Κύριος μας έβγαλε από την Αίγυπτο με χέρι δυνατό, και με βραχίονα απλωμένον, και με τέρατα μεγάλα, και με σημεία και με θαύματα·» (Δευτ. 26:8, δείτε και Δευτ. 16:1-6).

Πράγματι, σε όλη την Παλαιά Διαθήκη, η ιστορία της Εξόδου αναφέρεται σε μας ως ένα παράδειγμα της θαυμαστής θεϊκής απελευθέρωσης, διαμέσου της χάρης Του, από την σκλαβιά και την καταπίεση των Αιγυπτίων: «Επειδή, σε ανέβασα από τη γη της Αιγύπτου, και σε λύτρωσα από οίκον δουλείας·» (Μιχ. 6:4).

Η Έξοδος από την Αίγυπτο, μέσω της ισχυρής δύναμης του Θεού, εμφανίζεται ακόμη και στην Καινή Διαθήκη ως ένα σύμβολο σωτηρίας μέσω της πίστης στον Χριστό: «Με πίστη διάβηκαν την Ερυθρά Θάλασσα σαν διαμέσου ξηράς· που, όταν δοκίμασαν το ίδιο και οι Αιγύπτιοι, καταποντίστηκαν.» (Εβρ. 11:29,  Α’ Κορ. 10:1-4).

`Διαβάστε Δευτ. 5:6-22, όπου ο Μωυσής επαναλαμβάνει τον νόμο, τις Δέκα Εντολές, τη θεμελιώδη προϋπόθεση της διαθήκης τους με τον Ιεοβά. Μελετήστε την τέταρτη εντολή και τον λόγο που δόθηκε. Τι είναι αυτό που μας αποκαλύπτει εδώ την αλήθεια του νόμου και της χάρης;`

Ο Μωυσής επαναλαμβάνει τη βασική εντολή ανάπαυσης την έβδομη ημέρα – το Σάββατο, αλλά δίνοντάς της επιπλέον έμφαση. Έτσι, παρόλο που είχε γραφτεί επάνω σε λίθινες πλάκες, στην   Έξοδο, εδώ ο Μωυσής επεκτείνεται σε αυτά που τους έχουν ήδη δοθεί. Η τήρηση του Σαββάτου, δεν ήταν μόνο αναμνηστικό της δημιουργίας, αλλά και αναμνηστικό της απελευθέρωσής τους από την Αίγυπτο. Η χάρη του Θεού τούς έσωσε από τη γη της σκλαβιάς και τους πρόσφερε ανάπαυση από τα έργα τους (Εβρ. 4:1-5). Τώρα, σε ανταπόκριση για τη χάρη που τους πρόσφερε ο Κύριος, έπρεπε και αυτοί να επεκτείνουν αυτή τη χάρη και στους άλλους.

Σε αυτή την περίπτωση, η εβδόμη ημέρα του Σαββάτου, δεν είναι μόνο ένα δυνατό σύμβολο της δημιουργίας, αλλά και ένα δυνατό σύμβολο απολύτρωσης και χάρης. Όλοι, από τα παιδιά ως τους υπηρέτες, τα ζώα, ακόμη και τους ξένους που ζούσαν ανάμεσά τους, μπορούσαν να αναπαυθούν. Το Σάββατο επεκτείνει και σε άλλους τη χάρη που έχει δοθεί στους Εβραίους, ακόμη και σε εκείνους που είναι εκτός της διαθήκης. Αυτό είναι ο πυρήνας του νόμου του Θεού. Αυτό που ο Θεός έκανε με τόση αγάπη γι’ αυτούς, πρέπει κι αυτοί να το κάνουν για τους άλλους. Είναι τόσο απλό!

`ΣΚΕΨΗ: Διαβάστε Ματθ. 18:21-35. Με ποιον τρόπο η αρχή σε αυτήν την παραβολή αποκαλύπτει την εντολή του Σαββάτου, όπως τονίζεται στο Δευτερονόμιο;`