---
title:  Οχι Εξαιτιας Της Δικαιοσυνης Σου
date:  11/11/2021
---

Το κεντρικό θέμα σε όλες τις Χριστιανικές θρησκείες, είναι το  μεγάλο θέμα της δικαίωσης μόνο μέσω της πίστης. «Επειδή, τι λέει η γραφή: “Και πίστεψε ο Αβραάμ στον Θεό, και λογαριάστηκε σ’ αυτόν για δικαιοσύνη.”» (Ρωμ. 4:3).

Η Ε. Χουάιτ περίτρανα λέει: «Τι είναι η δικαίωση μέσω πίστης; Είναι το έργο που κάνει ο Θεός σκορπίζοντας τη δόξα του ανθρώπου στη σκόνη, και να κάνει γι’ αυτόν εκείνο που είναι πέρα από τη δύναμή του να κάνει για τον εαυτό του. Όταν οι άνθρωποι δουν την αναξιότητά τους, είναι έτοιμοι να ενδυθούν τη δικαιοσύνη του Χριστού.» The Faith I Live By, σελ. 109.

Αναμφίβολα, όταν σκεφτούμε ποιος είναι ο Θεός, και πόσο Άγιος είναι, σε αντίθεση με το ποιοι είμαστε εμείς και πόσο αμαρτωλοί είμαστε – θα έπρεπε να κάνει μια καταπληκτική πράξη χάρης για να μας σώσει. Έτσι κι έγινε: αυτή η πράξη χάρης διατελέστηκε στον σταυρό, με τον Χριστό, που ήταν αθώος, να πεθαίνει για τις αμαρτίες του ενόχου.

`Έχοντας αυτό υπόψη, διαβάστε Δευτ. 9:1-6. Τι λέει εδώ ο Μωυσής στο λαό, το οποίο αποκαλύπτει με έντονο τρόπο την πραγματικότητα της χάρης του Θεού προς τους ανάξιους; Πώς αντανακλά την αρχή της δικαίωσης μέσω πίστης;`

Αν κάποιος μπορούσε να αποδώσει συνοπτικά τη διδασκαλία του απ. Παύλου στο ευαγγέλιο, ίσως να ήταν η φράση από το Δευτ. 9:5 “Όχι εξαιτίας της δικαιοσύνης σου, ούτε εξαιτίας της ευθύτητας της καρδιά σου”, θα σε σώσει ο Θεός. Αντιθέτως, θα το κάνει λόγω της υπόσχεσης του “αιώνιου ευαγγελίου”                  (Αποκ. 14:6), μια υπόσχεση που μας δόθηκε «όχι σύμφωνα με τα έργα μας, αλλά σύμφωνα με τη δική του πρόθεση και χάρη, που δόθηκε σε μας εν Χριστώ Ιησού προαιώνια» (Β’ Τιμ. 1:9, δείτε και Τιτ. 1:2). Εφόσον υπόσχεση δόθηκε “προαιώνια”, σίγουρα δεν θα ήταν λόγω των έργων μας, διότι δεν υπήρχαμε καν τότε, οπότε δεν υπήρχαν και έργα.

Με λίγα λόγια, παρά τα λάθη μας, παρά τα ελαττώματά μας, τον σκληρό τράχηλό μας, ο Κύριος θα επιτελέσει αυτό το υπέροχο έργο για εμάς και μέσα σε εμάς. Έτσι, ως αποτέλεσμα, μας προστάζει να υπακούμε σ’ Αυτόν και στους νόμους Του. Η υπόσχεση έχει ήδη δοθεί: τα έργα μας, η υπακοή μας, όσο καλά κι αν είναι (που δεν είναι), δεν αποτελούν το μέσο της σωτηρίας μας, αλλά είναι το αποτέλεσμα. Ο Κύριος μας έσωσε με τη χάρη Του. Τώρα με τον νόμο Του γραμμένο στην καρδιά μας και με το Πνεύμα Του να μας ενδυναμώνει, ας βαδίζουμε υπακούοντας στο νόμο Του.