---
title:  Αγαπατε Τον Ξενο
date:  25/10/2021
---

Μέσα σε όλες αυτές τις νουθεσίες, ο Μωυσής δηλώνει: “Ο ουρανός, και ο ουρανός των ουρανών είναι του Κυρίου του Θεού σου· η γη, και όλα όσα είναι σε αυτή.” (Δευτ. 10:14). Τι υπέροχη έκφραση της παντοδυναμίας του Κυρίου, κάτι το οποίο βλέπουμε και σε άλλα μέρη της Αγίας Γραφής: «Του Κυρίου είναι η γη, και το πλήρωμά της· η οικουμένη και όσοι κατοικούν μέσα σ’ αυτή» (Ψαλμ. 24:1).

`Διαβάστε Δευτ. 10:17-19. Ποιες άλλες δηλώσεις κάνει ο Μωυσής σε αυτό το σημείο; Τι προστάζει ο Θεός ως αποτέλεσμα αυτής της δήλωσης;`

Ο Ιεωβά δεν είναι μόνο ο Κυρίαρχος του ουρανού και της γης, είναι επίσης, «Ο Θεός των θεών, και ο Κύριος των κυρίων» (Δευτ.10:17). Αυτό δεν σημαίνει ότι υπάρχουν άλλοι θεοί κατώτεροι, όπως οι υποτιθέμενοι θεοί που λάτρευαν οι ειδωλολάτρες. Είναι μάλλον ένας τρόπος διακήρυξης της μοναδικότητάς Του. «Επειδή, η μερίδα του Κυρίου είναι ο λαός Του, ο Ιακώβ είναι το μέρος της κληρονομίας Του» (Δευτ. 32:9), βεβαιώνοντας την πλήρη υπεροχή Του πάνω από κάθε δύναμη, πραγματική ή φανταστική, επίγεια ή επουράνια. Επίσης, αυτό το εδάφιο λέει ότι Αυτός είναι, «Θεός μεγάλος, ισχυρός και φοβερός, που δεν αποβλέπει σε πρόσωπο ούτε παίρνει δώρο» (Δευτ. 10:17). Αυτή η δήλωση είναι μέρος ενός μεγάλου μηνύματος: Ο Ιεωβά είναι ο Θεός σας, και εσείς που είστε ο λαός Του, πρέπει να Τον υπακούσετε.

Τι υπέροχη αντίθεση παρουσιάζεται εδώ! Ναι, ο Ιεχωβά είναι ο Θεός των θεών και ο Κύριος των κυρίων, ο Κυρίαρχος Νομοθέτης και Συντηρητής όλης της πλάσης (Κολ. 1:16,17), αλλά φροντίζει  επίσης,  το ορφανό, τη χήρα και τον ξένο, και δείχνει το ενδιαφέρον Του υπηρετώντας τις άμεσες φυσικές τους ανάγκες. Ο Θεός που νοιάζεται ακόμη και για το σπουργίτι που πέφτει στη γη (Ματθ. 10:29), γνωρίζει για την κατάσταση που βιώνουν όσοι ζουν στο περιθώριο της κοινωνίας. Με άλλα λόγια, ο Κύριος λέει στους ανθρώπους, «Εντάξει, μπορεί να είσαι εκλεκτός, να είσαι ξεχωριστός για Μένα και να σε αγαπάω, αλλά έχω κι άλλους που αγαπώ, που είναι άποροι και αβοήθητοι μεταξύ σας. Και όπως τους αγαπώ Εγώ, πρέπει να τους αγαπάτε κι εσείς. Αυτή είναι μια από τις υποχρεώσεις της διαθήκης που έκανες μαζί Μου, και είναι εξίσου σημαντική.»

`ΣΚΕΨΗ: Διαβάστε Ψαλμ. 146:5-10. Ποιο είναι το μήνυμα που αντικατοπτρίζει αυτό που λέει ο Θεός εδώ, και ποια η σημασία του για εμάς τους Χριστιανούς, σήμερα;`