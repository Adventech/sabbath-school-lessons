---
title:  Περαιτέρω Μελέτη
date:  29/10/2021
---

Είναι δύσκολο να φανταστούμε πώς ακόμα και στις καλύτερες εποχές, όπως του Δαβίδ και του Σολομώντα, το Ισραήλ θα μπορούσε να είναι τόσο ευλογημένο από τον Θεό, και όμως καταπίεζαν τους φτωχούς, τους αδύναμους και τους περιθωριοποιημένους μεταξύ τους.

«Γι’ αυτό, επειδή καταθλίβετε τον φτωχό, και παίρνετε απ’ αυτόν φόρο σιταριού, αν και οικοδομήσατε λαξευτά σπίτια, όμως δεν θα κατοικήσετε σ’ αυτά· αν και φυτέψατε επιθυμητούς αμπελώνες, όμως δεν θα πιείτε το κρασί τους. Επειδή, γνωρίζω τις πολλές σας ασέβειες και τις ισχυρές σας αμαρτίες· εσείς που καταθλίβετε τον δίκαιο, δέχεστε δωροδοκίες, και καταδυναστεύετε τους φτωχούς στην πύλη.» (Αμώς 5:11, 12)

«Ο Κύριος θα μπει σε κρίση με τους πρεσβυτέρους του λαού Του και με τους άρχοντές Του· επειδή, εσείς έχετε καταφάει τον αμπελώνα· οι άρπαγες από τον φτωχό είναι μέσα στα σπίτια σας.» (Ησ. 3:14).

**Ερωτήσεις για συζήτηση**

`1.  Οι Ισραηλίτες έπρεπε να θυμούνται ότι ήταν «ξένοι» στην Αίγυπτο, και να φέρονται στους ξένους και στους περιθωριοποιημένους όπως θα ήθελαν και εκείνοι να τους είχαν φερθεί. Πώς αυτή η αλήθεια σχετίζεται με το ευαγγέλιο, ότι μέσω του αίματος του Ιησού ελευθερωθήκαμε από τη σκλαβιά της αμαρτίας; Πώς τα όσα έκανε ο Ιησούς για εμάς πρέπει να επηρεάζουν τη συμπεριφορά μας προς τους άλλους, ιδιαίτερα τους ανήμπορούς;`

`2.  Μπορεί να λατρεύουμε τον Θεό τη σωστή μέρα, να κατανοούμε τις αλήθειες γύρω από τον θάνατο, την κόλαση, το χάραγμα του θηρίου, κ.ο.κ. Αλλά τι συμβαίνει όταν φερόμαστε στους άλλους άσχημα ή καταπιέζουμε τους αδύναμους ή δεν φερόμαστε δίκαια; Γιατί, λόγω της αλήθειας που έχουμε, πρέπει να είμαστε ιδιαίτερα προσεκτικοί να μην πέσουμε στην παγίδα να θεωρήσουμε πως για τον Θεό επαρκεί το ότι γνωρίζουμε την αλήθεια;`

`3.  Ποιος είναι ο ρόλος της πίστης στο να καταλάβουμε τον όρο «ανθρώπινα δικαιώματα»;`