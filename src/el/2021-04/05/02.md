---
title:  Περιτομη Της Καρδια Σας
date:  24/10/2021
---

Το 10ο κεφάλαιο του Δευτερονομίου, το οποίο είναι η συνέχεια του 9ου κεφαλαίου, είναι η επιβεβαίωση της διαθήκης που είχε κάνει ο Θεός με το Ισραήλ. Μεγάλο μέρος του βιβλίου είναι ένα είδος ανανέωσης αυτής της διαθήκης. Αυτό σημαίνει ότι, ακόμη και μετά την τρομερή αμαρτία τους στο όρος Χωρήβ, όπου μόλις ο Μωυσής τους άφησε για λίγο έπεσαν στην ειδωλολατρία, ο Κύριος ακόμη τους περίμενε.

`Διαβάστε Δευτ. 10:1-11. Ποιο γεγονός σε αυτά τα εδάφια μας βοηθάει να καταλάβουμε ότι ο Θεός συγχώρησε την αμαρτία του λαού Του, και ανανέωσε την υπόσχεση της διαθήκης που έκανε μαζί τους και με τους πατέρες τους;`

Ο Μωυσής έσπασε τις πλάκες με τις Δέκα Εντολές (Δευτ.9:17), ένα σημείο της διαλυμένης διαθήκης (Δευτ.32:19). «Για να δείξει την απέχθειά του στην εγκληματική πράξη τους, πέταξε χάμω τις πέτρινες πλάκες που έσπασαν μπρο¬στά στα μάτια όλου του λαού, δείχνοντας με τον τρόπο αυτό ότι είχαν ακυρώσει τη διαθήκη τους με το Θεό. Επομένως, ο Θεός ακύρωνε την διαθήκη Του με αυτούς.» Ε. Χουάιτ, Π.Π. σελ. 298, 299.

Το γεγονός ότι ο Θεός είπε στον Μωυσή να λαξεύσει καινούριες πλάκες «όπως τις πρώτες» (Δευτ. 10:3), για να γράψει επάνω σε αυτές τα λόγια που είχε γράψει στις προηγούμενες, δείχνει ότι τους είχε συγχωρέσει και δεν τους είχε εγκαταλείψει.

`Διαβάστε Δευτ. 10:14-16. Τι τους λέει ο Κύριος; Ποιο είναι το νόημα των εικόνων που χρησιμοποιεί εδώ ο Θεός;`

Υπάρχουν διάφορες εικόνες εδώ: η ακροβυστία, η καρδιά, ο λαιμός. Παρόλα αυτά, το θέμα είναι ξεκάθαρο. Η περιτομή ήταν το σημάδι της διαθήκης, αλλά ήταν μόνο ένα εξωτερικό σημάδι. Ο Θεός ήθελε την καρδιά τους, δηλαδή, τη σκέψη τους, τα συναισθήματά τους, την αγάπη τους. Η εικόνα του σκληρού τράχηλου, μας δείχνει πόσο ανυποχώρητοι και απρόθυμοι ήταν να υπακούσουν στον Θεό. Σ’ αυτό το σημείο, ο Κύριος τούς λέει να αφήσουν τη διχασμένη πίστη τους και να Τον υπηρετήσουν με όλη τους την καρδιά και την ψυχή.

`ΣΚΕΨΗ: Σκεφτείτε όλες τις φορές που ο Κύριος συγχώρησε τις αμαρτίες σας. Τι μας λέει αυτό για τη χάρη Του;`