---
title:  Ο Ξενος Ο Εντος Των Πυλων Σου
date:  23/10/2021
---

> <p>Εδαφιο Μνημης</p>
>  «Να αγαπάτε, λοιπόν, τον ξένο· επειδή, και εσείς σταθήκατε ξένοι στη γη της Αιγύπτου.» Δευτ. 10:19

### Για τη μελέτη αυτής της εβδομάδας, διαβάστε
Μάρκ.12:    29-31,  Δευτ. 10:1-19,  Ψαλμ. 146:5-10,  Ματθ. 7:12,  Δευτ. 27:19,  Ιακ. 1:27 - 2:11.

Όπως διαβάσαμε την προηγούμενη εβδομάδα, όταν ένας γραμματέας ρώτησε τον Ιησού «Ποια εντολή είναι η πρώτη απ’ όλες;» (Μαρκ. 12:28), Εκείνος του απάντησε, διαβεβαιώνοντάς τον για την μοναδικότητα του Θεού, λέγοντας: «“Και θα αγαπάς τον Κύριο τον Θεό σου με όλη την καρδιά σου, και με όλη την ψυχή σου, και με όλη τη διάνοιά σου, και με όλη τη δύναμή σου”, αυτή είναι η πρώτη εντολή.» (Μαρκ. 12:30).

Παρόλα αυτά, ο Ιησούς συνέχισε, μιλώντας για τη δεύτερη εντολή, αν και ο γραμματέας δεν Τον είχε ρωτήσει. Επειδή ο Ιησούς γνώριζε πόσο σημαντικό ήταν, του είπε: «Και δεύτερη όμοια με αυτή είναι: “Θα αγαπάς τον πλησίον σου σαν τον εαυτό σου”. Άλλη εντολή μεγαλύτερη απ’ αυτές δεν υπάρχει» (Μάρκ. 12:31).

Ο Ιησούς συνέδεσε την αγάπη για τον Θεό και την αγάπη για τον συνάνθρωπο σε μία εντολή, ως την μεγαλύτερη απ’ όλες.

Και πάλι ο Ιησούς δεν παρουσίαζε κάτι καινούριο, κάτι που οι Ιουδαίοι δεν είχαν ξανακούσει. Αντιθέτως, η κλήση να Τον αγαπούν υπέρτατα – η έννοια να αγαπάς τον πλησίον ως έκφραση της αγάπης μας για τον Θεό, προέρχεται από το βιβλίο του Δευτερονόμιο.