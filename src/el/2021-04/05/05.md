---
title:  Κρινετε Δικαια
date:  27/10/2021
---

Ως πιστοί, κληθήκαμε να αντανακλούμε τον χαρακτήρα του Θεού. Ο Παύλος έγραψε: «Παιδάκια μου, για τους οποίους είμαι ξανά σε δίνες, μέχρις μορφωθεί μέσα σας ο Χριστός» (Γαλ. 4:19). Εξάλλου, αρχικά πλαστήκαμε “σύμφωνα με την εικόνα του Θεού” (Γέν. 1:27), μια εικόνα που αργότερα αλλοιώθηκε από την αμαρτία. Και καθώς είδαμε, όταν ο Μωυσής μίλησε για τη δύναμη και τη μεγαλοπρέπεια του Θεού, είπε επίσης ότι ο Θεός δεν δωροδοκείται και ότι φροντίζει τους αδύναμους και τους περιθωριοποιημένους. Και εφόσον το κάνει ο Θεός, πρέπει κι εμείς να κάνουμε το ίδιο.

**Διαβάστε τα επόμενα εδάφια. Ποιο είναι το κοινό τους σημείο;**

`Δευτ. 1:16`

`Δευτ. 16:19`

`Δευτ. 24:17`

`Δευτ. 27:19`

Είναι πραγματικά παροιμιώδες το γεγονός ότι οι περιθωριοποιημένοι άνθρωποι δεν αντιμετωπίζονται με τη ίδια «δικαιοσύνη» στα περισσότερα δικαστήρια, όπως εκείνοι που έχουν χρήματα, δύναμη και διασυνδέσεις. Δεν έχει σημασία η χώρα, η εποχή, ο πολιτισμός ή ο τρόπος με τον οποίο το σύνταγμα και οι νόμοι προάγουν ευλαβικά τις υψηλές αρχές της δικαιοσύνης· η πραγματικότητα παραμένει η ίδια: ο φτωχός, ο αδύναμος και περιθωριοποιημένος, σχεδόν ποτέ, δεν λαμβάνουν την ίδια δικαιοσύνη σε σχέση με άλλους. Αυτό είναι το αξιοσημείωτο στα λόγια που λέει ο Ίδιος ο Κύριος εδώ. Αυτή η αδικία, η οποία υπάρχει παντού, δεν θα έπρεπε να υπάρχει στο Ισραήλ, τον λαό του Θεού, σε εκείνους που Τον εκπροσωπούν στον κόσμο. Κατά μία έννοια, ο Κύριος ήθελε «δίκαιη κρίση υπό του νόμου» στο Ισραήλ.

Αλλά αυτό έχει τις ρίζες του ακόμη πιο βαθιά, περισσότερο και από τις νομολογία «Αγιοι θα είστε· επειδή Άγιος είμαι εγώ, ο Κύριος ο Θεός σας» (Λευιτ. 19:2). Ναι, γνώριζαν ποιος είναι ο αληθινός Θεός, εφάρμοζαν τους σωστούς τύπους λατρείας και έφερναν το σωστό είδος προσφορών. Όλα αυτά ήταν καλά. Αλλά τελικά, τι καλό θα υπήρχε αν κακομεταχειρίζονταν τους αδύναμους και τους φτωχούς μεταξύ τους; Επανειλημμένως, μέσω των προφητών, ο Κύριος τάσσεται εναντίων όσων καταδυναστεύουν τους ενδεείς του Ισραήλ. Πώς μπορούσαν να θεωρούνται «άγιοι» ενώ την ίδια στιγμή φέρονταν άσχημα στους ανθρώπους; Ασχέτως με το πόσο αυστηρά τηρούσαν τις λατρευτικές τελετουργίες, μπορούσαν να λέγονται άγιοι;

`ΣΚΕΨΗ: Διαβάστε Αμώς 2:6, Αμώς 5:11, Ησ. 3:14, 15,   Ησ. 10:1, 2 και Ιερ. 2:34. Τι λένε οι προφήτες σε αυτά τα εδάφια, που αντικατοπτρίζει τις προειδοποιήσεις του Κυρίου προς το Ισραήλ; Τι σημαίνουν αυτά τα λόγια για μας σήμερα;`