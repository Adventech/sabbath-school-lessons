---
title:  «Teshuvah» - Μετανοια
date:  23/11/2021
---

Σε όλο το βιβλίο του Δευτερονομίου, εμφανίζεται ένα βασικό θέμα: υπακούστε στον Κύριο και θα ευλογηθείτε, αψήφιστε τον Κύριο και θα υποφέρετε τις συνέπειες. Και δεν υπάρχει καμία διαφορά στην Καινή Διαθήκη. “Μη πλανιέστε· ο Θεός δεν εμπαίζεται· επειδή ό,τι αν σπείρει ο άνθρωπος, αυτό και θα θερίσει· για τον λόγο ότι, αυτός που σπέρνει στη σάρκα του, θα θερίσει από τη σάρκα φθορά· αλλά, εκείνος που σπέρνει στο Πνεύμα, θα θερίσει από το Πνεύμα αιώνια ζωή.” (Γαλ. 6:7,8)

Δυστυχώς, μετά την πτώση, οι αμαρτίες έγιναν τόσο εύκολες και φυσικές όπως η αναπνοή. Και παρά τις προειδοποιήσεις και τις υποσχέσεις – “Επειδή, αυτή η εντολή, που εγώ σε προστάζω σήμερα, δεν είναι πολύ βαριά για σένα, ούτε βρίσκεται μακριά.” (Δευτ. 30:11) – πολλοί άνθρωποι έπεφταν στις αμαρτίες για τις οποίες ο Θεός τους είχε προειδοποιήσει.

Ωστόσο, ακόμα και τότε, ο Θεός ήταν πρόθυμος να τους δεχθεί πίσω αν, με την ελεύθερη βούλησή τους, την ελεύθερη επιλογή, μετανοούσαν και επέστρεφαν σ’ Αυτόν.

`Διαβάστε ξανά Δευτ. 30:1-10. Τι λέει ο Κύριος ότι θα κάνει για τον λαό Του, παρά τα λάθη που είχαν κάνει; Ποιοι ήταν οι όροι για να εκπληρωθούν αυτές οι υποσχέσεις;`

Τα πράγματα είναι απλά: αν δεν υπακούσεις, τρομερές συνέπειες θα ακολουθήσουν για σένα και την οικογένειά σου. Αυτό κάνει η αμαρτία. Όμως, ακόμα και τότε, μπορείς να μετανοήσεις, και ο Κύριος θα σε δεχθεί και θα σε ευλογήσει.

Αρκετές είναι οι φορές που εμφανίζεται σε αυτά τα εδάφια η ίδια εβραϊκή ρίζα πίσω από τη λέξη teshuvah - μετάνοια. Στο Δευτ. 30:2, το εδάφιο λέει: “και επιστρέψεις στον Κύριο τον Θεό σου”, στο Δευτ. 30:8 αν και συχνά, πολύ σωστά μεταφράζεται «θα υπακούσεις ξανά στη φωνή του Κυρίου», θα μπορούσε να μεταφραστεί κυριολεκτικά: «Και επιστρέψεις και υπακούσεις στη φωνή του Κυρίου». Επίσης, στο Δευτ. 30:10, όπου διαβάζουμε: “αν επιστρέψεις στον Κύριο τον Θεό σου με ολόκληρη την καρδιά σου, και με ολόκληρη την ψυχή σου”.

Με άλλα λόγια, παρά τα όσα τους έχουν συμβεί, παρά την απόλυτη παράβαση και την παραβίαση της διαθήκης, ο Κύριος δεν είχε εγκαταλείψει αυτούς τους ανθρώπους, και αν δεν επιθυμούσαν να τους εγκαταλείψει, μπορούσαν να εκδηλώσουν την επιθυμία τους για μετάνοια.

`ΣΚΕΨΗ: Πώς τα παραπάνω εδάφια, αν και αναφέρονται στο λαό Ισραήλ ως σύνολο, και παρόλο που ζούμε σε διαφορετικό πλαίσιο, αντανακλούν την πραγματικότητα για το πόσο βασική είναι η αληθινή μετάνοια και για εμάς, που ως πιστοί παραβιάζουμε επίσης τη διαθήκη που κάναμε με τον Θεό;`