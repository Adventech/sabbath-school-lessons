---
title:  Περαιτέρω Μελέτη
date:  26/11/2021
---

«Σε κάθε βήμα προόδου της Χριστιανικής εμπειρίας, η μετάνοιά μας θα γίνεται όλο και βαθύτερη. Σε εκείνους που ο Κύριος συγχώρησε, σε εκείνους που αναγνωρίζει ως λαό Του, λέει: “Και θα θυμηθείτε τους πονηρούς σας δρόμους, και τα έργα σας τα όχι αγαθά, και θα αποστραφείτε οι ίδιοι τον εαυτό σας μπροστά στα μάτια σας” (Ιεζ. 36:31). Λέει ξανά: “Και εγώ θα στήσω σε σένα τη διαθήκη μου, και θα γνωρίσεις ότι εγώ είμαι ο Κύριος· για να θυμηθείς, και να ντραπείς, και να μην ανοίξεις πλέον το στόμα σου από τη ντροπή σου, όταν εξιλεωθώ προς εσένα για όλα όσα έπραξες, λέει ο Κύριος ο Θεός.” (Ιεζ. 16:62, 63). Τότε τα χείλη μας δεν θα ανοίξουν για αυτοεξύψωση. Θα γνωρίζουμε ότι αρκούμαστε στον Ιησού Χριστό και μόνο. Θα κάνουμε την ομολογία του αποστόλου και δική μας. “Επειδή, ξέρω ότι μέσα μου (δηλαδή, μέσα στη σάρκα μου) δεν κατοικεί αγαθό·” (Ρωμ. 7:18). “Σε μένα, όμως, μη γένοιτο να καυχώμαι, παρά μονάχα στον σταυρό του Κυρίου μας Ιησού Χριστού, διαμέσου του οποίου ο κόσμος σταυρώθηκε ως προς εμένα και εγώ ως προς τον κόσμο.” (Γαλ. 6:14).» Ε.Χουάιτ, Christ’s Object Lessons, σελ. 160, 161.

«“Η αγαθότητα του Θεού σε φέρνει σε μετάνοια” (Ρωμ. 2:2). Μια χρυσή αλυσίδα, το έλεος και η ευσπλαχνία της Θεϊκής αγάπης, είναι περιτυλιγμένη σε κάθε ψυχή που κινδυνεύει. Ο Κύριος δηλώνει, “Ναι, σε αγάπησα με αιώνια αγάπη· γι’ αυτό σε έλκυσα με έλεος.” (Ιερ. 31:3) Έ. Χουάιτ, Christ’s Object Lessons, σελ. 202.

**Ερωτήσεις για συζήτηση**

`1.	 Αν και πρέπει να μετανοήσουμε, πώς μπορούμε να είμαστε προσεκτικοί και να αποφύγουμε την παγίδα να κάνουμε τη μετάνοια κάτι αξιέπαινο, σαν η πράξη της μετάνοιας είναι από μόνη της κάτι το οποίο μπορεί να μας παρουσιάσει δίκαιους μπροστά στον Θεό; Ποιος είναι ο μόνος δρόμος που μπορούμε να σταθούμε δίκαιοι ενώπιον του Θεού;`

`2.	 “Τότε, ο Ιούδας, αυτός που τον παρέδωσε, βλέποντας ότι καταδικάστηκε, αφού μεταμελήθηκε επέστρεψε στους πρεσβυτέρους τα 30 αργύρια, λέγοντας: Αμάρτησα, επειδή παρέδωσα αθώο αίμα. Και εκείνοι είπαν: Και σε μας, τι; Εσένα αφορά. Και ρίχνοντας τα αργύρια μέσα στον ναό, αναχώρησε· και φεύγοντας κρεμάστηκε.» (Ματθ. 27:3-5). Χωρίς αμφιβολία, ο Ιούδας μετάνιωσε γι’ αυτό που έκανε στον Ιησού (εξάλλου, αυτοκτόνησε). Παρόλα αυτά, γιατί δεν θεωρείται ειλικρινής μετάνοια;`

`3.	Πώς η πραγματικότητα της ανθρώπινης αμαρτωλότητας, ακόμη και της δικής μας, θα πρέπει να μας κάνει ταπεινούς προς τους άλλους (δεδομένου ότι δεν τους κρίνουμε) και μπροστά στον Θεό; Γιατί χρειάστηκε το γεγονός του Σταυρού, δηλαδή ο θάνατος του Υιού του Θεού για να μας λυτρώσει, για να δούμε πόσο κακή είναι στην πραγματικότητα η αμαρτία;`