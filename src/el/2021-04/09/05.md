---
title:  Με Ολοκληρη Την Καρδια Σου
date:  24/11/2021
---

Το Δευτ. 30:1-10 αποκαλύπτει την χάρη και την καλοσύνη του Θεού για τους αμαρτωλούς, και όσους είχαν παλινδρομήσει στην αμαρτία, κι ας είχαν ευλογηθεί με μοναδικούς τρόπους: “Επειδή, ποιο έθνος είναι τόσο μεγάλο, στο  οποίο ο Θεός με τέτοιον τρόπο είναι κοντά του, όπως είναι ο Κύριος ο Θεός μας, σε όλα όσα τον επικαλούμαστε;” (Δευτ. 4:7). Παρόλα όσα είχε κάνει ο Θεός γι’ αυτούς, και παρά το γεγονός ότι δεν υπήρχε καμία αιτιολογία για την αμαρτία τους, αμάρτησαν. Κι όμως, τι συνέβη μετά απ’ αυτό;

`Στο Δευτ. 30:1-10, επικεντρωθείτε στο τι συνεπαγόταν η μετάνοιά τους και η επιστροφή τους στον Θεό. Τι απαιτούταν, και τι μας διδάσκει αυτό σήμερα όσον αφορά την αληθινή μετάνοια;`

Τελικά, έπρεπε να επιλέξουν να επιστρέψουν σε Αυτόν, και να υπακούσουν σε Αυτόν, με ολόκληρη την καρδιά τους. Κατά μία έννοια, το όλο θέμα ήταν η καρδιά τους, γιατί αν η καρδιά τους ήταν μόνο με τον Θεό, θα ήταν και οι πράξεις τους, δηλαδή θα ήταν υπάκουοι.

Γι’ αυτό τους δόθηκε η υπέροχη υπόσχεση ότι αν “επέστρεφαν” στον Κύριο, αν με ειλικρίνεια γύριζαν σε Αυτόν, τότε Εκείνος θα εργαζόταν μέσα τους και θα περιέτεμνε τις καρδιές τους. Έπρεπε να επιλέξουν ανάμεσα στην αιχμαλωσία τους και στην επιστροφή τους στον Θεό, και τότε Αυτός ο Ίδιος θα τους έφερνε πίσω στη γη της υπόσχεσης. Και εκεί, σε αυτήν τη γη, θα τους ευλογούσε. Και μέρος της ευλογίας είναι ότι θα εργαζόταν μέσα τους για να αλλάξει την καρδιά τους και των παιδιών τους ακόμα περισσότερο προς Αυτόν, “για να αγαπάς τον Κύριο τον Θεό σου με ολόκληρη την καρδιά σου, και με ολόκληρη την ψυχή σου, για να ζεις.” (Δευτ. 30:16).

Στο τέλος, καθώς ανταποκρίνονταν στις προτροπές του Θεού (δείτε Πραξ. 5:31), θα μετανοούσαν αληθινά για τις αμαρτίες τους. Και, παρόλο που μελετάμε ένα διαφορετικό ιστορικό πλαίσιο, η Έ. Χουάιτ έγραψε: «Ο λαός θρηνούσε για τα βάσανα που τους εί¬χαν προξενήσει οι αμαρτίες τους, και όχι για τη στέρηση της τιμής προς το Θεό που η παράβαση του άγιου νό-μου Του είχε προκαλέσει. Η πραγματική μετάνοια σημαίνει περισσό¬τερο από τη λύπη για την αμαρτία. Σημαίνει αποφασιστική στρο¬φή από την αμαρτία.» Π.Π. σελ. 548,549. Αυτή είναι μια αλήθεια που μπορούμε να δούμε στο Δευτ. 30:1-10.

`ΣΚΕΨΗ: Πώς μπορούμε να γνωρίζουμε τη διαφορά μεταξύ του ότι μετανοούμε για τις συνέπειες των αμαρτιών μας, το οποίο ο καθένας μπορεί να κάνει, και του ότι μετανοούμε για τις ίδιες τις αμαρτίες; Γιατί αυτός ο διαχωρισμός είναι τόσο σημαντικός;`