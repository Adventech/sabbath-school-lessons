---
title:  Ειθε Να…
date:  21/11/2021
---

Τα Βιβλικά εβραϊκά, όπως και οι περισσότερες γλώσσες, είναι χρωματισμένα με ιδιωματισμούς, όπου συγκεκριμένες λέξεις χρησιμοποιούνται για να εκφράσουν κάτι διαφορετικό από αυτό που πραγματικά λένε. Ένας ιδιωματισμός στην Παλαιά Διαθήκη είναι ο «Mi-yitten». Η λέξη «Μi» είναι η ερώτηση «ποιος;» και «yit-ten» σημαίνει «θα δώσει». Έτσι, κυριολεκτικά, «Mi-yitten» σημαίνει «ποιος θα δώσει;»

Παρόλα αυτά, στην Παλαιά Διαθήκη, η φράση αυτή εκφράζει μια ευχή, την επιθυμία κάποιου που θέλει κάτι απεγνωσμένα.

Για παράδειγμα, μετά την απόδρασή τους από την Αίγυπτο, ο λαός Ισραήλ αντιμετωπίζοντας διάφορες προκλήσεις στην έρημο, παραπονέθηκε, “Είθε να πεθαίναμε κάτω από το χέρι του Κυρίου στη γη της Αιγύπτου” (Εξ. 16:3). Η φράση “είθε να” προέρχεται από το «mi-yitten».

Στον Ψαλμό 14:7 ο Δαβίδ λέει: “Ποιος θα δώσει από τη Σιών τη σωτηρία του Ισραήλ;” Στο Ιώβ 6:8 διαβάζουμε: «Είθε να απολάμβανα το αίτημά μου, και ο Θεός να μου έδινε την επιθυμία μου!»

`Διαβάστε Δευτ. 5:22-29, εστιάζονται ιδιαίτερα στο εδάφιο 29. Τι σημαίνει η λέξη που έχει μεταφραστεί ως “είθε” και προέρχεται από την εβραϊκή λέξη “mi-yitten”;`

Εδώ βλέπουμε τον Κύριο – τον Θεό Δημιουργό, Εκείνον που δημιούργησε το σύμπαν, τον χρόνο, και την ύλη, Εκείνον που με έναν λόγο Του έδωσε ύπαρξη στον κόσμο μας, Εκείνον που φύσηξε πνοή ζωής στον Αδάμ – να προφέρει μια φράση που γενικά έχει σχέση με τις αδυναμίες και τους περιορισμούς του ανθρώπινου γένους. Τι υπέροχο παράδειγμα της πραγματικότητας της ελεύθερης βούλησης! Εδώ βλέπουμε ότι υπάρχουν όρια στις ενέργειες του Θεού εν τω μέσω της Μεγάλης Διαμάχης. Η χρήση του ιδιωματισμού «mi-yitten» αποκαλύπτει ότι ακόμα και ο Θεός δεν μπορεί να καταπατήσει την ελεύθερη βούληση· από τη στιγμή που θα έκανε κάτι τέτοιο, δεν θα υπήρχε ελευθερία στην επιλογή.

Και όπως είμαστε ελεύθεροι να αμαρτήσουμε, είμαστε επίσης ελεύθεροι να επιλέξουμε τον Κύριο, να επιλέξουμε να είμαστε ανοιχτοί στην καθοδήγησή Του, και ανταποκρινόμενοι στο Άγιο Πνεύμα Του, να επιλέξουμε να μετανοήσουμε για τις αμαρτίες μας και να Τον ακολουθήσουμε. Τελικά, η επιλογή είναι δική μας και μόνο δική μας, και είναι μια επιλογή που πρέπει να κάνουμε κάθε μέρα και κάθε στιγμή.

`ΣΚΕΨΗ: Ποιες είναι οι επιλογές που πρέπει άμεσα να κάνετε; Πώς μπορείτε να παραδώσετε τη θέληση σας στον Θεό ώστε με τη δική Του δύναμη να κάνετε τις σωστές επιλογές;`