---
title:  Μετανοημενοι Και Αλλαγμενοι
date:  25/11/2021
---

Η Καινή Διαθήκη, φυσικά, είναι γεμάτη με το θέμα της μετάνοιας. Στην πραγματικότητα, ο Ιωάννης ο Βαπτιστής ξεκίνησε τη διακονία του με την κλήση για μετάνοια.

`Διαβάστε Ματθ. 3:1-8. Πώς εμφανίζεται το θέμα της επιστροφής σε αυτά τα εδάφια; Τι τους λέει ο Ιωάννης να κάνουν που αντικατοπτρίζει αυτό που διαβάζουμε στο Δευτερονόμιο; Γιατί τα λόγια του σχετίζονται ιδιαίτερα με τους Φαρισαίους και τους Σαδδουκαίους; `

Και ο Ιησούς, ξεκίνησε τη διακονία με την κλήση για μετάνοια.

`Διαβάστε Μαρκ. 1:15. Τι λέει ο Ιησούς και γιατί συσχετίζει τη μετάνοια με το ευαγγέλιο;`

Είτε μιλάει ο Ιωάννης στους θρησκευτικούς ηγέτες συγκεκριμένα, είτε ο Ιησούς στο έθνος συνολικά, το κεντρικό θέμα είναι το ίδιο. Είμαστε αμαρτωλοί, και παρόλο που ο Χριστός ήρθε για να σώσει αμαρτωλούς, πρέπει να μετανοήσουμε για τις αμαρτίες μας. Και αυτή η μετάνοια – είτε έχουμε παλινδρομήσει στην αμαρτία, είτε ως πιστοί Χριστιανοί που πέφτουμε στην αμαρτία, είτε ως νεοκατήχητοι – περιλαμβάνει επιστροφή από τον αμαρτωλό τρόπο ζωής μας. Πρέπει να αναγνωρίσουμε την αμαρτωλότητά μας και να εκφράσουμε μετάνοια για τις ίδιες τις αμαρτίες μας (και όχι μόνο για τις συνέπειές τους), πρέπει να κάνουμε τη συνειδητή επιλογή να απομακρύνουμε αυτές τις αμαρτίες και να αφεθούμε ολοκληρωτικά στις αξίες του Ιησού, “αν μόνον ακούς με επιμέλεια τη φωνή του Κυρίου του Θεού σου…” (Δευτ. 15:5)

Μερικοί μελετητές της Αγίας Γραφής βλέπουν ότι στην Καινή Διαθήκη ηχεί το θέμα της μετάνοιας, όπως αυτό εκφράζεται στο Δευτερονόμιο. Για παράδειγμα, όταν ο Πέτρος κατηγόρησε το έθνος ότι σταύρωσαν τον Ιησού, πολλοί από τους ανθρώπους “όταν τα άκουσαν αυτά, η καρδιά τους ήρθε σε κατάνυξη, και είπαν στον Πέτρο και στους υπόλοιπους αποστόλους: Τι πρέπει να κάνουμε, άνδρες αδελφοί;” (Πραξ. 2:37). Δηλαδή, αναγνώρισαν την αμαρτία τους και λυπόντουσαν γι’ αυτήν (“η καρδιά τους ήρθε σε κατάνυξη”). Ήθελαν να ξέρουν τι έπρεπε να κάνουν τώρα για να είναι σωστοί με τον Θεό, τον Οποίο είχαν προσβάλλει.

Δεν είναι ακριβώς η ίδια κατάσταση και με όλους εμάς τους αμαρτωλούς που έχουμε προσβάλλει τον Θεό;

`ΣΚΕΨΗ: Διαβάστε Πράξ. 2:38. Πώς απαντάει ο Πέτρος στην ερώτησή τους, και πώς αυτό το περιστατικό αποκαλύπτει την αρχή πίσω από την αληθινή μετάνοια;`