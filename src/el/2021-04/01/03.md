---
title:  Η Πτωση Και Ο Κατακλυσμος
date:  27/09/2021
---

Όλοι σχεδόν ως μαθητές έχουμε ακούσει την ιστορία του μήλου που έπεσε στο κεφάλι του Νεύτωνα. Και ξαφνικά, ο Νεύτωνας ανακάλυψε τη βαρύτητα! Το θέμα δεν είναι αν το μήλο έπεσε, ακριβώς, στο κεφάλι του ή όχι. Το θέμα είναι ότι η μεγάλη ιδέα του Νεύτωνα, ήταν να καταλάβουν οι άνθρωποι ότι η ίδια δύναμη, η βαρύτητα που έριξε κάτω το μήλο, κρατά τη σελήνη σε τροχιά γύρω από τη γη, τη γη σε τροχιά γύρω από τον ήλιο, και ούτω καθ’ εξής. Αυτή η γνώση ήταν σημαντική, γιατί για χιλιάδες χρόνια, πολλοί άνθρωποι πίστευαν ότι οι νόμοι που ισχύουν στον ουρανό είναι διαφορετικοί από τους νόμους που ισχύουν στη γη. Ο Νεύτωνας απέδειξε ότι αυτό το σκεπτικό ήταν λάθος. Και παρότι ο Νεύτωνας συνείσφερε στον τομέα των φυσικών νόμων, η ίδια αρχή κυριαρχεί και στον ηθικό νόμο. Η ίδια ελευθερία, η ελευθερία που είναι σύμφυτη με την αγάπη, και από την οποία ο Εωσφόρος οδηγήθηκε στην πτώση, οδηγήθηκε στην πτώση και η ανθρωπότητα.

`Διαβάστε Γένεση 2:16,17 και Γένεση 3:1-7. Πώς αυτά τα εδάφια τα οποία αναφέρονται σε τέλειους ανθρώπους, σε ένα τέλειο περιβάλλον, δημιουργήματα ενός τέλειου Θεού, αποκαλύπτουν την ισχυρή αλήθεια για την ελευθερία που είναι συνυφασμένη με την αγάπη;`

Μετά την πτώση, τα πράγματα πήγαν από το κακό στο χειρότερο, σε τέτοιο βαθμό που ο Κύριος είπε για την ανθρωπότητα “και όλοι οι σκοποί των συλλογισμών της καρδιάς του ήσαν μόνον κακία όλες τις ημέρες” (Γεν. 6:5). Και αν οι συλλογισμοί τους ήταν γεμάτοι κακία, θα ήταν και οι πράξεις τους, μέχρι που το κακό θριάμβευσε και ο Κύριος κατέστρεψε ολόκληρο τον κόσμο με έναν κατακλυσμό – δίνοντας, κατά μία έννοια, την ευκαιρία στην ανθρωπότητα να κάνει ένα νέο ξεκίνημα. Μια νέα δημιουργία, θα μπορούσαμε να πούμε. Παρόλα αυτά, όπως μας δείχνει και η ιστορία του πύργου της Βαβέλ (Γεν. 11:1-9), φαίνεται πως οι άνθρωποι είχαν ακόμα την τάση να αψηφούν τον Θεό.

«Όταν ο πύργος ήταν μισοτελειωμένος, ένα ορισμένο τμήμα του χρησιμοποιήθηκε για κατοικία των οικοδόμων. Άλλα διαμερίσματα, λαμπρά στολισμένα και επιπλωμένα, είχαν αφιερωθεί στα είδωλά τους. Οι άνθρωποι χαίρονταν για την επιτυχία τους, αινούσαν τους αργυρούς και τους χρυσούς θεούς, και τάχθηκαν εναντίον του Κυβερνήτη του ουρανού και της γης.» Π.Π. σελ. 96. Έτσι, παρότι σύγχυσε τις γλώσσες τους, ο Θεός τους διέσπειρε σε όλα τα μήκη και τα πλάτη της γης.

`ΣΚΕΨΗ: Παρατηρείστε τις σκέψεις που κάνετε κατά τη διάρκεια της ημέρας. Τι βλέπετε για την κατάσταση στην οποία βρίσκεται η καρδιά σας;`