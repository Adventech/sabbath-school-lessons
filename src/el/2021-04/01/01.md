---
title:  Εισαγωγη Στο Δευτερονομιο
date:  25/09/2021
---

> <p>Εδαφιο Μνημης</p>
>  «Εκείνος που δεν αγαπάει, δεν γνώρισε τον Θεό, επειδή ο Θεός είναι αγάπη.» Α’ Ιωάν. 4:8

### Για τη μελέτη αυτής της εβδομάδας, διαβάστε
Ησ.14:12-14, Εζεκ. 28:12-17, Γεν. 3:1-7, Γεν. 12:1-3, Πραξ. 7:20-36, Εξ. 19:4-8.

Το βιβλίο του Δευτερονομίου, ασφαλώς, δεν προήλθε από το πουθενά. Όπως το καθετί στη ζωή, το Δευτερονόμιο υπάρχει μέσα σε ένα πλαίσιο· και όπως καθετί στη ζωή, αυτό το πλαίσιο παίζει έναν σημαντικό ρόλο στην κατανόηση και στον σκοπό αυτού του βιβλίου.

Η ιστορία που υπήρχε πριν από το βιβλίο αυτό, εξηγεί τις περιστάσεις, όχι μόνο του ίδιου του βιβλίου αλλά και του περιβάλλοντος μέσα στο οποίο δημιουργήθηκε το πλαίσιο του.

Όπως θα ήταν δύσκολο να καταλάβουμε τον σκοπό και την λειτουργία ενός υαλοκαθαριστήρα έξω από τα πλαίσια του αυτοκινήτου, το ίδιο δύσκολο θα ήταν να κατανοήσουμε το Δευτερονόμιο, ιδιαίτερα λαμβάνοντας υπόψη το θέμα μας (Το Δευτερονόμιο και η παρούσα αλήθεια), έξω από το πλαίσιο από το οποίο προκύπτει.

Κάποιος διάβασε το έργο του Ρώσσου συγγραφέα Λέο Τολστόι Πόλεμος και Ειρήνη, βιβλίο 1.500 σελίδων, μέσα σε τρεις μέρες. Όταν τον ρώτησαν για ποιο θέμα μιλάει, τους απάντησε, «Λέει για τη Ρωσία.»

Δεν μπορούμε να καλύψουμε τα χιλιάδες χρόνια ιστορίας μέσα στο μάθημα μιας εβδομάδας, πριν διαβάσουμε το Δευτερονόμιο. Αλλά, εστιάζοντας στα σημαντικότερα σημεία, μπορούμε να δούμε πιο είναι το πλαίσιο, ώστε να γίνει καλύτερα κατανοητό αυτό το βιβλίο και να φτάσουμε στην «παρούσα αλήθεια».