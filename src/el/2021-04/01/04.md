---
title:  Η Κληση Του Αβρααμ
date:  28/09/2021
---

Ο Άβραμ (που αργότερα ονομάστηκε Αβραάμ), εμφανίζεται αρχικά στη Γεν 11, στο κεφάλαιο της γενεαλογίας, το οποίο έρχεται αμέσως μετά την αναφορά για τον διασκορπισμό της Βαβέλ.

`Διαβάστε Γέν. 12:1-3, την κλήση του Θεού στον Άβραμ. Σήμερα, καθώς κοιτάζουμε πίσω, μετά τη σταύρωση, μετά τον θάνατο του Ιησού και την εξάπλωση του Ευαγγελίου, πώς κατανοείτε την υπόσχεση που έδωσε ο Θεός μέσω του Άβραμ;`

Αρκετούς αιώνες αργότερα, ο απόστολος Παύλος στην προσπάθειά του να αντιμετωπίσει τους αιρετικούς Γαλάτες, τους θύμισε την κλήση του Αβραάμ ως μία προγενέστερη έκφραση του παντοτινού σκοπού του Θεού: την εξάπλωση του ευαγγελίου στον κόσμο. «Σε σένα θα ευλογηθούν όλα τα έθνη». Ώστε, αυτοί που είναι από την πίστη, ευλογούνται μαζί με ον πιστό Αβράαμ.» (Γαλ.3:7-9).

Η κλήση του Αβραάμ αναφέρεται για πρώτη φορά  στη Γένεση 12. Το υπόλοιπο αυτού του βιβλίου είναι η ιστορία των απογόνων του· η μία δυσλειτουργική γενιά μετά την άλλη, η μία προβληματική οικογένεια μετά την άλλη, κι όμως, μέσω όλων αυτών των ανθρώπων θα εκπληρωνόταν η υπόσχεση, φτάνοντας στο σημαντικό σημείο της κλήσης του Μωυσή.

`Διαβάστε στις Πράξ. 7:20-36 τον τρόπο με τον οποίο απεικονίζει ο Στέφανος τον Μωυσή και την Έξοδο. Πώς ταιριάζει με την αρχική υπόσχεση που έδωσε ο Θεός στον Αβραάμ;`

Σε έναν κόσμο που είναι γεμάτος άγνοια, λάθη και γενικά, έχει έλλειψη της αλήθειας, ο Θεός κάλεσε τον λαό Του, το σπέρμα του Αβραάμ, από την Αίγυπτο. Μέσα από αυτόν το λαό δεν επιζητούσε μόνο να διατηρήσει τη γνώση της αλήθειας, η οποία είναι η γνώση για τον Ιεωβά και το σχέδιο της σωτηρίας, άλλα και να κηρύξει αυτή τη γνώση και στα υπόλοιπα έθνη.

`ΣΚΕΨΗ: Πώς βλέπουμε σήμερα τον εαυτό μας σε σχέση με τον υπόλοιπο κόσμο, ως Αντβεντιστές της Εβδόμης Ημέρας; Ποιες ομοιότητες υπάρχουν ανάμεσα σ’ εμάς και στον λαό Ισραήλ; Ποια είναι η ευθύνη που έχει ο καθένας μας;`