---
title:  Η Διαθηκη Στο Σινα
date:  29/09/2021
---

Η Έξοδος και όλα όσα συνεπάγονται, από το αίμα στους παραστάτες στην Αίγυπτο, μέχρι την τραγωδία στην Ερυθρά θάλασσα – τι μεγάλη εμπειρία! Αναμφίβολα, όσοι έζησαν αυτά τα γεγονότα θα εντυπωσιάστηκαν. (Και για όσους θανατώθηκαν, από τα πρωτότοκα παιδιά στην Αίγυπτο μέχρι τους στρατιώτες στον πυθμένα της θάλασσας, ο Θεός θα κάνει δίκαιη κρίση.) Όπως είπε ο Κύριος: «Εσείς είδατε όσα έκανα στους Αιγυπτίους, και σας σήκωσα σαν επάνω σε φτερούγες αετού, και σας έφερα προς τον εαυτό μου.» (Εξ. 19:4) Γιατί ο Θεός διασώζει το έθνος με αυτόν τον θαυμάσιο και συνταρακτικό τρόπο, βγάζοντάς το μέσα από ένα άλλο έθνος; (δείτε Δευτ. 4:34).

`Διαβάστε Εξ. 19:4-8. Γιατί ο Θεός βγάζει το λαό Ισραήλ από την Αίγυπτο;`

Ο Θεός  καλεί το σπέρμα – τους απογόνους των πατριαρχών – του Αβραάμ, του Ισαάκ και του Ιακώβ. Με αυτούς τους απογόνους θέτει τη διαθήκη Του, και αυτοί θα είναι για τον Θεό ο εκλεκτός λαός Του (Εξ. 19:5). Αυτή η σχέση είναι η βάση της διαθήκης. Παρόλα αυτά, η ιδέα του εκλεκτού λαού (segullah), θα μπορούσε να παρεξηγηθεί. Η ιδιαιτερότητά τους δεν οφειλόταν σε εκ φύσεως αγιότητα και δικαιοσύνη. Αντιθέτως, ήταν επειδή τους είχε δοθεί η χάρη του Θεού και επειδή Αυτός είχε εναποθέσει επάνω τους τις υπέροχες αλήθειες Του - αλήθειες που έπρεπε να τηρήσουν ως βασίλειον ιεράτευμα, και τις οποίες τελικά, θα μετέδιδαν στα έθνη. Έπειτα, ο Θεός τους έδωσε κάποιους από τους όρους της διαθήκης, (τους πληροφόρησε ποιο θα ήταν το τέλος της διαθήκης, ώστε να το μεταδώσουν), τις Δέκα Εντολές, (Έξ. 20) κι έτσι η διαθήκη επικυρώθηκε. Ο Μωυσής, αφού ράντισε με το αίμα των θυσιών το καινούριο αγιαστήριο, «παίρνοντας το βιβλίο της διαθήκης, το διάβασε σε επήκοον του λαού.» (Έξ.24:7). Τότε ο λαός δήλωσε και πάλι ότι θα υπάκουαν.

`ΣΚΕΨΗ: Όταν ο Μωυσής, δίδαξε στον λαό Ισραήλ τον νόμο, πήρε το αίμα και το ράντισε στο βιβλίο και στους ανθρώπους λέγοντας,`

«Αυτό είναι το αίμα της διαθήκης που ο Θεός διέταξε σε σας»    (Εβρ. 9:20). Τι δηλώνει το αίμα και γιατί είναι τόσο σημαντικό, ακόμα και για μας σήμερα;