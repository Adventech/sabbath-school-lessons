---
title:  Περαιτέρω Μελέτη
date:  01/10/2021
---

Για μια εμπεριστατωμένη μελέτη στο θέμα της Μεγάλης Διαμάχης – βασιζόμενοι στην ιδέα ότι ο Θεός είναι αγάπη – γραμμένη από έναν συγγραφέα της Εκκλησίας των Αντβεντιστών της Εβδόμης Ημέρας, διαβάστε John Peckham’ s, Theodicy of Love: Cosmic Conflict and the Problem of Evil (Grand Rapids, MI: Baker Academic, 2018), p. 4.

Το γεγονός ότι αυτό το έργο έχει εκδοθεί από έναν εκδοτικό οίκο μη Αντβεντιστών, φανερώνει πως μια καλή Βιβλική έρευνα μπορεί να αποκαλύψει την ύπαρξη της Μεγάλης Διαμάχης όπως παρουσιάζεται στην Αγία Γραφή.

«Εν συντομία, υποστηρίζω ότι η αγάπη του Θεού (όταν κατανοηθεί σωστά) βρίσκεται στο κέντρο μιας υπερκόσμιας διαμάχης και ότι η δέσμευση του Θεού να επιτρέψει την ύπαρξη του κακού, με σημαντικά επακόλουθα για την κατανόηση της Θεϊκής Πρόνοιας που ενεργεί μέσα σε αυτό που αποκαλώ διαθηκικούς κανόνες εμπλοκής» John Peckham’ s, Theodicy of Love: Cosmic Conflict and the Problem of Evil (Grand Rapids, MI: Baker Academic, 2018)

«Η απόφαση να μην εισέλθει ο Ισραήλ στη γη Χαναάν πριν περάσουν σαράντα χρόνια, ήταν πικρή απογοήτευση για τον Μωυσή, τον Ααρών, το Χάλεβ και τον Ιησού του Ναυή, αλλά δέχθηκαν τη θεϊκή απόφαση χωρίς ούτε ένα γογγυσμό. Εκείνοι όμως που είχαν παραπονεθεί για την απέναντί τους συμπεριφορά του Θεού και δήλωσαν ότι ήθελαν να επιστρέψουν στην Αίγυπτο, έκλαψαν και πένθησαν πολύ όταν τους αφαιρέθηκαν οι ευλογίες τις οποίες καταφρόνησαν. Είχαν παραπονεθεί για το τίποτε και τώρα ο Θεός τους έδωσε λόγο για τον οποίο να κλάψουν. Αν είχαν θρηνήσει για την αμαρτία τους η οποία τους είχε γνωστοποιηθεί με λεπτομέρεια, η απόφαση αυτή δε θα είχε ληφθεί. Θρηνούσαν όμως για την τιμωρία. Η λύπη τους δεν προερχόταν από μετάνοια και γι’ αυτό δεν μπορούσε να μετατραπεί η καταδικαστική απόφαση.» Έ. Χουάιτ Π.Π. σελ. 374,375.

**Ερωτήσεις για συζήτηση**

`1.	 Συζητήστε το θέμα της ελεύθερης βούλησης και της αγάπης. Γιατί το να αγαπάς και να αγαπιέσαι πρέπει να προσφέρεται ελεύθερα; Λαμβάνοντας υπόψη όλα τα δεινά του κόσμου, μερικοί άνθρωποι υποστηρίζουν ότι η αγάπη δεν αξίζει. Πώς θα απαντούσατε σε αυτή την δήλωση;`

`2.	 Με την υπακοή να είναι τόσο καίριο θέμα στην Αγία Γραφή, τι είναι τότε νομικισμός; Ποιοι παράγοντες μπορούν να στρέψουν μια προσπάθεια πίστης στον Θεό, στον Λόγο Του και στις εντολές Του σε παγίδα νομικισμού;`

`3.	 Ποιες είναι οι ομοιότητες ανάμεσα στο αρχαίο Ισραήλ και στη Χριστιανική Εκκλησία των Αντβεντιστών της Εβδόμης Ημέρας, και γιατί θα έπρεπε να μας προβληματίζουν;`