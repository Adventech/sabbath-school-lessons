---
title:  Θα Αγαπας Τον Κυριο Τον Θεο Σου
date:  16/10/2021
---

> <p>Εδαφιο Μνημης</p>
>  «Και θα αγαπάς τον Κύριο τον Θεό σου με όλη την καρδιά σου, και με ολόκληρη την ψυχή σου, και με ολόκληρη τη δύναμή σου.» Δευτ. 6:5

### Για τη μελέτη αυτής της εβδομάδας, διαβάστε
Δευτ .6:4,5 Δευτ. 10:12,  Εφεσ. 2:1-10,  Αποκ. 14:6, 7,  Δευτ. 4:37,  Δευτ. 11:1,  Μαρκ. 12:28-30.

Στην Ιουδαϊκή θρησκεία, μία από τις σημαντικότερες προσευχές είναι εμπνευσμένη από το έκτο κεφάλαιο του Δευτερονομίου.  Είναι γνωστή ως “the Shema”, βασισμένη στην πρώτη λέξη της προσευχής, από τη ρίζα της λέξης “shama” που σημαίνει «να ακούς» ή «να υπακούς» - ένας όρος που εμφανίζεται επανειλημμένα, όχι μόνο στο Δευτερονόμιο, αλλά και σε ολόκληρη την Καινή Διαθήκη.

Ο πρώτος στίχος από το Shema διαβάζεται κάπως έτσι: “Shema Yisrael Adonai Elohenu Adonai echad” και σημαίνει “Άκου Ισραήλ· ο Κύριος ο Θεός μας είναι ένας Κύριος.” (Δευτ. 6:4). Πολλές φορές, όταν οι Εβραίοι λένε αυτή την προσευχή, καλύπτουν τα μάτια τους, με την έννοια να μην επιτρέψουν τίποτα να τους αποσπάσει την προσοχή από τον Θεό. Αυτός ο πρώτος στίχος από το Shema, θεωρείται μια επιβεβαίωση της μονοθεϊστικής φύσης του Αδονάι Ελωχείμ, «ο Κύριος ο Θεός μας» και της πίστης του Ισραήλ σε Αυτόν τον Έναν και μοναδικό Θεό, και σε κανέναν άλλον θεό. Στην πραγματικότητα, θα μπορούσε επίσης, να διαβαστεί, “ο Κύριος είναι ο Θεός μας”.

Αυτός ο πρώτος στίχος είναι ένα μέρος από τα λόγια που είπε ο Μωυσής στους υιούς του Ισραήλ, λίγο πριν μπουν στη Γη της Επαγγελίας. Αυτό που ακολουθεί είναι μια δυνατή έκφραση της αλήθειας που παραμένει τόσο σημαντική σήμερα, όσο και τότε.