---
title:  Θα Αγαπας Τον Θεο
date:  17/10/2021
---

Αφότου ο Μωυσής αφηγήθηκε στους γιούς του λαού Ισραήλ την ιστορία τους, τους έδωσε οδηγίες για το τι έπρεπε να κάνουν ώστε να κληρονομήσουν τη γη και να ευημερήσουν επάνω σε αυτήν. Πράγματι, το βασικό μέρος του Δευτερονομίου ήταν ότι: ο Κύριος λέει στον λαό Του τι έπρεπε να κάνουν για να κρατήσουν ως τέλους τη διαθήκη, που με έλεος έκανε μαζί τους για να εκπληρώσει τις υποσχέσεις που είχε δώσει στους πατέρες τους (Δευτ. 6:1,2).

Το Δευτ. 6:ξεκινάει έτσι: «Και αυτές είναι οι εντολές, τα διατάγματα, και οι κρίσεις, όσες πρόσταξε ο Κύριος ο Θεός σας, να σας διδάξω, για να τις κάνετε, στη γη στην οποία μπαίνετε για να την κληρονομήσετε· για να φοβάσαι τον Κύριο τον Θεό σου, ώστε να τηρείς όλα τα διατάγματά του, και τις εντολές του, που εγώ σε προστάζω, εσύ και ο γιος σου, και ο γιος του γιου σου, όλες τις ημέρες της ζωή σου· και για να μακροημερεύσεις.»

`Διαβάστε Δευτ. 6:4, 5. Ποια εντολή δίνει ο Κύριος ο Θεός στους γιούς του Ισραήλ, στο εδάφιο 5; Τι σημαίνει αυτό;`

«Και θα αγαπάς τον Κύριο τον Θεό σου με ολόκληρη την καρδιά σου…» Είναι ιδιαίτερα ενδιαφέρον το ότι, στο κέντρο του νόμου, στο κέντρο όλων των προειδοποιήσεων, των κανόνων και των διαταγμάτων, οι άνθρωποι καλούνταν να Τον αγαπήσουν, και μάλιστα «Με ολόκληρη την καρδιά σου, και με ολόκληρη την ψυχή σου, και με ολόκληρη τη δύναμή σου», κάτι το οποίο φανερώνει την απόλυτη φύση αυτή της αγάπης.

Το να αγαπάμε τον Θεό με όλη την καρδιά μας, με όλη την ψυχή μας και με όλη την δύναμή μας, σημαίνει ότι η αγάπη μας γι’ αυτόν πρέπει να είναι η τελειότερη αγάπη πέρα από οτιδήποτε ή οποιονδήποτε άλλον, επειδή ο Κύριος είναι το θεμέλιο και η βάση ολόκληρου του είναι μας και της ύπαρξής μας. Η αγάπη μας για Αυτόν πρέπει να βάλει σωστή ιεραρχία, την αγάπη που νιώθουμε για οτιδήποτε άλλο.

Στα εβραϊκά, η λέξη «σου» στη φράση «Θεό σου», «καρδιά σου», «διάνοιά σου», είναι στον ενικό. Ο Θεός μιλούσε στον λαό Του ως ένα σύνολο, αλλά αυτό το σύνολο είναι τόσο δυνατό όσο και το κάθε μέλος ξεχωριστά. Ο Κύριος θέλει τον καθένα μας, αν και είμαστε μέλη ενός μεγαλύτερου σώματος, να είμαστε πιστοί σε Αυτόν, ο καθένας μας προσωπικά, και το θεμέλιο αυτής της πίστης πρέπει να είναι η αγάπη μας για Αυτόν, γι’ αυτό που είναι και για ό,τι έκανε για μας.

`ΣΚΕΨΗ: Τι σημαίνει να αγαπάμε τον Θεό με όλη μας την καρδιά και την ψυχή και τη διάνοια;`