---
title:  Περαιτέρω Μελέτη
date:  22/10/2021
---

«Ο σταυρός του Χριστού θα αποτελεί το αιώνιο θέμα της σπουδής και το άσμα των λυτρωμένων. Βλέποντας τον Χριστό δοξασμένο, θα θωρούν τον Χριστό σταυρωμένο. Ποτέ δεν πρόκειται να λησμονηθεί το γεγονός ότι Εκείνος του Οποίου η δύναμη δημιούργησε και βαστάζει τους αναρίθμητους κόσμους στο αχανές διάστημα, ο Αγαπητός Υιός του Θεού, η Μεγαλειότητα του Ουρανού. Αυτός τον οποίο τα χερουβείμ και τα ένδοξα σεραφείμ αρέσκονται να λατρεύουν, υπέστη την ταπείνωση για να εξυψώσει τον πεσμένο στην αμαρτία άνθρωπο. Ποτέ δεν πρόκειται να λησμονηθεί ότι Εκείνος σήκωσε το βάρος της ενοχής και της αισχύνης της αμαρτίας· ότι γεύτηκε την οδυνηρή πείρα της αποστροφής του προσώπου του Πατέρα, μέχρι που η καρδιά Του σπάραξε από τον πόνο για τη χαμένη ανθρωπότητα και η ζωή Του καταθρυμματίστηκε πάνω στο σταυρό του Γολγοθά. Η σκέψη ότι Αυτός ο Δημιουργός του σύμπαντος, Αυτός ο απόλυτος Ρυθμιστής κάθε πεπρωμένου, καταδέχθηκε να αφήσει κατά μέρος τη δόξα Του και να ταπεινωθεί από αγάπη για τον άνθρωπο, θα προκαλεί τον αιώνιο θαυμασμό και τη λατρεία του σύμπαντος. Κάθε φορά που τα έθνη των λυτρωμένων θα ατενίζουν στο Σωτήρα τους και θα θεωρούν τη δόξα του Πατέρα να αντανακλά στη μορφή Του, κάθε φορά που θα αντικρύζουν το θρόνο Του στερεωμένο στους αιώνες των αιώνων, ξέροντας ότι η βασιλεία Του δεν έχει τέλος, θα ξεσπούν στον εκστατικό αυτόν ύμνο: “Άξιον, άξιον, άξιον, είναι το Αρνίον το εσφαγμένον το οποίον εξηγόρασεν ημάς εις τον Θεόν με το πολύτιμον Αυτού αίμα.» Ε. Χουάιτ, Μ.Δ. σελ. 731, 732.

**Ερωτήσεις για συζήτηση**

`1.	 Διαβάστε την παραπάνω δήλωση της Ε. Χουάιτ. Τι είναι αυτό που, κατά τα λεγόμενά της, μπορεί να μας βοηθήσει να καταλάβουμε γιατί η αγάπη μας για τον Θεό πρέπει να είναι η μεγαλύτερη αγάπη της ζωής μας; Τι σημαίνει ότι ο Θεός, «δημιούργησε και βαστάζει τους αναρίθμητους κόσμους στο αχανές διάστημα», ήταν Εκείνος που σταυρώθηκε για μας στον σταυρό;`

`2.	 Παραμείνετε στην έννοια της αγάπης και του φόβου του Θεού, ταυτόχρονα. Γιατί πρέπει να βιώνουμε και τα δύο;`

`3.	Το να αγαπάμε τον Θεό όταν όλα πάνε καλά στη ζωή μας, είναι κάτι εύκολο. Τι γίνεται όμως όταν έρχονται τρικυμίες; Γιατί είναι πιο σημαντικό, σε τέτοιες στιγμές να αγαπάμε τον Θεό, παρά όταν όλα κυλούν ομαλά;`

`4.	Διαβάστε ξανά την τελευταία ερώτηση της Πέμπτης. Με πόσους διαφορετικούς τρόπους θα μπορούσατε να εξηγήσετε σε κάποιον που δεν είναι πιστός τι σημαίνει να αγαπάμε τον Θεό; Πώς μπορούν οι άνθρωποι να αγαπούν κάποιον που δεν τον έχουν δει; Γιατί το ότι δεν Τον έχουμε δει ποτέ, δεν έχει καμία σημασία;`