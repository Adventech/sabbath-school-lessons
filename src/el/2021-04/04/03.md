---
title:  Να Φοβασαι Τον Θεο
date:  18/10/2021
---

Ο Μωυσής είπε στους γιους του Ισραήλ να αγαπούν τον Θεό με όλο τους το είναι. Αυτή ήταν μια εντολή. Παρόλα αυτά, μερικά εδάφια πιο πριν, ο Μωυσής τους έδωσε μια άλλη εντολή: «Για να   φοβάσαι τον Κύριο τον Θεό σου» (Δευτ. 6:2).

`Διαβάστε Δευτ. 10:12. Τι μας λέει αυτό το εδάφιο για την αγάπη και τον φόβο, και πώς το αντιλαμβανόμαστε;`

Το ένα εδάφιο λέει να φοβούνται τον Θεό και το άλλο ή να Τον  αγαπούν. Σε αυτό το εδάφιο αναφέρεται ο φόβος και η αγάπη σε Αυτόν, ταυτόχρονα. Με την κοινή αντίληψη της έννοιας «φόβος», ίσως ο όρος μοιάζει αντιφατικός, αλλά δεν είναι. Αντιθέτως, ο    φόβος Θεού – με την έννοια του δέους και του σεβασμού στο Πρόσωπό Του, στην εξουσία Του, στη δύναμη, στην κρίση και στη δικαιοσύνη Του, σε αντίθεση με τη δική μας αμαρτωλότητα, την αδυναμία μας, και την απόλυτη εξάρτησή μας σε Αυτόν – θα έπρεπε να είναι μια φυσική αντίδραση. Είμαστε έκπτωτα όντα, που παραβιάσαμε τον νόμο του Θεού και που, δίχως τη χάρη Του, θα αξίζουμε καταδίκη και αιώνιο θάνατο.

`Διαβάστε Εφεσ. 2:1-10. Πώς αυτά τα εδάφια μας βοηθούν να κατανοήσουμε με ποιον τρόπο μπορούμε να φοβόμαστε και να αγαπάμε τον Θεό την ίδια στιγμή;`

Παρά το γεγονός ότι είμαστε «υιοί οργής» (και αυτός είναι ο λόγος που θα έπρεπε να Τον φοβόμαστε), ο Χριστός πέθανε για μας, και έτσι αποκτήσαμε νέα ζωή σε Αυτόν, η οποία περιλαμβάνει απελευθέρωση από την αμαρτία και την καταδίκη του παρελθόντος (που είναι και ο λόγος για να Τον αγαπάμε).

Και όπως αυτή είναι μια αλήθεια για μας σήμερα, η ίδια ακριβώς αρχή βρίσκει εφαρμογή στον αρχαίο Ισραήλ: ήταν δούλοι στην Αίγυπτο, καταδικασμένοι σε δουλεία και εκμετάλλευση, και μόνο η αγάπη και το έλεος του Θεού γι’ αυτούς, τους οδήγησε στη σωτηρία «Και να θυμάσαι, ότι ήσουν δούλος στη γη της Αιγύπτου και ο Κύριος ο Θεός σου σε έβγαλε από εκεί.» (Δευτ. 5:15). Χωρίς αμφιβολία, λοιπόν, αγαπούσαν και φοβόντουσαν τον Θεό, ταυτόχρονα.  Και αν εκείνοι το εφάρμοζαν αυτό, πόσο μάλλον εμείς, που έχουμε την μεγάλη αλήθεια ότι ο Χριστός πέθανε στον σταυρό για μας!

`ΣΚΕΨΗ: Διαβάστε Αποκ. 14:6, 7. Πώς μπορούμε να καταλάβουμε ότι η εντολή «Φοβηθείτε τον Θεό» θα πρέπει να είναι η πρώτη εντολή του τελευταίου μηνύματος του Κυρίου μας στον κόσμο; Καθώς γνωρίζουμε τα επερχόμενα δεινά, γιατί αυτή η εντολή είναι τόσο σημαντική;`