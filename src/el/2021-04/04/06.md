---
title:  Η Πρωτη Εντολη
date:  21/10/2021
---

Παρόλο που αρκετοί χριστιανοί, για διάφορους λόγους, τείνουν να διαχωρίζουν την Παλαιά από την Καινή Διαθήκη, αυτό δεν μπορεί να συμβεί, εκτός αν απομονώσουμε την Καινή Διαθήκη από το αληθινό μήνυμα που περιέχει. Η Καινή Διαθήκη, μέσα από την αποκάλυψη του Ιησού και τις θεολογικές επεξηγήσεις γύρω από τη ζωή Του, τον θάνατο, την ανάστασή Του και το Αρχιερατικό Του έργο, παραπέμπει στην εκπλήρωση πολλών τύπων και προφητειών της Παλαιάς Διαθήκης. Η Παλαιά Διαθήκη διαμορφώνει το υπόβαθρο, το περιεχόμενο και τη βάση για την Καινή. Και οι δύο Διαθήκες αποκαλύπτουν την καλοσύνη και την αγάπη του Θεού. Αυτός είναι ο λόγος που η Καινή Διαθήκη, συμπεριλαμβανομένου και του Ιησού, αναφέρεται επανειλημμένως στην Παλαιά.

`Διαβάστε Μαρκ. 12:28-30. Ποια ήταν η ερώτηση σχετικά με την «πρώτη από όλες τις εντολές»; Τι απαντάει ο Ιησούς και από πού αντλεί την απάντησή Του;`

Είναι ενδιαφέρον ότι ένας γραμματέας, κάποιος που αφιέρωσε τη ζωή του στη σπουδή του νόμου και στην εφαρμογή του, έκανε αυτή την ερώτηση. Παρόλο που έπρεπε να υπακούνε σε πολλούς νόμους (αργότερα οι Εβραϊκή παράδοση έλεγε ότι υπήρχαν 613 νόμοι), όλοι καταλήγουν στη ίδια ερώτηση. Και τι κάνει ο Ιησούς; Πηγαίνει κατευθείαν στο έκτο κεφάλαιο του Δευτερονομίου και λέει: «Άκου Ισραήλ· ο Κύριος ο Θεός μας είναι ένας Κύριος.» (Δευτ. 6:4) κι έπειτα αναφέρεται στο επόμενο εδάφιο μιλώντας για την αγάπη που πρέπει να νιώθουν γι’ Αυτόν, με όλη τους την καρδιά, με όλη τους την ψυχή και με όλη τους τη δύναμη. Επιβεβαιώνει πως ο Κύριος είναι και Θεός τους, ο μόνος Θεός τους, και βασισμένοι σε αυτή την μεγάλη αλήθεια, καλούνται να Τον αγαπούν υπέρτατα.

Πώς θα μπορούσε να υπάρχει μεγαλύτερη «παρούσα αλήθεια» από αυτή την εντολή; Στις έσχατες ημέρες, όπου τα τελευταία γεγονότα εξελίσσονται και όλοι καλούνται να διαλέξουν μία από τις δύο πλευρές με ένα συνταρακτικό τρόπο, οι εντολές του Θεού θα κατέχουν έναν  πολύ σημαντικό ρόλο (Αποκ. 14:12). Τελικά, η πλευρά που θα διαλέξουμε, ακόμα και μπροστά στην πρόκληση των διωγμών, θα βασίζεται στο αν αγαπάμε πραγματικά τον Θεό ή όχι. Αυτό είναι θέμα απόφασης. Μπορούμε να αγαπήσουμε τον Κύριο με όλη μας την καρδιά και την ψυχή και τη διάνοια, μόνο  όταν Τον γνωρίσουμε και βιώσουμε την αγαθοσύνη Του, την αγάπη και την χάρη Του. Και αν χρειαστεί, αξίζει να πεθάνουμε γι’ αυτό.

`ΣΚΕΨΗ: Αν κάποιος σας ρωτούσε: «Πώς οι άνθρωποι μπορούν να αγαπήσουν έναν Θεό που δεν έχουν δει ποτέ προσωπικά», τι θα απαντούσατε;`