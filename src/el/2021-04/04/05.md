---
title:  Εαν Με Αγαπατε,
date:  20/10/2021
---

ΤΙΣ ΕΝΤΟΛΕΣ ΜΟΥ ΦΥΛΑΞΤΕ

Το Ισραήλ – το έθνος ως σύνολο – κλήθηκε να αγαπήσει τον Θεό. Όμως αυτό ήταν κάτι που μπορούσε να γίνει μόνο από τον καθένα ξεχωριστά. Κάθε Ισραηλίτης, ως άτομο με ελεύθερη βούληση, είχε την επιλογή να αγαπήσει τον Θεό – κάτι το οποίο θα εκφραζόταν μέσα από την υπακοή.

Τι κοινό έχουν τα επόμενα εδάφια; Ποιο είναι το κοινό τους θέμα;

Δευτ. 5:10………………………………………………………………

Δευτ. 7:9………………………………………………………………..

Δευτ. 10:12……………………………………………………………...

Δευτ. 11:1……………………………………………………………...

Δευτ. 19:9……………………………………………………………...

Πόσο ποιο ξεκάθαρος θα μπορούσε να είναι ο Λόγος του Θεού; Όπως ο Θεός δεν λέει απλώς ότι μας αγαπάει, αλλά αποκάλυψε την αγάπη Του μέσα από όλα όσα έκανε και ακόμα κάνει για μας, έτσι και τα παιδιά Του, οφείλουν να δείξουν την αγάπη τους σε Αυτόν μέσα από τις πράξεις τους. Και στα παραπάνω εδάφια βλέπουμε ότι η αγάπη προς τον Θεό είναι αδιαίρετα συνδεδεμένη με την υπακοή μας σ’ Αυτόν.

Γι’ αυτό όταν ο Ιωάννης λέει, «Επειδή, αυτή είναι η αγάπη του Θεού, στο να τηρούμε τις εντολές Του·» (Α’ Ιωάν. 5:3), «Εάν Με αγαπάτε, φυλάξτε τις εντολές μου.» (Ιωάν. 14:15), όταν ο Ιησούς λέει αυτά τα εδάφια εκφράζει με απλά λόγια αυτήν τη βασική διδασκαλία. Η αγάπη για τον Θεό πρέπει να εκφράζεται με υπακοή σε Αυτόν, δηλαδή με υπακοή στον νόμο Του, υπακοή στις Δέκα Εντολές, εκ των οποίων συμπεριλαμβάνεται και η τέταρτη εντολή, το Σάββατο. Η τήρηση της τέταρτης εντολής δεν είναι περισσότερο νομικισμός από την τήρηση των υπολοίπων εννιά. Αν και η υπακοή σε οποιαδήποτε εντολή μπορεί να θεωρηθεί νομικισμός, αυτό το είδος της υπακοής δεν γίνεται παρά μόνο από πραγματική αγάπη γι’ Αυτόν. Όταν Τον αγαπάμε αληθινά, ιδιαίτερα για όλα όσα έκανε για μας μέσω του Ιησού Χριστού, θέλουμε να Τον υπακούμε, επειδή αυτό μας ζητάει να κάνουμε.

Όταν ο Μωυσής επαναλάμβανε συνεχώς στον λαό Ισραήλ να αγαπούν και να υπακούνε τον Θεό, τους το είπε αφότου τους είχε βγάλει από την Αίγυπτο. Γι’ αυτό η αγάπη και η υπακοή τους ήταν η ανταπόκριση στο απολυτρωτικό έργο του Θεού γι’ αυτούς. Είχαν εξαγοραστεί από τον Κύριο και τώρα θα ανταποκρίνονταν δείχνοντας πιστή υπακοή στις εντολές Του. Υπάρχει διαφορά με μας σήμερα;

`ΣΚΕΨΗ: Ποια είναι η εμπειρία σας καθώς επιζητείτε να υπακούτε τον Θεό; Ποια είναι τα κίνητρά σας; Γιατί η υπακοή θα πρέπει να γίνεται μόνο από αγάπη; Αντιθέτως, ποιον ρόλο παίζει ο φόβος, με την Βιβλική έννοια του φόβου;`