---
title:  Δεν Ειναι Πολυ Βαρια Για Σενα
date:  17/11/2021
---

Το Δευτερονόμιο 30:ξεκινάει με τα λόγια του Κυρίου για το τι θα συνέβαινε αν οι άνθρωποι μετανοούσαν και επέστρεφαν από την αμαρτωλή πορεία τους. Τι υπέροχες    υποσχέσεις τους προσφέρονταν!

`Διαβάστε Δευτ. 30:1-10. Ποιες υποσχέσεις τούς έδωσε ο Θεός, ακόμη κι αν έδειχναν ανυπακοή; Τι μας διδάσκει αυτό για τη χάρη του Θεού;`

Σίγουρα, αυτό είναι πολύ ανακουφιστικό. Ωστόσο, το αν θα έδειχναν ανυπακοή σε αυτά που ο Κύριος πρόσταζε, ήταν σημαντικό. Ο Θεός δεν προσφέρει σε κανέναν φθηνή χάρη. Αντιθέτως, η αγάπη Του τους αποκαλύφθηκε και έτσι εκείνοι θα ανταποκρίνονταν αγαπώντας Τον, εκφράζοντας τη δική τους αγάπη γι’ Αυτόν μέσα από την υπακοή τους σε όλα όσα τους είχε πει να κάνουν.

`Διαβάστε Δευτ. 30:11-14. Τι τους λέει εδώ ο Κύριος; Ποια είναι η βασική υπόσχεση σε αυτά τα εδάφια; Ποια εδάφια μπορείτε να θυμηθείτε μέσα από την Καινή Διαθήκη που αντανακλούν την ίδια υπόσχεση;`

Κοιτάξτε την έκκληση που γίνεται μέσα από αυτές τις υπέροχες και ακλόνητα λογικές φράσεις. Ο Κύριος δεν τους ζητάει να κάνουν κάτι δύσκολο. Οι εντολές του Θεού δεν είναι δύσκολες ή μυστηριώδεις σε αυτούς. Ούτε είναι “πολύ μακριά” ώστε να μην επιτευχθούν. Δεν βρίσκονται στον ουρανό, ούτε πέρα από τη θάλασσα ώστε κάποιος να πάει να τους τις φέρει. Αντιθέτως, ο Κύριος λέει: “Αλλά, είναι πολύ κοντά σου ο λόγος, στο στόμα σου, και στην καρδιά σου, για να τον εκτελείς”(Δευτ.30:14). Και εννοεί ότι τον γνωρίζουμε αρκετά καλά για να τον ομολογούμε, και είναι στην καρδιά μας, ώστε να μπορούμε να τον εφαρμόζουμε. Έτσι, δεν υπάρχει δικαιολογία για ανυπακοή. «Όλα τα διατάγματά Του είναι εφικτά.» Έ. Χουάιτ. Christ’s Object Lessons, σελ. 333.

Ο απ. Παύλος αναφέρει μερικά από αυτά τα εδάφια στα πλαίσια της σωτηρίας μέσω του Ιησού Χριστού· που σημαίνει ότι αναφέρεται σε αυτά ως παράδειγμα της δικαιοσύνης μέσω πίστης (δείτε Ρωμ. 10:6-10).

Μετά από αυτά τα εδάφια που άκουσε ο λαός Ισραήλ στο Δευτερονόμιο, μπορούν να διαλέξουν τη ζωή ή τον θάνατο, την ευλογία ή την κατάρα. Και αν μέσω της χάρης και της πίστης, διαλέξουν τη ζωή, θα την έχουν. Ακριβώς τα ίδια ισχύουν και για εμάς σήμερα.