---
title:  Περαιτέρω Μελέτη
date:  19/11/2021
---

Όπως τότε, έτσι και τώρα, σε όλους μας έχει δοθεί μια επιλογή. Η σημαντική λέξη εδώ είναι η λέξη «επιλογή». Σε αντίθεση με την αντίληψη ότι πριν ακόμη γεννηθούν οι άνθρωποι, ο Θεός είχε προκαθορίσει πως κάποιοι, όχι μόνο θα χάνονταν, αλλά και θα καίγονταν στην κόλαση αιώνια, η Αγία Γραφή διδάσκει ότι η  δική μας ελεύθερη επιλογή καθορίζει αν τελικά θα έχουμε  ζωή ή θάνατο, ευλογία ή κατάρα, καλό ή κακό. Είναι πολύ θετικό να γνωρίζουμε ότι ακόμη κι αν κάποιος κάνει λάθος επιλογή, το αποτέλεσμα είναι θάνατος, αιώνιος θάνατος και όχι αιώνια βασανιστήρια σε μια άσβεστη λίμνη πυρός.

«“Ο μισθός της αμαρτίας είναι θάνατος· το χάρισμα, όμως, του Θεού, αιώνια ζωή διαμέσου του Ιησού Χριστού του Κυρίου μας.”  (Ρωμ. 6:23). Αν η ζωή είναι η κληρονομία των δικαίων, ο θάνατος είναι η μερίδα των ασεβών. Ο Μωυσής δήλωσε στο λαό του Ισραήλ: “Δες, εγώ έβαλα σήμερα μπροστά σου τη ζωή και το αγαθό, και τον θάνατο και το κακό.” (Δευτ. 30:15) Ο θάνατος που αναφέρεται σε αυτό κείμενο δεν είναι αυτός στον οποίο καταδικάσθηκε ο Αδάμ, επειδή ολόκληρη η ανθρωπότητα υφίσταται την τιμωρία της παράβασής του. Εδώ αναφέρεται “ο θάνατος ο δεύτερος”, ο οποίος αντιπαραβάλλεται με την αιώνια ζωή.» Μ.Δ., σελ. 600.

**Ερωτήσεις για συζήτηση**

`1.	 Συζητήστε περισσότερο γύρω από το αν ο Θεός είναι που τιμωρεί άμεσα, εδώ και τώρα, για την ανυπακοή, ή αν είναι οι συνέπειες της ανυπακοής. Ή θα μπορούσαν να είναι και τα δύο; Ή μήπως υπάρχουν περιπτώσεις που, άλλοτε ισχύει το ένα και άλλοτε το άλλο; Πώς κατανοούμε αυτό το θέμα;`

`2.	Τι μας διδάσκει η παραπάνω δήλωση της Ε. Χουάιτ, για τη δύναμη που μας χορηγεί ο Θεός να νικήσουμε την αμαρτία;`

`3.	 Διαβάστε Ρωμ. 10:1-10, όπου ο Παύλος κάνει αναφορά στο Δευτερονόμιο 30:11-14, καθώς εξηγεί το θέμα της σωτηρίας διά μέσου πίστης στον Ιησού σε αντίθεση με την αναζήτηση για σωτηρία και δικαιοσύνη μέσω του νόμου. Γιατί πιστεύετε ότι χρησιμοποίησε αυτά τα εδάφια από το Δευτερονόμιο; Δώστε ιδιαίτερη προσοχή στη Ρωμ. 10:10: “επειδή, με την καρδιά πιστεύει κάποιος προς δικαιοσύνη, και με το στόμα γίνεται ομολογία προς σωτηρία·” Ποιο θέμα θέλει να τονίσει εδώ ο Παύλος;`

`4.	Με ποιους τρόπους ο πολιτισμός, η κοινωνία, οι συναναστροφές σας, έχουν αντιλήψεις που, αν δεν είστε προσεκτικοί, μπορεί να σας οδηγήσουν σε λάθος λατρεία;`