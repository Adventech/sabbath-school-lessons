---
title:  Διαλεξτε Τη Ζωη
date:  13/11/2021
---

> <p>Εδαφιο Μνημης</p>
>  «Επικαλούμαι σήμερα σε σας μάρτυρες τον ουρανό και τη γη, ότι έβαλα μπροστά σας τη ζωή και τον θάνατο, την ευλογία και την κατάρα· γι’ αυτό, διαλέξτε τη ζωή, για να ζείτε, εσύ και το σπέρμα σου·» Δευτ. 30:19

### Για τη μελέτη αυτής της εβδομάδας, διαβάστε
Γεν. 2:8, 9,  Ρωμ. 6:23,  Α’ Ιωάν. 5:12,  Δευτ. 30:1-20,  Ρωμ. 10:6-10,  Δευτ. 4:19,  Αποκ. 14:6-12

Μια νεαρή γυναίκα 22 ετών, διαγνώστηκε με μια θανατηφόρα ασθένεια. Όγκος στον εγκέφαλο. Παρά τα θαύματα της σύγχρονης ιατρικής, τίποτα παραπάνω δεν θα μπορούσε να γίνει από το να παραταθεί η αγωνία της, μέχρι να συμβεί το αναπόφευκτο. Όμως αυτή η νέα γυναίκα, η Σάντυ, δεν ήθελε να πεθάνει. Έτσι, σκέφτηκε ένα σχέδιο. Μετά τον θάνατό της, το κεφάλι της θα τοποθετούταν σε βαθιά ψύξη, μέσα σε μια δεξαμενή με υγρό άζωτο, με την ελπίδα να διατηρηθούν τα εγκεφαλικά της κύτταρα. Και τότε, θα περίμενε, πενήντα, εκατό, χίλια χρόνια, μέχρι που κάποια στιγμή στο μέλλον, όταν η τεχνολογία θα είχε προοδεύσει αρκετά, ο εγκέφαλός της, που θα αποτελούταν από συνδέσεις νευρώνων, θα μπορούσε να μεταφορτωθεί σε έναν υπολογιστή. Και, ναι! Η Σάντυ θα μπορούσε να  «ξαναζήσει», ίσως για πάντα!

Είναι μια θλιβερή ιστορία, όχι μόνο επειδή ένα νεαρό άτομο επρόκειτο να πεθάνει, αλλά επειδή εναπόθεσε τις ελπίδες της στη ζωή. Όπως πολλοί άνθρωποι, η Σάντυ αγαπούσε τη ζωή και ήθελε να ζήσει. Αλλά επέλεξε ένα μονοπάτι που, τελικά, σίγουρα δεν θα έβγαζε πουθενά.

Αυτήν την εβδομάδα, καθώς συνεχίζουμε να μελετάμε το Δευτερονόμιο, θα δούμε την επιλογή της ζωής  και την ευκαιρία που μας δίνεται να την επιλέξουμε, άλλα με τους όρους που με τόση ευσπλαχνία μας την έχει προσφέρει ο Θεός, που είναι ο Δότης και ο Συντηρητής της ζωής.