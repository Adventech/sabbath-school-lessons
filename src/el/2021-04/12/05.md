---
title:  Ενας Προφητης Σε Εσενα
date:  15/12/2021
---

Επανειλημμένως, ο Κύριος προειδοποιούσε το Ισραήλ να μην ακολουθήσει τις συνήθειες των γύρω λαών, αλλά να είναι μάρτυρες σε εκείνα τα έθνη (Δευτ. 4:6-8). Στο Δευτ. 18:9-14, ο Μωυσής τους προειδοποιεί ξανά για συγκεκριμένες πρακτικές τους οι οποίες ήταν “βδέλυγμα στον Κύριο” (Δευτ. 18:12). Έτσι, λοιπόν, τους λέει ότι πρέπει να είναι λαός “τέλειος μπροστά στον Κύριο τον Θεό σου” (Δευτ. 18:13).

`Διαβάστε Δευτ. 18:15-19. Τι τους λέει ο Μωυσής εδώ; Συγκρίνετε με Πραξ. 3:22 και 7:37. Πώς ο Πέτρος και ο Στέφανος εφαρμόζουν το Δευτ. 18:18;`

Στην αναφορά της διαθήκης στο Σινά, ο Μωυσής λέει για το πώς ο λαός Ισραήλ, στην αποκάλυψη του νόμου του Θεού, (Έξ. 20:18-21), ήθελε τον Μωυσή να λειτουργήσει ως μεσολαβητής μεταξύ του λαού και του Θεού. Τότε ο Μωυσής τους δίνει δύο φορές (Δευτ. 18:15,18) την υπόσχεση ότι ο Κύριος θα φέρει έναν προφήτη σαν τον Μωυσή, που μεταξύ άλλων, θα είναι Μεσίτης ανάμεσα στους ανθρώπους και στον Θεό.

Αρκετούς αιώνες αργότερα, και ο Στέφανος και ο Πέτρος μίλησαν γύρω από την περικοπή που αναφέρεται στον Ιησού. Για τον Πέτρο, ο Ιησούς ήταν η εκπλήρωση των όσων είχε πει: “με το στόμα όλων των αγίων προφητών του” (Πραξ. 3:21) και γι’ αυτό οι ηγέτες έπρεπε να υπακούσουν σε Αυτόν και ό,τι είπε. Για αυτό, ο Πέτρος χρησιμοποιεί αυτή την περικοπή που γνώριζαν οι Ιουδαίοι και η οποία έχει άμεση εφαρμογή στο πρόσωπο του Ιησού, με την ιδέα ότι χρειάζονταν να μετανοήσουν για ό,τι είχαν κάνει σ’ Αυτόν (Πραξ. 3:19).

Έπειτα, στις Πράξ. 7:37, όταν ο Στέφανος διακήρυττε τον Ιησού, αναφέρθηκε και αυτός στην γνωστή υπόσχεση, υποστηρίζοντας ότι έδειχνε στον Χριστό. Έλεγε ότι ο Μωυσής, ως καθοδηγητής των Ισραηλιτών, προεικόνιζε τον Χριστό. Όπως ο Πέτρος, έτσι και ο Στέφανος προσπαθούσε να δείξει στους ανθρώπους ότι ο Ιησούς ήταν η εκπλήρωση της προφητείας και ότι έπρεπε να Τον ακούσουν. Σε αντίθεση με τις κατηγορίες εναντίον του ότι μίλησε “βλάσφημα λόγια ενάντια στον Μωυσή και στον Θεό” (Πραξ/ 6:11), ο Στέφανος διακήρυττε τον Ιησού ως τον Μεσσία, μια πλήρης εκπλήρωση της υπόσχεσης που είχε δώσε ο Θεός μέσω του Μωυσή.

`ΣΚΕΨΗ: Πώς μας δείχνουν αυτά τα εδάφια πόσο κεντρικό πρόσωπο είναι ο Ιησούς σε όλη την Αγία Γραφή και γιατί όλη η κατανόηση μας πρέπει να είναι Χριστοκεντρική;`