---
title:  «Επικαταρατος… Επανω Σε Ξυλο»
date:  14/12/2021
---

`Διαβάστε Γαλ. 3:1-14. Τι λέει εδώ ο Παύλος που έχει σχέση με μας σήμερα, και πώς χρησιμοποιεί το Δευτερονόμιο 27:26 και 21:22, 23 για να τονίσει το θέμα του;`

Δυστυχώς, είναι συνηθισμένο για τους Χριστιανούς να χρησιμοποιούν αυτά τα εδάφια ως δικαιολογία για την μη τήρηση του νόμου των Δέκα Εντολών. Φυσικά, αυτό το επιχείρημα χρησιμοποιείται για την μη τήρηση της τέταρτης εντολής, καθώς η τήρηση αυτής της εντολής, σε αντίθεση με τις άλλες εννιά, είναι κατά κάποιον τρόπο έκφραση του νομικισμού που παραθέτει εδώ ο Παύλος.

Όμως, ο Παύλος δεν μιλούσε εναντίον του νόμου, και φυσικά τίποτα σε αυτή την περικοπή δεν μπορεί να αιτιολογήσει την κατάργηση της εντολής του Σαββάτου. Μπορούμε να βρούμε την  απάντηση στην Γαλ. 3:10, όπου γράφει ότι “όσοι είναι από έργα του νόμου, είναι κάτω από κατάρα” και μετά αναφέρεται στο Δευτ. 27:26. Το θέμα δεν είναι η υπακοή στον νόμο, αλλά «εξ έργων νόμου» – όσοι βασίζονται στον νόμο. Το θέμα του Παύλου είναι ότι, δεν είμαστε σωσμένοι μέσω των έργων του νόμου, αλλά μέσω του θανάτου του Χριστού στη θέση μας, ο Οποίος λογίζεται σε μας μέσω πίστης. Εδώ δίνει έμφαση σε ό,τι έκανε ο Χριστός για μας στον σταυρό. Όπως ο Ιησούς, έτσι και ο Παύλος λέει: “είναι γραμμένο”  αναφερόμενος στο Δευτ. 21:23, δείχνοντας το κύρος της Παλαιάς Διαθήκης. Αναφέρεται στην περικοπή αυτή για κάποιον που διέπραξε αμάρτημα άξιο θανάτου και κρεμαστεί σε ξύλο, ως παράδειγμα ίσως προς αποφυγή για τους άλλους.

Ωστόσο, ο Παύλος το χρησιμοποιεί αυτό ως σύμβολο για τον θάνατο του Χριστού που αντικατέστησε τον δικό μας: ο Χριστός έγινε “κατάρα για μας”, που σημαίνει ότι ήρθε αντιμέτωπος με την κατάρα του νόμου – αυτός λοιπόν είναι ο θάνατος που έπρεπε να γευθούν όλοι οι άνθρωποι επειδή όλοι παραβίασαν τον νόμο. Τα καλά νέα του ευαγγελίου όμως είναι ότι η κατάρα που έπρεπε να πέσει επάνω μας, έγινε δική Του στον σταυρό: “ώστε να λάβουμε την υπόσχεση του Πνεύματος διαμέσου της πίστης” (Γαλ. 3:14).

Όπως και η Έ. Χουάιτ γράφει: «Κανένας άλλος εκτός από το Χρι-στό δεν μπορούσε να λυτρώσει τον αμαρτωλό άνθρωπο από την κα¬¬¬¬τάρα του νόμου και να τον επαναφέρει σε αρμονία με τον ουρανό. Ο Χριστός ο ίδιος θα επιφορτιζόταν την ενοχή και το αίσχος της α¬μαρτίας - της αμαρτίας που είναι προσβλητική για έναν ά¬γιο Θεό, σε σημείο που θα έφερνε το χωρισμό ανάμεσα στον Πα¬τέρα και στον Υιό.» Έ. Χουάιτ, Π.Π. σελ. 43.

`ΣΚΕΨΗ: Σκεφτείτε τι θα αντιμετωπίζατε αν έπρεπε να τιμωρηθείτε για όλα τα αδικήματα που έχετε κάνει. Ωστόσο, επειδή ο Χριστός σήκωσε επάνω Του το βάρος της τιμωρίας των δικών σας αμαρτιών, αντί για εσάς, ποια πρέπει να είναι η δική σας ανταπόκριση στη θυσία Του;`