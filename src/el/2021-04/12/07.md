---
title:  Περαιτέρω Μελέτη
date:  17/12/2021
---

Όπως η Παλαιά Διαθήκη αναφέρεται στον εαυτό της (για παράδειγμα, μερικοί προφήτες έκαναν αναφορά σε κείμενα από τα πέντε βιβλία του Μωυσή), η Καινή Διαθήκη είναι γεμάτη από αποσπάσματα, αναφορές και νύξεις στην Παλαιά. Το βιβλίο των Ψαλμών, ο Ησαΐας και το Δευτερονόμιο είναι από τα πιο συχνά. Επίσης συχνά, οι συγγραφείς της Καινής Διαθήκης αναφέρονται στους Εβδομήκοντα (LXX), γνωστή και ως «η ελληνική Παλαιά Διαθήκη», που ήταν η παλαιότερη ελληνική μετάφραση της εβραϊκής Αγίας Γραφής. Τα πρώτα πέντε βιβλία της Αγίας Γραφής, γνωστά ως Τορά ή Πεντάτευχος, μεταφράστηκαν τον 3ο αι. π.Χ. και το υπόλοιπο μέρος της Παλαιάς Διαθήκης, γύρω στον 2ο αι. π.Χ.

Μπορεί κανείς να μάθει πολλά για το πώς να ερμηνεύει την Αγία Γραφή μέσα από τον τρόπο με τον οποίο οι εμπνευσμένοι συγγραφείς της Καινής Διαθήκης χρησιμοποιούσαν την Παλαιά. Και ένα από τα μαθήματα που μπορούμε να πάρουμε είναι ότι, σε αντίθεση με τους σχολιαστές της Αγίας Γραφής σήμερα, οι συγγραφείς της Καινής Διαθήκης ποτέ δεν αμφέβαλλαν για την αυθεντικότητα ή την εγκυρότητα των βιβλίων της Παλαιάς Διαθήκης. Δεν υπήρχε τίποτα στα γραπτά τους που να δημιουργεί αμφιβολία για την ιστορικότητα των κειμένων της Παλαιάς Διαθήκης, από την εποχή του Αδάμ και της Εύας, την πτώση, και τον κατακλυσμό, έως την κλήση του Αβραάμ κτλ. Ο σχολιασμός αυτών των ερωτημάτων μοιάζει περισσότερο με σκεπτικισμό και δεν πρέπει να έχει καμία θέση στην καρδιά και στη σκέψη των Χριστιανών Αντβεντιστών της Εβδόμης Ημέρας.

**Ερωτήσεις για συζήτηση**

`1.	Λαμβάνοντας υπόψη όλο το φως που μας έχει δοθεί ως Χριστιανοί Αντβεντιστές της Εβδόμης Ημέρας, τι μας διδάσκει αυτό για την μεγάλη ευθύνη που έχουμε στο να είμαστε πιστοί στις μεγάλες αλήθειες που έχουμε διδαχθεί;`

`2.	Διαβάστε ξανά Δευτ. 18:9-14. Ποια σύγχρονη εκδοχή αυτών των “βδελυγμάτων στον Κύριο” υπάρχει σήμερα, και πώς μπορούμε εμείς να τα αποφύγουμε;`

`3.	 Γιατί, περισσότερο από κάθε άνθρωπο, οι Χριστιανοί, που κατανοούν την καθολική εφαρμογή του θανάτου του Χριστού στον σταυρό, δεν πρέπει ποτέ να αποβλέπουν σε πρόσωπα; (δείτε τη μελέτη της Δευτέρας.) Πώς μπορούμε να αναγνωρίσουμε στον εαυτό μας την τάση να κάνουμε κάτι τέτοιο, δίχως να αυταπατόμαστε αρνούμενοι ότι υπάρχει αυτή η τάση; Πώς το να έχουμε πάντοτε στη σκέψη μας τον Σταυρό, μπορεί να μας θεραπεύσει από αυτήν τη λάθος συμπεριφορά;`