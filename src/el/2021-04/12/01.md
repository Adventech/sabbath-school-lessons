---
title:  Το Δευτερονομιο Στην Καινη Διαθηκη
date:  11/12/2021
---

> <p>Εδαφιο Μνημης</p>
>  «Είναι γραμμένο: “Μονάχα με ψωμί δεν θα ζήσει ο άνθρωπος, αλλά με κάθε λόγο που βγαίνει από το στόμα του Θεού.”» Ματθ. 4:4.

### Για τη μελέτη αυτής της εβδομάδας, διαβάστε
Ματθ. 4:1-11, Δευτ. 8:3, Πραξ. 10:34, Γαλ. 3:1-14, Πραξ. 7:37, Εβρ. 10:28-31.

Η Καινή Διαθήκη είναι διαποτισμένη με την Παλαιά. Αυτό σημαίνει ότι οι εμπνευσμένοι συγγραφείς της Καινής Διαθήκης αναφέρθηκαν στους συγγραφείς της Παλαιάς ως πηγή αυθεντίας. Ο Ίδιος ο Ιησούς είπε: “Είναι γραμμένο” (Ματθ. 4:4), εννοώντας, είναι γραμμένο στην Παλαιά Διαθήκη, και επίσης: “για να εκπληρωθούν οι γραφές” (Μαρκ. 14:49), εννοώντας τα γραπτά της Παλαιάς Διαθήκης. Όταν ο Ιησούς συνάντησε δύο μαθητές στον δρόμο προς Εμμαούς, αντί για θαύμα ώστε να δουν Ποιος ήταν, “τους εξηγούσε τα γραμμένα για τον εαυτό του σε όλες τις γραφές.” (Λουκ. 24:27).

Είτε με εδάφια απευθείας από την Παλαιά Διαθήκη, είτε κάνοντας νύξη, ή με αναφορές σε ιστορίες ή προφητείες, οι συγγραφείς της Καινής Διαθήκης χρησιμοποιούσαν διαρκώς την Παλαιά Διαθήκη για να στηρίξουν ή και να αιτιολογήσουν, τους ισχυρισμούς τους.

Ανάμεσα στα βιβλία που συχνά αναφέρονταν ή παραπέμπονταν ήταν και το Δευτερονόμιο (καθώς και οι Ψαλμοί και ο Ησαΐας). Τα κατά Ματθαίον, Μάρκον, Λουκάν – Πράξεις των Αποστόλων,  Ιωάννην, η προς Ρωμαίους, η προς Γαλάτας, η προς Κορινθίους Α’ και Β’, η προς Εβραίους επιστολή, οι ποιμαντορικές επιστολές και η Αποκάλυψη, όλα αυτά τα βιβλία ανατρέχουν στο Δευτερονόμιο.

Αυτήν την εβδομάδα θα δούμε μερικές από αυτές τις περιπτώσεις και θα δούμε ποια παρούσα αλήθεια μπορούμε να αντλήσουμε από αυτές.