---
title:  Ο Εκλεκτος Λαος Του
date:  13/10/2021
---

Μας είναι δύσκολο να  κατανοήσουμε  πώς ήταν ο αρχαίος κόσμος, τον καιρό  που ο λαός Ισραήλ περιπλανιόταν στην έρημο. Εφόσον ολόκληρες αυτοκρατορίες  έρχονταν και παρέρχονταν, αφήνοντας πίσω τους μόνο συντρίμμια, τότε τι ευκαιρίες έχουμε να αντλήσουμε πληροφορίες για τα μικρά ειδωλολατρικά έθνη που ζούσαν γύρω από το Ισραήλ; Δεν γνωρίζουμε πολλά, γνωρίζουμε όμως ότι αυτοί οι άνθρωποι βυθίστηκαν στον παγανισμό, στην πολυθεΐα, και σε πολλές εντελώς ταπεινωτικές πρακτικές, οι οποίες περιλάμβαναν και θυσίες νηπίων. Σκεφτείτε πόσο ταπεινωτική και σατανική μπορεί να είναι μια θρησκεία ή ένας πολιτισμός που θυσιάζει τα ίδια τους τα παιδιά, και όλα αυτά στο όνομα κάποιου θεού!  Χωρίς αμφιβολία,  καθ’ όλη τη διάρκεια της ιστορίας του αρχαίου Ισραήλ, ο Κύριος είχε προειδοποιήσει τον λαό Του για  τις κακές πρακτικές  των γύρω εθνών «Όταν μπεις μέσα στη γη, που ο Κύριος ο Θεός σου δίνει σε σένα, δεν θα μάθεις να κάνεις σύμφωνα με τα βδελύγματα εκείνων των εθνών.» (Δευτ. 18:9)

Κι αυτό επειδή ο Θεός κάλεσε αυτό το έθνος για έναν ειδικό σκοπό. Έχοντας εισέλθει στη διαθήκη μαζί Του, ήταν μια μαρτυρία για τον Θεό που δημιούργησε τον ουρανό και τη γη – τον Έναν και Μοναδικό Θεό.

`Πώς συνοψίζεται στο Δευτ. 26:16-19 η σχέση διαθήκης μεταξύ του Θεού και του Ισραήλ σε αυτά τα εδάφια; Πώς θα έπρεπε να εκδηλώνεται η πιστότητά τους στη διαθήκη μέσα από τον χαρακτήρα τους; Ποια μαθήματα μπορούμε να πάρουμε εμείς σήμερα;`

Είναι συναρπαστικό το γεγονός ότι ο Μωυσής ξεκινάει αυτά τα τέσσερα εδάφια με τη λέξη σήμερα, εννοώντας ότι αυτή τη στιγμή, ο Κύριος σας προστάζει να κάνετε αυτά που σας λέει (δείτε εδ. 17). Τους πρόσταζε συνεχώς να Τον υπακούσουν. Και ακόμη τους λέει ότι χρειάζεται να δεσμευτούν, ακόμη και τώρα, να είναι πιστοί, άγιοι και ο εκλεκτός λαός, ο οποίος είναι και ο βασικός λόγος της ύπαρξής τους ως ο λαός της διαθήκης. Ήταν το μόνο έθνος το οποίο γνώριζε τον αληθινό Θεό και όλη την αλήθεια γι’ Αυτόν, καθώς και τον τρόπο που ήθελε να ζουν οι άνθρωποι. Με άλλα λόγια, δεν είχαν μόνο την «παρούσα αλήθεια», αλλά έπρεπε να είναι και ενσωματωμένοι με αυτήν, μέχρις ότου επιστρέψει ο Χριστός, που είναι ο Ίδιος «η Αλήθεια» (Ιωάν. 14:6).

`ΣΚΕΨΗ: Γιατί η έννοια της δέσμευση στον Θεό και στις απαιτήσεις της διαθήκης Του, «σήμερα», έχει σημασία ακόμη και για εμάς, σήμερα;`