---
title:  Η Διαθηκη Και Το Ευαγγελιο
date:  10/10/2021
---

Σε όλη την Αγία Γραφή, η διαθήκη και το ευαγγέλιο εμφανίζονται μαζί. Αν και η ιδέα της διαθήκης, καθώς και η διαθήκη της υπόσχεσης δόθηκε πριν τη σύσταση του λαού Ισραήλ (όπως η διαθήκη με τον Νώε), εκδηλώθηκε μέσω αλληλεπιδράσεων του Θεού με τον λαό Του, ξεκινώντας από τους πατέρες τους, τους πατριάρχες.  Εξαρχής, η βασική αλήθεια της διαθήκης ήταν το ευαγγέλιο: σωτηρία μόνο διά πίστεως.

`Ποια ήταν η υπόσχεση διαθήκης που δόθηκε στον Άβραμ (αργότερα Αβραάμ), και πώς αποκαλύπτεται το ευαγγέλιο σε αυτή την υπόσχεση; Γεν. 12:1-3, Γεν. 15:5-18, Ρωμ. 4:1-5.`

Ο Αβραάμ πίστευε στον Θεό και στις υποσχέσεις Του και γι’ αυτό λογίστηκε σε αυτόν δικαιοσύνη. Κι όμως, η δήλωση αυτή δεν ήταν φθηνή χάρη: ο Αβραάμ επεδίωξε να στηρίξει αυτή τη διαθήκη μέχρι τέλους μέσω της υπακοής, όπως βλέπουμε στο κεφάλαιο 22:της Γένεσης, στο όρος Μοριά. «Η πίστη του λογαριάζεται για δικαιοσύνη.» (Ρωμ. 4:5). Γι’ αυτό, αιώνες αργότερα, ο απ. Παύλος θα χρησιμοποιούσε τον Αβραάμ ως παράδειγμα, του τι σημαίνει να ζει κανείς με τις υποσχέσεις της διαθήκης του Θεού με τον λαό Του. Αυτό το θέμα επαναλαμβάνεται μέσα σε όλη την Αγία Γραφή. Ο απ. Παύλος μιλάει γι΄ αυτό στην Γαλ. 3:6, αναφερόμενος στην Γέν. 15:6, ενώ στο εδ. 9 επαναλαμβάνει την πρώτη υπόσχεση που του δόθηκε, ότι όλα τα έθνη θα ευλογούνταν από τους απογόνους του. Οι υποσχέσεις της διαθήκης ισχύουν για όλους, Ιουδαίους και Εθνικούς, οι οποίοι “προέρχονται από την πίστη” (Γαλ. 3:7) και γι’ αυτό δικαιώνονται διά πίστεως χωρίς τα έργα του νόμου – παρόλα αυτά είναι υποχρεωμένοι, λόγω της διαθήκης, να υπακούσουν στον νόμο.

Ακόμη κι όταν ο Ιερεμίας αναφέρεται στη νέα διαθήκη, το κάνει στα πλαίσια του νόμου «Αλλά, αυτή θα είναι η διαθήκη, που θα κάνω στον οίκο Ισραήλ: ύστερα από τις ημέρες εκείνες, λέει ο Κύριος, θα βάλω τον νόμο μου στα ενδόμυχά τους, και θα τον γράψω στις καρδιές τους· και θα είμαι Θεός τους και αυτοί θα είναι λαός μου.” (Ιερ. 31:33), χρησιμοποιώντας έννοιες που μας πάνε πίσω, στο Λευιτικό “και θα περπατώ μεταξύ σας, και θα είμαι Θεός σας και εσείς θα είστε λαός μου.» (Λευ. 26:12).

Σκέψη: Πώς η έννοια του νόμου και του ευαγγελίου ταιριάζουν τόσο πολύ με το μήνυμα της τριπλής αγγελίας, στο 14:κεφάλαιο της Αποκάλυψης, όπου ο Θεός δίνει το τελευταίο προειδοποιητικό μήνυμα στον κόσμο;