---
title:  Η Αιωνια Διαθηκη
date:  09/10/2021
---

> <p>Εδαφιο Μνημης</p>
>  «Και θα στήσω τη διαθήκη μου ανάμεσα σε μένα και σε σένα, και στο σπέρμα σου μετά από σένα στις γενεές τους, σε μία αιώνια διαθήκη, για να είμαι Θεός σε σένα και στο σπέρμα σου μετά από σένα.» Γεν. 17:7

### Για τη μελέτη αυτής της εβδομάδας, διαβάστε
Γεν. 12:1-3,  Ρωμ. 4:1-5,  Εξ. 2:24,  Δευτ. 5:1-21, Δευτ. 26:16-19, Δευτ. 8:5, Ματθ. 28:10.

“Και είδα έναν άλλον άγγελο να πετάει στο μέσον του ουρανού, ο οποίος είχε ένα αιώνιο ευαγγέλιο, για να κηρύξει σ’ αυτούς που κατοικούν επάνω στη γη, και σε κάθε έθνος και φυλή και λαό·” (Αποκ. 14:6). Παρατηρείστε τον όρο «αιώνιο ευαγγέλιο», με την έννοια της αιώνιας υπόστασής του και όπως έχει δοθεί και σε μας η ίδια υπόσχεση μέσω του Ιησού Χριστού, “υποσχέθηκε προαιώνια” (Τιτ. 1:2).

Είναι, λοιπόν, φυσικό, να μιλάει η Αγία Γραφή για την «αιώνια διαθήκη» σε παλαιότερους καιρούς (Γεν. 17:7, Ησ. 24:5, Ιεζ. 16:60, Εβρ. 13:20), διότι η ουσία του ευαγγελίου είναι η διαθήκη και η ουσία της διαθήκης είναι το ευαγγέλιο: Ο Θεός εκτός από τη Θεία χάρη και την αγάπη Του μας προσφέρει τη σωτηρία που δεν αξίζουμε και δεν υπήρχε πιθανότητα να κερδίσουμε. Ως αποτέλεσμα, Τον αγαπάμε κι εμείς, «Και θα αγαπάς τον Κύριο τον Θεό σου με όλη την καρδιά σου, και με όλη την ψυχή σου, και με όλη τη δύναμή σου» (Μαρκ 12:30), μια αγάπη που εκδηλώνεται δείχνοντας υπακοή στον νόμο Του, «Επειδή αυτή είναι η αγάπη του Θεού, στο να τηρούμε τις εντολές Του·» (Α’ Ιωάν. 5:3).

**Η εβδομάδα με μια ματιά**

`Αυτή την εβδομάδα θα δούμε την ιδέα της διαθήκης, όπως εκφράζεται στο βιβλίο του Δευτερονομίου, καθώς και όλα όσα εμπερικλείονται σε αυτήν.`