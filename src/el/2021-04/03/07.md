---
title:  Περαιτέρω Μελέτη
date:  15/10/2021
---

«Το πνεύμα της δουλείας γεννήθηκε επειδή επιδιώκουμε να ζήσουμε σύμφωνα με την νομικίστικη θρησκεία, προσπαθώντας να εκπληρώσουμε τις απαιτήσεις του νόμου, βασισμένοι στις δικές μας δυνάμεις. Υπάρχει ελπίδα για μας μόνο εάν έλθουμε κάτω από την Αβραμιαία διαθήκη, η οποία είναι η διαθήκη της χάρης, μέσω της πίστης στον Ιησού Χριστό. Το ευαγγέλιο που κηρύχθηκε στον Αβραάμ, μέσω του οποίου εκείνος είχε ελπίδα, είναι το ίδιο ευαγγέλιο που κηρύσσεται σε εμάς σήμερα, μέσα από το οποίο μπορούμε κι εμείς να ελπίζουμε. Ο Αβραάμ έστρεψε το βλέμμα του στον Χριστό, που είναι ο Δημιουργός και Τελειωτής της πίστης μας.» Έ. Χουάιτ, Comments, The SDA Bible Commentary, τόμος 6, σελ. 1077.

«Πριν ακόμη τεθούν τα θεμέλια της γης, Πατέρας και Υιός είχαν συμβληθεί σε μια συμφωνία να απολυτρώσουν τον άνθρωπο σε περίπτωση που αυτός θα υπέκυπτε στον Σατανά. Είχαν αρμονικά συνάψει αμοιβαία συνθήκη ότι ο Χριστός θα γινόταν ο εγγυητής της ανθρώπινης φυλής. Ο Χριστός εκπλήρωσε αυτή την υπόσχεση. Όταν πάνω στο σταυρό έκραξε, “Τετέλεσθαι,” απευθύνθηκε στον Πατέρα. Η σύμβαση είχε εκπληρωθεί πληρέστερα. Και τώρα δηλώνει: Πάτερ τετέλεσθαι. Έκανα το θέλημά Σου, Θεέ μου. Ολοκλήρωσα το απολυτρωτικό έργο. Αν η θυσία μου εκπληρεί τους όρους της δικαιοσύνης Σου, «Eκείνους τους οποίους μου έδωσες, θέλω, όπου είμαι εγώ να είναι και εκείνοι μαζί μου·» (Ιωάν. 19:30, 17:24). Έ. Χουάιτ, Ζ.Χ σελ. 803

**Ερωτήσεις για συζήτηση**

`1.  Ας εστιάσουμε στην ιδέα ότι πριν μπουν τα θεμέλια του κόσμου, ο Πατέρας και ο Υιός ήταν ενωμένοι στη διαθήκη για να μας σώσουν, σε περίπτωση που η ανθρωπότητα έπεφτε στην αμαρτία. Γιατί αυτό είναι τόσο ενθαρρυντικό για μας; Τι διδασκόμαστε για το πόσο πολύ ο Θεός μας θέλει σωσμένους στη βασιλεία Του;`

`2. Ως Χριστιανική Εκκλησιά των Αντβεντιστών της Εβδόμης Ημέρας, πώς πρέπει να φέρουμε εις πέρας το έργο που έπρεπε να εκπληρώσει το αρχαίο Ισραήλ εκείνον τον καιρό; Με ποιον τρόπο μπορούμε να αποφύγουμε τα δικά τους λάθη;`

`3.   Γιατί το ευαγγέλιο και οι υποσχέσεις που εμπεριέχονται σε αυτό είναι το κεντρικό νόημα όλης της Καινής Διαθήκης; Ποιες περικοπές στην Καινή Διαθήκη δείχνουν ότι η υπακοή στον νόμο δεν καταργήθηκε, κάτι που συνήθως διδάσκεται από άλλα χριστιανικά δόγματα; Γιατί πιστεύετε ότι πολλοί Χριστιανοί λένε ότι το ευαγγέλιο ακυρώνει την ανάγκη της τήρησης των Δέκα Εντολών;`