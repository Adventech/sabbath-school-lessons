---
title:  Η Διαθηκη Και Το Ισραηλ
date:  11/10/2021
---

`Πώς εκφράζονται οι αληθινές υποσχέσεις της διαθήκης στα εδάφια Δευτ. 9:5, 27;`

Σε αυτό το σημείο εμφανίζεται η διαθήκη της χάρης: Ο Θεός, παρά τα επανειλημμένα λάθη τους, συνέχισε να εργάζεται γι’ αυτούς. (Με τον ίδιο τρόπο πρέπει να εργάζεται το ευαγγέλιο σήμερα.) Και ήταν λόγω της υπόσχεσης που δόθηκε στους πατέρες, ότι η χάρη του Θεού θα δινόταν και στις μελλοντικές γενιές. Στις ομιλίες του ο Μωυσής με τον λαό, συχνά αναφέρεται στις υποσχέσεις της διαθήκης που έγιναν στο παρελθόν με τους πατριάρχες.

`Τι μας λένε τα παρακάτω εδάφια για το πώς λειτουργούν οι υποσχέσεις της διαθήκης; (Έξ. 2:24, Έξ. 6:8, Λευιτ. 26:42)`

Η έξοδος από την Αίγυπτο, αυτό το μεγάλο σύμβολο της Θεϊκής σωτηρίας, ήταν βασισμένο στη διαθήκη που είχε κάνει ο Κύριος με τους πατέρες τους. Πριν ακόμη γεννηθούν οι δικαιούχοι της διαθήκης, οι υποσχέσεις είχαν ετοιμαστεί για χάρη. Έτσι, αν και χωρίς να το αξίζουν, έλαβαν από τον Θεό την υπόσχεση για απελευθέρωση, μέσα από θαύματα και γεγονότα που συναντάμε στο βιβλίο της Εξόδου.

Βέβαια, τα πράγματα δεν τελειώνουν εδώ. Από την Αίγυπτο πήγαν στο Σινά, όπου η διαθήκη τους με τον Θεό καθιερώθηκε και επίσημα (δείτε Έξ. 20). Το κέντρο της διαθήκης ήταν το ευαγγέλιο και ο νόμος, οι Δέκα Εντολές, στις οποίες καλούνταν να υπακούσουν εκδηλώνοντας τη σωτηριακή σχέση τους με τον Κύριο, ο Όποίος τους είχε ήδη λυτρώσει. Κατά συνέπεια, βλέπουμε στο Δευτερονόμιο να καλούνται επανειλημμένα να υπακούσουν σε αυτόν τον νόμο ως μέρος της διαθήκης, η οποία επικυρώθηκε στο Σινά.

`ΣΚΕΨΗ: Ποιος ο ρόλος του νόμου του Θεού στη ζωή μας, σε εμάς που σωθήκαμε διά μέσου της χάρης, και γιατί είναι τόσο σημαντικός αυτός ο νόμος στην εμπειρία μας με τον Θεό;`