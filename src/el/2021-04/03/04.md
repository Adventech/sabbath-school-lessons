---
title:  Το Βιβλιο Της Διαθηκης
date:  12/10/2021
---

Μέσω της έννοιας της διαθήκης (berit), από την οποία περιγράφεται η σχέση του Θεού με τον λαό Του, βρέθηκε ότι σε όλη την Αγία Γραφή, αυτή η λέξη εμφανίζεται τόσο συχνά στο Δευτερονόμιο που το βιβλίο αυτό ονομάστηκε «Το Βιβλίο της Διαθήκης.»

`Διαβάστε Δευτ. 5:1-21. Τι συμβαίνει εδώ το οποίο μας βοηθάει να δούμε πόσο βασική είναι η έννοια της διαθήκης;`

Λίγο μετά την απελευθέρωση του λαού Ισραήλ από την Αίγυπτο, ο Θεός σύναψε μαζί τους διαθήκη, στο Σινά, όταν θα έμπαιναν στη Γη της Επαγγελίας. Έπειτα από σαράντα χρόνια περιπλάνησης, όταν και πάλι θα εισέρχονταν στη Γη της Επαγγελίας, το οποίο ήταν ένα κεντρικό σημείο της υπόσχεσης (δείτε Γεν. 12:7, Εξ. 12:25), ο Κύριος, διαμέσου του Μωυσή, τους δίνει και πάλι τις Δέκα Εντολές, ως απτή υπενθύμιση του πόσο σημαντικό ήταν γι’ αυτούς να ανανεώσουν τις υποχρεώσεις τους στη διαθήκη.

Ναι, ο Κύριος θα εκπλήρωνε τις υποσχέσεις Του στη διαθήκη μαζί τους. Εκείνοι όμως έπρεπε να κρατήσουν τη διαθήκη μέχρι τέλους «Και σας φανέρωσε τη διαθήκη του, που σας πρόσταξε να εκτελείτε, τις δέκα εντολές· και τις έγραψε επάνω σε δύο πέτρινες πλάκες.» (Δευτ. 4:13). Όπως στο Σινά, έτσι και στη γη του Μωάβ, ο Θεός ενεργεί με τον ίδιο τρόπο. Λίγο πριν μπουν στην υποσχόμενη γη μέσω των  υποσχέσεων που είχε δώσει στους πατέρες τους πριν από αιώνες, προηγείται η «αιώνια διαθήκη», η οποία προϋπήρχε της δημιουργίας του κόσμου.

«Πριν ακόμα τεθούν τα θεμέλια της γης, Πατέρας και Υιός είχαν συμβληθεί σε μια συμφωνία να απολυτρώσουν τον άνθρωπο σε περίπτωση που αυτός θα υπέκυπτε στον Σατανά. Είχαν αρμονικά συνάψει αμοιβαία συνθήκη ότι ο Χριστός θα γίνονταν ο εγγυητής της ανθρώπινης φυλής.» Ε. Χουάιτ. Ζ.Χ. σελ. 803

`Διαβάστε Δευτερονόμιο 5:3. Πώς καταλαβαίνουμε τα λόγια αυτού του εδαφίου;`

Τι ήταν αυτό που τους έλεγε ο Μωυσής; Ο Μωυσής ήθελε να δώσει έμφαση στο γεγονός ότι οι πατέρες τους είχαν πια πεθάνει, και οι υπέροχες υποσχέσεις της διαθήκης που είχαν δοθεί σ’ εκείνους, τώρα δίνονταν σε αυτούς. Με αυτόν τον τρόπο ο Μωυσής τους έλεγε ότι δεν έπρεπε να αποτύχουν όπως η προηγούμενη γενιά. Οι υποσχέσεις (και οι υποχρεώσεις) ήταν τώρα δικές τους.