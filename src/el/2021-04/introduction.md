### ΤΟ ΒΙΒΛΙΟ ΤΗΣ ΔΙΑΘΗΚΗΣ: ΔΕΥΤΕΡΟΝΟΜΙΟ

Κατά τη διάρκεια της βασιλείας του Ιωσία στην Ιερουσαλήμ (640-609 π.Χ.), βρέθηκε στον ναό το βιβλίο του νόμου, το οποίο διαβάστηκε μπροστά στον βασιλιά. “Και καθώς ο βασιλιάς άκουσε τα λόγια του βιβλίου του νόμου, έσχισε τα ιμάτιά του.” (Β’Βασ. 22/κβ’11). Γιατί; Επειδή διαπίστωσε ότι ο ίδιος και ο λαός του δεν υπάκουαν τα γραφόμενα του βιβλίου.

Τότε, με βάση τις αρχές του βιβλίου, το ονόμασε “Βιβλίο της Διαθήκης” (Β’Βασ. 23/κγ’2), και ο Ιωσίας ξεκίνησε μια μεγάλη μεταρρύθμιση. Μπορούμε να διαβάσουμε γι’ αυτήν τη μεταρρύθμιση στο Β’Βασ. 23/κγ’. 

Ποιο ήταν αυτό το βιβλίο που είχε τόσο μεγάλη επίδραση στον βασιλιά και στο έθνος του; Πιστεύεται ότι είναι το Δευτερονόμιο, το οποίο θα μελετήσουμε αυτήν την τριμηνία. 

Το πέμπτο και τελευταίο, από τα πέντε βιβλία του Μωυσή, το Δευτερονόμιο – «δεύτερος νόμος» – θα μπορούσε να συνοψιστεί ως εξής: 

Έχοντας φύγει από την Αίγυπτο, και συνάψει διαθήκη με τον Κύριο στο Σινά, ο λαός Ισραήλ – αντί να πάνε κατευθείαν στην Χαναάν – περιπλανήθηκαν στην έρημο για 40 χρόνια. Στο τέλος των 40 χρόνων, όταν επρόκειτο τελικά να περάσουν στη Γη της Επαγγελίας, ο Μωυσής τους μίλησε με μια σειρά ομιλιών. Το νόημα αυτών των ομιλιών ήταν: Σε λίγο θα εισέλθετε στη Γη της Επαγγελίας. Επιτέλους! Μην λησμονήσετε τι έκανε ο Κύριος για σας, και μην λησμονήσετε τι σας ζητάει να κάνετε τώρα, που είναι να Τον αγαπάτε με όλη σας την καρδιά και την ψυχή και να Του δείξετε αυτήν την αγάπη υπακούοντας σε όλα τα διατάγματά Του σύμφωνα με τη διαθήκη.

Και για να δείξει τη σημασία της διαθήκης, ο Μωυσής επανέλαβε στο λαό τις Δέκα Εντολές, το νομικό θεμέλιο των υποχρεώσεών τους στη διαθήκη που ο Κύριος είχε διακόψει με τους πατέρες τους,  και θα το έκανε ξανά με αυτούς – ακριβώς στα σύνορα με τη Χαναάν. 

Το ερώτημα είναι: Υπάρχουν παραλληλισμοί σε όλα όσα αντιμετώπισε ο λαός Ισραήλ στα σύνορα της γης Χαναάν, με αυτά που αντιμετωπίζουμε εμείς σήμερα, ακριβώς στα σύνορα της Ουράνιας Χαναάν – η οποία είναι πολύ καλύτερη;

Έτσι, το θέμα γι’ αυτή την τριμηνία, ονομάζεται «Η παρούσα αλήθεια στο βιβλίο του Δευτερονομίου». Θα μελετήσουμε τα μηνύματα της παρούσας αλήθειας που μπορούμε να αντλήσουμε από τα λόγια του Θεού στον λαό της διαθήκης Του.

Αυτή την τριμηνία, θα μελετήσουμε μερικές θεματικές ενότητες του Δευτερονομίου, όπως η αιώνια διαθήκη, ο νόμος και η χάρη, τι σημαίνει να αγαπάς τον Θεό και τον συνάνθρωπό σου, και το πιο σημαντικό από όλα – πώς το βιβλίο του Δευτερονομίου αποκαλύπτει την αγάπη του Θεού σε μας, η οποία εκφράστηκε με τον πιο δυναμικό τρόπο, με τον θάνατο του Ιησού στον σταυρό και την ανάστασή Του.

Βέβαια, ένα τεράστιο χρονικό και πολιτισμικό χάσμα χωρίζει την εκκλησία μας σήμερα από την εκκλησία στην έρημο. Αλλά ίσως αυτό που έχουμε κοινό να είναι κάτι πολύ παραπάνω από αυτό που μας χωρίζει. Για παράδειγμα, δεν θα μπορούσαν τα ακόλουθα λόγια να έχουν ειπωθεί και σε μας σήμερα;

“Δέστε, εγώ σας δίδαξα διατάγματα και κρίσεις, καθώς ο Κύριος ο Θεός μου με πρόσταξε, για να κάνετε έτσι στη γη μέσα στην οποία μπαίνετε για να την κληρονομήσετε. Να τα τηρείτε, λοιπόν, και να τα εκτελείτε· επειδή, αυτή είναι η σοφία σας, και η σύνεσή σας, μπροστά στα έθνη· που θα ακούσουν όλα αυτά τα διατάγματα, και θα πουν: Δέστε, αυτό το μεγάλο έθνος είναι λαός σοφός και συνετός.” (Δευτ. 4/δ’5,6).

Προσέξτε ότι δεν ήταν οι νόμοι που τους έδιναν “σοφία και σύνεση”  σε σχέση με τα υπόλοιπα έθνη, αλλά η υπακοή τους σε αυτούς τους νόμους. Σίγουρα, εδώ υπάρχει ένα μήνυμα για μας. Είναι ένα από τα πολλά, όπως θα δούμε, στο βιβλίο του Δευτερονομίου.