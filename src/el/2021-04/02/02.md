---
title:  Η Διακονια Του Μωυση
date:  03/10/2021
---

Μέσα σε όλη την Αγία Γραφή, η παρουσία του Μωυσή είναι αισθητή. Και παρόλο που δεν αναφέρεται μέχρι το δεύτερο κεφάλαιο της Εξόδου, έγραψε το βιβλίο της Γένεσης, την αυθεντική και θεμελιώδη ιστορία του Θεού για το ποιοι είμαστε, πώς ήρθαμε εδώ, γιατί τα πράγματα είναι τόσο άσχημα, και εν τούτοις, γιατί μπορούμε ακόμα να ελπίζουμε. Η δημιουργία, η πτώση, η υπόσχεση της απολύτρωσης, ο κατακλυσμός, ο Αβραάμ, το ευαγγέλιο – όλα έχουν τις ρίζες τους στη Γένεση, και ο συγγραφέας τους ήταν ο προφήτης Μωυσής. Είναι δύσκολο να υπολογιστεί με ακρίβεια πόση επιρροή ασκούσε αυτός ο, σχεδόν, άψογος άνθρωπος για τον Θεό, επειδή αγαπούσε τον Κύριο και ήθελε να Τον υπηρετήσει.

`Διαβάστε Έξ. 32:29-32 τη συνομιλία μεταξύ Θεού και Μωυσή, μετά την τρομερή αμαρτία με το χρυσό μοσχάρι. Ποιες πληροφορίες μας δίνει αυτή η ιστορία για τον χαρακτήρα του Μωυσή και γιατί, παρά τα ελαττώματά του, ο Θεός ήθελε να τον χρησιμοποιήσει με αυτόν τον θαυμαστό τρόπο;`

Αν και ο Μωυσής δεν εμπλεκόταν με την αμαρτία, ζήτησε να μεσολαβήσει γι’ αυτόν τον αμαρτωλό λαό, δείχνοντας την προθυμία να χάσει ακόμη και την ψυχή του για χάρη τους. Είναι ιδιαίτερα συναρπαστικό ότι τρόπο, στην Έξ. 32:32, ο Μωυσής ζητάει από τον Θεό να συγχωρήσει την αμαρτία τους – το ρήμα «συγχωρώ» έχει την έννοια του «βαστάζω» την αμαρτία. Επειδή ο Μωυσής είχε καταλάβει το βάρος της αμαρτίας και τι έπρεπε να γίνει για να εξιλεωθεί ο λαός – ζήτησε από τον Θεό να σηκώσει αυτός το φορτίο. Και αυτό επειδή ήταν ο μόνος τρόπος, για να συγχωρεθούν οι αμαρτίες τους, όπως και κάθε αμαρτία.

Έτσι, έχουμε, εξαρχής μια ισχυρή απεικόνιση της αντικατάστασης όπου ο Ίδιος ο Θεός, στο πρόσωπό του Ιησού Χριστού, θα επωμιζόταν όλο το φορτίο και την ποινή των δικών μας αμαρτιών – με τον τρόπο που ο Θεός είχε προκαθορίσει να σωθεί η ανθρωπότητα, ενώ θα παρέμενε στις αρχές Πιστός της διακυβέρνησης και του νόμου Του.

Πολλούς αιώνες αργότερα, ο Πέτρος θα έγραφε για τον Ιησού: «ο οποίος τις αμαρτίες μας βάσταξε ο ίδιος στο σώμα του επάνω στο ξύλο, για να ζήσουμε στη δικαιοσύνη, αφού πεθάναμε ως προς τις αμαρτίες ̇ “με την πληγή του οποίου γιατρευτήκατε.”»(Α’Πέτ. 2:24)

Εντωμεταξύ, αυτό που παρατηρούμε στηn ιστορία του Μωυσή και στο πώς ενήργησε με τις αμαρτίες του λαού Ισραήλ, είναι ο ρόλος του Μωυσής ως μεσίτης για χάρη των αμαρτωλών, του έργου που ο Χριστός θα έκανε για μας (δείτε Εβρ.7:25).

`ΣΚΕΨΗ: Πρόθυμος να χάσει την ψυχή του για τον λαό του; Σκεφτείτε τις επιπτώσεις αυτών των λόγων. Τι θα μπορούσαμε να μάθουμε από τον Μωυσή για εμάς, γύρω από το τι σημαίνει να αγαπάμε πραγματικά τους άλλους;`