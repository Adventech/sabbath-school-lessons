---
title:  Περαιτέρω Μελέτη
date:  08/10/2021
---

Εδώ βλέπουμε τις απαντήσεις που δίνει κάποιος ερευνητής στα δύσκολα ερωτήματα σε σχέση με το τι έκαναν οι Ισραηλίτες σε αυτά τα έθνη:

«Ως Δημιουργός όλων των άψυχων και έμψυχων δημιουργημάτων και ως ο Κυρίαρχος των πάντων, ο Θεός μπορεί να κάνει ό,τι θέλει με τον καθένα και να έχει και δίκιο…

Οι οδοί του Κυρίου είναι μυστηριώδεις. Εφόσον ποτέ δεν θα Τον εννοήσουμε, θα μπορούσαμε να χαλαρώσουμε το μυαλό μας από αυτά τα ερωτήματα. Στο Ησ. 55:8-9 υπάρχει κάτι που μας παρηγορεί.

Σύμφωνα με τη Βιβλική εικόνα των Χαναναίων, αυτοί οι άνθρωποι ήταν εξαιρετικά κακοί, και ο αφανισμός τους αντιπροσωπεύει την κρίση του Θεού για την αμαρτία τους. Η καταστροφή των Χαναναίων δεν ήταν ούτε η πρώτη, ούτε η τελευταία φορά που ο Θεός θα έκανε κάτι τέτοιο. Η διαφορά μεταξύ της κατάληξης των Χαναναίων και της καταδίκης της ανθρωπότητας (εξαιρώντας την οικογένεια του Νώε), όπως περιγράφεται στην Γεν. 6-9, έχει να κάνει με κλιμακωτές ενέργειες…

Ο Θεός ποτέ δεν είχε σκοπό να εφαρμόσει την πολιτική του her-em (την ολική καταστροφή) ως μια γενική πολιτική εναντίων των άλλων λαών. Στο Δευτ. 7:1 προσδιορίζει ακριβώς τους λαούς που είναι στο στόχαστρο. Οι Ισραηλίτες δεν έπρεπε να ακολουθήσουν αυτή την πολιτική ενάντια στους Αραμαίους, στους Εδωμίτες, στους Αιγύπτιους ή σε οποιονδήποτε άλλον (δείτε Δευτ. 20:10-18)… Οι Χαναναίοι, όπως τελικά και όλοι οι αμαρτωλοί, δέχθηκαν την κρίση του Θεού… Η εξάλειψη των Χαναναίων από τον Θεό ήταν ένα απαραίτητο βήμα για την ιστορία της σωτηρίας… Αν και οι Χαναναίοι ως σύνολο ήταν στο στόχαστρο της κρίσης του Θεού, λάμβαναν, προειδοποιήσεις για τουλάχιστον σαράντα χρόνια (δείτε την ομολογία της Ραάβ στο Ιησ. Ναυή 2:8-11» - Daniel I. Block, - The NIV Application Commentary: Deuteronomy (Grand Rapids, Mich.: Zondervan, 2012), pp. 98, 99.

**Ερωτήσεις για συζήτηση**

`1.  Αναλογιστείτε τη χιλιετία, κατά την οποία θα έχουμε εκατοντάδες χρόνια για να πάρουμε απαντήσεις στα ερωτήματά μας. Πώς αυτό μας βοηθά να εμπιστευόμαστε τον Θεό παρά τα όσα δύσκολα ερωτήματα έχουμε αυτή τη στιγμή;`

`2.  Με ποιους τρόπους σας οδήγησε ο Θεός στο παρελθόν, ώστε να μάθετε να Τον εμπιστεύεστε στο μέλλον; Γιατί είναι τόσο σημαντικό να μην ξεχνάμε τον τρόπο με τον οποίο ο Κύριος εργάστηκε στη ζωή μας;`

`3. Μελετήστε ξανά την τελευταία ερώτηση της Κυριακής, η οποία αναφέρεται στην προθυμία του Μωυσή να χάσει την ψυχή του για χάρη του λαού του. Είναι σωστό να παίρνουμε τέτοια θέση; Αξίζει κάποιος να χάσει την ψυχή του για χάρη κάποιου άλλου, λαμβάνοντας υπόψη το κόστος;`