---
title:  Καδης – Βαρνη
date:  06/10/2021
---

Υπάρχει ένα θέμα που μας προβληματίζει από τα πρώτα κιόλας εδάφια στο βιβλίο του Δευτερονομίου, το ζήτημα της Κάδης-βαρνή. Αυτή η ατυχής ιστορία, σχηματίζει το υπόβαθρο για το βιβλίο που μελετάμε και αξίζει να ρίξουμε μια πιο προσεχτική ματιά.

`Διαβάστε Αρ. 14. Πώς αντιδρούν οι άνθρωποι στην αναφορά των κατασκόπων και ποια ήταν τα αποτελέσματα των αντιδράσεών τους; (δείτε Δευτ. 1:20-46)`

Μπορούμε να αντλήσουμε πολλά σημαντικά μαθήματα από αυτή την ιστορία, αλλά υπάρχει ένα σπουδαίο μάθημα το οποίο θα δούμε ξανά στο Δευτερονόμιο και μπορούμε να το βρούμε στους Αριθμούς, επίσης.

`Διαβάστε Αρ. 14:11-20. Αν και βλέπουμε ξανά τον Μωυσή στο ρόλο του μεσίτη, ποια λογική εξήγηση δίνεται σχετικά με το γιατί ο Κύριος δεν τους καταστρέφει;`

Σκεφτείτε τι είπε ο Μωυσής στον Θεό. “Εάν τους θανατώσεις, κοίτα πώς θα φαίνεσαι στα μάτια των Αιγυπτίων και στους γύρω λαούς”. Αυτό το σημείο είναι πολύ σημαντικό γιατί, τελικά, βλέπουμε ότι όλα όσα ήθελε να κάνει ο Κύριος με το Ισραήλ αφορούσαν ολόκληρη την ανθρωπότητα. Αυτό το έθνος προοριζόταν να είναι το φως του κόσμου, ως μάρτυρες των αρχαίων προγόνων τους για την αγάπη, τη δύναμη και την σωτηρία που υπάρχει στον Αληθινό Θεό και όχι στα άνευ αξίας είδωλα που εκείνοι οι άνθρωποι λάτρευαν. Παρόλα αυτά, όπως είπε και ο Μωυσής, αν εξαλείψεις αυτά τα έθνη, οι γειτονικοί λαοί θα πουν: “Επειδή ο Κύριος δεν μπορούσε να φέρει αυτό τον λαό στη γη, που ορκίστηκε σ’ αυτούς, γι’ αυτό τους κατέστρεψε μέσα στην έρημο.” (Αρ. 14:16). Με άλλα λόγια, αυτό που βλέπουμε σε όλη την Αγία Γραφή είναι η ιδέα ότι ο Κύριος, θα δοξαστεί από τον λαό Του – ότι η δόξα, η καλοσύνη, η αγάπη και η δύναμη του Θεού θα αποκαλύπτονται στην εκκλησία Του μέσω του έργου που διενεργεί στα παιδιά Του. Βέβαια, τα παιδιά Του δεν τον διευκολύνουν πάντα στο έργο Του, αλλά τελικά ο Θεός θα δοξαστεί επί γης.

`ΣΚΕΨΗ: Διαβάστε Εφεσ. 3:10. Πώς μπορεί να γίνει εφικτό αυτό που μας λέει ο Παύλος; Πώς “η πολυποίκιλη σοφία Του” εκφράζεται στο σύμπαν; Ποιο είναι το δικό μας μέρος στο να έρθει εις πέρας αυτή η αποστολή;`