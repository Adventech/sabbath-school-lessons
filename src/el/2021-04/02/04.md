---
title:  Χιλιες Φορες Περισσοτεροι
date:  05/10/2021
---

Μετά από το μακρύ ταξίδι στην έρημο, ο Μωυσής, μιλώντας για τον Κύριο, είπε: “Δέστε, εγώ παρέδωσα μπροστά σας τη γη· μπείτε μέσα και κυριεύστε τη γη, που ο Κύριος ορκίστηκε στους πατέρες σας, στον Αβραάμ, στον Ισαάκ, και στον Ιακώβ, να τη δώσει σ’ αυτούς, και στο σπέρμα τους ύστερα από αυτούς.” (Δευτ.1/α ’8).

`Διαβάστε Δευτερονόμιο 1:9-11. Ποιο είναι το νόημα αυτών των λόγων, δεδομένου ότι ο Θεός θα τους τιμωρούσε για την ανυπακοή τους στην Καδής-βαρνή;`

Εδώ βλέπουμε ένα ακόμη παράδειγμα του ελέους του Θεού. Αν και περιπλανώμενοι μέσα στην έρημο, ήταν ευλογημένοι: «Και τους έθρεψες 40 χρόνια στην έρημο· δεν τους έλειψε τίποτε· τα ιμάτιά τους δεν πάλιωσαν, και τα πόδια τους δεν πρήστηκαν.» (Νεεμ. 9:21). Ο Μωυσής δείχνει και πάλι την αγάπη του στον λαό του, ζητώντας από τον Θεό να τους πληθύνει 1.000 φορές περισσότερος απ’ όσο είχε κάνει!

`Διαβάστε Δευτ. 1:12-17. Τι συνέβη ως άμεσο αποτέλεσμα της ευλογίας του Θεού στο λαό, και τι έκανε ο Μωυσής για να διευθετήσει την κατάσταση;`

Έτσι, ακόμη κι όταν ο Κύριος ήταν δυναμικά Παρών ανάμεσά τους, υπήρχε η ανάγκη οργάνωσης, δομής, ένα σύστημα λογοδοσίας.   Ο λαός Ισραήλ ήταν qahal, μια οργανωμένη συναγωγή (δείτε Δευτ. 31:30), ένας πρόδρομος της εκκλησίας της Καινής Διαθήκης (δείτε Ματθ. 16:18). Και παρόλο που εργαζόταν σε διαφορετικό πλαίσιο, ο Παύλος δεν απείχε από τις Ιουδαϊκές ρίζες του, και στην Α’ Κορ. 12:τον βλέπουμε να σκιαγραφεί καθαρά την ανάγκη για αρμόδια άτομα που θα αναλάμβαναν διάφορες υπεθυνότητες για τη σωστή λειτουργία του σώματος, όπως βλέπουμε εδώ στο Δευτερονόμιο. Η εκκλησία σήμερα, όπως το qahal τότε, πρέπει να είναι ένα ενωμένο σώμα με άτομα που θα καλύπτουν διάφορες διακονίες, σύμφωνα με τα χαρίσματά τους.

Αν και μερικές φορές ακούμε ανθρώπους να είναι ενάντια στην «οργανωμένη» θρησκεία, ο Λόγος του Θεού, ιδιαίτερα στην Καινή Διαθήκη, δεν δέχεται τίποτε άλλο από την οργανωμένη εκκλησία.