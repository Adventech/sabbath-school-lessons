---
title:  Το Μαθημα Ιστοριας Του Μωυση
date:  02/10/2021
---

> <p>Εδαφιο Μνημης</p>
>  «Και όλοι έφαγαν το ίδιο πνευματικό φαγητό· και όλοι ήπιαν το ίδιο πνευματικό ποτό· επειδή, έπιναν από πνευματική πέτρα, που ακολουθούσε· και η πέτρα ήταν ο Χριστός.» Α’ Κορ. 10:3, 4

### Για τη μελέτη αυτής της εβδομάδας, διαβάστε
Δευτ. 1-3, ΄Εξ. 32:29-32, Αριθ.14, Εφεσ. 3:10, Γεν. 15:1-16, Ιωάν. 14:9.

«Αυτά είναι τα λόγια, που ο Μωυσής μίλησε» (Δευτ. 1:1). Έτσι ξεκινάει το βιβλίου του Δευτερονομίου. Και παρόλο που η παρουσία του Μωυσή κυριαρχεί σε όλο το βιβλίο, από τις πρώτες λέξεις μέχρι και τον θάνατό του στη γη του Μωάβ (Δευτ. 34:5), το Δευτερονόμιο, όπως και όλη η Αγία Γραφή, ασχολείται με τον Κύριο Ιησού. Επειδή είναι Αυτός που μας δημιούργησε (Γεν. 1, 2, Ιωάν. 1:1-3), μας συντηρεί (Κολ. 1:15-17, Εβρ. 1:3) και μας λυτρώνει (Ησ. 41:14, Τίτ. 2:14). Σε μια πιο ελεύθερη απόδοση, το Δευτερονόμιο εκφράζει το πώς ο Κύριος συνεχίζει να δημιουργεί, να στηρίζει και να λυτρώνει τον λαό Του σε αυτή την κρίσιμη στιγμή στην ιστορία της απολύτρωσης.

Τη στιγμή που ο λαός Ισραήλ είναι έτοιμος να εισέλθει στη γη Χαναάν, ο Μωυσής τους δίνει ένα μάθημα ιστορίας, του οποίου το θέμα επαναλαμβάνεται σε όλη την Αγία Γραφή: Θυμηθείτε τι έκανε ο Κύριος για εσάς στο παρελθόν.

Αυτή η νουθεσία θα έπρεπε να σημαίνει κάτι και για μας, που είμαστε προ των πυλών της Γης της Επαγγελίας: «Κάνοντας μια αναδρομή στην ιστορία του παρελθόντος μας, έχοντας κάνει βήματα προόδου έως σήμερα,… Μένω έκπληκτη, και είμαι γεμάτη εμπιστοσύνη στον Χριστό ως Ηγέτη. Δεν έχουμε τίποτα να φοβόμαστε για το μέλλον, εκτός αν ξεχάσουμε την καθοδήγησή Του και τις διδαχές Του κατά το παρελθόν.» Ε. Χουάιτ, Life Sketches, p. 196