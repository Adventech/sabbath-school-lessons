---
title:  Το Βιβλιο Του Νομου
date:  05/12/2021
---

Ο βασιλιάς Ιωσίας ήταν 8 ετών όταν έγινε βασιλιάς, και κυβέρνησε το βασίλειο του Ιούδα για 31 χρόνια (640 – 609 π.Χ.), πριν σκοτωθεί στο πεδίο της μάχης. Στο 18ο έτος της βασιλείας του, συνέβη κάτι που άλλαξε, τουλάχιστον για λίγο, την ιστορία του λαού του Θεού.

`Διαβάστε Β’Βασ. 22. Ποια μαθήματα μπορούμε να πάρουμε από αυτό το περιστατικό;`

Οι σχολιαστές κατέληξαν στο συμπέρασμα ότι “το βιβλίο του νόμου” (Β’ Βασ. 22:8) ήταν το Δευτερονόμιο, το οποίο προφανώς ήταν χαμένο στους ανθρώπους για πολλά χρόνια.

«Ο Ιωσίας ταράχθηκε πολύ όταν άκουσε για πρώτη φορά τις νου¬¬θεσίες και τις προειδοποιήσεις τις καταχωρημένες στο αρχαίο αυ¬¬τό χειρόγραφο. Ποτέ προηγουμένως δεν είχε αναγνωρίσει μέχρι αυτό τo σημείο τη σαφήνεια  με την οποία ο Θεός είχε θέσει μπροστά στον Ισραήλ “την ζωήν και τον θάνατον, την ευλογίαν και την κατάραν”, ούτε πόσο συχνά είχαν παροτρυνθεί να εκλέξουν την ο¬δό της ζωής για να μπορέσουν να γίνουν έπαινος στη γη, μια ευλογία για όλα τα έθνη. Μέσο του Μωυσή είχε νουθετηθεί ο Ισραήλ:

“Ανδρίζεσθε και θαρρείτε, μη φοβείσθε, μηδέ δειλιάτε από προσώπου αυτών, διότι Κύριος ο Θεός σου, Αυτός είναι ο πορευ¬όμενος μετά σου. Δεν θέλει σε αφήσει ουδέ σε εγκαταλείψει.” (Δευτ. 30:19, 31:6) Το βιβλίο αφθονούσε σε βεβαιώσεις της προθυμίας του Θεού να σώσει παντελώς εκείνους που θα επέθεταν εξολοκλήρου την ε¬μπιστοσύνη τους σ’Αυτόν. ΄Οπως είχε ενεργήσει για την απολύτρω¬σή τους από την αιγυπτιακή σκλαβιά, έτσι πάλι καταπληκτικά θα ενεργούσε για να τους εγκαταστήσει στη γη της επαγγελίας και να τους καταστήσει κεφαλή των εθνών της γης.» Έ. Χουάιτ, Π.Β. σελ. 269, 270.

Σε όλο το επόμενο κεφάλαιο, μπορούμε να δούμε με πόση σοβαρότητα ο βασιλιάς Ιωσίας έκανε συνθήκη “να τηρεί τις εντολές του, και τα μαρτύριά του, και τα διατάγματά του, με όλη την καρδιά και με όλη την ψυχή” (Β’Βασ. 23:3, δείτε και Δευτ. 4:29,  6:5, 10:12, 11:13). Αυτή η μεταρρύθμιση περιλάμβανε καθαρισμό και απομάκρυνση από “όλα τα βδελύγματα που φαίνονταν στη γη του Ιούδα και στην Ιερουσαλήμ, για να εκτελέσει τα λόγια του νόμου που ήσαν γραμμένα στο βιβλίο, το οποίο ο Χελκίας, ο ιερέας, είχε βρει μέσα στον οίκο του Κυρίου.” (Β’Βασ. 23:24).

Το Δευτερονόμιο ήταν γεμάτο προειδοποιήσεις και νουθεσίες κατά της ανάμειξής τους με συνήθειες των γύρω εθνών. Οι πράξεις του     Ιωσία, και όλα όσα έκανε, τα οποία περιλάμβαναν και τις εκτελέσεις των ειδωλολατρών ιερέων στη Σαμάρεια (Β’ Βασ. 23:20), αποκάλυπταν πόσο πολύ είχαν παρεκτραπεί από την αλήθεια που τους είχε εμπιστευθεί. Αντί να παραμείνουν ο πιστός λαός που έπρεπε να είναι, συμβιβάστηκαν με τον κόσμο, αν και συχνά σκέφτονταν: Είμαστε εντάξει απέναντι στον Κύριο. Τι επικίνδυνη εξαπάτηση!

`ΣΚΕΨΗ: Τι είναι αυτό που χρειαζόμαστε να απομακρύνουμε σχολαστικά στα σπίτια μας, ή ακόμη και στην εκκλησία μας, ώστε πράγματι να υπηρετούμε τον Κύριο με όλη μας την καρδιά και με όλη μας την ψυχή;`