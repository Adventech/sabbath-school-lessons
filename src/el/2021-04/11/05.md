---
title:  Τι Απαιτει Ο Θεος;
date:  08/12/2021
---

Πολλά από τα γραπτά των προφητών αποτελούνται από εκκλήσεις για πιστότητα. Και όχι πίστη γενικά, αλλά συγκεκριμένα, πίστη ως το τέλος της διαθήκης, η οποία επιβεβαιώθηκε λίγο πριν εισέλθουν στη γη Χαναάν. Αυτό περιγράφει το βιβλίο του Δευτερονομίου: την επιβεβαίωση της διαθήκης του Θεού με το Ισραήλ. Τώρα ο Κύριος, μετά από 40 χρόνια περιπλάνησης, επρόκειτο να εκπληρώσει πολλές από τις υποσχέσεις της διαθήκης Του. Έτσι, ο Μωυσής τους νουθέτησε να εκπληρώσουν κι αυτοί τη δική τους υπόσχεση. Πράγματι, πολλά από τα γραπτά των προφητών ήταν: εκκλήσεις προς τους ανθρώπους, να τηρήσουν το δικό τους μέρος στη διαθήκη.

`Διαβάστε Μιχ. 6:1-8. Τι λέει ο Κύριος στον λαό και πώς αυτό σχετίζεται με το Δευτερονόμιο; (δείτε Αμώς 5:24 και Ωσηέ 6:6).`

Οι σχολιαστές της Αγίας Γραφής είδαν σ’ αυτά τα εδάφια του Μιχαία αυτό που είναι γνωστό ως «διαθήκη κρίσης» στην οποία ο Κύριος «κρίνει» ή εκδικάζει μια υπόθεση κατά του λαού Του, για την παραβίαση της διαθήκης. Σε αυτήν την περίπτωση, ο Μιχαίας λέει ότι ο Κύριος: “έχει κρίση με τον λαό του” (Μιχ. 6:2), και θα μπορούσε να σημαίνει ότι έχει μια νομική διαμάχη. Ο Κύριος, δηλαδή, εγείρει μια νομική υπόθεση εναντίον τους, που υποδεικνύει την νομική (εκτός τη σχεσιακή) πλευρά της διαθήκης. Άλλωστε αυτό δεν πρέπει να μας εκπλήσσει, γιατί το κέντρο της διαθήκης ήταν ο νόμος.

Παρατηρείστε επίσης πώς ο Μιχαίας δανείζεται την ιδέα από το Δευτερονόμιο, “Και τώρα, Ισραήλ, τι ζητάει από σένα ο Κύριος ο Θεός σου, παρά να φοβάσαι τον Κύριο τον Θεό σου, να περπατάς σε όλους τους δρόμους Του, και να Τον αγαπάς, και να λατρεύεις τον Κύριο τον Θεό σου με ολόκληρη την καρδιά σου, και με ολόκληρη την ψυχή σου, να τηρείς τις εντολές του Κυρίου, και τα διατάγματά Του, που εγώ σήμερα σε προστάζω για το καλό σου;” (Δευτ. 10:12,13), την τροποποιεί εστιάζοντας περισσότερο στο  «πνεύμα του νόμου», το οποίο είναι δικαιοσύνη και ευσπλαχνία.

Αυτό που φαίνεται να συμβαίνει εδώ είναι ότι η εξωτερική θρησκευτική ευλάβεια (πολλά ζώα και θυσίες, π.χ. “χιλιάδες κριάρια” (Μιχ. 6:7), δεν είναι αυτό που αποτελεί τη σχέση διαθήκης με τον Θεό. Ποιο είναι το όφελος από όλη αυτήν την ευλάβεια όταν “επιθυμούν χωράφια, και παίρνουν με τη βία· και σπίτια, και αρπάζουν· έτσι διαρπάζουν τον άνθρωπο και το σπίτι του, ναι, τον άνθρωπο και την κληρονομιά του”;   (Μιχ. 2:2). Ο λαός Ισραήλ έπρεπε να είναι φως στον κόσμο, για τον οποίο τα γύρω έθνη θα έλεγαν με απορία: “Δέστε, αυτό το μεγάλο έθνος είναι λαός σοφός και συνετός.” (Δευτ. 4:6). Έτσι, έπρεπε να λειτουργούν με σοφία και σύνεση, το οποίο σημαίνει ότι έπρεπε να φέρονται στους ανθρώπους με δικαιοσύνη και έλεος.