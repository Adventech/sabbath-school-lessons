---
title:  Το Δευτερονομιο Στον Ιερεμια
date:  07/12/2021
---

Μερικά χρόνια πριν, ένας νεαρός άνδρας, ένας αγνωστικιστής, αναζητούσε με ζήλο την αλήθεια – όποια κι αν ήταν αυτή, όπου κι αν τον οδηγούσε. Τελικά, όχι μόνο πίστεψε στον Θεό Πατέρα και στον Χριστό, άλλα δέχθηκε και το μήνυμα της Χριστιανικής Εκκλησίας των Αντβεντιστών της Εβδόμης Ημέρας. Το αγαπημένο του εδάφιο στην Αγία Γραφή ήταν “Και θα με ζητήσετε, και θα με βρείτε, όταν με εκζητήσετε με όλη σας την καρδιά.” (Ιερ. 29:13). Χρόνια αργότερα, μελετώντας τον Λόγο του Θεού, βρήκε αυτό το εδάφιο ξανά, αλλά αυτή τη φορά, πίσω, στο βιβλίο του Δευτερονομίου. Αυτό σημαίνει ότι, ο Ιερεμίας το πήρε από τον Μωυσή.

`Διαβάστε Δευτ. 4:23-29. Ποιο είναι το πλαίσιο αυτής της υπόσχεσης που δόθηκε στο Ισραήλ και πώς μπορούμε να το συσχετίσουμε με μας σήμερα;`

Καθώς έχουμε ήδη δει, το βιβλίο του Δευτερονομίου είχε ξαναβρεθεί κατά τη διάρκεια της βασιλείας του Ιωσία, και ήταν υπό την διοίκηση του Ιωσία όταν ο Ιερεμίας ξεκίνησε τη διακονία του. Δεν υπάρχει λοιπόν αμφιβολία ότι η επιρροή του Δευτερονομίου είναι ολοφάνερη στα γραπτά το Ιερεμία.

`Διαβάστε Ιερ. 7:1-7. Τι λέει ο Ιερεμίας στους ανθρώπους να κάνουν, και πώς σχετίζεται με αυτά που είχαν γραφτεί στο βιβλίο του Δευτερονομίου;`

Επανειλημμένως, στο Δευτερονόμιο, ο Μωυσής τονίζει ότι η ύπαρξή τους στη Γη Χαναάν ήταν υπό όρους και ότι αν έδειχναν ανυπακοή, δεν θα μπορούσαν να παραμείνουν στο μέρος που ο Θεός είχε επιλέξει γι’ αυτούς. Δείτε την ιδιαίτερη προειδοποίηση στο Ιερ. 7:4, όπου υπαινίσσεται ότι, ναι αυτός είναι ο ναός του Θεού και, ναι αυτός είναι ο εκλεκτός λαό Του, αλλά κανένα από αυτά δεν θα είχε σημασία να δεν έδειχναν υπακοή.

Αυτή η υπακοή περιλάμβανε το πώς φέρονταν στους ξένους, στα ορφανά, στις χήρες – ένα θέμα που μας πηγαίνει πίσω στο Δευτερονόμιο και σε μερικούς από τους όρους της διαθήκης που ήταν υποχρεωμένοι να ακολουθήσουν: “ΔΕΝ θα διαστρέφεις την κρίση του ξένου, του ορφανού, ούτε θα παίρνεις το ιμάτιο της χήρας για ενέχυρο·” (Δευτ. 24:17, δείτε 24:21, 10:18,19,  27:19).

`ΣΚΕΨΗ: Διαβάστε Ιερ. 4:4 και συγκρίνετε με Δευτ. 30:6. Ποιο είναι το μήνυμα που δίνεται στους ανθρώπους, και πώς αυτή η αρχή βρίσκει εφαρμογή και στον λαό του Θεού σήμερα;`