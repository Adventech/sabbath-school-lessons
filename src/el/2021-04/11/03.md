---
title:  Ο Ουρανος Των Ουρανων
date:  06/12/2021
---

Το Δευτερονόμιο ξεκαθαρίζει ότι ο νόμος και η διαθήκη ήταν το κέντρο, όχι μόνο για τη σχέση του Ισραήλ με τον Θεό, αλλά και για τον σκοπό του έθνους ως “εκλεκτός” λαός (Δευτ. 7:6, 14:2, 18:5).

`Διαβάστε Δευτ. 10:12-15, όπου φαίνεται το θέμα του νόμου και το πρότυπο του εκλεγμένου λαού Ισραήλ. Παρόλα αυτά, τι εννοεί η Αγία Γραφή όταν λέει: “ο ουρανός των ουρανών”; Ποιο θέμα θίγει ο Μωυσής με αυτή τη φράση;`

Δεν είναι εντελώς ξεκάθαρο τι σημαίνει “ο ουρανός των ουρανών”, τουλάχιστον σε αυτό το άμεσο πλαίσιο, αλλά ο Μωυσής επισημαίνει το μεγαλείο, τη δύναμη και τη μεγαλοπρέπεια του Θεού. Αυτό σημαίνει ότι, όχι μόνο ο ίδιος ο ουρανός, αλλά και “ο ουρανός των ουρανών” ανήκει σ’ Αυτόν, περισσότερο ως μια χαρακτηριστική έκφραση που παραπέμπει στην απόλυτη κυριαρχία του Θεού, σε όλη την δημιουργία.

**Διαβάστε τα παρακάτω εδάφια, τα οποία βασίζονται όλα στην φράση που εμφανίζεται πρώτη στο Δευτερονόμιο. Ποιο σημείο επισημαίνεται σε κάθε περίπτωση και πώς βλέπουμε την επιρροή του Δευτερονομίου;**

`Α’ Βασ. 8:27`

`Νεεμ. 9:6`

`Ψαλμ. 148:4`

Στο  κεφάλαιο 9:του Νεεμία είναι ιδιαίτερα ξεκάθαρο το θέμα του Θεού ως Δημιουργού και ότι η λατρεία ανήκει μόνο σ’ Αυτόν. Δημιούργησε τα πάντα, ακόμα και τους “ουρανούς των ουρανών, και ολόκληρη τη στρατιά τους” (Νεεμ. 9:6). Στην πραγματικότητα, στο Νεεμ. 9:3 λέει ότι “διάβασαν στο βιβλίο του νόμου” που πολύ πιθανόν όπως στον καιρό του Ιωσία (Β’Βασ. 22:8), να ήταν το βιβλίο του Δευτερονομίου, το οποίο εξηγεί γιατί μερικά εδάφια πιο κάτω, οι Λευίτες, κατά τη διάρκεια της δοξολογίας και της λατρείας τους στον Θεό χρησιμοποίησαν τη φράση “ο ουρανός των ουρανών”, η οποία προέρχεται από το Δευτερονόμιο.

`ΣΚΕΨΗ: Ο Θεός δεν είναι μόνο ο Δημιουργός της γης, αλλά και του “ουρανού των ουρανών”. Και σκεφτείτε ότι αυτός ο Θεός ανέβηκε στον σταυρό! Γιατί η λατρεία σ’ Αυτόν είναι η καλύτερη ανταπόκριση για ό,τι έκανε ο Θεός για μας;`