---
title:  Η Προσευχη Του Δανιηλ
date:  09/12/2021
---

Μια από τις πιο περίφημες προσευχές σε όλη την Παλαιά Διαθήκη βρίσκεται στο Δαν. 9. Έχοντας διαβάσει και κατανοήσει στις προφητείες του Ιερεμία ότι οι «ερημώσεις της Ιερουσαλήμ» (Δαν. 9:2) θα συμπλήρωναν 70 χρόνια, ο Δανιήλ άρχισε να προσεύχεται ένθερμα. Και η προσευχή του ήταν σπαρακτική και γεμάτη δάκρυα ικεσία, μέσα από την οποία ομολογούσε τις δικές του αμαρτίες και τις αμαρτίες του λαού του, ενώ την ίδια στιγμή αναγνώριζε τη δικαιοσύνη του Θεού εν μέσω της συμφοράς που τους συνέβη.

`Διαβάστε Δαν. 9:1-19. Ποια θέματα σχετίζονται άμεσα με το βιβλίο του Δευτερονομίου;`

Η προσευχή του Δανιήλ είναι μια περίληψη των προειδοποιήσεων που είχε λάβει ο λαός στο Δευτερονόμιο, σχετικά με τα αποτελέσματα της μη τήρησης της διαθήκης ως τέλους. Ο Δανιήλ, αναφέρεται δύο φορές στον «νόμο του Μωυσή» (Δαν. 9:11,13), ο οποίος, ασφαλώς, περιλαμβάνει το Δευτερονόμιο και, σε αυτήν την περίπτωση, ίσως αναφέρεται αποκλειστικά σ’ αυτό.

Όπως λέει και στο Δευτερονόμιο, διασκορπίστηκαν από τη γη (Δευτ. 4:27-31, και 28), επειδή δεν υπάκουσαν ακριβώς σε ό,τι ο Μωυσής τους είχε πει ότι θα συμβεί (Δευτ. 31:29).

Πόσο τραγικό ότι αντί τα γύρω έθνη να πουν, “Δέστε, αυτό το μεγάλο έθνος είναι λαός σοφός και συνετός” (Δευτ, 4:6), το Ισραήλ έγινε “όνειδος” σ’ αυτούς τους λαούς (Δαν. 9:16).

Μέσα στα δάκρυα και τις ικεσίες του, ο Δανιήλ ποτέ δεν ρώτησε το «Γιατί;» Επειδή,  χάρη στο βιβλίο του Δευτερονομίου, γνώριζε γιατί συνέβαιναν όλα αυτά. Το Δευτερονόμιο έκανε τον Δανιήλ (και άλλους εξόριστους) να κατανοήσουν ότι τα δεινά που έπεσαν επάνω τους δεν ήταν τυχαία συγκυρία, αλλά ο καρπός της ανυπακοής, για τον οποίο είχαν προειδοποιηθεί.

Ίσως είναι ακόμη πιο σημαντικό, να δούμε ότι η προσευχή του Δανιήλ εκφράζει το γεγονός ότι παρά τα όσα είχαν συμβεί, υπήρχε ελπίδα. Ο Θεός δεν τους είχε εγκαταλείψει, ακόμα κι αν φαινόταν κάτι τέτοιο. Το Δευτερονόμιο παρέχει, όχι μόνο ένα πλαίσιο για να αντιληφθούν την κατάστασή τους, αλλά δείχνει επίσης στην υπόσχεση για αποκατάσταση.

`ΣΚΕΨΗ: Διαβάστε Δαν. 9:24-27, την προφητεία του Ιησού και του θανάτου Του στον σταυρό. Γιατί αυτή η προφητεία δόθηκε στον Δανιήλ στα πλαίσια της εξορίας του Ισραήλ και της υπόσχεσης να επιστρέψουν;`