---
title:  Περαιτέρω Μελέτη
date:  10/12/2021
---

«Αυτό (Μιχ. 6:1-8) είναι ένα από τα σπουδαιότερα κείμενα στην Παλαιά Διαθήκη. Εδώ, όπως και στον Αμώς 5:24 και στον Ωσηέ 6:6, συνοψίζεται το μήνυμα των προφητών του 8ου π.Χ. αιώνα. Η περικοπή ξεκινάει με το υπέροχο παράδειγμα μιας διαθήκης κρίσεως, στη οποία ο προφήτης καλεί τον λαό να ακούσει τι έχει ο Κύριος εναντίον τους. Τα βουνά και οι λόφοι είναι οι ένορκοι διότι βρίσκονταν εκεί για αρκετό καιρό και ήταν μάρτυρες στη συμφωνία που είχε κάνει ο Θεός με το Ισραήλ. Αντί να τους απαγγείλει άμεσα κατηγορίες για την παραβίαση της διαθήκης, ο Θεός ρωτάει τον λαό αν έχουν εκείνοι κάτι να Του προσάψουν. “Λαέ μου, τι σου έκανα; Και σε τι σε παρενόχλησα;” (Μιχ. 6:3). Μπροστά στην αδικία, ίσως κάποιοι φτωχοί να εξαντλήθηκαν πράττοντας το καλό. Μπροστά στις ευκαιρίες για γρήγορο κέρδος, μερικοί γαιοκτήμονες ίσως είχαν κουραστεί από την τήρηση των νόμων της διαθήκης» -Ralph L. Smith, Word Biblical Commentary, Micah – Malachi, (Grand Rapids, MI: Word Books, 1984), τόμ. 32, σελ. 50.

«Στη μεταρρύθμιση που ακολούθησε, ο βασιλιάς έστρεψε την προ¬σοχή του στην εξολόθρευση κάθε ίχνους ειδωλολατρίας που εί¬χε απομείνει. Οι κάτοικοι της χώρας είχαν σε τέτοιο βαθμό μιμηθεί τις συνήθειες των όμορων εθνών προσκυνώντας τα ξύλινα και πέ¬τρινα ομοιώματα, ώστε η εξάλειψη κάθε ίχνους του κακού αυτού φαι¬νόταν σχεδόν υπεράνθρωπη. Ο Ιωσίας όμως επέμενε στην προ¬¬σπάθειά του να ξεκαθαρίσει τη χώρα.» Έ. Χουάιτ, Π.Β. σελ.275

**Ερωτήσεις για συζήτηση**

`1.	Σίγουρα, ως Χριστιανοί Αντβεντιστές της Εβδόμης Ημέρας και με το μήνυμα της παρούσας αλήθειας, βλέπουμε τους εαυτούς μας (και δικαίως) στο ίδιο σημείο που βρισκόταν και το αρχαίο Ισραήλ: είχαν όλες εκείνες τις αλήθειες που τα γύρω έθνη χρειάζονταν να μάθουν. Αυτό είναι μεγάλο προνόμιο για μας. Πόσο καλά ανταποκρινόμαστε στις ευθύνες που συνοδεύονται από αυτό το προνόμιο;`

`2.	Φανταστείτε ότι είστε ο Δανιήλ, και έχετε δει να κατακτούν το έθνος σας, γνωρίζοντας ότι ο ναός, το κέντρο ολόκληρης της θρησκευτικής σας πίστης, έχει καταστραφεί από ειδωλολάτρες. Πώς μπορεί η γνώση του Δευτερονομίου να είναι ένα μεγάλο στήριγμα γι’ αυτόν (ή για οποιονδήποτε άλλο Ιουδαίο) εκείνη τη στιγμή; Πώς το βιβλίο αυτό τον βοήθησε να κατανοήσει όσα συνέβησαν και γιατί; Πώς, η κατανόηση της Αγίας Γραφής, μας βοηθάει να διαχειριστούμε τον καιρό της δοκιμασίας και γεγονότα που σε κάθε άλλη περίπτωση, χωρίς τη γνώση του Λόγου του Θεού, θα ήταν πολύ αποθαρρυντικά για μας; Τι μας διδάσκει η απάντηση για το πόσο βασική πρέπει να είναι η Αγία Γραφή στην πίστη μας;`

`3.	Ανατρέξτε στην προφητεία των 70 εβδομάδων του Δανιήλ  (Δαν. 9:24-27). Τι ρόλο έχει η διαθήκη στην προφητεία και γιατί η ιδέα της διαθήκης είναι τόσο σημαντική και για μας σήμερα;`