---
title:  Περαιτέρω μελέτη
date:   07/06/2019
---

«Συχνά οι γονείς δεν είναι ενωμένοι στη διακυβέρνηση της οικογένειας. Ο πατέρας που λιγότερο διάστημα βρίσκεται με τα παιδιά του και αγνοεί την ιδιοσυγκρασία και τις ιδιοτροπίες του χαρακτήρα τους, είναι απότομος. Δεν ελέγχει τα νεύρα του, αλλά θυμωμένος προσπαθεί να διορθώσει τα παιδιά. Αυτά το αντιλαμβάνονται, και αντί να υποταχθούν, εξοργίζονται για την τιμωρία. Η μητέρα κάποιες φορές παραβλέπει παραπτώματα για τα οποία άλλες φορές επιβάλλει αυστηρές ποινές. Τα παιδιά δεν ξέρουν τι να περιμένουν, και έχουν τον πειρασμό να δουν μέχρι πού μπορούν να κάνουν αταξίες χωρίς να τιμωρηθούν. Με τον τρόπο αυτόν σπέρνονται οι σπόροι του κακού που θα βλαστήσουν και θα καρποφορήσουν.» Ε. Χουάιτ, Χ.Ο. σ. 229.

«Το σπίτι πρέπει να είναι το κέντρο της αγνότερης και ανώτερης στοργής. Ειρήνη, αρμονία, στοργή και ευτυχία πρέπει επίμονα να καλλιεργούνται στοργικά, καθημερινά, μέχρις ότου οι πολύτιμες αυτές ιδιότητες εισέλθουν στις καρδιές εκείνων οι οποίοι αποτελούν την οικογένεια. Το φυτό της αγάπης ας τραφεί με προσοχή, ειδεμή θα μαραθεί. Κάθε καλή ιδιότητα ας καλλιεργηθεί, αν θέλουμε να ευδοκιμήσει στην καρδιά. Αυτά που ο Σατανάς φυτεύει στην καρδιά, φθόνος, ζήλια, υποψία, συκοφαντία, ανυπομονησία, προκατάληψη, ματαιότητα και άπληστη επιθυμία πρέπει να εκριζωθούν. Αν επιτραπεί στους βλαβερούς αυτούς παράγοντες να εμφωλεύσουν στην ψυχή, θα φέρουν καρπούς με τους οποίους πολλοί θα διαφθαρούν. Ω, πόσοι καλλιεργούν τα δηλητηριώδη φυτά που καταστρέφουν τους πολύτιμους καρπούς και μολύνουν την ψυχή.» Ε. Χουάιτ, Χ.Ο. σ. 138,139.

**Ερωτήσεις για συζήτηση** 

`1.	 «Διότι δεν έχομεν αρχιερέα μη δυνάμενον να συμπαθήση εις τας ασθενείας ημών, αλλά πειρασθέντα κατά πάντα καθ' ομοιότητα ημών, χωρίς αμαρτίας» Εβρ. 415. Όπως ο Χριστός έβαλε τον εαυτό Του στη θέση μας για να συσχετιστεί μαζί μας, το ίδιο πρέπει να κάνουμε κι εμείς με τον/τη σύζυγό μας. Προσπαθήστε να δείτε τις κρίσεις στη σχέση σας και από τη δική του πλευρά. Δείτε πώς βλέπει την κατάσταση, πώς τον/την επηρεάζει, και γιατί αισθάνεται όπως αισθάνεται. Αυτή η αρχή μπορεί να βοηθήσει στην αντιμετώπιση δύσκολων καταστάσεων. Πώς μπορούμε να εφαρμόσουμε αυτήν την αρχή στις συγκρούσεις με τους άλλους;`

`2.	 Η οργή είναι πάντοτε αμαρτία; Υποστηρίξτε τη θέση σας.` 