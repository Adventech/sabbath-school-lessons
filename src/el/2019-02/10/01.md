---
title:  ΚΑΠΟΙΕΣ ΔΥΣΚΟΛΕΣ ΣΤΙΓΜΕΣ
date:   01/06/2019
---

### Για τη μελέτη αυτής της εβδομάδας, διαβάστε
Ματθ. 7:5, Εφεσ. 1:7, Φιλιπ. 2:4-8, Εφεσ. 4:26,27, Ιακ. 1:19,20, Κολ. 3:19, Ματθ. 7:12.

> <p>Εδαφιο μνημης</p>
> «‘‘Οργίζεσθε και μη αμαρτάνετε’’• ο ήλιος ας μη δύη επί τον παροργισμόν σας» Εφεσίους 4:26.

Ακόμη και οι καλύτερες οικογένειες αντιμετωπίζουν διαμάχες και προβλήματα. Είναι ένα από τα χαρακτηριστικά αυτού του έκπτωτου κόσμου. Απλά πράγματα, όπως ποιανού σειρά είναι να βγάλει έξω τα σκουπίδια, ή εάν τα παιδιά έχουν τελειώσει τα μαθήματά τους, είναι ενοχλητικά, αλλά σχετικά μικρά ζητήματα που προκαλούν κάποια αναστάτωση. Υπάρχουν όμως και άλλα ζητήματα που μπορεί να αναστατώσουν έντονα την οικογενειακή ζωή. Η πεθερά η οποία με την χειραγώγησή της μπορεί να καταστρέψει το γάμο της γυναίκας και την υγεία της, ο πατέρας που κακοποιεί τα παιδιά, ο γιος που εγκαταλείπει τη θρησκεία ακολουθώντας μια άσωτη ζωή, η κόρη που κάνει χρήση ουσιών. 

Επανειλημμένα στην Καινή Διαθήκη διαβάζουμε την εντολή να αγαπάμε ο ένας τον άλλον (Ιωάν. 1334, Ρωμ. 1210), να ζούμε ειρηνικά και αρμονικά ο ένας με τον άλλον (Ρωμ. 155, Εβρ. 1214), να είμαστε υπομονετικοί, ευγενικοί και καλόκαρδοι (Α’ Κορ. 134), να θεωρούμε τους άλλους υπερέχοντες εαυτών (Φιλιπ. 23) και να βαστάζουμε ο ένας τα βάρη του άλλου (Εφεσ. 42). Φυσικά όλα αυτά ευκολότερα λέγονται παρά γίνονται ακόμη και με τα οικογενειακά μας πρόσωπα. Σ’ αυτό το μάθημα θα δούμε πώς να κατευνάσουμε κάποιες δύσκολες στιγμές μέσα στην οικογένεια.