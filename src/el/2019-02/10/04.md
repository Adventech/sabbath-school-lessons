---
title:  Ο ΡΟΛΟΣ ΤΟΥ ΘΥΜΟΥ ΣΤΗ ΔΙΑΜΑΧΗ
date:   04/06/2019
---

Και ποιος από μας δεν έχει θυμώσει στη ζωή του; Το δύσκολο φυσικά είναι όταν αυτός ο θυμός απευθύνεται σε κάποιο συγγενικό μας πρόσωπο. Μαζί με την άρνηση της συγχώρησης, ο θυμός μπορεί να μετατραπεί σε δηλητήριο που θα φέρει μεγάλο πόνο και θλίψη στο σπίτι, στην οικογένεια, στις σχέσεις γενικότερα.

`Διαβάστε Εφεσ. 4:26,27 και Εκκλ. 7:9. Ποια είναι η διαφορά ανάμεσα στην οργή ως συναίσθημα και στην οργή ως αμαρτία;`

`Πώς μπορούμε να εφαρμόσουμε τη συμβουλή του Ιακώβου (Ιακ. 1:19,20) στη ζωή μας, αλλά ιδιαίτερα στην οικογένειά μας όταν κάποιες πράξεις, λόγια και συμπεριφορές μάς εξοργίζουν;`

Εάν θυμώνετε για κάτι, αντί να επιτρέψετε σ’ αυτό το μαύρο σύννεφο να σας επισκιάσει, προσπαθήστε να το μετατρέψετε σε κάτι θετικό. Προσευχηθείτε για εκείνους που σας πληγώνουν και σας κακομεταχειριστούν, συγχωρήστε τους και γίνετε ευλογία σ’ αυτούς. Στην αρχή δεν θα είναι εύκολο, αλλά μόλις πάρετε την απόφαση και μείνετε σ’ αυτήν, ο Θεός θα αναλάβει τα υπόλοιπα. 

Ορισμένες φορές η ρίζα του θυμού βρίσκεται στα σπίτια που μεγαλώνουμε. Θυμωμένοι άνθρωποι προέρχονται από οικογένειες όπου τα πρότυπά τους είχαν την ίδια συμπεριφορά στη ζωή τους και στη συνέχεια κληροδότησαν αυτή τη συμπεριφορά στα παιδιά τους. Κάποιες στιγμές ο θυμός μπορεί να έρθει ως αποτέλεσμα ανεκπλήρωτων αναγκών ή λόγω ζήλιας, όπως στην περίπτωση του Κάιν που ο θυμός τον οδήγησε στο φόνο του αδερφού του. 

Μπορεί να έχεις λόγο που θύμωσες, όμως αυτό δεν πρέπει να σε κάνει να παραμένεις θυμωμένος. Μην το αρνηθείς, και ούτε να το δικαιολογήσεις. Απεναντίας, ζήτησε από τον Θεό να σε βοηθήσει να το αντιμετωπίσεις θετικά. Ο απόστολος Παύλος συμβουλεύει, «Μη νικάσαι υπό του κακού, αλλά νίκα διά του αγαθού το κακόν» Ρωμ. 1221.

`Σκεψη: Όλοι έχουμε κάποια πράγματα που μας εξοργίζουν, και ορισμένες φορές η οργή μας είναι δικαιολογημένη. Πώς μπορούμε, με την δύναμη του Θεού, να μην αφήσουμε αυτήν την οργή να προκαλέσει δυστυχία σε εμάς και στους γύρω μας;`