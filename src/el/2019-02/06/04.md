---
title: 'Γνωριμια Αγαπης'
date: 07/05/2019
---

Πολλοί βλέπουν στο Άσμα Ασμάτων την «επιστροφή στην Εδέμ». Παρότι το ζευγάρι αυτό δεν είναι οι πρωτόπλαστοι, το ποίημα μάς θυμίζει τον πρώτο κήπο. Το σχέδιο του Θεού να είναι «εις σάρκα μίαν» (Γεν. 224,25) απεικονίζεται με εκλεπτυσμένες μεταφορές και συμβολισμούς. 

`Πώς φαίνεται στο Άσμα Ασμάτων η αφοσίωση στην αμοιβαιότητα, στα πλαίσια της προσωπικής ζωής του έγγαμου ζευγαριού; Άσμα 47-51. Τι ομοιότητες βρίσκουμε με τις οδηγίες του Παύλου στην Α’Κορ. 73-5;`

Ο Σολομώντας την προσκαλεί, «Ελθέ μετ’ εμού» (48), και η νύφη του ανταποκρίνεται. Αργότερα εκείνη τον προσκαλεί, «Ας έλθη ο αγαπητός μου εις τον κήπον αυτού» (416), και εκείνος ανταποκρίνεται (51). Σ’ αυτό το σημείο ο Λόγος του Θεού μάς διδάσκει ότι δεν υπάρχει εξαναγκασμός ή χειραγώγηση στις προσωπικές στιγμές τους. Στη σχέση αυτή έρχονται και οι δύο ελεύθερα και με αγάπη. Ο κήπος του ενός είναι ο κήπος του άλλου.

Το όνομα του Σολομώντα και της Σουλαμίτις προέρχονται από το Εβραϊκό shalom, «ειρήνη» ή «ολότητα». Ο θαυμασμός τους είναι αμοιβαίος (Άσμα 41-5, 510-16). Η ισορροπία στη σχέση τους φαίνεται και στο ποιητικό ύφος των εδαφίων. Η έκφραση, «Ο αγαπητός μου είναι εις εμέ, και εγώ εις αυτόν» (Άσμα 216), παραπέμπει στην Εδέμ, «Τούτο είναι τώρα οστούν εκ των οστέων μου, και σάρξ εκ της σαρκός μου» (Γεν. 223).

`Πώς η περιγραφή της συζυγικής συνεύρεσης, «εγνώρισεν», μας βοηθά να καταλάβουμε τη σχέση μας με τον Θεό; Γεν. 41,25, Α’Σαμ. 119, Λουκ. 134, Ιωάν. 173, Α’ Κορ. 83.`

Η Αγία Γραφή χρησιμοποιεί το ρήμα γνωρίζω για να περιγράψει την ένωση μεταξύ του ανδρόγυνου. Μέσα σ’ αυτήν την γνωριμία αγάπης, μοιράζονται τα ενδότερα σημεία της ύπαρξής τους. Όχι μόνο τα σώματα, αλλά και οι δύο καρδιές γίνονται «σάρκα μίαν». Το ρήμα γνωρίζω χρησιμοποιείται και για την περιγραφή της σχέσης των ανθρώπων με τον Θεό. Οι Χριστιανοί, μέσα από την μοναδική και τρυφερή γνωριμία του γάμου, με την συντροφικότητα, την αφοσίωση και την απεριόριστη χαρά, μπορούν να πάρουν μία γεύση του μεγαλείου και του αγιότερου μυστηρίου, της ένωσης του Χριστού και της Εκκλησίας.