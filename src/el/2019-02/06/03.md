---
title: 'Η Αγαπη Στο Ασμα Της Αγαπης'
date: 06/05/2019
---

`Περιγράψτε τα διάφορα σημεία της αγάπης όπως παρουσιάζονται στο Άσμα Ασμάτων 12,13, 210-13,16 311, 41-7, 516, 66, 71-9, 86,7.`

Στο Άσμα Ασμάτων βλέπουμε πώς οι φίλοι περνούν χρόνο μαζί, επικοινωνούν και νοιάζονται ο ένας για τον άλλον. Στο Άσμα Ασμάτων δύο καλοί φίλοι γίνονται έγγαμοι σύντροφοι. Η σύζυγος δηλώνει, «ούτος ο φίλος μου» (Άσμα 516). Με τον όρο φίλος εκφράζεται η συντροφικότητα, χωρίς ερωτικούς υπαινιγμούς. Ευτυχισμένοι είναι εκείνοι που θεωρούν τον σύντροφό τους τον καλύτερό τους φίλο. 

Μέσα από αυτό το ποίημα, οικείες φιλοφρονήσεις και στοργικές χειρονομίες δείχνουν την δυνατή έλξη, τη σωματική και συναισθηματική ευχαρίστηση που ο άνδρας και η γυναίκα βρίσκουν ο ένας στον άλλον. Οι φυσικές οικειότητες της ρομαντικής αγάπης είναι δώρο του Δημιουργού που βοηθούν τους συντρόφους να δεθούν στενά μεταξύ τους μέσω του γάμου. Καθώς οι σύντροφοι είναι ανοικτοί στο έργο της Θεϊκής αγάπης στην καρδιά τους, «η ανθρώπινη αγάπη εκλεπτύνεται και εξαγνίζεται, εξυψώνεται και εξευγενίζεται», Ε. Χουάιτ, Χ.Ο. σ.68. 

Αυτά τα εδάφια μεταφέρουν τις πιο ιδανικές σκέψεις για την αγάπη. Η αληθινή αγάπη δεν είναι κάτι που από τη φύση της έχει η ανθρώπινη καρδιά, αλλά είναι δώρο του Αγίου Πνεύματος (Ρωμ. 55). Αυτή η αγάπη δένει το ζευγάρι σε μία διαρκή ένωση. Αυτή η αγάπη είναι απαραίτητη στη σχέση γονέα-παιδιού και χτίζει στους νέους την εμπιστοσύνη. Είναι η αγάπη με πνεύμα αυταπάρνησης που ενώνει τους πιστούς στο σώμα του Χριστού. Το Άσμα Ασμάτων μας καλεί να έχουμε αυτήν την αγάπη ως κινητήρια δύναμη στη συζυγική μας σχέση. 

`Σκεψη: Πώς αυτό το είδος οικειότητας αντικατοπτρίζει, με τον δικό του τρόπο, την οικειότητα που μπορούμε να έχουμε με τον Θεό; Τι παραλληλισμούς μπορούμε να βρούμε; (για παράδειγμα να περνάμε χρόνο μαζί, να δίνουμε πλήρως τον εαυτό μας, κ.α.)`