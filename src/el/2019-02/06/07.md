---
title: 'Περαιτέρω Μελέτη'
date: 10/05/2019
---

«Ο γάμος έχει τις ευλογίες του Χριστού και είναι ένας ιερός θεσμός. Η αληθινή θρησκεία δεν αντισταθμίζει τα σχέδια του Κυρίου. Ο Θεός όρισε ο άνδρας και η γυναίκα να ενώνονται κάτω από τα ιερά δεσμά του γάμου, να δημιουργήσουν μία οικογένεια που θα είναι στεφανωμένη με τιμή και θα είναι σύμβολο της ουράνιας οικογένειας. Στην αρχή της διακονίας Του, ο Χριστός ευλόγησε τον θεσμό που είχε αγιάσει στην Εδέμ. Μ’ αυτόν τον τρόπο δήλωσε πως δεν θα λείπει από τους γάμους, και ότι ο γάμος, όταν είναι η ένωση της αγνότητας και της αγιότητας, της αλήθειας και της δικαιοσύνης, είναι μία από τις μεγαλύτερες ευλογίες που δόθηκε στην ανθρώπινη οικογένεια.» Ε. Χουάιτ, Daughters of God, σ. 180,181. 

Όπως φάνηκε στο Άσμα Ασμάτων η ερωτική επαφή στα πλαίσια του γάμου είναι κάτι το θαυμάσιο. Μία σχέση όμως για να έχει διάρκεια δεν μπορεί να στηρίζεται μόνο στην εξωτερική εμφάνιση και ομορφιά. Το σώμα μας γερνάει και φθείρεται, και καμία δίαιτα, άσκηση ή πλαστική επέμβαση δεν μπορεί να μας κάνει να δείχνουμε για πάντα νέοι. Ο γάμος του Σολομώντα και της Σουναμίτισσας είναι για μια ζωή, είναι μία αφοσιωμένη σχέση. Τρεις φορές επιβεβαιώνουν ότι ανήκουν ο ένας στον άλλον (216, 63, 710). Την πρώτη φορά είναι αναγνώριση αμοιβαίας κυριότητας (συγκρίνετε με Εφεσ. 521,23). Την δεύτερη, εκείνη βεβαιώνει την υποταγή της (Εφεσ. 522,23). Την τρίτη, εκείνος εκφράζει την επιθυμία του για εκείνη (Εφεσ. 524-32). Μία αγάπη σαν και αυτή δεν μπορεί να σβηστεί (Άσμα 87), είναι σαν επικύρωση σφραγίδας (86).

**Ερωτήσεις για συζήτηση** 

`1.	 Πώς η περιγραφή της συζύγου του Σολομώντα (41-5, 68 και 71-9) θυμίζει την αντίδραση του Αδάμ όταν πρωτοείδε την Εύα; (Γεν. 223). Ποια πρέπει να είναι η σχέση των ανδρών με τις συζύγους τους; (Εφεσ. 528,29).`

`2.	 Ορισμένοι βλέπουν στο Άσμα Ασμάτων την αλληγορία στη σχέση του Θεού με τον λαό Του ή στη σχέση του Ιησού με την εκκλησία Του. Παρότι πρέπει να είμαστε προσεκτικοί και να μην το παρακάνουμε με τις αλληγορίες, ποια χαρακτηριστικά της σχέσης μεταξύ δύο ανθρώπων μπορούν να συγκριθούν με τη σχέση μας με τον Θεό; Συγκρίνετε ακόμη με Ησ. 544,5, Ιερ. 314, Β’Κορ. 112.`

`3.	 Διαβάστε Παρ. 3126, Άσμα 516 και Παρ. 2511. Πόση δύναμη έχουν τα λόγια μας στο να διαλύσουν ή να βοηθήσουν τον/την σύντροφό μας και να αποδυναμώσουν ή να ενδυναμώσουν τον γάμο μας; Δείτε επίσης Ιακ. 126, 35-11.`