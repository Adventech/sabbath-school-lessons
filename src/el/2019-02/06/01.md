---
title: 'Το Βασιλικο Ασμα Αγαπης'
date: 04/05/2019
---

### Για τη μελέτη αυτής της εβδομάδας, διαβάστε
Άσμα Ασμάτων, Γέν. 2:7, Α’ Κορ. 7:3-5, Ιωάν. 17:3, Α’ Ιωάν. 1:9, Ρωμ. 1:24-27, Γαλ. 5:24.

> <p>Εδαφιο μνημης</p>
> «Θέσον με, ως σφραγίδα, επί την καρδίαν σου, ως σφραγίδα επί τον βραχίονά σου• διότι η αγάπη είναι ισχυρά ως ο θάνατος• η ζηλοτυπία σκληρά ως ο άδης• αι φλόγες αυτής φλόγες πυρός, ανάφλεξις ορμητικωτάτη.» Άσμα Ασμάτων 8:6.

Μέσα στα στάδια της ζωής, ο γάμος είναι ένα από τα σπουδαιότερα. Για μία ακόμη φορά αξίζει να αναφέρουμε ότι δεν παντρεύονται όλοι, σε όσους όμως το κάνουν, ο γάμος φέρνει ιδιαίτερες προκλήσεις και ευλογίες επίσης. Μέσα σ’ αυτές τις ευλογίες είναι και το υπέροχο δώρο της ερωτικής επαφής. Το δώρο αυτό, την κατάλληλη στιγμή και στο κατάλληλο μέρος, είναι μία δυνατή έκφραση αγάπης. Σε αντίθεση με την κοινή γνώμη, η Αγία Γραφή δεν κατακρίνει την ερωτική επαφή. Ωστόσο, αντιτίθεται στην κακή χρήση αυτού του υπέροχου δώρου που ο Δημιουργός έδωσε στην ανθρωπότητα. 

Για την ακρίβεια, το Άσμα Ασμάτων, ένα από τα μικρότερα και ίσως λιγότερο δημοφιλές βιβλίο της Αγίας Γραφής, περιγράφει τη σχέση μεταξύ μίας νέας νύφης, της Σουναμίτισσας, και του αγαπημένου της, ο οποίος πιστεύεται ότι ήταν ο ίδιος ο βασιλιάς Σολομών. Το βιβλίο ξεδιπλώνει τα μυστήρια της ανθρώπινης οικειότητας και τις χαρές της συζυγικής αγάπης στα πλαίσια του γάμου. Παρότι το Άσμα Ασμάτων συνήθως αντιμετωπίζεται αλληγορικά, ως σύμβολο της σχέσης του Θεού με τον λαό Του ή του Χριστού με την εκκλησία, αρχικά είναι ένα ποίημα αγάπης που στηρίζεται στην αληθινή ανθρώπινη σχέση μεταξύ ενός άνδρα και μίας γυναίκας.

Αυτή την εβδομάδα θα εξετάσουμε τον γάμο όπως περιγράφεται σ’ αυτό το βιβλίο της Παλαιάς Διαθήκης.