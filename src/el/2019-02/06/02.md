---
title: 'Αδιαιρετη Ζωη'
date: 05/05/2019
---

`Σύμφωνα με τα παρακάτω εδάφια, ποια είναι η Βιβλική άποψη για το ανθρώπινο σώμα; Γέν. 27, Ψαλ. 631, 842, Α’Κορ. 619,20, Α’Θεσ. 523.`

Ορισμένες θρησκείες πρεσβεύουν τον δυϊσμό, μία φιλοσοφία σύμφωνα με την οποία το ανθρώπινο σώμα εμποδίζει τη ζωή του πνεύματος. Το σώμα εκλαμβάνεται ως κάτι κακό, ενώ το πνεύμα ως κάτι καλό. Στην Αγία Γραφή, ωστόσο, το ανθρώπινο σώμα, συμπεριλαμβανομένου και των γενετήσιων χαρακτηριστικών του, είναι αναπόσπαστο κομμάτι της ύπαρξης. Ο άνθρωπος είναι «σώμα» και «πνεύμα» (Γεν. 27). Ο ψαλμωδός λατρεύει τον Θεό με όλο του το είναι (Ψαλ. 631, 842). Όλος ο άνθρωπος πρέπει να καθαγιαστεί, να ξεχωριστεί για τον άγιο σκοπό του Θεού. 

`Στο Άσμα Ασμάτων βλέπουμε αυτήν την θετική εικόνα για το ανθρώπινο σώμα, στο πλαίσιο των γενετήσιων σχέσεων. Πώς αυτά τα εδάφια το υποστηρίζουν; Άσμα 12,13, 26, 510-16, 71-9`

Σ’ αυτά τα ιερά κείμενα το ανθρώπινο σώμα αποδίδεται με θαυμασμό. Οι σωματικές εκφράσεις της έγγαμης αγάπης δεν είναι ντροπή. Παρουσιάζεται ξεκάθαρα ένα πλήρες εύρος συναισθημάτων. Στους περισσότερους πολιτισμούς υπάρχουν πολλά ταμπού όσον αφορά το σεξ. Γι’ αυτό το λόγο τα παντρεμένα ζευγάρια δεν επικοινωνούν με υγιή τρόπο στις στενές τους επαφές. Παρομοίως, τα παιδιά πολλές φορές στερούνται της ευκαιρίας να μάθουν για τη σεξουαλική συμπεριφορά, στα πλαίσια ενός χριστιανικού σπιτιού, όπου οι Θεϊκές αρχές μπορούν να δοθούν με ακρίβεια. Η ανοικτή αντιμετώπιση της ερωτικής συμπεριφοράς στην Αγία Γραφή, καλεί το λαό Του σε μια μεγαλύτερη άνεση με το θέμα, ώστε αυτή η τόσο ζωτικής σημασίας εκδήλωση αγάπης να αντιμετωπίζεται με το σεβασμό και την αξιοπρέπεια που αξίζει σε ένα τόσο μεγάλο δώρο από το Δημιουργό. 

`Σκεψη: Πώς μπορούμε να προστατευτούμε από τις κοινωνικές και ηθικές πιέσεις που μετατρέπουν τη σεξουαλικότητα σε ένα εξευτελιστικό ζωώδες πάθος ή σε κάτι τόσο ντροπιαστικό για το οποίο δεν πρέπει ποτέ να μιλάμε; Πώς μας δείχνει η Αγία Γραφή ότι και τα δύο άκρα είναι λάθος;`