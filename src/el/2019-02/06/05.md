---
title: 'Αγαπη Την Καταλληλη Στιγμη'
date: 08/05/2019
---

Διαβάστε Άσμα 48-51. Τα εδάφια 416 και 51 είναι το κέντρο του βιβλίου και περιγράφουν την ολοκλήρωση του γάμου μεταξύ του Σολομώντα και της Σουναμίτισσας ολοκληρώνεται. 

`Σε ποιο πράγμα αναφέρεται ο Σολομώντας στα παρακάτω εδάφια; Άσμα 412,16, 51, 88-10.`

Στο Άσμα Ασμάτων βρίσκουμε ορισμένες από τις πιο δυνατές ενδείξεις της Αγίας Γραφής ότι το θέλημα του Θεού είναι οι άνθρωποι να παραμένουν αγνοί μέχρι τον γάμο. Σ’ αυτές είναι και η αναφορά στα παιδικά χρόνια της Σουναμίτισσας, όπου οι αδερφοί της αναρωτιόνταν εάν θα γινόταν «τείχος» ή «θύρα» (88,9). Με άλλα λόγια εάν θα παρέμενε αγνή μέχρι το γάμο (τείχος) ή εάν θα κατέληγε στην ασυδοσία (θύρα). Όταν ενηλικιώθηκε, τους βεβαίωσε ότι διατήρησε την αγνότητά της για τον σύζυγό της: «Εγώ είμαι τείχος» (810). Και τα λόγια της επιβεβαιώνονται από τον σύζυγό της ο οποίος λέει, «Κήπος κεκλεισμένος… βρύσις κεκλεισμένη, πηγή εσφραγισμένη» (412). Από την εμπειρία της μπορεί να συμβουλεύσει τις φίλες της να λάβουν σοβαρά υπόψη τα βήματα της αγάπης και του γάμου. Τρεις φορές στο βιβλίο, η Σουλαμίτις ονομάζει μία ομάδα γυναικών ως «θυγατέρες Ιερουσαλήμ» και τις συμβουλεύει να μη ξυπνήσουν το έντονο αίσθημα της αγάπης μέχρι την κατάλληλη στιγμή (27, 35, 84), μέχρι δηλαδή να είναι κάτω από την ασφάλεια της συνθήκης του γάμου, όπως έκανε και η ίδια. Για δεύτερη φορά στο ποίημα, ο αγαπητός καλεί τη νύμφη του να τον ακολουθήσει (210, 48). Πριν το γάμο δεν μπορούσε να δεχτεί την πρόσκλησή του, τώρα όμως εκείνη τον καλεί στον κήπο της (416) και εκείνος το αποδέχεται με χαρά (51). Δεν ελκύεται απλώς από την ομορφιά της - του έχει κλέψει την καρδιά (49), έχει μεθύσει με την αγάπη της (410) και είναι ικανοποιημένος που είναι για πάντα δική του και κανενός άλλου: «Κήπος κεκλεισμένος είναι η αδελφή μου, η νύμφη μου• βρύσις κεκλεισμένη, πηγή εσφραγισμένη» (412). Κατά την ένωση του μ’ αυτήν την υπέροχη γυναίκα, νιώθει ότι βρίσκεται στη Γη της Επαγγελίας: «Τα χείλη σου, νύμφη, στάζουσιν ως κηρήθρα• μέλι και γάλα είναι υπό την γλώσσαν σου• και η οσμή των ιματίων σου ως οσμή του Λιβάνου» (411).

`Σκεψη: Ποια καλά νέα υπάρχουν για εκείνους που μετανιώνουν για τις λανθασμένες επιλογές τους, ως προς την εκδήλωση της σεξουαλικότητάς τους; Α’Ιωάν. 19, συγκρίνετε με Ψαλμ. 103:12, Ησ. 557, Ιωάν. 811.`