---
title: 'Προφυλασσοντας Το Δωρο Του Δημιουργου'
date: 09/05/2019
---

Ο Θεός είχε έναν ιδιαίτερο σκοπό όταν δημιούργησε τον άνθρωπο, άνδρα και γυναίκα (Γεν. 126-28). Αν και το κάθε φύλο έχει την εικόνα Του, η ένωσή τους με το γάμο «εις σάρκα μία» αντανακλά με έναν ιδιαίτερο τρόπο την ενότητα του Τριαδικού Θεού. Επιπλέον, από την ένωση του άνδρα και της γυναίκας προκύπτει μια νέα ζωή - μια ακόμη ανθρώπινη έκφραση της Θεϊκής εικόνας. 

`Τι στάση κρατάει η Αγία Γραφή προς τον σεξουαλικό προσανατολισμό που δεν είναι σύμφωνος με το αρχικό σχέδιο του Δημιουργού; Λευιτ. 20:7-21, Ρωμ. 124-27, Α’Κορ. 69-20.`

Η Αγία Γραφή καταδικάζει καθετί που παραποιεί ή καταστρέφει την εικόνα του Θεού στην ανθρωπότητα. Απαγορεύοντας κάποιες σεξουαλικές επιλογές και πράξεις, ο Θεός θέλει να καθοδηγήσει τον λαό Του προς τον αγνό σκοπό της ερωτικής επαφής. Όταν η ανθρώπινη εμπειρία έρχεται αντιμέτωπη με τις εντολές του Θεού, η ψυχή είναι ένοχη αμαρτίας.

`Τι συμβουλές δίνονται στους Χριστιανούς πιστούς σχετικά με την εγκράτεια και την σεξουαλική συμπεριφορά τους, αλλά και με των άλλων, στον έκπτωτο κόσμο; Ρωμ. 81-14, Α’Κορ. 615-20, Β’Κορ. 105, Γαλ. 524, Κολ. 33-10, Α’Θεσ. 523,24.`

Οι πιστοί περιμένουν την απελευθέρωσή τους από τη διαφθορά της αμαρτίας, με την επιστροφή του Χριστού. Περιμένουν με πίστη, αντιμετωπίζοντας τον εαυτό τους νεκρό ως προς την αμαρτία, μέσω της σταυρικής θυσίας του Χριστού, και ζωντανό εν Αυτώ, μέσω της ανάστασής Του. Μέσω της αδιάλειπτης προσευχής, της εγρήγορσης, και κυρίως της δύναμης του Αγίου Πνεύματος, «σταυρώνουν» την αμαρτωλή τους φύση και υποτάσσονται στον Χριστό. Αναγνωρίζουν την κυριότητα του Θεού στο σώμα τους και το προφυλάσσουν και συμπεριφέρονται κατά το Θεϊκό σχέδιο. Ο Θεός συγχωρεί όσους μετανοούν (Α’Ιωάν. 19). Το ευαγγέλιο δίνει την ευκαιρία σε όσους είχαν αμαρτωλή ερωτική ζωή, να γίνουν μέλη της συναδέλφωσης των πιστών. Λόγω του βαθμού παραμόρφωσης της ερωτικής διάθεσης από την αμαρτία, ορισμένοι ίσως επιλέξουν μια ζωή αγαμίας από το να εμπλακούν σε ερωτικές σχέσεις που απαγορεύονται στον Λόγο του Θεού.

`Σκεψη: Ποια σχέση θα πρέπει εμείς ως εκκλησία να έχουμε, π.χ. με τους ομοφυλόφιλους; Πώς θα πρέπει να επηρεάσει η δική τους στάση σχετικά με τον σεξουαλικό τους προσανατολισμό, τη δική μας αντίδραση;`