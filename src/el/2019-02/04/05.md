---
title: 'Θανατος Και Μοναξια'
date: 24/04/2019
---

Το ότι γνωρίζουμε ότι κάποια μέρα θα πεθάνουμε, επηρεάζει κατά πολύ τον τρόπο που ζούμε. Ως γνωστόν, όλες οι σχέσεις, συμπεριλαμβανομένου και του γάμου, αργά ή γρήγορα κάποια στιγμή τελειώνουν εξαιτίας του μεγαλύτερού μας εχθρού, του θανάτου. Όσο στενή κι αν είναι η σχέση, όσο έντονη κι αν είναι η αγάπη, δυνατοί οι δεσμοί, και μεγάλο το διάστημα, γνωρίζουμε πολύ καλά ότι αργά ή γρήγορα ο θάνατος θα έρθει, (εκτός εάν ο Ιησούς έρθει πρώτα), και τότε, όλες οι σχέσεις μας θα παύσουν. Αυτή ήταν η κατάληξή μας από τότε που εμφανίστηκε η αμαρτία, και θα εξακολουθεί να είναι μέχρι την επιστροφή του Ιησού. 

Η Αγία Γραφή δεν μας λέει ποιος πέθανε πρώτος, ο Αδάμ ή η Εύα, αλλά θα πρέπει να ήταν ιδιαίτερα οδυνηρό για τον άλλον, δεδομένου ότι ο θάνατος δεν είχε μέρος στο αρχικό σχέδιο του Θεού. Όπως είδαμε σε προηγούμενο μάθημα, ο θάνατος ενός φύλλου προκάλεσε μεγάλη θλίψη στους πρωτόπλαστους. Φανταστείτε τη θλίψη του να χάσουν το σύντροφό τους!

Το πρόβλημα είναι ότι έχουμε εξοικειωθεί τόσο πολύ με τον θάνατο που τον θεωρούμε δεδομένο. Αλλά ο Θεός δεν ήθελε ποτέ οι άνθρωποι να τον βιώσουν. Παρόλα αυτά, ακόμη και σήμερα προσπαθούμε να τον κατανοήσουμε και πολλές φορές δεν μπορούμε.

`Τι μας διδάσκουν τα ακόλουθα εδάφια για τον θάνατο και για το πώς οι άνθρωποι τον αντιμετωπίζουν; Ησ. 571, Αποκ. 214, Α’Θεσ. 417,18, Ματθ. 54, Β’Σαμ. 1833, Γεν. 3734.`

Η αλήθεια είναι πως δεν αντιμετωπίζουμε την πραγματικότητα μόνο του δικού μας θανάτου, αλλά και των αγαπημένων μας προσώπων ή κάποιων που μπορεί να είχαμε στενότερη σχέση. Δυστυχώς όμως, αργά ή γρήγορα, όλοι περνούμε την περίοδο μοναξιάς που φέρνει ο θάνατος κάποιου. Είναι σκληρό και επίπονο, και κάτι τέτοιες στιγμές μπορούμε, και πρέπει, να επικαλεστούμε τις υποσχέσεις του Θεού. Άλλωστε, τι άλλο έχουμε σε αυτόν τον κόσμο της αμαρτίας, της θλίψης και του θανάτου;

`Σκεψη: Πώς μπορεί η εκκλησία σας να βοηθήσει εκείνους που υποφέρουν από μοναξιά λόγω θανάτου κάποιου αγαπητού προσώπου;`