---
title: 'Η Ζωη Ενος Ανυπαντρου'
date: 22/04/2019
---

Μία νεαρή γυναίκα μίλησε για τα πλεονεκτήματα του να είναι κανείς ανύπαντρος: «Δύο φορές μου δόθηκε η ευκαιρία να κάνω ιεραποστολικό έργο, στο οποίο ανταποκρίθηκα χωρίς κανέναν ενδοιασμό.» Κάποιος που είναι παντρεμένος και έχει οικογένεια μπορεί να χρειάζεται περισσότερο χρόνο για να πάρει μία τέτοια απόφαση, μιας και η απόφασή του επηρεάζει όλη την οικογένεια. 

`Ποιοι είναι μερικοί καλοί λόγοι για να μείνει κάποιος ανύπαντρος, σύμφωνα με τον απ. Παύλο; Α’Κορ. 725-34.`

Πολλοί νομίζουν πως το να είσαι παντρεμένος είναι το θέλημα του Θεού. Άλλωστε ο ίδιος δεν είπε ότι, «δεν είναι καλό να είναι ο άνθρωπος μόνος»; Παρόλα αυτά, στην Αγία Γραφή υπάρχουν πολλά παραδείγματα ανθρώπων που δεν ήταν παντρεμένοι, και μεταξύ αυτών, το μεγαλύτερό μας παράδειγμα που είναι ο Ιησούς Χριστός.

Ο Ιερεμίας προστάχθηκε να μην παντρευτεί (Ιερ. 161-3), λόγω της κατάστασης που επικρατούσε εκείνη την περίοδο. Και παρότι ανύπαντρος, ήταν ένας σπουδαίος προφήτης. Επίσης, όταν ο Ιεζεκιήλ έχασε ξαφνικά τη γυναίκα του, ο Κύριος τού είπε να μη τη θρηνήσει αλλά να συνεχίσει την υπηρεσία που του είχε αναθέσει (Ιεζ. 2415-18). Ο προφήτης Ωσηέ επίσης βίωσε έναν διαλυμένο γάμο, παρόλα αυτά έπρεπε να συνεχίσει την υπηρεσία του. Μας φαίνεται παράξενο το γεγονός ότι ο Θεός του είπε να παντρευτεί μία πόρνη, γνωρίζοντας ότι αργότερα θα τον εγκατέλειπε για άλλον άνδρα (Ωσ. 1-3). Μέσα όμως από αυτήν την ιστορία βλέπουμε την μονομερή αγάπη του Θεού προς το Ισραήλ και εμάς. Για τον Ωσηέ ωστόσο θα πρέπει να ήταν πολύ δύσκολο και οδυνηρό. 

Σε όλα αυτά τα παραδείγματα, το ζήτημα δεν ήταν η οικογενειακή κατάσταση. Ο Θεός ενδιαφερόταν για την ακεραιότητα του ανθρώπου, την υπακοή και τη δυνατότητά του να πει αυτά που ο Θεός ήθελε να πει. Για ένα πράγμα πρέπει να είμαστε βέβαιοι. Η ζωή μας δεν ορίζεται από την οικογενειακή μας κατάσταση. Πολλοί σήμερα μπορεί να πουν πως όποιος δεν είναι παντρεμένος, δεν είναι ολοκληρωμένος. Ο Παύλος θα τους απαντούσε, «μη συμμορφόνεσθε με τον αιώνα τούτον», αλλά «παραστήσητε τα σώματά σας θυσίαν ζώσαν, αγίαν, ευάρεστον» (Ρωμ. 121,2).

`Σκεψη: Πώς μπορείτε εμπράκτως να διακονήσετε στους ανύπαντρους, τόσο της εκκλησίας όσο και εκτός;`