---
title: Συντροφικοτητα
date: 21/04/2019
---

`Διαβάστε Εκκ. 49-12. Ποια είναι εδώ η βασική ιδέα; Σε ποια γενική αρχή της ζωής γίνεται αναφορά;`

Λίγοι μπορούν να μείνουν μόνοι. Ακόμη και εάν είμαστε μοναχικοί τύποι, θα υπάρξουν στιγμές που αργά ή γρήγορα όχι μόνο θα θέλουμε τη συντροφιά κάποιου, αλλά θα μας είναι απαραίτητη, ιδιαίτερα σε ώρα ανάγκης. Δημιουργηθήκαμε για να είμαστε κοινωνικοί. Είναι ιδιαίτερα ευλογημένοι όσοι έχουν στενές σχέσεις με συγγενικά τους πρόσωπα που μπορούν να τους παρηγορήσουν και να τους στηρίξουν σε περιόδους ανάγκης. 

Δυστυχώς, υπάρχουν άνθρωποι στην εκκλησία μας, στο χώρο της εργασίας μας, στην κοινότητα που ζούμε, οι οποίοι δεν έχουν κάποιον να τους βοηθήσει σε ώρα ανάγκης, κάποιον με τον οποίο να μπορούν να μιλήσουν στο τέλος της ημέρας. Η αίσθηση της μοναξιάς μπορεί να έρθει ανά πάσα στιγμή. «Η χειρότερη μέρα για μένα», λέει ένας ανύπαντρος νέος, «είναι η Κυριακή. Κατά τη διάρκεια της εβδομάδας περιτριγυρίζομε από ανθρώπους στη δουλειά μου. Το Σάββατο συναντώ ανθρώπους στην εκκλησία. Αλλά την Κυριακή είμαι μόνος.»

`Ποιες αρχές βλέπουμε στα παρακάτω εδάφια, ιδιαίτερα όταν περνάμε τη φάση της μοναξιάς; Ιωάν. 1632,33, Φιλιπ. 411-13.`

Η αλήθεια είναι πως ως Χριστιανοί όχι μόνο έχουμε τον Θεό αλλά έχουμε και τη δυνατότητα να περνάμε χρόνο μαζί Του. Και είναι ιδιαίτερα παρήγορο όταν ο Θεός είναι κοντά μας. Παρότι όμως ο Θεός ήταν μαζί με τον Αδάμ στην Εδέμ, ο Κύριος είπε, «Δεν είναι καλόν να ήναι ο άνθρωπος μόνος» (Γεν. 218). Ο Θεός αναγνώρισε την ανάγκη του Αδάμ για ανθρώπινη συντροφιά, παρά τη σχέση που είχε μαζί Του σε έναν αναμάρτητο κόσμο. Πόσο μάλλον εμείς έχουμε περισσότερο ανάγκη για συντροφικότητα. 

Επίσης, πρέπει να είμαστε προσεκτικοί στο να μην υποθέτουμε ότι κάποιος δεν είναι μόνος επειδή γύρω του έχει πολλά άτομα. Ορισμένοι από τους πιο μοναχικούς ανθρώπους ζούνε σε μεγάλες πόλεις όπου έρχονται τακτικά σε επαφή με πολύ κόσμο. Το να περιτριγυρίζεσαι από σώματα, δεν σημαίνει ότι δεν μπορεί να αισθανθείς μόνος και αποξενωμένος. 

`Σκεψη: Δεν είναι πάντοτε εύκολο να αναγνωρίσουμε τους μοναχικούς και αποξενωμένους ανθρώπους. Πώς μπορούμε να είμαστε πιο ευαίσθητοι προς αυτούς;`