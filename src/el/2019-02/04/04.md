---
title: 'Οταν Ο Γαμος Τελειωνει'
date: 23/04/2019
---

Από όλο το κακό που έχει προκαλέσει η αμαρτία, πέρα από τις αρρώστιες και το θάνατο, τι έχει πληγεί περισσότερο από ό,τι ο γάμος; Πλέον η φράση «δυσλειτουργική οικογένεια» είναι περιττή, μιας και λίγο πολύ όλες οι οικογένειες είναι δυσλειτουργικές. 

Πέρα από το θάνατο, το διαζύγιο είναι μία από τις χειρότερες καταστάσεις που μία οικογένεια μπορεί να αντιμετωπίσει. Όσοι περνούν από αυτήν τη δυσάρεστη εμπειρία βιώνουν έντονη θλίψη, και ανάλογα με την προσωπικότητα του καθενός, κάποιοι μπορεί να μείνουν σ’ αυτήν την κατάσταση για μήνες, ακόμη και χρόνια. Άλλοι πάλι μπορεί να νιώσουν φόβο - για το άγνωστο, για τα οικονομικά, ή πως δεν θα μπορέσουν να χειριστούν την κατάσταση. Ορισμένοι μπορεί να περάσουν μία περίοδο κατάθλιψης, θυμού, ακόμη και μοναξιάς. 

`Ποιες αρχές όσον αφορά το διαζύγιο υπάρχουν στα παρακάτω εδάφια; Μαλ. 216, Ματθ. 531,32, 19:8, Α’Κορ. 711-13.`

«Η εκκλησία ως αντιπρόσωπος του Χριστού καλείται να βοηθήσει στις ανάγκες των μελών και να γαλουχήσει όλους στο να αποκτήσουν μία ώριμη Χριστιανική εμπειρία. Αυτό βρίσκει εφαρμογή ιδιαίτερα σε περιπτώσεις που τα μέλη έρχονται αντιμέτωπα με αποφάσεις ζωής, όπως ο γάμος και η δυσάρεστη εμπειρία του διαζυγίου. Όταν ο γάμος ενός ζευγαριού είναι στα πρόθυρα διάλυσης, πρέπει να γίνεται κάθε προσπάθεια από τους εμπλεκόμενους και από την εκκλησία που συναθροίζονται ώστε σε αρμονία με τις Θεϊκές αρχές να έρθει η συμφιλίωση για την αποκατάσταση των πληγωμένων σχέσεων (Ωσ. 31-3, Α’Κορ. 710,11, 134-7, Γαλ. 61). Η εκκλησία και οι διάφοροι οργανισμοί της διαθέτουν ότι χρειάζεται για να βοηθήσουν τα μέλη να αναπτύξουν ένα ισχυρό Χριστιανικό σπιτικό. Σ’ αυτά περιλαμβάνονται: (1) προγράμματα για την καθοδήγηση ζευγαριών που πρόκειται να παντρευτούν, (2) συμβουλευτικά προγράμματα για παντρεμένα ζευγάρια με τις οικογένειές τους, και (3) προγράμματα υποστήριξης για διαλυμένες οικογένειες και διαζευγμένους.» The Seventh – day Adventist Church Manual, 19η έκδοση, σ. 161.

`Σκεψη: Πώς μπορούμε έμπρακτα και χωρίς κατάκριση να βοηθήσουμε κάποιον που παίρνει διαζύγιο;`