---
title: 'Πνευματικα Μονος Σε Εναν Γαμο'
date: 25/04/2019
---

Μία νεαρή γυναίκα με το όνομα Νάταλι, ήταν παντρεμένη για επτά χρόνια όταν μετά από πρόσκληση κάποιας φίλης παρευρέθηκε σε ευαγγελιστικές συναντήσεις μίας εκκλησίας των Αντβεντιστών. Πεπεισμένη γι’ αυτά που μάθαινε, αποφάσισε να δώσει την καρδιά της στον Χριστό, αναγεννήθηκε, και παρά τις έντονες αντιδράσεις του συζύγου της, των πεθερικών της, ακόμη και των γειτόνων, η Νάταλι έγινε μέλος της εκκλησίας των Αντβεντιστών της Εβδόμης Ημέρας. Επίσης, προσάρμοσε τη ζωή της σύμφωνα με το πιστεύω της. Όπως φαντάζεστε αντιμετώπισε ιδιαίτερες προκλήσεις, και ιδιαίτερα από το σύζυγό της, ο οποίος φώναζε, «Δεν είσαι η γυναίκα που παντρεύτηκα. Είσαι κάποια άλλη. Θέλω την παλιά μου γυναίκα πίσω.» Για χρόνια αγωνιζόταν να ζήσει μία ζωή πίστης. Αν και παντρεμένη, είναι «πνευματικά μόνη».

`Τι ενθαρρυντικά λόγια βρίσκουμε στα παρακάτω εδάφια για όσους αισθάνονται πνευματικά μόνοι; Ησ. 545, Ωσ. 219,20, Ψαλ. 7212.`

Παγκοσμίως, υπάρχουν πολλά άτομα στην εκκλησία μας σαν τη Νάταλι. Είναι παντρεμένοι αλλά πηγαίνουν στην εκκλησία μόνοι ή με τα παιδιά τους. Ίσως παντρεύτηκαν κάποιον που έχει άλλη πίστη, ή όταν ενώθηκαν με την εκκλησία το ταίρι τους δεν τους ακολούθησε. Μπορεί ακόμη να ήταν και οι δύο μέλη της εκκλησίας αλλά για τον οποιονδήποτε λόγο ο ένας από τους δύο να απομακρύνθηκε, και μάλιστα ίσως να υιοθέτησε και εχθρική στάση ως προς την πίστη. Αυτά τα μέλη έρχονται μόνα στην εκκλησία, είναι μόνα στις συνεστιάσεις, και μόνα συμμετέχουν στις διάφορες κοινωνικές δραστηριότητες της εκκλησίας. Λυπούνται όταν δεν μπορούν να συμβάλλουν οικονομικά στη διακονία της εκκλησίας όσο θα ήθελαν επειδή ο/η σύζυγός τους δεν το επιτρέπει. Παρότι παντρεμένοι, μπορεί να αισθάνονται ότι είναι σε πνευματική χηρεία. Πιθανόν όλοι μας συναντήσαμε τέτοιες περιπτώσεις ανθρώπων που χρειάζονται την αγάπη και την υποστήριξή μας. 

`Σκεψη: Τι μπορούμε να κάνουμε για να βοηθήσουμε τους πνευματικά μόνους στην εκκλησία μας;`