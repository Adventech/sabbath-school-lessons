---
title: 'Περαιτέρω Μελέτη'
date: 26/04/2019
---

«Με μια ζωή ενεργής υπηρεσίας, ο Ενώχ διατήρησε ακμαία την επικοινωνία του με το Θεό. Όσο μεγαλύτεροι και επιτακτικοί οι μόχθοι του, τόσο πιο επίμονες οι προσευχές του. Σε ορισμένα χρονικά διαστήματα εξακολουθούσε να αποσύρεται εντελώς από την κοινωνία. Αφού έμενε ένα διάστημα με το λαό, εργαζόμενος προς όφελός τους με τη διδασκαλία και το παράδειγμά του, ύστερα αποτραβιόταν για να περάσει λίγο καιρό στη μοναξιά, αισθανόμενος την πείνα και τη δίψα για την ουράνια εκείνη γνώση που μόνο ο Θεός μπορεί να χορηγήσει. Με αυτή την επικοινωνία ο Ενώχ κατόρθωνε να αντανακλά ολοένα περισσότερο την εικόνα του Θεού. Το πρόσωπό του έλαμπε με άγιο φως, το ίδιο εκείνο φως που έλαμπε στο πρόσωπο του Ιησού. Όταν επέστρεφε από τη θεϊκή εκείνη επικοινωνία, μέχρι και αυτοί οι άθεοι παρατηρούσαν με δέος την ουράνια σφραγίδα αποτυπωμένη στο παρουσιαστικό του.» Ε. Χουάιτ, Gospel Workers, σ. 52. 

Αν και η ιστορία του Ενώχ είναι ενθαρρυντική και έχει ένα σημαντικό μήνυμα για εκείνους που επιλέγουν τη μοναξιά, πολλοί βιώνουν τη μοναξιά χωρίς να το θέλουν. Δεν θέλουν να είναι μόνοι. Είναι αλήθεια πως μπορούμε να έχουμε μία ευχάριστη επικοινωνία με τον Κύριο που πάντοτε είναι Παρών, αλλά ορισμένες φορές αποζητούμε την ανθρώπινη συντροφιά και συναδέλφωση. Είναι πολύ σημαντικό, ως εκκλησία, να είμαστε έτοιμοι να προσεγγίσουμε εκείνους που, παρότι κάθονται δίπλα μας κάθε Σάββατο, περνούν μία περίοδο τρομερής μοναξιάς. Την ίδια στιγμή, εάν εσείς βιώνετε μοναξιά, αναζητήστε στην εκκλησία κάποιον που μπορείτε να εμπιστευτείτε, και μιλήστε του. Πολλές φορές οι άνθρωποι δεν αντιλαμβάνονται το τι περνάει ο άλλος, γιατί κάποιοι εύκολα μπορούν και το κρύβουν.

**Ερωτήσεις για συζήτηση** 

`1.	 Πώς μπορεί η εκκλησία σας να είναι πιο ευαίσθητη στις ανάγκες των μοναχικών ατόμων ανάμεσά σας;`

`2.	 «Ουχί ότι λέγω τούτο διότι υστερούμαι• επειδή εγώ έμαθον να ήμαι αυτάρκης εις όσα έχω» (Φιληπ. 411). Πώς μπορούμε να εφαρμόσουμε αυτά τα λόγια; Από την άλλη, γιατί πρέπει να είμαστε προσεκτικοί με το πώς ερμηνεύουμε αυτά τα λόγια σε κάποιον που υποφέρει;` 

`3.	 Μιλήστε για την περίοδο που υποφέρατε από μοναξιά. Τι σας βοήθησε; Τι σας πλήγωσε; Τι μάθατε που μπορεί να βοηθήσει τους άλλους;` 