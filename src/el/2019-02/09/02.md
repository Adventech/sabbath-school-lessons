---
title:  ΑΠΩΛΕΙΑ ΥΓΕΙΑΣ
date:   26/05/2019
---

Έχουν περάσει χιλιάδες χρόνια από τότε που ο άνθρωπος έφαγε από το δέντρο της ζωής, και αυτό φαίνεται στη φυσική μας κατάσταση. Αργά ή γρήγορα, όλοι χάνουμε την υγεία μας. Και όσο δύσκολη κι αν είναι η απώλεια της υγείας, είναι ακόμη πιο οδυνηρή όταν αφορά κάποιο μέλος της οικογένειάς μας. Πόσοι γονείς, των οποίων το παιδί αρρώστησε, δεν ευχήθηκαν να ήταν αυτοί στη θέση του παιδιού τους; Δυστυχώς, όμως, δεν έχουμε αυτήν την επιλογή.

`Τι κοινό έχουν όλες αυτές οι αναφορές; Μαρκ. 5:22-24, 35-43, Ματθ. 15:22-28, Λουκ. 4:38,39, Ιωάν. 4:46-54.`

Σε όλες αυτές τις περιπτώσεις, και σίγουρα σε πολλές ακόμη, κάποιος παρακαλούσε τον Ιησού για να βοηθήσει ένα μέλος της οικογένειάς του. Όλοι αναγνωρίζουμε ότι υποφέρουμε επειδή ζούμε σε έναν αμαρτωλό κόσμο. Όταν η αμαρτία ήρθε στον κόσμο μας, μαζί της δεν ήρθε μόνο ο θάνατος, αλλά και ο χρόνιος πόνος και οι αρρώστιες. Μπροστά σε μία χρόνια ή θανατηφόρα ασθένεια, σοκαριζόμαστε, νιώθουμε οργή, απογοήτευση, και μπορεί να θέλουμε να φωνάξουμε, «Θεέ μου, Θεέ μου, διά τι με εγκατέλιπες; διά τι ίστασαι μακράν από της σωτηρίας μου, και από των λόγων των στεναγμών μου;» Ψαλ. 221. Όπως ο Δαβίδ, καλά θα κάνουμε να θέσουμε τα ερωτήματα για την οργή και τον πόνο μας στον Θεό. 

Οι ασθένειες και τα βάσανα παραμένουν ένα μυστήριο μέχρις ότου ο θάνατος ηττηθεί με την επιστροφή του Ιησού. Ωστόσο, μπορούμε να συλλέξουμε σημαντικές αλήθειες από τον Λόγο του Θεού. Καθώς ο Ιώβ ένιωθε τον τρομερό πόνο, ήρθε ακόμη πιο κοντά στον Θεό, «Ήκουον περί σου με την ακοήν του ωτίου, αλλά τώρα ο οφθαλμός μου σε βλέπει» Ιώβ 425. Ο Παύλος υπέφερε από κάποια χρόνια ασθένεια και ο τρόπος που την αντιμετώπισε μας βοηθά να δούμε πώς μπορούμε να χρησιμοποιήσουμε την ταλαιπωρία μας για να παρηγορήσουμε τους άλλους. Μπορεί να μας κάνει πιο συμπονετικούς προς εκείνους που υποφέρουν και να μας βοηθήσει να διακονήσουμε πιο αποτελεσματικά (Β’Κορ. 13-5) – αυτό φυσικά εάν δεν αφήσουμε την ασθένεια να μας λυγίσει. 

`Σκεψη: Ποιες υποσχέσεις στο Λόγο του Θεού μπορούμε να επικαλεστούμε όταν πάσχουμε εμείς ή ένα μέλος της οικογένειάς μας από κάποια ασθένεια; Γιατί, κυρίως τέτοιες στιγμές, τα δεινά σου Κυρίου μας στο σταυρό είναι τόσο σημαντικά; Ακόμη και όταν υπάρχει κάποια ασθένεια στην οικογένεια, τι μαθαίνουμε από το σταυρό για την αγάπη του Θεού που δεν εκπίπτει; `