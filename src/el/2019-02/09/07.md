---
title:  Περαιτέρω μελέτη
date:   31/05/2019
---

Πολλοί υποφέρουν εξαιτίας των εθισμών τους. Έχουν υποδουλωθεί στις επιθυμίες τους και έχουν χάσει τα χρήματα, τη δουλειά, την υγεία και την ελευθερία τους. Αλλά ο Ιησούς ήρθε για να μας ελευθερώσει από την αμαρτία και από όλες τις εξαρτήσεις μας, και «εάν λοιπόν ο Υιός σας ελευθερώση, όντως ελεύθεροι θέλετε είσθαι» Ιωάν. 836. Ο Ιησούς υποσχέθηκε επίσης ότι θα είναι για πάντα μαζί μας (Ματθ. 2820, Ησ. 432), και ότι δεν θα μας αφήσει μόνους σ’ αυτόν τον πόλεμο. Πρέπει να θυμόμαστε ότι η μάχη είναι του Κυρίου (Α’Σαμ. 1747), και υπόσχεται νίκη (Α’Πέτρ. 13-9). Σήμερα μπορείτε να ξεκινήσετε το δρόμο της νίκης ενάντια στον εθισμό σας και να λάβετε την ελευθερία που επιθυμείτε και ο Θεός θέλει για εσάς. Αυτό δεν σημαίνει ότι δεν θα αγωνιστείτε, και ότι κάποιες φορές δεν θα πέσετε. Τα καλά νέα όμως είναι ότι όσο δεν εγκαταλείπετε τον Κύριο, και Εκείνος δεν θα σας εγκαταλείψει. Επίσης, δεν είναι κακό να ζητήσετε επαγγελματική βοήθεια. Όπως μπορεί ο Ιησούς να χρησιμοποιήσει τους γιατρούς για να σας βοηθήσει με τα προβλήματα υγείας, μπορεί να χρησιμοποιήσει και επαγγελματίες για να σας βοηθήσει στον εθισμό σας.

«Όταν δυσκολίες και δοκιμασίες μας περιτριγυρίζουν, θα πρέπει να τρέχουμε στον Θεό και να περιμένουμε με βεβαιότητα τη βοήθειά Του, γιατί είναι δυνατός και μπορεί να μας ελευθερώσει και να μας σώσει. Θα πρέπει να ζητήσουμε την ευλογία του Θεού για να τη λάβουμε. Η προσευχή είναι καθήκον μας και είναι απαραίτητη, αλλά δεν πρέπει να λησμονούμε τη δοξολογία. Δεν θα έπρεπε συχνότερα να δοξάζουμε τον Δότη των ευλογιών μας; Πρέπει να καλλιεργήσουμε την ευγνωμοσύνη. Πρέπει να θυμόμαστε συχνά τα ελέη του Θεού και να δοξάζουμε το άγιο όνομά Του, ακόμη κι όταν περνάμε από θλίψεις και βάσανα.» Ε. Χουάιτ, Selected Messages, τ. 2, σ.268.

**Ερωτήσεις για συζήτηση** 

`1.	 Τι ρόλο έχει η συγχώρεση στην απώλεια εμπιστοσύνης και στη θεραπεία μιας διαλυμένης σχέσης; Ματθ. 612-15, 1821,22. «Η αγάπη… δεν διαλογίζεται το κακόν» (Α’Κορ. 134,5).`

`2.	 Σε τι θα μας ωφελήσει το να θυμόμαστε τα ελέη του Θεού όταν περνάμε θλίψεις και βάσανα;`

`3.	 Πώς μπορεί η τοπική σας εκκλησία να βοηθήσει άτομα που βιώνουν κάποια απώλεια;` 