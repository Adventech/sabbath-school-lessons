---
title:  'ΑΠΩΛΕΙΑ ΕΜΠΙΣΤΟΣΥΝΗΣ: ΜΕΡΟΣ Β’'
date:   28/05/2019
---

Ένας άλλος τρόπος που η εμπιστοσύνη χάνεται είναι μέσα από την ενδοοικογενειακή βία. Όσο αδιανόητο κι αν είναι, έρευνες δείχνουν ότι το σπίτι είναι το πιο βίαιο μέρος στην κοινωνία. Η ενδοοικογενειακή βία αγγίζει όλες τις οικογένειες, ακόμη και τα Χριστιανικά σπίτια. Η βία μπορεί να έχει κάθε μορφή – λεκτική, σωματική, συναισθηματική, σεξουαλική, ενεργητική ή παθητική παραμέληση – που γίνεται από ένα ή περισσότερα μέλη της οικογένειας ενάντια σε κάποιο άλλο μέλος. 

**Η Αγία Γραφή περιλαμβάνει και περιστατικά ενδοοικογενειακής βίας ακόμη και μεταξύ του λαού του Θεού. Ποιες είναι οι σκέψεις και τα συναισθήματά σας καθώς μελετάτε αυτά τα εδάφια; Γιατί υπάρχουν νομίζετε αυτές οι ιστορίες στην Αγία Γραφή;**

`Γεν. 37:17-28`

`Β’ Σαμ. 13:1-22`

`Β’ Βασ. 16:3, 17:17, 21:6`

Η βίαιη συμπεριφορά είναι η συνειδητή επιλογή του ατόμου να ασκήσει δύναμη και εξουσία σε κάποιον άλλον. Δεν μπορεί να εξηγηθεί ούτε να δικαιολογηθεί από αλκοολισμό, άγχος, ανάγκη ικανοποίησης σεξουαλικών επιθυμιών, κακή διαχείριση θυμού ή οποιαδήποτε άλλη συμπεριφορά του θύματος. Τα θύματα δεν προκαλούν τον βίαιο να κακοποιήσει. Οι βιαιοπραγείς είναι αυτοί που παρανοούν την αγάπη, γιατί «Η αγάπη κακόν δεν κάμνει εις τον πλησίον» Ρωμ. 1310. Η επαγγελματική αντιμετώπιση μπορεί να βοηθήσει τον βίαιο να αλλάξει συμπεριφορά, μόνο εάν αναλάβει την ευθύνη των πράξεών του και ζητήσει βοήθεια. Εκείνους που θα είναι ειλικρινείς στην παρουσία Του, ο Θεός θα μπορέσει με το παραπάνω να τους βοηθήσει να μην κακοποιήσουν, να μετανοήσουν για τη συμπεριφορά τους, να επανορθώσουν όσο είναι δυνατό, και να αφομοιώσουν τις αρετές της αγάπης για να θεραπεύσουν την καρδιά τους και να αγαπήσουν τους άλλους (δείτε Εφεσ. 320)

`Σκεψη: Προσπαθήστε να μπείτε στη θέση κάποιου που είναι θύμα βίας. Ποια λόγια αποδοχής, παρηγοριάς, και ελπίδας θα θέλατε να ακούσετε; Γιατί είναι σημαντικότερο το να προσφέρετε στο θύμα ασφάλεια και αίσθηση αποδοχής, από ότι συμβουλές για το πώς μπορεί να ζήσει καλύτερα με τον βασανιστή του;`