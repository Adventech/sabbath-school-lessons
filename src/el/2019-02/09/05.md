---
title:  ΑΠΩΛΕΙΑ ΤΗΣ ΕΛΕΥΘΕΡΙΑΣ
date:   29/05/2019
---

Ο Θεός μόνο ξέρει πόσα εκατομμύρια, ακόμη και δισεκατομμύρια ανθρώπων αγωνίζονται με κάποια μορφή εθισμού. Μέχρι σήμερα, οι επιστήμονες δεν έχουν ανακαλύψει τι είναι αυτό που το προκαλεί, αν και σε ορισμένες περιπτώσεις μπορούν να δουν το μέρος του εγκεφάλου που βρίσκονται οι επιθυμίες. Δυστυχώς, το ότι βρέθηκε το μέρος που βρίσκονται αυτοί οι εθισμοί, δεν αρκεί για την απελευθέρωσή μας από αυτούς. Ο εθισμός είναι κάτι το δύσκολο για όλους, όχι μόνο για τον εθισμένο. Γονείς, σύζυγοι, παιδιά, όλοι υποφέρουν πολύ όταν ένα μέλος της οικογένειας βρίσκεται κάτω από μία δύναμη που δεν μπορεί να απελευθερωθεί. Τα ναρκωτικά, το αλκοόλ, ο καπνός, ο τζόγος, η πορνογραφία, το σεξ, ακόμη και το φαγητό – αυτό που τα μετατρέπει σε εθισμό είναι η προοδευτική φύση της χρήσης ή της κατάχρησής τους. Δεν μπορείς να σταματήσεις ακόμη κι όταν ξέρεις ότι αυτό σου κάνει κακό. Ενώ απολαμβάνουμε το προνόμιο της ελεύθερης επιλογής, υποδουλωνόμαστε σ’ αυτό που έχουμε εθιστεί, και έτσι στην ουσία χάνουμε την ελευθερία μας. Ο Πέτρος δίνει έναν απλό ορισμό για τον εθισμό και τα αποτελέσματά του: «Επαγγελλόμενοι εις αυτούς ελευθερίαν, ενώ αυτοί είναι δούλοι της διαφθοράς• διότι από όντινα νικάταί τις, τούτου και δούλος γίνεται» Β’Πέτρ. 219.

`Ποια πράγματα μπορούν να οδηγήσουν τους ανθρώπους σε εθισμό; Λουκ. 1613, Ρωμ. 616, Ιακ. 113-15, Α’Ιωάν. 216.`

Η αμαρτία και ο εθισμός δεν είναι απαραίτητα το ίδιο πράγμα. Μπορεί να διαπράξεις μία αμαρτία στην οποία δεν είσαι εθισμένος, αν και μπορεί να μετατραπεί σε εθισμό. Γι’ αυτό είναι σημαντικό με τη δύναμη του Θεού να σταματήσουμε την αμαρτία πριν αυτή μετατραπεί σε εθισμό. Και φυσικά, η πιο δραστική λύση για το πρόβλημα της αμαρτίας και του εθισμού είναι να λάβουμε νέα καρδιά. «Όσοι δε είναι του Χριστού, εσταύρωσαν την σάρκα ομού με τα πάθη και τας επιθυμίας» Γαλ. 524. Ο Παύλος επίσης εξηγεί στη Ρωμαίους τι σημαίνει να νεκρώσουμε την αμαρτωλή, εθιστική φύση ώστε να ζήσουμε για τον Χριστό (Ρωμ. 68-13), και προσθέτει, «Αλλ' ενδύθητε τον Κύριον Ιησούν Χριστόν, και μη φροντίζετε περί της σαρκός, εις το να εκτελήτε τας επιθυμίας αυτής» Ρωμ. 1314.

`Σκεψη: Και ποιος δεν έχει δει τη μάχη του εθισμού, είτε δική μας είτε κάποιου οικογενειακού μας προσώπου; Πώς μπορούμε να βοηθήσουμε τους ανθρώπους να συνειδητοποιήσουν ότι δεν είναι λάθος, ακόμη και οι Χριστιανοί, να ζητήσουν επαγγελματική βοήθεια;`