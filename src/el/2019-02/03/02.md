---
title: Απροετοιμαστοι
date: 14/04/2019
---

Η Αγία Γραφή δεν εξομαλύνει τις καταστάσεις της ανθρώπινης ζωής, αντιθέτως τις εκθέτει με όλη τους την σκληρότητα, τον πόνο και την απογοήτευση. Με εξαίρεση τις πρώτες και τις τελευταίες σελίδες του, ο Λόγος του Θεού δείχνει την θλιβερή εικόνα της ανθρωπότητας. Ο Παύλος δεν ήταν υπερβολικός όταν έγραψε, «επειδή πάντες ήμαρτον και υστερούνται της δόξης του Θεού» (Ρωμ. 323).

`Διαβάστε Α’Κορ. 101-13. Τι προειδοποιήσεις δίνονται, και τι υποσχέσεις επίσης;`

Από πολλές απόψεις, οι πράξεις στη ζωή μας έχουν να κάνουν με το πώς αντιδρούμε στις αλλαγές. Συνεχώς ερχόμαστε αντιμέτωποι με αλλαγές, και η πρόκληση για εμάς τους Χριστιανούς είναι να τις αντιμετωπίσουμε με πίστη, υπακοή, και εμπιστοσύνη στον Θεό, ανεξάρτητα από τους πειρασμούς που μας ωθούν να κάνουμε το αντίθετο. 

«Η μεγαλύτερη έλλειψη στον κόσμο είναι η έλλειψη ανθρώπων οι οποίοι ούτε πωλούνται ούτε αγοράζονται, ανθρώπων που στα μύχια της ψυχής τους είναι ειλικρινείς και έντιμοι, ανθρώπων που δε φοβούνται να αποκαλούν την αμαρτία με το σωστό της όνομα, ανθρώπων των οποίων η συνείδηση είναι τόσο πιστή στο καθήκον σαν την πυξίδα στο βόρειο πόλο, ανθρώπων που μένουν προσκολλημένοι στο δίκαιο και αν ακόμη παρέλθουν οι ουρανοί» Ε. Χουάιτ, Ε. σ.47. Τα λόγια αυτά που ίσχυαν για το λαό Ισραήλ και την εποχή της αδ. Χουάιτ, εξακολουθούν να ισχύουν και για εμάς σήμερα.

**Τι λάθη έκαναν οι άνθρωποι στις παρακάτω περικοπές ενόψει αλλαγών, και τι μπορούμε να μάθουμε εμείς από τα λάθη τους;**

`Πράξ. 5:1-10`

`Γέν. 16:1,2,5,6`

`Ματθ. 20:20-22`

Οι αλλαγές έρχονται φέρνοντας πολλές φορές πειρασμούς, προκλήσεις, ακόμη και φόβο. Γι’ αυτό είναι σημαντικό να φοράμε την πνευματική πανοπλία ώστε να τις αντιμετωπίσουμε σωστά. Ανεξαρτήτως εάν οι αλλαγές είναι αναπάντεχες ή απλώς μέρος της ζωής, οφείλουμε να προετοιμαστούμε γι’ αυτό που έρχεται, τόσο το ορατό όσο και το αόρατο.