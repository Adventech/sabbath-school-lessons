---
title: 'Προετοιμασμενοι Για Τον Γαμο'
date: 15/04/2019
---

Μία από τις μεγαλύτερες αλλαγές που μπορεί κάποιος να αντιμετωπίσει, είναι όταν παντρεύεται. Φυσικά, δεν παντρεύονται όλοι. Άλλωστε και ο Ιησούς, το παράδειγμά μας, όπως και κάποιοι πιστοί της Αγίας Γραφής, δεν παντρεύτηκαν. Ωστόσο οι περισσότεροι παντρεύονται, και γι’ αυτό η Αγία Γραφή αναφέρεται στο γάμο, ο οποίος προκαλεί μία από τις σπουδαιότερες αλλαγές στη ζωή. Η πρώτη κοινωνική συμφωνία που αναφέρεται στην Αγία Γραφή, είναι ο γάμος. Για τον Θεό, ο γάμος είναι τόσο σημαντικός που, τα ίδια λόγια που ειπώθηκαν στους πρωτόπλαστους στην Εδέμ σχετικά με τον γάμο, αναφέρονται και σε τρία άλλα σημεία της Αγίας Γραφής. «Διά τούτο θέλει αφήσει ο άνθρωπος τον πατέρα αυτού και την μητέρα αυτού, και θέλει προσκολληθή εις την γυναίκα αυτού• και θέλουσιν είσθαι οι δύο εις σάρκα μίαν» (Γεν. 224, δείτε επίσης Ματθ. 195, Μάρκ. 107, Εφεσ. 531). Σ’ αυτά τα εδάφια βλέπουμε πως όταν κάποιος παντρεύεται, η πιο σημαντική σχέση στη ζωή του πρέπει να είναι με τον/τη σύζυγό του, σημαντικότερη ακόμη και από αυτή με τους γονείς. Ένας από τους λόγους που ο γάμος ανάμεσα σε έναν άνδρα και μία γυναίκα είναι σημαντικός για τον Θεό, είναι γιατί είναι τύπος της σχέσης μεταξύ του Υιού Του - Ιησού, και της εκκλησίας - της νύφης Του, (Εφεσ. 532). Αν πριν την κατασκευή ενός σπιτιού χρειάζεται να γίνει υπολογισμός του κόστους (Λουκ. 1428-30) πόσο περισσότερο όταν πρόκειται για δημιουργία οικογένειας; Ένα σπίτι χτίζεται με τα απαραίτητα οικοδομικά υλικά, αλλά ένα σπιτικό οικοδομείται με πράγματα που δεν είναι απαραιτήτως υλικά. 

`Ποια στοιχεία του χαρακτήρα είναι γενικώς σημαντικά για τη ζωή, αλλά κυρίως για εκείνους που προετοιμάζονται να παντρευτούν; Α’Κορ. 134-8, Γαλ. 522,23.`

Η προετοιμασία για το γάμο πρέπει να ξεκινήσει από εμάς τους ίδιους. Επίσης, πρέπει να εξετάσουμε προσεκτικά τον/τη σύντροφό μας εάν μας συμπληρώνει. Είναι εργατικός/ή; (Παρ. 2430-34) Είναι οξύθυμος/η; (Παρ. 2224) Έχουμε κοινά πιστεύω; (Β’Κορ. 614,15) Πώς βλέπουν το μελλοντικό σύντροφό μου οι φίλοι και η οικογένειά μου; (Παρ. 1114) Στηρίζομαι στην πίστη ή μήπως μόνο στα αισθήματα; (Παρ. 35,6) Οι απαντήσεις σ’ αυτές τις ερωτήσεις μπορεί να σημαίνουν μελλοντική ευτυχία ή θλίψη για μια ζωή.

`Σκεψη: Σκεφτείτε κάποιους ευτυχισμένους γάμους. Ποιες αρχές σε αυτούς μπορούν να εφαρμοστούν και σε άλλες σχέσεις;`