---
title: 'Προετοιμασμενοι Για Τα Γεραματα'
date: 17/04/2019
---

«Αι ημέραι της ζωής ημών είναι καθ' εαυτάς εβδομήκοντα έτη, και εάν εν ευρωστία, ογδοήκοντα έτη• πλην και το καλήτερον μέρος αυτών είναι κόπος και πόνος, διότι ταχέως παρέρχεται και εμείς πετώμεν» (Ψαλμ. 9010). Τα λόγια αυτά του Μωυσή μας θυμίζουν πόσο αμείλικτος είναι ο χρόνος. Καθώς τα χρόνια έρχονται και φεύγουν, αρχίζουμε να βλέπουμε και να αισθανόμαστε τις αλλαγές στο σώμα μας. Τα μαλλιά μας γκριζάρουν ή και πέφτουν, οι ρυθμοί μας επιβραδύνονται, και οι πόνοι μάς συντροφεύουν καθημερινά. Εάν έχουμε οικογένεια και παιδιά, τα παιδιά μας πολύ πιθανόν να έχουν κάνει τα δικά τους παιδιά και εμείς να χαιρόμαστε τα εγγόνια μας. Τα προηγούμενα στάδια της ζωής, μας βοήθησαν να προετοιμαστούμε για το τελευταίο. 

`Διαβάστε Ψαλμ. 71. Τι μας διδάσκει αυτός ο ψαλμός για την προετοιμασία των γηρατειών, αλλά και για τη ζωή γενικότερα;`

Ο ψαλμός 71:είναι ο ψαλμός ενός ηλικιωμένου ανθρώπου που έχει βιώσει τις προκλήσεις της ζωής, αλλά είναι χαρούμενος επειδή είχε την εμπιστοσύνη του στον Θεό. Ο καλύτερος τρόπος να γεράσει κάποιος είναι να μάθει από νέος να εμπιστεύεται τον Θεό. Γενικότερα, ο συγγραφέας αυτού του ψαλμού μοιράζεται τρία σημαντικά μαθήματα που διδάχθηκε όσο προχωρούσε προς αυτό το στάδιο της ζωής του. 

1. Ανέπτυξε μία βαθιά, προσωπική γνώση για τον Θεό. Από τότε που ήταν νέος (εδ.17), ο Θεός ήταν το ισχυρό του φρούριο (εδ.1,7) και ο Σωτήρας του (εδ.2). Ο Θεός είναι η πέτρα και το φρούριό του (εδ.3), η ελπίδα και το θάρρος του (εδ.5). Μιλάει για τα θαυμάσια έργα του Θεού (εδ.16,17) για τη δύναμη και την εξουσία Του (εδ.18) και για τα μεγαλεία που έχει κάνει (εδ.19). Στο τέλος αναφωνεί, «Θεέ, τις όμοιός σου;» (εδ.19). Αυτές οι καθημερινές συνομιλίες με τον Θεό, καθώς μελετούμε το Λόγο Του και παρατηρούμε όλα όσα έχει κάνει για εμάς, θα ενδυναμώσουν την εμπειρία μας μαζί Του.

2. Ανέπτυξε καλές συνήθειες. Η σωστή διατροφή, η άσκηση, το νερό, ο ήλιος, η ανάπαυση κτλ, θα μας βοηθήσουν να χαρούμε περισσότερο τη ζωή. Προσέξτε το πώς ο ψαλμωδός αναφέρεται ιδιαίτερα στις συνήθειες της εμπιστοσύνης (εδ.3), της δοξολογίας (εδ.6), και της ελπίδας (εδ.14).

3. Ανέπτυξε ζήλο για την αποστολή του Θεού. Ο ψαλμωδός δεν ήθελε να είναι αργόσχολος στα γεράματά του. Ακόμη και ηλικιωμένος ήθελε να συνεχίζει να δοξάζει τον Θεό (εδ.8) και να μιλάει στους άλλους γι’ Αυτόν (εδ.15-18).

`Σκεψη: Ποια είναι ορισμένα από τα πλεονεκτήματα του να είναι κανείς ηλικιωμένος; Τι περισσότερο γνωρίζουν οι ηλικιωμένοι σε σχέση με τα νιάτα τους, και πώς μπορούν να τα μεταδώσουν στους νεότερους;`