---
title: 'Προετοιμασμενοι Για Γονεις'
date: 16/04/2019
---

Λίγα πράγματα μπορούν να αλλάξουν τη ζωή μας όσο η γέννηση ενός παιδιού. Ποτέ ξανά η οικογένεια δεν είναι ίδια. «Καθώς είναι τα βέλη εν τη χειρί του δυνατού, ούτως οι υιοί της νεότητος. Μακάριος ο άνθρωπος, όστις εγέμισε την βελοθήκην αυτού εκ τούτων• οι τοιούτοι δεν θέλουσι καταισχυνθή, όταν λαλώσι μετά των εχθρών εν τη πύλη» (Ψαλ. 1274,5). Τα παιδιά δεν γεννιούνται με ένα εγχειρίδιο οδηγιών που να λέει στους γονείς πώς πρέπει να τα φροντίζουν και τι να κάνουν όταν εμφανίζονται προβλήματα. Ακόμη και έμπειροι γονείς ξαφνιάζονται κάποιες φορές με τις ενέργειες, τα λόγια, και τη συμπεριφορά των παιδιών τους. Όσο σημαντική είναι η προετοιμασία για τον γάμο, άλλο τόσο σημαντική είναι η προετοιμασία όσων επιθυμούν να γίνουν γονείς. Πρέπει να ετοιμαστούν γι’ αυτήν τη μεγάλη ευθύνη.

`Όσο μοναδικές κι αν είναι οι παρακάτω γεννήσεις, τι αρχές υπάρχουν για όσους προετοιμάζονται να γίνουν γονείς; Α’Σαμ. 1:27, Κριτ. 13:7, Λουκ. 16, 13-17, 39-45, 46-55, 76-79.`

Τι μεγάλη ευθύνη και ευκαιρία που είχαν αυτοί οι γονείς! Από αυτές τις περιπτώσεις τα τρία παιδιά θα ήταν προφήτες και ηγέτες του Ισραήλ, το ένα παιδί θα ήταν ο πρόδρομος του Μεσσία, και το άλλο παιδί θα ήταν ο Χριστός. Μπορεί τα δικά μας παιδιά να μην γίνουν Βιβλικοί προφήτες, ωστόσο ως γονείς πρέπει να προετοιμαστούμε γι’ αυτήν την ριζική αλλαγή. «Ακόμη και πριν γεννηθεί το παιδί, χρειάζεται να αρχίσει η προετοιμασία εκείνη που θα το καταστήσει ικανό να αγωνισθεί με επιτυχία τον αγώνα κατά του κακού. Αν πριν από τη γέννηση του παιδιού της η μητέρα είναι ακρατής, φίλαυτη, ανυπόμονη, απαιτητική, οι ιδιότητες αυτές θα παρουσιασθούν στο χαρακτήρα του παιδιού της. Έτσι, πολλά παιδιά δέχθηκαν σαν πρωτοτόκια δώρα αδιόρθωτες σχεδόν ροπές προς το κακό.» Ε. Χουάιτ, Χ.Ο. σ. 184,185.

`Σκεψη: Είτε πρόκειται για δικά μας παιδιά είτε παιδιά άλλων που τέθηκαν υπό την ευθύνη μας, πώς μπορούμε να εκπληρώσουμε αυτές τις ευθύνες με τον πιο θεοσεβή τρόπο;`