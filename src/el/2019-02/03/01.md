---
title: 'Προετοιμασια Για Την Αλλαγη'
date: 13/04/2019
---

### Για τη μελέτη αυτής της εβδομάδας, διαβάστε
Α’ Κορ. 10:1-13, Γεν. 2:24, Α’ Κορ. 13:4-8, Α’ Σαμ. 1:27, Ψαλμ. 71, Α’ Κορ. 15:24-26.

> <p>Εδαφιο μνημης</p>
> «Δικαιοσύνη έμπροσθεν αυτού θέλει προπορεύεσθαι, και θέλει βάλει αυτήν εις την οδόν των διαβημάτων αυτού.» Ψαλμοί 85:13. 

Η ζωή είναι γεμάτη αλλαγές. Τα πράγματα αλλάζουν συνεχώς. Το μόνο πράγμα που δεν αλλάζει, είναι ότι υπάρχουν αλλαγές. Η αλλαγή για την ακρίβεια είναι μέρος της ύπαρξής μας. Ακόμη και οι φυσικοί νόμοι δείχνουν ότι η αλλαγή είναι βασικό σημείο της πραγματικότητας. 

Πολλές φορές οι αλλαγές έρχονται ξαφνικά. Είμαστε σε μια ρουτίνα όταν, ξαφνικά, κάτι συμβαίνει και τα πάντα αλλάζουν και βρισκόμαστε εξ απροόπτου. Από την άλλη, υπάρχουν και φορές που βλέπουμε τις αλλαγές να έρχονται. Μας δίνονται σημεία, ενδείξεις που μας προειδοποιούν ότι τα πράγματα θα αλλάξουν. Όταν αυτό συμβαίνει, είναι συνετό να αρχίσουμε την προετοιμασία, όσο είναι δυνατόν, γι’ αυτά που έρχονται. Πολλές από αυτές τις αλλαγές είναι μεγάλες: γάμος, παιδιά, γηρατειά, ακόμη και  θάνατος.

Δεν ζούμε στην απομόνωση, και αυτό σημαίνει ότι οι αλλαγές που έρχονται σε εμάς επηρεάζουν και την οικογένειά μας, και μάλιστα πολύ. Την ίδια στιγμή, οι αλλαγές στην οικογένεια μπορεί να επηρεάσουν το κάθε μέλος ξεχωριστά. 

Αυτήν την εβδομάδα θα εξετάσουμε κάποιες αλλαγές που αργά ή γρήγορα θα αντιμετωπίσουμε, και θα δούμε πώς αυτές μπορούν να επηρεάσουν την οικογενειακή μας ζωή.