---
title: 'Προετοιμασια Για Τον Θανατο'
date: 18/04/2019
---

Εκτός εάν είμαστε ζωντανοί κατά τη Δευτέρα Παρουσία, η αλλαγή που όλοι περιμένουμε, και είναι και η μεγαλύτερη, είναι το πέρασμα από τη ζωή στον θάνατο. Μαζί με τον γάμο και τη γέννηση, ποια άλλη αλλαγή επηρεάζει περισσότερο την οικογένεια από ό,τι ο θάνατος ενός άμεσου συγγενικού προσώπου;

`Διαβάστε Α’Κορ. 1524-26. Τι μας διδάσκουν αυτά τα εδάφια για τον θάνατο;`

Πολλές φορές ο θάνατος έρχεται εντελώς ξαφνικά και τραγικά. Πόσοι άνδρες, γυναίκες και παιδιά που ξύπνησαν το πρωί, μέχρι να τελειώσει η ημέρα έκλεισαν τα μάτια τους πεθαίνοντας; Ή ξύπνησαν το πρωί και μέχρι το τέλος της ημέρας έχασαν κάποιο αγαπητό τους πρόσωπο; Δεν μπορούμε να είμαστε έτοιμοι για τον θάνατο που δεν γνωρίζουμε για κανέναν πότε θα έρθει, εκτός εάν έχουμε την πίστη μας στον Κύριο και κάθε μέρα καλυπτόμαστε με τη δικαιοσύνη Του (δείτε Ρωμ. 322). Από την άλλη, τι θα κάνατε εάν ξέρατε ότι σας απομένουν λίγα λεπτά ζωής; Μπορεί να μη γνωρίζουμε το πότε ακριβώς θα πεθάνουμε, αλλά μπορούμε σίγουρα να το γνωρίσουμε όταν είμαστε κοντά στο τέλος της ζωής μας. Γι’ αυτό είναι σημαντικό να προετοιμάσουμε τον εαυτό μας και την οικογένειά μας για το αναπόφευκτο. 

`Διαβάστε Α’Βασ. 21-4 κάποια από τα τελευταία λόγια του Δαβίδ προς τον Σολομώντα. Τι μπορούμε να διδαχτούμε για την προετοιμασία του θανάτου, τόσο τη δική μας όσο και των συγγενικών μας προσώπων;`

Με μια πρώτη ματιά κάποιος θα μπορούσε να πει, Πώς μπορεί ο Δαβίδ που σκότωσε τον Ουρία αφού μοίχευσε με τη γυναίκα του (Β’Σαμ. 11), να λέει στο γιο του να ακολουθήσει την οδό του Κυρίου; Από την άλλη όμως, επειδή ακριβώς έκανε αυτή την αμαρτία και γεύτηκε τις τρομερές συνέπειές της, γι’ αυτό τα λόγια του ήταν τόσο δυνατά. Σίγουρα, με τον δικό του τρόπο, προσπάθησε να προειδοποιήσει το γιο του να μην ακολουθήσει την ανοησία που στον ίδιο προκάλεσε τόση θλίψη. Ο Δαβίδ έμαθε, με τον σκληρό τρόπο το κόστος της αμαρτίας, και ήθελε να προφυλάξει το γιο του από παρόμοιες εμπειρίες.