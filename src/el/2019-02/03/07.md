---
title: 'Περαιτέρω Μελέτη'
date: 19/04/2019
---

Διαβάζοντας την ιστορία του Ισραήλ στην έρημο, βλέπουμε το ένα σφάλμα μετά το άλλο, παρά τη θαυμαστή αποκάλυψη της αγάπης και της δύναμης του Θεού. Για την ακρίβεια, προτού ο Ισραήλ μπει στη Γη της Επαγγελίας – και αντιμετωπίσει μία άλλη μεγάλη αλλαγή – ο Μωυσής είπε στο λαό, «Οι οφθαλμοί σας είδον τι έκαμεν ο Κύριος εξ αιτίας του Βέελ-φεγώρ• διότι πάντας τους ανθρώπους, οίτινες ηκολούθησαν τον Βέελ-φεγώρ, Κύριος ο Θεός σας εξωλόθρευσεν αυτούς εκ μέσου υμών. Σεις δε, οίτινες είσθε προσκεκολλημένοι εις Κύριον τον Θεόν σας, πάντες ζήτε την σήμερον. Ιδού, εγώ σας εδίδαξα διατάγματα και κρίσεις, καθώς προσέταξεν εις εμέ Κύριος ο Θεός μου, διά να κάμνητε ούτως εν τη γη, εις την οποίαν εισέρχεσθε διά να κληρονομήσητε αυτήν. Φυλάττετε λοιπόν και κάμνετε αυτά• διότι αύτη είναι η σοφία σας και η σύνεσίς σας ενώπιον των εθνών• τα οποία θέλουσιν ακούσει πάντα τα διατάγματα ταύτα και θέλουσιν ειπεί, Ιδού, λαός σοφός και συνετός είναι το μέγα τούτο έθνος. Διότι ποίον έθνος είναι τόσον μέγα, εις το οποίον ο Θεός είναι ούτω πλησίον αυτού, καθώς Κύριος ο Θεός ημών είναι εις πάντα όσα επικαλούμεθα αυτόν; Και ποίον έθνος είναι τόσον μέγα, το οποίον να έχη διατάγματα και κρίσεις ούτω δικαίας, καθώς πας ο νόμος ούτος, τον οποίον θέτω ενώπιόν σας σήμερον; Μόνον πρόσεχε εις σεαυτόν και φύλαττε καλώς την ψυχήν σου, μήποτε λησμονήσης τα πράγματα τα οποία είδον οι οφθαλμοί σου, και μήποτε χωρισθώσιν από της καρδίας σου, κατά πάσας τας ημέρας της ζωής σου• αλλά δίδασκε αυτά εις τους υιούς σου και εις τους υιούς των υιών σου» (Δευτ. 43-9). Είναι σημαντικό το να μη ξεχάσουμε αυτά που ο Κύριος έκανε για εμάς. Και ο καλύτερος τρόπος είναι να τα μεταφέρουμε στους άλλους και στην επόμενη γενιά. Προσέξτε πόσο σημαντική είναι η οικογένεια σ’ όλο αυτό και στο να διδάξει τα παιδιά. Και η αμαρτία στη Βέελ-φεγώρ ήταν που κατέστρεψε την οικογενειακή ζωή.

«Το αμάρτημα που προκάλεσε τις τιμωρίες του Θεού στον Ισραήλ ήταν η ακολασία. Η γυναικεία προβολή για την αιχμαλώτιση των ψυχών δε σταμάτησε στο Βεέλ-φεγώρ» Ε. Χουάιτ, Χ.Ο. σ. 238.

**Ερωτήσεις για συζήτηση**

`1.	 Συζητήστε με την ομάδα σας τις προετοιμασίες που κάνατε για κάποια σημαντικά στάδια της ζωής σας, γάμος, παιδιά, γηρατειά ή κάτι άλλο. Πώς επηρέασαν οι αλλαγές αυτές την οικογένειά σας; Τι μάθατε που θα βοηθήσει και τους άλλους στα ανάλογα στάδια;`

`2.	 Σκεφτείτε τα λόγια του Δαβίδ προς τον Σολομώντα στα πλαίσια της αμαρτίας του με την Βηρσαβεέ, ένα τραγικό συμβάν που επισκίασε τη βασιλεία του και επηρέασε με τον χειρότερο τρόπο την οικογένειά του. Πώς βλέπουμε τη χάρη του Θεού να ενεργεί;`