---
title: 'Αγαπησε Τη Σωστη Γυναικα'
date: 28/04/2019
---

`Αναφέρετε τα προβλήματα και τις συνέπειες των προγαμιαίων ή εξωσυζυγικών σχέσεων, όπως αναφέρονται στις Παρ. 53-14.`

Το ευσεβές άτομο συγκρατεί (αν είναι άγαμο) και διατηρεί (αν είναι έγγαμο) τα βαθύτερα συναισθήματά του και τη γενετήσια πράξη για το γάμο. Στις Παροιμίες δίνονται ιδιαίτερες συμβουλές στους άνδρες, οι ίδιες όμως συμβουλές απευθύνονται και στις γυναίκες, όπως φαίνεται στο Άσμα Ασμάτων 412-15. Η ισχυρή έλξη της παράνομης αγάπης πρέπει να αντισταθμιστεί με τις τρομερές συνέπειες αυτής της αμαρτίας. Οι περιστασιακές σεξουαλικές σχέσεις δεν έχουν αφοσίωση και έτσι στερούνται της πραγματικής οικειότητας. Σπαταλούνται τα υλικά, σωματικά και συναισθηματικά αποθέματα. Και το σημαντικότερο είναι ότι όλοι θα λογοδοτήσουμε στον Θεό για τις επιλογές στη ζωή μας. Η γενετήσια πράξη είναι ένα από τα σπουδαιότερα δώρα του Θεού στον άνθρωπο και είναι προνόμιο μόνο του έγγαμου βίου (Ματθ. 195, Α’Κορ. 73,4, Εβρ. 134). Στις Παροιμίες το νερό χρησιμοποιείται συμβολικά για την περιγραφή της απόλαυσης και της ικανοποίησης που ένα παντρεμένο ζευγάρι έχει από την αγάπη τους. Αυτή η εικόνα έρχεται σε αντιπαράθεση με την σπατάλη που είναι το αποτέλεσμα της απιστίας. Η έκφραση, «μετά της γυναικός της νεότητός σου» (Παρ. 518) δείχνει πως η αφοσίωση του ζευγαριού πρέπει να παραμείνει με το πέρασμα των χρόνων. Ο σύζυγος εξακολουθεί να «ευφραίνεται» με τις γοητείες της συζύγου του. Στην έκπτωτη κατάσταση που βρισκόμαστε, τα σεξουαλικά ένστικτα μπορούν να παρασύρουν τους ανθρώπους και να τους απομακρύνουν από το Θεϊκό σχέδιο για τη σεξουαλικότητα. Ωστόσο, ο Θεός έδωσε στον άνθρωπο τη δύναμη της λογικής και της επιλογής. Οι πειρασμοί αυτοί, εάν δεν καταπολεμούνται διαρκώς, μπορούν να μας κυριεύσουν. Μια σταθερή δέσμευση στο Θεϊκό σχέδιο για τη σεξουαλικότητα στο γάμο μπορεί να αποτρέψει τις παράνομες σεξουαλικές σχέσεις. Η επιλογή να δείξουμε πίστη στο θέλημα του Θεού για τις σεξουαλικές σχέσεις στο γάμο, δεν είναι απλώς συνετή, αλλά θα φέρει και πλούσιες ανταμοιβές. 

`Σκεψη: Εάν γνωρίζετε κάποιον που αντιμετωπίζει σεξουαλικούς πειρασμούς που μπορούν να καταστρέψουν έναν γάμο, τι συμβουλή θα του δίνατε;`