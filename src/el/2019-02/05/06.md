---
title: 'Μια Πραγματικα Πλουσια Συζυγος'
date: 02/05/2019
---

`Οι Παροιμίες κλείνουν εξυμνώντας τον χαρακτήρα της ενάρετης γυναίκας. Δείτε τα χαρακτηριστικά και τις αρετές που αναφέρονται. Παρ. 3110-31.`

Η γυναίκα αυτή είναι ιδιαίτερη, το ίδιο και η ποίηση που χρησιμοποιείται. Η περικοπή στις Παρ. 31:10-31 είναι ιδιαίτερη. Κάθε εδάφιο ξεκινά με ένα από τα 22 γράμματα της Εβραϊκής αλφαβήτου. Οι αρετές της ενάρετης γυναίκας είναι τόσες που χρησιμοποιείται όλη η αλφάβητος του έθνους για να την εξυψώσει. 

Η έμφαση που δίνεται στις Παροιμίες για τη σωστή επιλογή του συντρόφου φαίνεται και από ένα ρητό των ραβίνων: «Το σπίτι του άνδρα είναι η γυναίκα του». «Η ενάρετος γυνή είναι στέφανος εις τον άνδρα αυτής• η δε προξενούσα αισχύνην είναι ως σαπρία εις τα οστά αυτού» Παρ. 124. Στο τέλος των Παροιμιών δίνεται το ιδανικό πορτρέτο του προσώπου με διάφορες ικανότητες: φτιάχνει ρούχα, αγοράζει γη, καλλιεργεί, κάνει σωστή οικιακή και οικονομική διαχείριση. Εντωμεταξύ φροντίζει και για την οικογένειά της. Όλοι την αγαπούν και την εξυμνούν. 

Αυτά τα χαρίσματα δεν μπορούμε να περιμένουμε να τα έχει κάθε γυναίκα, ούτε είναι πρότυπο για να κρίνουν οι άντρες τις συζύγους τους. Αντιθέτως, μέσα από την περιγραφή αυτών των ικανοτήτων και αρετών, οι Παροιμίες αναφέρουν αυτό που είναι σημαντικό τόσο για τις γυναίκες όσο και για τους άνδρες: στοιχεία αξιοπιστίας, ευσπλαχνίας, συζυγικής πίστης, ευγένειας και εργατικότητας. Το μυστικό σύμφωνα με το εδάφιο 30 είναι ότι είναι «φοβούμενη τον Κύριον». Ο όρος «ενάρετος» που βλέπουμε στις Παρ. 3110 έχει την έννοια της δύναμης, της ισχύος ή του πλούτου. Στο Ψαλ. 6210 η ίδια λέξη μεταφράζεται ως πλούτος, ενώ στο Ναυή 114 περιγράφει τους «δυνατούς εν ισχύι». Ο Βοόζ αποκάλεσε την Ρουθ ενάρετη (Ρουθ 311). Στις Παρ. 3110 γίνεται ένα λογοπαίγνιο με την έννοια του «πλούτου». Ο αληθινός πλούτος βρίσκεται στον χαρακτήρα, στην ακεραιότητα και στον φόβο του Κυρίου. Αυτές οι αρετές ξεπερνούν κατά πολύ την αξία των πολύτιμων λίθων. 

`Σκεψη: Μπορείτε να σκεφτείτε ορισμένες ενάρετες γυναίκες που επηρέασαν τη ζωή σας; Τι άλλο θα προσθέτατε στη λίστα των χαρακτηριστικών μίας ευσεβούς γυναίκας;`