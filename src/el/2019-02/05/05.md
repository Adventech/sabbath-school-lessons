---
title: 'Ειναι Καλυτερη Η Ζωη Στη Γωνια Ενος Δωματιου'
date: 01/05/2019
---

`Με ποιον χιουμοριστικό τρόπο αναφέρονται οι Παροιμίες στα προβλήματα της οικογενειακής συμβίωσης; Παρ. 21:9, 19, 27:15, 16. Τι επίδραση έχει αυτό το χιούμορ;`

Ένα μέρος των Παροιμιών εξετάζει τη συμπεριφορά μας στις στενές σχέσεις μας. Το μήνυμα δίνεται με έξυπνο τρόπο, όπως για παράδειγμα όταν σχολιάζεται ο αναίσθητος φίλος «ο ψάλλων άσματα εις λελυπημένην καρδίαν» (Παρ. 2520) και το μέλος της οικογένειας που ξυπνά νωρίς «ευλογών μετά μεγάλης φωνής τον πλησίον αυτού» (Παρ. 2714). Οι γυναίκες που διαβάζουν τα εδάφια για τις εριστικές συζύγους μπορεί να θέλουν να προσθέσουν κάποιες «παροιμίες» για τους άνδρες! Μπορεί να ισχυριστούν ότι με αυτά τα γνωμικά διαιωνίζεται το πρόβλημα που αναφέρουν οι παροιμίες γιατί και οι σύζυγοι είναι εξίσου υπεύθυνοι για τις φιλονικίες.

Η εύθυμη καρδιά βοηθά. Το χιούμορ μέσα στην οικογένεια είναι κάτι καλό. Βοηθά στη μείωση του άγχους και των εντάσεων. «Η ευφραινομένη καρδία δίδει ευεξίαν ως ιατρικόν» (Παρ. 1722). Οι Παροιμίες χρησιμοποιούν αυτό το μέσο και μας δίνουν την ευκαιρία να γελάσουμε με κάποιες συμπεριφορές που μας ενοχλούν. Ίσως αφότου γελάσουμε (ή συνετιστούμε, εάν το αστείο είναι για εμάς), μπορέσουμε καλύτερα να μιλήσουμε για συνήθειες ή συμπεριφορές που μας ενοχλούν. Από την άλλη δεν πρέπει να χρησιμοποιούμε το χιούμορ για να υποβαθμίσουμε ζητήματα που χρειάζονται μεγάλη προσοχή. 

Ένας χαμηλός πυρετός μπορεί να είναι σύμπτωμα μίας χρόνιας φλεγμονής. Οι καβγάδες, η γκρίνια, και τα παράπονα, μπορεί να είναι συμπτώματα καταπιεσμένου θυμού και πιθανόν να σχετίζονται με την αδυναμία επικοινωνίας και αμοιβαιότητας στην οικογένεια. Το πρόσωπο που παραπονιέται πιθανόν μ’ αυτόν τον τρόπο προσπαθεί να αντισταθμίσει την εξουσία, τον έλεγχο και την απροθυμία για επικοινωνία του άλλου. Εάν η «φλεγμονή» αντιμετωπισθεί, τα συμπτώματα θα εξαφανιστούν. Στις χριστιανικές οικογένειες, καλό είναι αντί να αποφεύγουν το πρόβλημα ή ο ένας τον άλλον, να χτίσουν την αγάπη τους για τον Κύριο και μεταξύ τους, επικοινωνώντας και εκφράζοντας τις ανάγκες και τα αισθήματά τους. Καλό είναι να βρουν τη ρίζα του θυμού και να το ξεκαθαρίσουν. 

`Σκεψη: Γιατί είναι σημαντικό το να υπάρχει γέλιο στο σπίτι; Πώς μπορεί να χρησιμοποιηθεί για καλό και πώς μπορεί να μετατραπεί σε κακό;`