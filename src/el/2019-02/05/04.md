---
title: 'Σωφρονιζοντας Με Αγαπη'
date: 30/04/2019
---

`Τι μας διδάσκουν οι Παροιμίες για τη σημασία της πειθαρχίας και της νουθεσίας του παιδιού; Παρ. 1017, 2313,14, 291,15.`

Οι γονείς ορισμένες φορές πειθαρχούν τα παιδιά τους όταν δεν φέρονται σωστά, τα τιμωρούν όταν είναι ανυπάκουα ή όταν θέλουν να δείξουν τη δυσαρέσκειά τους όταν τους φέρνουν σε αμηχανία. Ποια είναι όμως η πρόθεση του Θεού όσον αφορά την πειθαρχία των νεαρών μελών της οικογένειάς Του; Οι Παροιμίες θέτουν την πειθαρχία στα πλαίσια της ελπίδας για το μέλλον (Παρ. 1918). Οι ευσεβείς γονείς γνωρίζουν ότι τα παιδιά τους έχουν την αμαρτωλή φύση. Μόνο μία δύναμη μπορεί να τους βοηθήσει, και αυτή είναι η δύναμη του Χριστού (δείτε Ε. Χουάιτ, Ε. σ.18-20). Η αποστολή της χριστιανικής ανατροφής, συμπεριλαμβανομένης και της πειθαρχίας, είναι να οδηγήσουν τα παιδιά τους στον Θεό. 

Στηρίζοντας ένα τρυφερό φυτό. Η πειθαρχία του Χριστού δεν είναι τιμωρία, ούτε ένδειξη εξουσίας, αλλά λυτρωτικός σωφρονισμός. Ο Θεός θέλει οι στοργικοί γονείς, έχοντας υπόψη τη δύναμη της αμαρτίας, να οδηγήσουν τα βήματα των παιδιών τους στο Χριστό. Γονείς που να νοιάζονται, να σωφρονίζουν τρυφερά και με σταθερότητα, ελέγχοντας και καθοδηγώντας τα παιδιά στα πρώτα τους χρόνια, όπως ο κηπουρός στηρίζει ένα νεοφυτευμένο δέντρο. Μέχρι να έρθει ο αυτοέλεγχος και ο νέος να εμπιστεύεται τον Θεό και να βαδίζει σύμφωνα με το Θεϊκό σχέδιο για τη σωτηρία, την ανάπτυξη και την ωριμότητα, η γονική στήριξη είναι απαραίτητη. 

`Τι μηνύματα για τους γονείς υπάρχουν στις Παρ. 1324, 23:13,14;`

Στα εδάφια αυτά γίνεται αναφορά στη «ράβδο» ως μέσο για την πειθαρχία των παιδιών. Στα χριστιανικά συγγράμματα υπάρχει η ιδέα ότι οι γονείς πρέπει να χρησιμοποιούν τη ράβδο όπως ο Ουράνιος Ποιμένας μας τη χρησιμοποιεί για να οδηγήσει το ποίμνιό Του (Ψαλ. 234). Αλλού, η Αγία Γραφή εστιάζει στην υπομονετική διδασκαλία, στο σταθερό πρότυπο, στην καλή επικοινωνία, και στις στενές σχέσεις για να επιτευχθεί η αλλαγή στα παιδιά (Δευτ. 1118,19). Για να έχει η πειθαρχία το επιθυμητό αποτέλεσμα, θα πρέπει το παιδί να νιώθει την αγάπη των γονιών του. Μόνο έτσι η πειθαρχία θα έχει σωφρονιστικό και λυτρωτικό χαρακτήρα (Παρ. 1324).

`Σκεψη: Στην περίπτωση που η πειθαρχία χάσει τον σκοπό της είτε επειδή είναι πολύ σκληρή είτε με το να παρανοηθεί, πώς μπορούν οι γονείς να διορθώσουν την κατάσταση;`