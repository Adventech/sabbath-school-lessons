---
title: 'Λογια Σοφιας Για Την Οικογενεια'
date: 27/04/2019
---

### Για τη μελέτη αυτής της εβδομάδας, διαβάστε
Παρ. 5:3-14, Ματθ. 19:5, Α’ Κορ. 7:3,4, Παρ. 13:22, 14:26, 17:22, 23:13, 31:10-31.

> <p>Εδαφιο μνημης</p>
> «Έλπιζε επί Κύριον εξ όλης σου της καρδίας, και μη επιστηρίζεσαι εις την σύνεσίν σου• εν πάσαις ταις οδοίς σου αυτόν γνώριζε, και αυτός θέλει διευθύνει τα διαβήματά σου.» Παροιμίες 3:5,6. 

Ανεξάρτητα από την φάση στην οποία βρισκόμαστε, όλοι γεννηθήκαμε από γονείς, όποια κι αν είναι η σχέση μας μαζί τους. Από την άλλη, ορισμένοι, εκτός από αδερφούς ή άλλους συγγενείς, ποτέ δεν είχαν τη δική τους οικογένεια πέρα από αυτήν στην οποία μεγάλωσαν. Όποια κι αν είναι η κατάστασή μας, σε όποια φάση της ζωής κι αν βρισκόμαστε, οι Παροιμίες αποτελούνται από έναν συνδυασμό οδηγιών, ποιημάτων, ερωτήσεων, και σοφών γνωμικών. Αναφέρονται στις οικογενειακές σχέσεις και υπάρχουν λόγια σοφίας που μπορούν να εφαρμοστούν στο σπίτι. Οι Παροιμίες είναι ένα οικογενειακό εγχειρίδιο όπου ο γονέας δίνει καθοδηγήσεις στο παιδί του για μία ευσεβή ζωή. Όπως ένας γονέας γράφει μία συμβουλευτική επιστολή στον γιο ή στην κόρη του που πηγαίνει στο πανεπιστήμιο, μετακομίζει στο δικό του σπιτικό ή δέχεται μία δουλειά μακριά από το πατρικό, έτσι οι Παροιμίες είναι οι συμβουλές ενός πατέρα προς τον γιο του: «Άκουε, υιέ μου, την διδασκαλίαν του πατρός σου, και μη απορρίψης τον νόμον της μητρός σου» Παρ. 18. Στο Δευτερονόμιο δίνεται η προτροπή στους γονείς να μοιραστούν τα πιστεύω τους με την επόμενη γενιά. Αυτό ακριβώς γίνεται και στις Παροιμίες. Μέσα από τις παροτρύνσεις του πατέρα, ακούμε τη φωνή του Ουράνιου Πατέρα που μας καλεί να διδαχθούμε.