---
title: 'Μια Κληση Προς Τους Πατερες'
date: 29/04/2019
---

**Παρατηρήστε τα γνωρίσματα του χαρακτήρα του πατέρα, όπως περιγράφονται στις Παροιμίες, που μπορούν να έχουν ισόβιες συνέπειες για τα παιδιά:**

`Παρ. 13:22, 27:23,24`

`Παρ. 14:26`

`Παρ. 15:1,18, 16:32`

`Παρ. 15:27`

`Παρ. 29:17`

Ο χαρακτήρας του πατέρα έχει άμεση επίδραση στα παιδιά και σε ό,τι τους κληροδοτεί. Τα παιδιά αναζητούν στον πατέρα τους τη στήριξη, τη στοργή, την καθοδήγηση και τα πρότυπα. Οι Παροιμίες επαινούν τους πατέρες που είναι αξιόπιστοι προμηθευτές και σοφοί διαχειριστές των οικογενειακών πόρων. Με πολλούς τρόπους «ο δωρολήπτης (άπληστος) ταράττει τον οίκον αυτού» (Παρ. 1527), γι’ αυτό οι πατέρες πρέπει να έχουν ως προτεραιότητα την οικογένεια και όχι την εργασία. Οι ευσεβείς γονείς προσπαθούν να είναι υπομονετικοί και να ελέγχουν τα συναισθήματά τους. Σέβονται την εξάρτηση των παιδιών σ’ αυτούς. Πειθαρχούν τα παιδιά τους, αλλά προσέχουν να μην καταχραστούν την εξουσία τους αυτή. Το πιο σημαντικό είναι ότι οι αφοσιωμένοι πατέρες επιθυμούν να ακολουθήσουν τον Θεό, να ελέγχονται από την αγάπη Του και από τις διδασκαλίες του Λόγου Του, ώστε να μπορέσουν να οδηγήσουν τα παιδιά τους στο σωστό δρόμο. 

Τελικά, το πιο σημαντικό πράγμα που ο πατέρας μπορεί να κάνει για τα παιδιά του, είναι να αγαπά τη μητέρα τους. Η πιστότητά του και η συνεχής στοργή του προς εκείνη, ή η έλλειψη αυτών, επιδρά στην ανάπτυξη των παιδιών, ακόμη και στην ενήλικη ζωή τους.

Η αφοσίωση στον Θεό, στον γάμο και στην οικογένεια, και η ακεραιότητα κάποιου στην προσωπική και κοινωνική του ζωή, είναι τα βασικά θέματα του βιβλίου. Η επιτυχία στα παραπάνω εξαρτάται από την κατάσταση της καρδιάς του ανθρώπου. Οι έλξεις της αμαρτίας ως προς το σεξ, την νωθρότητα, τα πλούτη ή την εξουσία  είναι πολλές, αλλά ο σοφός σύζυγος και πατέρας αποζητά τη βοήθεια του Θεού για να κάνει συνεχώς τις σωστές επιλογές.

`Σκεψη: Γιατί οι ηθικές αρχές που βλέπουμε εδώ είναι σημαντικές για όλους, είτε πρόκειται για πατέρες είτε όχι; Πώς οι πράξεις μας, καλές ή κακές, επηρεάζουν τους άλλους και ιδιαίτερα τα παιδιά; Πώς θα μπορούσαμε να είμαστε πιο προσεκτικοί;`