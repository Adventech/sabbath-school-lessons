---
title: 'Μονογονεϊκη Οικογενεια'
date: 20/05/2019
---

Στην εποχή μας είναι σύνηθες το φαινόμενο της μονογονεϊκής οικογένειας όπου συχνά, όχι όμως πάντα, γονέας είναι μόνο η μητέρα. Πολλές φορές έχουμε την τάση να νομίζουμε ότι η μονογονεϊκή οικογένεια είναι αποτέλεσμα σύλληψης παιδιού μίας παράνομης σχέσης, αλλά δεν είναι πάντα έτσι. Η Άγαρ αναγκάστηκε να κάνει παιδί με τον Αβραάμ, και στη συνέχεια διώχθηκε με το παιδί της (Γεν. 163,4, 2117). Η Βηθσαβεέ έμεινε έγκυος εξαιτίας της σεξουαλικής πίεσης που δέχθηκε από έναν άνδρα εξουσίας (Β’Σαμ. 114,5). Ο Ηλίας κλήθηκε να πάει σε ένα χωριό και να βοηθήσει μία μητέρα που ήταν χήρα (Α’Βασ. 179). Όταν ο Ιησούς ξεκίνησε τη διακονία Του, ο Ιωσήφ, ο θετός πατέρας Του είχε πεθάνει αφήνοντας τη Μαρία χήρα μητέρα και μόνη. «Ο θάνατος την είχε αποχωρήσει από τον Ιωσήφ, ο οποίος μαζί της γνώριζε το μυστήριο της γέννησης του Ιησού. Τώρα δεν υπήρχε κανείς στον οποίο θα μπορούσε να εκμυστηρευτεί τις ελπίδες και τους φόβους της» Ε.Χουάιτ, Ζ.Χ. σ.117. Το να είναι κάποιος γονέας μόνος είναι ίσως η πιο δύσκολη και απαιτητική δουλειά. Πολλοί δυσκολεύονται στη διαχείριση των οικονομικών τους, στις σχέσεις τους με άλλους γονείς, στο να έχουν ελεύθερο χρόνο για τον εαυτό τους και για τον Θεό, αναρωτώμενοι αν θα έχουν την ευκαιρία να αγαπηθούν ξανά.  

`Τι υποσχέσεις υπάρχουν για όλους, και για τις μονογονεϊκές οικογένειες, στα παρακάτω εδάφια; Ιερ. 31:25, Ματθ. 11:28, Ιερ. 29:11, 32:27, Παρ. 3:5,6, Ησ. 43:1,2.`

Ως εκκλησία έχουμε ευθύνη να βοηθούμε τις μονογονεϊκές οικογένειες. Ο Ιάκωβος έγραψε, «Θρησκεία καθαρά και αμίαντος ενώπιον του Θεού και Πατρός είναι αύτη, να επισκέπτηται τους ορφανούς και τας χήρας εν τη θλίψει αυτών» (Ιακ. 1:27). Κάποιος θα μπορούσε να προσθέσει σ’ αυτήν την αρχή, «και τις μονογονεϊκές οικογένειες εν τη θλίψει αυτών». Η βοήθεια δεν χρειάζεται απαραίτητα να είναι οικονομική. Μπορούμε να τους προσφέρουμε λίγο ελεύθερο χρόνο προσέχοντας τα παιδιά τους για να ξεκουραστούν, να προσευχηθούν, και να μελετήσουν τον Λόγο του Θεού. Μπορούμε να διδάξουμε τα παιδιά τους ή να επισκευάσουμε κάτι στο σπίτι τους. Μπορούμε με διάφορους τρόπους να γίνουμε τα χέρια του Θεού και να τους βοηθήσουμε.

`Σκεψη: Πώς μπορούμε, χωρίς να κατακρίνουμε, να βοηθήσουμε και να ενθαρρύνουμε τις μονογονεϊκές οικογένειες; `