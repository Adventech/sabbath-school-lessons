---
title: 'Οι Γονεις Κανοντας Μαθητες'
date: 22/05/2019
---

`Διαβάστε Γεν. 1818,19 και Α’Σαμ. 310-14. Συγκρίνετε τους δύο πατέρες. Ποια ήταν τα αποτελέσματά τους ως γονείς;`

Οι γονείς έχουν την ευθύνη να κάνουν τα παιδιά τους μαθητές του Ιησού. Υπάρχουν γονείς που θεωρούν ότι ο σωστός τρόπος διαπαιδαγώγησης συμπεριλαμβάνει και σωματική τιμωρία – όσο περισσότερο τόσο το καλύτερο (Παρ. 2215, 2313, 2915). Τα εδάφια αυτά έχουν παραποιηθεί για κακοποίηση παιδιών και εξαναγκασμό σε πλήρη υποταγή, και εξαιτίας αυτής της συμπεριφοράς, σε αρκετές περιπτώσεις, παιδιά επαναστάτησαν εναντίον των γονέων τους και του Θεού. 

Η Αγία Γραφή διδάσκει τους γονείς να διοικούν το σπίτι τους με καλοσύνη (Εφεσ. 6:4, Κολ. 3:21) και να διδάσκουν στα παιδιά τους δικαιοσύνη (Ψαλμ. 78:5, Παρ. 22:6, Ησ. 38:19, Ιωήλ 1:3). Ως γονείς έχουμε την υποχρέωση να φροντίζουμε τα παιδιά μας (Β’ Κορ. 12:14) και να τους δίνουμε το καλό παράδειγμα να ακολουθήσουν (Γεν. 18:19, Έξ. 13:8, Τίτον 2:2). Επίσης, πρέπει να διοικούμε σωστά το σπίτι μας (Α’ Τιμ. 3:4,5,12) και να πειθαρχούμε τα παιδιά μας (Παρ. 29:15,17) αντικατοπτρίζοντας την αγάπη του Θεού (Ησ. 66:13, Ψαλμ. 103:13, Λουκ. 11:11). 

Δυστυχώς, η Αγία Γραφή περιλαμβάνει ιστορίες γονέων που δεν έκαναν σωστά το έργο τους. Ο Ισαάκ και η Ρεβέκκα έκαναν το λάθος να έχουν προτιμήσεις μεταξύ των γιών τους Ησαύ και Ιακώβ (Γεν. 25:28), και αργότερα ο Ιακώβ έκανε το ίδιο λάθος με τον Ιωσήφ (37:3). Ο Ηλί, αν και θρησκευτικός ηγέτης, δεν διόρθωσε τα παιδιά του (Α’ Σαμ. 3:10-14). Ο Σαμουήλ, που επίσης μεγάλωσε ο Ηλί, δεν ήταν επαρκής ως πατέρας (8:1-6). Ο βασιλιάς Δαβίδ, διαπράττοντας μοιχεία και φόνο, άφησε στα παιδιά του ένα αρνητικό παράδειγμα. Ο βασιλιάς Μανασσής θυσίασε τα παιδιά του στα δαιμόνια (Β’ Βασ. 21:1-9), όπως είχε κάνει και ο βασιλιάς Άχαζ (Β’ Βασ. 16:2-4).

Ευτυχώς, στην Αγία Γραφή έχουμε και κάποια καλά παραδείγματα γονέων. Ο Μαραδοχαίος ήταν καλός θετός πατέρας στην Αδασσά, την βασίλισσα Εσθήρ (Εσθήρ 2:7), και ο Ιώβ προσευχόταν τακτικά για τα παιδιά του (Ιώβ 1:4,5). Σε όλα αυτά τα παραδείγματα, καλά και κακά, μπορούμε να μάθουμε πολλά για τους γονείς.

`Σκεψη: Τι μπορούμε να διδαχτούμε από τα παραδείγματα των γονέων της Αγίας Γραφής; Πώς μπορούμε να χρησιμοποιήσουμε κάποιες από αυτές τις αρχές στις αλληλεπιδράσεις μας με άτομα που δεν είναι παιδιά μας;`