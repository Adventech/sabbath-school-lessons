---
title: 'Η Χαρα Και Η Ευθυνη Των Γονεων'
date: 21/05/2019
---

`Διαβάστε Ψαλ. 127. Ποιο είναι το βασικό μήνυμα; Ποια σημαντική αρχή μπορούμε να πάρουμε για τη ζωή μας;`

Όταν θέλετε να μαγειρέψετε το αγαπημένο σας φαγητό ακολουθείτε τη συνταγή. Εάν προσθέσετε όλα τα απαραίτητα υλικά και ακολουθήσετε τα βήματα, τότε είναι πολύ πιθανό να έχετε τα επιθυμητά αποτελέσματα. Το να είσαι γονέας όμως δεν είναι το ίδιο με τη μαγειρική. Κάθε παιδί είναι διαφορετικό. Έτσι, ακόμη και εάν κάνετε ακριβώς τα ίδια που κάνατε με τα άλλα παιδιά, το αποτέλεσμα μπορεί να διαφέρει. Αυτό μπορεί να οφείλεται στο φύλο, στη σειρά που γεννήθηκαν, στην ιδιοσυγκρασία τους, ή σε διάφορους άλλους λόγους. Στο σχέδιο του Θεού, οι γονείς οφείλουν να διδάξουν τα παιδιά τους να Τον αγαπούν και να Τον υπακούνε (Δευτ. 64-9, Ψαλ. 785-7). Η εντολή του Θεού στους γονείς είναι «δίδαξον το παιδίον εν αρχή της οδού αυτού» (Παρ. 226), και να μην το κακομαθαίνουν για να μην πάρει λάθος αποφάσεις. 

Ενώ θέλουμε να δούμε τα παιδιά μας από μικρά και ανυπεράσπιστα πλάσματα να ανεξαρτητοποιούνται και να γίνονται πετυχημένοι ενήλικες, το μεγαλύτερο μας χρέος είναι να τα βοηθήσουμε να γνωρίσουν, να αγαπήσουν, και να υπηρετήσουν τον Ιησού Χριστό. Ως γονείς μπορούμε να ακολουθήσουμε το πλάνο στο Δευτ. 6:για την πνευματική ανάπτυξη των παιδιών μας. Σ’ αυτό υπάρχουν τέσσερα προαπαιτούμενα: Ότι αναγνωρίζουμε Κύριο τον Θεό μας (Δευτ. 64), ότι Τον αγαπάμε με όλη μας την καρδιά (εδ.5), ότι έχουμε τον Λόγο Του στη καρδιά μας (εδ.6), και ότι μοιραζόμαστε με τα παιδιά μας τα όσα γνωρίζουμε γι’ Αυτόν (εδ.20-23).

Στο Δευτ. 6:υπάρχουν δύο σημαντικές αρχές. Πρώτον, η αρχή της «διδασκαλίας-ομιλίας» (εδ.7). Η διδασκαλία έχει να κάνει με την επίσημη εκπαίδευση, ενώ η ομιλία με την ανεπίσημη καθοδήγηση. Και στις δύο περιπτώσεις, η μετάδοση της Βιβλικής αλήθειας γίνεται στα πλαίσια της σχέσης γονέα-παιδιού. Η επίσημη εκπαίδευση μπορεί να γίνει την ώρα της οικογενειακής λατρείας, ενώ η ανεπίσημη μπορεί να γίνει ανά πάσα στιγμή σε καθημερινές καταστάσεις, γι’ αυτό και είναι πολύ σημαντική. Τα καθημερινά συμβάντα μπορούν να αποτελέσουν αποτελεσματικά μέσα μετάδοσης της Βιβλικής αλήθειας (Γεν. 1819). Δεύτερον, η αρχή «δέσιμο-γραφή» (Δευτ. 68,9). Η πνευματική αλήθεια πρέπει να είναι δεμένη στις πράξεις μας (χέρι) και στη συμπεριφορά μας (κεφάλι), αλλά πρέπει ακόμη να είναι γραμμένη στην προσωπική (παραστάτες) και στη δημόσια (πύλες) ζωή μας. Πρέπει να μεταδίδεται από την καρδιά μας στο σπίτι μας, και από το σπίτι μας στον κόσμο.