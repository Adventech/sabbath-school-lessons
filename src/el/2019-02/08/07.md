---
title: 'Περαιτέρω Μελέτη'
date: 24/05/2019
---

«Να διαθέτετε καιρό για να προσεύχεσθε με τα μικρά σας και μην επιτρέπετε σε τίποτε να διακόψει την ώρα αυτή της επικοινωνίας των παιδιών σας με το Θεό. Στους επισκέπτες σας να πείτε: ‘’Ο Θεός με ανέθεσε ένα έργο να κάνω και δεν έχω τον καιρό για κουβεντολόι.’’ Μην ξεχνάτε ότι έχετε ένα πρόσκαιρο και ένα αιώνιο έργο να κάνετε. Το πρώτο σας καθήκον το χρωστάτε στα παιδιά σας». Ε. Χουάιτ, Χ.Ο. σ. 193.

«Γονείς, θα πρέπει να διδάσκετε πειθαρχία στα παιδιά σας όταν ακόμη είναι μωρά και βρίσκονται στην αγκαλιά σας. Διδάξτε τους να υποτάσσουν το θέλημά τους στο δικό σας. Αυτό μπορεί να γίνει όταν εσείς είστε σταθεροί… Οι γονείς πρέπει να ελέγχουν απόλυτα τα αισθήματά τους και με ηρεμία και σταθερότητα να λυγίζουν τη θέληση του παιδιού μέχρι που να μην έχει άλλη επιλογή από το να υποταχθεί στο θέλημά τους. Οι γονείς δεν πρέπει να αρχίσουν να μετριάζουν. Εάν η πρώτη εκδήλωση θυμού δεν υποταχθεί, τότε με την πάροδο του χρόνου το πείσμα των παιδιών θα δυναμώνει και θα μεγαλώνει μαζί με τη φυσική τους ανάπτυξη. Ε. Χουάιτ, Testimonies for the Church, τομ.1, σ.218.

**Ερωτήσεις για συζήτηση** 

`1.	 Τι σημαίνει να είναι κανείς «παιδί» του Θεού; Πώς πρέπει να κατανοήσουμε αυτήν την εικόνα και τι παρηγοριά μπορούμε να αντλήσουμε από αυτήν;`

`2.	Λίγα χρόνια μετά τη γέννηση των παιδιών του, ένας πατέρας είπε: «Με την γέννηση των παιδιών μου διδάχθηκα δύο μεγάλες θεολογικές αλήθειες. Την ελευθερία της επιλογής, και την αμαρτωλή ανθρώπινη φύση.» Πώς μπόρεσαν τα μικρά παιδιά να του δείξουν αυτές τις αλήθειες;`

`3.	 Πότε είναι ο κατάλληλος καιρός για να διαμορφώσουμε τον χαρακτήρα των παιδιών; Πώς πρέπει να γίνει; Πώς μπορούμε να διαμορφώσουμε το θέλημα των παιδιών μας σύμφωνα με το θέλημα του Θεού, εάν εμείς πρώτα δεν έχουμε καθυποταχθεί πλήρως στο θέλημά Του;`

`4.	 Πώς μπορούμε ως εκκλησία να βοηθήσουμε τις μονογονεϊκές οικογένειες;`

`5.	 Πώς μπορούμε να εμψυχώσουμε και να βοηθήσουμε τους γονείς των οποίων τα παιδιά έχουν απομακρυνθεί από την πίστη;` 