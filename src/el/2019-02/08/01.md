---
title: Γονεις
date: 18/05/2019
---

### Για τη μελέτη αυτής της εβδομάδας, διαβάστε
Γεν. 18:11, Ιερ. 31:25, Ματθ. 11:28, Ψαλμ. 127, Παρ. 22:6, Α’ Σαμ. 3:10-14, Φιλιπ. 3:13.

> <p>Εδαφιο μνημης</p>
> «Ιδού, κληρονομία παρά του Κυρίου είναι τα τέκνα• μισθός αυτού, ο καρπός της κοιλίας.» Ψαλμοί 127:3.

Οι γεννήσεις είναι κάτι το συνηθισμένο, ένα θαυμαστό γεγονός το οποίο πολλές φορές δεν εκτιμάμε όπως θα έπρεπε. Φανταστείτε πως ένιωσε η Εύα όταν κράτησε στην αγκαλιά της τον Κάιν μωρό. Τις αλλαγές που έβλεπε καθώς το έμβρυο μεγάλωνε μέσα της, τον πόνο στον τοκετό, το μικρό αυτό μωρό στην αγκαλιά της που τόσο τους έμοιαζε, και συγχρόνως ήταν τόσο ανυπεράσπιστο. Τι μεγάλη εμπειρία θα ήταν και για τη Σάρρα, η οποία στα ενενήντα της χρόνια, αφότου πέρασε η αναπαραγωγική ηλικία, κράτησε στα χέρια της το γιο της Ισαάκ. Θα πρέπει να χαμογελούσε κάθε φορά που φώναζε το όνομά του. Όταν μετά από προσευχές πολλών ετών η Άννα κράτησε στην αγκαλιά της τον Σαμουήλ, είπε: «Περί του παιδίου τούτου εδεόμην• και ο Κύριος έδωκεν εις εμέ την αίτησίν μου, την οποίαν ήτησα παρ' αυτού» (Α’Σαμ. 127). Φανταστείτε την έκπληξη στην καρδιά της Μαρίας όταν η νεαρή αυτή κοπέλα, αγκάλιαζε το γιο της, τον Υιό του Θεού. Θα πρέπει να ένιωθε φόβο και δέος.

Ωστόσο, δεν έχουν όλοι το προνόμιο, και την ευθύνη, που έρχεται με την απόκτηση παιδιών. Αυτήν την εβδομάδα θα εξετάσουμε τις προκλήσεις, τους φόβους, την ευχαρίστηση και τη χαρά που φέρνουν τα παιδιά στους γονείς.