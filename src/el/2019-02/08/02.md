---
title: 'Ατεκνοι Γονεις'
date: 19/05/2019
---

`Διαβάστε Γεν. 1811, 301, Α’Σαμ. 11-8 και Λουκ. 17. Τι κοινό έχουν αυτοί οι άνθρωποι; Πώς απάντησε ο Θεός στις προσευχές τους;`

Τα παιδιά είναι ευλογία. Αλλά για κάποιον λόγο, ο Θεός δεν δίνει σε όλους αυτήν την ευλογία. Ορισμένοι ελπίζουν και προσεύχονται να αποκτήσουν οικογένεια, και ο Θεός εκπληρώνει την επιθυμία τους, κάποιες φορές μάλιστα με θαυμαστό τρόπο, όπως στην περίπτωση της Σάρρας. Άλλοι πάλι βλέπουν τον Θεό να παραμένει σιωπηλός μπροστά στις ένθερμες ικεσίες τους. Όποτε βλέπουν τους φίλους τους να δοξάζουν τον Θεό για την εγκυμοσύνη και τη γέννηση του παιδιού τους, η πληγή μέσα τους μεγαλώνει καθώς αναλογίζονται την άδεια τους φωλιά. Ακόμη και οι αθώες ερωτήσεις όπως «Πόσα παιδιά έχετε;» είναι μία οδυνηρή υπενθύμιση ότι είναι άτεκνοι. Όσοι έχουν ανάλογη εμπειρία πρέπει να καταλάβουν ότι ο Θεός κατανοεί τη θλίψη τους. Ο ψαλμωδός δηλώνει για τον Θεό, «Συ αριθμείς τας αποπλανήσεις μου• θες τα δάκρυά μου εις την φιάλην σου• δεν είναι ταύτα εν τω βιβλίω σου;» (Ψαλ. 568). Αν και δείχνει σιωπηλός, «Καθώς σπλαγχνίζεται ο πατήρ τα τέκνα, ούτως ο Κύριος σπλαγχνίζεται τους φοβουμένους αυτόν» (Ψαλ. 10313). 

Άλλοι πάλι, για διάφορους λόγους, επιλέγουν να μην αποκτήσουν παιδιά. Είναι κατανοητό, σ’ αυτόν τον κόσμο με τόση θλίψη, πόνο, και κακό, κάποιοι να μη θέλουν. Σε ορισμένες περιπτώσεις κάποιοι επιλέγουν την υιοθεσία, δίνοντας σε παιδιά την ευκαιρία για μία καλύτερη ζωή που διαφορετικά μπορεί να μην είχαν. 

Ο κόσμος μας είναι πολύπλοκος, και συναντάμε διάφορους ανθρώπους σε όλες τις καταστάσεις όσον αφορά την απόκτηση ή όχι παιδιών. Όποια και αν είναι η κατάσταση στην οποία βρισκόμαστε όσον αφορά τα παιδιά, μπορούμε να έχουμε τη βεβαιότητα της αγάπης του Θεού για εμάς και την επιθυμία Του για το καλό μας. Παράλληλα, ας είμαστε ευαίσθητοι και προσεκτικοί με εκείνους που για διάφορους λόγους δεν έχουν παιδιά. 

`Σκεψη: Ο Ιησούς δεν απέκτησε τα δικά του παιδιά με τον φυσικό τρόπο. Τι μπορούμε να διδαχθούμε από αυτό το γεγονός;`