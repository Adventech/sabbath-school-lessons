---
title: 'Επιλεγοντας Πορεια'
date: 11/04/2019
---

Κάποια στιγμή στη ζωή μας όλοι καλούμαστε να επιλέξουμε τι θα κάνουμε όσον αφορά την εργασία. Εκτός εάν κάποιος είναι οικονομικά ανεξάρτητος ή ασχολείται μόνο με τα οικιακά, οι περισσότεροι πρέπει να επιλέξουμε την πορεία που θα ακολουθήσουμε για να βγάλουμε τα προς το ζην. Φυσικά, μπορεί ορισμένες καταστάσεις στη ζωή μας να περιορίζουν τις επιλογές μας για καριέρα. Ωστόσο, μπορούμε να επιλέξουμε το επάγγελμά μας, και όταν ξέρουμε ότι η σωτηρία μας είναι στον Ιησού Χριστό, η ζωή μας αποκτά νόημα και σκοπό. Εν ολίγοις, ό,τι κάνουμε μπορούμε να το κάνουμε για τη δόξα του Θεού. 

`Ποιο ήταν το λάθος του Σολομώντα, και πώς μπορούμε να προσέξουμε μην κάνουμε κάτι παρόμοιο; Εκκλ. 2:1-11.`

Δεν χρειάζεται να είμαστε πλούσιοι για να πέσουμε στην παγίδα που έπεσε ο Σολομώντας. «Διότι ρίζα πάντων των κακών είναι η φιλαργυρία, την οποίαν τινές ορεγόμενοι απεπλανήθησαν από της πίστεως και διεπέρασαν εαυτούς με οδύνας πολλάς» (Α’Τιμ. 610). Κάποιος μπορεί να είναι φτωχός και να αγαπάει τα χρήματα όσο και κάποιος πλούσιος. Είναι αλήθεια πως χρειαζόμαστε τα χρήματα για να ζήσουμε, αλλά ανεξαρτήτου του πόσα βγάζουμε δεν πρέπει η περιουσία μας να γίνει είδωλό μας. Πολλές οικογένειες υπέφεραν επειδή ο πατέρας είχε εμμονή με τα χρήματα και παραμέλησε την οικογένειά του για να πλουτίσει. Πόσα παιδιά, ή σύζυγοι θα προτιμούσαν μία ταπεινότερη ζωή ώστε να έχουν μία καλύτερη σχέση με τον πατέρα τους; Τις περισσότερες φορές όμως οι άνθρωποι επιλέγουν την πρώτη περίπτωση από ότι τη δεύτερη. Από τη Δημιουργία, ο Θεός προόρισε η εργασία να είναι μέρος της ζωής (Γέν. 215). Ο κίνδυνος έγκειται όταν η εργασία γίνεται το κέντρο της ζωής μας ή όταν γίνεται αποκλειστικά για απόκτηση περιουσίας. Αυτό ήταν και το λάθος του Σολομώντα. Έψαχνε να βρει τον σκοπό σ’ αυτά, και παρά την ικανοποίηση που ως ένα βαθμό του πρόσφεραν, στο τέλος συνειδητοποίησε πως ήταν μάταια. 

`Σκεψη: Κάποιος είπε: «Πόσοι, στο τέλος της ζωής τους, ευχήθηκαν να είχαν περάσει περισσότερο χρόνο στο γραφείο απ’ ότι με την οικογένειά τους;» Ποια είναι η σπουδαιότητα αυτής της δήλωσης;`