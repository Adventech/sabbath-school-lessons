---
title: 'Η Επιλογη Φιλων'
date: 09/04/2019
---

Μία από τις πιο σημαντικές επιλογές είναι η επιλογή φίλων. Οι φιλίες συνήθως αναπτύσσονται φυσικά καθώς περνάμε χρόνο με ανθρώπους που έχουν κοινά ενδιαφέροντα με εμάς. 

`Ποιες αρχές για την επιλογή φίλων βρίσκουμε στα παρακάτω εδάφια; Παρ. 12:26, 17:17, 18:24, 22:24,25.`

Στις Παρ. 1824 βλέπουμε πως εάν θέλουμε να αποκτήσουμε φίλους πρέπει να είμαστε φιλικοί. Ορισμένοι άνθρωποι μένουν μόνοι, γιατί η αρνητική τους συμπεριφορά διώχνει τους άλλους. «Ακόμη και οι καλύτεροι ανάμεσά μας έχουν αυτά τα άσχημα χαρακτηριστικά, και στην επιλογή των φίλων μας πρέπει να βρούμε άτομα που δεν θα μας εγκαταλείψουν όταν ανακαλύψουν ότι δεν είμαστε τέλειοι. Χρειάζεται αμοιβαία ανεκτικότητα. Πρέπει να αγαπάμε και να σεβόμαστε ο ένας τον άλλον παρά τα πταίσματα και τα ελαττώματα που βλέπουμε, γιατί αυτό είναι το Πνεύμα του Χριστού. Η ταπεινοφροσύνη και η απεξάρτηση από το εγώ πρέπει να καλλιεργούνται, μαζί με υπομονετική στοργή για τα πταίσματα των άλλων. Αυτό θα διώξει τον εγωισμό και θα μας κάνει μεγαλόκαρδους και γενναιόδωρους.» Ε. Χουάιτ, Pastoral Ministry, σ. 95.

Μία από τις πιο γνωστές ιστορίες φιλίας είναι μεταξύ του Δαβίδ και του Ιωνάθαν. Εάν ο Σαούλ - ο πρώτος βασιλιάς του Ισραήλ και πατέρας του Ιωνάθαν - παρέμενε πιστός, τότε η βασιλεία του θα διαρκούσε για πολλές γενιές και ο Ιωνάθαν θα ήταν ο διάδοχος του θρόνου. Όταν ο Σαούλ φάνηκε ανάξιος της θέσης του, ο Θεός επέλεξε τον Δαβίδ για νέο βασιλιά του Ισραήλ και έτσι ο Ιωνάθαν δεν έλαβε τη θέση που διαφορετικά θα δικαιούταν. Εδώ έχουμε ένα δυνατό παράδειγμα για το πώς οι λανθασμένες επιλογές ενός μέλους της οικογένειας (Σαούλ) επηρεάζουν κάποιο άλλο μέλος (Ιωνάθαν). Ο Ιωνάθαν όμως δεν θύμωσε, ούτε ζήλεψε τον Δαβίδ. Απεναντίας επέλεξε να τον βοηθήσει προστατεύοντάς τον από την οργή του πατέρα του. «Η ψυχή του Ιωνάθαν συνεδέθη μετά της ψυχής του Δαβίδ, και ηγάπησεν αυτόν ο Ιωνάθαν ως την ιδίαν αυτού ψυχήν» (Α’Σαμ. 181). Τι δυνατό παράδειγμα αληθινής φιλίας! 

`Σκεψη: «Μη πλανάσθε• Φθείρουσι τα καλά ήθη αι κακαί συναναστροφαί» (Α’Κορ. 1533). Ποια είναι η δική σας εμπειρία με φίλους που, ακόμη κι αν δεν ήθελαν το κακό σας, σας έβλαψαν; Πώς οι λανθασμένες επιλογές φίλων μπορούν να βλάψουν την οικογένειά σας;`