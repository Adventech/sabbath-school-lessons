---
title: 'Οι Επιλογες Που Κανουμε'
date: 06/04/2019
---

### Για τη μελέτη αυτής της εβδομάδας, διαβάστε
Εφεσ. 1:1-4, Ματθ. 22:35-37, Ματθ. 7:24,25, Παρ. 18:24, Α’ Κορ. 15:33, Εκκλ. 2:1-11.

> <p>Εδαφιο μνημης</p>
> «Αλλ' εάν δεν αρέσκη εις εσάς να λατρεύητε τον Κύριον, εκλέξατε σήμερον ποίον θέλετε να λατρεύητε• ή τους θεούς, τους οποίους ελάτρευσαν οι πατέρες σας πέραν του ποταμού, ή τους θεούς των Αμορραίων, εις των οποίων την γην κατοικείτε• εγώ όμως και ο οίκος μου, θέλομεν λατρεύει τον Κύριον.» Ιησούς του Ναυή 24:15. 

Έχετε προσέξει πως η ζωή είναι γεμάτη επιλογές; Για την ακρίβεια θα μπορούσαμε να ισχυριστούμε ότι από τη στιγμή που ξυπνάμε μέχρι τη στιγμή που πέφτουμε για ύπνο καλούμαστε να κάνουμε επιλογές. Κάνουμε τόσες πολλές επιλογές που πολλές φορές ούτε καν τις σκεφτόμαστε, απλώς τις κάνουμε. Ορισμένες είναι απλές και έχουν γίνει ρουτίνα, ενώ άλλες μπορούν να αλλάξουν τη ζωή μας και να έχουν αιώνιες επιπτώσεις, όχι μόνο σε εμάς αλλά και στην οικογένειά μας. Επομένως, είναι πολύ σημαντικό να σκεφτόμαστε τις επιλογές μας, κυρίως τις σημαντικές, αυτές που επηρεάζουν εμάς και την οικογένειά μας για όλη μας τη ζωή. 

Και ποιος δεν έχει μετανιώσει για κάποιες από τις επιλογές του; Και πόσοι από εμάς δεν ζούμε με τις επιπτώσεις των λανθασμένων επιλογών μας; Ευτυχώς υπάρχει συγχώρεση. Υπάρχει λύτρωση και θεραπεία, ακόμη και για τις χειρότερες αποφάσεις.

Αυτήν την εβδομάδα θα εξετάσουμε γενικά το θέμα των επιλογών που κάνουμε, το πώς πρέπει να τις κάνουμε, και την επιρροή που μπορεί να έχουν πάνω μας και στην οικογένειά μας.