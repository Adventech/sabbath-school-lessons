---
title: 'Ελευθερη Βουληση Ελευθερη Επιλογη'
date: 07/04/2019
---

Ορισμένοι Χριστιανοί πιστεύουν ότι ο Θεός έχει επιλέξει πριν ακόμη γεννηθεί κάποιος το εάν θα σωθεί ή όχι. Συνεπώς, σύμφωνα μ’ αυτήν την άποψη, εκείνοι που θα χαθούν για πάντα θα χαθούν επειδή ο Θεός στη σοφία Του επέλεξε να χαθούν. Αυτό σημαίνει ότι ανεξαρτήτου επιλογών, είναι καταδικασμένοι. Ευτυχώς οι Αντβεντιστές της Εβδόμης Ημέρας δεν αποδεχόμαστε αυτήν την θεολογία. Αντιθέτως, πιστεύουμε ότι ο Θεός επέλεξε όλοι να σωθούμε, και ότι πριν ακόμη δημιουργηθεί ο κόσμος, εξέλεξε να ζήσουμε αιώνια.

`Διαβάστε Εφεσ. 11-4, Τιτ. 11,2 και Β’Τιμ. 18,9. Τι λένε αυτά τα εδάφια όσον αφορά το γιατί και το πότε ο Θεός μάς έξελεξε;`

Παρόλα αυτά, κάποιοι θα χαθούν (Ματθ. 2541). Μπορεί ο Θεός να μας εξέλεξε, ωστόσο έδωσε και το ιερό δώρο της ελεύθερης βούλησης και επιλογής. 

`Τι μας διδάσκουν για την ελεύθερη βούληση τα εδάφια στο Ματθ. 2235-37;`

Ο Κύριος δεν εξαναγκάζει κανέναν να Τον αγαπήσει. Η αγάπη για να είναι αγάπη πρέπει να δίνεται ελεύθερα. Η Αγία Γραφή εξιστορεί τις προσπάθειες του Θεού να αναζητήσει και να πλησιάσει την έκπτωτη ανθρωπότητα, να την κερδίσει χωρίς να την εξαναγκάσει. Αυτό φαίνεται μέσα από τη ζωή και τη διακονία του Ιησού και στο πώς οι άνθρωποι ανταποκρίθηκαν σ’ Αυτόν με τη δική τους θέληση. Ορισμένοι ελκύστηκαν απ’ Αυτόν, ενώ άλλοι Τον ήθελαν νεκρό. Είναι αλήθεια πως ο Θεός μάς εξέλεξε για να σωθούμε, στο τέλος όμως εμείς θα αποφασίσουμε εάν θα δεχτούμε τη σωτηρία. Αναμφίβολα, από όλες μας τις επιλογές, η επιλογή μας να υπηρετήσουμε τον Κύριο είναι αυτή με τις περισσότερες επιπτώσεις σε εμάς και σε όσους επηρεάζουμε με τη ζωή και τις επιλογές μας.