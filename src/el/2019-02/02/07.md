---
title: 'Περαιτέρω Μελέτη'
date: 12/04/2019
---

Σε όλη την Αγία Γραφή βλέπουμε την ύπαρξη της ελεύθερης βούλησης του ανθρώπου. Ακόμη και οι αναμάρτητοι Αδάμ και Εύα (Γέν. 3) είχαν ελευθερία βούλησης και δυστυχώς δεν έκαναν σωστή χρήση αυτής. Εάν αναμάρτητες υπάρξεις, στην τελειότητα που βρίσκονταν, δεν χρησιμοποίησαν σωστά την ελευθερία της επιλογής, πόσο περισσότερο εμείς που είμαστε βουτηγμένοι στην αμαρτία; Και πρέπει να θυμόμαστε ότι ελευθερία βούλησης σημαίνει ακριβώς αυτό, ελευθερία, πράγμα το οποίο σημαίνει ότι ανεξαρτήτου των πιέσεων που δεχόμαστε, δεν χρειάζεται να επιλέξουμε το λάθος. Μπορούμε, με τη δύναμη που μας δίνει ο Θεός, να κάνουμε τις σωστές επιλογές. Γι’ αυτό είναι σημαντικό να εξετάσουμε προσεκτικά το βάρος των επιλογών μας, αναλογιζόμενοι ιδιαίτερα το πώς αυτές μπορούν να επηρεάσουν την οικογένειά μας. Η ελεύθερη επιλογή του Κάιν να σκοτώσει τον αδερφό του Άβελ, σίγουρα διέλυσε την οικογένειά του. Η ελεύθερη επιλογή των αδερφών του Ιωσήφ να τον πουλήσουν για σκλάβο, κατέστρεψε τη ζωή του πατέρα τους. (Γεν. 3733-35).

Σε όλη την Αγία Γραφή, όπως και στη ζωή, μπορούμε να βρούμε παραδείγματα ελεύθερων επιλογών, για καλό ή για κακό, που επηρέασαν τους άλλους, όπως οι επιλογές του Κορέ, του Δαθάν και του Αβειρών (Αρ. 161-32, δείτε Δαν. 623,24, Γεν. 1819).

**Ερωτήσεις για συζήτηση** 

`1.	 Τι επιλογές κάνατε σήμερα; Τι δείχνουν για τη σχέση σας με τον Θεό και τους άλλους; Από τις επιλογές που κάνατε, ποιες, εάν υπάρχει κάποια, θα θέλατε να αλλάξετε;`

`2.	 Ποιοι Βιβλικοί ήρωες έκαναν λάθος επιλογές και τι μπορούμε να διδαχτούμε από τα λάθη τους; Πώς οι επιλογές τους επηρέασαν αρνητικά την οικογένειά τους;`

`3.	 Όλοι έχουμε μετανιώσει για τις λάθος επιλογές μας. Γιατί, σε τέτοιες στιγμές μεταμέλειας, το ευαγγέλιο είναι επακριβώς τα καλά νέα; Ποιες υποσχέσεις της Αγίας Γραφής μπορείτε να επικαλεστείτε σε στιγμές απογοήτευσης και ενοχής για τις λάθος επιλογές σας;`

`4.	 Εάν κάποιοι ζητούσαν τη συμβουλή σας σχετικά με το γάμο, τι θα τους λέγατε, και γιατί; Σε ποιες αρχές του Λόγου του Θεού θα μπορούσατε να τους παραπέμψετε που θα τους βοηθούσαν σ’ αυτήν τη σημαντική απόφαση;`