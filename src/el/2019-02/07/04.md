---
title: 'Εγωισμος Ο Καταστροφεας Της Οικογενειας'
date: 14/05/2019
---

«Εάν παραμεριστούν η υπερηφάνεια και ο εγωισμός, σε πέντε λεπτά όλες οι δυσκολίες θα ξεπεραστούν.» Ε. Χουάιτ, Early Writings, σ.119.

Η φύση των ανθρώπων έχει διαφθαρεί από την αμαρτία. Και πιθανόν το μεγαλύτερο παράδειγμα αυτής της διαφθοράς είναι η κατάρα του εγωισμού. Από τη στιγμή που γεννιόμαστε έχουμε εγωισμό, και αυτό φαίνεται στα μικρά παιδιά τα οποία από τη φύση τους τα θέλουν όλα για τον εαυτό τους. Μέχρι την ενηλικίωσή μας αυτό το στοιχείο μπορεί να εκδηλωθεί με πολύ άσχημους τρόπους, ιδικά στην οικογένεια. 

Βέβαια, ο Ιησούς ήρθε για να το αλλάξει αυτό (Εφεσ. 424). Ο Λόγος Του μας υπόσχεται ότι μέσω του Χριστού δεν είναι απαραίτητο να κυριευόμαστε από αυτό το καταστρεπτικό στοιχείο του χαρακτήρα. Η ζωή Του είναι το τέλειο παράδειγμα του τι σημαίνει να ζει κανείς χωρίς εγωισμό, και εμείς καλούμαστε να Τον μιμηθούμε (Α’Ιωάν. 26), ώστε να ξεπεράσουμε την τάση να ζούμε μόνο για τον εαυτό μας. 

**Τι λένε τα παρακάτω εδάφια για να ζούμε μια ανιδιοτελή ζωή;**

`Φιλιπ. 2:3-5`

`Α’ Ιωάν. 3:16-18`

Όπως αναφέρει και παραπάνω η Ε. Χουάιτ, εάν παραμερίσουμε την υπερηφάνεια και τον εγωισμό, πολλά προβλήματα θα λυθούν άμεσα, προτού γιγαντωθούν και μετατραπούν σε κάτι πολύ άσχημο. Όλα τα μέλη της οικογένειας, και ιδιαίτερα οι γονείς, πρέπει συνεχώς να γονατίζουν προσευχόμενοι με πίστη, δάκρυα και υποταγή, μπροστά στο μεγαλύτερο παράδειγμα ανιδιοτελούς θυσίας στο Γολγοθά, και να ζητούν να καθαριστούν από την αμαρτία (Παρ. 166).

`Σκεψη: Πόσο χρόνο αφιερώνετε για να πλησιάσετε στο σταυρό του Γολγοθά αγωνιζόμενοι ενάντια σε οποιαδήποτε μορφή εγωισμού που υπάρχει στη ζωή σας; Πώς το εδάφιο Ματθ. 716, βοηθά να δείτε αν όντως αφιερώνετε αρκετό χρόνο;`