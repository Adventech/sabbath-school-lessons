---
title: Υποταγη
date: 15/05/2019
---

`Τι συμβουλεύει ο Παύλος σχετικά με την ταπεινότητα και την υπηρεσία στις σχέσεις; Εφεσ. 521. Πώς συμβάλλει νομίζετε αυτή η συμπεριφορά στην ενότητα της εκκλησίας; Γιατί είναι σημαντικό να υπάρχει στην οικογένεια; Εφεσ. 522-69.`

Ο όρος «υποτασσόμενοι» (Εφεσ. 521) σημαίνει να ταπεινώνεται ο ένας στον άλλον εθελοντικά. Αυτή η ιδιαίτερη αρχή ξεκίνησε με τον Χριστό (Ματθ. 2026-28, Ιωάν. 134,5, Φιλιπ. 25-8) και χαρακτηρίζει όλους όσους είναι πλήρεις με το Πνεύμα Του (Εφεσ. 518). «Εν φόβω Θεού», αυτό είναι που οδηγεί τους ανθρώπους σ’ αυτήν τη συμπεριφορά (εδ.21). Η αμοιβαιότητα στην αυταπάρνηση ήταν και είναι μία επαναστατική Χριστιανική  διδαχή για τις κοινωνικές σχέσεις. Φέρνει ζωή στην πνευματική πραγματικότητα ότι όλοι ανεξαιρέτως, μέσω του Χριστού είμαστε ένα. 

Μία οικογενειακή αρχή. Η υποταγή του Χριστιανού πρέπει να ξεκινάει από το σπίτι. Εάν η αρχή αυτή είναι αποτελεσματική εκεί, θα κάνει τότε μεγάλη διαφορά και στην εκκλησία. Αφού ο Παύλος παρουσιάζει την αρχή της υποταγής, προχωράει στην εφαρμογή της στις οικογένειες. 

Τρία είδη σχέσεων αναφέρονται στην Εφεσ. 522-69, οι πιο συνηθισμένες και οι πιο άνισες σχέσεις στην κοινωνία. Σκοπός δεν είναι η ενδυνάμωση κάποιας υπάρχουσας κοινωνικής τάξης, αλλά να δείξει ότι η πίστη στον Χριστό ενεργεί όταν υπάρχει μια ριζικά διαφορετική εθελούσια υποταγή των πιστών προς αλλήλους. 

**Γιατί πιστεύετε ότι ο Παύλος αναφέρεται συνεχώς πρώτα σ’ αυτούς που είναι κοινωνικά πιο αδύναμοι – γυναίκες, παιδιά, δούλοι; Γράψτε την φράση που συνδέεται με την υποταγή σε κάθε μία από αυτές τις περιπτώσεις.**

`Εφεσ. 5:22`

`Εφεσ. 6:1`

`Εφεσ. 6:5`

Εκείνοι με την μεγαλύτερη κοινωνική εξουσία – άνδρες, γονείς, κύριοι – αναφέρονται πάντοτε δεύτεροι. Κάθε κατηγορία λαμβάνει μία εντολή που έρχεται σ’ αντίθεση με την κοινωνία. Αυτές οι οδηγίες θα πρέπει να εξέπληξαν τους πιστούς του 1ου αιώνα. Όλοι μπροστά στο Σταυρό ήταν στο ίδιο επίπεδο και ανοίγονταν ένας νέος δρόμος για να βιώσουν την πραγματική ενότητα στις σχέσεις.