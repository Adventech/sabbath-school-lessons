---
title: 'Γινομαστε Ενα Μεσω Της Αγαπης Του'
date: 13/05/2019
---

«Εσάς δε ο Κύριος να αυξήση και να περισσεύση εις την αγάπην προς αλλήλους και προς πάντας» (Α’Θεσ. 3:12).

`Ο Ιησούς προσευχήθηκε στον Πατέρα Του ώστε οι ακόλουθοί Του «να ήναι έν καθώς ημείς είμεθα έν» (Ιωάν. 17:22). Εξηγήσετε  συνοπτικά τα λόγια του Ιησού, εστιάζοντας ιδιαίτερα στο ρόλο της αγάπης που χρειάζεται να έχουμε για την επίτευξη αυτής της ενότητας.`

Η ενότητα μεταξύ των μαθητών ήταν η κύρια ανησυχία του Ιησού στην προσευχή Του. Η εμπειρία της αγάπης είναι απαραίτητη για να επιτευχθεί αυτή η ενότητα. Η φύση του Θεού είναι αγάπη (Α’ Ιωάν. 48) και προσδιορίζει τους ακολούθους του Ιησού (Ιωάν. 1335). Η αγάπη του Θεού, δεν είναι φυσική απόρροια της αμαρτωλής ανθρώπινης καρδιάς. Έρχεται στη ζωή μας καθώς ο Ιησούς κατοικεί μέσα μας με το Πνεύμα Του (Ρωμ. 55, 89,11).

«Να αγαπάτε αλλήλους, καθώς σας ηγάπησα» (Ιωάν. 1512). Ο μαθητής Ιωάννης, ο οποίος κατέγραψε αυτά τα λόγια, κάποτε δεν είχε αγάπη, ήταν υπερήφανος, διψούσε για εξουσία, ήταν επικριτικός και οξύθυμος (Μάρκ. 317, Λουκ. 954,55, δείτε επίσης Ζ.Χ. σ.265,266). Αργότερα στη ζωή του θυμόταν το πόσο ο Ιησούς τον αγαπούσε παρόλα τα ελαττώματά του. Η αγάπη του Ιησού σταδιακά άλλαξε τον Ιωάννη και τον βοήθησε να αγαπήσει τους άλλους μέσω της Χριστιανικής ενότητας. «Ημείς αγαπώμεν αυτόν, διότι αυτός πρώτος ηγάπησεν ημάς» (Α’Ιωάν. 419) έγραψε, και επίσης, «επειδή ούτως ηγάπησεν ημάς ο Θεός, και ημείς χρεωστούμεν να αγαπώμεν αλλήλους» (εδ.11).

`Διαβάστε Α’Κορ. 134-8. Βάλτε το όνομά σας όπου εμφανίζεται η λέξη «αγάπη». Πόσο καλά ταιριάζει; Ζητήστε από τον Ιησού να φέρει αυτές τις αρετές της αγάπης στη ζωή σας διαμέσου του Πνεύματός Του. Τι αλλαγές μπορεί το Άγιο Πνεύμα να σας οδηγήσει να κάνετε για να φτάσετε αυτό το Χριστιανικό ιδεώδες;`