---
title: 'Το Επικεντρο Ο Χριστος'
date: 12/05/2019
---

`Πώς περιγράφει ο Παύλος για να περιγράψει την ενότητα μέσω του Χριστού; Πώς ο Χριστός έκανε «τους δύο εις ένα νέον άνθρωπον»; Εφεσ. 2:11-22, δείτε επίσης Γαλ. 3:28.`

Ο Σταυρός του Χριστού απομακρύνει τα εμπόδια που χωρίζουν τους ανθρώπους. Τείχη χώριζαν στο ναό τους άνδρες από τις γυναίκες, και τους Ιουδαίους από τους Εθνικούς. Θέλοντας να περιγράψει την ενότητα μεταξύ Ιουδαίων και Εθνικών μέσω του Χριστού, ο Παύλος χρησιμοποίησε όρους που θα έβρισκαν απήχηση για τους διαχωρισμούς μεταξύ εθνών, κοινωνικών τάξεων, γένους κτλ. «Διά να κτίση εις εαυτόν τους δύο εις ένα νέον άνθρωπον, φέρων ειρήνην» Εφ. 215. Αυτά είναι τα καλά νέα που βοηθάνε τα ζευγάρι να κατανοήσει την ενότητα στο γάμο μέσα από τη φράση, «εις σάρκαν μίαν». Επίσης, μέσω της πίστης στον Χριστό, οικογένειες που για χρόνια ήταν διαλυμένες μπορούν να συμφιλιωθούν. 

`Έχει μεγάλη διαφορά το να αναφερόμαστε απλώς στα εδάφια της Αγίας Γραφής για την ενότητα εν Χριστώ, από όταν τη ζούμε. Τι αλλαγές φέρνει ο Χριστός στη ζωή μας που μας βοηθούν να βιώσουμε την ενότητα που μας έχει υποσχεθεί; Δείτε για παράδειγμα Ρωμ. 6:4-7, Β’ Κορ. 5:17, Εφεσ. 4:24-32.`

«Φαντασθείτε ένα μεγάλο κύκλο από την περιφέρεια του οποίου ξεκινούν πολλές ακτίνες με κατεύθυνση το κέντρο. Όσο περισσότερο οι ακτίνες πλησιάζουν στο κέντρο, τόσο περισσότερο πλησιάζουν η μια στην άλλη… Όσο πλησιέστερα ερχόμαστε στο Χριστό, τόσο πλησιέστερα ερχόμαστε ο ένας στον άλλο» Ε. Χουάιτ, Χ.Ο. σ.125,126.

«Ανάμεσα στον πατέρα και το γιο, το σύζυγο και τη σύζυγο,… βρίσκεται ο Χριστός, ο Μεσίτης, είτε Τον αναγνωρίζουμε είτε όχι. Δεν μπορούμε να εδραιώσουμε άμεση επαφή πέρα από τον εαυτό μας, χωρίς τη βοήθεια του Χριστού, του Λόγου Του, και χωρίς να Τον ακολουθούμε.» Dietrich Bonhoeffer, The Cost of Discipleship, σ. 108.

`Σκεψη: Πόσο κοντά στο κέντρο του κύκλου βρίσκεται η οικογένειά σας ή η εκκλησία σας; Τι άλλο πρέπει να πέσει για να γίνουν οι σχέσεις όπως πρέπει;`