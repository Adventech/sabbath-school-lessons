---
title: 'Οι Ρυθμοι Της Ζωης'
date: 30/03/2019
---

### Για τη μελέτη αυτής της εβδομάδας, διαβάστε
Γεν. 1, 8:22, Ψαλμ. 90:10, Ιώβ 1:13-19, Πράξ. 9:1-22, Φιλιπ. 1:6, Ρωμ. 8:1.

> <p>Εδαφιο μνημης</p>
> «Χρόνος είναι εις πάντα, και καιρός παντί πράγματι υπό τον ουρανόν» Εκκλησιαστής 3:1.

Ένα από τα πιο όμορφα ποιήματα ανήκει στο βασιλιά Σολομώντα: «Χρόνος είναι εις πάντα, και καιρός παντί πράγματι υπό τον ουρανόν. Καιρός του γεννάσθαι, και καιρός του αποθνήσκειν• καιρός του φυτεύειν, και καιρός του εκριζόνειν το πεφυτευμένον• καιρός του αποκτείνειν, και καιρός του ιατρεύειν• καιρός του καταστρέφειν, και καιρός του οικοδομείν• καιρός του κλαίειν, και καιρός του γελάν• καιρός του πενθείν, και καιρός του χορεύειν• καιρός του διασκορπίζειν λίθους, και καιρός του συνάγειν λίθους• καιρός του εναγκαλίζεσθαι, και καιρός του απομακρύνεσθαι από του εναγκαλισμού• καιρός του αποκτήσαι, και καιρός του απολέσαι• καιρός του φυλάττειν, και καιρός του ρίπτειν• καιρός του σχίζειν, και καιρός του ράπτειν• καιρός του σιγάν, και καιρός του λαλείν• καιρός του αγαπήσαι, και καιρός του μισήσαι• καιρός πολέμου, και καιρός ειρήνης.» (Εκκλ. 3:1-8).

Τα λόγια αυτά περιλαμβάνουν μεγάλο μέρος της ανθρώπινης ύπαρξης – τις φάσεις, τους ρυθμούς της ζωής μας. Πράγματι, από την ημέρα που γεννιόμαστε η ζωή μας περνά από διαφορετικά στάδια, από αλλαγές. Κάποιες αλλαγές μπορεί να είναι καλές και κάποιες όχι. Κάποιες φορές μπορούμε να ελέγξουμε τις αλλαγές, και κάποιες όχι. Αυτήν την εβδομάδα θα εξετάσουμε τα στάδια και τους ρυθμούς της ζωής μας, τόσο στο πώς επηρεάζουν εμάς όσο και την οικογένειά μας.