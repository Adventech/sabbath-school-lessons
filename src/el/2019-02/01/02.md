---
title: 'Εν Αρχη'
date: 31/03/2019
---

Η Αγία Γραφή ξεκινά με την αρχή, γι’ αυτό άλλωστε και η πρώτη φράση είναι, «Εν αρχή» (Γεν. 11). Το κεφάλαιο αυτό εστιάζει στην αλλαγή της γης από «άμορφος και έρημος» (εδ.2) σε έναν κόσμο που ο Ίδιος ο Θεός, την έκτη ημέρα, χαρακτήρισε τα πάντα ως «καλά λίαν» (εδ.31). Εν ολίγοις, η αρχή εδώ είναι και η αρχή του κόσμου μας. 

`Διαβάστε Γέν. 1. Δίνεται πουθενά η εντύπωση ότι κάτι έγινε τυχαία ή μήπως όλα έγιναν με τάξη την κατάλληλη στιγμή στο κατάλληλο μέρος; Τι καταλαβαίνουμε για τον χαρακτήρα του Θεού;`

Η Ε. Χουάιτ γράφει, «η τάξη, είναι ο πρώτος νόμος του Ουρανού» (Signs of the Times, 8 Ιουνίου 1908) και φυσικά το ίδιο ισχύει και στη γη. Παρότι η αμαρτία αναστάτωσε ως ένα βαθμό τον φυσικό κόσμο, η τάξη, οι ρυθμοί και η τακτικότητα εξακολουθούν να υπάρχουν.

`Διαβάστε Γέν. 8:22. Πού φαίνεται εδώ η τάξη;`

Ακόμη και μετά την Πτώση, οι εποχές εναλλάσσονται με τάξη. Επομένως, μαζί με τους φωστήρες στον ουρανό, τον ήλιο και το φεγγάρι που είναι «διά να διαχωρίζωσι την ημέραν από της νυκτός• και ας ήναι διά σημεία, και καιρούς, και ημέρας, και ενιαυτούς» (Γέν. 1:14), υπάρχουν και οι εποχές που είναι μέρος του φυσικού ρυθμού του κόσμου που ο Θεός δημιούργησε. Και η αλήθεια είναι πως αν και μας δίνονται λίγα μόνο στοιχεία, στον Ησ. 66:23 φαίνεται πως στους νέους ουρανούς και στη νέα γη ο ρυθμός αυτός θα εξακολουθεί να υπάρχει.

`Σκεψη: Σκεφτείτε πώς το Σάββατο επηρεάζει τακτικά τη ζωή τόσο τη δική σας όσο και της οικογένειάς σας. Ποια είναι τα πλεονεκτήματα της τακτικότητας του Σαββάτου;`