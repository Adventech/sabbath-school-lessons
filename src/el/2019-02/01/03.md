---
title: 'Οι Ρυθμοι Της Ζωης'
date: 01/04/2019
---

Οι επιστήμονες αναφέρονται στους κιρκάδιους ρυθμούς, τους βιολογικούς ρυθμούς που ρυθμίζουν τη λειτουργία του σώματός μας. Με άλλα λόγια, στο σώμα μας υπάρχει μία τακτικότητα. Επομένως, ως ένα βαθμό, ρυθμοί υπάρχουν γύρω μας ακόμη και μέσα μας.

**Ποια είναι τα προβλέψιμα στάδια της ζωής που αναφέρονται στα παρακάτω αποσπάσματα της Αγίας Γραφής, και πώς σχετίζονται με την οικογενειακή ζωή;**

`Εκκλ. 3:2`

`Γέν. 21:8, Κριτ. 13:24`

`Ψαλμ. 71:5, Παρ. 5:18`

`Γέν. 15:15, Κριτ. 8:32`

`Ψαλμ. 90:10`

Μεταξύ των δύο άκρων της ζωής, της γέννησης και του θανάτου, όλοι διανύουμε διάφορες περιόδους, διαφορετικές για τον καθένα. Κάποιοι δεν ζουν πολύ μετά τη γέννησή τους, ενώ άλλοι μεγαλώνουν και πεθαίνουν στα βαθιά γεράματα. Τα παιδιά μεγαλώνουν και αναπτύσσονται με τον δικό τους ρυθμό. Κάποια περπατάνε ή μιλάνε γρηγορότερα από κάποια άλλα. Ορισμένοι έχουν την ευκαιρία να μορφωθούν και όταν μεγαλώσουν να γίνουν επαγγελματίες, ενώ άλλοι ασχολούνται με άλλα είδη εργασίας. Κάποιοι θα κάνουν οικογένεια, ενώ κάποιοι δεν θα παντρευτούν ή δεν θα αποκτήσουν παιδιά. 

Υπάρχουν δισεκατομμύρια άνθρωποι στη γη και παρότι όλοι έχουμε πολλά κοινά (δείτε Πράξ. 1726), ο καθένας από εμάς είναι ξεχωριστός, και διαφορές υπάρχουν σε όλους. Υπό μία έννοια αυτές οι διαφορές είναι σημαντικές επειδή μας κάνουν ξεχωριστούς, πράγμα το οποίο σημαίνει ότι ο καθένας έχει να μοιραστεί κάτι που οι άλλοι δεν έχουν. Εν ολίγοις, οι διαφορές μας, μας επιτρέπουν να γίνουμε ευλογία στους άλλους. Για παράδειγμα, μικροί μεγάλοι μπορούμε να ωφεληθούμε από αυτά που προσφέρουν οι άλλοι, «Καύχημα των νέων είναι η δύναμις αυτών• και δόξα των γερόντων η πολιά» (Παρ. 2029). Σε όποια φάση κι αν βρισκόμαστε, και παρά τις διαφορές μας, όλοι έχουμε κάτι να προσφέρουμε, όχι μόνο στον Κύριο αλλά και ο ένας στον άλλον. 

`Σκεψη: Όποιες κι αν είναι οι καταστάσεις που βιώνετε, τι μπορείτε να κάνετε για να γίνετε ευλογία σε κάποιον άλλον; Γιατί να μην προσπαθήσετε να γίνετε ευλογία, ειδικά σε κάποιον στην οικογένειά σας;`