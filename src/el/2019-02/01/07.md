---
title: 'Περαιτέρω Μελέτη'
date: 05/04/2019
---

Σκεφτείτε τις αλλαγές που συνέβησαν στη ζωή των μαθητών του Χριστού το διάστημα που ήταν μαζί Του. Ως επί το πλείστον ήταν αμόρφωτοι, απλοί άνθρωποι, συνηθισμένοι στις διδασκαλίες και τις παραδόσεις της Ιουδαϊκής τους πίστης. Τώρα όμως βρέθηκαν υπό αμφισβήτηση από τον Γαλιλαίο Ραβί. Ζήλεψαν (Ματθ. 2020-24) και λογομάχησαν (Ιωάν. 325), έδειξαν απιστία (Μάρκ. 928,29), εγκατέλειψαν (Ματθ. 2656) και πρόδωσαν τον Ιησού (Ματθ. 2669-74). Την ίδια στιγμή, αυξάνονταν πνευματικά σε σημείο που οι άλλοι αναγνώρισαν τον Πέτρο ως κάποιον που ήταν με τον Ιησού (Ματθ. 2673), ενώ τα μέλη του Συνεδρίου εξεπλάγησαν με τον Πέτρο και τον Ιωάννη επειδή ήταν «άνθρωποι αγράμματοι και ιδιώται, εθαύμαζον και ανεγνώριζον αυτούς ότι ήσαν μετά του Ιησού» (Πράξ. 413).

Σκεφτείτε, ακόμη, την θετική επιρροή που μπορούμε να ασκήσουμε στην οικογένειά μας εάν ζούμε έτσι που τα μέλη της οικογένειάς μας να αναγνωρίζουν ότι είμαστε με τον Ιησού. 

«Το σπίτι μπορεί να είναι απλό, αλλά παραμένει πάντοτε ένα μέρος όπου χαρούμενα λόγια προφέρονται και καλοσυνάτες πράξεις εκτελούνται, όπου η ευγένεια και η αγάπη φιλοξενούνται μόνιμα.» Ε. Χουάιτ, Χ.Ο. σ. 10.

**Ερωτήσεις για συζήτηση** 

`1.	Διαβάστε Εκκλ. 31-8. Τι λένε αυτά τα εδάφια και πώς μπορούμε να εφαρμόσουμε αυτήν την αρχή στη ζωή και στις εμπειρίες μας;`

`2.	 Μοιραστείτε κάποιες εμπειρίες σας που άλλαξαν τη ζωή σας. Πείτε τι διδαχτήκατε από αυτές και τι άλλο θα μπορούσατε να διδαχτείτε που δεν το κάνατε. Επίσης, πείτε πώς αυτές οι εμπειρίες επηρέασαν την οικογένειά σας. Τι διδαχτήκατε από αυτές τις περιπτώσεις;`

`3.	 Πόσο διαφορετική θα ήταν η ζωή σας σήμερα εάν δεν υπήρχε ο Χριστός στη ζωή σας; Τι σας δείχνει αυτό για την δύναμη του Χριστού να σας αλλάξει;` 