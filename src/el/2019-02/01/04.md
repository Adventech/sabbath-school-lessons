---
title: 'Το Αναπαντεχο'
date: 02/04/2019
---

`Διαβάστε Ιώβ 113-19, 27-9. Τι συνέβη στον Ιώβ; Πώς η εμπειρία του αντικατοπτρίζει αυτά που συμβαίνουν σε όλους μας, με τον έναν ή τον άλλον τρόπο, κάποια στιγμή στη ζωή μας;`

Ο φιλόσοφος Ηράκλειτος δήλωσε ότι «δεν υπάρχει τίποτα μόνιμο εκτός από την αλλαγή.» Εκεί που όλα δείχνουν να πηγαίνουν καλά, γίνεται το αναπάντεχο. Μπορεί να είναι η απώλεια μίας εργασίας, μία αρρώστια που σε στέλνει στο κρεβάτι ή σε πρόωρο θάνατο, μία φωτιά στο σπίτι, ένα τροχαίο, μία πτώση καθώς περπατάς. Φυσικά, δεν είναι όλες οι αλλαγές αρνητικές. Πιθανόν, μία προαγωγή στη δουλειά να οδηγήσει σε καλύτερες οικονομικές συνθήκες. Ή πιθανόν να συναντήσεις κάποιον που θα γίνει το άλλο σου μισό, μία αλλαγή που πολλοί θα καλοδέχονταν. Όπως και να έχει, ενώ βρισκόμαστε στη ρουτίνα μας, στους ρυθμούς μας, κάτι αναπάντεχο μπορεί να τα αναταράξει όλα. 

Ο Ιώβ ασφαλώς και δεν περίμενε αυτές τις αλλαγές στη ζωή του. Η Αγία Γραφή αναφέρει ότι ήταν «άμεμπτος και ευθύς και φοβούμενος τον Θεόν και απεχόμενος από κακού» (Ιώβ 11). Ήταν παντρεμένος, είχε επτά γιους και τρεις κόρες, και ήταν πολύ πλούσιος (εδ. 2,3). Μέχρι τη μέση του βιβλίου έχει ήδη έξι μεγάλες απώλειες: την περιουσία του, τους εργάτες του, τα παιδιά του, την υγεία του, την στήριξη της συζύγου του και την ενθάρρυνση των φίλων του. Ανατράπηκαν τα πάντα στη ζωή του και η οικογένειά του καταστράφηκε. 

Αν και αυτά που συνέβησαν στον Ιώβ ήταν ακραία, ποιος δεν έχει αρνητικές εμπειρίες από αναπάντεχα στη ζωή του; Η ζωή μπορεί να συνεχίζεται κανονικά, και ξαφνικά, χωρίς προειδοποίηση τα πάντα αλλάζουν, και τόσο η ζωή μας όσο και της οικογένειάς μας μπορεί να μην είναι ποτέ ξανά η ίδια. 

Αυτό δεν είναι κάτι καινούργιο. Ο Άβελ πιθανόν να μην περίμενε ότι θα δολοφονηθεί από τον αδερφό του, και ο Ιωσήφ δεν φαντάστηκε ότι θα πουλιόταν ως σκλάβος στην Αίγυπτο. Και στις δύο περιπτώσεις, οι προδότες ήταν μέσα από την οικογένεια. Και στις δύο περιπτώσεις, οι οικογένειες επηρεάστηκαν από τα γεγονότα. Η Αγία Γραφή είναι γεμάτη παραδείγματα ανθρώπων των οποίων η ζωή και η οικογένεια επηρεάστηκε αναπάντεχα.

`Σκεψη: Πώς σας βοήθησε η πίστη σας σε δοκιμασίες που τάραξαν αναπάντεχα τη ροή της ζωής σας;`