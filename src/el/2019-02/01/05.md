---
title: Αλλαγες
date: 03/04/2019
---

Είναι γεγονός ότι όλοι έχουμε τις συνήθειές μας, και μάλιστα όσο μεγαλώνουμε τόσο δυσκολότερα τις αλλάζουμε. Η αλήθεια είναι πως ο άνθρωπος δεν αλλάζει εύκολα. Ωστόσο, ο Θεός θέλει να μας αλλάξει, όχι τόσο την προσωπικότητά μας όσο τον χαρακτήρα μας. Αυτό είναι το σχέδιο της σωτηρίας: ο Θεός να μας κάνει νέους ανθρώπους εν Αυτώ. 

`Τι μεγάλη αλλαγή επήλθε στον Σαύλο της Ταρσού και πώς συνέβη; Πράξ. 8:1,3, 9:1-22, Γαλ. 1:15-17.`

«Παραχωρώντας ο Σαύλος τον εαυτό του στην αποδεικτική δύναμη του Αγίου Πνεύματος, κατάλαβε τα λάθη της ζωής του και αναγνώρισε την πλατειά έκταση των απαιτήσεων του νόμου του Θεού. Ο πρώην περήφανος Φαρισαίος, που ήταν σίγουρος ότι είχε αποκτήσει τη δικαίωσή του με τα καλά του έργα, υποκλίνονταν τώρα μπροστά στο Θεό με την ταπείνωση και την απλότητα ενός μικρού παιδιού, εξομολογούμενος την αναξιότητά του και επικαλούμενος το έλεος, ενός σταυρωμένου και αναστημένου Σωτήρα. Ο Σωτήρας λαχταρούσε να έρθει σε στενή επαφή και αρμονία με τον Πατέρα και τον Υιό. Και με τη διακαή αυτή επιθυμία για συγχώρηση και για αποδοχή, απηύθυνε θερμές ικεσίες… Οι προσευχές του μετανοημένου Φαρισαίου δεν πήγαν χαμένες. Τα πιο βαθιά διανοήματα και οι παλμοί της καρδιάς του άλλαξαν με τη βοήθεια της θεϊκής χάρης και τα ευγενέστερα αισθήματά του εναρμονίσθηκαν με τις αιώνες προθέσεις του Θεού. Για το Σαύλο, ο Χριστός και η δικαιοσύνη Του είχαν αποκτήσει μεγαλύτερη αξία από ότι ολόκληρος ο κόσμος.» Ε. Χουάιτ, Π.Α. σ. 102,103.

Ακόμη και αν οι δικές μας εμπειρίες αλλαγής δεν είναι τόσο δραστικές όσο του Παύλου, όλη έχουμε τη δική μας ιστορία, την εμπειρία του πώς ο Κύριος εργάστηκε για να μας αλλάξει, να μας κάνει όπως πρέπει να είμαστε. Η διαδικασία μπορεί να είναι μακρόχρονη, και ορισμένες φορές να αναρωτιόμαστε για το εάν θα αλλάξουμε. Γι’ αυτές τις στιγμές, υπάρχουν δύο εδάφια από την Αγία Γραφή που είναι σημαντικό να επικαλούμαστε.

`Σκεψη: Διαβάστε Φιλιπ. 16 και Ρωμ. 81. Ποιες δύο σημαντικές υποσχέσεις βρίσκουμε σ’ αυτά τα εδάφια και πώς συμβάλλουν στην εμπειρία του Χριστιανού;`