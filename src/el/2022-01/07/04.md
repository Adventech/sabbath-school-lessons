---
title:  «Δεν Απολειπεται Πλεον Θυσια Για Τις Αμαρτιες»
date:  08/02/2022
---

Η προειδοποίηση στην Εβρ. 6:4-6 είναι παρόμοια με την προειδοποίηση που είδαμε στην Εβρ. 10:26-29. Ο απ. Παύλος εξηγεί στους αναγνώστες ότι η απόρριψη της θυσίας του Ιησού ακυρώνει το μέσο της συγχώρεσης από την αμαρτία, διότι εκτός από τη συγχώρεση του Ιησού δεν υπάρχει άλλο μέσο (Εβρ. 10:1-14).

`Διαβάστε Εβρ. 10:26-29. Με ποιους τρεις τρόπους περιγράφει ο απ. Παύλος την αμαρτία για την οποία δεν υπάρχει συγχώρεση;`

Ο συγγραφέας δεν λέει ότι δεν υπάρχει εξιλέωση για μια αμαρτία που διαπράχθηκε αφότου λάβαμε γνώση της αλήθειας. Ο Θεός όρισε τον Ιησού ως τον Παράκλητό μας (Α’ Ιωάν. 2:1). Μέσω Αυτού λαμβάνουμε τη συγχώρεση των αμαρτιών (Α’ Ιωάν. 1:9).  Η αμαρτία για την οποία δεν υπάρχει θυσία ή εξιλέωση περιγράφεται ως «αυτός που καταπάτησε τον Υιό του Θεού, και νόμισε κοινό το αίμα της διαθήκης… και έβρισε το Πνεύμα της Χάρης» (Εβρ. 10:29). Ας εξετάσουμε το νόημα αυτών εδαφίων.

Η φράση «αυτός που καταπάτησε τον Υιό του Θεού» (Εβρ. 10:29) περιγράφει την απόρριψη του νόμου του Θεού. Ο τίτλος «Υιός του Θεού» θυμίζει στους πιστούς ότι ο Θεός έχει τοποθετήσει τον Ιησού στα δεξιά του θρόνου Του και υπόσχεται να κάνει τους εχθρούς Του «ως υποπόδιο» των ποδιών Του (δείτε επίσης Εβρ. 1:5-12, 14). Η καταπάτηση του Ιησού δείχνει ότι ο αποστάτης  Τού φέρθηκε σαν να ήταν εχθρός του. Το πλαίσιο του εδαφίου  Εβρ. 1:13, θα μπορούσε να εννοεί όσον αφορά τη ζωή του αποστάτη, ότι ο Ιησούς απομακρύνθηκε από τον θρόνο (τον οποίο καταλαμβάνει ο αποστάτης) και έγινε υποπόδιό του. Αυτό ακριβώς ήθελε να κάνει ο Εωσφόρος στον ουρανό (Ησ.  14:12-14) και θα προσπαθήσει να κάνει ο «άνθρωπος της αμαρτίας» στο μέλλον (Β’ Θεσ. 2:3, 4). Η φράση «νόμισε κοινό το αίμα της διαθήκης»   αναφέρεται στην απόρριψη της θυσίας του Ιησού (Εβρ. 9:15-22). Σημαίνει ότι το αίμα του Χριστού δεν έχει εξαγνιστική δύναμη. Η φράση «έβρισε το Πνεύμα της Χάρης» είναι πολύ ισχυρή. Η ελληνική λέξη έβρισε (πρόσβαλε, ντρόπιασε), αναφέρεται στη αυθάδεια ή στην αλαζονεία. Αυτός ο όρος έρχεται σε πλήρη αντίθεση με την περιγραφή του Αγίου Πνεύματος ως «το Πνεύμα της Χάρης». Σημαίνει ότι ο αποστάτης ανταποκρίθηκε στην προσφορά της Χάρης του Θεού προσβάλοντάς την.

Ο αποστάτης εμμένει σε μια απαράδεκτη στάση. Απορρίπτει τον Ιησού, τη θυσία Του και το Άγιο Πνεύμα.