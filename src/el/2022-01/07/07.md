---
title:  Περαιτέρω Μελέτη
date:  11/02/2022
---

Διαβάστε από την Έ. Χουάιτ Π.Α., σελ. 476-482, Ζ.Χ., σελ. 686-693.

«Η πάλη κατά του εαυτού μας αποτελεί τη σκληρότερη μάχη που δόθηκε ποτέ. Η παραχώρηση του εγώ μας, η τέλεια υποταγή μας στο θέλημα του Θεού απαιτεί αγώνα. Όμως η καρδιά πρέπει πρώτα να υποταχθεί στο Θεό πριν ανακαινισθεί με αγιοσύνη.» Έ. Χουάιτ Β.Χ., σελ. 43.

«Ο Ιωάννης ποθούσε να γίνει όπως ο Ιησούς και με τη μεταπλαστική επιρροή της αγάπης του Χριστού έγινε πράος και ταπεινός. Το εγώ κρύφθηκε στον Ιησού. Περισσότερο ανεπιφύλακτα από όλους τους άλλους συντρόφους του, ο Ιωάννης παρεχώρησε τον εαυτό του στη δύναμη της θαυμαστής εκείνης ζωής…

Η βαθιά αγάπη του Ιωάννη για το Χριστό τον έκανε να λαχταράει να βρίσκεται πάντοτε στο πλάι Του. Ο Σωτήρας αγαπούσε και τους δώδεκα, αλλά ο Ιωάννης είχε το πιο επιδεκτικό πνεύμα. Ήταν νεότερος από τους άλλους και με παιδιάστικη σχεδόν εκμυστήρευση και εμπιστοσύνη άνοιγε την καρδιά του στον Ιησού. Έτσι, συμπάθησε περισσότερο τον Ιησού και μέσω αυτού η βαθύτερη πνευματική διδαχή του Σωτήρα μεταδόθηκε στον κόσμο…

Η ομορφιά της αγιοσύνης που τον είχε μεταβάλει, έλαμπε με μία χριστόμορφη ακτινοβολία πάνω στο παρουσιαστικό του. Με λατρεία και με αγάπη παρατηρούσε τον Σωτήρα μέχρι που η ομοιότητα με το Χριστό και η επικοινωνία με Αυτόν έγιναν η μοναδική του επιθυμία. Ο χαρακτήρας του αντανακλούσε τον χαρακτήρα του Κυρίου του.» Π.Α., σελ. 480, 481.

**Ερωτήσεις για συζήτηση**

`1. Η ζωή του Ιωάννη, του αγαπητού μαθητή, και του Ιούδα του Ισκαριώτη έχουν μια σημαντική αντίθεση. Όταν ο Ιησούς είδε τον Ιωάννη και τον αδελφό του, τους ονόμασε Βοανεργές, «υιοί βροντής». Ο Ιωάννης είχε σοβαρά ελαττώματα. Και ο Ιούδας είχε ελαττώματα και δεν ήταν χειρότεροι από του Ιωάννη. Γιατί ο Ιωάννης μεταμορφώθηκε σύμφωνα με την εικόνα του Ιησού, ενώ ο Ιούδας διέπραξε την αμαρτία κατά του Αγίου Πνεύματος; Ποια είναι η διαφορά;`

`2. Ο Ιησούς καλεί τους πιστούς να σηκώσουν τον σταυρό τους και να Τον ακολουθήσουν. Ποια είναι η διαφορά ανάμεσα στο να σηκώσουμε τον σταυρό και στο να δεχόμαστε την κακοποίηση από τους άλλους; διαφορά;`

`3. Γιατί ο Θεός ζητάει την ολοκληρωτική παραχώρηση της ζωής μας σε Αυτόν; Ποια είναι η σχέση ανάμεσα στην ελεύθερη βούληση και την σωτηρία;`