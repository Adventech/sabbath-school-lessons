---
title:  «Τα Καλυτερα»
date:  09/02/2022
---

Μετά την ισχυρή και ειλικρινή προειδοποίηση στην Εβρ. 6:4-8, ο απ. Παύλος εκφράζει την πεποίθησή του προς τους αναγνώστες ότι δεν απομακρύνθηκαν από τον Υιό, ούτε θα απομακρυνθούν στο μέλλον. Πιστεύει ότι οι ακροατές του θα λάβουν υπόψη τους την προειδοποίηση και θα φέρουν καλούς καρπούς. Οι πιστοί είναι σαν τη γη που καλλιεργείται από τον Θεό και παράγει τους καρπούς που προσμένει. Αυτοί θα λάβουν την ευλογία από τον Θεό (Εβρ. 6:7), η οποία είναι η σωτηρία (Εβρ. 6:9).

`Διαβάστε Εβρ. 6:9-12. Καταγράψτε τα καλά που έκανε και συνεχίζει να κάνει το ακροατήριο του απ. Παύλου και εξηγείστε τι σημαίνουν.`

Οι πιστοί δείχνουν την αγάπη τους προς το όνομα του Θεού, δηλαδή στον Ίδιο τον Θεό, υπηρετώντας τους αγίους. Αυτές δεν ήταν μεμονωμένες πράξεις που έγιναν στο παρελθόν, αλλά συνεχείς πράξεις που επεκτάθηκαν στο παρόν. Οι πράξεις δεν αποκαλύπτουν τον αληθινό χαρακτήρα του ατόμου. Η μεγαλύτερη απόδειξη της αγάπης προς τον Θεό δεν είναι οι θρησκευτικές πράξεις, αλλά οι πράξεις αγάπης προς τους συνανθρώπους, ιδιαίτερα σε εκείνους που είναι αδύναμοι (Ματθ. 10:42, 25:31-46). Έτσι, ο απ. Παύλος παροτρύνει τους πιστούς, «μην λησμονάτε» την αγαθοεργία (Εβρ. 13:2, 16).

Ας διαβάσουμε Εβρ. 6:12. Ο απ. Παύλος προειδοποιεί «να μη γίνετε βραδυκίνητοι», το οποίο χαρακτηρίζει εκείνους που απέτυχαν να ωριμάσουν και κινδυνεύουν να παραπέσουν (Εβρ. 5:11, 6:12). Η ελπίδα δεν παραμένει ζωντανή με διανοητικές ασκήσεις πίστης, αλλά με πίστη που εκφράζεται μέσα από πράξεις αγάπης (Ρωμ. 13:8-10).

Ο απ. Παύλος θέλει οι αναγνώστες να μιμηθούν εκείνους που μέσω της πίστης και της υπομονής κληρονόμησαν τις υποσχέσεις. Έχει ήδη παρουσιάσει τη γενιά της ερήμου ως αρνητικό παράδειγμα εκείνων που λόγω έλλειψης πίστης και επιμονής, απέτυχαν να γίνουν κληρονόμοι της υπόσχεσης. Έπειτα, παρουσιάζει τον Αβραάμ (Εβρ. 6:13-15), ως το παράδειγμα εκείνου που μέσω «πίστης και υπομονής» κληρονόμησε τις υποσχέσεις. Ο κατάλογος των θετικών παραδειγμάτων επεκτείνεται με τους ανθρώπους της πίστης στην Εβρ. 11, και κλιμακώνεται με τον Ιησού στην Εβρ. 12:ως το μεγαλύτερο παράδειγμα πίστης και υπομονής (Εβρ. 12:1-4). Στην Αποκάλυψη 14:12, η πίστη, η υπομονή και η τήρηση των εντολών είναι τα χαρακτηριστικά των αγίων των εσχάτων ημερών.

`ΣΚΕΨΗ: Μερικές φορές πρέπει να προειδοποιούμε εκείνους που αγαπάμε. Τι μαθήματα μπορούμε να μάθουμε από τον απ. Παύλο   όσον αφορά την προειδοποίηση και την ενθάρρυνση των άλλων;`