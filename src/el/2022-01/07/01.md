---
title:  Ο Ιησους Η Αγκυρα Της Ψυχης
date:  05/02/2022
---

> <p>Εδαφιο Μνημης</p>
>  «Να κρατήσουμε την ελπίδα που βρίσκεται μπροστά μας, την οποία έχουμε, ως άγκυρα της ψυχής και ασφαλή και βέβαιη, και η οποία μπαίνει μέσα στο εσωτερικό του καταπετάσματος· όπου ο Ιησούς μπήκε μέσα ως πρόδρομος, για χάρη μας, καθώς έγινε Αρχιερέας στον αιώνα, σύμφωνα με την τάξη Μελχισεδέκ.» Εβραίους 6:18-20.

### Για τη μελέτη αυτής της εβδομάδας, διαβάστε
Εβρ. 6:4-6, 10:26-29, 6:9-13, 17-20, Ματθ. 16:24, Ρωμ. 6:6.

Τα εδάφια της Εβρ. 5:11 – 6:20 διακόπτουν την θεολογική ανάλυση για την ιεροσύνη του Ιησού για λογαριασμό μας. Εδώ, ο απ. Παύλος εισάγει μια σοβαρή προειδοποίηση για τον κίνδυνο της απομάκρυνσης από τον Χριστό.

Προφανώς, οι άνθρωποι διέτρεχαν αληθινό  κίνδυνο καθώς έπαιρναν τον κατήφορο της αυτολύπησης και της ολιγοπιστίας. Ο απόστολος ανησυχεί μήπως οι πνευματικές αισθήσεις των αναγνωστών και των ακροατών του είχαν αμβλυνθεί εξαιτίας των δύσκολων καταστάσεων που αντιμετώπιζαν, και έτσι έπαψαν να αναπτύσσονται στην κατανόηση και την εμπειρία του ευαγγελίου.

Δεν είναι η αποθάρρυνση, λόγω δοκιμασιών, ένας πιθανός κίνδυνος για όλους μας να πέσουμε πνευματικά; Ωστόσο, η σοβαρή προειδοποίηση καταλήγει σε μια στοργική ενθάρρυνση. Ο απ. Παύλος εκφράζει την πίστη του στους αναγνώστες του και εξυψώνει τον Ιησού ως την ενσάρκωση της άρρηκτης υπόσχεσης του Θεού για τη σωτηρία τους (Εβρ. 6:9-20). Αυτή η αλληλουχία προειδοποιήσεων και ενθαρρύνσεων επαναλαμβάνεται στην Εβρ. 10:26-39. Ας μελετήσουμε αυτή την αλληλουχία και ας επικεντρωθούμε στα δυνατά λόγια ενθάρρυνσης που ο Ιησούς μας παρέχει.