---
title:  «Μην Πλανιεστε Με Διδαχες Ποικιλες Και Ξενες»
date:  23/03/2022
---

`Συγκρίνετε Εβρ. 13:9,  2:9,  4:16 και 6:19, 20. Πώς λαμβάνεται η χάρη; Πώς στερεώνεται η καρδιά μας;`

Ο συσχετισμός μεταξύ ψεύτικων διδασκαλιών και φαγητού που αναφέρεται στην Εβρ. 13:9, πιθανόν δεν αναφέρεται στον διαχωρισμό καθαρών και ακαθάρτων τροφών. Γιατί;

Πρώτον, ο απ. Παύλος στην επιστολή του δεν φαίνεται να εστιάζει στον διαχωρισμό καθαρών και ακαθάρτων τροφών. Γνωρίζουμε από τις Πράξ. 15:ότι η πρώτη Χριστιανική εκκλησία υποστήριζε τόσο ότι οι πιστοί θα σωθούν βάση της χάρης (Πράξ. 15:7-11), όσο ότι έπρεπε να συνεχίζουν να ακολουθούν κάποιους κανόνες διατροφής (Πραξ. 15:19, 20). Ο διαχωρισμός μεταξύ καθαρών και ακαθάρτων, αλλά και άλλων οδηγιών της Αγίας Γραφής, δεν αντιτίθενται στη χάρη. Στην πραγματικότητα, ο απ. Παύλος υποστηρίζει ότι η νέα διαθήκη έχει βάλει τον νόμο στην καρδιά (Εβρ. 8:10-12). Παρόλα αυτά, ξεκαθαρίζει ότι οι θυσίες των ζώων και η Λευιτική διαμεσολαβητική ιεροσύνη αντικαταστάθηκαν από την υπέρτατη θυσία και την ιερατική μεσιτεία του Ιησού (Εβρ. 8:4, 5, 10/ι 1-18).

Δεύτερον, η τα συφραζόμενα υποδηλώνουν ότι ο απ. Παύλος επικρίνει το ακροατήριο όχι για την αποχή τους από συγκεκριμένες τροφές, αλλά για την κατανάλωσή τους με την ελπίδα ότι θα λάβουν χάρη ή αξία  (Εβρ. 13:9). Πιθανώς, τους προειδοποιεί να μην συμμετέχουν σε Ιουδαϊκά τελετουργικά ή γεύματα λατρείας που εορτάζονταν ως προέκταση των θυσιών των ζώων στον ναό και υποτίθεται ότι θα πρόσφεραν πνευματικά οφέλη ή χάρη. Όμως, η χάρη δεν μεσολαβεί μέσω των γευμάτων. Η χάρη έρχεται μόνο διαμέσου της θυσίας και της ιερατικής μεσιτείας του Ιησού Χριστού. Οι πιστοί  «έχουμε ένα θυσιαστήριο» (Εβρ. 13:10), τον Σταυρό του Χριστού, από τον οποίο μπορούμε να τραφούμε (Ιωάν. 6:47-58).

Στην προς Εβραίους η χάρη προέρχεται από τον θρόνο του Θεού (Εβρ. 4:16). Αυτή η χάρη, μεσιτεύει διαμέσου του Χριστού, είναι η «άγκυρα της ψυχής» την οποία έχουμε «ασφαλή και βέβαια», γιατί είναι δεμένη στον θρόνο του Θεού (Εβρ. 6:19, 20, 4:16). Είναι η χάρη που λαμβάνουμε μέσω της θυσίας του Χριστού, που μας παρέχει σταθερότητα και ασφάλεια στην καρδιά μας. Όταν η καρδιά στερεωθεί κατά αυτόν τον τρόπο, δεν θα πλανηθεί από άλλα δόγματα (Εβρ. 13:9), ούτε θα ξεπέσει από τον Θεό (Εβρ. 2:1).

`ΣΚΕΨΗ: Ας συλλογιστούμε την τέλεια θυσία του Χριστού. Γιατί  δεν μπορεί τίποτα να προστεθεί σε αυτήν τη θυσία γιατί έρχεται σε αντίθεση με το ευαγγέλιο και τη χάρη που παρέχεται από τον Ιησού;`