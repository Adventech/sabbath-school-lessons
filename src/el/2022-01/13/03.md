---
title:  Φιλαργυρια Και Σεξουαλικη Ανηθικοτητα
date:  21/03/2022
---

`Διαβάστε Εβρ. 13:4, 5,  Λουκ. 16:10-18, Α’ Κορ. 5:1,  Εφεσ. 5:3-5,  Κολ. 3:5.  Ποια είναι τα δύο κακά που σχετίζονται σε αυτά τα εδάφια;`

Ο απ. Παύλος προειδοποιεί τους αναγνώστες για την σεξουαλική ανηθικότητα και την φιλαργυρία, γιατί είναι δύο σοβαρές απειλές για την αδελφική αγάπη. Οι συγγραφείς της Καινής Διαθήκης και οι αρχαίοι ηθικολόγοι επισήμαναν μια σύνδεση μεταξύ τους.

Στην έκκλησή του απ. Παύλου να τιμάται ο γάμος, εννοείται η αποφυγή οποιασδήποτε κατάστασης που θα μπορούσε να τον υποβαθμίσει. Αυτή η αποφυγή συμπεριλάμβανε την αποχή από την παραβίαση γαμήλιου όρκου και από τα αδικαιολόγητα διαζύγια (Ματθ. 19:9). Η προτροπή να διατηρηθεί η συζυγική κλίνη αμόλυντη αναφέρεται στην αποφυγή της βεβήλωσης του γάμου μέσω των εξωσυζυγικών σχέσεων. Ο όρος «τους πόρνους», αναφέρεται στην Καινή Διαθήκη  σε κάθε μορφή σεξουαλικής ανηθικότητα (Α’Κορ. 5:9-11, Α’Κορ. 6:9, 10, Εφεσ. 5:5, Α’Τιμ. 1:9, 10, Αποκ. 21:8, 22:15). Επιπροσθέτως, στην ελληνορωμαϊκή κοινωνία υπήρχε χαλαρότητα σχετικά με τα σεξουαλική ηθική. Ως γνωστό, υπήρχαν δύο μέτρα και δύο σταθμά, τα οποία επέτρεπαν στους άνδρες τις σεξουαλικές σχέσεις αρκεί αυτές να ήταν διακριτικές. Ο απ. Παύλος, όμως, προειδοποιεί ότι ο Θεός θα κρίνει τους μοιχούς. Οι πιστοί δεν πρέπει να επιτρέψουν σε κοινωνικές συνήθειες να ορίσουν τα ηθικά τους ιδεώδη.

«Η φιλαργυρία» ήταν ένα από τα βασικότερα ελαττώματα στον ελληνορωμαϊκό κόσμο. Στην Α’Τιμ. 6/ς 10, ο απ. Παύλος αναφέρει την φιλαργυρία ως την «ρίζα όλων των κακών».

Η άμυνα κατά αυτού του ελαττώματος είναι μία στάση που ο απ. Παύλος ενθαρρύνει σε αρκετές επιστολές του. Πρώτον, πρέπει να νιώθουν «αυτάρκεια» με όσα έχουν (Β’Κορ. 9:8, Φιλιπ. 4:11, 12). Επίσης, οι Χριστιανοί πρέπει να πιστεύουν και να ενστερνίζονται την υπόσχεση του Θεού που λέει: «Δεν θα σε αφήσω ούτε θα σε εγκαταλείψω» (Εβρ. 13:5). Αυτή η υπόσχεση έχει δοθεί σε διάφορες περιστάσεις στον λαό Του και ισχύει μέχρι σήμερα (Γεν. 28:15, Δευτ. 31:6, 8, Ναυή 1:5, Α’Χρον. 28:20). Έτσι, οι πιστοί καλούνται να ανταποκριθούν στις υποσχέσεις του Θεού με τα λόγια του Ψαλμού 118:6: «Ο Κύριος είναι με το μέρος μου· δεν θα φοβηθώ· τι θα μου κάνει ένας άνθρωπος;» Αυτή η αναφορά στον Ψαλμό 118:είναι κατάλληλη, διότι ο ψαλμωδός εκφράζει εδώ την εμπιστοσύνη του στον Θεό παρά τα δεινά που υπέστη από απίστους.

`ΣΚΕΨΗ: Με ποιους τρόπους η σύγχρονη κοινωνία υπονομεύει τη σεξουαλική αγνότητα ενώ συγχρόνως θρέφει την αγάπη των ανθρώπων για το χρήμα; Με ποιους πρακτικούς τρόπους μπορούμε να ενδυναμώσουμε τις άμυνές μας ενάντια σε αυτά τα δύο επικίνδυνα ελαττώματα;`