---
title:  «Να Θυμαστε Τους Προεστωτες Σας»
date:  22/03/2022
---

`Διαβάστε Εβρ. 13:7-17. Ποια πρέπει να είναι η σχέση μας με τους πνευματικούς μας ηγέτες;`

Η προς Εβραίους 13:7-17 περιέχει μία προτροπή για σεβασμό και υπακοή στους πνευματικούς ηγέτες της εκκλησίας μας. Ξεκινάει με την κλήση «να θυμάστε» τους προεστούς οι οποίοι σας δίδαξαν τον Λόγο του Θεού και καταλήγει με την προτροπή «να υπακούτε» στους προεστούς σας σήμερα (Εβρ. 13:17). Οι πνευματικοί ηγέτες του παρελθόντος είναι πιθανότατα εκείνοι που κήρυξαν πρωταρχικά τον Λόγο του Θεού και ίδρυσαν την εκκλησία. Η κλήση «να θυμάστε» τους πνευματικούς σας ηγέτες δεν αναφέρεται απλώς στην ενθύμηση ή σε έναν φόρο τιμής σε αυτούς. Ο απ. Παύλος εξηγεί ότι πρέπει να τους θυμούνται συλλογιζόμενοι το αποτέλεσμα της συμπεριφοράς τους και μιμούμενοι την πίστη τους.

Για τον απ. Παύλο, η μεγαλύτερη πράξη ενθύμησης και τιμής είναι η μίμηση. Με αυτόν τον τρόπο, ο απόστολος προσθέτει τους  ιδρυτές της εκκλησίας στον κατάλογο των πιστών ηρώων, τους οποίους πρέπει να συλλογίζονται. Αυτός ο κατάλογος περιλαμβάνει τους ήρωες της πίστης στην Εβρ. 11:και τον Ιησού, το τέλειο Παράδειγμα της πίστης, στην Εβρ. 12. Επίσης, ο συγγραφέας τονίζει ότι ο Ιησούς είναι «ο ίδιος χθες και σήμερα και στους αιώνες» (Εβρ. 13:8). Τάσσεται ενάντια στους ψευδοδιδασκάλους, που οι διδασκαλίες τους είναι «ποικίλες» και «ξένες» (Εβρ. 13:9).

Η προτροπή να θυμούνται τους προεστώτες, στην Εβρ. 13:7 επαναλαμβάνεται με πιο έντονο τρόπο στο τέλος της επιστολής. Οι πιστοί ενθαρρύνονται να υπακούν στους πνευματικούς ηγέτες, επειδή αυτοί προσέχουν την ψυχή τους. Οι ηγέτες περιγράφονται εδώ ως ποιμένες που έχουν αναλάβει την πνευματική ευημερία του ποιμνίου, και θα λογοδοτήσουν στον Θεό για την πνευματική του κατάσταση (Α’Πετ. 5:1-4, Α’Κορ. 3:10-15). Ασφαλώς, αυτή η αρχή πρέπει να εφαρμόζεται και σήμερα σε όλους τους εκκλησιαστικούς ηγέτες μας, καθώς και σε κάθε επίπεδο της οργάνωσης της εκκλησίας μας.

Επίσης, η περικοπή προτείνει στους ηγέτες να είναι ως βοηθοί του Ιησού που μας υπηρετεί, «τον μεγάλο Ποιμένα των προβάτων» (Εβρ. 13:20). Ο συνδυασμός φροντίδας και πιστότητας από τη μεριά των ηγετών, υπακοής και εμπιστοσύνης από τα μέλη, θα έχει ευχάριστα αποτελέσματα. Αυτό σημαίνει ότι οι ποιμένες θα μπορούν να υπηρετούν το ποίμνιο με χαρά και ότι θα λογοδοτήσουν γι’ αυτό στον Θεό με χαρά και όχι με θλίψη.

`ΣΚΕΨΗ: Τι μπορούμε να κάνουμε για να ενδυναμώσουμε ή να βελτιώσουμε τη σχέση ποιμένα – μελών στο ποίμνιό μας, όπως και σε όλο τον κόσμο;`