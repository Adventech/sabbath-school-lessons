---
title:  «Ας Εξερχομαστε Προς Αυτον  Εξω Απο Το Στρατοπεδο»
date:  24/03/2022
---

`Συγκρίνετε Εβρ. 13:10-14, Μαρκ. 8:34,  Ματθ. 10:38,  Λουκ. 14:27 και Γαλ. 2:20. Τι σημαίνει να ερχόμαστε στον Ιησού έξω από το στρατόπεδο;`

Το σημείο έξω από την πύλη ήταν το πιο ακάθαρτο σε όλο το στρατόπεδο. Τα οστά των θυσιασμένων ζώων καίγονταν εκεί (Λευιτ. 4:12). Οι λεπροί εκδιώκονταν από το στρατόπεδο (Λευτ. 13:46), καθώς και οι βλάσφημοι και άλλοι εγκληματίες εκτελούνταν εκεί (Λευτ. 24:10-16, 23, Α’Βασ. 21:13, Πράξ. 7:58). Αυτοί οι κανονισμοί προϋπέθεταν ότι η παρουσία του Θεού ήταν μέσα στο στρατόπεδο. Οτιδήποτε ήταν ακάθαρτο αποπέμπονταν από αυτό, διότι ο Θεός δεν ήθελε κάτι μολυσμένο ή ακάθαρτο μέσα σε αυτό (Αρ. 5:3, Δευτ. 23:14).

Ο Ιησούς υπέφερε στον σταυρό, έξω από την Ιερουσαλήμ (Ιωάν. 19:17-20). Αυτό τονίζει τη ντροπή που έπεσε επάνω Του (Εβρ. 12:2). Καταδικάστηκε επίσημα ως κάποιος που διέπραξε βλασφημία και, ως εκ τούτου, αποκηρύχθηκε από το Ισραήλ και εκτελέστηκε έξω από τα τείχη (Μαρκ. 14:63, 64, Λευτ. 24:11, 16). Ο Ιησούς εκδιώχθηκε από το στρατόπεδο ως κάποιος επαίσχυντος, ακάθαρτος και μολυσμένος (Εβρ. 12:2). Παρόλα αυτά, ο απ. Παύλος προτρέπει τους πιστούς να ακολουθήσουν τον Ιησού έξω από την πύλη, βαστάζοντας τη ντροπή που Εκείνος υπέμεινε (Εβρ. 12:2, 13:13). Το ίδιο πνευματικό μονοπάτι ακολούθησε και ο Μωυσής, ο οποίος επέλεξε «τον ονειδισμό χάρη του Χριστού» παρά τους θησαυρούς της Αιγύπτου (Εβρ. 11:26).

Παραδόξως, η προς Εβραίους επιστολή λέει ότι η παρουσία του Θεού είναι τώρα έξω από το στρατόπεδο. Το να ακολουθήσει κανείς τον Ιησού έξω από το στρατόπεδο σημαίνει όχι μόνο «φέροντας τον ονειδισμό Του» - τη ντροπή, αλλά να «εξερχόμαστε προς Αυτόν» (Εβρ. 13:13), όπως οι Ισραηλίτες που «ζητούσαν τον Κύριο» βγαίνοντας «έξω από το στρατόπεδο» στην έρημο, όπου ο Μωυσής μετέφερε το αγιαστήριο του Θεού από το στρατόπεδο μετά τη διαμάχη με το χρυσό μοσχάρι (Έξ. 33:7). Αυτή η αναφορά υποδηλώνει ότι η απόρριψη του Ιησού από τους άπιστους σημαίνει επίσης την απόρριψη του Θεού, όπως ο λαός Ισραήλ αποστάτησε με το χρυσό μοσχάρι (Έξ. 32,  33). Έτσι, ο δρόμος του πόνου και της ντροπής είναι ο δρόμος που οδηγεί στον Θεό. Ο απ. Παύλος καλεί τους αναγνώστες να ακολουθήσουν τον Ιησού ως «τον Αρχηγό και Τελειωτή» της πίστης τους (Εβρ. 12:2), προσκαλώντας τους έμμεσα να θεωρήσουν τα παρόντα παθήματα ως μια προσωρινή πειθαρχία που θα αποδώσει «ειρηνικό καρπό δικαιοσύνης» (Εβρ. 12:11). Αφήνουν πίσω τους μια διεφθαρμένη πόλη, ή στρατόπεδο, και επιζητούν «την μέλλουσα πόλη», «της οποίας τεχνίτης και δημιουργός είναι ο Θεός» (Εβρ. 13:14,  11:10, 16).

`ΣΚΕΨΗ: Τι σημαίνει για μας να ακολουθήσουμε τον Ιησού «έξω από το στρατόπεδο»; Ποιες πτυχές της εν Χριστώ ζωής μπορεί να φέρουν ονειδισμό – ντροπή από τον περίγυρό μας;`