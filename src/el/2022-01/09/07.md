---
title:  Περαιτέρω Μελέτη
date:  25/02/2022
---

Διαβάστε Ε. Χουάιτ, Ζ.Χ., σελ. 714-730 και σελ. 731-739.

Ο καθηγητής Jiri Moskala εξήγησε τη φύση της κρίσης πριν την Έλευση. Ο Θεός «δεν είναι εδώ για να παρουσιάσει τις αμαρτίες μου σαν σε μια βιτρίνα καταστήματος. Αντιθέτως, θα δείξει πρώτα την καταπληκτική, μεταμορφωτική ισχυρή χάρη Του, και μπροστά σε όλο το σύμπαν θα εξηγήσει, ως αληθινός Μάρτυρας ολόκληρης της ζωής, τη στάση μου απέναντι στον Θεό, τα βαθύτερα κίνητρά μου, τις σκέψεις μου, τις πράξεις μου, τον προσανατολισμό μου και την πορεία της ζωής μου. Θα παρουσιάσει τα πάντα. Ο Ιησούς θα καταθέσει ότι έκανα πολλά λάθη, ότι παρέβηκα τον άγιο νόμο Του, αλλά και ότι μετανόησα, ζήτησα συγχώρεση και με τη χάρη Του άλλαξα. Θα δηλώσει: “Το αίμα μου είναι αρκετό για τον αμαρτωλό Moskala, ο προσανατολισμός της ζωής του είναι προς Εμένα, η συμπεριφορά του σε Μένα και στους άλλους ανθρώπους είναι ανιδιοτελής, είναι αξιόπιστος, είναι ο καλός και πιστός δούλος Μου». “Toward a Biblical Theology of God’s Judgment,” Journal of the Adventist Theological Society 15 (Spring 1004) p. 155.

«Οι λυτρωμένοι άνθρωποι καθώς και αναμάρτητες υπάρξεις θα βρουν στο σταυρό του Χριστού την επιστήμη και τον ύμνο τους. Θα γίνει φανερό ότι η δόξα που λάμπει στο πρόσωπο του Χριστού είναι η δόξα της αυτοθυσιαζόμενης αγάπης. Στο φως που πηγάζει από το Γολγοθά, θα φανερωθεί ότι ο νόμος της αυταπαρνούμενης αγάπης, είναι ο νόμος της ζωής για τη γη και τον ουρανό· ότι η αγάπη, η οποία “δεν ζητεί τα εαυτής” πηγάζει από την καρδιά του Θεού· και ότι στον ταπεινό και πράο Ιησού εκδηλώνεται ο χαρακτήρας Εκείνου που κατοικεί σε φως απρόσιτο.» Ε. Χουάιτ, Ζ.Χ. σελ. 1.

**Ερωτήσεις για συζήτηση**

`1.	 Οι άνθρωποι είχαν πάντα την τάση να προσφέρουν διαφορετικά ήδη θυσίας στον Θεό, ως αντάλλαγμα για τη συγχώρεση ή τη σωτηρία. Μερικοί προσφέρουν στον Κύριο ηρωικές πράξεις μετάνοιας, άλλοι προσφέρουν μια ζωή υπηρεσίας, ή πράξεις αυτοστέρησης κλπ. Πώς θεωρούνται αυτές οι ενέργειες, υπό το φως της θυσίας του Ιησού και τον ισχυρισμό της Αγίας Γραφής ότι ο Σταυρός έθεσε ένα τέλος σε όλες τις θυσίες; (Δαν. 9:27, Εβρ. 10:18)`

`2.	 Ποια είναι η σημασία της θυσίας στη ζωή ενός πιστού; Τι εννοούσε ο Ιησούς όταν είπε ότι πρέπει να σηκώσουμε τον σταυρό μας και να Τον ακολουθήσουμε (Ματθ. 16:24), ή ο απ. Παύλος όταν δήλωσε ότι πρέπει να παραστήσουμε τα σώματά μας «ως θυσία ζωντανή, άγια, ευάρεστη στον Θεό»; (Ρωμ. 12:1). Πώς σχετίζονται οι συμβουλές του Ιησού με τις συμβουλές του Παύλου και της Εβρ. 13:15, 16;`