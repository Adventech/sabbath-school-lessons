---
title:  Ο Σταυρος Και Το Αντιτιμο Της Συγχωρεσης
date:  23/02/2022
---

Διαβάστε Εβρ. 9:22-28. Τι λένε αυτά τα εδάφια για το έργο του Χριστού στο Ουράνιο Αγιαστήριο;

…………………………………………………………………………….. Το γεγονός ότι το Ουράνιο Αγιαστήριο χρειάζεται καθαρισμό, είναι λογικό στα πλαίσια του αγιαστηρίου της Παλαιάς Διαθήκης. Το    αγιαστήριο είναι ένα σύμβολο της διακυβέρνησης του Θεού (Α’ Σαμ. 4/δ΄4, Β’ Σαμ. 6:2), και ο τρόπος με τον οποίο ο Κύριος διαχειρίζεται την αμαρτία του λαού Του, επηρεάζει την κοινή γνώμη για τη δικαιοσύνη της διακυβέρνησής Του (Ψαλμ. 97:2). Ως Ηγεμόνας, ο Κύριος είναι ο Κριτής του λαού Του, και πρέπει να είναι Δίκαιος, υπερασπίζοντας τον αθώο και καταδικάζοντας τον ένοχο. Έτσι, όταν ο Θεός συγχωρεί τον αμαρτωλό, φέρει νομική ευθύνη. Το αγιαστήριο, που αντιπροσωπεύει τον χαρακτήρα και τη διοίκηση του Θεού, είναι μολυσμένο. Αυτό εξηγεί το γιατί ο Θεός σηκώνει τις αμαρτίες μας όταν μας συγχωρεί (Εξ. 34:7, Αρ. 14:17-19,) ή στο αρχαίο Εβραϊκό κείμενο η λέξη συγχώρεση σε αυτά τα εδάφια, σημαίνει μεταφέρει – φέρει.

Αυτό το θέμα απεικόνιζε το σύστημα των θυσιών στο αγιαστήριο. Όταν κάποιος άνθρωπος ζητούσε συγχώρεση, έφερνε ένα ζώο ως θυσία, εξομολογούταν τις αμαρτίες του επάνω σε αυτό και έπειτα το θανάτωνε. Το αίμα του ζώου ριχνόταν στα κέρατα του θυσιαστηρίου ή ραντιζόταν μπροστά από το καταπέτασμα, στο πρώτο τμήμα του διαμερίσματος. Έτσι, η αμαρτία μεταφερόταν συμβολικά στο αγιαστήριο. Ο Θεός έπαιρνε τις αμαρτίες του λαού και τις αναλάμβανε ο Ίδιος.

Ο καθαρισμός ή η εξιλέωση για τις αμαρτίες, πραγματοποιούνταν σε δύο φάσεις. Κατά τη διάρκεια του έτους, οι μετανοημένοι αμαρτωλοί έφερναν θυσίες στο αγιαστήριο, οι   οποίες τους καθάριζαν από τις αμαρτίες, αλλά τις μετέφεραν στο αγιαστήριο, στον Ίδιο τον Θεό. Στο τέλος του έτους, την ημέρα του Εξιλασμού, που ήταν η μέρα της κρίσης, ο Θεός καθάριζε το αγιαστήριο, απαλλάσσοντας την δικαστική Του ευθύνη, μεταφέροντας τις αμαρτίες από το αγιαστήριο στον αποδιοπομπαίο τράγο, τον Αζαζήλ, που αντιπροσώπευε τον Σατανά (Λευιτ. 16:15-22).

Αυτό το διφασικό σύστημα, που αντιπροσωπευόταν από δύο διαμερίσματα στο επίγειο αγιαστήριο, τα οποία ήταν αντίτυπος του Ουράνιου Αγιαστηρίου (Εξ. 25:9,  Εβρ. 8:5), έδινε το δικαίωμα στον Θεό να κάνει έλεος και κρίση την ταυτόχρονα. Εκείνοι που ομολογούσαν τις αμαρτίες τους κατά τη διάρκεια του έτους, έδειχναν αφοσίωση στον Θεό τηρώντας την Αγία ανάπαυση, ταπεινώνοντας τους εαυτούς τους την ημέρα του Εξιλασμού (Λευιτ. 16:29-31). Όσοι δεν έδειχναν αφοσίωση θα εξολοθρεύονταν (Λευιτ. 23:27-32).

`ΣΚΕΨΗ: Τι θα αντιμετωπίζαμε αν έπρεπε να τιμωρηθούμε δικαίως για τις αμαρτίες μας; Πώς αυτή η αλήθεια μας βοηθάει να καταλάβουμε τι έχει κάνει ο Χριστός για μας;`