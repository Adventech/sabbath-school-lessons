---
title:  Διαφορετικα Ειδη Θυσιων
date:  21/02/2022
---

Ο θάνατος του Ιησού μας πρόσφερε συγχώρεση, άφεση των αμαρτιών μας. Ωστόσο, η άφεση των αμαρτιών μας περιλαμβάνει πολύ περισσότερα από την παραγραφή του χρέους για την παράβαση της διαθήκης. περιλαμβάνει και άλλα ζητήματα που είναι εξίσου σημαντικά. Γι’ αυτό το τελετουργικό σύστημα των Ισραηλιτών είχε πέντε διαφορετικά είδη. Το καθένα από αυτά ήταν απαραίτητο για να εκφράσει το βαθύ νόημα του Σταυρού του Χριστού.

`Διαβάστε Εφεσ. 3:14-19. Ποιο ήταν το αίτημα της προσευχής του απ. Παύλου για τους πιστούς;`

Η προσφορά του ολοκαυτώματος απαιτούσε όλο το ζώο να καταναλωθεί στο θυσιαστήριο (Λευιτ. 1). Αντιπροσώπευε τον Ιησού, του   Οποίου η ζωή καταναλώθηκε για μας. Αν και ήταν Ίσος με τον Θεό, «κένωσε τον εαυτό Του, παίρνοντας δούλου μορφή» (Φιλιπ. 2:5-8).

Η προσφορά των απαρχών ήταν ένα δώρο ευγνωμοσύνης για την παροχή τροφής στον λαό Του (Λευιτ. 2). Επίσης, αντιπροσώπευε τον Ιησού «τον άρτο της ζωής» (Ιωάν. 6:35, 48), μέσω του Οποίου έχουμε αιώνια ζωή.

Η προσφορά της ειρήνης περιλάμβανε ένα οικογενειακό γεύμα με φίλους για να γιορτάσουν την ευημερία που τους είχε χαρίσει ο Θεός (Λευιτ. 3). Αντιπροσώπευε τον Χριστό, που η θυσία Του μας έφερε ειρήνη (Ησ.  53:5,  Ρωμ. 5:1,  Εφεσ. 2:14). Τονίζει, επίσης, ότι χρειάζεται να συμμετέχουμε στη θυσία του Ιησού, τρώγοντας τη σάρκα Του και πίνοντας το αίμα Του (Ιωάν. 6:51-56).

Η προσφορά περί αμαρτίας πρόσφερε εξιλέωση για τις αμαρτίες (Λευιτ. 4:1 – 5:13). Αυτή η θυσία έδινε έμφαση στη σημασία του αίματος του ζώου – που αντιπροσώπευε τη ζωή του – ώστε να προσφέρει απελευθέρωση από τις αμαρτίες (Λευιτ. 17:11) και παρέπεμπε στο αίμα του Ιησού, το οποίο μας λυτρώνει από τις αμαρτίες μας (Ματθ. 26:28,  Ρωμ. 3:25,  Εβρ. 9:14).

Η προσφορά περί ανομίας ή αποκατάστασης (Λευιτ. 5:14 – 6:7) πρόσφεραν συγχώρεση σε περιπτώσεις που ήταν εφικτή η αποκατάσταση. Εδώ βλέπουμε ότι η συγχώρεση του Θεού δεν μας απαλλάσσει από την ευθύνη της αποκατάστασης, όπου είναι δυνατό, σε εκείνους που έχουμε βλάψει.

Οι θυσίες του αγιαστηρίου, μας διδάσκουν ότι η εμπειρία της σωτηρίας είναι κάτι περισσότερο από την αποδοχή απλώς του Ιησού ως Αντικαταστάτη μας. Πρέπει να «τρεφόμαστε» από Αυτόν, να μοιραζόμαστε τα οφέλη Του με τους άλλους και να αποκαθιστούμε τις σχέσεις με όσους έχουμε βλάψει.