---
title:  Ο Χριστος Η Τελεια Θυσια
date:  19/02/2022
---

> <p>Εδαφιο Μνημης</p>
>  «Επειδή, με μία προσφορά τελειοποίησε για πάντα αυτούς που αγιάζονται.» Εβραίους 10:14

### Για τη μελέτη αυτής της εβδομάδας, διαβάστε
Εβρ. 9:15,  7:27,  9:22-28,  10:10,  Γεν. 15:6-21,  Ιερ. 34:8-22,  Εφεσ. 3:14-19.

Η ιδέα ότι ένας άνθρωπος που κρίθηκε ένοχος και καταδικάστηκε σε σταύρωση, θα λατρευόταν ως Θεός, θα ήταν προσβλητική για τον αρχαίο κόσμο. Στη Ρωμαϊκή λογοτεχνία, οι λιγοστές αναφορές για τη σταύρωση δείχνουν την αποστροφή τους γι’ αυτό το θέμα. Για τους Ιουδαίους, ο νόμος δήλωνε ότι ένας άνθρωπος που ήταν κρεμασμένος σε ένα ξύλο, ήταν καταραμένος από τον Θεό (Δευτ. 21:23)

Έτσι, τα πρώτα μοτίβα που βρίσκουμε σε χριστιανικές τοιχογραφίες στις κατακόμβες, ήταν το παγώνι (που υποτίθεται συμβόλιζε την αθανασία), το περιστέρι, το στεφάνι της νίκης, και το ψάρι. Αργότερα εμφανίστηκαν και άλλες απεικονίσεις: η κιβωτός του Νώε, ο Αβραάμ να θυσιάζει το κριάρι αντί για τον Ισαάκ, ο Δανιήλ στον λάκκο των λεόντων, ο Ιωνάς να βγαίνει από το στόμα του κήτους, ένας βοσκός να κουβαλάει ένα αρνί, ή παραστάσεις με θαύματα όπως η θεραπεία του παραλυτικού και η ανάσταση του Λάζαρου. Αυτά ήταν σύμβολα σωτηρίας, νίκης και φροντίδας. Ο σταυρός αντιθέτως, εξέφραζε την αίσθηση της ήττας και της ντροπής. Ωστόσο, ο σταυρός έγινε το έμβλημα του χριστιανισμού. Στην πραγματικότητα, ο απ. Παύλος αποκάλεσε το ευαγγέλιο «ο λόγος του σταυρού» (Α’ Κορ. 1:18).

Αυτήν την εβδομάδα θα δούμε τον σταυρό, όπως παρουσιάζεται στην προς Εβραίους επιστολή.