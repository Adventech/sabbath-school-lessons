---
title:  Γιατι Χρειαζονταν Οι Θυσιες;
date:  20/02/2022
---

Η Εβρ. 9:15 εξηγεί ότι ο θάνατος του Ιησού ως θυσία, είχε σκοπό να προσφέρει «απολύτρωση των παραβάσεων κατά την πρώτη διαθήκη» ώστε τα παιδιά του Θεού «να πάρουν την υπόσχεση της αιώνιας κληρονομιάς».

Στην Εγγύς Ανατολή, η διαθήκη μεταξύ δύο ατόμων ή δύο κρατών ήταν σοβαρό ζήτημα. Αφορούσε την ανταλλαγή υποσχέσεων με ορκωμοσία. Υποτίθεται ότι οι θεοί θα τιμωρούσαν όσους είχαν αθετήσει τον όρκο. Συχνά, αυτές οι διαθήκες επικυρώνονταν με τη θυσία ενός ζώου.

Για παράδειγμα, όταν ο Θεός έκανε διαθήκη με τον Αβραάμ, στο τελετουργικό έπρεπε να τεμαχίζουν τα ζώα στη μέση (Γεν. 15:6-21). Οι συμβαλλόμενοι έπρεπε να περάσουν ανάμεσα από τα τεμαχισμένα μέλη των ζώων αναγνωρίζοντας ότι αυτά αντιπροσώπευαν την κατάληξη του ατόμου που είχε αθετήσει τη διαθήκη.  Είναι σημαντικό να επισημάνουμε ότι μόνο ο Θεός πέρασε ανάμεσα στα ζώα, με σκοπό να δηλώσει στον Αβραάμ ότι Αυτός δεν θα αθετούσε την υπόσχεσή Του.

`Συγκρίνετε Γεν. 15:6-21 και Ιερ. 34:8-22. Τι μας λένε αυτά τα εδάφια για τη διαθήκη;`

Η διαθήκη με τον Θεό έδωσε στο λαό Ισραήλ πρόσβαση στην Γη της Επαγγελίας, ως κληρονομιά τους. Παρόλα αυτά, περιλάμβανε πληθώρα διαταγμάτων και το ράντισμα του αίματος στο θυσιαστήριο. Αυτό το ράντισμα έδειχνε το τέλος εκείνου που παραβίασε τη διαθήκη. Γι’ αυτό η Εβραίους λέει ότι «χωρίς χύση αίματος δεν γίνεται άφεση» (Εβρ. 9:22).

Όταν ο λαός Ισραήλ αθέτησε τη διαθήκη, ο Θεός βρέθηκε μπροστά σε ένα οδυνηρό δίλλημα. Η διαθήκη απαιτούσε τον θάνατο του παραβάτη, όμως ο Θεός αγαπούσε τον λαό Του. Αν ο Κύριος   απλώς έκλεινε τα μάτια Του ή αρνούνταν να τιμωρήσει τους παραβάτες, οι εντολές Του δεν θα ήταν εφαρμόσιμες και αυτός ο κόσμος θα βυθιζόταν στο χάος.

Ο Υιός του Θεού, όμως, πρόσφερε τον Εαυτό Του ως Αντικαταστάτη. Πέθανε στη θέση μας ώστε να λάβουμε «την υπόσχεση της αιώνιας κληρονομιάς» (Εβρ. 9:15, 26,  Ρωμ. 3:21-26). Αυτό σημαίνει ότι θα τηρούσε την ιερότητα του νόμου Του, σώζοντας ταυτόχρονα εκείνους που παραβίασαν τον νόμο. Και αυτό θα μπορούσε να το κάνει μόνο μέσω του Σταυρού.

`ΣΚΕΨΗ: Γιατί ο νόμος είναι τόσο κεντρικό θέμα στο μήνυμα του ευαγγελίου;`