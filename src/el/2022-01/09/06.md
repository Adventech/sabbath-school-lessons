---
title:  Η Κριση Και Ο Χαρακτηρας Του Θεου
date:  24/02/2022
---

`Διαβάστε Ρωμ. 1:16, 17, 3:21-26, 5:8. Τι μας αποκαλύπτει για τον Θεό το απολυτρωτικό έργο του Σταυρού για τις αμαρτίες μας;`

Η συγχώρεση για τις αμαρτίες μας έχει δύο φάσεις στη διαμεσολαβητική διακονία του Ιησού, στο Ουράνιο Αγιαστήριο. Στην πρώτη, ο Ιησούς πήρε τις αμαρτίες μας και τις επωμίστηκε ο Ίδιος στον σταυρό, για να χαρίσει συγχώρεση στον καθένα που πιστεύει σε Αυτόν (Πραξ. 2:38,  5:31). Στον σταυρό, ο Ιησούς κέρδισε το δικαίωμα να συγχωρεί οποιονδήποτε πιστεύει σε Αυτόν, επειδή επωμίστηκε τις αμαρτίες του. Επίσης, εγκαινίασε μια νέα διαθήκη, μέσω της οποίας μπορεί να βάλει τον νόμο του Θεού στην καρδιά των πιστών διαμέσου του Αγίου Πνεύματος (Εβρ. 8:10-12, Ιεζ. 36:25-27).

Στη δεύτερη φάση, η διακονία του Ιησού αποτελείται από μια κρίση, την κρίση πριν την Έλευση, η οποία ήταν ακόμα μελλοντική κατά την άποψη των Εβραίων (Εβρ. 2:1-4, 6:2, 9:27, 28, 10:25). Αυτή η κρίση ξεκινάει με τον λαό του Θεού και περιγράφεται στο Δαν. 7:9-27, στο Ματθ. 22:1-14, και στην Αποκ. 14:7. Ο σκοπός της είναι να δείξει τη δικαιοσύνη του Θεού καθώς συγχωρεί τον λαό Του. Σε αυτή την κρίση τα καταγεγραμμένα το βιβλίο της ζωής τους θα ανοιχτούν για να τα δει όλο το σύμπαν. Ο Κύριος θα δείξει τι συνέβη στην καρδιά των πιστών και το πώς δέχθηκαν τον Ιησού ως Σωτήρα τους και το Άγιο Πνεύμα Του στη ζωή τους.

Σχετικά με την κρίση αυτή η Έ. Χουάιτ έγραψε: «Ένας άνθρωπος δεν μπορεί να αντιμετωπίσει αυτές τις κατηγορίες μόνος του. Στο κηλιδωμένο από την αμαρτία ένδυμά του, ομολογώντας την ενοχή του, στέκεται ενώπιον του Θεού. Αλλά ο Ιησούς ο Συνήγορός μας, παρουσιάζει μια αποτελεσματική υπεράσπιση για λογαριασμό όλων όσων με μετάνοια και πίστη ανέθεσαν τη διαφύλαξη της ψυχής τους σε Αυτόν. Συνηγορεί στην υπόθεσή τους και κατατροπώνει τον κατήγορο με τα ισχυρά επιχειρήματα του Γολγοθά. Η τέλεια υπακοή Του στον νόμο του Θεού, ακόμη και ως τον θάνατο στο σταυρό, Του έδωσε όλη την εξουσία σε γη και ουρανό, και διεκδικεί το έλεος του Πατέρα Του και τη συμφιλίωση για τον ένοχο… Αλλά ενώ συνειδητοποιούμε την αμαρτωλή μας κατάσταση, πρέπει να στηριχθούμε στον Χριστό ως την δικαιοσύνη μας, τον αγιασμό και την απολύτρωσή μας. Δεν μπορούμε να απαντήσουμε στις κατηγορίες του Σατανά εναντίον μας. Μόνο ο Χριστός μπορεί να κάνει μια αποτελεσματική υπεράσπιση για εμάς. Είναι σε θέση να αποστομώσει τον κατήγορο με επιχειρήματα που δεν βασίζονται στα δικά μας προσόντα, αλλά στα δικά Του.» Testimonies for the Church, vol. 5, pp. 471, 472.

`ΣΚΕΨΗ: Γιατί ο Σταυρός και η διακονία του Ιησού για λογαριασμό μας, συνιστά να βλέπουμε με σιγουριά, αλλά και με ταπεινότητα και μετάνοια την κρίση;`