---
title:  Ο Ιησους Αρχηγος Και Τελειωτης Της Πιστης
date:  05/03/2022
---

> <p>Εδαφιο Μνημης</p>
>  «Αποβλέποντας στον Ιησού, τον αρχηγό και τελειωτή της πίστης, ο οποίος εξαιτίας της χαράς που ήταν μπροστά Του, υπέφερε σταυρό, καταφρονώντας τη ντροπή, και κάθησε στα δεξιά του θρόνου του Θεού.» Εβρ. 12:2

### Για τη μελέτη αυτής της εβδομάδας, διαβάστε
Εβρ. 10:35-39, 11, 12:1-3, Ρωμ. 1:17,  Ναυή 2:9-11.

Τα κεφάλαια 11:και 12:της προς Εβραίους είναι ίσως τα πιο αγαπημένα όλης της επιστολής. Περιγράφουν τη χριστιανική ζωή σαν έναν αγώνα, στον οποίο όλοι συμμετέχουμε και όσοι παραμείνουν πιστοί θα λάβουν το βραβείο. Περιγράφουν, επίσης, την Απολύτρωση σαν έναν αγώνα στον οποίο οι πιστοί στο παρελθόν επέμεναν, παρά τις δοκιμασίες, αλλά δεν έχουν λάβει ακόμα το βραβείο.

Κι αυτό επειδή η ιστορία τελειώνει και με μας και όχι μόνο με εκείνους. Είμαστε η τελευταία πράξη. Το δράμα κορυφώνεται με τη δική μας είσοδο να τρέχουμε το τελευταίο μέρος του αγώνα, και με τον Ιησού να κάθεται στο τέρμα, στα δεξιά του θρόνου του Πατέρα. Ως υπέρτατο παράδειγμα του πώς διεξάγεται αυτός ο  αγώνας, ο Χριστός είναι η έμπνευσή μας. Είναι ο απόλυτος Μάρτυρας ότι το βραβείο είναι αληθινό και πως Αυτός είναι ο Πρόδρομος που ανοίγει τον δρόμο για μας (Εβρ. 6:19, 20,  10:19-23).

Η Εβρ. 11:εξηγεί ότι η πίστη είναι η εμπιστοσύνη στις υποσχέσεις του Θεού, έστω και αν δεν μπορούμε να δούμε την εκπλήρωσή τους ακόμα. Σε αυτό το μάθημα θα ερευνήσουμε τι είναι η πίστη και πώς αποκτάται μέσα από παραδείγματα του παρελθόντος και, ειδικά, διαμέσου του παραδείγματος του Ιησού, «του Αρχηγού και Τελειωτή της πίστης μας» (Εβρ. 12:2).