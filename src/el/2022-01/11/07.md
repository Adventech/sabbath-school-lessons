---
title:  Περαιτέρω Μελέτη
date:  11/03/2022
---

«Η πίστη σε βοήθησε να γίνεις του Χριστού, και πάλι με την πίστη θα αυξηθείς στη χάρη Του παίρνοντας και δίνοντας. Όλα πρέπει να Του τα δώσεις – την καρδιά σου, τη θέλησή σου, την υπηρεσία σου – να δώσεις τον εαυτό σου για να υπακούσεις σε όλα που θα σου ζητήσει. Και πρέπει να δεχθείς όλα – τον Χριστό, την πληρότητα της ευλογίας – για να κατοικεί στην καρδιά σου, να γίνει η δύναμή σου, η δικαιοσύνη σου, ο παντοτινός βοηθός σου, για να σου δώσει τη δύναμη της υπακοής…

«Ο Θεός ποτέ δε ζητάει να πιστέψουμε χωρίς να δώσει επαρκείς αποδείξεις για να στηριχθεί η πίστη μας. Η ύπαρξή Του, ο χαρακτήρας Του, η βεβαιότητα του λόγου Του, όλα βασίζονται σε μαρτυρίες που ανταποκρίνονται στη λογική μας. Και τέτοιες μαρτυρίες αφθονούν. Ο Θεός όμως δεν απέκλεισε την ύπαρξη της αμφιβολίας. Η πίστη μας πρέπει να βασίζεται επάνω σε αποδείξεις, όχι σε επιχειρηματολογίες. Αυτοί που θέλουν να αμφιβάλουν, θα βρουν ευκαιρία. Όσοι πραγματικά επιθυμούν να γνωρίσουν την αλήθεια, θα ανακαλύψουν άφθονες αποδείξεις για να στηρίξουν την πίστη τους.

Είναι αδύνατον οι περιορισμένες διάνοιές μας να κατανοήσουν στην εντέλεια τον χαρακτήρα των έργων του Απείρου. Και για την οξυδερκή διάνοια, και για τον πιο καλλιεργημένο νου, η ύπαρξη του Θεού θα περιβάλλεται πάντοτε από ένα πέπλο μυστηρίου. “Δύνασαι να εξιχνιάσης τα βάθη του Θεού; Δύνασαι να εξιχνιάσης του Παντοδύναμου την εντέλειαν; Ταύτα είναι ως τα ύψη του ουρανού. Τι δύνασαι να κάμης;” (Ιώβ 11:7, 8)». Έ. Χουάιτ, Β.Χ. σελ. 65, 66, 99.

**Ερωτήσεις για συζήτηση**

`1.	Ένας από τους πρώτους Χριστιανούς μελετητές έγραψε: «Credo ut intelligam» το οποίο στα Λατινικά σημαίνει: «Πιστεύω για να καταλάβω». Στην Εβρ. 11:3 λέει ότι «Διά μέσου της πίστης νοούμε». Ποια είναι η σχέση μεταξύ πίστης και κατανόησης; Γιατί η πίστη έρχεται συχνά πριν την κατανόηση; Γιατί κάποιες φορές πρέπει να πλησιάζουμε με πίστη, τουλάχιστον στην αρχή, για πράγματα που δεν κατανοούμε, και έπειτα θα έρθει περισσότερη κατανόηση;`

`2.	Οι έννοιες πίστη και πιστότητα είναι ταυτόσημες. Γιατί και οι δύο είναι σημαντικές για να καταλάβουμε τι σημαίνει «δια πίστεως»; Πώς οι άνθρωποι στην Εβρ. 11:έδειξαν, μέσα από την πιστότητά τους, την αληθινή πίστη τους; Πώς μπορούμε να κάνουμε κι εμείς το ίδιο;`

`3.	Αν και καταλαβαίνουμε ότι η πίστη είναι χάρισμα από τον Θεό, (Ρωμ. 12:3), ποια είναι η σημασία του να αποδεχθούμε και να διατηρήσουμε αυτό το δώρο;`