---
title:  Περαιτέρω Μελέτη
date:  21/01/2022
---

Η Εβρ. 2:13 περιλαμβάνει τα λόγια του Ιησού στον Πατέρα Του, μιλώντας για τους αδελφούς Του: «Δέστε, Εγώ, και τα παιδιά που μου έδωσε ο Θεός». Ο Πάτρικ Γκρέη εισηγείται ότι εδώ ο Ιησούς περιγράφεται ως Προστάτης των αδελφών Του. Το Ρωμαϊκό σύστημα tutela impuberum καθόρισε τον θάνατο του πατέρα, «ένας κηδεμόνας, συχνά ένας μεγαλύτερος αδελφός, ήταν υπεύθυνος για τη φροντίδα και για την κληρονομιά των μικρότερων παιδιών μέχρι να φθάσουν στην ενηλικίωση, δηλαδή 18 ετών, που ως τότε  το φυσικό καθήκον του μεγαλύτερου αδελφού ήταν να  αναλάβει τη φροντίδα των νεότερων.» -Godly Fear: The Epistle to the Hebrews and Greco-Roman Critiques of Superstition (Atlanta: Society of Biblical Literature, 2003), p. 126. Έτσι εξηγείται γιατί η προς Εβραίους επιστολή αναφέρεται σε εμάς τόσο ως αδέλφια του Ιησού όσο και ως παιδιά Του. Ως Μεγαλύτερος Αδελφός μας, ο Ιησούς είναι ο Κηδεμόνας μας, ο Φρουρός και ο Προστάτης μας.

«Ο Χριστός ήρθε στη γη, πήρε ανθρώπινη μορφή και έγινε αντιπρόσωπος του ανθρώπου, για να δείξει στη διαμάχη Του με τον Σατανά ότι ο άνθρωπος, ως δημιούργημα του Θεού, ενωμένος με τον Πατέρα και τον Υιό, μπορεί να υπακούσει σε κάθε Θεϊκή απαίτηση». Ellen G. White, Selected Messages, book 1, p. 253.

«Με τη ζωή Του και με τα μαθήματά Του ο Χριστός έδωσε ένα τέλειο παράδειγμα της ανιδιοτελούς υπηρεσίας η οποία πηγάζει από τον Θεό. Ο Θεός δεν ζει για τον Εαυτό Του. Δημιουργώντας τον κόσμο και συντηρώντας τα πάντα, συνεχώς εξυπηρετεί τους άλλους. “Αυτός ανατέλλει τον ήλιον Αυτού επί πονηρούς και αγαθούς, και βρέχει επι δικαίους και αδίκους.” (Ματθ. 5:45). Αυτή την ιδανική υπηρεσία ο Θεός ανέθεσε στον Υιό Του. Ο Ιησούς προσφέρθηκε να σταθεί επικεφαλής της ανθρωπότητας, ώστε με το παράδειγμά Του να διδάξει τι σημαίνει να υπηρετεί κανείς.» Ζ.Χ. σελ. 623, 624.

**Ερωτήσεις για συζήτηση**

`1.	 Στην προς Εβραίους διαβάζουμε ότι ο Ιησούς έγινε Αδελφός μας για να μας σώσει. Ας αναλογιστούμε τι σημαίνει αυτό, στα πλαίσια του τι έκανε ο Θεός για να μας σώσει. Γιατί το να αρνούμαστε αυτήν την καταπληκτική αλήθεια είναι τόσο τραγικό λάθος;`

`2.	 Γιατί είναι τόσο σημαντικό για μας το ότι ο Ιησούς δεν γεννήθηκε «πουλημένος κάτω από την εξουσία της αμαρτίας» όπως εμείς; (Ρωμ. 7:14). Γιατί ήταν σημαντικό για τους Ισραηλίτες το ότι ο Μωυσής δεν ήταν δούλος όπως αυτοί; Πώς η ιστορία του Μωυσή μας βοηθάει, εν μέρει, να κατανοήσουμε το έργο του Ιησού για μας;`

`3.	 Ας δούμε το ρόλο που παίζουν τα παθήματα στη ζωή μας. Γιατί δεν πρέπει ποτέ να σκεφτόμαστε ότι τα παθήματα από μόνα τους είναι καλά, ακόμα κι όταν κάτι καλό βγαίνει από αυτά;`