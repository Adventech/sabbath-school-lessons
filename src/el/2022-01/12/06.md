---
title:  «Ας Ειμαστε Ευγνωμονες»
date:  17/03/2022
---

Η προς Εβραίους συνοψίζει αυτό το θέμα τονίζοντας ότι η σωστή ανταπόκριση  προς τον Θεό για όλα τα υπέροχα πράγματα που έχει κάνει για μας, είναι δείχνοντας ευγνωμοσύνη και προσφέροντάς Του τον κατάλληλο τρόπο λατρείας.

`Συγκρίνετε Εβρ. 12:28 και 13:15, 16. Πώς μπορούμε να προσφέρουμε μια ευάρεστη λατρεία στον Θεό;`

Στο τελετουργικό σύστημα της Παλαιάς Διαθήκης, το μέσο για να δείξουν οι άνθρωποι μετάνοια και ευγνωμοσύνη ήταν οι θυσίες των ζώων, αλλά αυτές οι θυσίες ήταν απλώς μια ένδειξη ευγνωμοσύνης και μετάνοιας στην καρδιά του πιστού. Έτσι, ο Θεός ξεκαθαρίζει στους Ψαλμούς και μέσω των προφητών ότι αυτό που πραγματικά Τον ευαρεστεί δεν ήταν το αίμα των ζώων, αλλά η ευγνωμοσύνη, οι αγαθές πράξεις και η δικαιοσύνη του πιστού (Ψαλμ. 50:7-23, Ησ. 1:11-17). Έτσι, ο απ. Παύλος μας καλεί να λατρεύουμε τον Θεό στο Ουράνιο Αγιαστήριο προσφέροντας θυσίες δοξολογίας, εξομολόγησης, ευχαριστίας και καλών έργων, τα οποία είναι η αληθινή λατρεία που Τον ευαρεστεί. Προσφέρουμε αυτές τις θυσίες στη γη, αλλά γίνονται αποδεκτές ως ευχαριστίες στον Θεό στον ουρανό. Αυτή η προτροπή εμπερικλείει όλες τις εκκλήσεις που έχει κάνει ο απ. Παύλος μέσα από την επιστολή για ομολογία του ονόματος του Ιησού (Εβρ. 3:1, 4:14, 10:23) και καλά έργα (Εβρ. 6:10-12, 13:1, 2, 16).

Η πρόσκληση του απ. Παύλου στο ακροατήριο να «λατρεύουμε ευάρεστα τον Θεό» (Εβρ. 12:28), υποδηλώνει ότι οι πιστοί είναι τώρα ένα βασίλειο ιεράτευμα που έχουν τελειοποιηθεί και αγιαστεί διαμέσου της θυσίας του Ιησού (Εβρ. 10:10-14,  19-23). Αυτό εκπληρώνει τον αρχικό σκοπό του Θεού για το Ισραήλ, που θα ήταν ένα βασίλειο ιεράτευμα, μέσα από το οποίο Εκείνος θα μπορούσε να ανακοινώσει τα καλά νέα της σωτηρίας στον κόσμο (Έξ. 19:4-6, Α’ Πετ. 2:9, 10, Αποκ. 1:6, 5:10).

Η Εβρ. 13:1-6 περιγράφει έμπρακτα, τι σημαίνει να κάνουμε το καλό και να μοιραζόμαστε όσα έχουμε. Σημαίνει να δείχνουμε αδελφική αγάπη, όπως έδειξε ο Ιησούς σε μας (Εβρ. 2:11, 12). Σημαίνει να είμαστε φιλόξενοι, να επισκεπτόμαστε τους φυλακισμένους και τους ταλαιπωρημένους, και να απορρίπτουμε την μοιχεία και την απληστία.

`ΣΚΕΨΗ: Γιατί είναι σημαντικό να θεωρούμε μέρος της λατρείας μας τα καλά έργα και το να μοιραζόμαστε όσα έχουμε; Την ίδια στιγμή, πώς μπορεί να διαφθαρεί η πνευματική μας θυσία στον Θεό; (Ησ. 1:11-17).`