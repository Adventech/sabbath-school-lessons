---
title:  Ενα Ασαλευτο Βασιλειο
date:  16/03/2022
---

Ο Θεός προειδοποίησε ότι θα σείσει τον ουρανό και τη γη, που σημαίνει ότι θα καταστρέψει τα εχθρικά έθνη. Υπάρχουν, όμως, κάποια πράγματα που δεν θα σαλευτούν, που δεν θα καταστραφούν.

`Συγκρίνετε Ψαλμ. 15:5, 16:8, 21:7, 62:2, 112:6 και Εβρ. 12:27. Ποια είναι τα στοιχεία που δεν θα σαλευτούν;`

Πολλές σύγχρονες μεταφράσεις της Εβρ. 12:27, υποστηρίζουν ότι ο σεισμός του ουρανού και της γης σημαίνει ότι θα μετατοπισθούν και θα εξαφανιστούν για πάντα.

Όμως, η Αγία Γραφή είναι ξεκάθαρη, λέγοντας ότι ο Θεός θα δημιουργήσει Νέα Γη και Νέους Ουρανούς (Ησ. 65:17,  Αποκ. 21:1-4), και ότι θα αναστηθούμε και θα έχουμε νέα σώματα σε αυτήν τη γη (Α’ Θεσ. 4:13-17,  Φιλιπ. 3:20). Έτσι, ο σεισμός αφορά τον καθαρισμό και την αναδημιουργία, και όχι την πλήρη μετατόπισή της. Ότι υπάρχει εδώ θα αναδημιουργηθεί, για να ζήσουν οι λυτρωμένοι.

Παρόλα αυτά, υπάρχουν κάποια πράγματα που δεν θα σαλευτούν συμπεριλαμβανομένων και των δικαίων. Δεν θα σαλευτούν επειδή εμπιστεύονται τον Θεό. Ο Δημιουργός τούς στηρίζει και εγγυάται την επιβίωσή τους.

Παρατηρείστε ότι στην προς Εβραίους επιστολή, η μονιμότητά και η σταθερότητα συνδέονται με τον Ιησού. Στην Εβρ. 1:10-12 λέει για τον Ιησού: «Εσύ, Κύριε, καταρχάς, θεμελίωσες τη γη, και οι ουρανοί είναι έργα των χεριών σου. Αυτοί θα απολεσθούν, Εσύ όμως παραμένεις· και όλοι θα παλιώσουν σαν ιμάτιο, και θα τους τυλίξεις σαν περικάλυμμα, και θα αλλαχτούν· Εσύ, όμως, είσαι ο ίδιος, και τα χρόνια Σου δεν θα εκλείψουν». Η προς Εβραίους λέει επίσης  ότι η ιεροσύνη του Ιησού είναι παντοτινή (Εβρ. 7:3, 24), όπως και η κληρονομιά των λυτρωμένων (Εβρ. 10:34). Στην τελική κρίση, όσοι κρατούν την ομολογία του Ιησού, δεν θα σαλευτούν (Ψαλμ. 46:5).

Στην Εβρ. 12:28 λέει επίσης ότι θα παραλάβουμε «μία ασάλευτη βασιλεία». Αυτό το εδάφιο είναι μια αναφορά στο Δαν. 7:18, όπου λέει ότι οι άγιοι «θα έχουν το βασίλειο στον αιώνα». Αυτό το βασίλειο «που δεν θα φθαρεί στον αιώνα» αναφέρεται στο Δαν. 2:44 και ανήκει στον Υιό, ο Οποίος θα το μοιραστεί με μας. Στην Αποκ. 20:4 λέει ότι θα κρίνουμε μαζί Του τις δυνάμεις του σκότους που μας καταδιώκαν (Α’ Κορ. 6:3).

`ΣΚΕΨΗ: Πόσο ακλόνητοι είστε τώρα; Εάν όχι αρκετά, ποιες επιλογές μπορείτε να κάνετε για να λάβετε βοήθεια σε αυτό το σημαντικό θέμα; (Εφεσ. 4:14).`