---
title:  Παραλαμβανοντας Μια Ασαλευτη Βασιλεια
date:  12/03/2022
---

> <p>Εδαφιο Μνημης</p>
>  «Γι’ αυτό, παραλαμβάνοντας μία ασάλευτη βασιλεία, ας κρατάμε τη χάρη, διαμέσου της οποίας να λατρεύουμε ευάρεστα τον Θεό, με σεβασμό και ευλάβεια.» Εβραίους 12:28

### Για τη μελέτη αυτής της εβδομάδας, διαβάστε
Εβρ. 12:18-29,  13:15, 16,  Έξ. 32:32,  Δαν. 7:9, 10, 13-22,  Αγγ. 2:6-9, 20-22,  Ψαλμ. 15:5,  16:8.

Η προς Εβραίους 12:18-29 είναι η κλιμάκωση της επιστολής, και ανακεφαλαιώνει το κύριο μέλημα, επαναλαμβάνοντας την ιδέα με την οποία ξεκίνησε: ο Θεός μίλησε σε μας διαμέσου του Υιού, και χρειάζεται να δώσουμε ιδιαίτερη προσοχή σε Αυτόν (Εβρ. 1:1, 2,  12:25). Η περιγραφή του Ιησού στην Εβρ. 12:22-24 συνοψίζει τους ισχυρισμούς της επιστολής γι’ Αυτόν: ο Ιησούς είναι ο Μεσίτης της νέας διαθήκης και το αίμα Του χαρίζει σωτηρία στους πιστούς. Η ιερατική και βασιλική Του διακονία για εμάς αποτελεί λόγο εορτασμού για τις ουράνιες στρατιές. Και τέλος, η Εβρ. 12:25-29 περιέχει την τελική και κορυφαία ενθάρρυνση: Η κρίση του Θεού έρχεται. Θα φέρει καταστροφή στους εχθρούς Του – αλλά δικαίωση και βασιλεία στον λαό Του (Εβρ. 12:28, 29).

Το τέλος πιστοποιεί την σπουδαιότητα των επιτευγμάτων του Ιησού στον σταυρό και κατευθύνει τους πιστούς στην συντέλεση της νίκης Του κατά τη Δευτέρα Παρουσία. Ο απ. Παύλος χρησιμοποιεί μια εικόνα από το Δαν. 7:για να υπενθυμίσει στους αναγνώστες ότι ο Ιησούς έχει λάβει ένα βασίλειο από τον Θεό, την Κρίση (Δαν. 7:9-14), και θα το μοιραστεί με τους πιστούς που είναι «οι άγιοι του Υψίστου», οι οποίοι θα το έχουν στους αιώνες (Δαν. 7:18).