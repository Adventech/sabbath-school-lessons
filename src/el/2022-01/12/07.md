---
title:  Περαιτέρω Μελέτη
date:  18/03/2022
---

«Κατά τη διάρκεια των χιλίων ετών ανάμεσα στη πρώτη και στη δεύτερη ανάσταση, μεσολαβεί η κρίση των ασεβών. Ο απ. Παύλος αναφερόμενος στο γεγονός αυτό, το τοποθετεί συνεχόμενο με τη Δευτέρα Παρουσία: “Ώστε μη κρίνετε μηδέν προ καιρού, έως αν έλθη ο Κύριος· όστις και θέλει φέρει εις το φως τα κρυπτά του σκότους και θέλει φανερώσει τας βουλάς των καρδιών” (Α’ Κορ. 4:5). Ο Δανιήλ δηλώνει ότι όταν “ήλθε ο Παλαιός των ημερών… εδόθη η κρίση εις τους αγίους του Υψίστου” (Δαν 7:22). Στο διάστημα αυτό οι δίκαιοι βασιλεύουν σαν βασιλείς και ιερείς του Θεού. Ο Ιωάννης λέγει στην Αποκάλυψη: “Είδον θρόνους· και εκάθισαν επ’ αυτών, και κρίσις εδόθη εις αυτούς.” “Θέλουσιν είσθαι ιερείς του Θεού και του Χριστού και θέλουσι βασιλεύει μετ’ Αυτού χίλια έτη” (Αποκ. 20:4, 6). Αυτός είναι ο καιρός για τον οποίο ο Παύλος προείπε ότι: “Oι άγιοι θέλουσι κρίνει τον κόσμον” (Α’ Κορ. 6:2). Μαζί με τον Χριστό διαδικάζουν τις υποθέσεις των αμαρτωλών, αντιπαραβάλλοντας τις πράξεις τους με τον καταστατικό χάρτη, την Αγία Γραφή, και αποφαίνονται για την κάθε υπόθεση ξεχωριστά “κατά τα πεπραγμένα εν τω σώματι”. Τότε απονέμεται η τιμωρία που αναλογεί στον καθένα, σύμφωνα με τα έργα του και καταχωρείται απέναντι στου καθενός το όνομα στο βιβλίο του θανάτου.

Παράλληλα κρίνονται και ο Σατανάς και άγγελοί του από τον Χριστό και τον λαό Του. Ο Παύλος λέει: “Δεν εξεύρετε ότι αγγέλους θέλομε κρίνει;” (Α’Κορ. 6:3). Και ο Ιούδας επίσης τονίζει: “Αγγέλους οίτινες δεν εφύλαξαν την εαυτών αξίαν, αλλά κατέλιπον το ίδιον αυτών κατοικητήριον, εφύλαξε με παντοτεινά δεσμά υπακάτω του σκότους, δια την κρίσιν της μεγάλης ημέρας” (Ιούδα 6). Έ. Χουάιτ. Μ.Δ. σελ. 742, 743

**Ερωτήσεις για συζήτηση**

`1.	Τι μας λέει για τον Θεό η συμμετοχή των αγίων στην κρίση των ασεβών (Α’ Κορ. 6:3,  Ιούδα 6) και για το πόση διαφάνεια θα  υπάρχει ώστε να μας δείξει την αγαθότητα και την δικαιοσύνη Του στο πώς αντιμετώπισε την αμαρτία και το κακό;`

`2.	Διαβάστε Έξ. 32:32, Ψαλμ. 56:8, 69:28, 139:16, Ησ. 4:3, Δαν. 12:1, Μαλ. 3:16, Λουκ. 10:20, Αποκ. 13:8, 17:8, τις αναφορές για τα βιβλία του Θεού στον ουρανό. Τι είδους πράγματα καταγράφονται σε αυτά τα βιβλία; Γιατί είναι σημαντικό το ότι ο Θεός, για παράδειγμα, διατηρεί ένα αρχείο των δακρύων μας; (Ψαλμ. 56:8) Εφόσον ο Θεός γνωρίζει τα πάντα, ποιος είναι ο σκοπός αυτών των βιβλίων;`

`3.	 Γιατί είναι σημαντικό το ότι η προς Εβραίους ολοκληρώνει την επιχειρηματολογία της επιστολής συνδέοντάς την με τις υποσχέσεις στο Δαν. 7; Γιατί αυτές οι συνδέσεις είναι σημαντικές στο πλαίσιο της διακονίας του Ιησού στον ουρανό; Τι μας διδάσκει το Δαν. 7:για το τέλος όλων των επίγειων και φθαρτών πραγμάτων;`