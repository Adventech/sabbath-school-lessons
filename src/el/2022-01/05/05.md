---
title:  Μπαινοντας Στην Καταπαυση Του
date:  26/01/2022
---

`Διαβάστε Εβρ. 3:11 και Εβρ. 4:1, 3, 5, 10. Πώς χαρακτηρίζει ο Θεός την κατάπαυση στην οποία μας προσκαλεί να εισέλθουμε;`

Τόσο η εντολή του Σαββάτου στην Έξ. 20:8-11, όσο και η δήλωση του Μωυσή στο Δευτ. 5/ε΄12-15, μας καλούν να θυμηθούμε τι έχει κάνει ο Θεός για μας. Όπως έχουμε δει, αυτά που έγραψε ο Κύριος στις λίθινες πλάκες μας παραπέμπουν στην ολοκλήρωση του έργου της Δημιουργίας Του (Εξ. 31:18,  34:28). Στο Δευτερονόμιο, η εντολή που δίνεται στο Ισραήλ είναι να φυλάξει το Σάββατο εν όψει της ολοκλήρωσης του έργου του Θεού για την απελευθέρωσή τους από τον Αιγυπτιακό ζυγό. Η Έξοδος από την Αίγυπτο μας παραπέμπει στο τελικό έργο της απελευθέρωσης από την αμαρτία, το οποίο ο Χριστός ολοκλήρωσε στον Σταυρό όταν είπε: «Τετέλεσται» (Ιωάν. 19:30). Έτσι, το Σάββατο είναι διπλά ευλογημένο και, στην πραγματικότητα, έχει ιδιαίτερο νόημα για τους Χριστιανούς.

`Διαβάστε Εβρ. 4:9-11, 16. Τι καλούμαστε να κάνουμε;`

Η κατάπαυση του Σαββάτου γιορτάζει το γεγονός ότι ο Θεός ολοκλήρωσε το έργο της Δημιουργίας (Γεν. 2:1-3,  Εξ. 20:8-11) ή της Απολύτρωσης (Δευτ. 5:12-15). Ομοίως, η ενθρόνιση του Ιησού στον ουράνιο ναό γιορτάζει την ολοκλήρωση της προσφοράς της τέλειας θυσίας για τη σωτηρία μας (Εβρ. 10:12-14).

Προσέξτε ότι ο Κύριος αναπαύεται μόνο αφότου έχει διασφαλίσει την ευημερία μας. Στη Δημιουργία, ο Θεός αναπαύεται αφού έχει ολοκληρώσει τη Δημιουργία του κόσμου. Αργότερα, αναπαύεται στον ναό μόνο αφότου ολοκληρώθηκε μέσα από νίκες του Δαβίδ, η κατάκτηση της γης που είχε υποσχεθεί στον Αβραάμ, και ο λαός Ισραήλ «κατοικούσε σε ασφάλεια» (Α’ Βασ. 4:21-25,  Εξ. 15:18-21,  Δευτ. 11:24,  Β’ Σαμ. 8:1-14). Ο Θεός οικοδόμησε  έναν οίκο γι’ Αυτόν, αφότου ο λαός Ισραήλ και ο βασιλιάς είχαν αποκτήσει δικές τους κατοικίες.

`ΣΚΕΨΗ: Πώς μπορούμε να μπούμε, ακόμα και τώρα, στην κατάπαυσή Του; Πώς μπορούμε, μέσω της πίστης, να αναπαυθούμε, στην βεβαιότητα της σωτηρίας που μπορούμε να έχουμε στον Χριστό και όχι στον εαυτό μας;`