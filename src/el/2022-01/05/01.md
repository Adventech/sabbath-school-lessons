---
title:  Ο Ιησους Ο Δοτης Της Αναπαυσης
date:  22/01/2022
---

> <p>Εδαφιο Μνημης</p>
>  «Επομένως, απομένει κατάπαυση στον λαό του Θεού.» Εβραίους 4:9.

### Για τη μελέτη αυτής της εβδομάδας, διαβάστε
Γεν. 15:13-21, Εβρ. 3:12-19, 4:6-11, 4:1, 3, 5, 10, Δευτ. 5:12-15, Εβρ. 4:8-11.

Η προς Εβραίους 1:και 2:επικεντρώνεται στην ενθρόνιση του Ιησού ως τον Ηγεμόνα και τον Ελευθερωτή των ανθρώπων. Η προς Εβραίους 3:και 4:παρουσιάζει τον Ιησού ως τον Μοναδικό που μπορεί να μας χαρίσει ανάπαυση. Στη διαθήκη προς τον Δαβίδ δόθηκε η υπόσχεση ότι ο Θεός θα έδινε ανάπαυση στον βασιλιά και στο λαό από όλους τους εχθρούς τους (Β’ Σαμ. 7:10, 11). Τώρα που ο Ιησούς κάθεται στα δεξιά του θρόνου του Πατέρα, αυτή η ανάπαυση προσφέρεται και σε μας.

Η προς Εβραίους περιγράφει την ανάπαυση τόσο ως ανάπαυση που ανήκει στον Θεό, όσο και ως ανάπαυση του Σαββάτου (Εβρ. 4:1-11). Ο Κύριος δημιούργησε αυτή την ανάπαυση, η οποία ήταν δική Του, και την διέθεσε στον Αδάμ και στην Εύα. Το πρώτο Σάββατο ήταν η εμπειρία της τελειότητας με Εκείνον που την έκανε εφικτή. Ο Θεός υπόσχεται, επίσης, μια ανάπαυση Σαββάτου, επειδή η αληθινή τήρηση του Σαββάτου ενσαρκώνει την υπόσχεση Του Θεού, ότι θα επαναφέρει εκείνη την τελειότητα.

Καθώς τηρούμε το Σάββατο, θυμόμαστε την τέλεια πρόνοια του Θεού για μας όταν δημιούργησε τον κόσμο και όταν τον εξαγόρασε στον Σταυρό. Παρόλα αυτά, η αληθινή τήρηση του Σαββάτου, αν και μας οδηγεί πίσω στην δημιουργία, ταυτόχρονα μας προσφέρει μια πρόγευση μέσα σε αυτόν τον ατελή κόσμο, του μέλλοντος που ο Θεός μας έχει υποσχεθεί.