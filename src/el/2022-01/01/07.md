---
title:  Περαιτέρω Μελέτη
date:  31/12/2021
---

Ο Ντέηβιντ Α. ντε Σίλβα εξηγεί ξεκάθαρα γιατί οι πρώτοι Χριστιανοί υπέστησαν διωγμούς: «Οι Χριστιανοί υιοθέτησαν έναν τρόπο ζωής που… θα μπορούσε να θεωρηθεί αντικοινωνικός και ανατρεπτικός. Η αφοσίωση στους θεούς η οποία εκφραζόταν με ευλαβική συμμετοχή στις θυσίες και άλλα παρόμοια, θεωρήθηκε ένα σύμβολο αφοσίωσης προς το κράτος, τις αρχές, τους φίλους, την οικογένεια. Η λατρεία των θεοτήτων συμβόλιζε την αφιέρωση των ανθρώπων στις σχέσεις οι οποίες διατηρούσαν την σταθερότητα και την κοινωνική ευημερία. Απέχοντας πολύ από αυτό, οι Χριστιανοί (όπως και οι Ιουδαίοι) αντιμετωπίζονταν με καχυποψία ως πιθανοί παραβάτες των νόμων και ως ανατρεπτικά στοιχεία μέσα στην αυτοκρατορία.» - Perseverance in Gratitude (Grand Rapids, MI: Eerdmans Publishing Company, 2000), p. 12.

«Για τους αποκαρδιωμένους υπάρχει μια αποτελεσματική θεραπεία - πίστη, προσευχή και εργασία. Η πίστη και η δραστηριότητα μεταδίδουν σιγουριά και ικανοποίηση που αυξάνουν μέρα με την ημέρα. Συναντάτε τον πειρασμό να παρασυρθείτε από κακά προαι¬σθήματα ή από τη μεγαλύτερη αποθάρρυνση; Στις πιο σκοτεινές ημέ¬ρες, όταν η κατάσταση παρουσιάζεται στο έπακρο απειλητική, μη φοβάστε. Αυτός ξέρει τι χρειάζεσθε. Έχει όλη τη δύναμη. Η ά¬πει¬ρη αγάπη και ευσπλαχνία Του δεν αποκάμνουν ποτέ. Μη φοβάστε ότι δε θα δυνηθεί να εκπληρώσει την υπόσχεσή Του. Αυτός εί¬ναι η αιώνια αλήθεια. Δεν πρόκειται ποτέ να αλλάξει τη διαθήκη που έχει κάνει με εκείνους που Τον αγαπούν. Και θα χορηγήσει στους πιστούς υπηρέτες Του την κατάλληλη δόση που απαιτεί η χρεία τους. Ο απόστολος Παύλος έκανε την ακόλουθη διαπίστωση:

“Και μοι είπεν, Αρκεί εις σε η χάρις Μου, διότι η δύναμίς Μου εν α-δυναμία δεικνύεται τελεία . . . ΄Οθεν ευαρεστούμαι εις τας αδυναμίας, εις τας ύβρεις εις τας ανάγκας, εις τους διωγμούς, εις τας στε¬νοχωρίας υπέρ του Χριστού, διότι όταν ήμαι αδύνατος, τότε είμαι δυ¬νατός.” (Β΄Κορ. 12:9,10)». Έ. Χουάιτ, Π.Β. σελ. 109, 110.

**Ερωτήσεις για συζήτηση**

`1.	Είναι δυνατόν να είμαστε «διαφορετικοί» λόγω της Χριστιανικής μας πίστης και παρόλα αυτά, να μην κατηγορηθούμε για διαχωρισμό; Αν ναι, με ποιον τρόπο;`

`2.	 Στην Αγία Γραφή ο όρος «προτροπή» μπορεί να αναφέρεται για να επιπλήξει ή για να ενθαρρύνει. Πώς θα ελέγχαμε κάποιον που έχει αποθαρρυνθεί;`

`3.	 Ποιες ομοιότητες βρίσκουμε ανάμεσα στην εμπειρία των αναγνωστών της προς Εβραίους επιστολής και των αναγνωστών της εκκλησίας της Λαοδικείας στην Αποκ. 3:14-22; Με ποιον τρόπο είναι παρόμοια η εμπειρία μας σήμερα, 2.000 χρόνια μετά, και τι μπορούμε να μάθουμε από αυτές τις ομοιότητες;`