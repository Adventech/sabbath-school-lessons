---
title:  Ταλαιπωρια
date:  28/12/2021
---

Οι αναγνώστες της προς Εβραίους επιστολής, κατάφεραν να διατηρήσουν την πίστη και τη δέσμευσή τους στον Χριστό, παρά την απόρριψη και τον διωγμό. Ωστόσο οι συγκρούσεις μακροπρόθεσμα είχαν επιπτώσεις. Οι πιστοί έδωσαν τον καλό αγώνα τους και βγήκαν νικητές, αλλά και ταλαιπωρημένοι.

`Διαβάστε Εβρ. 2:18, 3:12, 13, 4:15, 10:25, 12:3, 12, 13, 13:1-9, 13. Ποιες ήταν μερικές από τις προκλήσεις που αντιμετώπιζαν οι πιστοί;`

Βλέπουμε ότι οι αναγνώστες της επιστολής συνέχιζαν να έχουν δυσκολίες. Οι λεκτικές και ίσως άλλου είδους επιθέσεις κατά της υπόληψής τους συνεχίζονταν (Εβρ. 13:13). Κάποιοι πιστοί παρέμεναν ακόμη στη φυλακή (Εβρ. 13:3) – κάτι που εξουθένωσε την εκκλησία τόσο οικονομικά όσο και ψυχολογικά. Είχαν κουραστεί (Εβρ. 12:12, 13) και θα μπορούσαν εύκολα να αποθαρρυνθούν (Εβρ. 12:3). Είναι συνηθισμένο ανάμεσα στους ανθρώπους, όταν καταλαγιάσει ο ενθουσιασμός της νίκης, οι ψυχικές  άμυνες να εξασθενούν και να γίνονται πιο ευάλωτοι στις επιθέσεις των εχθρών τους. Η δύναμη που ένα άτομο ή μια κοινότητα αναπτύσσει για να αντιμετωπίσει μια επικείμενη απειλή είναι πιο δύσκολο να επιστρατευτεί για δεύτερη φορά.

`Διαβάστε Α’ Βασ. 19:1-4. Τι συνέβη στον Ηλία;`

«Αλλά η αντενέργεια εκείνη η οποία πολλές φορές παρουσιάζεται σαν επακόλουθο της μεγάλης πίστης και της ένδοξης επιτυχίας,  πί¬εζε τώρα τον Ηλία. Φοβήθηκε ότι η μεταρρύθμιση που είχε αρχίσει στον Κάρμηλο, δε θα διαρκούσε. Είχε ανέλθει στα ύψη του Φα¬σγά, αλλά τώρα είχε πέσει στην κοιλάδα χαμηλά. Όσο βρισκόταν κά¬τω από την έμπνευση του Παντοδυνάμου, είχε περάσει με επιτυ¬χία τη σκληρότερη δοκιμασία της πίστης. Αλλά την ώρα αυτή της α¬¬πο¬θάρρυνσης με την απειλή της Ιεζάβελ να ηχεί στα αυτιά του και του Σατανά τη φαινομενική υπεροχή μέσο της σκευωρίας της διεφθαρμένης αυτής γυναίκας, έχασε το στήριγμά του από τον Θεό. Εί¬χε υπέρμετρα υψωθεί και τώρα η αντενέργεια ήταν τρομακτική. Λη¬σμονώντας τον Θεό, ο Ηλίας εξακολουθούσε να φεύγει τρέχοντας, μέ¬χρις ότου βρέθηκε ολομόναχος σε μια χέρσα και ερημική περιοχή.» Ε. Χουάιτ, Π.Β. σελ. 107.

`ΣΚΕΨΗ: Ας σκεφτούμε τις φορές που αποτύχαμε στη Χριστιανική μας ζωή και προσπαθήσαμε να κατανοήσουμε τις καταστάσεις και τους παράγοντες που μας οδήγησαν στην κατάρρευση. Τι θα μπορούσαμε να είχαμε κάνει διαφορετικά;`