---
title:  Οι Κακουχιες
date:  27/12/2021
---

Όταν οι πρώτοι Χριστιανοί ομολόγησαν την πίστη τους στον Χριστό και πήγαιναν στην εκκλησία, έθεσαν διαχωριστικούς φραγμούς από την υπόλοιπη κοινωνία. Δυστυχώς, αυτό προκάλεσε συγκρούσεις γιατί έγινε αιτία αρνητικής κριτικής  για την κοινότητά τους και τις αξίες της.

`Διαβάστε Εβρ. 10:32-34 και 13:3. Ποια ήταν η εμπειρία των αναγνωστών της προς Εβραίους επιστολής μετέπειτα;`

Είναι πολύ πιθανό οι αναγνώστες της επιστολής να υπέφεραν λεκτικά και ψυχικά στα χέρια του όχλου που ξεσηκωνόταν από  αντιπάλους (Πραξ. 16:19-22, 17:1-9). Επίσης, φυλακίστηκαν και πιθανόν ραβδίζονταν επειδή, ενώ συγκέντρωναν στοιχεία, οι αρχές είχαν τη δύναμη να επιβάλλουν τιμωρία και φυλάκιση, συχνά χωρίς να ακολουθούν τη νόμιμη οδό (Πραξ. 16:22, 23).

`Διαβάστε Εβρ. 11:24-26 και Α’ Πέτρ. 4:14, 16. Πώς οι εμπειρίες του Μωυσή και των αναγνωστών της Α’ Πέτρ. μας βοηθούν να καταλάβουμε γιατί οι πιστοί Χριστιανοί καταδιώκονταν;`

Η φράση «τον ονειδισμό χάρη του Χριστού» σήμαινε να συνταυτιστεί κάποιος με τον Χριστό και να υποφέρει τη ντροπή και την κακοποίηση που αυτή η σχέση συνεπάγεται. Οι δημόσιες εχθροπραξίες κατά των Χριστιανών ήταν το αποτέλεσμα των ιδιαίτερων θρησκευτικών τους δεσμεύσεων. Οι άνθρωποι μπορεί να νιώσουν προσβεβλημένοι από θρησκευτικές πρακτικές που δεν κατανοούν ή από άτομα που ο τρόπος ζωής τους και οι ηθικές αξίες τους κάνουν τους άλλους να ντρέπονται ή να νιώθουν ένοχοι. Γύρω στα μέσα του 1ουμ.Χ. αιώνα, ο ιστορικός Τάκιτος θεωρούσε ότι οι Χριστιανοί μισούσαν τη ανθρωπότητα – Alfred J. Church and William J. Brodribb, trans., The Complete Works of Tacitus (New York: The Modern Library, 1942), Annals 15.44.1. Όποιος κι αν ήταν ο λόγος για αυτή την σαφώς ψευδή κατηγορία, πολλοί από τους πρώτους Χριστιανούς – όπως αυτοί στους οποίους ο απ. Παύλος γράφει την επιστολή του, υπέφεραν για την πίστη τους.

`ΣΚΕΨΗ: Είτε κάποιος είναι Χριστιανός είτε όχι, υποφέρει. Όμως, τι σημαίνει να υποφέρουμε για χάρη του Χριστού; Πόσο υποφέρουμε για χάρη Του και πόσο εξαιτίας των επιλογών μας;`