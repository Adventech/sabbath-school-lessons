---
title:  Η Επιστολη Στους Εβραιους Και Σε Μας
date:  25/12/2021
---

> <p>Εδαφιο Μνημης</p>
>  «Επειδή, έχετε ανάγκη από υπομονή, για να κάνετε το θέλημα του Θεού, και να λάβετε την υπόσχεση.»

Εβραίους 10:36.

### Για τη μελέτη αυτής της εβδομάδας, διαβάστε
Εβρ. 2:3, 4, Α’ Πετρ. 4:14, 16, Εβρ. 13:1-9, 13, Α’ Βασ. 19:1-18, Εβρ. 3:12-14, Αριθ. 13.

Φανταστήκατε ποτέ πώς θα ήταν να ακούγατε να κηρύττει ο Ιησούς ή ένας από τους αποστόλους; Έχουμε στην κατοχή μας μερικά εξαιρετικά γραπτά και περιλήψεις των κηρυγμάτων τους, αλλά αυτά μας δίνουν μόνο μια μικρή γεύση από ό,τι αν τους ακούγαμε. Παρόλα αυτά, ο Θεός διαφυλάττει στην Αγία Γραφή τουλάχιστον ένα ακόμα πλήρες μήνυμα για μας: την επιστολή του απ. Παύλου στους Εβραίους.

Ο συγγραφέας της προς Εβραίους, ο απ. Παύλος, αναφέρεται στο έργο του ως «τον λόγο της νουθεσίας» (Εβρ. 13:22). Αυτή η έκφραση χρησιμοποιήθηκε για να περιγράψει το κήρυγμα, τόσο στη συναγωγή (Πραξ. 13:15) όσο και στη Χριστιανική λατρεία (Α’ Τιμ. 4:13). Γι’ αυτό υποστηρίζεται ότι η προς Εβραίους επιστολή είναι το πρώτο «πλήρες Χριστιανικό κήρυγμα» που έχουμε. Η προς Εβραίους απευθυνόταν σε πιστούς που δέχθηκαν τον Ιησού, έπειτα όμως είχαν δυσκολίες. Μερικοί ονειδίστηκαν δημοσίως και καταδιώχθηκαν (Εβρ. 10:32-34). Άλλοι αντιμετώπισαν οικονομικά προβλήματα (Εβρ. 13:5, 6). Πολλοί αποθαρρύνθηκαν και άρχισαν να αμφιταλαντεύονται (Εβρ. 3:12, 13). Μήπως και κάποιοι από εμάς σήμερα νιώθουμε έτσι;

Παρόλα αυτά, σε ένα εμψυχωτικό του κήρυγμα, ο απ. Παύλος τους προκαλεί (κατ’ επέκταση και εμάς) να διατηρήσουν την πίστη τους στον Ιησού και να εστιάσουν σε Αυτόν τώρα – στο Ουράνιο Αγιαστήριο.