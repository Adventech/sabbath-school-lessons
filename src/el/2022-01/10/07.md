---
title:  Περαιτέρω Μελέτη
date:  04/03/2022
---

«Η ανάληψη του Χριστού στον ουρανό ήταν το σύνθημα ότι οι οπαδοί Του θα λάβαιναν την υποσχεμένη ευλογία. Αυτή έπρεπε να περιμένουν πριν αναλάβουν το έργο τους. Όταν πέρασε από τις ουράνιες πύλες ο Χριστός, κάθησε στο θρόνο Του περιβαλλόμενος από τη λατρεία των αγγέλων. Μόλις συμπληρώθηκε η τελετή αυτή, το Άγιο Πνεύμα κατέβηκε με ορμητικά ρεύματα επάνω στους μαθητές, και τότε πράγματι ο Χριστός δοξάσθηκε με τη δόξα την οποία είχε από τον Πατέρα από χρόνων αιωνίων. Η έκχυση του Πνεύματος την ημέρα της Πεντηκοστής ήταν η κοινοποίηση του Ουρανού ότι η ενθρόνιση του Λυτρωτή είχε πραγματοποιηθεί. Σύμφωνα με την υπόσχεσή Του έστελνε τώρα το Άγιο Πνεύμα από τον ουρανό στους οπαδούς Του σε ένδειξη ότι σαν ιερέας και βασιλιάς είχε λάβει την πλήρη εξουσία στον ουρανό όπως και στη γη, γινόμενος ο Κεχρισμένος του λαού Του…

Μπορούσαν να αναφέρουν με βεβαιότητα το όνομα του Χριστού. Δεν ήταν μήπως Αυτός ο Φίλος τους και ο Πρεσβύτερός τους Αδεφός; Είχαν φερθεί σε στενή επαφή με τον Χριστό και βρίσκονταν μαζί Του “εν τοις επουρανίοις”. Με τι φλογερή γλώσσα περιέβαλλαν τις αντιλήψεις τους όταν έκαναν μνεία γι’ Αυτόν κατά τη μαρτυρία τους!» Ε. Χουάιτ, Π.Α., σελ. 27, 33.

**Ερωτήσεις για συζήτηση**

`1.	Ο ψαλμωδός λέει: «Διψάει η ψυχή μου τον Θεό, τον Θεό τον ζωντανό· πότε θα ’ρθώ, και πότε θα φανώ μπροστά στον Θεό;» (Ψαλμ. 42:2). Πώς μπορούμε να έχουμε την ίδια δίψα να έρθουμε στην παρουσία του Θεού; Αν δεν χαιρόμαστε τώρα στην παρουσία Του καθώς Τον λατρεύουμε και καθώς ερχόμαστε μπροστά Του με πίστη, θα χαιρόμαστε στο μέλλον; Ποιοι παράγοντες μας οδηγούν να χαιρόμαστε ενώπιον του Θεού;`

`2.	 Πώς μπορούμε να είμαστε προσεχτικοί να μην ενεργούμε σαν το Ισραήλ στην έρημο που ζήτησε μεσολαβητές μεταξύ αυτών και του Θεού; Τείνουμε να επιτρέπουμε σε άλλους να διαβάζουν την Αγία Γραφή για λογαριασμό μας και να βρίσκουν τα μαργαριτάρια της αλήθειας μέσα σε αυτήν. Μερικοί άνθρωποι μπαίνουν στον πειρασμό να νομίζουν ότι οι προσευχές των άλλων γι’ αυτούς έχουν περισσότερη αξία στον Θεό από ό,τι οι δικές τους. Γιατί πρέπει να αποφύγουμε αυτή την πνευματική παγίδα; Γιατί, μέσω του Ιησού, μπορούμε να πλησιάσουμε τον Θεό χωρίς την ανάγκη κανενός;`

`3.	 Η προς Εβραίους πραγματεύεται την βεβαίωση της σωτηρίας. Πώς όμως, πρέπει να προσέχουμε να μην κάνουμε λάθος υποθέσεις γύρω από αυτήν τη βεβαιότητα;`