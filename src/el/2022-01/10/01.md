---
title:  Ο Ιησους Σχιζει Το Καταπετασμα
date:  26/02/2022
---

> <p>Εδαφιο Μνημης</p>
>  «Επειδή ο Χριστός δεν μπήκε μέσα σε χειροποίητα άγια, αντίτυπα των αληθινών, αλλά στον ίδιο τον ουρανό, για να εμφανιστεί τώρα μπροστά στον Θεό για χάρη μας.» Εβραίους 9:24

### Για τη μελέτη αυτής της εβδομάδας, διαβάστε
Εβρ. 9:24, 12:18-21, 10:19-22, Εξ. 19:3, 4, Λευιτ. 16:1, 2, Κολ. 3:1.

Όταν οι μαθητές επέστρεψαν από το Όρος των Ελαιών, αμέσως μετά την ανάληψη του Ιησού στον ουρανό, ήταν γεμάτοι χαρά και θριαμβολογούσαν. Ο Διδάσκαλος και Φίλος τους είχε ανέλθει σε μια θέση εξουσίας πάνω στον κόσμο, και τους είχε καλέσει να πλησιάσουν τον Θεό στο όνομά Του με την απόλυτη βεβαιότητα ότι Εκείνος θα απαντούσε ευχαρίστως στις προσευχές τους (Ιωάν. 14:13, 14). Αν και συνέχιζαν να ζουν στον κόσμο δεχόμενοι επιθέσεις από τις δυνάμεις του σκότους, η ελπίδα τους έμενε ασάλευτη. Ήξεραν ότι ο Ιησούς είχε αναληφθεί για να ετοιμάσει γι’ αυτούς τόπο (Ιωάν. 14:1-3). Ήξεραν ότι ο Ιησούς ήταν ο Αρχηγός της σωτηρίας τους και ότι είχε ανοίξει τον δρόμο για την Ουράνια Πατρίδα, μέσω του αίματός Του.

Η ανάληψη του Ιησού στον ουρανό είναι το βασικό θέμα της θεολογίας της προς Εβραίους επιστολής. Επισημαίνει την έναρξη της κυριαρχίας του Ιησού και την αρχιερατική Του διακονία για χάρη μας. Και το πιο σημαντικό, η ανάληψη του Ιησού σηματοδοτεί τη στιγμή που εγκαινιάζεται η νέα διαθήκη, η οποία μας παρέχει τα μέσα με τα οποία μπορούμε να πλησιάσουμε με θάρρος τον Θεό διά πίστεως. Είναι προνόμιο για μας να μπορούμε να πλησιάσουμε τον Θεό με σιγουριά, μέσω του Ιησού και των δώρων της δικαιοσύνης Του.