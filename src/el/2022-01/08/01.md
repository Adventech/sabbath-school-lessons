---
title:  Ο Ιησους, Ο Μεσιτης Της Παλαιας Διαθηκης
date:  12/02/2022
---

> <p>Εδαφιο Μνημης</p>
>  «Τώρα, όμως, ο Χριστός έλαβε μία εξοχότερη υπηρεσία, καθόσον είναι και Μεσίτης μιας ανώτερης διαθήκης, που νομοθετήθηκε με ανώτερες υποσχέσεις.» Εβραίους 8:6.

### Για τη μελέτη αυτής της εβδομάδας, διαβάστε
Εβρ. 7:11-19, 8:10-12, 8:1-6, Ιερ. 31:31-34, Έξ. 24:1-8,  Ιεζ. 36:26, 27.

Αφότου έζησε μια τέλεια ζωή και πέθανε παίρνοντας τη θέση μας, ο Ιησούς μεσολάβησε για μια νέα καλύτερη διαθήκη μεταξύ εμάς και του Θεού. Διαμέσου του θανάτου Του, ο Ιησούς ακύρωσε το αντίτιμο του θανάτου που απαιτούταν για τις παραβάσεις μας και έκανε εφικτή τη νέα διαθήκη.

Αυτή η αλήθεια εξηγείται στην Εβρ. 10:5-10, και προσδιορίζει ότι ο Ιησούς εκδήλωσε την τέλεια υπακοή που απαιτεί η διαθήκη.   Αναφέρεται στον Ψαλμό 40, για την επιθυμία του Μεσσία να αποδώσει στον Θεό πλήρη υπακοή: «Νάμαι, έρχομαι· στον τόμο του βιβλίου είναι γραμμένο για μένα. Χαίρομαι, Θεέ μου, να εκτελώ το θέλημά Σου· και ο νόμος Σου είναι στο κέντρο της καρδιάς μου.» (Ψαλμ. 40:7, 8). «Στο πρωτότυπο κείμενο η φράση “να εκτελώ το θέλημά Σου” περιγράφει την ηθική υπακοή στο θέλημα του Θεού. Ο συγγραφέας της προς Εβραίους επιστολής χρησιμοποιεί αυτή τη φράση για να δείξει ότι η θυσία του Χριστού εκπλήρωσε το θέλημα του Θεού, προσφέροντας μια αποδεκτή εξιλέωση, που οι θυσίες των ζώων δεν μπορούσαν να προσφέρουν». The SDA Bilble Commentary, vol. 7, p. 460.

Για τον απ. Παύλο, αυτός ο ψαλμός απέκτησε ιδιαίτερη σημασία με την ενσάρκωση του Ιησού. Ο Ιησούς ενδύθηκε την υπακοή της νέας διαθήκης. Αυτός είναι το Παράδειγμά μας. Δεν έχουμε σωθεί μόνο λόγω του θανάτου Του, αλλά και λόγω της τέλειας υπακοής Του.