---
title:  Η Αναγκη Για Μια Νεα Διαθηκη
date:  13/02/2022
---

`Διαβάστε Εβρ. 7:11-19. Γιατί ήταν απαραίτητη μια νέα διαθήκη;`

Σύμφωνα με την προς Εβραίους, το γεγονός ότι ο Ιησούς χρίστηκε Ιερέας κατά την τάξη Μελχισεδέκ, δείχνει ότι μια νέα διαθήκη εγκαινιάστηκε. Η παλαιά διαθήκη είχε δοθεί με βάση τη Λευιτική ιεροσύνη (Εβρ. 7:11). Οι Λευίτες ιερείς διακονούσαν ως μεσίτες μεταξύ Θεού και Ισραήλ, και ο νόμος απέκλειε οποιονδήποτε άλλον από την ιεροσύνη. Έτσι, ο συγγραφέας καταλήγει στο ότι η αλλαγή της ιεροσύνης συνεπάγεται αλλαγή του νόμου της, όπως και αλλαγή της διαθήκης (Εβρ. 7:12, 18, 19).

Το θέμα με την παλαιά διαθήκη ήταν πως δεν μπορούσε να παρέχει τελειότητα (Εβρ. 7:11). Ο απ. Παύλος μιλάει για την Λευιτική ιεροσύνη και τη διακονία της (θυσίες, γιορτές, κλπ.). Οι προσφορές θυσίας των ζώων δεν μπορούσαν να παρέχουν την αλήθεια, τον πλήρη καθαρισμό των αμαρτιών ή πρόσβαση στον Θεό (Εβρ. 10:1-4, 9:13, 14, 10:19-23).

Το γεγονός ότι η νέα διαθήκη ήταν απαραίτητη δεν σημαίνει ότι ο Θεός ήταν άδικος με το Ισραήλ όταν τους έδωσε την παλαιά διαθήκη. Η Λευιτική διακονία και οι υπηρεσίες του αγιαστηρίου δημιουργήθηκαν για να τους προστατεύσουν από την ειδωλολατρία και να τους δείξουν την μελλοντική διακονία του Ιησού. Η προς Εβραίους τονίζει ότι οι θυσίες ήταν «σκιά των μελλοντικών αγαθών» (Εβρ. 10:1).

Με το να δείχνουν στον Ιησού, οι θυσίες θα βοηθούσαν τους ανθρώπους να έχουν την ελπίδα και την πίστη τους στον «Αμνό του Θεού, ο Οποίος σηκώνει την αμαρτία του κόσμου» (Ιωάν. 1:29,  δείτε επίσης Ησ. 53). Ο απ. Παύλος θίγει το ίδιο θέμα όταν λέει ότι «ο νόμος έγινε παιδαγωγός μας στον Χριστό» (Γαλ. 3:24) ή ότι «το τέλος του νόμου είναι ο Χριστός προς δικαιοσύνη σε κάθε έναν που πιστεύει» (Ρωμ. 10:4).

Με άλλα λόγια, ακόμα και οι Δέκα Εντολές, όσο τέλειες κι αν είναι, δεν μπορούν να προσφέρουν σωτηρία (Ρωμ. 3:20-28, 7:12-14). Παρέχουν ένα τέλειο πρότυπο δικαιοσύνης, άλλα δεν μπορούν να παρέχουν δικαιοσύνη, όπως το να κοιτάζεις στον καθρέφτη δεν μπορεί να σβήσει τις ρυτίδες της ηλικίας. Για τέλεια δικαιοσύνη χρειαζόμαστε τον Ιησού ως Αντικαταστάτης μας.

`ΣΚΕΨΗ: Γιατί δεν μπορεί ο νόμος να μας σώσει; Έστω και, αν τηρούμε όλες τις εντολές σωστά – ακόμα και τέλεια – γιατί αυτό δεν μας σώζει;`