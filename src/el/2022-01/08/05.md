---
title:  Η Νεα Διαθηκη Εχει Ανωτερες Υποσχεσεις
date:  16/02/2022
---

Μπορεί να μπούμε στον πειρασμό να σκεφτούμε ότι η νέα διαθήκη έχει «ανώτερες υποσχέσεις», με την έννοια ότι έχει μεγαλύτερες ανταμοιβές από ότι η παλαιά διαθήκη (μια ουράνια πατρίδα, αιώνια ζωή κλπ.). Η αλήθεια είναι ότι Θεός πρόσφερε την ίδια ανταμοιβή στους πιστούς της Παλαιάς Διαθήκης, όπως και σε μας (Εβρ. 11:10, 13-16). Στην Εβρ. 8:6, οι «ανώτερες υποσχέσεις» αναφέρονται σε διάφορα είδη υποσχέσεων.

Η διαθήκη μεταξύ Θεού και Ισραήλ ήταν μια τυπική ανταλλαγή  υποσχέσεων μεταξύ Θεού και λαού. Ο Θεός ελευθέρωσε τους Ισραηλίτες από την Αίγυπτο, δίνοντάς τους την υπόσχεση ότι θα τους οδηγήσει στη Γη της Επαγγελίας.

`Συγκρίνετε Εξ. 24:1-8 και Εβρ. 10:5-10. Ποιες είναι οι ομοιότητες και ποιες οι διαφορές ανάμεσα σε αυτές τις δύο υποσχέσεις;`

Η διαθήκη μεταξύ Θεού και λαού Ισραήλ επικυρώθηκε με αίμα. Αυτό το αίμα ραντιζόταν (πάνω και γύρω) από το θυσιαστήριο. Ο λαός υποσχέθηκε να υπακούσει σε όλα όσα ο Κύριος είχε πει.

«Οι όροι που εξασφαλίζουν την αιώνια ζωή είναι και σήμερα οι ίδιοι που ίσχυαν άλλοτε – στον Παράδεισο πριν ακόμα αμαρτήσουν οι προπάτορές μας – τέλεια δηλαδή υπακοή στον νόμο του Θεού, τέλεια δικαιοσύνη. Αν η αιώνια ζωή προσφερόταν κάτω από οποιουσδήποτε διαφορετικούς όρους, τότε η ευτυχία σε όλο το σύμπαν θα διακινδύνευε. Ο δρόμος θα άνοιγε για την αμαρτία που θα διαιωνιζόταν με όλα τα θλιβερά επακόλουθα της συμφοράς και αθλιότητας.» Ε. Χουάιτ, Β.Χ. σελ. 59.

Ο Θεός ικανοποιεί τις απόλυτες απαιτήσεις της νέας διαθήκης για εμάς, επειδή έδωσε τον Υιό Του που έζησε μια τέλεια ζωή, ώστε οι υποσχέσεις της διαθήκη να εκπληρωθούν σε Αυτόν, και να προσφερθούν σε εμάς μέσω της πίστης μας στον Ιησού. Η υπακοή του Ιησού εγγυάται τις υποσχέσεις της διαθήκης (Εβρ. 7:22). Πρώτον, ο Θεός απαιτεί να δώσει στον Ιησού τις ευλογίες της διαθήκης, οι οποίες κατόπιν θα δοθούν και σε μας. Πράγματι, όσοι είναι εν Χριστώ θα απολαύσουν αυτές τις υποσχέσεις μαζί Του. Δεύτερον, ο Θεός μάς δίνει το Άγιο Πνεύμα Του για να μας ενδυναμώσει στο να τηρήσουμε τον νόμο Του.

`ΣΚΕΨΗ: Ο Χριστός έχει ικανοποιήσει τους όρους της διαθήκης. Για αυτό, η εκπλήρωση των υποσχέσεων του Θεού σε μας είναι αδιαμφισβήτητη. Πώς μας βοηθάει αυτό να καταλάβουμε το νόημα της Β’ Κορ. 1:20-22; Ποια υπέροχη ελπίδα υπάρχει εδώ για μας;`