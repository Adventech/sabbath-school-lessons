---
title:  Ενας Οσιος Ιερεας
date:  03/02/2022
---

`Διαβάστε Εβρ. 7:26. Ποια είναι τα πέντε χαρακτηριστικά του Ιησού σε αυτά τα εδάφια;`

Ο Ιησούς ήταν «Όσιος», δεν είχε ψεγάδι στη σχέση Του με τον Θεό (Εβρ. 2:18,  4:15,  5:7, 8). Το αρχαίο ελληνικό κείμενο της Παλαιάς Διαθήκης χρησιμοποιεί τον ίδιο όρο για να προσδιορίσει εκείνους που διατηρούν τη δική τους σχέση διαθήκης με τον Θεό και με άλλους.

Ο Ιησούς ήταν «Αμόλυντος». Παρέμεινε αγνός και ανέγγιχτος από τον Πονηρό, παρά του ότι πειράστηκε «καθ’ όλα» (Εβρ. 4:15,  2:18). Η τέλεια αγιοσύνη του Ιησού είναι σημαντική για την ιερατεία Του. Η παλαιά διαθήκη όριζε ότι τα εξιλαστήρια θύματα έπρεπε να είναι «άμωμα» για να γίνουν αποδεκτά από τον Θεό (Λευιτ. 1:3, 10). Η τέλεια υπακοή του Ιησού κατά τη διάρκεια της επίγειας ζωής Του, Του έδωσε τη δυνατότητα να προσφέρει τον Εαυτό Του ως αποδεκτή θυσία στον Θεό (Εβρ. 9:14).

Ο Ιησούς ήταν «Ξεχωρισμένος από τους αμαρτωλούς» καθώς χωρίστηκε όταν αναλήφθηκε στον ουρανό. Υπέμεινε την εχθρότητα των αμαρτωλών κατά τη διάρκεια της ζωής Του στη γη, αλλά θριάμβευσε και κάθισε στα δεξιά του θρόνου του Πατέρα (Εβρ. 12:2. 3). Το ότι ο Ιησούς ήταν «Ξεχωρισμένος από τους αμαρτωλούς» σημαίνει επίσης ότι ήταν απολύτως αναμάρτητος (Εβρ. 4:15).

Ο Ιησούς «έγινε ψηλότερος από τους ουρανούς». Αυτό σημαίνει ότι υψώθηκε πάνω από το καθετί και, ως εκ τούτου, είναι ένα με τον Θεό. Στους Ψαλμούς, ο Θεός είναι ο Μοναδικός που είναι υψωμένος «πιο πάνω από τους ουρανούς» (Ψαλμ. 57:5, 11,  108:5).

Ο Ιησούς ήταν εξολοκλήρου άνθρωπος, αλλά δεν ήταν αμαρτωλός σαν κι εμάς (Εβρ. 2:14-16, Εβρ. 4:15). Ήταν Τέλειος, όχι απλώς επειδή δεν αμάρτησε ποτέ, αλλά επειδή δεν αλλοιώθηκε από την αμαρτία, όπως εμείς. Όμως, επειδή ήταν καθ’ όλα άνθρωπος, είναι και το Παράδειγμά μας. Μας δείχνει πώς να αγωνιστούμε τον καλό αγώνα της ζωής (Εβρ. 12:1-4). Αυτός είναι το παράδειγμα που πρέπει να ακολουθήσουμε (Α’ Πετρ. 2:21-23). Επειδή ο Ιησούς είναι «όσιος, άκακος, αμόλυντος, ξεχωρισμένος από τους αμαρτωλούς» (Εβρ. 7:26), είναι ο Λυτρωτής μας και εμείς πρέπει να αντανακλούμε τον χαρακτήρα Του.

`ΣΚΕΨΗ: Αν και ο Ιησούς ήταν άνθρωπος σαν κι εμάς, δεν αμάρτησε ποτέ. Πώς καλλιεργούμε στο νου μας αυτή την υπέροχη σκέψη; Ας αναλογιστούμε πόσο Άγιος είναι! Γιατί η υπόσχεση της Αγιοσύνης Του πρέπει να δίνεται σε μας δια πίστεως, για να έχουμε τη βεβαιότητα της σωτηρίας;`