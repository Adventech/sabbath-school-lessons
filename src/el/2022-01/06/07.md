---
title:  Περαιτέρω Μελέτη
date:  04/02/2022
---

«Ο Χριστός βλέπει. Γνωρίζει τα πάντα για τα φορτία μας, τους κινδύνους και τις δυσκολίες μας. Είναι γεμάτος από επιχειρήματα για λογαριασμό μας. Προσαρμόζει τη διαμεσολάβησή Του στις ανάγκες της κάθε ψυχής, όπως  έκανε στην περίπτωση του Πέτρου… Ο Συνήγορός μας είναι γεμάτος με επιχειρήματα για να μας διδάξει τις δοκιμασίες Του, τους πειρασμούς Του όταν τάχθηκε εναντίον των πειρασμών του Σατανά. Εξηγεί κάθε κίνηση του εχθρού. Ελέγχει τα γεγονότα.»-Έ. Χουάιτ, The SDA Bible Commentary, vol. 7, p. 931 (letter 90, 1906).

«Ο σκοπός του Σατανά ήταν να δημιουργήσει αιώνιο χωρισμό  ανάμεσα στο Θεό και στους ανθρώπους. Χάρη στον Χριστό όμως, είμαστε περισσότερο ενωμένοι με τον Θεό, από ότι θα είμασταν αν δεν είχαμε ποτέ αμαρτήσει. Παίρνοντας τη φύση μας, ο Σωτήρας μας συνέδεσε τον Εαυτό Του με την ανθρωπότητα με άρρηκτους δεσμούς… Αυτή είναι η εγγύηση ότι ο Θεός θα εκπληρώσει το λόγο Του. “Παιδίον εγεννήθει εις ημάς, Υιός εδόθη εις ημάς· και η εξουσία θέλει είσθαι επί των ώμων Αυτού.” Ο Θεός υιοθέτησε την ανθρώπινη μορφή στο πρόσωπο του Υιού Του και αυτή την ανθρώπινη μορφή έφερε στους ουρανούς. Είναι ο “Υιός του ανθρώπου” του οποίου το όνομα θα καλεσθεί “Θαυμαστός Σύμβουλος, Θεός Ισχυρός, Πατήρ του μέλλοντος αιώνος, Άρχων ειρήνης.” (Ησ. 9:6). Ο ΩΝ είναι ο Μεσίτης μεταξύ Θεού και ανθρώπου, προσιτός και στους δύο. Αυτός ο οποίος είναι “όσιος, άκακος αμόλυντος, κεχωρισμένος από των αμαρτωλών,” “δεν απαισχύνεται να μας αποκαλεί αδελφούς.” (Εβρ. 7:26, 2:11). Εν Χριστώ, η οικογένεια της γης και η οικογένεια του ουρανού ενώνονται. Ο δοξασμένος Χριστός είναι αδελφός μας. Ο ουρανός περικλείσθηκε στην ανθρωπότητα και η ανθρωπότητα αγκαλιάσθηκε μέσα στο στήθος της Άπειρης Αγάπης.» Έ. Χουάιτ Ζ.Χ., σελ. 7, 8.

**Ερωτήσεις για συζήτηση**

`1.	 Η παραπάνω δήλωση λέει ότι ο Ιησούς «είναι γεμάτος με επιχειρήματα για λογαριασμό μας». Τι σημαίνει αυτή η υπόσχεση για μας; Τι μας διδάσκει αυτό για την αγάπη του Θεού για μας; Γιατί αυτή η ιδέα είναι τόσο ενθαρρυντική; Γιατί χρειαζόμαστε κάποιον που να επιχειρηματολογεί υπέρ μας;`

`2.	 Η δεύτερη δήλωση λέει ότι «Χάρη στον Χριστό είμαστε περισσότερο ενωμένοι με τον Θεό, από ότι θα είμασταν αν δεν είχαμε ποτέ αμαρτήσει.» Τι σημαίνει αυτό; Πώς μπορούμε να βιώσουμε αυτή την εγγύτητα και πόση σιγουριά μπορούμε να αντλήσουμε από αυτή την εμπειρία; Τι σημαίνει αυτή η εγγύτητα και πώς είναι όταν τη βιώνουμε; Πώς αυτά τα «επιχειρήματα για λογαριασμό μας» μας βοηθούν να λάβουμε αυτή την εμπειρία;`