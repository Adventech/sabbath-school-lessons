---
title:  Συμφωνα Με Την Ταξη Μελχισεδεκ
date:  31/01/2022
---

`Διαβάστε Γεν. 14:18-20 και Εβρ. 7:1-3. Ποιος ήταν ο Μελχισεδέκ και πώς προεικονίζει τον Χριστό;`

Ο Μελχισεδέκ ήταν τόσο βασιλιάς όσο και ιερέας. Ήταν, επίσης, ανώτερος του Αβραάμ, οπότε ο Αβραάμ Του έδωσε δέκατο. Επίσης, ο Ιησούς είναι Βασιλιάς και Αρχιερέας (Εβρ. 1:3). Σε αντίθεση με τον Μελχισεδέκ, ο Ιησούς ήταν αναμάρτητος (Εβρ. 7:26-28). Η Εβρ. 7:15 εξηγεί ότι ο Ιησούς ήταν αρχιερέας «σύμφωνα με την ομοιότητα του Μελχισεδέκ». Αυτό είναι το νόημα του εδαφίου «σύμφωνα με την τάξη Μελχισεδέκ» (Εβρ. 5:6). Ο Ιησούς δεν ήταν διάδοχος του Μελχισεδέκ, αλλά η ιερατεία Του ήταν παρόμοια με τη δική του.

Για παράδειγμα, ο απ. Παύλος λέει ότι ο Μελχισεδέκ δεν είχε πατέρα, μητέρα, γενεαλογία, γέννηση και θάνατο. Κάποιοι υποστηρίζουν ότι ο Μελχισεδέκ ήταν η ενσάρκωση του Ιησού τον καιρό του Αβραάμ. Αυτή, όμως, η σκέψη δεν ταιριάζει με το επιχείρημα της προς Εβραίους. Ο Μελχισεδέκ είναι «αφομοιωμένος» με τον Ιησού, που σημαίνει ότι ήταν διαφορετικός από τον Ιησού (Εβρ. 7:3).

Έχει, επίσης, ειπωθεί ότι ο Μελχισεδέκ ήταν ένα ουράνιο δημιούργημα, αλλά κάτι τέτοιο θα κατέστρεφε τα επιχειρήματα της προς Εβραίους. Αν ο Μελχισεδέκ δεν είχε πατέρα, μητέρα, αρχή ή τέλος, θα ήταν ο Ίδιος ο Θεός. Αυτό δημιουργεί πρόβλημα. Η ουράνια και πλήρως θεϊκή ιεροσύνη του Μελχισεδέκ  θα προηγούταν της διακονίας του Ιησού. Αν συνέβαινε αυτό, όπως λέει η προς  Εβραίους: «Ποια ανάγκη ήταν πλέον να σηκωθεί ένας άλλος ιερέας;» (Εβρ. 7:11). Αντιθέτως, η επιστολή χρησιμοποιεί τη σιωπή των Γραφών όσον αφορά την γέννηση, τον θάνατο και τη γενεαλογία του Μελχισεδέκ για να χτίσει μια τυπολογία, ένα σύμβολο για την αρχιερατική διακονία του Ιησού (Γεν. 14:18-20) και να αποκαλύψει ότι ο Ίδιος ο Ιησούς ήταν αιώνιος. Με λίγα λόγια, ο Μελχισεδέκ  ήταν ένας Χαναναίος βασιλιάς – ιερέας που υπηρέτησε ως τύπος του Χριστού.

«Ήταν ο Χριστός που μίλησε μέσω του Μελχισεδέκ, του ιερέα του Ύψιστου Θεού. Ο Μελχισεδέκ δεν ήταν ο Χριστός, αλλά ήταν η φωνή του Θεού στον κόσμο, ο αντιπρόσωπος του Πατέρα. Ο Χριστός είχε μιλήσει σε όλες τις γενιές του παρελθόντος. Ο Χριστός είχε οδηγήσει τον λαό Του και ήταν το φως του κόσμου.» Έ. Χουάιτ, Selected Messages, τομ. 1, σελ. 409.

`ΣΚΕΨΗ: Τι μας διδάσκει η αποκάλυψη για τον Μελχισεδέκ, σε ότι αφορά τον που εργάζεται ο Θεός ανάμεσα σε εκείνους οι οποίοι δεν είχαν ποτέ ιεραπόστολους να τους κηρύξουν;`