---
title:  Το Μηνυμα Της Προς Εβραιους
date:  01/01/2022
---

> <p>Εδαφιο Μνημης</p>
>  «Συγκεφαλαίωση δε όλων αυτών που λέγονται είναι τούτη: Έχουμε τέτοιου είδους Αρχιερέα, ο Οποίος κάθησε στα δεξιά του θρόνου της Μεγαλοσύνης μέσα στους ουρανούς.» Εβραίους 8:1

### Για τη μελέτη αυτής της εβδομάδας, διαβάστε
Εβρ. 1:5-14,  Λουκ. 1:30-33,  Ψαλμ. 132:1-5,  Εβρ. 2:14-16,  5:1-4,  Α’ Πέτρ. 2:9,  Εβρ. 8:8-12.

Ένα ιουδαϊκό σύγγραμμα γραμμένο μερικές δεκαετίες μετά την  προς Εβραίους επιστολή, γύρω στο 100 μ.Χ., αναφέρει μια προσευχή: «Αυτοί είναι οι λόγοι μου ενώπιόν Σου, ω Κύριε, διότι Σύ είπες ότι για εμάς δημιούργησες τον κόσμο… Και τώρα, ω Κύριε, αυτά τα ασήμαντα έθνη κυριαρχούν επάνω μας και μας αφανίζουν. Αλλά εμείς, ο λαός Σου, που μας αποκάλεσες πρωτότοκους, μονογενείς, ζηλωτές για Σένα, και πιο αγαπητούς, παραδοθήκαμε στα χέρια τους.» – James H. Charlesworth, ed., The Old Testament Pseudepigrapha, vol. 1 (Peabody, MA: Hendrickson Publishers, 1983), p. 536.

Οι αναγνώστες της προς Εβραίους πιθανόν να ένιωσαν κάτι παρόμοιο. Εφόσον ήταν ο λαός του Θεού, γιατί περνούσαν τέτοιες δυσκολίες;

Έτσι, ο απ. Παύλος έγραψε την επιστολή στους Εβραίους για να ενδυναμώσει την πίστη τους μέσα στις δοκιμασίες. Τους υπενθυμίζει (και σε μας) ότι οι υποσχέσεις του Θεού θα εκπληρωθούν μέσω του Ιησού, ο Οποίος κάθεται στα δεξιά του Πατέρα, και σύντομα θα έρθει να μας παραλάβει. Στο μεταξύ, ο Ιησούς μεσιτεύει για τις ευλογίες του Πατέρα σε μας. Γι’ αυτό πρέπει να στηριχθούμε στην πίστη έως τέλους.