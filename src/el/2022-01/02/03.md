---
title:  Ο Ιησους Ειναι Ο Μεσιτης Μας
date:  03/01/2022
---

Μια ενδιαφέρουσα άποψη στη θεολογία της Παλαιάς Διαθήκης είναι ότι ο υποσχόμενος Βασιλιάς από τη γενεαλογία του Δαβίδ θα αντιπροσώπευε το έθνος ενώπιον του Θεού.

`Συγκρίνετε Έξ. 4:22, 23 με Β’ Σαμ. 7:12-14. Δευτ. 12:8-10 με Β’ Σαμ. 7:9-11 και Δευτ. 12:13, 14 με Ψαλμ. 132:1-5, 11-14. Ποιες από τις υποσχέσεις που δόθηκαν στο Ισραήλ θα εκπληρώνονταν μέσω του Βασιλιά της υπόσχεσης;`

Ο λαός Ισραήλ ήταν ο υιός του Θεού, και ο Θεός θα τους έδινε  έναν τόπο όπου θα έβρισκαν ανάπαυση από τους εχθρούς τους. Ο Κύριος θα επέλεγε ένα μέρος ανάμεσά τους όπου θα κατοικούσε το όνομά Του. Αυτές οι υποσχέσεις για το Ισραήλ θα εκπληρώνονταν τώρα μέσω του Βασιλιά της υπόσχεσης. Ο λαός θα υιοθετούνταν ως υιός Θεού, Εκείνος θα του έδινε ανάπαυση από τους εχθρούς του, και εκείνος θα έχτιζε έναν ναό για τον Θεό στη Σιών, όπου θα κατοικούσε το όνομά Του. Αυτό σημαίνει ότι ο Κύριος θα εκπλήρωνε τις υποσχέσεις Του στο λαό μέσω του Βασιλιά της υπόσχεσης. Αυτός ο Βασιλιάς θα αντιπροσώπευε το Ισραήλ ενώπιον του Θεού.

Η είσοδος ενός αντιπροσώπου στη σχέση μεταξύ Θεού και Ισραήλ έκανε εφικτή τη διαιώνιση της σχέσης διαθήκης. Η Μωσαϊκή διαθήκη απαιτούσε την πίστη όλου του λαού ώστε να λάβουν την προστασία και τις ευλογίες του Θεού (Ιησ. Ναυή 7:1-13). Παρόλα αυτά, η Δαβιδική διαθήκη εξασφάλιζε τις υποσχέσεις διαθήκης του Θεού για το Ισραήλ μέσω της πιστότητας Ενός προσώπου, του υποσχόμενου Βασιλιά.

Δυστυχώς, πολλοί από τους βασιλιάδες δεν ήταν πιστοί και ο Θεός δεν μπορούσε να ευλογήσει τον λαό όπως θα ήθελε. Η Παλαιά Διαθήκη είναι γεμάτη αναφορές για το πόσο άπιστοι υπήρξαν πολλοί από αυτούς τους βασιλιάδες. Τα καλά νέα είναι ότι ο Θεός έστειλε τον Υιό Του να γεννηθεί ως Υιός του Δαβίδ και ήταν απόλυτα Πιστός. Γι’ αυτό, ο Θεός μπορεί να εκπληρώσει μέσω  Εκείνου όλες τις υποσχέσεις που είχε δώσει στον λαό Του. Όταν ο Κύριος ευλογεί τον βασιλιά, όλος ο λαός απολαμβάνει τις ευλογίες. Γι’ αυτό ο Ιησούς είναι ο Διαμεσολαβητής των ευλογιών του Θεού σε μας. Είναι ο Μεσίτης, άρα είναι το κανάλι μέσω του Οποίου ο Θεός ρέει τις ευλογίες Του. Η μοναδική ελπίδα σωτηρίας μας υπάρχει μόνο στον Ιησού και στο έργο που έκανε για μας.

`ΣΚΕΨΗ: Πόσο συχνά φανήκαμε ασυνεπείς ως προς την τήρηση της διαθήκης; Τι μας διδάσκει αυτό για το ότι πρέπει να βασιστούμε μόνο στον Ιησού για τη σωτηρία μας;`