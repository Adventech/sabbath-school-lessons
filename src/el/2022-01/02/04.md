---
title:  Ο Ιησους Ειναι Ο Υπερασπιστης Μας
date:  04/01/2022
---

`Συγκρίνετε Α’ Σαμ. 8:19, 20 και Εβρ. 2:14-16. Τι επιζητούσαν οι Ισραηλίτες από έναν βασιλιά και πώς αυτές οι προσδοκίες εκπληρώθηκαν μέσω του Ιησού;`

Οι Ισραηλίτες ήθελαν έναν βασιλιά να είναι ο κριτής τους και ο αρχηγός τους στη μάχη, επειδή είχαν ξεχάσει ότι ο Θεός ήταν ο Βασιλιάς τους. Η πλήρης αποκατάσταση της διακυβέρνησης του Θεού στον λαό Του ήρθε με τον Ιησού. Ως Βασιλιάς μας, ο Ιησούς μάς καθοδηγεί στη μάχη κατά του εχθρού.

Η προς Εβραίους 2:14-16 περιγράφει τον Ιησού ως τον Υπερασπιστή της αδύναμης ανθρωπότητας. Ο Χριστός αντιμετωπίζει και μάχεται τον Διάβολο σε μια προσωπική διαμάχη και μας απελευθερώνει από τα δεσμά. Αυτή η περιγραφή, μας θυμίζει τη μάχη μεταξύ Δαβίδ και Γολιάθ. Αφότου χρίστηκε βασιλιάς (Α’ Σαμ. 16) ο Δαβίδ έσωσε τους αδελφούς του από τη σκλαβιά νικώντας τον Γολιάθ. Οι όροι εμπλοκής καθόριζαν ότι ο νικητής της μάχης θα υποδούλωνε τον λαό του αντιπάλου (Α’ Σαμ. 17:8-10). Έτσι, ο Δαβίδ ενήργησε ως υπερασπιστής του Ισραήλ, αντιπροσωπεύοντάς τους.

`Διαβάστε Ησ. 42:13 και 59:15-20. Πώς περιγράφει εδώ ο Ιεοβά τον Εαυτό Του;`

Τα εδάφια στην Εβρ. 2:14-16 εννοούν ότι ο Θεός θα έσωζε το Ισραήλ σε μια προσωπική διαμάχη. Προσέξτε τα λόγια του Ησαΐα: «Ο Κύριος, όμως, λέει: Και οι αιχμάλωτοι του ισχυρού θα αφαιρεθούν, και το λάφυρου του τρομερού θα αποσπαστεί· επειδή, εγώ θα δώσω τη μάχη απέναντι σ’ αυτούς που μάχονται εναντίον σου, και εγώ θα σώσω τα παιδιά σου.» (Ησ. 49:25)

Ως Χριστιανοί συχνά πιστεύουμε ότι έχουμε εμπλακεί σε μια προσωπική μάχη με τον Σατανά. Όταν διαβάζουμε την Εφεσ. 6:10-18, βλέπουμε ότι είμαστε, όντως, σε διαμάχη με τον Διάβολο. Άλλα ο Θεός είναι ο Υπερασπιστής μας και πηγαίνει στη μάχη για λογαριασμό μας. Εμείς είμαστε μέρος του στρατού Του, γι’ αυτό πρέπει να ενδυθούμε την πανοπλία Του. Δεν μαχόμαστε μόνοι. Στο κεφ. 6:της Εφεσίους τα εδάφια είναι γραμμένα στο β’ πληθυντικό πρόσωπο. Ως εκκλησία φοράμε την πανοπλία και πολεμάμε όλοι μαζί, πίσω από τον Υπερασπιστή μας, που είναι ο Ίδιος ο Θεός.

`ΣΚΕΨΗ: Τι σημαίνει να ενδυθούμε την πανοπλία του Θεού; Πώς μπορούμε να επωφεληθούμε από τη δύναμη που μας δίνει ο Θεός για να είμαστε πιστοί στις καθημερινές μάχες που δίνουμε με τον εαυτό μας, τους πειρασμούς και τόσα άλλα;`