---
title:  Ο Υιος Της Υποσχεσης
date:  08/01/2022
---

> <p>Εδαφιο Μνημης</p>
>  «Σ’ αυτές τις έσχατες ημέρες μίλησε σε μας διαμέσου του Υιού, τον οποίο έθεσε κληρονόμο των πάντων, διαμέσου του οποίου έκανε και τους αιώνες· Αυτός, που είναι το απαύγασμα της δόξας και ο χαρακτήρας της υπόστασής Του.»

Εβραίους 1:2, 3.

### Για τη μελέτη αυτής της εβδομάδας, διαβάστε
Ησ. 2:2, 3,  Εβρ. 1:1-4,  Εξοδ. 24:16, 17,  Ησ. 44:24,  Εβρ. 1:10,  Λουκ. 1:31, 32,  Εβρ. 1:5.

Αμέσως μετά την αμαρτία του Αδάμ και της Εύας, ο Θεός υποσχέθηκε έναν απόγονο, έναν Υιό που θα τους ελευθέρωνε από τον εχθρό, θα έπαιρνε πίσω την κληρονομιά που είχαν χάσει και θα εκπλήρωνε το σκοπό για τον οποίο είχαν δημιουργηθεί (Γεν. 3:15). Αυτός ο Υιός θα τους αντιπροσώπευε, και θα τους λύτρωνε παίρνοντας τη θέση τους, συντρίβοντας τελικά το φίδι.

Αφότου ο Αδάμ και η Εύα άκουσαν για πρώτη φορά την υπόσχεση, προσδοκούσαν την ταχεία εκπλήρωσή της. Με χαρά καλωσόρισαν τον πρώτο τους γιο ελπίζοντας ότι αυτός θα ήταν ο Ελευθερωτής. Αλλά η εκπλήρωση της υπόσχεσης καθυστερούσε.» Έ. Χουάιτ, Ζ.Χ. σελ. 15.

Αυτή η υπόσχεση επιβεβαιώθηκε αργότερα στον Αβραάμ. Ο Θεός τού υποσχέθηκε έναν Υιό, δηλώνοντας ότι «διαμέσου του σπέρματός σου θα ευλογηθούν όλα τα έθνη της γης» (Γεν. 22:16-18, Γαλ. 3:16). Το ίδιο έκανε ο Κύριος με τον Δαβίδ, όταν του υποσχέθηκε ότι ο Απόγονός του θα εγκατασταθεί από τον Θεό ως Υιός Του και θα Τον καθιέρωνε ως έναν Δίκαιο Ηγεμόνα «Ύψιστον επάνω στου βασιλιάδες της γης» (Β’ Σαμ. 7:12-14, Ψαλμ. 89:27-29). Αυτό που ποτέ δεν φαντάστηκε ο Αδάμ και η Εύα, ο Αβραάμ και ο Δαβίδ, ήταν ότι ο Λυτρωτής Υιός θα ήταν ο Ίδιος ο Θεός.