---
title:  «Διαμεσου Του Οποιου Εκανε Τους Αιωνες»
date:  12/01/2022
---

Η προς Εβραίους πιστοποιεί ότι ο Θεός δημιούργησε τον κόσμο «μέσω» του Ιησού και ότι ο Ιησούς βαστάζει τον κόσμο με την δύναμη του λόγου Του.

`Διαβάστε Ησ. 44:24,  45:18,  Νεεμ. 9:6. Αν και στην Παλαιά Διαθήκη ο Κύριος δηλώνει ότι «Αυτός» είναι ο «Μόνος Θεός» που δημιούργησε τον κόσμο, πώς εναρμονίζεται αυτή η διαβεβαίωση με της Καινής Διαθήκης, ότι ο Θεός δημιούργησε τον κόσμο «διαμέσου» του Ιησού; (Εβρ. 1:2, 3).`

Κάποιοι πιστεύουν ότι ο Χριστός ήταν απλώς το μέσο με το οποίο ο Θεός δημιούργησε. Για τον απ. Παύλο, ο Ιησούς είναι ο Κύριος που δημιούργησε τον κόσμο. Δεν ήταν βοηθός. Στην Εβρ. 1:10 λέει ότι ο Χριστός είναι ο Κύριος που δημιούργησε τη γη και τους ουρανούς, και σε Αυτόν αποδίδει τα λόγια του Ψαλμ. 102:25-27 ότι ο Κύριος (Ιεοβά) είναι ο Δημιουργός. Επίσης, η Εβρ. 2:10 αναφέρει ότι το σύμπαν δημιουργήθηκε διαμέσου Αυτού (ακριβώς οι ίδιες εκφράσεις που αποδίδονται στον Χριστό και στην Εβρ. 1:2). Ο Πατέρας δημιούργησε και ο Ιησούς δημιούργησε (Εβρ. 1:2, 10,  2:10). Υπάρχει μια τέλεια αρμονία μεταξύ του Πατέρα και του Υιού σε σκοπό και σε δραστηριότητα. Αυτό είναι μέρος του μυστηρίου της Τριαδικότητας. Ο Ιησούς δημιούργησε και ο Θεός δημιούργησε, αλλά υπάρχει μόνο Ένας Δημιουργός, ο Θεός – το οποίο υποδηλώνει ότι ο Χριστός είναι Θεός.

Ωστόσο, στην Εβρ. 4:13 φαίνεται ότι ο Ιησούς είναι και Κριτής.  Η εξουσία Του να διοικεί και να κρίνει αντλείται από το γεγονός ότι ο Θεός δημιούργησε το καθετί και κρατάει τον κόσμο (Ησ. 44:24-28). Η Εβρ. 1:3 και η Κολ. 1:17 επιβεβαιώνουν και ότι ο Χριστός κρατά (συντηρεί) το σύμπαν. Αυτό, πιθανόν περιλαμβάνει την έννοια της καθοδήγησης ή της διακυβέρνησης. Κυριολεκτικά, ο Ιησούς όχι μόνο μας δημιούργησε, αλλά και μας κρατά. Κάθε ανάσα, κάθε χτύπος της καρδιάς και κάθε στιγμή της ύπαρξής μας θεμελιώνεται σε Αυτόν, τον Ιησού, τον Θεμελιωτή όλων των δημιουργημάτων.

`ΣΚΕΨΗ: Ας διαβάσουμε Πραξ. 17:28. Τι λένε αυτά τα εδάφια για τον Ιησού και τη δύναμή Του; Έπειτα ας αναλογιστούμε τις επιπτώσεις του θανάτου του Ίδιου του Ιησού στον σταυρό για τις αμαρτίες μας. Τι μας διδάσκει αυτή η αλήθεια για τον χαρακτήρα αυταπάρνησης που έχει ο Κύριός μας;`