---
title:  Ο Θεος Μας Μιλησε Μεσω Του Υιου Του
date:  10/01/2022
---

`Διαβάστε Εβρ. 1:1-4. Ποιο είναι το κεντρικό νόημα σε αυτά τα εδάφια;`

Στο αρχαίο Ελληνικό κείμενο, τα παραπάνω εδάφια είναι μόνο μια πρόταση και θεωρήθηκαν τα πιο όμορφα εδάφια σε όλη την Καινή Διαθήκη, από την άποψη της ποιητικής αδείας. Η βασική ιδέα είναι ότι ο Θεός μίλησε σε μας μέσω του Υιού Του, του Ιησού.

Για του Ιουδαίους του 1ου μ.Χ. αιώνα, ο Λόγος του Θεού δεν ήταν γνωστός για μεγάλο χρονικό διάστημα. Η τελευταία αποκάλυψη εμφανίζεται στον γραπτό Λόγο του Θεού μέσω του προφήτη Μαλαχία και τα έργα του Έσδρα και του Νεεμία, τέσσερις αιώνες νωρίτερα. Τώρα όμως, ο Θεός τους μιλούσε ξανά, και η αποκάλυψη του Θεού μέσω του Ιησού ήταν ανώτερη από την αποκάλυψη που έκανε ο Κύριος μέσω των προφητών, γιατί ο Ιησούς είναι το σπουδαιότερο μέσο αποκάλυψης. Είναι ο Ίδιος ο Θεός, ο  Οποίος δημιούργησε τον ουρανό και τη γη και κυβερνά το σύμπαν. Για τον απ. Παύλο, η Θεότητα του Ιησού δεν αμφισβητείται, είναι απλώς δεδομένη.  Επίσης, για τον απ. Παύλο η Παλαιά Διαθήκη ήταν ο Λόγος του Θεού. Ο Ίδιος ο Θεός που μίλησε στο παρελθόν, συνεχίζει να μιλάει στο παρόν. Η Παλαιά Διαθήκη εκφράζει την αληθινή γνώση του θελήματος του Θεού.

Παρόλα αυτά, μόνο όταν ο Υιός κατέβηκε στη γη μπορούσε να γίνει κατανοητό το πλήρες νόημά της. Στο σκεπτικό του συγγραφέα, η αποκάλυψη του Πατέρα μέσα από τον Υιό πρόσφερε το κλειδί ώστε να κατανοήσουμε το πραγματικό εύρος της Παλαιάς Διαθήκης, όπως η εικόνα στο κουτί ενός παζλ μας δίνει την απάντηση για να βρούμε τη σωστή θέση για κάθε κομμάτι του. Ο Χριστός  έφερε στο φως πολλούς τύπους από την Παλαιά Διαθήκη.

Ωστόσο, ο Ιησούς ήρθε για να γίνει ο Εκπρόσωπός μας και ο Λυτρωτής μας. Θα έπαιρνε τη θέση μας στη μάχη και θα νικούσε τον όφη. Ομοίως στην προς Εβραίους, ο Ιησούς είναι ο Αρχηγός, ο Πρόδρομος και ο Αρχιερέας των πιστών (Εβρ. 2:10, 6:20). Μάχεται για μας και μας εκπροσωπεί. Αυτό σημαίνει επίσης, πως ό,τι έκανε ο Θεός για τον Ιησού, τον Εκπρόσωπό μας, θέλει να το κάνει και για μας. Εκείνος που εξύψωσε τον Ιησού στα δεξιά Του, θέλει να καθίσουμε με τον Ιησού στον θρόνο Του (Αποκ. 3:21). Το μήνυμα του Θεού για μας μέσω του Ιησού δεν περιλαμβάνει μόνο αυτά που ο Ιησούς είπε, αλλά όλα όσα έκανε ο Πατέρας μέσω Εκείνου και σε Εκείνον, όλα για το προσωρινό και αιώνιο όφελός μας.

`ΣΚΕΨΗ: Ας αναλογιστούμε τι σημαίνει ότι ο Ιησούς – ο Θεός – ήρθε στη γη. Γιατί αυτή η αλήθεια πρέπει να μας γεμίσει ελπίδα;`