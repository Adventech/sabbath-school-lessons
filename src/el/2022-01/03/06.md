---
title:  «Εγω Σημερα Σε Γεννησα»
date:  13/01/2022
---

Η Εβρ. 1:5 αναφέρει τα λόγια που λέει ο Πατέρας στον Χριστό: «Εσύ είσαι Υιός μου, Εγώ σήμερα σε γέννησα». Τι σημαίνει ότι ο Χριστός γεννήθηκε και πότε συνέβη αυτό; Μήπως κάτι τέτοιο μας δείχνει ότι Ιησούς, με κάποιον τρόπο, δημιουργήθηκε από τον Θεό, κάποια στιγμή στο μακρινό παρελθόν, όπως πολλοί πιστεύουν;

Διαβάστε Εβρ. 1:5,  Β’ Σαμ. 7:12-14,  Ψαλμ. 2:7,  Λουκ. 1:31, 32. Ποια υπόσχεση του Δαβίδ αναφέρει ο  απ. Παύλος για τον Ιησού στην προς Εβραίους επιστολή;

……………………………………………………………………………..

Ο Χριστός γεννήθηκε με την έννοια ότι υιοθετήθηκε από τον Θεό ως ο υποσχόμενος Ηγεμόνας, ο Υιός του Δαβίδ. Το σκεπτικό της θεϊκής υιοθέτησης του ηγεμόνα ήταν κοινό στον ελληνορωμαϊκό κόσμο και στην Ανατολή. Έδινε στον ηγεμόνα τη νομιμότητα και την εξουσία στη γη.

Παρόλα, αυτά ο Θεός υποσχέθηκε στον Δαβίδ ότι ο Γιος του θα ήταν ο Αληθινός Ηγεμόνας των εθνών. Θα «υιοθετούσε» τον Υιό του Δαβίδ ως Πρωτότοκό Του. Μέσα από αυτή τη διαδικασία ο Βασιλιάς από τη ρίζα του Δαβίδ θα γινόταν Κληρονόμος Του. Η διαθήκη εκπληρώνεται στον Ιησού, ως Υιός του Δαβίδ. Ο Θεός θα νικούσε τους εχθρούς Του και θα Του έδινε τα έθνη ως κληρονομιά Του (Ψαλμ. 89:27,  2:7, 8). Στη Ρωμ. 1:3, 4 και Πραξ. 13:32, 33, ο Ιησούς αποκαλύπτεται δημόσια ως Υιός του Θεού. Η βάπτιση και η μεταμόρφωση του Ιησού ήταν στιγμές που ο Θεός πιστοποιεί και αναγγέλλει τον Χριστό ως Υιό Του (Ματθ. 3:17,  17:5). Όμως, σύμφωνα με την Καινή Διαθήκη, ο Ιησούς έγινε «Υιός του Θεού με δύναμη» (Ρωμ. 1:4) όταν αναστήθηκε και κάθισε στα δεξιά του θρόνου του Θεού. Ήταν η στιγμή που ο Κύριος εκπλήρωσε την υπόσχεση που έδωσε στον Δαβίδ, ότι ο Γιος του θα υιοθετηθεί ως Υιός του Θεού και ο θρόνος Του επάνω στα έθνη θα εδραιωνόταν αιώνια (Β’ Σαμ. 7:12-14).

Έτσι, ο Καίσαρας (το σύμβολο της Ρώμης) δεν ήταν ο νόμιμος «Υιός του Θεού», ο ηγεμόνας των εθνών. Αντιθέτως, ο Ιησούς Χριστός ήταν. Η «γέννηση» του Ιησού αναφέρεται στο ξεκίνημα της ηγεσίας Του πάνω σε όλα τα έθνη και όχι στην αρχή της ύπαρξής Του, διότι ο Ιησούς προϋπήρχε. Δεν υπήρχε ποτέ χρονικό διάστημα που να μην υφίστατο, επειδή είναι Θεός.  Όντως, στην Εβρ. 7:3 λέει ότι ο Ιησούς είναι «Μη έχοντας ούτε αρχή ημερών ούτε τέλος ζωής» (συγκρίνετε με Εβρ. 13:8), επειδή είναι Αιώνιος. Η ιδέα ότι ο Χριστός είναι ο «Μονογενής Υιός» του Θεού, δεν έχει να κάνει με τη φύση του Χριστού ως Θεός, αλλά με τον ρόλο Του στο σχέδιο της σωτηρίας. Μέσω της ενσάρκωσης, ο Χριστός εκπλήρωσε όλες τις υποσχέσεις της διαθήκης.