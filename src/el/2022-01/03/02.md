---
title:  Στις Εσχατες Ημερες
date:  09/01/2022
---

Το πρώτο εδάφια της προς Εβραίους μας αποκαλύπτει ότι ο Παύλος πίστευε πως ζούσε στις «έσχατες ημέρες». Τα γραπτά χρησιμοποιούν δύο εκφράσεις για το μέλλον οι οποίες έχουν διαφορετικό νόημα. Οι προφήτες χρησιμοποίησαν την έκφραση «έσχατες ημέρες» για να αναφερθούν στο μέλλον, γενικά (Δευτ. 4:30, 31, Ιερ. 23:20). Ο προφήτης Δανιήλ χρησιμοποίησε μια ακόμη έκφραση, «τους έσχατους καιρούς» για να αναφερθεί ιδιαίτερα στις τελευταίες μέρες της ιστορίας της γης. (Δαν. 8:17,  12:4).

`Διαβάστε Αρ. 24:14-19 και Ησ. 2/β 2, 3. Τι υποσχέθηκε ότι θα έκανε ο Θεός για τον λαό Του στις «έσχατες ημέρες»;`

Αρκετοί προφήτες της Παλαιάς Διαθήκης ανάγγελλαν ότι στις    «έσχατες ημέρες» ο Θεός θα εγκαθιστούσε έναν Βασιλιά που θα εξολόθρευε τους εχθρούς του λαού Του (Αρ. 24:14-19) και θα έλκυε όλα τα έθνη στο Ισραήλ (Ησ. 2:2, 3). Ο απ. Παύλος λέει ότι αυτές οι υποσχέσεις εκπληρώθηκαν στον Ιησού. Ο Χριστός νίκησε τον Σατανά και μέσω των διακηρύξεων του Ευαγγελίου ελκύει όλα τα έθνη σε Αυτόν (Κολ. 2:15,  Ιωάν. 12:32). Με αυτή την έννοια, οι «έσχατες ημέρες» έχουν ξεκινήσει διότι ο Ιησούς έχει εκπληρώσει τις υποσχέσεις Του.

Οι πνευματικοί μας πατέρες πέθαναν με πίστη. Είδαν και δέχθηκαν τις υποσχέσεις από μακριά, αλλά δεν τις έλαβαν. Από την άλλη, εμείς τις έχουμε δει να εκπληρώνονται στον Ιησού. Ας αναλογιστούμε τις υποσχέσεις του Θεού και τον Ιησού. Ο Πατέρας υποσχέθηκε ότι θα αναστήσει τα παιδιά Του (Α’ Θεσ. 4:15, 16) και αυτό το ξεκίνησε με την ανάσταση του Χριστού (Α’ Κορ. 15:20,  Ματθ. 27:51-53). Επίσης, ο Πατέρας υποσχέθηκε μια νέα δημιουργία (Ησ. 65:17). Ξεκίνησε να εκπληρώνει αυτή την υπόσχεση δημιουργώντας μια καινούργια πνευματική ζωή μέσα μας (Β’ Κορ. 5:17,  Γαλ. 6:15). Υποσχέθηκε ότι θα εγκαθιδρύσει την τελική και αιώνια, άφθαρτη βασιλεία Του (Δαν. 2:44). Εγκαινίασε αυτό το βασίλειο ελευθερώνοντάς  μας από τη δύναμη του Σατανά και θέτοντας τον Ιησού ως Ηγεμόνα μας (Ματθ. 12:28-30,  Λουκ. 10:18-20). Όμως, αυτό είναι μόνο η αρχή. Αυτό που ο Πατέρας ξεκίνησε με την πρώτη έλευση του Ιησού, θα το ολοκληρώσει με την Δευτέρα Παρουσία Του.

`ΣΚΕΨΗ: Ας θυμηθούμε όλες τις υποσχέσεις του Θεού που εκπληρώθηκαν στο παρελθόν. Πώς αυτό μας βοηθάει να Τον εμπιστευτούμε για τις υποσχέσεις που δεν έχουν εκπληρωθεί ακόμα;`