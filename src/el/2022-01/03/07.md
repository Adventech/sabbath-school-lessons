---
title:  Περαιτέρω Μελέτη
date:  14/01/2022
---

Η έλευση του Ιησού στη γη ως Υιός του Θεού, εκπλήρωσε ταυτόχρονα διάφορες λειτουργίες. Αρχικά, ως ο Υιός του Θεού, ο Χριστός ήρθε στη γη για να μας αποκαλύψει τον Πατέρα. Μέσω των έργων και του Λόγου Του, ο Ιησούς μας έδειξε πώς πραγματικά είναι ο Πατέρας και γιατί μπορούμε να Τον εμπιστευτούμε και να Τον υπακούμε. Ο Ιησούς ήρθε ως Υιός του Δαβίδ, του Αβραάμ και του Αδάμ, μέσω του Οποίου ο Θεός είχε υποσχεθεί ότι θα νικούσε τον εχθρό και θα κυβερνούσε τον κόσμο. Έτσι, ο Ιησούς ήρθε να πάρει τη θέση του  Αδάμ ως επικεφαλής της ανθρωπότητας και να εκπληρώσει τον αληθινό σκοπό που είχε ο Θεός γι’ αυτήν (Γεν. 1:26-28,  Ψαλμ. 8:3-8). Ο Χριστός ήρθε για να είναι ο Δίκαιος Ηγεμόνας που ο Θεός πάντα ήθελε να έχει αυτός ο κόσμος.

«Και τα λόγια που λέχθηκαν για τον Ιησού στον Ιορδάνη, “Ούτος είναι ο Υιός Μου ο Αγαπητός εις τον Οποίον ευηρεστήθην” συμπεριλαμβάνουν ολόκληρη την ανθρωπότητα. Ο Θεός μίλησε στον Ιησού σαν αντιπρόσωπο μας. Παρόλες τις αμαρτίες και αδυναμίες μας, δεν έχουμε απορριφθεί σαν ανάξιοι. “Εχαρίτωσεν ημάς διά του Ηγαπημένου Αυτού” (Εφεσ. 1:6). Η δόξα που περιέβαλε τον Ιησού είναι η υπόσχεση της αγάπης του Θεού για μας. Μας μιλάει για τη δύναμη της προσευχής – πώς η ανθρώπινη φύση μπορεί να φθάσει στο αυτί του Θεού και οι παρακλήσεις μας να γίνουν δεκτές στις ουράνιες αυλές. Εξαιτίας της αμαρτίας, η γη έχει αποκοπεί από τον ουρανό και έχασε κάθε επικοινωνία μ’ αυτόν, αλλά ο Ιησούς τη συνέδεσε πάλι με τη σφαίρα της δόξας. Η αγάπη Του περιέβαλε τον άνθρωπο και τον έφερε στα ύψη του ουρανού. Το φως που ξεχύθηκε από τις ανοιχτές θύρες στο κεφάλι του Σωτήρα μας, θα ξεχυθεί και πάνω σ’ εμάς καθώς προσευχόμαστε για να αντισταθούμε στον πειρασμό. Η φωνή που μίλησε στον Ιησού, λέγει σε κάθε πιστή ψυχή: “Τούτο είναι το τέκνον Μου το αγαπητόν, εις το οποίον ευηρεστήθην”». Έ. Χουάιτ Ζ.Χ., σελ. 84.

**Ερωτήσεις για συζήτηση**

`1. Μάθαμε ότι μια καλύτερη κατανόηση των λόγων και των πράξεων του Χριστού μας βοηθάει να καταλάβουμε καλύτερα τον Θεό Πατέρα. Με ποιους πρακτικούς τρόπους η καλύτερη κατανόηση του Ιησού εμπλουτίζει τη σχέση σας με τον Θεό Πατέρα;`

`2. Είδαμε ότι ο τρόπος που ο Θεός μίλησε και φερόταν στον Ιησού είναι ο τρόπος που θέλει να μιλάει και να φέρεται σε μας. Τι μας λέει αυτό για το πώς πρέπει να φερόμαστε στους άλλους;`

`3. Ας σταθούμε στη σπουδαιότητα της αιώνιας Θεϊκής φύσης του Χριστού. Τι θα χανόταν αν πιστεύαμε ότι ο Εσταυρωμένος Ιησούς, ήταν ένα δημιούργημα σαν εμάς; Ας συγκρίνουμε αυτή τη σκέψη με την πραγματικότητα ότι ο Χριστός είναι ο Αιώνιος Θεός που οικειοθελώς υπέμεινε σταυρό. Ποια είναι η μεγάλη διαφορά μεταξύ αυτών των δύο εννοιών;`

`4. Ας διαβάσουμε Αποκ. 14:7. Πώς δίνοντας δόξα στον Θεό είναι μέρος της παρούσας αλήθειας και του μηνύματος της Τριπλής Αγγελίας;`