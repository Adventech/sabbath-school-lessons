---
title:  Περαιτέρω Μελέτη
date:  27/12/2019
---

Διαβάστε Ε. Χουάιτ Π.Β. σ. 87-97

«Το έργο της αποκατάστασης και της μεταρρύθμισης που έκαναν οι επιστρέψαντες εξόριστοι  κάτω από την ηγεσία του Ζοροβάβελ, του Έσδρα και του Νεεμία, παρουσιάζει μια εικόνα του έργου της πνευματικής αποκατάστασης που πρόκειται να γίνει στις τελευταίες ημέρες της ιστορίας της γης. Το υπόλοιπο του Ισραήλ ήταν ένας λαός ανίσχυρος, εκτεθειμένος στην οργή των εχθρών τους. Με αυτούς όμως ο Θεός προτίθετο να διατηρήσει στη γη τη θεογνωσία και την επίγνωση του νόμου Του. Αυτοί ήταν οι φρουροί της πραγματικής λατρείας, φύλακες των ιερών ρήσεων. Ποικίλες ήταν οι πείρες που γεύθηκαν ξαναχτίζοντας το ναό και το τείχος της Ιερουσαλήμ. Σκληρή ήταν η αντίσταση που συνάντησαν. Βαριά τα φορτία που σήκωσαν οι διευθύνοντες το έργο. Οι άνθρωποι όμως εκείνοι προχωρούσαν με ακρά¬δαντη εμπιστοσύνη, με ταπεινό πνεύμα και με στερεή πεποίθηση στο Θεό, όντας πεπεισμένοι ότι Αυτός θα έκανε την αλήθειά Του να θριαμβεύσει. Όπως ο βασιλιάς Εζεκίας, ο Νεεμίας “προ¬σε¬κολ¬λήθη εις τον Κύριον, δεν απεμακρύνθη από όπισθεν Αυτού, αλλ’ ε¬φύ¬λαξε τας εντολάς Αυτού… και ήτο ο Κύριος μετ’ αυτού”. (Β’ Βασ. 18:6,7).» Π.Β. σ.470,471.

**Ερωτήσεις για συζήτηση**

`1. Γιατί πρέπει να κάνουμε ό,τι μπορούμε ενώπιον του Θεού για τη στήριξη των ηγετών μας;`

`2. Γιατί το πρότυπο ηγεσίας με βάση την υπηρεσία είναι τόσο δύσκολο, τόσο απαιτητικό αλλά και ταυτόχρονα μας ανταμείβει; Γιατί είναι τόσο σημαντικό για έναν χριστιανό ηγέτη να είναι και υπηρέτης;`

`3. Σε όλο το ομώνυμο βιβλίο διαβάζουμε ότι ο Νεεμίας προσευχόταν. Και ο Έσδρας και ο Νεεμίας ήταν άνθρωποι προσευχής. Μετρήστε προσεκτικά πόσες φορές αναφέρεται η λέξη «προσευχή» και τα συνώνυμά της στα βιβλία του Έσδρα και του Νεεμία. Οι δύο αυτοί ηγέτες προσεύχονταν συνεχώς. Τι μαρτυρά αυτό για τη δική μας ζωή προσευχής;`

`4. «Διότι προσεκολλήθη εις τον Κύριον• δεν απεμακρύνθη από όπισθεν αυτού, αλλ' εφύλαξε τας εντολάς αυτού, τας οποίας ο Κύριος προσέταξεν εις τον Μωϋσήν.» (Β’Βασ. 186). Πώς «προσκολλάται» κάποιος στον Κύριο; Τι σημαίνει η λέξη αυτή; Πώς σχετίζεται η προσκόλληση στον Θεό με την τήρηση των εντολών Του;`