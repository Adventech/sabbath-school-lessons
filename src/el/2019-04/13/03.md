---
title:  Κακο Στα Ματια Του Κυριου
date:  23/12/2019
---

**Διαβάστε τα παρακάτω εδάφια. Τι μας δείχνουν γι’ αυτούς τους ηγέτες και την επιρροή τους στους ανθρώπους που κυβερνούσαν;**

`Α’Βασ. 15:26, 34`

`Β’Βασ. 13:1-3`

`Ιωάν. 11:46-53`

Είναι πολύ σοβαρό το γεγονός ότι για πολλούς από εμάς που κατέχουμε ηγετικές θέσεις, η ηγεσία μας έχει τη δυνατότητα να ανυψώσει ή να μειώσει την πνευματικότητα των ανθρώπων. Και σε όλες τις παραπάνω περιπτώσεις, το αποτέλεσμα ήταν καταστρεπτικό.

Πιο συγκεκριμένα, ο χαρακτήρας και η αφοσίωσή μας στον Θεό κάνουν τη διαφορά στους ανθρώπους με τους οποίους ερχόμαστε σε επαφή. Οι πνευματικοί ηγέτες επηρεάζουν τους άλλους, είτε προς τον Θεό, αν οι ίδιοι οι ηγέτες εκζητούν τον Κύριο, είτε προς το κακό εάν δεν Τον εκζητούν.

Σε αντιπαράθεση με όσα βλέπουμε σήμερα, ο Έσδρας και ο Νεεμίας είχαν, αδιαμφισβήτητα, στενή σχέση με τον Θεό. Η νηστεία και η προσευχή που καταγράφονται στα βιβλία αυτά για τους δύο αυτούς ηγέτες ξεπερνά όσα αναφέρονται για άλλους σημαντικούς ηγέτες. Το έθνος του Ισραήλ συμπορευόταν με τον Κύριο υπό τη δική τους καθοδήγηση, ακόμη κι αν όλα δεν ήταν τέλεια. Η κατεύθυνσή τους στη ζωή ήταν προς τον Θεό. Από την άλλη, το γεγονός ότι υπήρχαν άνθρωποι που δεν ένιωσαν τον αντίκτυπο και δεν άλλαξαν υπό την επιρροή του Έσδρα και του Νεεμία μαρτυρά ότι μόνο η δική μας πίστη – και κανενός άλλου – μπορεί να κάνει τη διαφορά. Εξάλλου, σκεφτείτε τους ανθρώπους που είχαν την ευκαιρία να δουν τον Ιησού με σάρκα και οστά, να Τον ακούσουν να κηρύττει, ακόμη και να δουν ή να ακούσουν τα θαύματα που έκανε, και εντέλει Τον απαρνήθηκαν. Πράγματι έχουμε έναν ρόλο στη ζωή μας, όποια θέση κι αν κατέχουμε, και μπορούμε να επηρεάσουμε άλλους προς το καλό ή το κακό. Αλλά στο τέλος, κάθε άνθρωπος θα δώσει λόγο για τον εαυτό του ενώπιον του Θεού.

`ΣΚΕΨΗ: Σκεφτείτε τους ανθρώπους στη δική σας σφαίρα επιρροής. Με ποιους τρόπους θα μπορούσατε να βελτιώσετε την επιρροή σας;`