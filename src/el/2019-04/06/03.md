---
title:  Αναγνωση Και Ακροαση Του Λογου
date:  04/11/2019
---

Ο Έσδρας έφερε τον Νόμον ενώπιον των ανθρώπων για να τον διαβάσει. Τι τους διάβαζε; Τις Δέκα Εντολές μόνο, για μισή ημέρα; Η αναφορά στο βιβλίο του Νόμου καταλαβαίνουμε ότι είναι για τα πέντε βιβλία του Μωυσή, από τη Γένεση έως το Δευτερονόμιο, γνωστά και ως η εβραϊκή Τορά. Ο όρος «νόμος» επομένως, καλύπτει μόνο ένα μέρος όσων περιλάμβανε η ανάγνωση. Θα ήταν ορθότερο να το μεταφράσουμε ως «οδηγίες», καθώς είναι οι οδηγίες του Θεού που μας επιτρέπουν να γνωρίζουμε τον δρόμο τον οποίο πρέπει να ακολουθούμε για να μην χάσουμε τον στόχο μας. Όταν ο Έσδρας διάβαζε, ο λαός άκουγε την ιστορία του ως λαός του Θεού, από τη Δημιουργία μέχρι και τον Ιησού του Ναυή. Μέσα από ιστορίες, ύμνους, ποιήματα, ευλογίες, και νόμους, θυμίζοντας τους αγώνες τους στο να ακολουθήσουν τον Θεό και την πιστότητα του Θεού προς εκείνους. Το Τορά δεν περιλαμβάνει μόνο το «νόμο», αλλά και την ιστορία του λαού του Θεού, και ιδιαίτερα, αποκαλύπτει την καθοδήγηση του Θεού, δίνοντας έτσι στην κοινότητα τις ρίζες και την ταυτότητά της.

`Διαβάστε Νεεμ. 8:3, Δευτ. 4:1, 6:3, 4, Ναυή 1:9, Ψαλμ. 1:2, Παρ. 19:20, Ιεζ. 37:4 και Ματθ. 17:5. Τι μας διδάσκουν τα εδάφια αυτά σχετικά με τον τρόπο που πρέπει να αλληλεπιδρούμε με τον Λόγο του Θεού;`

Το ότι ο λαός ήθελε να ακούσει τον Λόγο του Θεού ήταν πιθανότατα αποτέλεσμα της ανάγνωσης και διδασκαλίας του Λόγου από τον Έσδρα, την ημέρα της άφιξής του στην Ιερουσαλήμ, 13 χρόνια πριν. Ήταν αφοσιωμένος στο έργο του Θεού και αποφασισμένος να φέρει αλλαγή. Ο Λόγος του Θεού έγινε πραγματικότητα για τον λαό καθώς άκουγαν τον Έσδρα να τον διαβάζει. Ως αποτέλεσμα, η επιλογή τους να αφουγκραστούν και να ακούσουν ήταν συνειδητή, γιατί ήθελαν πράγματι να ακούσουν από τον Θεό. Έτσι, προσέγγισαν το Τορά με σεβασμό και επιθυμία για γνώση.

Καθώς γεμίζουμε πλήρως με τον Λόγο στη ζωή μας, δημιουργείται μία βαθύτερη επιθυμία για τον Θεό στη ζωή μας.

`ΣΚΕΨΗ: Ποια είναι η σχέση σας με τον Λόγο του Θεού; Δηλαδή, ακόμη κι αν λέμε ότι πιστεύουμε σ’ αυτόν, με ποιον τρόπο γίνεται η δήλωση αυτή εμφανής στη ζωή μας, με την έννοια ότι επιθυμούμε να υπακούμε σε όσα μας διδάσκει; Πώς θα ήταν διαφορετική η ζωή μας αν δεν υπακούγαμε στα λόγια της Αγίας Γραφής;`