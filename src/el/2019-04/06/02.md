---
title:  Η Συγκεντρωση Του Λαου
date:  03/11/2019
---

`Διαβάστε Νεεμ. 8:1, 2. Τι μας λένε τα εδάφια αυτά σχετικά με το πόσο σημαντικός ήταν ο Λόγος του Θεού για τους ανθρώπους;`

Όταν οι Ιουδαίοι τελείωσαν την ανοικοδόμηση του τείχους και μετακόμισαν στην Ιερουσαλήμ, μαζεύτηκε όλος ο λαός στην πλατεία της Ιερουσαλήμ τον 7ο μήνα - Τισρί που ήταν ίσως ο πιο σημαντικός για τους Ισραηλίτες καθώς ήταν αφιερωμένος στη Γιορτή των Σαλπίγγων (προετοιμασία για την Κρίση του Θεού, 1η ημέρα του μήνα), τη Γιορτή του Εξιλασμού (ημέρα της Κρίσης, 10η ημέρα του μήνα) και τη Γιορτή της Σκηνοπηγίας (με την οποία θυμούνταν την απελευθέρωση του Θεού από την Αίγυπτο και όσα τους παρείχε ο Θεός κατά τη διάρκεια της περιπλάνησής του στην έρημο - 15η ημέρα του μήνα). Η συγκέντρωση έγινε την Γιορτή των Σαλπίγγων. Οι αρχηγοί κάλεσαν την ημέρα εκείνη όλον τον λαό σε μία ιδιαίτερη συγκέντρωση ώστε, μέσα από την ανάγνωση του Νόμου, να τους δώσουν την ευκαιρία να μάθουν για τον Θεό τους και την ιστορία.

Ο λαός κάλεσε τον Έσδρα να φέρει το βιβλίο του Νόμου του Μωυσή μπροστά τους και να το διαβάσει. Δεν ήταν κάτι που οι ηγέτες πίεσαν για να συμβεί. Πιθανόν, ο Έσδρας να διάβασε στο λαό από τα βιβλία του Μωυσή, τα οποία περιλάμβαναν και τον νόμο που δόθηκε στον Μωυσή στο όρος Σινά.

`Διαβάστε Δευτ. 31:9-13. Τι τους είπε ο Θεός και τι μαθήματα υπάρχουν για εμάς;`

Στο Δευτ. 31:9-13, ο Μωυσής είπε στους Ισραηλίτες ότι κατά τη διάρκεια της Γιορτής της Σκηνοπηγίας έπρεπε να συναθροίζονται άντρες, γυναίκες, παιδιά ακόμη και ξένοι που ζουν στην πόλη τους και να διαβάζουν όλοι μαζί τον Νόμο του Θεού.

`ΣΚΕΨΗ: Το εδ. 8:1 αναφέρει «Συνήχθη δε πας ο λαός, ως είς άνθρωπος». Τι δείχνει αυτό για τη σημασία της ενότητας μέσα στο σώμα των πιστών;`