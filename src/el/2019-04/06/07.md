---
title:  Περαιτερω Μελετη
date:  08/11/2019
---

Διαβάστε Ε. Χουάιτ Π.Β. σελ. 461-464.

«Τώρα έπρεπε να εκδηλώσουν πίστη στις υποσχέσεις Του. Ο Θεός είχε αποδεχθεί τη μεταμέλειά τους, και έτσι έπρεπε να χαίρονται για τη διαβεβαίωση της άφεσης των αμαρτιών και της επαναφοράς τους στη θεϊκή εύνοια…

Κάθε ειλικρινής επιστροφή στον Κύριο φέρνει διαρκή χαρά στη ζωή. Όταν ο αμαρτωλός αφεθεί στην ε¬πιρροή του Αγίου Πνεύματος, βλέπει την ενοχή και το μόλυσμά του σε α¬ντίθεση με την αγιοσύνη του μεγάλου Ερευνητή των καρδιών. Βλέ-πει τον εαυτό του καταδικασμένο ως παραβάτη. Γι’ αυτό όμως ας μην απελπίζεται, επειδή η συγχώρησή του είναι ήδη εξασφαλισμένη. Μπορεί να χαίρεται έχοντας συναίσθηση των συγχωρημένων αμαρτιών και της αγάπης ενός ουράνιου Πατέρα. Είναι δόξα για το Θεό να σφίξει στην αγκαλιά Του αμαρτωλούς, μεταμελούμενους ανθρώπους, να δέσει τις πληγές τους, να τους καθαρίσει από την αμαρτία και να τους φορέσει το ένδυμα της σωτηρίας.» Π.Β. σ.464.

**Ερωτησεις για συζητηση**

`1. Υπό ποιες προϋποθέσεις μπορούμε να βιώσουμε τη «χαρά του Κυρίου» (Νεεμ. 8:10) ως δύναμή μας; Δηλαδή, υπάρχει κάτι που πρέπει να κάνουμε για να βιώσουμε την εμπειρία της δύναμης του Θεού και την συγχωρητικότητά Του στη ζωή μας; Αν ναι, ποιο είναι αυτό;`

`2. Πώς βρίσκουμε τη σωστή ισορροπία μεταξύ πένθους για τις αμαρτίες μας, και στο να ευφραινόμαστε ταυτόχρονα εν Κυρίω; Τα δύο αυτά συναισθήματα δεν είναι αντίθετα μεταξύ τους; Με ποιον τρόπο δίνουν ο νόμος και το Ευαγγέλιο δίνουν την απάντηση; (Ρωμ. 3:19-24).`

`3. Στο Νεεμ. 8:10, ο Νεεμίας λέει στο λαό: «Υπάγετε, φάγετε παχέα, και πίετε γλυκάσματα, και αποστείλατε μερίδας προς τους μη έχοντας μηδέν ητοιμασμένον• διότι η ημέρα είναι αγία εις τον Κύριον ημών• και μη λυπείσθε• διότι η χαρά του Κυρίου είναι η ισχύς σας». Τι μας διδάσκει αυτό σχετικά με τρόπους που μπορούμε να ευφρανθούμε εν Κυρίω; Τι μας δείχνει το ότι στην περίσταση αυτή η ημέρα είναι «αγία»;`