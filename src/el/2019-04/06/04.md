---
title:  Αναγνωση Και Ερμηνεια Του Λογου
date:  05/11/2019
---

`Διαβάστε Νεεμ. 8:4-8. Με ποιον τρόπο έγινε η ανάγνωση του Νόμου;`

Υπήρχαν δύο ομάδες ανθρώπων αποτελούμενες από 13 άντρες που έστεκαν δίπλα στον Έσδρα κατά τη διάρκεια της ανάγνωσης. Η πρώτη ομάδα των 13 αντρών (εδ.4) βοηθούσε στην ανάγνωση του Λόγου του Θεού, και η δεύτερη ομάδα των 13 αντρών (εδ.7) βοηθούσε στην κατανόηση των εδαφίων. Δεν υπάρχουν πληροφορίες για το πώς έγινε η όλη διαδικασία στην πλατεία. Ωστόσο, οι άντρες που βοήθησαν στην ανάγνωση πιθανότατα κρατούσαν το Τορά (οι εβραϊκοί πάπυροι είχαν βάρος και έπρεπε να τους ξετυλίγουν άλλοι), όπως επίσης και διάβαζαν διαδοχικά. Επειδή διάβαζαν από το πρωί έως το μεσημέρι, έπρεπε να βρουν έναν τρόπο να φτάσει ο νόμος σε όλους στην πλατεία.

Οι φράσεις «έδωκαν την έννοιαν» και «εξήγησαν τα αναγινωσκόμενα» (Νεεμ. 8:8) αναφέρονται είτε στην ερμηνεία είτε στη μετάφραση των αποσπασμάτων. Και τα δύο σενάρια είναι πιθανά σ’ αυτήν την περίπτωση. Ο λαός είχε επιστρέψει από την Βαβυλώνα όπου ζούσε για πολλά χρόνια και η βασική γλώσσα τους ήταν η Αραμαϊκή. Συνεπώς, η ανάγνωση του Λόγου στην εβραϊκή γλώσσα ίσως να μην ήταν κατανοητό για πολλούς, ιδιαίτερα για τους νεότερους. Ταυτόχρονα, εκείνοι που διάβαζαν τα Γραπτά ωφελούνταν από την επεξήγηση ή τα σχόλια που δίνονταν. Το κήρυγμα και η επεξήγηση κάνουν την αφήγηση πιο ζωντανή και ωθούν τους ακροατές να εφαρμόσουν τις πληροφορίες στη ζωή τους.

`Διαβάστε Πράξ. 8:26-38. Τι συνέβη εδώ που μοιάζει με τα γεγονότα στην Ιερουσαλήμ στα παραπάνω κείμενα; Ποια είναι τα μαθήματα εδώ για εμάς;`

Ως Διαμαρτυρόμενοι, αντιλαμβανόμαστε ότι πρέπει να γνωρίζουμε οι ίδιοι τον Λόγο του Θεού και όχι να δεχόμαστε τυφλά τα λόγια κάποιου άλλου, ανεξάρτητα του ποιος είναι. Ωστόσο, ποιος δεν έχει ευλογηθεί από την βοηθητική επεξήγηση των εννοιών των κειμένων; Όλοι, καθένας από εμάς, πρέπει να ξέρουμε τι πιστεύουμε για τον εαυτό μας, αλλά αυτό δεν σημαίνει ότι κατά καιρούς δεν μπορούμε να διδαχθούμε από την διδασκαλία άλλων.