---
title:  Η Χαρα Του Κυριου
date:  07/11/2019
---

Η φράση «η χαρά του Κυρίου είναι η ισχύς σας» (Νεεμ. 8:10) λειτουργεί ως υπενθύμιση ότι το θέλημα του Θεού είναι να ευφραινόμαστε και να απολαμβάνουμε τη ζωή μας. Δεν μιλάμε για μία οποιαδήποτε χαρά, αλλά την χαρά που προέρχεται γνωρίζοντας τον Θεό και την αγάπη Του. Η χαρά για τον Θεό, για την καλοσύνη Του και για όσα μας παρέχει, είναι κάτι που πρέπει να εξασκούμε κάθε μέρα. Επιπλέον, η χαρά στον Θεό μάς δίνει τη δύναμη να αντιμετωπίσουμε καθημερινά ό,τι άλλο έρθει στη ζωή μας.

`Διαβάστε Νεεμ. 8:13-18. Τι συνέβη εδώ και τι μας λέει αυτό σχετικά με τον λαό και τους αρχηγούς τους την εποχή εκείνη;`

Την επόμενη ημέρα, οι αρχηγοί του λαού ήρθαν στον Έσδρα για να μάθουν περισσότερα από το βιβλίο του Θεού. Η πρωτοβουλία αυτή έδειχνε την επιθυμία τους να στρέψουν την κοινότητα προς τον Θεό. Κατανοούσαν ότι δεν θα έστρεφαν τον λαό στην σωστή κατεύθυνση αν οι ίδιοι δεν εκζητούσαν τον Θεό και δεν αναζητούσαν γνώση από Εκείνον.

`Διαβάστε Λευιτ. 23:39-43. Ποιες εντολές έλαβαν οι Ισραηλίτες και γιατί;`

Παρατηρήστε ότι στο Νεεμ. 8:15, το κείμενο αναφέρεται στο ότι οι Ισραηλίτες έπρατταν «κατά το γεγραμμένον». Εδώ βλέπουμε ένα ακόμη παράδειγμα του πόσο σοβαρά ήθελαν πλέον να υπακούσουν στον Λόγο του Θεού, ενώ μετά από δεκαετίες αιχμαλωσίας είχαν μάθει στην ανυπακοή. Επίσης, σύμφωνα με το Λευιτικόν έπρεπε να γιορτάσουν τη γιορτή «ευφρανθή ενώπιον Κυρίου του Θεού σας επτά ημέρας» (εδ.40). Με άλλα λόγια, καθώς θυμούνταν τις πράξεις ελέους, χάρης και σωτηρίας του Θεού, ο λαός έπρεπε να ευφρανθεί για όσα είχε κάνει ο Θεός γι’ αυτούς.

`ΣΚΕΨΗ: Σκεφτείτε όλα όσα μας έχει δώσει ο Ιησούς, ο Οποίος ήταν σύμβολο σε όλες τις γιορτές του αρχαίου Ισραήλ. Πώς μπορούμε να μάθουμε να ευφραινόμαστε στον Θεό ακόμη και εν μέσω δύσκολων και επίπονων καταστάσεων; Γιατί είναι ιδιαίτερα σημαντικό σε αυτές τις περιστάσεις να ευφραινόμαστε;`