---
title:  Συνοψη Βασιλεων Και Γεγονοτων
date:  30/09/2019
---

Στην πρώτη ομάδα των ανθρώπων που επέστρεψαν ανατέθηκε η εργασία της ανοικοδόμησης του ναού του Θεού. Για την αντίδραση στην ανοικοδόμηση του ναού θα μελετήσουμε σε μεταγενέστερο μάθημα. Σε αυτό το μάθημα θα μιλήσουμε για τη διαδοχή των βασιλέων της Περσίας κατά τη διάρκεια της παρατεταμένης ανέγερσης του ναού και της ανοικοδόμησης της Ιερουσαλήμ. Είναι σημαντικό να γνωρίζουμε τα ιστορικά γεγονότα πίσω από τις ιστορίες του Έσδρα και του Νεεμία, καθώς μας βοηθούν να κατανοήσουμε σε βάθος τα μηνύματά τους.

`Διαβάστε Έσδ. 4:1-7. Υπό την κυριαρχία ποιων βασιλέων υπήρξαν αντιδράσεις για την ανοικοδόμηση του ναού; `

Παρακάτω διαβάζετε, σε χρονολογική σειρά, τη λίστα με τους Πέρσες βασιλείς που συνδέονται με τα βιβλία του Έσδρα και του Νεεμία. Η λίστα ξεκινά με τον Κύρο, ο οποίος ίδρυσε την περσική αυτοκρατορία και κατέλαβε τη Βαβυλώνα το 539π.Χ.:

- Κύρος Β’ (ο Μέγας) (559-530π.Χ.)
- Καμβύσης  Β’ (530-522π.Χ.)
- Δαρείος Α’ (522-486π.Χ.)
- Ξέρξης Α’ (485-465π.Χ.) (Γνωστός και από το βιβλίο της Εσθήρ ως Ασσουήρης)
- Αρταξέρξης Α’ (465-424π.Χ.)

Καθώς μελετούμε τα βιβλία αυτά, είναι σημαντικό να γνωρίζουμε ότι οι βασιλιάδες αυτοί δεν εμφανίζονται στο βιβλίο του Έσδρα με χρονολογική σειρά. Για παράδειγμα, τα εδάφια Έσδ. 4:6-24 είναι γραμμένα πριν το 5ο κεφάλαιο, και στα εδάφια αυτά συνεχίζεται η ιστορία της αντίδρασης στην ανοικοδόμηση του ναού. Ακολούθως, οι επιστολές που περιλαμβάνουν τον Ξέρξη Α’ (Ασσουήρη) και τον Αρταξέρξη Α’ και περιγράφονται στο κεφάλαιο 4:του Έσδρα γράφτηκαν μετά τα γεγονότα που καταγράφονται στα κεφάλαια 5:και 6. Η σειρά αυτή μπορεί να φαίνεται περίπλοκη στους αναγνώστες και ίσως ευθύνεται μερικώς για τη σύγχυση που προκάλεσε στους ανθρώπους σχετικά με τα βιβλία. Καθώς θα μελετούμε κατά τη διάρκεια της τριμηνίας, η κατανόηση της σειράς των γεγονότων θα μας βοηθήσει να καταλάβουμε καλύτερα τα μηνύματα του Έσδρα και του Νεεμία.

`ΣΚΕΨΗ: Πόσο συχνά διαβάζετε πράγματα στην Αγία Γραφή που σας μπερδεύουν; Πώς μπορείτε να μάθετε να εμπιστεύεστε τον Θεό και τον Λόγο Του ακόμη κι όταν έρχεστε αντιμέτωποι με καταστάσεις που είναι δύσκολο να εξηγηθούν; Γιατί είναι σημαντικό να εμπιστεύεστε τον Θεό; (Ησ. 55:8,9)`