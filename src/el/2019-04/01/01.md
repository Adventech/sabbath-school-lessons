---
title:  Κατανοωντας Την Ιστορια Ζοροβαβελ Και Εσδρας
date:  28/09/2019
---

> <p>Εδαφιο Μνημης</p>
>  «Ούτω λέγει Κύρος ο βασιλεύς της Περσίας• Πάντα τα βασίλεια της γης έδωκεν εις εμέ Κύριος ο Θεός του ουρανού• και αυτός προσέταξεν εις εμέ να οικοδομήσω εις αυτόν οίκον εν Ιερουσαλήμ, ήτις είναι εν τη Ιουδαία.» Έσδρας 1:2

### Για τη μελέτη αυτής της εβδομάδας, διαβάστε Ιερ. 25:11, 12, Δαν. 9:1, 2, Έσδ. 4:1-7, Ησ. 55:8,9, Έσδ. 7:1-28.
Στα γραπτά του Ιερεμία, ο Θεός υποσχέθηκε ότι ο λαός Του θα επέστρεφε στη χώρα του μετά από 70 χρόνια εξορίας από τους Βαβυλώνιους. Ο βασιλιάς Κύρος έγινε το όργανο του Θεού για να μπορέσει να πραγματοποιηθεί αυτή η επιστροφή. Χρισμένος από τον Θεό (Ησ. 45:1), ο Κύρος εξέδωσε ένα διάταγμα περί το 538π.Χ. δίνοντας την ελευθερία στο λαό του Θεού να επιστρέψει στη χώρα του και να ξαναχτίσει το ναό.

Ο Θεός -και όχι ο Κύρος- είπε για την Ιερουσαλήμ «Θέλεις ανακτισθή» και για το ναό «Θέλουσι τεθή τα θεμέλιά σου» (Ησ. 44:28). Ο Θεός εγγυόταν ότι η Ιερουσαλήμ θα ξαναχτιζόταν, και ώθησε την καρδιά του Κύρου να δώσει την άδεια για να χτιστεί ο ναός.

Επίσης, είναι πάντοτε ενθαρρυντικό το να βλέπουμε τον λαό του Θεού να ανταποκρίνεται θετικά στις πράξεις του Κυρίου: «Τότε εσηκώθησαν οι αρχηγοί των πατριών του Ιούδα και του Βενιαμίν, και οι ιερείς, και οι Λευΐται, μετά πάντων όσων το πνεύμα διήγειρεν ο Θεός εις το να αναβώσι διά να οικοδομήσωσι τον οίκον του Κυρίου, τον εν Ιερουσαλήμ» (Έσδ. 1:5).

Εδώ βλέπουμε ένα παράδειγμα ανθρώπων που ανταποκρίθηκαν θετικά στις πανίσχυρες και μεγαλοπρεπείς ενέργειες του Θεού. Συνειδητοποιούμε ποιος είναι ο Θεός και τι έχει κάνει, και γνωρίζουμε πώς επεμβαίνει με αγάπη για χάρη του λαού Του.