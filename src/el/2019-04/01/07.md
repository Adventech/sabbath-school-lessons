---
title:  Περαιτερω Μελετη
date:  04/10/2019
---

Διαβάστε Ε. Χουάιτ, Π.Β. σελ. 419-426.

Σκεφτείτε την επιμελή εργασία του Έσδρα: «Ο Έσδρας έγινε το φερέφωνο του Θεού, εκπαιδεύοντας τους γύρω του σε σχέση με τις αρχές που διέπουν τον ουρανό. Κατά τα υπόλοιπα χρόνια της ζωής του, είτε κοντά στην αυλή του βασιλείου της Μηδοπερσίας, είτε στα Ιεροσόλυμα, το κύριο έργο του ήταν αυτό του δασκάλου. Ενώ μετέδιδε στους άλλους τις αλήθειες που είχε μάθει, αύξανε η ικανότητά του για εργασία. Έγινε ευλαβής και ζηλωτής. Ήταν του Θεού η μαρτυρία στον κόσμο για τη δύναμη της βιβλικής αλήθειας να εξευγενίζει την καθημερινή ζωή.» Π.Β. σ.420

«Στο μεταρρυθμιστικό έργο που πρέπει να γίνει σήμερα, χρειάζονται άνθρωποι οι οποίοι, όπως ο Έσδρας και ο Νεεμίας, να μη μετριάζουν και να μη δικαιολογούν την αμαρτία, ούτε να φοβούνται να υπερασπισθούν την τιμή του Θεού. Εκείνοι που έχουν επιφορτισθεί το έργο αυτό, δε θα σιγήσουν μπροστά στη διάπραξη της αδικίας, ούτε θα καλύψουν το κακό με το χιτώνα της επιείκειας. Θα θυμούνται ότι δεν είναι προσωπολήπτης ο Θεός, και ότι η αυστηρότητα που επιδεικνύεται στους λίγους μπορεί να αποδειχθεί ευσπλαχνία για τους άλλους. Θα θυμούνται επίσης ότι εκείνος που επιτιμά το κακό, πρέπει πάντοτε να φανερώνει το πνεύμα του Χριστού.» Π.Β. σ.469.

**Ερωτησεις για συζητηση**

`1.	 Πράγματι, έχουμε πολλές όμορφες υποσχέσεις από τον Κύριο. Παράλληλα, όμως, ο Θεός δεν επιβάλλεται σε κανέναν από εμάς. Ποιες επιλογές κάνουμε στη ζωή μας που θα μπορούσαν να εμποδίσουν την εκπλήρωση των υποσχέσεων του Θεού για εμάς;`

`2.	 Διαβάστε την προσευχή του Δανιήλ στο 9:1-23. Ποιες αρχές βλέπετε εδώ που μπορείτε να εφαρμόσετε; Τι έκανε ο Δανιήλ, ποια ήταν η στάση του, και τι ζητούσε; Τι άλλο διαβάζουμε στην προσευχή του που θα μπορούσε να έχει εφαρμογή σε εμάς σήμερα;`

`3.	Στο μάθημα της Πέμπτης διαβάσαμε το απόσπασμα της Ε. Χουάιτ σχετικά με το πόσο καίριος ήταν ο Λόγος του Θεού στην αποστολή του Έσδρα και πόσο επιμελώς εργάστηκε για να τον διδάξει στο λαό. Ποιο είναι το σημαντικό μάθημα για εμάς σήμερα σχετικά με τον καίριο ρόλο που πρέπει να διαδραματίζει ο Λόγος του Θεού στη ζωή μας και στην εκκλησία;`