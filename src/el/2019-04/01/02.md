---
title:  Η Πρωτη Επιστροφη Των Εξοριστων
date:  29/09/2019
---

`Διαβάστε Ιερ. 25:11, 12 και 29:10 και Δαν. 9:1,2. Πότε έγινε η πρώτη επιστροφή των εξόριστων; Ποια προφητεία εκπλήρωνε η επιστροφή;`

Ο Κύριος επηρέασε τον Κύρο για να επιτρέψει την πρώτη επιστροφή προς εκπλήρωση της 70ετούς προφητείας του Ιερεμία. Ο Ιερεμίας είχε γράψει ότι η χώρα του Ιούδα θα ήταν έρημη για 70 χρόνια υπό την Βαβυλώνα (606/605π.Χ. - 537/536π.Χ.), αλλά στη συνέχεια ο Θεός θα άνοιγε το δρόμο για την επιστροφή των αιχμαλώτων. Καθώς ο Δανιήλ μελετούσε τα γραπτά του Ιερεμία, συνειδητοποίησε ότι είχε φτάσει η στιγμή για την υποσχόμενη επιστροφή.

Στο Δανιήλ 9, ο Δανιήλ ανησυχεί γιατί τα 70 χρόνια έχουν σχεδόν περάσει χωρίς καμία εμφανή αλλαγή, και η νέα Περσική αυτοκρατορία είχε μόλις ανέλθει στην εξουσία. Θρηνεί και ικετεύει τον Θεό για έλεος και εκπλήρωση των υποσχέσεών Του. Στα εδάφια 24-27, ο Θεός διαβεβαιώνει τον Δανιήλ ότι παρακολουθεί τα πάντα και έχει προσχεδιάσει για έναν Ελευθερωτή ο οποίος θα πεθάνει για την εξιλέωση των αμαρτιών των ανθρώπων, φέρνοντας δικαιοσύνη και εκπληρώνοντας το τελετουργικό σύστημα. Ουσιαστικά, ο Θεός έλεγε: «Μην ανησυχείς Δανιήλ. Είναι σίγουρο ότι ο αληθινός Απελευθερωτής (ο Ιησούς) θα έρθει, είναι επίσης σίγουρο ότι θα στείλω και έναν απελευθερωτή και για εσάς τώρα». Λίγο αργότερα, ο Κύριος έβαλε στην καρδιά του Κύρου, του βασιλιά της Περσίας, να ελευθερώσει τους αιχμαλώτους. Ο Θεός μένει πάντοτε πιστός στις υποσχέσεις Του (δείτε Δανιήλ 10:τον τρόπο που ο Θεός επενέβη για να διασφαλίσει την ευημερία του λαού Του στη χώρα τους).

Στο Έσδρα 1:είναι καταγεγραμμένη η διακήρυξη του βασιλιά Κύρου ότι το έθνος του Ισραήλ ήταν ελεύθερο να επιστρέψει στην Ιερουσαλήμ και να οικοδομήσει ξανά τον οίκο του Κυρίου. Η εντολή δόθηκε μεταξύ του 539-537π.Χ. Ο Κύρος όχι μόνο τους επιτρέπει να φύγουν, αλλά διασφαλίζει ότι θα επιστρέψουν με δώρα και προσφορές, και με τα σκεύη του ναού που είχαν αρπαχθεί από τον Ναβουχοδονόσορ. Το γεγονός αυτό μας θυμίζει τους Ισραηλίτες που έφυγαν πολλά χρόνια πριν από την Αίγυπτο, όπου ο Θεός έβαλε και τότε στις καρδιές των ανθρώπων να δώσουν δώρα στους Ισραηλίτες κατά την έξοδό τους. Η πρώτη ομάδα που επέστρεψε στην Ιουδαία αποτελούταν περίπου από 50.000 ανθρώπους. Το πιο πιθανό είναι να συμπεριλαμβάνονταν στον αριθμό αυτό γυναίκες και παιδιά από άλλες περιοχές.

`ΣΚΕΨΗ: Ποιες άλλες ιστορικές προφητείες εκπληρώθηκαν ακριβώς όπως είχαν δοθεί στο Λόγο του Θεού, και πώς μπορούμε διαβάζοντάς τες να είμαστε ήσυχοι ότι ο Θεός γνωρίζει το μέλλον και μπορούμε να εμπιστευθούμε τις υποσχέσεις Του για εμάς;`