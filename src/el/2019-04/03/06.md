---
title:  Η Ευθυνη Μας
date:  17/10/2019
---

Αν έχουμε κληθεί από τον Θεό, η ελεύθερη επιλογή μας να δεχτούμε ή να απορρίψουμε την κλήση αυτή παραμένει, όπως επίσης έχουμε ελεύθερη επιλογή να δεχτούμε ή να αρνηθούμε την σωτηρία που προσφέρει σε όλους μας. Ίσως μας τοποθετεί σε μία συγκεκριμένη θέση, αλλά μπορούμε να επιλέξουμε το να μην ακολουθήσουμε την επιθυμία Του. Θέλει τόσο πολύ να κάνουμε συγκεκριμένα πράγματα για Εκείνον, όσο και το να γίνουμε σαν Εκείνον. Η εκλογή του Θεού να κάνουμε ένα συγκεκριμένο καθήκον αποτελεί μέρος του σχεδίου Του για την σωτηρία μας. Πράττοντας όσα μας καλεί να κάνουμε, αποκαλύπτουμε στη ζωή μας την πραγματικότητα της σωτηρίας που μας έδωσε.

Στον Σαούλ δόθηκε η θέση του βασιλιά. Δυστυχώς ο Σαούλ ποτέ δεν έδωσε όλη του την καρδιά στον Θεό, παρά το καθήκον που του δόθηκε. Το γεγονός ότι κάποιος κλήθηκε από τον Θεό να κάνει κάτι ιδιαίτερο για Εκείνον, δεν σημαίνει ότι θα ανοίξει την καρδιά Του για τον Θεό. Η ελεύθερη βούλησή μας παραμένει καθοριστικός παράγοντας, και αν δεν ακολουθήσουμε τις οδηγίες του Θεού, μπορεί να χάσουμε τα πάντα.

`Διαβάστε Έξ. 3:και 4. Τι μας διδάσκουν αυτά τα κεφάλαια σχετικά με το τι συμβαίνει όταν ο Θεός καλεί κάποιον σ’ ένα καθήκον;`

Η απάντησή μας μπορεί να είναι όπως του Έσδρα και του Νεεμία, οι οποίοι ανταποκρίθηκαν χωρίς ερωτήσεις, ή σαν του Μωυσή που έφερνε αντιρρήσεις και δικαιολογίες. Ο Μωυσής ξεκίνησε την αποστολή, αλλά όχι χωρίς προσπάθειες να ξεφύγει από αυτήν. Έλεγε ότι ήταν ασήμαντος και ότι δεν θα εισακουγόταν από τον Φαραώ και τον λαό, και ότι ο λαός δεν θα τον πίστευε. Έλεγε επίσης ότι δεν ήταν κατάλληλος για το έργο: «εγώ δεν είμαι εύλαλος… αλλ' είμαι βραδύστομος και βραδύγλωσσος» (Έξ. 4:10) και δεν είχε τα απαιτούμενα προσόντα. Τέλος, ζητούσε επίμονα από τον Θεό να στείλει κάποιον άλλο. Παρόλα αυτά, καθώς διαβάζουμε την ιστορία του Μωυσή, μαθαίνουμε πόσο ισχυρός, αν και με ελαττώματα, ηγέτης έγινε. Ο Μωυσής ήταν άνθρωπος που έφερνε με πίστη εις πέρας το καθήκον που ο Θεός τον είχε καλέσει.

`ΣΚΕΨΗ: Ποιες δικαιολογίες εφευρίσκουμε εμείς που μας εμποδίζουν να φέρουμε εις πέρας πράγματα που ο Θεός θέλει να κάνουμε;`