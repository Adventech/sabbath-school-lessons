---
title:  Οι 70 Εβδομαδες Και Τα 2300 Ημερονυκτια
date:  15/10/2019
---

Η λέξη «διωρίσθησαν» που διαβάζουμε στο Δαν. 9:24, «οι εβδομήκοντα εβδομάδες διωρίσθησαν», σημαίνει στην κυριολεξία ότι οι εβδομήντα εβδομάδες περικόπηκαν. Παρόλο που η λέξη που μεταφράζεται ως «διωρίσθησαν» δεν συναντάται πουθενά αλλού στην Αγία Γραφή, την βρίσκουμε στην εβραϊκή βιβλιογραφία και σημαίνει περικόπτω από κάτι μεγαλύτερο. Εφόσον στο Δαν. κεφάλαιο 8:περιγράφεται η προφητεία των 2.300 ετών, η έναρξη των οποίων δεν αναφέρεται στο κεφάλαιο, μπορούμε εύλογα να καταλάβουμε ότι όταν στο Δαν. 9:γίνεται λόγος για τα 490 χρόνια ως «διωρισμένα» ή περικομμένα, τα έτη αυτά μπορούν να περικοπούν μόνο από τα 2.300 έτη προφητείας του προηγούμενου κεφαλαίου. Εξάλλου, από ποια άλλη περίοδο θα μπορούσαν να περικοπούν τα έτη αυτά αν όχι από μία μεγαλύτερη χρονική περίοδο;

`Διαβάστε Δαν. 8. Ποιο ήταν το ένα μέρος του οράματος για το οποίο δεν δόθηκε εξήγηση; (Διαβάστε ιδιαίτερα εδ. 14, 26, 27.) `

Υπάρχουν πολλοί λόγοι για τους οποίους η προφητεία των 70 εβδομάδων για την οποία διαβάζουμε στα εδ. 9:24-27 και η προφητεία των 2.300 ημερονυκτίων ανήκουν στο ίδιο πλαίσιο: ▪ είναι προφητείες που αναφέρονται στον χρόνο, ▪ οι όροι «όρασιν» και «ενόησον» συνδέονται (Δαν. 8:26, 27 και 9:23), ▪ και οι δύο ερμηνείες των προφητειών δόθηκαν από τον Γαβριήλ (Δαν. 8:16, 9:21), ▪ το μόνο μέρος του οράματος που δεν επεξηγείται στο κεφ. 8:είναι το όραμα με τα 2.300 ημερονύκτια που διαβάζουμε στο εδ. 14, ▪ στο Δανιήλ 8:διαβάζουμε το όραμα και τη μερική ερμηνεία του, ενώ στο Δαν. 9:διαβάζουμε μόνο την ερμηνεία, στην περίπτωση αυτή την ερμηνεία του μοναδικού κομματιού που δεν επεξηγείται στο κεφ. 8, η οποία ήταν η προφητεία των 2.300 ημερονυκτίων του εδ.14, δηλαδή το μοναδικό κομμάτι του οράματος που ο Δανιήλ δεν είχε κατανοήσει (Δαν. 8:27).

Οι πληροφορίες που μας δίνει ο Έσδρας καλύπτουν τα κενά της προφητείας στο βιβλίο του Δανιήλ, δηλαδή ποια είναι ιστορικά η έναρξη της προφητείας για την διακονία και το έργο του Χριστού στη γη.