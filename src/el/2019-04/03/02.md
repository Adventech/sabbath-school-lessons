---
title:  Η Κληση Του Εσδρα Και Του Νεεμια
date:  13/10/2019
---

Θα μπορούσαμε να πούμε ότι ο Θεός διάλεξε τον Έσδρα για διάφορους λόγους: 1) Ήταν πρόθυμος να ανταποκριθεί, 2) Ήταν ηγέτης, 3) Ήταν επιδέξιος γραμματέας και δάσκαλος. Υπάρχουν κι άλλοι λόγοι που θα μπορούσαμε να σκεφτούμε. Υπάρχει, όμως, ένα εδάφιο που ίσως περιγράφει με τον καλύτερο τρόπο τον λόγο που η συγκεκριμένη αποστολή ανατέθηκε στον Έσδρα.

Τι διαβάζουμε στο Έσδ. 7:10 σχετικά με τον Έσδρα; Με ποιον τρόπο προετοίμασε ο Έσδρας την καρδιά του στο «να εκζητή τον νόμον του Κυρίου» και να τον εφαρμόσει;

Μετά την άφιξη στην Ιερουσαλήμ, ο Έσδρας αποτέλεσε πρότυπο αφοσίωσης προς τον Θεό και δίδαξε τον Λόγο του Θεού στην Ιερουσαλήμ για 13 χρόνια. Ίσως να πίστευε ότι κατά τη διάρκεια των 13 χρόνων τα λόγια του δεν άγγιζαν τους ανθρώπους. Ωστόσο, μετά την ανοικοδόμηση των τειχών, ο λαός συναθροίστηκε – όχι επειδή κάποιος τους πίεσε, αλλά οικειοθελώς. Ο Λόγος του Θεού, τον οποίο άκουγαν από τον Έσδρα, έπιασε τόπο στην καρδιά τους.

`Διαβάστε Νεεμ. 1:1-11. Γιατί επιλέχθηκε ο Νεεμίας;`

Ο Νεεμίας είχε στην καρδιά του τον Θεό και τους ανθρώπους. Στεναχωρήθηκε όταν έμαθε ότι το έργο στην Ιερουσαλήμ είχε σταματήσει. Ο Νεεμίας είχε ζήλο, και όπως ο Έσδρας, προχώρησε στην αποστολή εθελοντικά. Ο Θεός απάντησε στις προσευχές και στις επιθυμίες τους. Μερικές φορές πιστεύουμε ότι αν μας αρέσει κάτι πολύ μάλλον δεν εκ θελήματος Θεού, γιατί ο Θεός θα μας αναθέσει μόνο δύσκολες αποστολές τις οποίες κατά πάσα πιθανότητα δεν θέλουμε να φέρουμε εις πέρας. Αν, όμως, βαδίζουμε με τον Θεό, η επιθυμία μας να κάνουμε κάτι που αγαπάμε συνήθως δίνεται από τον Θεό. Ο Θεός θέλει με ζήλο να εργαζόμαστε γι’ Αυτόν.

`ΣΚΕΨΗ: Με ποιους τρόπους βιώσατε το γεγονός ότι ο Θεός σας καλεί να κάνετε πράγματα για Εκείνον, τα οποία σας ενθουσιάζουν;`