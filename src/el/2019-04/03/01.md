---
title:  Το Καλεσμα Του Θεου
date:  12/10/2019
---

> <p>Εδαφιο Μνημης</p>
>  «Ευλογητός Κύριος ο Θεός των πατέρων ημών, όστις έδωκε τοιαύτα εις την καρδίαν του βασιλέως, διά να δοξάση τον οίκον του Κυρίου, τον εν Ιερουσαλήμ.» Έσδρας 7:27

### Για τη μελέτη αυτής της εβδομάδας, διαβάστε Έσδ. 710, Νεεμ. 11-11, Δαν. 924-27, Δαν. 8, Ρωμ. 828,29, Ρωμ. 9, Έξ. 3-4.
Ο Θεός καλεί τον καθέναν από εμάς σε μία συγκεκριμένη αποστολή; Υπάρχουν κριτήρια τα οποία καθιστούν κάποιον πιο κατάλληλο σε σύγκριση με κάποιον άλλον; Τα κριτήρια αυτά διαφέρουν στην οπτική των ανθρώπων σε σύγκριση με την οπτική του Θεού; Οι περισσότεροι από εμάς μάλλον θα συμφωνούσαμε, ιδιαίτερα στις δύο τελευταίες ερωτήσεις. Υπάρχουν φορές που ο Θεός μάς προετοιμάζει, μέσα από εκπαίδευση ή εμπειρίες, για να φέρουμε εις πέρας μία συγκεκριμένη αποστολή. Άλλες φορές, μας διαλέγει να υπηρετήσουμε απλώς και μόνο επειδή είμαστε πρόθυμοι και ταπεινοί. Ωστόσο, δεν είναι πάντα εύκολο να ξεχωρίσουμε ποιο είναι το κάλεσμα του Θεού στη ζωή μας, έτσι δεν είναι; Όμως η  Αγία Γραφή είναι γεμάτη με ιστορίες ανθρώπων στους οποίους ο Θεός ανέθεσε κάτι ιδιαίτερο.

Είναι ενδιαφέρον το ότι ο Έσδρας και ο Νεεμίας κλήθηκαν από τον Θεό για μία συγκεκριμένη αποστολή: να ανοικοδομήσουν τα ερείπια. Η ανοικοδόμηση, όμως, περιλάμβανε στη συγκεκριμένη περίπτωση και άλλα καθήκοντα. Έπρεπε να οδηγήσουν το λαό Ισραήλ στην Ιερουσαλήμ και να ανοικοδομήσουν τον ναό και την πόλη. Παράλληλα, έπρεπε να διδάξουν στο λαό για τον Θεό και κυρίως να τον καθοδηγήσουν σε μια σχέση αφοσίωσης σε Εκείνον. Και αυτό ήταν ένα πολύ σημαντικό κάλεσμα από τον Θεό.