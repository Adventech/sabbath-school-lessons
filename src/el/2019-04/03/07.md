---
title:  Περαιτερω Μελετη
date:  18/10/2019
---

Διαβάστε Ε. Χουάιτ, Π.Β. σ.483-485.

«Ο καιρός της παρουσίας του Χριστού, το χρίσμα Του από το Άγιο Πνεύμα, ο θάνατός Του και το κήρυγμα του ευαγγελίου στα έθνη είχαν απεικονισθεί με σαφήνεια. Ήταν προνόμιο του ιουδαϊκού λαού να καταλάβουν τις προφητείες αυτές και να αναγνωρίσουν την εκπλήρωσή τους στην αποστολή του Ιησού. Αυτός τόνισε στους μαθητές Του τη σπουδαιότητα της μελέτης των προφητειών. Αναφερόμενος στην προφητεία που δόθηκε στο Δανιήλ για την εποχή τους είπε: “Ο αναγινώσκων ας εννοή.” Ματθ. 2427. Μετά την ανάστασή Του εξήγησε στους μαθητές Του “από πάντων των προφητών… τα περί εαυτού γεγραμμένα εν πάσαις ταις γραφαίς.” Λουκ. 2427. Ο Σωτήρας είχε μιλήσει διαμέσου όλων των προφητών. “Το εν αυτοίς Πνεύμα του Χριστού… προεμαρτύρει τα πάθη του Χριστού και τας μετά ταύτα δόξας.” Α’Πέτ. 111.» Ζ.Χ. σ.201

**Ερωτησεις για συζητηση**

`1. Αναλογιστείτε το κάλεσμά σας από τον Θεό να κάνετε κάτι που σας αρέσει πολύ. Ποιες αρχές μπορείτε να ακολουθήσετε ώστε να ξέρετε ότι πράττετε το θέλημα του Θεού, όχι μόνο σε κάτι που σας αρέσει πολύ, αλλά και γενικότερα;`

`2. Διαβάστε την ιστορία του Ιωνά και πώς ανταποκρίθηκε στο κάλεσμα του Θεού. Τι μπορούμε να μάθουμε από την εμπειρία του; Αντιπαραβάλετε τον τρόπο που ανταποκρίθηκαν ο Ιωνάς και ο Παύλος στο κάλεσμα του Θεού (Πράξ. 9:1-20). Ποιες είναι οι μεγάλες διαφορές μεταξύ τους;`

`3. «Η ιστορία του Ιούδα αναφέρεται στο θλιβερό τέλος μιας ζωής που θα μπορούσε να είχε τιμηθεί από τον Θεό. Αν είχε πεθάνει ο Ιούδας πριν από το τελευταίο ταξίδι στα Ιεροσόλυμα, θα μπορούσε να κριθεί άξιος να διατηρήσει τη θέση του ανάμεσα στους δώδεκα, και σαν ένας του οποίου ο θάνατος θα δημιουργούσε μεγάλο κενό.» Ζ.Χ. σ.686. Το «κάλεσμα» του Ιούδα, ήταν να προδώσει τον Μεσσία; Αν πράγματι ήταν έτσι, πόσο δίκαιο θα ήταν γι’ αυτόν; Πώς μπορούμε να καταλάβουμε τον Ιούδα και τις ευκαιρίες που είχε σε αντίθεση με όσα έπραξε στο τέλος; Ποια διδάγματα μαθαίνουμε από την ιστορία του σχετικά με την δύναμη της ελεύθερης επιλογής μας;`