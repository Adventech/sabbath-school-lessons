---
title:  Η Εκλογη Του Θεου
date:  16/10/2019
---

Πολλοί άνθρωποι έχουν διαφορετικές γνώμη σχετικά με το τι σημαίνει εκλογή. Τι αναφέρει η Αγία Γραφή για το κάλεσμά μας;

`Διαβάστε Ρωμ. 8:28,29. Τι μας καλεί ο Θεός να κάνουμε; Τι διαλέγει για εμάς; `

Τα εδάφια αυτά αναφέρουν ξεκάθαρα ότι ο Θεός προόρισε εμάς τους ανθρώπους να γίνουμε όμοιοι με την εικόνα του Υιού Του. Δεν έχουν να κάνουν με τη σωτηρία ή την καταδίκη μας, ούτε υπαινίσσονται ότι δεν έχουμε επιλογή όσον αφορά το θέμα αυτό. Με άλλα λόγια, η εκλογή γίνεται με σκοπό να μεταμορφωθούμε. Πρέπει να αλλάξουμε για να αντικατοπτρίζουμε τον Υιό του Θεού. Για την μεταμόρφωση αυτή δίνεται υπόσχεση στο εδ. 30, όπου ο Παύλος αναφέρει ότι όσους κάλεσε ο Θεός, τους δικαίωσε και τους δόξασε. Συνεπώς, δεν μεταμορφώνουμε εμείς τον εαυτό μας. Αντιθέτως, ο Θεός υπόσχεται να εκπληρώσει την μεταμόρφωση αυτή με τη δύναμή Του.

`Διαβάστε Ρωμ. 9. Τι είδους εκλογή ή κάλεσμα του Θεού περιγράφεται στο κεφάλαιο αυτό; `

Στη Ρωμ. 9:ο Παύλος μιλά για την εκλογή του Θεού προς ένα συγκεκριμένο καθήκον. Οι Ισραηλίτες επιλέχθηκαν για να φέρουν τα καλά νέα για τον Θεό στον κόσμο. Η φράση «Καθώς είναι γεγραμμένον,• ‘‘Τον Ιακώβ ηγάπησα, τον δε Ησαύ εμίσησα’’» (εδ.13) πολύ συχνά ερμηνεύεται λανθασμένα ότι ο Θεός αγάπησε μόνο τον έναν εκ των δύο αδερφών. Ωστόσο, ο Παύλος λέει ότι επιλέχθηκε ο Ιακώβ και όχι ο Ησαύ. Για ποιο πράγμα επιλέχθηκε ο Ιακώβ; Για να είναι ο πατέρας του έθνους των Ισραηλιτών. Επομένως, υπάρχουν δύο είδη εκλογής/επιλογής στα οποία προβαίνει ο Θεός. Πρώτον, ο Θεός διαλέγει τον καθένα από εμάς για σωτηρία και θέλει να μεταμορφωθούμε στην εικόνα του Ιησού. Δεύτερον, ο Θεός επιλέγει διαφορετικούς ανθρώπους για διαφορετικά καθήκοντα.

`ΣΚΕΨΗ: Γιατί είναι ενθαρρυντικό το να γνωρίζουμε ότι έχουμε προοριστεί για σωτηρία; Γιατί, ωστόσο, οι επιλογές μας μπορούν να μας κοστίσουν τη σωτηρία;`