---
title:  Οι Θυσιες Ως Μερος Της Λατρειας
date:  04/12/2019
---

`Διαβάστε Νεεμ. 12:43. Τι ήταν τόσο σημαντικό για τις μεγάλες θυσίες που πρόσφεραν; `

Οι θυσίες αποτελούσαν το πιο σημαντικό κομμάτι της λατρείας κατά τη διάρκεια της υπηρεσίας στο ναό. Χρησιμοποιούνταν διαφόρων ειδών θυσίες, είτε για συγχώρηση είτε ως έκφραση χαράς και ευγνωμοσύνης προς τον Θεό. Οι θυσίες προσέδιδαν ουσία στην λατρεία, καθώς υπενθύμιζαν στους πιστούς την αλήθεια του Θεού και Ποιος πραγματικά είναι, και έδειχναν προς την κατεύθυνση του Μεσσία ο Οποίος θα θυσίαζε τη ζωή Του για εκείνους ως ο Αμνός του Θεού.

`Διαβάστε Ιωάν. 1:29,36, Α’Κορ. 57 και Αποκ. 56,12,13. Πού αποσκοπούσαν οι θυσίες; Αν οι Ισραηλίτες μπορούσαν να είναι χαρούμενοι λόγω της θυσίας ενός ζώου, ενός θανάτου που ελάχιστα μόνο μπορούσε να αποκαλύψει για την αλήθεια, πόσους περισσότερους λόγους έχουμε εμείς να ευφραινόμαστε; `

Παρατηρήστε επίσης πόσο συχνά αναφέρεται η έννοια της χαράς στο Νεεμ. 1243. Αυτό σημαίνει ότι παράλληλα με την ευλάβεια και τον φόβο Κυρίου που ένιωθε ο λαός κατά τη διάρκεια της λατρείας, υπήρχε και χαρά και ευφροσύνη. Πρέπει να πλησιάζουμε στον Θεό με ευλάβεια και δέος, καθώς και με χαρά. Στον Ψαλμ. 95:διαβάζουμε ότι η αληθινή λατρεία περιλαμβάνει αγαλλίαση και χαρούμενο αίνο και μουσική με τα οποία θα υμνείται ο Θεός (εδ.1), καθώς επίσης προσκύνηση και να γονατίζουμε ενώπιον του Κυρίου (εδ.6). Η ισορροπία μεταξύ χαράς και ευλάβειας αποτελεί κομβικό σημείο στον θαυμασμό, την δοξολογία και την λατρεία μας προς τον Δημιουργό μας.

`ΣΚΕΨΗ: Ποιο είναι το πρώτο συναίσθημα που νιώθουμε όταν σκεφτόμαστε ότι ο Δημιουργός των πάντων (Ιωάν. 11-3) σταυρώθηκε για τις αμαρτίες των δημιουργημάτων Του; Ποιον ρόλο μπορεί, και πρέπει, να διαδραματίζει η χαρά στη γνώση μας γι’ αυτήν τη θυσία;`