---
title:  Δυο Μεγαλοι Χωροι Αινουντων
date:  03/12/2019
---

`Διαβάστε Νεεμ. 12:31-42. Γιατί η μουσική αποτελούσε τόσο σημαντικό κομμάτι της γιορτής; `

Μέρος της λατρείας κατά την εποχή του Νεεμία ήταν η δημιουργία δύο χορωδιών που απέδιδαν ευχαριστία. Οι χορωδίες αυτές περπατούσαν στην Ιερουσαλήμ και έψελναν συνοδευόμενες από όργανα. Ξεκινούσαν από το ίδιο μέρος και στη συνέχεια χωρίζονταν, πηγαίνοντας η καθεμιά σε διαφορετική κατεύθυνση γύρω από τα τείχη της πόλης. Η μία ομάδα καθοδηγούνταν από τον Έσδρα ο οποίος ήταν μπροστά, και η άλλη ομάδα από τον Νεεμία που βρισκόταν στο τέλος. Οι δύο χορωδίες συναντιόνταν ξανά στην Πύλη της Κοιλάδας και από το σημείο εκείνο συνέχιζαν για τον ναό. Ιερείς με σάλπιγγες συνόδευαν κάθε πομπή. Όταν οι χορωδίες εισέρχονταν στο ναό, στέκονταν η μία απέναντι από την άλλη. Ήταν μία τέλεια οργανωμένη πομπή και υπηρεσία λατρείας. Για να απαντήσουμε στο ερώτημα γιατί αποτελούσε σημαντικό κομμάτι της γιορτής και της λατρείας, πρέπει να αναζητήσουμε το νόημά της αναφορικά με τον ναό. Η μουσική στον ναό δεν ήταν μία συναυλία την οποία οι άνθρωποι έρχονταν απλώς να απολαύσουν. Αντιθέτως, καθώς οι ψαλμωδοί έψελναν και έπαιζαν τα μουσικά όργανα, ο λαός γονάτιζε σε προσευχή. Ήταν μέρος της λατρείας τους.

Η κεντρική πράξη στον ναό και τη λατρεία αφορούσε θυσίες αθώων ζώων, κάτι που δεν ήταν και τόσο ευχάριστο. Η παραγωγή όμορφης μουσικής, εκτός από το να ανυψώνει τις σκέψεις των ανθρώπων στον ουρανό, βοηθούσε και στο να γίνει η εμπειρία της λατρείας πιο ευχάριστη.

`Αναζητήστε γεγονότα στην Αγία Γραφή όπου η μουσική αποτελούσε σημαντικό κομμάτι της λατρείας. Επικεντρωθείτε ιδιαίτερα στην Εξ. 15:1, Β’ Χρον. 20:21, 22 και Αποκ. 15:2-4. `

Και στη γη και στον ουρανό, η μουσική αποτελεί κομμάτι της λατρείας. Παρατηρήστε ότι στα παραπάνω εδάφια ο ψαλμός αναφερόταν σε όλα όσα είχε κάνει ο Θεός για τον λαό Του, συμπεριλαμβανομένης και της νίκης που τους έδωσε «κατά του θηρίου» (διαφορετικά πώς θα νικούσαν;) Είναι δοξολογία προς τον Θεό για τις ενέργειες Του για σωτηρία.

`ΣΚΕΨΗ: Καταγράψτε κάποια πράγματα που έχει κάνει ο Θεός για εσάς που αποτελούν σημαντικό λόγο για να Τον δοξολογήσετε.`