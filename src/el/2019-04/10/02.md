---
title:  Ψελνοντας Τους Υμνους Του Κυριου
date:  01/12/2019
---

`Διαβάστε Νεεμ. 12:27-29. Παρατηρήστε μερικές από τις λέξεις κλειδιά που αποκαλύπτουν το πώς διεξάγονταν η λατρεία και ο ύμνος τους. Πώς θα τα περιγράφατε;`

Στο Ισραήλ υπήρχε μία συγκεκριμένη τάξη Λευιτών για να είναι μουσικοί και ψαλμωδοί για τις υπηρεσίες του ναού. Ο Θεός επέβλεπε την πρακτική αυτή και έδινε οδηγίες για τις υπηρεσίες, καθώς η δοξολογία στο ναό έπρεπε να διεξάγεται ωραία και με επαγγελματισμό.

Ο βασιλιάς Δαβίδ οργάνωσε ακόμη περισσότερο την πρακτική αυτή μετατρέποντάς την σε ένα σύστημα πιο θαυμαστό και λεπτομερές σε σύγκριση με το προηγούμενο. Γι’ αυτό και οι απόγονοι του Ασάφ, τους οποίους ο Δαβίδ είχε καταστήσει υπεύθυνους της λατρείας στο ναό, περιγράφονταν ως «οι ψαλτωδοί ήσαν επί του έργου του οίκου του Θεού» (Νεεμ. 11:22).

`Διαβάστε Α’ Χρον. 25:6-8. Τι μας διδάσκει το απόσπασμα αυτό για το πόσο σημαντική ήταν η μουσική στη λατρεία και τους ύμνους τους προς τον Θεό; `

Οι ψαλμωδοί ήταν Λευίτες, και συνεπώς εργάζονταν επίσημα στο ναό. Το να παρέχουν μουσική για τις υπηρεσίες του ναού αποτελούσε για εκείνους εργασία επί πληρωμή. Κατά την βασιλεία του Δαβίδ, οργανώθηκε μία ολοκληρωμένη μουσική ακαδημία την οποία και επιτηρούσε. Η ακαδημία είχε δασκάλους και μαθητές, νέους και μεγαλύτερους, οι οποίοι εργάζονταν στο ναό σε βάρδιες, παίζοντας μουσική. Κάποιοι έπαιζαν όργανα, άλλοι ήταν ψαλμωδοί, άλλοι φρόντιζαν τα όργανα και τα ενδύματα που χρησιμοποιούνταν για τις υπηρεσίες. Ποιος ήταν ο σκοπός μιας τέτοιας επαγγελματικής οργάνωσης; Λειτουργούσε ως ανάπτυξη ταλέντων και ως όραμα τελειότητας στην λατρεία. Η τελειότητα πρέπει πάντοτε να αποτελεί στόχο στην λατρεία. Η δοξολογία πρέπει να προέρχεται από την καρδιά και να εκφράζεται με τον πιο σωστό τρόπο ώστε οι άνθρωποι να ανυψώνονται πνευματικά. Θα μπορούσαμε να  υποθέσουμε ότι οι μουσικοί και οι ψαλμωδοί που υπηρετούσαν στο ναό είχαν επιλεγεί προσεκτικά με σκοπό να ηγούνται στην υπηρεσία της λατρείας.

`ΣΚΕΨΗ: Με ποιούς τρόπους βιώσατε τη χαρά της λατρείας μέσω της μουσικής; Σε τι είναι αυτό σημαντικό για εσάς;`