---
title:  Οι Ιερεις Και Οι Λευιτες Ως Μερος Της Λατρειας
date:  05/12/2019
---

`Διαβάστε Νεεμ. 12:44-47. Γιατί ο λαός του Ιούδα «ευφράνθη εξαιτίας των ιερέων, και εξαιτίας των Λευϊτών των παρεστώτων»; Γιατί ήταν σημαντικοί; `

`Τι συμβόλιζε το έργο των ιερέων; (οι οποίοι ήταν Λευίτες) Εβρ. 9:1-11. `

«Το μεσιτικό έργο του Χριστού για τον άνθρωπο στο ουράνιο αγιαστήριο είναι εξίσου σημαντικό στο σχέδιο της σωτηρίας, όπως και ο θάνατός Του στο σταυρό. Με το θάνατό Του εγκαινίασε το έργο, και μετά την ανάστασή Του ανέβηκε να ολοκληρώσει στον ουρανό. Με τα μάτια της πίστης οφείλουμε να    εισχωρήσουμε “εις το εσωτερικόν του καταπετάσματος, όπου ο Ιησούς εισήλθεν υπέρ ημών πρόδρομος.” Εβραίους 620.» Τ.Π.Σ. σ.583.

Και πάλι, παρότι ο λαός την εποχή εκείνη σίγουρα δεν είχε τις γνώσεις που έχουμε εμείς σήμερα, κατανοούσαν αρκετά ώστε να γνωρίζουν ότι το έργο των Λευιτών, που μόνο εκείνοι μπορούσαν να φέρουν εις πέρας, ήταν ιδιαίτερα σημαντικό. Ήταν ενθουσιασμένοι που το έργο του Θεού μπορούσε να πραγματωθεί μόνο διαμέσου εκείνων.

Οι Ισραηλίτες είχαν αφιερώσει χρόνο με τον Θεό διαβάζοντας τον Λόγο Του, προσευχόμενοι, προσφέροντας δοξολογίες και αφιερώνοντας εκ νέου τον εαυτό τους σε Εκείνον. Τότε συνειδητοποίησαν ότι οι υπηρεσίες του ναού είχαν παραμεληθεί και έπρεπε να αποκατασταθούν. Όταν είχαν πλέον αποκατασταθεί και πάλι, ο λαός χαιρόταν για το σημαντικό έργο των Λευιτών το οποίο γινόταν γι’ αυτούς. Ο Θεός εντυπωσίασε τον λαό με το γεγονός ότι οι υπηρεσίες του ναού αποτελούσαν μέρος του σχεδίου Του για λατρεία.

Δυστυχώς, οι εργάτες, οι δάσκαλοι του Λόγου, και οι μουσικοί, πολύ συχνά θεωρούνται δεδομένοι. Ακόμη και την εποχή του Νεεμία η υποστήριξη προς τους Λευίτες ήταν άλλες φορές έντονη και άλλες φορές ελάχιστη. Οι Λευίτες χρειάστηκε αρκετές φορές να εργαστούν σε άλλου είδους εργασίες για να παρέχουν τα απαραίτητα στην οικογένειά τους, γιατί ο λαός είχε σταματήσει να προσφέρει δέκατα και προσφορές.

Χωρίς δέκατα και προσφορές, δεν υπάρχει οργανωμένη παγκόσμια εκκλησία. Αν θέλουμε οι διακονίες μας να συνεχίσουν, πρέπει να επικεντρωθούμε στην υποστήριξή των εργατών μας μέσω των προσφορών και της εκτίμησής μας. Η εκκλησία ίσως να μη γίνει ποτέ τέλεια, αλλά το γεγονός αυτό δεν πρέπει να αποθαρρύνει την προσφορά μας στον Θεό ώστε το έργο Του να συνεχίσει ανά τον κόσμο.