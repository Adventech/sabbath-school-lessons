---
title:  Υμνωντας Τον Κυριο
date:  30/11/2019
---

> <p>Εδαφιο Μνημης</p>
>  «Και έψαλλον αμοιβαίως υμνούντες και ευχαριστούντες τον Κύριον, Ότι αγαθός, ότι εις τον αιώνα το έλεος αυτού επί τον Ισραήλ. Και πας ο λαός ηλάλαξαν αλαλαγμόν μέγαν, υμνούντες τον Κύριον, διά την θεμελίωσιν του οίκου του Κυρίου.» Έσδρας 3:11

### Για τη μελέτη αυτής της εβδομάδας, διαβάστε Νεεμ. 12:27-47, Α’ Χρον. 25:6-8, Α’ Ιωάν. 1:7-9, Ιωάν. 1:29, 36, Α’ Κορ. 5:7, Εβρ. 9:1-11.
Το εδάφιο μνήμης της εβδομάδας αυτής μας δείχνει τις πρακτικές λατρείας των Εβραίων και πώς η ευγνωμοσύνη τους προς τον Θεό κατέληγε σε δοξολογία προς Εκείνον. Το έτος 515π.Χ. γιόρτασαν την αφιέρωση του νέου ναού (Έσδ. 615-18) και στη συνέχεια, περίπου 60 χρόνια αργότερα, ο λαός γιόρτασε την αφιέρωση της ολοκλήρωσης του τείχους της Ιερουσαλήμ (Νεεμ. 615 - 73, 1227-47).

Μετά την καταχώρηση των γεννολογιών στο Νεεμ. 11:και 12, ακολουθεί ο εορτασμός της αφιέρωσης του τείχους της πόλης. Ήταν σύνηθες για το έθνος να κάνει αφιερώσεις στον Θεό: αφιέρωσαν το ναό, τα τείχη της πόλης, ακόμη και σπίτια ή δημόσια κτίρια. Προετοίμαζαν με σκέψη τέτοιου είδους αφιερώσεις οι οποίες συνοδεύονταν από ύμνους, μουσική, γιορτή, θυσίες, χαρά, και καθαγιασμό του λαού. Ο Δαβίδ καθιέρωσε την προσφορά θυσιών στις αφιερώσεις, και οι μετέπειτα ηγέτες του Ισραήλ ακολούθησαν το παράδειγμά του, ξεκινώντας με τον Σολομώντα όταν έφερε την κιβωτό στο ναό (Α’ Βασ. 8:5).

Την εβδομάδα αυτή θα μελετήσουμε το πώς υμνούσε ο λαός τον Κύριο κατά την περίοδο εκείνη, και θα δούμε τι μπορούμε κι εμείς που υμνούμε τον ίδιο Κύριο να εφαρμόσουμε.