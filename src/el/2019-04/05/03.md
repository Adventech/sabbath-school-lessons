---
title:  Εναντια Στο Πνευμα Του Νομου
date:  28/10/2019
---

`Διαβάστε Νεεμ. 5:6-8 (και Έξ. 21:2-7). Γιατί ο Νεεμίας αντιδρά με οργή;`

Όσο δύσκολο κι αν είναι για εμάς σήμερα να το κατανοήσουμε, η δουλεία ήταν φυσιολογικό κομμάτι του πολιτισμού στον αρχαίο κόσμο. Ένας γονέας μπορούσε είτε να γίνει ο ίδιος σκλάβος είτε να στείλει το παιδί του. Κοινωνικά και νομικά, οι γονείς είχαν το δικαίωμα να πουλήσουν τους γιους και τις κόρες τους. Όμως, επειδή ο Θεός θέλει να μας προσφέρει ελευθερία, καθόρισε στον Ισραήλ την πρακτική οι πιστωτές να απελευθερώνουν τους σκλάβους κάθε 7 χρόνια. Μ’ αυτόν τον τρόπο ο Θεός προστάτευε τους ανθρώπους από το να γίνουν μόνιμα δούλοι και τους έδειχνε την επιθυμία Του να ζουν ελεύθερα.

Παρότι ο δανεισμός επιτρεπόταν διά νόμου, η χρέωση τόκων δεν διεπόταν από τον νόμο (Έξ. 22:25-27, Λευιτ. 25:36, 37, Δευτ. 23:19, 20). Κι όμως, ο τόκος που χρέωναν οι δανειστές ήταν χαμηλός συγκριτικά με τον τόκο που χρέωναν τα γύρω έθνη. Τους ζητούσαν να πληρώσουν 1% κάθε μήνα. Κείμενα του 7ου αιώνα από τη Μεσοποταμία αναφέρουν τόκο τάξεως 50% για ασήμι και 100% για σιτάρι ετησίως. Συνεπώς, ο ετήσιος τόκος 12% ήταν χαμηλός συγκριτικά με χώρες στη Μεσοποταμία. Αλλά γενικά, σύμφωνα με τον Λόγο του Θεού, το μόνο λάθος των πιστωτών ήταν ότι χρέωναν τόκο (Νεεμ. 5:10), και περιέργως, οι άνθρωποι δεν ανέφεραν καν το γεγονός αυτό μέσα στη δυσαρέσκειά τους. Όλα τα υπόλοιπα συνηθίζονταν στην τότε κοινωνία όπως επίσης και διέπονταν από τις διατάξεις του νόμου. Γιατί, λοιπόν, ο Νεεμίας «αγανάκτησε σφόδρα»; Είναι αξιόλογο το γεγονός ότι ο Νεεμίας δεν αντιδρά αμέσως αλλά σκέφτεται πρώτα το θέμα σοβαρά.

Το ότι ο Νεεμίας αντιμετωπίζει το θέμα με τόση αποφασιστικότητα είναι αξιοθαύμαστο. Εξετάζει κάθε παράπονο του λαού, ακόμη κι αν θεωρητικά δεν αντιτίθεται στο νόμο ή είναι κοινωνικά αποδεκτό, ή ακόμη και «καλό» συγκριτικά με τις πρακτικές της χώρας. Στη συγκεκριμένη περίπτωση, παραβιάστηκε το πνεύμα του νόμου. Ιδιαίτερα σε μία περίοδο οικονομικής δυσχέρειας, ήταν καθήκον των ανθρώπων να βοηθούν ο ένας τον άλλον. Ο Θεός είναι στο πλευρό των καταπιεσμένων και των φτωχών, και έπρεπε να δώσει εντολή στους προφήτες να μιλήσουν ενάντια στο κακό και στη βία που διαπράττονταν κατά των απόρων.

`ΣΚΕΨΗ: Με ποιους τρόπους, ακόμη και άθελά μας, ακολουθούμε το γράμμα του νόμου ενώ παραβιάζουμε το πνεύμα που εμπεριέχει; (Μιχ. 6:8).`