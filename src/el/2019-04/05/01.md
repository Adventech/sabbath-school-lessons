---
title:  Παραβαινοντας Το Πνευμα Του Νομου
date:  26/10/2019
---

> <p>Εδαφιο Μνημης</p>
>  «Επιστρέψατε λοιπόν εις αυτούς, ταύτην την ημέραν, τους αγρούς αυτών, τους αμπελώνας αυτών, τους ελαιώνας αυτών, και τους οίκους αυτών, και το εκατοστόν του αργυρίου, και του σίτου, του οίνου, και του ελαίου, το οποίον απαιτείτε παρ' αυτών.» Νεεμίας 5:11.

### Για τη μελέτη αυτής της εβδομάδας, διαβάστε Νεεμ. 5:1-5, Έξ. 21:2-7, Μιχ. 6:8, Νεεμ. 5:7-12, Δευτ. 23:21-23, Νεεμ. 5:14-19.
Μέχρι και σήμερα, οι άνθρωποι παλεύουμε με ερωτήματα για τον πλούτο, την φτώχεια, το χάσμα μεταξύ πλουσίων και φτωχών και τι μπορεί να γίνει γι’ αυτό. Πράγματι, ο Ιησούς είπε «πτωχούς πάντοτε έχετε μεθ' εαυτών, εμέ όμως πάντοτε δεν έχετε.» (Ματθ. 26:11), αλλά η παραπάνω δήλωση δεν αιτιολογεί το να μην κάνουμε κάτι γι’ αυτούς. Αντίθετα, η Αγία Γραφή μάς προειδοποιεί να κάνουμε ό,τι περνά από το χέρι μας για να τους βοηθήσουμε. Διαφορετικά, σχεδόν δεν είμαστε σε θέση να αποκαλούμε τους εαυτούς μας Χριστιανούς.

Επίσης, είναι εκπληκτικό το γεγονός ότι ακόμη και μέσα στις δυσκολίες και τα προβλήματα που αντιμετώπιζαν οι αιχμάλωτοι που επέστρεψαν στο έργο της ανοικοδόμησης της Ιερουσαλήμ, εμφανίζεται το θέμα της φτώχειας, αλλά και η ακόμη πιο προβληματική ερώτηση των πλουσίων που καταπίεζαν τους φτωχούς. Αυτό το πρόβλημα υπήρχε πριν την αιχμαλωσία, και τώρα, ακόμη και στην ίδια τους τη χώρα, εμφανίζεται ξανά.

Την εβδομάδα αυτή θα μελετήσουμε το τι έκανε ο Νεεμίας για να αντιμετωπίσει το ζήτημα αυτό. Όπως θα δούμε, εκείνο που έκανε την καταπίεση χειρότερη ήταν ότι γινόταν «με το γράμμα του νόμου», ένα αντιπροσωπευτικό παράδειγμα του πόσο προσεκτικοί πρέπει να είμαστε στο να μην αφήνουμε κανόνες και διατάξεις να είναι αυτά ο σκοπός αντί τα μέσα που θα μας οδηγήσουν στον σκοπό, ο οποίος είναι να αντανακλούμε τον χαρακτήρα του Ιησού.