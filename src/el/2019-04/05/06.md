---
title:  Το Παραδειγμα Του Νεεμια
date:  31/10/2019
---

`Διαβάστε Νεεμ. 5:14-19. Ποιους λόγους αναφέρει ο Νεεμίας για το «και όμως δεν εζήτησα τον άρτον του κυβερνήτου» από τον λαό; (Νεεμ. 5:18) `

Κατά πάσα πιθανότητα ο Νεεμίας έγραψε τα λόγια αυτά μετά την επιστροφή στην αυλή του βασιλιά Αρταξέρξη, 12 χρόνια μετά τη θέση του ως κυβερνήτη στην Ιουδαία. Παρότι οι κυβερνήτες δικαιούνταν εισόδημα από τους υποτελείς τους, ο Νεεμίας δεν έκανε ποτέ χρήση του δικαιώματος αυτού. Αντιθέτως, όχι μόνο πλήρωνε τα δικά του έξοδα, αλλά παρείχε και στην οικογένειά του και σε ολόκληρη την αυλή. Ο Ζοροβάβελ, ο πρώτος κυβερνήτης, ήταν ο μόνος κυβερνήτης που γνωρίζουμε το όνομά του. Όταν ο Νεεμίας αναφέρεται σε «προηγούμενους κυβερνήτες», κατά πάσα πιθανότητα μιλά για τον εαυτό του ή τον Ζοροβάβελ. Συνεπώς, όταν τελείωσε ο χρόνος υπηρεσίας του στο αξίωμά του, είναι πολύ πιθανό να έχασε χρήματα. Αντί να μαζεύει πλούτη όπως θα περίμενε κανείς από μία θέση υψηλού κύρους, μάλλον εγκατέλειψε τα πλούτη και τα υλικά αγαθά. Ο Νεεμίας ήταν πλούσιος, γι’ αυτό και μπορούσε να παρέχει καθημερινή σίτιση σε πολλούς ανθρώπους και ήταν γενναιόδωρος στην προσφορά του προς τους άλλους (εδ.17,18).

Παρότι αυτό που έκανε ο Νεεμίας δεν είναι το ίδιο με όσα έκανε ο Αβραάμ όταν έσωσε τους αιχμαλώτους από τα γύρω έθνη (Γέν. 14), οι πράξεις του Νεεμία φανερώνουν την ίδια σημαντική αρχή.

`Διαβάστε Νεεμ. 5:19. Τι λέει εδώ ο Νεεμίας και πώς το καταλαβαίνουμε σε σχέση με το Ευαγγέλιο;`

Παρατηρούμε στον Νεεμία ότι είναι παράδειγμα ανθρώπου που βάζει τον Κύριο και το έργο του Κυρίου πάνω από το προσωπικό του συμφέρον και πλεονέκτημα. Αποτελεί ένα σημαντικό μάθημα για όλους εμάς, σε όποια κατάσταση κι αν βρισκόμαστε. Είναι εύκολο να εργαζόμαστε για τον Θεό όταν δεν μας κοστίζει.

`Διαβάστε Φιλιπ. 23-8. Πώς μπορούμε να εκδηλώσουμε στη ζωή μας αυτές τις αρχές ταπείνωσης; `