---
title:  Η Αποστολη Του Νεεμια
date:  09/10/2019
---

Ο βασιλιάς έστειλε επιστολές με τον Νεεμία στον Σανβαλλάτ και στον Τωβία, τους ανώτερους αξιωματούχους της περιοχής δυτικά του ποταμού Ευφράτη ανοίγοντας τον δρόμο για τον Νεεμία. Επίσης, ο βασιλιάς διέταξε τον Ασάφ, τον υπεύθυνο του βασιλικού δάσους, να παρέχει στον Νεεμία όλη την απαραίτητη ξυλεία για την ανοικοδόμηση της πόλης, των τειχών και των πυλών του ναού.

`Διαβάστε Νεεμ. 2:9, 10. Τι μας δείχνουν αυτά τα εδάφια για την αντίδραση που αντιμετώπιζαν ο Νεεμίας και οι Ιουδαίοι; `

Ο Νεεμίας έφτασε στην Ιερουσαλήμ το 445/444 π.Χ. Η αντίδραση ήταν εμφανής πριν ακόμη ο Νεεμίας προβεί σε οποιαδήποτε πράξη, καθώς το αίτημα του προς τους έπαρχους δημιούργησε προβλήματα. Αν και το όνομα Τωβίας είναι Ιουδαϊκό και σήμαινε «Ο Κύριος είναι καλός» (το όνομα του γιου του, Ιεχωανάν, ήταν κι αυτό Ιουδαϊκό και σήμαινε «Ο Κύριος δίνει εύνοια»), υπηρετούσε ως κυβερνήτης στην Αμμών. Έτσι, η Ιερουσαλήμ ήταν περικυκλωμένη από εχθρούς: τον Σανβαλλάτ, έπαρχο της Σαμάρειας στον βορρά, τον Τωβία, έπαρχο της Αμμών στην ανατολή, και τον Γησέμ τον Άραβα (Νεεμ. 218,19) στο νότο, ο οποίος έλεγχε την Εδώμ και την Μωάβ. Είναι λυπηρό το ότι η ηγεσία της περιοχής εκείνης αγνοούσε τον Νεεμία που ενδιαφερόταν για την «ευημερία» των καταπιεσμένων. Οι άνθρωποι που τρομοκρατούν δεν χαίρονται με το καλό εκείνων που εκφοβίζουν.

«Η άφιξή του όμως με στρατιωτική συνοδεία στα Ιεροσόλυμα που φανέρωνε ότι είχε φθάσει με κάποια σπουδαία αποστολή, δι¬έγειρε το φθόνο των ειδωλολατρικών φυλών, οι οποίες γειτόνευαν με την πόλη και είχαν τόσο συχνά ικανοποιήσει την εχθρότητά τους έναντι των Ιουδαίων, υποβάλλοντάς τους σε ένα σωρό κακώσεις και προσβολές. Πρωτοστάτες στο μοχθηρό αυτό έργο ήταν μερικοί αρχηγοί αυτών των φυλών, ο Σαναβαλλάτ ο Ορωνίτης, ο Τωβίας ο Αμμωνίτης και ο Γησέμ ο Άραβας. Από την αρχή οι αρχη¬γοί αυτοί παρακολουθούσαν με επικριτικό βλέμμα τις κινήσεις του Νεεμία, και προσπαθούσαν με κάθε μέσο που είχαν στη διάθε¬σή τους να ανατρέψουν τα σχέδιά του και να εμποδίσουν το έργο του.» Π.Β. σ. 441.

`ΣΚΕΨΗ: Ποιες άλλες ιστορίες στην Αγία Γραφή δείχνουν ανθρώπους που κλήθηκαν από τον Θεό να αντιμετωπίζουν αντιδράσεις;`