---
title:  Περαιτερω Μελετη
date:  11/10/2019
---

Διαβάστε Ε. Χουάιτ, Π.Β. σ.435-439.

Ο Νεεμίας ήταν άνθρωπος προσευχής: «Ο Νεεμίας είχε συχνά προσευχηθεί με κατάνυξη για το λαό του. Αυτή τη φορά όμως, ενώ προσευχόταν, ένας ιερός σκοπός γεννήθηκε στο νου του. Σκέφθηκε ότι αν μπορούσε να πάρει την έγκριση του βασιλιά και την απαιτούμενη βοήθεια για να προμηθευθεί τα σύνεργα και τα υλικά, αυτός ο ίδιος θα αναλάμβανε το έργο της ανοικοδόμησης του τείχους της Ιερουσαλήμ και της επαναφοράς του εθνικού κύρους του Ισραήλ. Και ζήτησε από τον Κύριο να τον βοηθήσει να βρει χάρη στην παρουσία του βασιλιά, ώστε το σχέδιο αυτό να πραγματοποιηθεί. Ικέτευε: ‘‘Ευόδωσον, δέομαι, τον δούλον Σου την ημέραν ταύτην, και χάρισον εις αυτόν έλεος ενώπιον του ανδρός τούτου.’’

Τέσσερες μήνες περίμενε ο Νεεμίας για να παρουσιασθεί η κατάλληλη στιγμή να υποβάλει το αίτημά του στο βασιλιά.» Π.Β. σ.436

**Ερωτησεις για συζητηση**

`1. Σύμφωνα με την ερώτηση της Τετάρτης, τι σημαίνει το γεγονός ότι σε όλη την Αγία Γραφή όσοι κλήθηκαν από τον Θεό ήρθαν αντιμέτωποι με τρομερή αντίσταση; Τι μας δείχνει αυτό για τις φορές που αποθαρρυνόμαστε πράττοντας το θέλημα του Θεού;`

`2. Διαβάστε Νεεμ. 2/β΄ 18. Τι δείχνει το εδάφιο αυτό για την δύναμη της προσωπικής μαρτυρίας, και πώς ήταν καίριας σημασίας στην θετική ανταπόκριση που έλαβε ο Νεεμίας από τους υπόλοιπους Ιουδαίους;`

`3. Ούτε ο Έσδρας ούτε ο Νεεμίας θα ήταν σε θέση να καταφέρουν κάτι χωρίς τη βοήθεια του βασιλιά. Με άλλα λόγια, οι δύο αυτοί άντρες του Θεού εργάστηκαν σε συνεργασία με την πολιτική εξουσία που ήταν ειδωλολατρική. Ποιο είναι το μάθημα για εμάς σχετικά με το πότε και πώς μπορούμε ως εκκλησία να συνεργαστούμε με την πολιτική εξουσία; Παράλληλα, γιατί πρέπει η εκκλησία να είναι ιδιαίτερα προσεκτική;`

`4. Διαβάστε ξανά την προσευχή του Νεεμία (εδ. 1:1-11). Τι μπορείτε να συγκρατήσετε από την προσευχή το οποίο θα σας βοηθήσει να εμβαθύνετε τη σχέση σας με τον Θεό; Τι μας διδάσκει η προσευχή σχετικά με την παράδοση του εαυτού μας στον Θεό, την εξομολόγηση των αμαρτιών, και την διεκδίκηση των υποσχέσεων;`