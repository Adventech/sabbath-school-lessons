---
title:  Περαιτερω Μελετη
date:  25/10/2019
---

Διαβάστε Ε. Χουάιτ , Π.Β. σελ.441-460

«Η αντίσταση και η αποθάρρυνση που οι οικοδόμοι των ημερών του Νεεμία συναντούσαν τόσο από φανερούς εχθρούς όσο και α¬πό λεγόμενους φίλους, είναι ομοιότυπη της πείρας που θα έχουν  ό¬σοι σήμερα εργάζονται για το Θεό. Οι Χριστιανοί δοκιμάζονται όχι μόνο από το θυμό, την περιφρόνηση και τη σκληρότητα των εχθρών, αλλά και από τη νωθρότητα, την αντίφαση, τη χαλαρότητα και την προδοσία των αναγνωρισμένων φίλων και βοηθών.» Π.Β. σ.447

«Στου Νεεμία τη σταθερή αφοσίωση στο έργο του Θεού, και στην εξίσου αλύγιστη εμπιστοσύνη του στο Θεό έγκειται ο λόγος της α¬ποτυχίας των εχθρών του να τον παρασύρουν στη δύναμή τους. Η άστατη ψυχή πέφτει εύκολη λεία στον πειρασμό, ενώ στη ζωή που εμφορείται από έναν ευγενικό σκοπό, το κακό δε βρίσκει τόπο να πα¬τήσει. Η πίστη εκείνου που προοδεύει συνεχώς, δεν εξασθενεί, επειδή επάνω του, και κάτω, και ολόγυρά του αναγνωρίζει την άπειρη αγάπη του Θεού, η οποία εργάζεται τα πάντα για την εκπλήρωση της αγαθής Του πρόθεσης. Οι πραγματικοί υπηρέτες του Θεού εργάζονται με μια αποφασιστικότητα η οποία δεν μπορεί να αποτύχει, επειδή εξαρτώνται συνεχώς από το θρόνο της χάρης.» Π.Β. σ.460

**Ερωτησεις για συζητηση**

`1. Βάλτε τον εαυτό σας στη θέση του Ζοροβάβελ, του Ιησού, και των άλλων ηγετών όταν οι άνθρωποι αυτοί ήρθαν να προσφέρουν βοήθεια. Διαβάζοντας την ιστορία βλέπουμε ότι έπραξαν σωστά που δεν αποδέχθηκαν την πρόταση αυτή. Ως Αντβεντιστές, πώς μπορούμε να ξέρουμε πότε πρέπει και πότε δεν πρέπει να συνεργαζόμαστε με άτομα που δεν έχουμε την ίδια πίστη; Ποια είναι τα κριτήρια για να καταλάβουμε πότε είναι σωστό και πότε λάθος;`

`2. Σε όλη την Αγία Γραφή βλέπουμε τους κινδύνους που ελλοχεύουν όταν συμβιβάζουμε τα πιστεύω μας με τον κόσμο. Η ιστορία του αρχαίου Ισραήλ μέχρι και την αιχμαλωσία από τους Βαβυλώνιους αποτελεί αντιπροσωπευτικό παράδειγμα συμβιβασμού της πίστης. Ταυτόχρονα, τι συμβαίνει όταν οι άνθρωποι φτάνουν στα άκρα προσπαθώντας να αποφύγουν αυτόν τον κίνδυνο; Όταν κατηγόρησαν τον Ιησού ότι δεν τηρούσε το Σάββατο (Ιωάν. 9:14-16), δεν βλέπουμε ένα δυνατό παράδειγμα ακρότητας των ανθρώπων; Πώς θα βρούμε την σωστή ισορροπία;`