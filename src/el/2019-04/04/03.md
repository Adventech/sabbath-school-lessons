---
title:  Οι Προφητες Ενθαρρυνουν
date:  21/10/2019
---

Δυστυχώς, η αντίδραση την οποία αντιμετώπισαν οι Ιουδαίοι από τα γειτονικά έθνη, όπως διαβάζουμε στο Έσδ. 4-6, τους φόβισε και δεν θέλησαν να συνεχίσουν το έργο στον ναό.

Όπως ήδη αναφέραμε, η ιστορία στο Έσδ. 46 - 6:22 δεν είναι γραμμένη με χρονολογική σειρά. Γι’ αυτό θα μελετήσουμε πρώτα το κεφάλαιο 5 και στη συνέχεια το κεφάλαιο 4.

`Διαβάστε Έσδ. 5:1-5. Γιατί ο Θεός στέλνει τους προφήτες Αγγαίο και Ζαχαρία; Ποιο είναι το αποτέλεσμα της προφητείας τους;`

Οι Ιουδαίοι είχαν σταματήσει το έργο της ανοικοδόμησης γιατί φοβόντουσαν. Ο Θεός όμως τους είχε στείλει στην Ιουδαία για να ανοικοδομήσουν τον ναό και την πόλη, και είχε ένα σχέδιο. Εφόσον φοβόντουσαν, για να τους ενθαρρύνει, κάλεσε δύο προφήτες. Η ανθρώπινη αντίδραση δεν σταματά τον Θεό. Ακόμη κι αν οι Ιουδαίοι ενίσχυσαν την αντίδραση αυτή με τις πράξεις τους, ο Θεός δεν τους εγκατάλειψε. Εργάστηκε μέσω των προφητών στο να κινητοποιήσει και να ωθήσει ξανά τους Ιουδαίους να συνεχίσουν το έργο.

`Διαβάστε Αγγ. 1. Ποιο είναι το μήνυμα γι’ αυτούς και τι μπορούμε εμείς να μάθουμε από αυτό; `

«Οι προφήτες Αγγαίος και Ζαχαρίας παρουσιάσθηκαν για να αντιμετωπίσουν την κρίση. Με συγκλονιστικές μαρτυρίες οι διορισμένοι αυτοί απεσταλμένοι φανέρω¬σαν στο λαό την αιτία των δυσχερειών τους. Η έλλειψη πρόσκαιρης ευημερίας ήταν το αποτέλεσμα της παράλειψής τους να θεωρήσουν πρώτιστα τα συμφέροντα του Θεού, δήλωσαν οι προφήτες. Αν οι Ισραηλίτες είχαν τιμήσει το Θεό, αν Του είχαν δείξει τον οφειλόμενο σεβασμό και την ευγένεια κάνοντας την αναστήλωση του οίκου Του μέγιστο μέλημά τους, θα είχαν εξασφαλίσει την παρουσία και την ευλογία Του.» Π.Β. σ. 394