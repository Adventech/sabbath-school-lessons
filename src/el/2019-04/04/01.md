---
title:  Αντιμετωποι Με Αντιδρασεις
date:  19/10/2019
---

> <p>Εδαφιο Μνημης</p>
>  «Αλλ' επί τους πρεσβυτέρους των Ιουδαίων ήτο ο οφθαλμός του Θεού αυτών, και δεν ηδύναντο να παύσωσιν αυτούς, εωσού έλθη η υπόθεσις προς τον Δαρείον• και τότε έδωκαν απόκρισιν δι' επιστολής περί τούτου.» Έσδρας 5:5

### Για τη μελέτη αυτής της εβδομάδας, διαβάστε Έσδ. 4:1-5, Β’ Κορ. 6:14, Έσδ. 5:1-5, Αγγ. 1, Έσδ. 4:6-24, Νεεμ. 4, Νεεμ. 6:1-13.
Στον Έσδρα 3:– 6:περιγράφονται διαφορετικές καταστάσεις οι οποίες αναφέρονται στις αντιδράσεις προς την ανοικοδόμηση του ναού. Αν  κατανοήσουμε την προσέγγιση αυτή που περιγράφεται στο βιβλίο, θα κατανοήσουμε καλύτερα το συνολικό μήνυμα του.

Ο Έσδρας αναφέρεται για πρώτη φορά με το όνομά του στο Έσδ. 7:1. Με την άφιξή του το 457π.Χ., τα πράγματα άλλαξαν και άρχισε σιγά-σιγά η ανοικοδόμηση της Ιερουσαλήμ και των τειχών. Δεκατρία χρόνια αργότερα ήρθε ο Νεεμίας, ο οποίος στάλθηκε από τον Αρταξέρξη το 444π.Χ. να συνεχίσει το χτίσιμο των τειχών. Παρότι οι αντιδράσεις ήταν έντονες, το έργο ολοκληρώθηκε σε 52 ημέρες (Νεεμ. 6:15).

Οι αντιδράσεις προς το έργο του Θεού αποτελούν το κυρίαρχο θέμα στα βιβλία του Έσδρα και του Νεεμία. Δεν αποτελεί έκπληξη το γεγονός ότι η ανοικοδόμηση του ναού και της Ιερουσαλήμ προκάλεσε αντιδράσεις και διωγμούς. Και σήμερα, όπου κι αν στρέψουμε το βλέμμα μας στον σύγχρονο κόσμο, θα δούμε ότι υπάρχουν αντιδράσεις στο έργο του Θεού. Ο Σατανάς προσπαθεί να διασφαλίσει ότι το ευαγγέλιο δεν θα διαδοθεί γρήγορα, καθώς κάτι τέτοιο απειλεί το βασίλειό του. Στα βιβλία του Έσδρα και του Νεεμία, πώς χειρίστηκαν οι Ιουδαίοι την αντίδραση αυτή;