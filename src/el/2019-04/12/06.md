---
title:  Ο Γαμος Σημερα
date:  19/12/2019
---

Από όσα διαβάζουμε στον Έσδρα και τον Νεεμία για τους μεικτούς γάμους, βλέπουμε ξεκάθαρα πόσο σοβαρό θέμα είναι για τον Θεό, και έτσι θα πρέπει να είναι και για εμάς. Θα πρέπει με προσευχή να εξετάσουμε το ποιος θα είναι ο μελλοντικός μας σύντροφος, και να συμπεριλάβουμε τον Θεό στην απόφαση αυτή. Θα πρέπει επίσης να αποφασίσουμε να μείνουμε πιστοί στις αρχές του Θεού, οι οποίες θα μας προστατεύσουν από πολύ θλίψη και δυστυχία.

`Διαβάστε Α’ Κορ. 710-17. Τι συμβουλεύει ο Παύλος τους χριστιανούς που είναι παντρεμένοι με άπιστους; Πώς θα έπρεπε να προσεγγίζουμε σήμερα τους γάμους που δεν είναι μεταξύ πιστών;`

Επειδή δεν υπάρχει εκτενής εντολή στην Αγία Γραφή σχετικά με το θέμα των μεικτών γάμων, δεν θα ήταν σοφό από μέρους μας - και θα ερχόταν αντίθετο με τις προθέσεις και τις αρχές του κειμένου - να επιμείνουμε ότι το διαζύγιο από έναν άπιστο σύντροφο είναι η σωστή προσέγγιση, και βασιζόμενοι στα όσα διαβάζουμε στον Έσδρα να πούμε ότι αυτό είναι που προτείνεται. Η κατάσταση την εποχή του Έσδρα και του Νεεμία ήταν μοναδική και σύμφωνη με το θέλημα του Θεού (Έσδ. 1011) γιατί διακυβευόταν το μέλλον και η λατρεία ολόκληρης της κοινότητας του Ισραήλ. Ο λαός έχανε την ταυτότητά του ως λαός που λάτρευε τον ζωντανό Θεό.

Γνωρίζουμε ότι στον εβραϊκό οικισμό της Ελεφαντίνης στην Αίγυπτο (κατά την εποχή του Έσδρα και του Νεεμία), οι ηγέτες επέτρεπαν τους μεικτούς γάμους και πολύ σύντομα αναπτύχθηκε μία μεικτή θρησκεία με τον Ιεοβά και την ειδωλολατρική θεά Σανέτ. Επιπλέον, η Μεσσιανική γενεαλογία βρισκόταν σε κίνδυνο. Γι’ αυτό και το μοναδικό αυτό γεγονός δεν θα έπρεπε να το εκλαμβάνουμε ως εντολή για διαζύγιο σε μεικτούς γάμους και οικογένειες. Αντιθέτως, δείχνει την υψηλή αξία που θέτει ο Θεός σε γάμους που γίνονται μεταξύ πιστών. Ο Σατανάς χαίρεται όταν παντρευόμαστε έναν άνθρωπο που δεν ενθαρρύνει την αφοσίωσή μας στον Κύριο, γιατί γνωρίζει ότι αν οι δύο σύζυγοι έχουν την ίδια πίστη, θα είναι πιο ισχυροί στο έργο της αποστολής τους προς τον Θεό από το να είναι μόνο ο ένας.

Ενώ διαβάζουμε ξεκάθαρα ότι η Αγία Γραφή προειδοποιεί κατά των μεικτών γάμων (Β’Κορ. 614), διαβάζουμε επίσης και εδάφια όπου φαίνεται η άπλετη χάρη που δίνεται σε όσους έπραξαν διαφορετικά. Ο Θεός δίνει δύναμη σε όσους είναι παντρεμένοι με άπιστους να είναι πιστοί σε Εκείνον και στους συζύγους τους. Ο Θεός δεν μας εγκαταλείπει όταν παίρνουμε αποφάσεις που αντιτίθενται στο θέλημά Του, και αν Του ζητήσουμε βοήθεια, θα μας την παρέχει. Αυτό δεν σημαίνει ότι μπορούμε να πράττουμε ό,τι θέλουμε και στη συνέχεια να αναμένουμε ευλογίες από τον Θεό, αλλά αντίθετα ότι όταν πλησιάζουμε τον Κύριο με την ανάγκη μας και μία ταπεινή καρδιά, Εκείνος πάντοτε μας ακούει. Χωρίς τη χάρη του Θεού δεν θα υπήρχε ελπίδα για κανέναν από εμάς, γιατί όλοι έχουμε αμαρτήσει.