---
title:  Αντιμετωποι Με Λανθασμενες Αποφασεις
date:  14/12/2019
---

> <p>Εδαφιο Μνημης</p>
>  «Και είπον, Θεέ μου, αισχύνομαι, και ερυθριώ να υψώσω το πρόσωπόν μου προς σε, Θεέ μου• διότι αι ανομίαι ημών ηυξήνθησαν υπεράνω της κεφαλής, και αι παραβάσεις ημών εμεγαλύνθησαν έως των ουρανών.» Έσδρας 9:6

### Για τη μελέτη αυτής της εβδομάδας, διαβάστε Νεεμ. 13:23-25, Δευτ. 7:3, 4, Β’ Κορ. 6:14, Έσδ. 9:10, Α’ Κορ. 7:10-17.
Ο Έσδρας και ο Νεεμίας έγιναν ηγέτες σε κοινότητες όπου οι μεικτοί γάμοι με αλλοεθνείς είχαν γίνει κανόνας. Και οι δύο ανησυχούσαν έντονα για το θέμα αυτό, γιατί ήθελαν να οδηγήσουν το έθνος σε μία στενή σχέση με τον Θεό. Γνώριζαν την αρνητική επιρροή που οι άπιστοι ή ειδωλολάτρες μπορούσαν να έχουν στον λαό Ισραήλ, καθώς είχαν διαπιστώσει τις αρνητικές συνέπειες κατά το παρελθόν. Οι θρησκείες των Χαναναίων εξαπλώθηκαν σε όλο τον Ισραήλ, σε σημείο που ο Βάαλ λατρευόταν σε κάθε λόφο. Επιπλέον, η επιρροή που είχαν οι αλλοεθνείς γυναίκες στις οικογένειες του Ισραήλ ήταν καταστροφική. Ο Βαλαάμ συμβούλευσε τους Μωαβίτες να στείλουν τις γυναίκες τους στους Ισραηλίτες καθώς ήταν σίγουρος ότι οι Ισραηλίτες θα στρέφονταν μακριά από τον Θεό καθώς θα ερωτεύονταν τις γυναίκες αυτές, και δυστυχώς, είχε δίκιο. Οι σύζυγοι, όχι μόνο επηρεάζουν ο ένας τον άλλον, αλλά επηρεάζεται και η πίστη των παιδιών.

Τι θα κάνουν ο Έσδρας και ο Νεεμίας για τους μεικτούς γάμους του λαού Ισραήλ; Θα αφήσουν την κατάσταση ως έχει, ή θα εναντιωθούν σε αυτήν; Την εβδομάδα αυτή θα εξετάσουμε πώς χειρίστηκαν το θέμα αυτό οι δύο αρχηγοί.