---
title:  Περαιτέρω Μελέτη
date:  20/12/2019
---

Διαβάστε Ε. Χουάιτ Π.Β. σελ. 465-472.

«Η συστηματική εργασία σ’ ένα προσδιορισμένο από το Θεό καθήκον, αποτελεί ένα σημαντικό μέρος της πραγματικής θρησκείας. Οι άνθρωποι οφείλουν να αρπάζουν τις ευκαιρίες ως τα όργανα του Θεού με τα οποία να εκτελούν το θέλημά Του. Γρήγορη και αποφασιστική δράση στην κατάλληλη ώρα κερδίζει ένδοξους θριάμβους, ενώ η καθυστέρηση και η παραμέληση καταλήγουν στην αποτυχία και στη στέρηση της τιμής του Θεού. Αν οι αρχηγοί του έργου της αλήθειας δε δείχνουν ζήλο, αν είναι αδιάφοροι και αναποφάσιστοι, η εκκλησία θα είναι αμελής, αδρανής και επιρρεπής στις απολαύσεις. Αν όμως εμφορούνται από έναν άγιο σκοπό να υπηρετήσουν το Θεό και μόνο Αυτόν, ο λαός θα είναι ενωμένος, αισιόδοξος και πρόθυμος. Ο λόγος του Θεού αφθονεί από έντονες, χτυπητές αντιθέσεις. Η α-μαρτία και η αγιοσύνη παρουσιάζονται η μια δίπλα στην άλλη, έ¬τσι ώστε, παρατηρώντας αυτές, να μπορούμε να απεχθανόμαστε  τη μια και να αποδεχόμαστε την άλλη. Οι σελίδες που περιγράφουν το μίσος, την ψευτιά και την προδοσία του Σαναβαλλάτ και του Τωβία, περιγράφουν επίσης την αρχοντιά, την αφοσίωση και την αυτοθυσία του Έσδρα και του Νεεμία. Είμαστε ελεύθεροι να μιμηθούμε μια από τις δύο παρατάξεις, σύμφωνα με την εκλογή που θα κάνουμε. Τα τρομερά αποτελέσματα της παράβασης των εντολών του Θεού τοποθετούνται αντικριστά με τις ευλογίες που απορρέουν από την υπακοή. Εμείς οι ίδιοι πρέπει να αποφασίσουμε αν θα υποστούμε το πρώτο ή αν θα απολαύσουμε το δεύτερο.» Π.Β. σ.470

**Ερωτήσεις για συζήτηση**

`1. Καθώς διαβάζουμε τις ιστορίες αυτές, φαίνεται καθαρά ότι πολλοί από τους ανθρώπους δεν ήταν εξαρχής αφοσιωμένοι στον Θεό, γι’ αυτό και διάλεξαν αλλοεθνείς γυναίκες. Συνεπώς, ο Έσδρας δεν τους αφήνει να παραμείνουν στις δικές τους αποφάσεις αλλά προσπαθεί να τους επιπλήξει και να τους διορθώσει με σκοπό να επιφέρει αλλαγή. Επήλθε όμως πραγματική αλλαγή; Αλλάζοντας τη συμπεριφορά τους εξωτερικά, άλλαξαν και εσωτερικά; Η αφοσίωσή τους στον Θεό ενισχύθηκε; Πώς φαίνεται ότι οι περισσότεροι από αυτούς στην πραγματικότητα δεν άλλαξαν; Τι μπορούμε να μάθουμε από τα λάθη τους σχετικά με το πόσο σημαντική είναι η πραγματική αλλαγή της καρδιάς;`

`2. Πώς μπορούμε να βοηθήσουμε στην εκκλησία αυτούς που ίσως παλεύουν με προβλήματά σε γάμους που έγιναν ασύνετα;`

`3. Παρότι οι αρχές του Θεού είναι αιώνιες και απόλυτες, υπάρχουν μεγάλες διαφορές από πολιτισμό σε πολιτισμό. Γιατί θα πρέπει να έχουμε κατά νου τις διαφορές αυτές καθώς προσπαθούμε να βάλουμε σε εφαρμογή τις αρχές του Θεού στη ζωή και την κατάστασή μας;`