---
title:  Ο Εσδρας Αντιδρα
date:  17/12/2019
---

`Διαβάστε Έσδ. 9. Πώς αντιδρά ο Έσδρας όταν πληροφορείται για τους μεικτούς γάμους των Ισραηλιτών; Στο Έσδ. 9:1 και 2 διαβάζουμε ότι «δεν εχωρίσθησαν από του λαού των τόπων τούτων». Η λέξη «διαχωρίζω» χρησιμοποιείται και στα παρακάτω εδάφια: Λευιτ. 10:10, 11:47, Εξ. 26:33, Γεν. 1:4, 6, 7, 14, 18. Τι υποδηλώνει η χρήση της λέξης αυτής για έναν πιστό άνθρωπο που παντρεύεται έναν άπιστο; `

Ο λαός πλησίασε τον Έσδρα για το θέμα των μεικτών γάμων. Οι λέξεις που χρησιμοποιούν αναφερόμενοι στα έθνη που διέπραξαν βδελύγματα δείχνει ότι είχαν γνώση του Τορά, γιατί η λίστα ήταν βγαλμένη από Βιβλικές αναφορές. Είναι ενδιαφέρον το γεγονός ότι ο Έσδρας πληροφορήθηκε τα νέα αυτά από τους πολιτικούς ηγέτες, καθώς ακόμη και οι θρησκευτικοί ηγέτες του έθνους, οι ιερείς και οι Λευίτες, κατηγορούνταν για τέτοιου είδους αμαρτήματα.

«Όταν ερευνούσε ο Έσδρας για τα αίτια που οδήγησαν στη βαβυλωνιακή αιχμαλωσία, έμαθε ότι η αποστασία του Ισραήλ μπορούσε να εξιχνιασθεί ως αποδιδόμενη κυρίως στην ανάμειξή τους  με ειδωλολατρικά έθνη. Κατάλαβε ότι αν είχαν ακούσει την εντολή του Θεού να μείνουν χωρισμένοι από τα συνοριακά τους έθνη, θα είχαν αποφύγει πολλές θλιβερές και ταπεινωτικές εμπειρίες. Όταν τώρα πληροφορήθηκε ότι οι προεστώτες τολμούσαν να παραβαίνουν τους νόμους που τους δόθηκαν για προστασία κατά της ειδωλολατρίας, η καρδιά του αναστατώθηκε μέσα του. Συλλογιζόμενος την αγαθότητα του Θεού που ξαναέδινε στο λαό Του σταθερό έδαφος να πατήσουν στη γενέτειρά τους, και νιώθοντας κα-ταπτοημένος με δι¬καιολογημένη αγανάκτηση και λύπη για την αχαριστία τους.» Π.Β. σ.428.

Η λέξη «διαχωρίζω» χρησιμοποιείται για εντελώς αντίθετα πράγματα. Με την δήλωση αυτή αναγνώριζαν την πρότερη κατανόηση και γνώση της εντολής του Θεού να μείνουν μακριά από ψευδής θρησκείες. Καταλάβαιναν ότι κανένας δεν μπορούσε να πει ότι θα παντρευτεί ένα άτομο με αντίθετα πιστεύω και ότι αυτό δεν θα έχει αντίκτυπο στη συζυγική τους σχέση ή στον τρόπο μεγαλώματος των παιδιών τους. Συνειδητοποίησαν πόσο σοβαρή είχε γίνει η κατάσταση.

`ΣΚΕΨΗ: Τι μπορούμε να κάνουμε ώστε να διατηρήσουμε ζωντανή την πίστη στο σπίτι και στην οικογένειά μας, ακόμη κι αν έχουμε κάνει λανθασμένες επιλογές στο παρελθόν;`