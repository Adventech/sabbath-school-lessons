---
title:  Ο Εσδρας Αναλαμβανει Δραση
date:  18/12/2019
---

`Διαβάστε Έσδ. 10. Πώς αντιμετώπισαν ο Έσδρας και ο Νεεμίας το θέμα των μεικτών γάμων;`

Όλη η συγκέντρωση, συμπεριλαμβανομένου και αυτών που τις παντρεύτηκαν, αποφάσισε ομόφωνα να διώξει τις αλλοεθνείς γυναίκες. Υποσχέθηκαν να αποχωριστούν τις γυναίκες τους και αυτό διήρκησε 3 μήνες ώσπου να ολοκληρωθεί. Στο τέλος, 113 ιουδαίοι απομάκρυναν τις γυναίκες τους (εδ.18-43). Είναι ενδιαφέρον ότι στο εδ.44 αναφέρεται πως κάποιοι είχαν ήδη παιδιά. Η απομάκρυνση των μητέρων τους δεν φαίνεται λογική ούτε σωστή σε εμάς. Ωστόσο, πρέπει να θυμόμαστε ότι εκείνη η εποχή ήταν ξεχωριστή επειδή ο Θεός ξεκινούσε από την αρχή με το Ιουδαϊκό έθνος, και υπό μία έννοια, και εκείνοι με τον Θεό. Αν ήθελαν να ακολουθήσουν πλήρως τον Θεό, επιβάλλονταν τα δραστικά μέτρα.

Οι λέξεις που χρησιμοποιούνται στο Έσδ. 1011,19 «χωρίσθητε» (badal) και «αποβάλει» (yatza’) δεν χρησιμοποιούνται πουθενά αλλού στην Αγία Γραφή για το διαζύγιο. Ο Έσδρας θα γνώριζε την ορολογία που συνήθως χρησιμοποιούταν για το διαζύγιο, αλλά επέλεξε να μην τη χρησιμοποιήσει. Αυτό δείχνει ότι δεν θεωρούσε τους γάμους αυτούς έγκυρους όταν ανακάλυψαν ότι οι γάμοι παρέβαιναν το Τορά. Με άλλα λόγια, οι γάμοι ήταν άκυροι γιατί ήταν αντίθετοι στο νόμο. Η διαδικασία ήταν η διάλυση των άκυρων γάμων.  Ωστόσο, δεν μας δίνονται πληροφορίες για το τι απέγιναν οι γυναίκες και τα παιδιά και τι αντίκτυπο είχε η πράξη αυτή στην κοινότητα. Σύμφωνα με τα έθιμα της εποχής, οι άντρες φρόντιζαν οι ίδιοι τη μεταφορά των πρώην γυναικών και των παιδιών τους, οι οποίες συνήθως επέστρεφαν στα πατρικά τους.

Με την πάροδο του χρόνου, όμως, βλέπουμε ότι οι ιουδαίοι άρχισαν να παντρεύονται ξανά αλλοεθνείς γυναίκες και ίσως μερικοί επέστρεψαν στις γυναίκες που είχαν απομακρύνει. Η ανθρώπινή μας φύση προκαλεί σκαμπανεβάσματα στην αφοσίωσή μας στον Θεό. Ακόμη και όσοι θεωρούμε τους εαυτούς μας δυνατούς χριστιανούς πρέπει να παραδεχτούμε ότι έχουμε περάσει περιόδους μειωμένης αφοσίωσης στον Κύριο, καθώς η συμπόρευση μαζί Του θα μπορούσε να χαρακτηριστεί ελλιπής. Δυστυχώς, οι άνθρωποι πασχίζουν να βάλουν τον Θεό Πρώτο στη ζωή τους.

`ΣΚΕΨΗ: Ποιες ήταν οι εμπειρίες σας τις περιόδους «μειωμένης αφοσίωσης στον Κύριο»; Τι μάθατε από τις εμπειρίες αυτές;`