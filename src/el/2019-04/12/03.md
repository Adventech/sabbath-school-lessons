---
title:  Η Επιπληξη Του Νεεμια
date:  16/12/2019
---

`Διαβάστε Νεεμ. 13:26, 27. Τι μας δείχνουν τα εδάφια αυτά για το πόσο σημαντική είναι η ιστορία της Αγίας Γραφής και η πληροφόρηση που μας δίνει για τους κινδύνους της παρέκκλισης από το σωστό δρόμο;`

Ο Σολομώντας οδηγήθηκε βαθύτερα στην αμαρτία λόγω των επιλογών του. Προκάλεσε την καταστροφή του παραβαίνοντας την εντολή του Θεού για τους βασιλείς του Ισραήλ: «Ουδέ θέλει πληθύνει εις εαυτόν γυναίκας, διά να μη αποπλανηθή η καρδία αυτού• ουδέ θέλει πληθύνει σφόδρα εις εαυτόν αργύριον και χρυσίον.» (Δευτ. 1717). Η ζωή του Σολομώντα είναι ένα αρνητικό παράδειγμα: παντρεύτηκε περισσότερες από μία γυναίκες, αλλά το πιο σημαντικό, όπως τονίζει και ο Νεεμίας, διάλεξε γυναίκες που δεν λάτρευαν τον Θεό.

`Γιατί ο Νεεμίας είχε δίκιο όταν επέπληξε το έθνος για τους γάμους με ειδωλολάτρες; Γέν. 6:1-4, Γέν. 24:3, 4, Γέν. 28:1, 2, Δευτ. 7:3, 4 και Β’ Κορ. 6:14. `

Η διαταγή να μη γίνουν μεικτοί γάμοι δεν ήταν θέμα εθνικισμού, ήταν θέμα ειδωλολατρίας. Οι άνθρωποι στην Αγία Γραφή παντρεύονταν με αλλοεθνείς. Ο Μωυσής παντρεύτηκε την Σεπφώρα που ήταν Μαδιαμίτισσα. Ο Βοόζ παντρεύτηκε την Ρουθ που ήταν Μωαβίτισσα. Το θέμα όμως με τους μεικτούς γάμους στις εντολές αυτές αφορά τον γάμο με κάποιον που είναι διαφορετικής θρησκείας ή που δεν έχει καθόλου πίστη. Το πρόβλημα ήταν ότι ο λαός κατά την εποχή του Έσδρα και του Νεεμία δεν επέλεξε να παντρευτεί ανθρώπους πιστούς στον Θεό. Ο Richard M. Davidson, στο Flame of Yahweh (Peabody, Mass.: Hendrickson Publishers, 2007), p.316 γράφει: «Το Εδεμικό σχέδιο για τον γάμο… καλεί τους δύο συντρόφους να συμπληρώσουν ο ένας τον άλλον με όλο τους το είναι στην πνευματική πίστη καθώς και σε άλλες σημαντικές αρχές.” Οι ειδωλολάτρισσες σε αυτήν την περίπτωση δεν θέλησαν να απαρνηθούν την ειδωλολατρία. Συνεπώς, ο Νεεμίας ήταν ίσως περισσότερο λυπημένος παρά εξοργισμένος από τις επιλογές τους, γιατί ακριβώς αυτή η επιλογή τους έδειχνε έλλειψη αληθινής αφοσίωσης προς τον Θεό.

Η Αγία Γραφή μας προσφέρει λύσεις για πρακτικές που θα μας βοηθήσουν να παραμείνουμε στις αρχές του Θεού και είναι σχεδιασμένες να αυξήσουν τη χαρά μας. Κατά τον ίδιο τρόπο, η εντολή να μην κάνουμε αταίριαστους δεσμούς με άπιστους στον γάμο έχει στόχο να μας οδηγήσει σε μία καλύτερη ζωή και να προωθήσει την αμοιβαία αφοσίωσή μας στον Θεό.

`ΣΚΕΨΗ: Ποιες αρχές μπορούμε να αντλήσουμε σήμερα από τα γεγονότα εκείνης της εποχής για να προστατέψουμε την πίστη μας και την πίστη της οικογένειάς μας;`