---
title:  Στην Αγια Πολη
date:  28/11/2019
---

`Διαβάστε Νεεμ. 111,2. Γιατί έπρεπε να ρίξουν κλήρο για να δουν ποιος θα έμενε στην Ιερουσαλήμ σε αντίθεση με άλλους που θα έμεναν σε άλλες πόλεις; `

Τι μας διδάσκει το κεφ. 11; Έπρεπε να φέρουν νέους κατοίκους στην Ιερουσαλήμ από τους νεοαφιχθέντες που επέστρεψαν στην χώρα μετά την εξορία. Προφανώς ήταν πιο εύκολο να ζήσουν στην ύπαιθρο παρά στην πόλη. Ο λαός είχε τη γη του, την οποία κληρονόμησε από τους προπάτορές του. Ήταν θυσία να εγκαταλείψει τη γη αυτή και να ζήσει στην Ιερουσαλήμ, και πολλοί ίσως ένιωθαν ότι θα ξεριζώνονταν εάν το έκαναν αυτό. Η ζωή τους θα είχε νέες δυσκολίες και ο αστικός τρόπος ζωής θα ήταν πολύ διαφορετικός από την υπαίθρια ζωή. Η μετατόπιση σε ένα νέο και άγνωστο μέρος είναι πάντοτε δύσκολη.

Πόσο δύσκολο είναι να μετακομίσουμε σε μία νέα πόλη ή χώρα όπου πρέπει να διαδοθεί το ευαγγέλιο; Η αποστολή στις πόλεις απαιτεί προθυμία να αναλάβουμε νέες περιπέτειες και δυσκολίες.

«Οι εργάτες μας δεν εργάζονται όπως θα έπρεπε. Οι ηγέτες δεν έχουν συνειδητοποιήσει το έργο που πρέπει να επιτευχθεί. Όταν σκέφτομαι τις πόλεις στις οποίες τόσο λίγο έργο έχει γίνει, όπου υπάρχουν χιλιάδες να προειδοποιηθούν για την επικείμενη έλευση του Σωτήρα, νιώθω την έντονη επιθυμία να δω άντρες και γυναίκες να εργάζονται με τη δύναμη του Αγίου Πνεύματος, γεμάτοι με την αγάπη του Χριστού για τις ψυχές που χάνονται.» Testimonies for the Church, vol. 7. p. 40.

`Γιατί υπάρχει ένας μακροσκελής κατάλογος με ονόματα ιερέων και Λευιτών στο Νεεμ. 121-26; Ποια είναι η σύνδεση μεταξύ τους και με τα τείχη της Ιερουσαλήμ που αναφέρονται στο δεύτερο μέρος του ίδιου κεφαλαίου; (εδ. 27-47).`

Ο Θεός επιθυμεί τα πράγματα να γίνουν με συγκεκριμένο τρόπο. Απαιτούνται αφιερωμένοι και καθαγιασμένοι άνθρωποι πρώτα, για να γίνουν σημαντικά πράγματα. Οι ιερατικές αυτές οικογένειες βοήθησαν τον Νεεμία να χτίσει τα τείχη ώστε να μπορεί ο λαός να υμνεί τον ζωντανό Θεό με ασφάλεια μέσα στο ναό χωρίς εξωτερικές παρεμβάσεις. Τα τείχη ήταν σημαντικά για την ασφάλεια, αλλά χωρίς αφιερωμένους ιερείς η αληθινή λατρεία θα βρισκόταν σε κίνδυνο. Συνεπώς, με διάφορους τρόπους, όλος ο λαός συνέβαλε.