---
title:  Ταπεινωση Ενωπιον Του Θεου
date:  27/11/2019
---

`Διαβάστε Δευτ. 301-6. Ποια υπόσχεση δίνεται στον εβραϊκό λαό; Τι πρέπει να σημαίνει αυτή η υπόσχεση, παράλληλα με άλλες σαν αυτήν, σε ανθρώπους όπως ο Έσδρας και ο Νεεμίας; `

Ο Έσδρας και ο Νεεμίας γνώριζαν τις προφητείες. Γνώριζαν ότι ο Θεός θα επαναφέρει τον λαό από την αιχμαλωσία. Διαβάσαμε στο Νεεμ. 9:ότι κατανοούσαν την ιστορία τους και τις αιτίες των προβλημάτων τους. Ωστόσο, γνώριζαν και την χάρη και την καθοδήγηση του Θεού, παρά τις αμαρτίες τους.

Συνεπώς, εμπιστεύονταν τον Θεό ότι θα έστεφε με επιτυχία την επιστροφή τους από την αιχμαλωσία. Ωστόσο, όπως είδαμε αυτήν την τριμηνία, οι υποσχέσεις αυτές δεν σήμαιναν ότι δεν θα αντιμετώπιζαν και πολλές δυσκολίες κατά τη διάρκεια του ταξιδιού.

`Διαβάστε Έσδ. 8:16-23. Ποια ήταν η πρόκληση στο σημείο αυτό και πώς ανταποκρίθηκε ο λαός;`

Παρά τις υποσχέσεις, ο Έσδρας γνώριζε καλά πόσο επικίνδυνο ήταν το ταξίδι. Συνεπώς, η νηστεία και η ταπείνωση ενώπιον του Κυρίου ήταν ενδείξεις της εξάρτησης του λαού από τον Θεό για την επίτευξη του εγχειρήματος. Την περίοδο εκείνη, με τόσους μελλοντικούς κινδύνους να ελλοχεύουν, πέρασε από το μυαλό του Έσδρα η ιδέα να ζητήσουν βοήθεια και προστασία από τον βασιλιά. Τελικά, όμως, επέλεξε να μην το κάνει, σε αντίθεση με τον Νεεμία (Νεεμ. 2:9), ο οποίος είχε συνοδεία να τον προστατεύει. Ο Έσδρας, προφανώς ένιωσε ότι αν ζητούσε βοήθεια θα διέπραττε ατιμία προς τον Κύριο γιατί ήδη είχε δηλώσει στον βασιλιά, «Η χειρ του Θεού ημών είναι προς αγαθόν επί πάντας τους ζητούντας αυτόν• το δε κράτος αυτού και η οργή αυτού επί πάντας τους εγκαταλείποντας αυτόν» (Έσδ. 8:22). Στην περίπτωση αυτή, το εγχείρημά τους είχε θετική έκβαση, γιατί αργότερα έγραψε ότι ο Κύριος τούς είχε προστατεύσει και είχαν φτάσει με ασφάλεια στον προορισμό τους (Έσδ. 8:31).

`ΣΚΕΨΗ: Φυσικά, κι εμείς πρέπει να εμπιστευόμαστε τον Θεό σε όλα. Παράλληλα, όμως, ποιες φορές καλούμε για βοήθεια ακόμη και όσους δεν συμμερίζονται την πίστη μας; Σε αρκετές περιπτώσεις, γιατί αυτό όχι μόνο δεν είναι λάθος, αλλά είναι ακόμη και κατάλληλο;`