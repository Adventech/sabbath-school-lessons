---
title:  Που Ειναι Οι Ιερεις
date:  26/11/2019
---

Το ότι οι Εβραίοι επέστρεψαν από την Βαβυλώνα, αναμφισβήτητα, ήταν εκπλήρωση της προφητείας.

Όμως όπως πάντοτε συμβαίνει με τους ανθρώπους, ήρθαν αντιμέτωποι με προβλήματα. Ένα από τα μεγαλύτερα προβλήματα ήταν ότι παρά τις θαυμαστές υποσχέσεις για αποκατάσταση μετά την εξορία, πολλοί από τους Εβραίους δεν ήθελαν να επιστρέψουν στη χώρα των προγόνων τους, προτιμώντας να μείνουν στην Βαβυλώνα. Γιατί συνέβαινε αυτό;

`Διαβάστε Έσδ. 8:1-15. Επικεντρωθείτε περισσότερο στο εδάφιο 15. Ποια είναι η μεγάλη ανησυχία για την οποία διαβάζουμε εδώ, και γιατί αποτελεί ανησυχία για κάποιον που θέλει να επανεδραιώσει το έθνος του Ισραήλ ως την πρότερη πατρίδα;`

Δεν ήθελαν όλοι οι Εβραίοι που βρίσκονταν στη Βαβυλώνα, συμπεριλαμβανομένων κάποιων Λευιτών, να επιστρέψουν. Πολλοί παράγοντες συντελούσαν σ’ αυτό. Πολλοί από εκείνους είχαν γεννηθεί και μεγαλώσει στη νέα χώρα και ήταν η μόνη χώρα που γνώριζαν. Πολλοί ενδέχεται να μην ήθελαν να ξεκινήσουν το μακρύ και αδιαμφισβήτητα επικίνδυνο ταξίδι του γυρισμού σε μία χώρα την οποία εξαρχής δεν γνώριζαν. Στο τέλος όμως, όπως θα δούμε, ο λαός έφερε μαζί του αρκετούς Λευίτες για να υπηρετήσουν στο ναό, παρά τις προκλήσεις.

«Μέχρι εκείνη τη στιγμή οι Ιουδαίοι βρίσκονταν στη γη της εξορίας για περίπου ενάμιση αιώνα. Οι ανασκαφές στο Νιππούρ έφεραν στο φως πολλά έγγραφα που έδειχναν ότι πολλοί πλούσιοι Ιουδαίοι έμεναν στην περιοχή της Μεσοποταμίας κατά την κυριαρχία του Αρταξέρξη Α’. Επομένως, θα πρέπει για τον Έσδρα και τους άλλους αρχηγούς να ήταν δύσκολο να πείσουν όσους περισσότερους μπορούσαν να επιστρέψουν. Οι άποικοι αυτοί δεν είχαν να περιμένουν κάτι καλύτερο στην πατρίδα τους από μια σκληρή ζωή με λιγότερες ανέσεις σε σχέση με τη Βαβυλώνα. Με αυτά κατά νου, μας εκπλήσσει το γεγονός ότι ο Έσδρας κατάφερε να πείσει περίπου 2.000 οικογένειες να επιστρέψουν με τα αδέρφια τους στην παλιά τους πατρίδα.» The SDA Bible Commentary, vol. 3, p. 376.

`ΣΚΕΨΗ: «Και διδάσκοντες ότι διά πολλών θλίψεων πρέπει να εισέλθωμεν εις την βασιλείαν του Θεού.» Πράξ. 1422. Τι διαβάζουμε στο εδάφιο αυτό για τις δοκιμασίες και τις δυσκολίες όσων θέλουν να υπηρετούν με πίστη τον Κύριο;`