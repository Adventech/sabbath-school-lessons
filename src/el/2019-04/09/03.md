---
title:  Στις Πολεις Τους
date:  25/11/2019
---

`Διαβάστε τις λίστες στο Έσδ. 2:και Νεεμ. 7. Τι παρατηρείτε; `

Η επανάληψη που παρατηρούμε στο Έσδ. 2:(ο κατάλογος των αιχμαλώτων που επέστρεψαν με τον Ζοροβάβελ και τον Ιησού από την αιχμαλωσία στην Βαβυλώνα) και στο Νεεμ. 7:είναι σκόπιμη. Οι λίστες ίσως να φαίνονται βαρετές σε εμάς, αλλά αποκαλύπτουν ένα σημαντικό γεγονός - ότι ο Θεός ενδιαφέρεται για τις λεπτομέρειες για τις οποίες εμείς ίσως δεν ενδιαφερόμαστε.

Τα τείχη της Ιερουσαλήμ είχαν πλέον ανοικοδομηθεί, και το κείμενο στην Αγία Γραφή σκοπίμως θέλει να μας δείξει ότι η πρώτη γενιά των αιχμαλώτων που επέστρεψαν, η γενιά του Έσδρα και του Νεεμία, συνεισφέρανε όλοι στο σημαντικό αυτό επίτευγμα, αν και ο Θεός ήταν που τους έδωσε την επιτυχία. Η τωρινή γενιά έχτισε επάνω στα επιτεύγματα της προηγούμενης, παρότι το εγχείρημα ήταν περίπλοκο, γεμάτο εμπόδια, και δεν ολοκληρώθηκε στο επιθυμητό χρονικό διάστημα.

Η ηγεσία του Έσδρα και του Νεεμία ήταν πολύτιμη, αλλά και ο λαός έπραξε τα απαιτούμενα. Κάθε ομάδα πρόσφερε διαφορετικά καθήκοντα σε διαφορετικές χρονικές στιγμές, αλλά το αποτέλεσμα ήταν εκπληκτικό. Η αρχή (Έσδ. 2) συνδέεται με το τέλος (Νεεμ. 7), και όχι μόνο χτίστηκε ο δεύτερος ναός αλλά και η Ιερουσαλήμ αναμορφώθηκε και εδραιώθηκε.

`Διαβάστε Νεεμ. 7/ζ' 73. Τι μας διδάσκει το εδάφιο αυτό για το πόσο επιτυχείς ήταν στην επιθυμία τους να πραγματοποιήσουν το θέλημα του Θεού;`

«Οι υιοί Ισραήλ ήσαν εν ταις πόλεσιν αυτών.»

Η επιστροφή και η ανοικοδόμηση ήταν θαυμαστά έργα από πολλές πλευρές. Ένας λαός που χρόνια πριν είδε την πόλη και το ναό του να καταστρέφονται και τη χώρα του να λεηλατείται, πλέον επέστρεφε στην ίδια χώρα και την ίδια πόλη και ανοικοδομούσε τα πάντα, ακόμη και τον ναό. Σίγουρα θα φαινόταν θαυμαστό και στους ίδιους όπως και σε όσους ήταν γύρω τους. Τα πάντα, εξάλλου, έγιναν σύμφωνα με το θέλημα και τις υποσχέσεις του Θεού.

`ΣΚΕΨΗ: Ποια κατάσταση φαίνεται αυτή την στιγμή να είναι ανέλπιδη στην ζωή σας, αλλά παρόλα αυτά συνεχίζετε να εμπιστεύεστε τον Θεό στο να σας βοηθήσει;`