---
title:  Περαιτέρω Μελέτη
date:  13/12/2019
---

Διαβάστε Ε. Χουάιτ Β.Χ. σελ. 107-118.

«Όταν παρουσίασε μπροστά τους τις εντολές και τις απειλές του Θεού, καθώς και τις φοβερές τιμωρίες που δέχθηκε ο Ισραήλ στο παρελθόν εξαιτίας της ίδιας αυτής αμαρτίας, η συνείδησή τους αφυπνίσθηκε και ένα μεταρρυθμιστικό έργο άρχισε, που αποσόβη¬σε την απειλητική οργή του Θεού και έφερε την επιδοκιμασία και την ευλογία Του.

Μερικοί που ανήκαν στο ιερατείο, ικέτευαν για τις ειδωλολάτρισσες γυναίκες τους, δηλώνοντας ότι δεν μπορούσαν να αντέξουν στο χωρισμό τους από αυτές. Αλλά καμιά εξαίρεση δεν έγινε. Κανένας σεβασμός δε δείχθηκε ούτε σε θέσεις, ούτε σε αξιώματα. Οποιοσδήποτε από τους ιερείς αρνείτο να κόψει το δεσμό με τους ειδωλολάτρες, αποχωριζόταν αμέσως από την υπηρεσία του Κυρίου. Ο εγγονός ενός αρχιερέα που είχε πανδρευθεί την κόρη του περιβόητου Σαναβαλλάτ, όχι μόνο εκδιώχθηκε από το ιερατείο, αλλά και εξορίσθηκε αμέσως από το Ισραήλ. Ο Νεεμίας προσευχήθηκε: “Μνήσθητι αυτών, Θεέ μου, διότι εβεβήλωσαν την ιερατείαν, και την διαθήκην της ιερατείας, και των Λευιτών.”» Π.Β. σ.468

**Ερωτήσεις για συζήτηση**

`1. Διαβάστε το παραπάνω απόσπασμα της αδ. Χουάιτ. Συζητήστε αυτό που έκανε ο Νεεμίας, που δεν προχώρησε σε εξαιρέσεις ακόμη και για όσους φαίνονταν πραγματικά να αγαπούν τις γυναίκες τους και δεν ήθελαν να αποχωριστούν από αυτές. Πιστεύετε ότι ο Νεεμίας ήταν ιδιαίτερα σκληρός, ανένδοτος, και ότι μπορούσε να είχε κάνει κάποιες εξαιρέσεις; Γιατί ή γιατί όχι; Στο ίδιο πλαίσιο, με ποιον τρόπο εφαρμόζει η εκκλησία πειθαρχία στην αγάπη και την κατανόηση, και ταυτόχρονα παραμένει συνεπής και χωρίς να μειώνει τα πρότυπα της αλήθειας του Θεού;`

`2. Παρόλο που γνωρίζουμε ότι δεν υπάρχει τίποτα το νομικίστικο στην τήρηση της έβδομης ημέρας, του Σαββάτου, όπως επίσης δεν υπάρχει κάτι το νομικίστικο στην επιθυμία, την κλοπή ή το ψέμα, πώς μπορούμε να διασφαλίσουμε ότι δεν θα μετατρέψουμε την τήρηση του Σαββάτου (ή την υπακοή σε οποιαδήποτε άλλη εντολή) σε νομικισμό; Πώς η σκέψη του Σταυρού και όλων όσων έχει επιτελέσει ο Ιησούς για εμάς, μας προστατεύει από την παγίδα του νομικισμού;`

`3. Πώς μπορούμε να προστατευθούμε από τον κίνδυνο του σταδιακού και ταυτόχρονα σταθερού συμβιβασμού που αντιμετώπισε και ο Νεεμίας;`