---
title:  Δεν Εκαμνον Ουτως Οι Πατερες Σας
date:  12/12/2019
---

Ο ζήλος του Νεεμία για την ημέρα του Σαββάτου είναι αξιοθαύμαστος. Επιθυμώντας να τηρηθεί σωστά το Σάββατο, προειδοποίησε τους εμπόρους από τα άλλα έθνη ότι ακόμη και θα χειροδικούσε εναντίον τους εάν τους έβλεπε ξανά στην πόλη ή στις πύλες την ημέρα του Σαββάτου. Ως κυβερνήτης είχε επίσημα την ευθύνη να διασφαλίζει ότι η εντολή αυτή θα τηρούταν όπως έπρεπε.

«Αφοβα ο Νεεμίας τους επέπληξε για την αμέλεια του καθήκοντος και ρώτησε αυστηρά: “Τί είναι το πράγμα τούτο το κακόν το οποίον σεις κάμνετε, βεβηλούντες την ημέραν του σαββάτου; δεν έκαμνον ούτω οι πατέρες σας, και έφερεν ο Θεός ημών πάντα ταύτα τα κακά εφ’ ημάς, και επί την πόλιν ταύτην; αλλά σεις επαναφέρετε οργήν επί τον Ισραήλ, βεβηλούντες το σάββατον.” Τότε πρόσταξε “ότε ήρχιζε να συσκοτάζη εις τας πύλας της Ιερουσαλήμ προ του σαββάτου”, να κλείνουν τις πύλες και να μην ξανανοίγουν πριν περάσει το Σάββατο. Και έχοντας μεγαλύτερη ε¬μπιστοσύνη στους δικούς του υπαλλήλους, παρά σ’ εκεί¬νους που δι¬όριζαν οι νομικοί της Ιερουσαλήμ, τους κατέστησε στις πύλες για να βλέπουν ότι οι διαταγές του εκτελούνται.» Π.Β. σ.467

Η προειδοποίηση του Νεεμία για τη βεβήλωση του Σαββάτου παράλληλα με όλες τις υπόλοιπες προειδοποιήσεις για την παράβασή του αντηχούσε ως την εποχή του Ιησού. Στα Ευαγγέλια διαβάζουμε ότι ο Ιησούς αντιμετώπισε προβλήματα με τους θρησκευτικούς ηγέτες σχετικά με την πιστή τήρηση του Σαββάτου.

`Διαβάστε Ματθ. 12:1-8, Μάρκ. 3:1-6, Λουκ. 6/ς 6-11 και Ιωάν. 5:5-16. Ποιο είναι το πρόβλημα εδώ και πώς η κατανόηση της ιστορίας του αρχαίου Ισραήλ μας βοηθά να εξηγήσουμε γιατί προέκυψε η αντιπαράθεση; `

Παρότι είχαν πλανηθεί, ο ζήλος των θρησκευτικών αρχηγών να διασφαλίσουν ότι το Σάββατο δεν θα βεβηλωθεί, κατέληξε σε τέτοιο φανατισμό που κατηγόρησαν τον Ιησού, τον Κύριο του Σαββάτου (Λουκ. 65), ότι παραβαίνει την εντολή αυτή. Η ειρωνεία είναι ότι παρά το ότι πολλοί από αυτούς εξέφρασαν την ανησυχία τους για το νόμο, αμέλησαν τα «βαρύτερα του νόμου, την κρίσιν και τον έλεον και την πίστιν» (Ματθ. 23:23).

`ΣΚΕΨΗ: Πώς μπορούμε εμείς, ως άτομα και ως εκκλησία, να μην επαναλάβουμε το λάθος τους, είτε πρόκειται για το Σάββατο είτε για κάτι άλλο που πιστεύουμε ότι είναι σημαντικό για την πίστη μας;`