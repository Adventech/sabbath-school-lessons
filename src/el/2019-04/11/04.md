---
title:  Δεκατα Και Προσφορες
date:  10/12/2019
---

Οι μεταρρυθμίσεις του Νεεμία στις υπηρεσίες του ναού περιλάμβαναν την εφαρμογή των δεκάτων και των προσφορών.

`Διαβάστε Αρ. 18:21-24, Μαλ. 3:10, Ματθ. 23:23, Α’ Κορ. 9:7-14, Β’ Κορ. 9:6-8 και Εβρ. 7:1, 2. Τι μας διδάσκουν τα αποσπάσματα αυτά σχετικά με το πόσο σημαντικά είναι τα δέκατα και οι προσφορές, όχι μόνο στην υπηρεσία του ναού αλλά και για την σημερινή εποχή;`

Χωρίς τα δέκατα και τις προσφορές ο ναός δεν μπορούσε να λειτουργήσει. Όταν σταμάτησαν τα δέκατα, οι υπηρεσίες του ναού κατέρρευσαν και όλο το σύστημα λατρείας τέθηκε σε κίνδυνο. Καθώς το προσωπικό του ναού αναζήτησε άλλου είδους εργασίες για να μπορέσει να επιβιώσει, δεν μπορούσαν να επικεντρωθούν στη φροντίδα του ναού. Συνεπώς, η λατρεία προς τον Θεό ελαττώθηκε.

«Το σύστημα των δεκάτων είναι όμορφο με την απλότητά του. Η δικαιοσύνη του φαίνεται από την αναλογική απαίτηση σε πλούσιους και φτωχούς. Σε αναλογία εκείνων που ο Θεός μάς έδωσε να χρησιμοποιούμε καλούμαστε να επιστρέψουμε σε Αυτόν το δέκατο. Όταν ο Θεός καλεί να επιστρέψουμε τα δέκατα (Μαλ. 310) δεν κάνει έκκληση στην ευγνωμοσύνη ή στην γενναιοδωρία. Αν και η ευγνωμοσύνη πρέπει να υποκινεί κάθε μας πράξη προς τον Θεό, αποδεκατίζουμε επειδή είναι εντολή του Θεού. Τα δέκατα ανήκουν στον Κύριο, και ζητά να Του τα επιστρέψουμε.» S.D.A. Be-lieve p. 304.

Όπως συνέβη με τον ναό, έτσι και η δική μας εκκλησία θα καταρρεύσει χωρίς την υποστήριξη των μελών με δέκατα και προσφορές. Οι υπηρεσίες της εκκλησίας μας δεν θα λειτουργήσουν χωρίς ανθρώπους να πληρώνονται για να αφιερώσουν ποιοτικό χρόνο σε υπηρεσία, σχεδιασμό και διαχείριση της εκκλησίας του Θεού. Επίσης, η λατρεία προς τον Θεό θα έχανε από την ποιότητά της. Το σημαντικότερο, όμως, είναι ότι χωρίς τις δέκατα και τις προσφορές ο ευαγγελισμός θα ήταν ανύπαρκτος.

Επιπλέον, δίνουμε τα δέκατα επειδή ο Θεός καθιέρωσε το σύστημα αυτό στο Λόγο Του. Υπάρχουν φορές που ο Θεός δεν χρειάζεται να εξηγήσει γιατί έθεσε κάτι. Περιμένει από εμάς να Τον εμπιστευθούμε στο ότι έχει τα πάντα υπό τον έλεγχό Του. Καλό είναι να αναζητήσουμε το πώς λειτουργεί το σύστημα που θέσπισε, αλλά στη συνέχεια να το εμπιστευθούμε στα χέρια Του.

`ΣΚΕΨΗ: Γιατί τα δέκατα είναι τόσο σημαντικά στη δική μας πνευματική ζωή, και ως μέτρο της εμπιστοσύνης μας προς τον Θεό;`