---
title:  Δομη Των Διαθηκων
date:  19/11/2019
---

Οι Βιβλικοί σχολιαστές διαπιστώνουν ότι υπάρχει μία χαρακτηριστική δομή στις διαθήκες που αναφέρονται στην Αγία Γραφή, γεγονός που είναι εμφανές ακόμη και στις διαθήκες που σύναπταν οι Χετταίοι. Αυτό σημαίνει ότι ο Θεός επικοινωνούσε με τους ανθρώπους με τέτοιον τρόπο ώστε εκείνοι συγκεκριμένα, στον πολιτισμό τους, να μπορούν να κατανοήσουν όσα λέει.

Οι διαθήκες που ήταν χαρακτηριστικές κατά την εποχή του αρχαίου Ισραήλ είχαν την εξής δομή: προοίμιο (Ποιος είναι ο Θεός), ιστορική εισαγωγή (ορισμός της προηγούμενης σχέσης), προϋποθέσεις ή νόμους, ευλογίες ή κατάρες, μάρτυρες, ειδικές διατάξεις ή σημάδι της διαθήκης. Επομένως, δεν προκαλεί έκπληξη το γεγονός ότι ο Θεός χρησιμοποίησε κάτι παρόμοιο για να επικοινωνήσει με τον λαό Του εκείνη την εποχή. Χρησιμοποίησε κάτι που ήταν οικείο στον λαό.

Για παράδειγμα, όλο το Δευτερονόμιον είναι γραμμένο σε μορφή διαθήκης, γιατί ο Μωυσής καλεί τον λαό του Θεό να εισέλθει σε μία νέα σχέση διαθήκης μαζί Του. Αναφέρει τη διαθήκη με τον εξής τρόπο: ▪Προοίμιο (Δευτ. 11-5), ▪Ιστορική εισαγωγή (Δευτ. 16 - 443), ▪Προϋποθέσεις ή νόμοι (Δευτ. 444 - 2619), ▪Ευλογίες και κατάρες (Δευτ. 27:- 30), ▪Μάρτυρες (Δευτ. 3019) και τέλος, ▪Ειδική διάταξη (Δευτ. 319-13).

`Διαβάστε Ναυή 24. Πώς αποκαλύπτεται η δομή της διαθήκης και σε αυτό το κεφάλαιο;`

Το ίδιο ισχύει και με την ανανέωση της διαθήκης που έγινε από τον Ιησού του Ναυή.

Αρχικά αναφέρεται ένα προοίμιο όπου ο Θεός παρουσιάζει τον Εαυτό Του ως «Κύριος ο Θεός του Ισραήλ» (Ναυή 242). Στη συνέχεια ακολουθεί μία εκτενής ιστορική εισαγωγή όπου ο Ιησούς του Ναυή υπενθυμίζει στον λαό όλα όσα έχει κάνει ο Θεός για εκείνους στο παρελθόν (εδ. 2-13). Μετά την ιστορική αναδρομή απαριθμούνται οι προϋποθέσεις ή οι νόμοι (εδ. 14,15,23), αναφέρονται οι ευλογίες και οι κατάρες (εδ. 19,20), αναγνωρίζονται οι μάρτυρες (εδ. 22,27), και τέλος αναφέρεται η ειδική διάταξη (εδ. 25,26). Και σ’ αυτήν την περίπτωση χρησιμοποιήθηκε η βασική δομή μιας διαθήκης ώστε να επικοινωνήσει ο Θεός με τον λαό Ισραήλ και να τους δείξει την ηγεσία Του στο παρελθόν, αλλά και τι απαιτείται από εκείνους ώστε να διατηρήσουν τη διαθήκη ως το τέλος.

`ΣΚΕΨΗ: Διαβάστε Ναυή 24:15. Ποια αρχή διαβάζουμε εδώ την οποία μπορούμε ο καθένας να εφαρμόσουμε σήμερα;`