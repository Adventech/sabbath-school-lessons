---
title:  Περαιτέρω Μελέτη
date:  22/11/2019
---

Διαβάστε Ε. Χουάιτ, Β.Χ. σελ. 43-48.

«Το τελετουργικό σύστημα του επίγειου αγιαστηρίου είχε δύο φάσεις: οι ιερείς λειτουργούσαν στα άγια καθημερινά, ενώ ο αρχιερέας μια φορά το χρόνο στα άγια των αγίων επιτελούσε ένα ιδιαίτερο έργο εξιλασμού για τον καθαρισμό του αγιαστηρίου. Ημέρα με την ημέρα ο κάθε μεταμελούμενος αμαρτωλός παρουσίαζε τη θυσία του στην είσοδο του αγιαστηρίου, και τοποθετώντας  τα χέρια του στο κεφάλι του θύματος, εξομολογείτο τις αμαρτίες του. Έτσι, μεταφέρονταν συμβολικά οι αμαρτίες από αυτόν τον ίδιο στο αθώο θύμα. Τότε το ζώο σφαζόταν. Ο απόστολος λέει: “χωρίς χύσεως αίματος δεν γίνεται άφεσις.” “Η ζωή της σαρκός είναι εν τω αίματι.” Λευιτικόν 1711. Ο παραβιασμένος Νόμος του Θεού απαιτούσε τη ζωή του παραβάτη. Το αίμα, συμβολίζοντας τη ζωή του αμαρτωλού, του  οποίου την ενοχή έφερε τώρα το θύμα, ο ιερέας το μετέφερε στα άγια. Εκεί ράντιζε επάνω στο καταπέτασμα, πίσω από το οποίο βρισκόταν η κιβωτός που περιείχε τον παραβιασμένο από τον αμαρτωλό Νόμο. Με την τελετή αυτήν, η  αμαρτία συμβολικά μεταφερόταν μέσα στα άγια διαμερίσματα. Σε αυτές τις περιπτώσεις όμως το κρέας έπρεπε να φαγωθεί από τους   ιερείς, σύμφωνα  με την εντολή του Μωυσή στους υιούς του Ααρών: “Έδωκεν αυτό εις εσάς ο Κύριος διά να σηκώνητε την ανομίαν της συναγωγής.” Λευιτικόν 1017. Και οι δύο αυτές τελετές το ίδιο πράγμα συμβόλιζαν: τη μεταβίβαση της αμαρτίας από τον αμαρτωλό στο αγιαστήριο.» Τ.Π.Σ. σ. 500,501.

**Ερωτήσεις για συζήτηση**

`1. Αναλογιστείτε τις δεσμεύσει που δεν τηρήσατε όσο ειλικρινής κι αν ήταν αρχικά η πρόθεσή σας. Τι διδαχθήκατε που ίσως, σας αποτρέψει από το να ξανακάνετε παρόμοιο λάθος;`

`2. Η διαθήκη αποτελεί ένα νόμιμο έγγραφο μίας σχέσης. Εμείς δεν τηρήσαμε την διαθήκη με τον Θεό, παρόλα αυτά Εκείνος παραμένει πάντοτε πιστός στη διαθήκη Του μαζί μας. Με ποιον τρόπο αυτή η καλοσύνη και η πιστότητα του Θεού μάς φέρνει πιο κοντά Του και μας βοηθά να ζούμε όπως πρέπει;`

`3. Αναλογιστείτε πόσες φορές φερθήκατε άπιστα προς τον Θεό και τις υποσχέσεις της «νέας διαθήκης» (Λουκ. 2220, Εβρ. 813, 915). Γιατί είναι τόσο σημαντικό να κατανοήσουμε το σχέδιο της σωτηρίας και την υπόσχεση συγχώρησης που έχουμε λόγω του Ιησού, ο οποίος σφράγισε με το αίμα Του τη «νέα διαθήκη» για εμάς;`