---
title:  Δεσμευσεις
date:  20/11/2019
---

`Διαβάστε Νεεμ. 10:30-39. Ποια είναι τα τέσσερα πράγματα που δεσμεύτηκαν οι Ισραηλίτες να κάνουν ως μέρος της ανανεωμένης διαθήκης;`

Ο λαός δεσμεύτηκε ότι:

1.	Δεν θα  υπήρχαν μεικτοί γάμοι (δεν θα γινόταν γάμος ο οποίος θα μπορούσε να οδηγήσει σε ειδωλολατρία).
2.	Θα τηρούνταν απόλυτα το Σάββατο (δεν θα υπήρχαν χρηματικές συναλλαγές).
3.	Θα τηρούνταν η διαγραφή των χρεών και το σαββατικό έτος με στόχο την πρόνοια για τους φτωχούς και την παροχή ελευθερίας σε αυτούς.
4.	Η οικονομική στήριξη του ναού, των υπηρεσιών του και του προσωπικού, φέρνοντας τα πρωτογεννήματα, τους πρωτότοκους γιούς, και τα δέκατα διασφαλίζοντας μ’ αυτόν τον τρόπο τη συνέχεια της αληθινής λατρείας.

Οι πρώτες τρεις δεσμεύσεις αναφέρονται στις σχέσεις με τους άλλους ανθρώπους (γάμος και διαγραφή χρεών) και με τον Θεό (Σάββατο), ενώ ο τελευταίος όρκος (εδ. 32-39) αναφέρεται στους κανονισμούς του ναού.

Στόχος της κοινότητας ήταν να δείξουν την αφοσίωσή τους στη διαθήκη, και για τον λόγο αυτό έβαζαν σε εφαρμογή πρακτικούς τρόπους για να οικοδομήσουν τη σχέση τους με τον Θεό και με τους άλλους ανθρώπους. Ακόμη κι αν δεν τηρούσαν πάντα τη διαθήκη κατά γράμμα, κατανοούσαν ότι οι σωστές συνήθειες και πρακτικές θα επηρέαζαν το μέλλον. Για να μπει ο λαός στον σωστό δρόμο, έπρεπε να υιοθετήσει πρακτικές και συνήθειες που θα ήταν ευνοϊκές προς τον τελικό τους στόχο. Εφόσον ήθελαν να βαδίζουν κοντά στον Θεό, τότε η σπουδαιότητα του Σαββάτου και η φροντίδα του ναού αποτελούσαν σημαντικά βήματα προς την κατεύθυνση αυτή.

Δυστυχώς, δεν τήρησαν τις δεσμεύσεις όπως θα έπρεπε, όπως διαβάζουμε στα τελευταία κεφάλαια του Νεεμία. Ωστόσο, ακόμη κι αν δεν τις τήρησε όλος ο λαός, κάποιοι ή αρκετοί από το λαό τις τήρησαν. Με τη βοήθεια του Θεού και εφόσον επικεντρωνόμαστε σε Εκείνον, μπορούμε να αναπτύξουμε τις σωστές συνήθειες και να παραμείνουμε στο σωστό δρόμο.

`ΣΚΕΨΗ: «Η ορθή εξάσκηση της θέλησης επιφέρει ριζική μεταβολή στη ζωή σου. Παραχωρώντας τη θέλησή σου στο Χριστό, έ¬χεις για σύμμαχό σου τη δύναμη εκείνη που είναι ανώτερη α¬¬πό κάθε αρχή και εξουσία. Θα παραμείνεις ακλόνητος παίρ¬¬¬-νοντας δύναμη από ψηλά, και έτσι, παραχωρώντας συνεχώς τον εαυτό σου στο Θεό, θα αξιωθείς να ζήσεις μια νέα ζωή, μια ζωή πίστης.» Β.Χ. σ. 48.`

Τι σας κρατά πίσω από το να βιώσετε όσα είναι γραμμένα εδώ;