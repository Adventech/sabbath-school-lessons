---
title:  Οι Διαθηκες Ανα Την Ιστορια
date:  18/11/2019
---

Μετά τον κατακλυσμό, ο Θεός ξεκίνησε το έργο Του εκ νέου, πλέον με τον Νώε και τους μετέπειτα ανθρώπους. Επιδίωξε μία σχέση και με αυτούς και κεντρική ιδέα στη σχέση αυτή ήταν η ιδέα της διαθήκης. Η Αγία Γραφή αναφέρει επτά σημαντικές διαθήκες που σύναψε ο Θεός με τους ανθρώπους:

- 1η διαθήκη – Αδάμ (Γέν. 1:– 3)
- 2η διαθήκη – Νώε (Γέν. 6:– 9)
- 3η διαθήκη – Αβραάμ (Γέν. 12:1-3)
- 4η διαθήκη – Μωυσής και Ισραηλίτες (Εξ. 19:– 24)
- 5η διαθήκη – Φινεές (Αρ. 25:10-13)
- 6η διαθήκη – Δαβίδ (Β’ Σαμ. 7:5-16)
- 7η διαθήκη – Νέα Διαθήκη (Ιερ. 31:31-34)

`Διαβάστε τα παρακάτω αποσπάσματα. Τι εννοείται με τη φράση «αιώνια διαθήκη»; (Γέν. 916, 177, Ησ. 553, Εβρ. 1320).`

Στην Αγία Γραφή η φράση «αιώνια διαθήκη» αναφέρεται 16 φορές. Οι 13 από αυτές αναφέρονται συγκεκριμένα στις διαθήκες με τον Αβραάμ, με το Ισραήλ στο όρος Σινά, και με τον Δαβίδ. Κάθε μία από αυτές παρότι είναι μοναδική, έφερε το αποτύπωμα της «αιώνιας διαθήκης». Όπως το αιώνιο Ευαγγέλιο αναφέρεται για πρώτη φορά στη Γένεση 3:15 και στη συνέχεια αποκαλύπτεται σε όλη την Αγία Γραφή, το ίδιο συμβαίνει και με την αιώνια διαθήκη. Κάθε διαδοχική διαθήκη μάς βοηθά να κατανοήσουμε βαθύτερα την αιώνια διαθήκη της αγάπης, η οποία αποκαλύπτεται πλήρως στο σχέδιο της σωτηρίας. Η Παλαιά και η Καινή Διαθήκη περιέχουν τα ίδια στοιχεία.

1.	Καθαγιασμός: «Θέλω θέσει τον νόμον μου εις τα ενδόμυχα αυτών, και θέλω γράψει αυτόν εν ταις καρδίαις αυτών»• (Ιερ. 31:33, συγκρίνετε με Εβρ. 8:10).
2.	Συμφιλίωση: «Και θέλω είσθαι Θεός αυτών, και αυτοί θέλουσιν είσθαι λαός μου» (Ιερ. 31:33, Εβρ. 8:10).
3.	Αποστολή: «Και δεν θέλουσι διδάσκει πλέον έκαστος τον πλησίον αυτού, και έκαστος τον αδελφόν αυτού, λέγων, Γνωρίσατε τον Κύριον• διότι πάντες ούτοι θέλουσι με γνωρίζει, από μικρού αυτών έως μεγάλου αυτών, λέγει Κύριος» (Ιερ. 31:34, Εβρ. 8:11).
4.	Δικαίωση: «Διότι θέλω συγχωρήσει την ανομίαν αυτών, και την αμαρτίαν αυτών δεν θέλω ενθυμείσθαι πλέον» (Ιερ. 31:34, Εβρ. 8:12).