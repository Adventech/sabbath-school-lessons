---
title:  Ο Θεος Και Η Διαθηκη
date:  16/11/2019
---

> <p>Εδαφιο Μνημης</p>
>  «“Όθεν διά πάντα ταύτα ημείς κάμνομεν διαθήκην πιστήν, και γράφομεν αυτήν• και επισφραγίζουσιν αυτήν οι άρχοντες ημών”… και δεν θέλομεν εγκαταλείψει τον οίκον του Θεού ημών.» Νεεμίας 9:38, 10:39.

### Για τη μελέτη αυτής της εβδομάδας, διαβάστε Νεεμ. 10:1-29, Γεν. 4:8-19, Εβρ. 13:20, Ναυή 24, Νεεμ. 10:30-39, Εβρ. 8:1-7.
Τι εννοεί η Αγία Γραφή όταν κάνει λόγο για «διαθήκη»; Η πιο εύκολη ερμηνεία αυτού του είδους της Βιβλικής διαθήκης είναι ότι αποτελεί την επισφραγισμένη συνθήκη μεταξύ του Θεού και του λαού Του. Ο Θεός λέει «Είστε ο λαός μου και εγώ ο Θεός σας». Πέρα από τα παραπάνω, βλέπουμε ότι οι γραπτές διαθήκες χρησιμοποιούνταν στην αρχαιότητα πολύ συχνά μεταξύ αρχηγών και των υποτελών τους.

Οι διαθήκες αυτές συνάπτονταν γιατί ωφελούσαν και τις δύο πλευρές. Ο αρχηγός θα φρόντιζε το λαό, και ο λαός θα απέδιδε φόρο τιμής. Με τον Θεό, ωστόσο, η διαθήκη ήταν διαφορετική. Ο Θεός δεν λάμβανε κάτι από τη διαθήκη, και υποσχόταν ότι θα παρέμενε πιστός στη διαθήκη ακόμη κι αν οι άνθρωποι έπρατταν το αντίθετο. Πράγματι, οι ευλογίες και οι κατάρες που συνδέονταν με τη διαθήκη βοήθησαν τους Ισραηλίτες να κατανοήσουν πότε άρχισαν να συμβαίνουν άσχημα πράγματα, και ότι παρέβαιναν τη διαθήκη.

Την εβδομάδα αυτή θα μελετήσουμε τη διαθήκη την οποία ανανέωσαν οι Ισραηλίτες με τον Θεό στο Νεεμία 10:και θα δούμε κάποιες γενικές πληροφορίες σχετικά με την ιστορία και τη σημασία της σύναψης διαθήκης στην Αγία Γραφή.