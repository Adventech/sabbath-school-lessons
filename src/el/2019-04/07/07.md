---
title:  Περαιτερω Μελετη
date:  15/11/2019
---

Διαβάστε Ε. Χουάιτ, Β.Χ. σελ. 37-41.

Στο Νεεμ. 9:25 οι Ιουδαίου μιλούν για το πώς «ενετρύφησαν» οι πρόγονοί τους στη μεγάλη αγαθότητα του Θεού. Η φωνητική ρίζα είναι η ίδια με το όνομα Εδέμ, όπως στον παράδεισο της Εδέμ (Γέν. 2:15). Η καλύτερη, ίσως, μετάφραση θα ήταν να χρησιμοποιηθεί το όνομα Εδέμ σε θέση ρήματος –«εδεμοποιήθηκαν».

Το Ευαγγέλιο, εξάλλου, είναι αποκατάσταση, και ποιο άλλο σύμβολο από ό,τι η Εδέμ θα μπορούσε να μας δείξει πώς θα αποκατασταθούμε στο τέλος; Ο Θεός ξεσήκωσε τους Ιουδαίους και τους έφερε στο σταυροδρόμι του αρχαίου κόσμου για να δημιουργήσει την όσο το δυνατόν πιο κοντινή προσομοίωση της Εδέμ που θα μπορούσε να υπάρξει στον κόσμο της αμαρτίας. Ακόμη και μετά την αιχμαλωσία και την επιστροφή, το ενδεχόμενο ακόμη υπήρχε. «Ο Κύριος λοιπόν θέλει παρηγορήσει την Σιών• αυτός θέλει παρηγορήσει πάντας τους ηρημωμένους τόπους αυτής• και θέλει κάμει την έρημον αυτής ως την Εδέμ, και την ερημίαν αυτής ως παράδεισον του Κυρίου» (Ησ. 51:3).

Πράγματι, ο λαός απολάμβανε τις υλικές ευλογίες που ο Θεός υποσχέθηκε, ευλογίες που θύμιζαν την αφθονία της Εδέμ. Οι ευλογίες ήταν για να τις απολαύσουν. Ο Θεός δημιούργησε τον φυσικό κόσμο για να μπορούν να τον απολαμβάνουν οι άνθρωποι καθώς και ο ευλογημένος λαός Του επίσης. Η αμαρτία τους δεν οφειλόταν στο γεγονός ότι δεν «εδεμοποιήθηκαν» στην αγαθότητα του Θεού, αλλά ότι ξεχνούσαν τον Θεό (Ιεζ. 2335), την αγαθότητα του Οποίου απολάμβαναν. Οι ευλογίες του Θεού έγιναν ο σκοπός τους, αντί να αποτελούν το μέσο που θα αποκάλυπτε τον Θεό στους ανθρώπους γύρω τους.

**Ερωτησεις για συζητηση**

`1. Ο Ιησούς είπε «Ο δε εις τας ακάνθας σπαρθείς, ούτος είναι ο ακούων τον λόγον, έπειτα η μέριμνα του αιώνος τούτου και η απάτη του πλούτου συμπνίγει τον λόγον, και γίνεται άκαρπος.» (Ματθ. 13:22). Τι εννοεί με τη φράση «η απάτη του πλούτου» και πώς σχετίζεται αυτό με την προσευχή εξομολόγησης που μελετήσαμε;`

`2. Επικεντρωθείτε στο δόγμα της δημιουργίας. Παρατηρήστε ότι στην προσευχή στο Νεεμ. 9:ο λαός μίλησε σχεδόν αμέσως για τον Κύριο ως Δημιουργό και Υποστηρικτή μας. Τι μας λέει αυτό σχετικά με το πόσο ζωτικής σημασίας είναι το δόγμα αυτό για την πίστη μας;`

``3. Πώς επιτυγχάνουμε την σωστή ισορροπία μεταξύ της αναγνώρισης της αμαρτωλότητάς μας και του να μην επιτρέπουμε στο Σατανά να χρησιμοποιεί την αμαρτωλότητά μας για να μας αποθαρρύνει και να μας κάνει να εγκαταλείψουμε την πίστη μας; ``