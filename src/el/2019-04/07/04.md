---
title:  Μαθηματα Απο Το Παρελθον
date:  12/11/2019
---

`Διαβάστε Νεεμ. 9:9-22. Με ποιον τρόπο διαφέρει αυτό το κομμάτι της προσευχής από το πρώτο κομμάτι;`

Τα λόγια της προσευχής μεταφέρονται από την δοξολογία στον Θεό για την πιστότητά Του, στην απιστία των Ισραηλιτών στα όσα βίωσαν στην Αίγυπτο και στην έρημο. Αναφέρονται όλα όσα παρείχε ο Θεός στους Ισραηλίτες, αλλά δυστυχώς η απάντηση των «πατέρων» στα δώρα αυτά ήταν η υπερηφάνεια, το πείσμα, και η ασέβεια προς τις γεμάτες χάρη πράξεις του Θεού.

Η αναγνώριση της ανθρώπινης αποτυχίας και της έλλειψης αληθινής αφοσίωσης προς τον Θεό είναι ένα σημαντικό βήμα εξομολόγησης και μετάνοιας. Και παρότι τα κείμενα αυτά αναφέρονται σε ανθρώπους του παρελθόντος, όλοι έχουμε αντιμετωπίσει αυτά τα θέματα.

Φυσικά, εδώ είναι που έρχεται στη ζωή μας όπως και στη ζωή τους, το Ευαγγέλιο. Η εξομολόγηση των αμαρτιών μας δεν μας σώζει. Μας σώζει μόνο η θυσία του Χριστού για εμάς. Η εξομολόγηση, παράλληλα με την μετάνοια, είναι βασικά στοιχεία για να καταλάβουμε ότι πρέπει να μας καταστήσει δίκαιους μόνο ο Χριστός και μόνο. “Όταν μέσω της μετάνοιας και της πίστης αποδεχόμαστε τον Χριστό ως Σωτήρα μας, ο Κύριος συγχωρεί τις αμαρτίες μας και την ποινή για την παράβαση του νόμου.” Ε. Χουάιτ, Selected Messages, book 3, σ. 191.

Παράλληλα, λόγω της καλοσύνης Του μας ωθεί να εξομολογηθούμε τις αμαρτίες μας και να μετανοήσουμε, πρέπει να είμαστε αποφασισμένοι, με τη δύναμη του Θεού, να τις εγκαταλείψουμε.

Ο λαός του Ισραήλ είχε πείσμα, αλλά ο Θεός είχε αγάπη. Κοιτάζοντας το παρελθόν, ο λαός θυμόταν όλα όσα είχε κάνει ο Θεός γι’ αυτούς, και ότι θα συνέχιζε να τους φροντίζει και στο παρόν και στο μέλλον. Γι’ αυτό ήταν τόσο σημαντικό ο λαός να θυμάται το πώς ενήργησε ο Θεός στην ιστορία τους. Όταν ξεχνούσαν γεγονότα, τότε δημιουργούνταν προβλήματα.

`ΣΚΕΨΗ: Αναλογιστείτε φορές που ήσασταν σίγουροι ότι ο Θεός εργαζόταν στη ζωή σας. Πώς μπορείτε να παρηγορηθείτε από αυτό την επόμενη φορά που θα έρθετε αντιμέτωποι με δυσκολίες; Πώς μπορείτε να μάθετε να εμπιστεύεστε περισσότερο την καλοσύνη του Θεού όταν νιώθετε παντελώς αποθαρρυμένοι, απογοητευμένοι και γεμάτοι φόβο για το μέλλον;`