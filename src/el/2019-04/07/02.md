---
title:  Νηστεια Και Λατρεια
date:  10/11/2019
---

`Διαβάστε Νεεμ. 9:1-3. Γιατί ο λαός ξεχώριζε τον εαυτό του από τους μη Ιουδαίους;`

Παρότι ο Νεεμίας ήθελε να διασφαλίσει ότι ο λαός θα συνέδεε την περίοδο αυτή με συναισθήματα χαράς, τώρα οδηγούσε τον λαό σε νηστεία. Ταπείνωσαν τους εαυτούς τους ενώπιον του Θεού, φόρεσαν σάκους και έριξαν χώμα στο κεφάλι τους. Επειδή οι μη Ιουδαίοι δεν είχαν μερίδιο στις μεγάλες αμαρτίες του λαού του Ισραήλ, οι Ισραηλίτες χωρίστηκαν από αυτούς γιατί ήξεραν ότι οι δικές τους αμαρτίες έπρεπε να συγχωρηθούν. Αναγνώριζαν τις αμαρτίες του έθνους τους οι οποίες επέφεραν την εξορία.

Οι συλλογικές προσευχές τους και η εξομολόγηση των αμαρτιών τους έδειχναν την βαθιά κατανόηση της αμαρτίας τους. Οι Ισραηλίτες θα μπορούσαν να είναι θυμωμένοι με τους προγόνους τους που δεν έπραξαν σωστά, οδηγώντας ένα ολόκληρο έθνος στην εξορία, ή θα μπορούσαν να παραπονιούνται για τις επιλογές των ηγετών τους και την έλλειψη ευσέβειας που επέδειξαν οι προηγούμενες γενιές και τους οδήγησαν στο σημείο που βρίσκονταν τώρα – μία μικρή μόνο ομάδα επέστρεψε. Ωστόσο, χωρίς να φωλιάζει μίσος και δυσαρέσκεια στην καρδιά τους, στράφηκαν στον Θεό με ταπεινοφροσύνη και εξομολόγηση των αμαρτιών.

Στο εδ.3 αναφέρεται ότι ο λαός διάβαζε από το βιβλίο του νόμου για ¼ της ημέρας και για άλλο ¼ της ημέρας εξομολογούνταν τις αμαρτίες τους και υμνούσαν τον Θεό. Αυτή είναι η τρίτη ανάγνωση του Τορά και είναι απαραίτητη για την εξομολόγηση των αμαρτιών, η οποία πρέπει να βασίζεται στην αλήθεια που προέρχεται από τον Θεό. Μέσα από την ανάγνωση της Αγίας Γραφής, ο Θεός έρχεται πιο κοντά μας και το Άγιο Πνεύμα μπορεί να μας μιλήσει και να μας διδάξει. Η αλήθεια του Λόγου Του διαμορφώνει τη σκέψη και την κατανόησή μας, μας δίνει κουράγιο και μας αναστηλώνει. Οι Ισραηλίτες θλίβονταν και έκλαιγαν, γιατί, αφιερώνοντας χρόνο στον Θεό γνώρισαν την ωραιότητα και την καλοσύνη Του, καθώς τους εντυπώθηκε ότι ο Δημιουργός του σύμπαντος επιλέγει να είναι κοντά μας παρά την αναξιότητά μας. Έτσι, κατανοούμε ότι χωρίς τον Θεό στη ζωή μας δεν διαφέρουμε σε τίποτα από τους πνευματικούς μας προγόνους στην πίστη. Μόνο όταν ο Θεός εργάζεται στη ζωή μας μπορούμε να γίνουμε εκείνοι που πρέπει να είμαστε.

`Διαβάστε Δαν. 9:4-19. Πώς βρίσκει εφαρμογή η προσευχή του Δανιήλ στη ζωή μας σήμερα; Τι θα πρέπει να φανερώνει στη ζωή του καθενός μας προσωπικά, αλλά και ως εκκλησία;`