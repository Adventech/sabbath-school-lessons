---
title:  Ο Συγχωρητικος Θεος Μας
date:  09/11/2019
---

> <p>Εδαφιο Μνημης</p>
>  «Ο κρύπτων τας αμαρτίας αυτού, δεν θέλει ευοδωθή• ο δε εξομολογούμενος και παραιτών αυτάς, θέλει ελεηθή.» Παροιμίες 28:13.

### Για τη μελέτη αυτής της εβδομάδας, διαβάστε Νεεμ. 9:1-3, Δαν. 9:4-19, Νεεμ. 9:4-8, Κολ. 1:16, 17, Νεεμ. 9:9-38, Ρωμ. 5:6-8.
Μετά τη Γιορτή της Σκηνοπηγίας οι αρχηγοί μάζεψαν ξανά τον λαό για εξομολόγηση των αμαρτιών τους και μετάνοια ενώπιον του Θεού.

Νωρίτερα, οι αρχηγοί είπαν στο λαό να σταματήσουν να θρηνούν και να λυπούνται για τα λάθη τους, αλλά αυτό δεν σημαίνει ότι το πένθος και η εξομολόγηση δεν είναι σημαντικά. Έτσι, τώρα που τελείωσε η γιορτή, ήρθε η ώρα να περάσουν στη σωστή εξομολόγηση των αμαρτιών.

Η σειρά των γεγονότων που παρουσιάζεται εδώ δεν σημαίνει απαραίτητα ότι είναι η σειρά με την οποία γίνονται πάντοτε η χαρά και η εξομολόγηση των αμαρτιών. Ούτε σημαίνει ότι πρέπει να ακολουθείται μόνο η αντίστροφη σειρά. Παρότι συνήθως προηγείται η εξομολόγηση και στη συνέχεια έρχεται η γιορτή, ίσως ο εορτασμός του Θεού στη ζωή μας θα έπρεπε να έχει την πρώτη θέση. Εξάλλου, στην Ρωμ. 2:4 διαβάζουμε ότι είναι «η χρηστότης του Θεού» που φέρνει την μετάνοια. Η «χρηστότης» Του τότε θα πρέπει να επιφέρει την δοξολογία και την γιορτή, καθώς επίσης και την υπενθύμιση ότι χρειαζόμαστε τον Θεό να μας συγχωρήσει, να μας καθαρίσει και να μας αναδημιουργήσει.