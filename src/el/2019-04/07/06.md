---
title:  Δοξολογια Και Δεηση
date:  14/11/2019
---

`Διαβάστε Νεεμ. 9:32-38. Σε τι επικεντρώνεται το συμπέρασμα της εξομολογητικής προσευχής; `

Για μία ακόμη φορά δοξάζεται ο Θεός μέσω της προσευχής: μέγας, ισχυρός, φοβερός, φυλάττων διαθήκην και έλεος. Φαίνονται να είναι ειλικρινείς στην αναγνώριση του Ποιος είναι ο Θεός για εκείνους.

Φέρνουν επίσης ένα αίτημα ενώπιον του Θεού σε μορφή διαθήκης με τον Κύριο, η οποία περιγράφεται λεπτομερώς στο κεφάλαιο 10. Ποιο είναι το αίτημά τους;

«Τώρα λοιπόν, Θεέ ημών, ο μέγας, ο ισχυρός, και φοβερός Θεός, ο φυλάττων την διαθήκην και το έλεος, ας μη λογισθή μικρά ενώπιόν σου πάσα η θλίψις ήτις εύρηκεν ημάς» (Νεεμ. 9:32).

Η κοινότητα πρέπει να αποδώσει φόρο τιμής στους βασιλείς της. Καταπίεση από όλες τις πλευρές βασανίζει τη μικρή ομάδα Ισραηλιτών και έχουν κουραστεί από την κατάσταση αυτή. Έπρεπε να βιώσουν τη μία τυραννία μετά την άλλη και ελπίζουν αυτό να λήξει.

Είναι ενδιαφέρον ότι μετά την αναφορά της απιστίας του έθνους τους αποκαλούν τους εαυτούς τους δούλους. Επομένως, καταλαβαίνουν την ανάγκη να υπακούσουν στον Θεό σε ό,τι οι πρόγονοί τους δεν το έκαναν. Αυτό αποτελεί έκφραση της επιθυμίας τους να είναι πιστοί στον Κύριο και στις εντολές Του. Και, ως δούλοι του Θεού, ζητούν από Εκείνον να επέμβει γι’ αυτούς.

Η κοινότητα του Έσδρα και του Νεεμία περιγράφουν την τωρινή εμπειρία τους ως «θλίψει μεγάλη» (εδ.37), η οποία μπορεί να συγκριθεί με την θλίψη που βίωσαν οι Ισραηλίτες στην Αίγυπτο. Η προσευχή τους υμνεί τον Θεό που είδε τη θλίψη τους στην Αίγυπτο και δεν την παρέβλεψε. Τώρα, ζητούν από τον Θεό να παρέμβει όπως και στο παρελθόν, παρότι δεν τους αξίζει, γιατί κανείς τους – ούτε οι βασιλείς, ούτε οι άρχοντες, ούτε οι ιερείς, ή οι πατέρες τους ήταν πιστοί. Συνεπώς, ελπίζουν στην παρέμβαση στου Θεού βασισμένοι στη χάρη και στο έλεος Του σ’ αυτούς και όχι στα δικά τους έργα ή των προγόνων τους

`ΣΚΕΨΗ: Διαβάστε Ρωμ. 5:6-8. Πώς φαίνεται σ’ αυτά τα κείμενα τι ζητούν οι Ισραηλίτες από τον Θεό; Πώς μπορούμε να αντλήσουμε παρηγοριά από τα αιτήματά τους και από το τι λέει ο Παύλος στην επιστολή;`