---
title:  Αρχη Της Προσευχης
date:  11/11/2019
---

Η ανταπόκριση του λαού στην ανάγνωση της Γραφής ήταν μία μακροσκελής προσευχή που ανέφερε την καλοσύνη του Θεού σε αντιδιαστολή με την έλλειψη πίστης του λαού Ισραήλ. Παρατηρούμε ότι η ανταπόκριση μοιάζει περισσότερο με κήρυγμα παρά με προσευχή, γιατί σχεδόν κάθε εδάφιο μοιάζει με κάποιο άλλο μέσα στην Αγία Γραφή.

`Διαβάστε Νεεμ. 9:4-8. Ποια είναι τα κύρια θέματα στα οποία επικεντρώνεται η προσευχή στα πρώτα εδάφια και γιατί;`

Στο πρώτο μέρος της προσευχής, ο λαός ευλογεί τον Θεό, ιδιαίτερα το όνομά Του. Στην εβραϊκή κουλτούρα, το όνομα δεν ήταν μόνο το πως αποκαλούσαν κάποιον, αλλά του προσέδιδε και την ταυτότητά του. Επομένως, η δοξολογία του ονόματος του Θεού είναι σημαντικό γεγονός γιατί δείχνει στον κόσμο ότι το όνομα αυτό είναι άξιο δόξας και τιμής. Αυτό είναι το όνομα του Δημιουργού του Σύμπαντος. Η προσευχή ξεκινά με λατρεία στον Θεό ως Δημιουργό και ως Εκείνον που «ζωοποιεί» τα πάντα (Νεεμ. 9:6, και Κολ. 116,17). Η λέξη «ζωοποιώ» στην εβραϊκή γλώσσα σημαίνει «κρατώ ζωντανό».

Ο Μόνος Δημιουργός των πάντων είναι εκείνος που διάλεξε τον Αβραάμ, έναν άνθρωπο γνωστό για το ότι η καρδιά του ήταν πιστή. Ίσως να φαίνεται ότι ο Αβραάμ υστερούσε στην πίστη σε αρκετές περιστάσεις αλλά όταν του ζητήθηκε να θυσιάσει τον γιο του, δεν δίστασε (Γέν. 22). Έμαθε να είναι πιστός – όχι από τη μία ημέρα στην άλλη, αλλά κατά τη διάρκεια της σχέσης του με τον Θεό. Στην εβραϊκή κουλτούρα, ο όρος «καρδιά» αναφέρεται στο νου. Με άλλα λόγια, ο Αβραάμ καλλιέργησε πιστότητα σε σκέψη και πράξη και ο Θεός του το αναγνώρισε.

Οι πρώτες φράσεις της προσευχής επικεντρώνονται στον Θεό ως 1) Δημιουργό, 2) Ζωοποιό και 3) Εκείνον που τηρεί τις υποσχέσεις Του. Ο λαός θυμάται πρώτα το Ποιος είναι ο Θεός: Είναι ο έμπιστος Θεός που μας δημιούργησε, που μας ζωοποιεί, και που πάντοτε τηρεί τις υποσχέσεις Του σε εμάς. Όταν έχουμε τα παραπάνω στον νου μας, οι προτεραιότητες στη ζωή μας είναι διαφορετικές και μαθαίνουμε να Τον εμπιστευόμαστε ακόμη και στις πιο δύσκολες καταστάσεις που μοιάζει να είναι μακριά μας και να μην ενδιαφέρεται για τα προβλήματά μας.

`ΣΚΕΨΗ: Γιατί το δόγμα του Θεού ως Δημιουργός μας αποτελεί ζωτικό κομμάτι της πίστης μας; Ποια άλλη διδασκαλία είναι τόσο σημαντική όσο αυτή, κατά την οποία ο Θεός μάς δίνει εντολή να αφιερώσουμε 1/7 της ζωής μας κάθε εβδομάδα στο να θυμόμαστε Εκείνον ως Δημιουργό;`