---
title:  Ο Υιος Του Ανθρωπου Θα Επιστρεψει!
date:   05/09/2024
---

`Διαβάστε Μάρκ. 13:24-32. Σε ποιο σημαντικό μελλοντικό γεγονός αναφέρονται αυτά τα εδάφια;`

Στο Μάρκ. 13:24-32 διαβάζουμε για την Δευτέρα Παρουσία. Πριν επιστρέψει ο Χριστός θα γίνουν σημεία στον ήλιο, στο φεγγάρι και στα αστέρια που θα προαναγγέλλουν την έλευσή Του. Η Κ.Δ. είναι γεμάτη προφητείες για εκείνη την υπέροχη στιγμή. Στην Α’ Κορ. 15, ο απ. Παύλος αναφέρεται στην ανάσταση. Στην Α’ Θεσ. 43:13-18, ο απ. Παύλος μιλάει για την Δευτέρα Παρουσία. Σε αυτά τα εδάφια, υπογραμμίζει την ανάσταση των Χριστιανών που θα ξυπνήσουν από τους νεκρούς όταν ο Χριστός επιστρέψει.

Ο απ. Πέτρος αναφέρεται στην Δευτέρα Παρουσία στη Β’ Πέτ. 3:3-13. Μας εξηγεί ότι ο Κύριος δεν καθυστερεί την υπόσχεση της επιστροφής Του, αλλά μακροθυμεί, επειδή θέλει όλοι να ομολογήσουν τις αμαρτίες τους και να δεχτούν τη συγχώρεσή Του. Επίσης, η Αποκάλυψη αναφέρεται στον ερχομό του Χριστού (Αποκ. 1:7, 6:12-17, 14:14-20, 19:11-21). Η Κ.Δ. μας διδάσκει ότι η Δευτέρα Παρουσία είναι πραγματικό γεγονός. Ο Χριστός θα έρθει αυτοπροσώπως. Καθώς θα έρχεται, όλοι άνθρωποι στη γη θα Τον δουν και θα Τον ακούσουν.

Τι εννοούσε ο Ιησούς όταν είπε, «Δεν θα παρέλθει αυτή η γενεά, μέχρις ότου γίνουν όλα αυτά»; (Μάρκ. 13:30). Επίσης, τι εννοούσε λέγοντας, «Όσο για την ημέρα εκείνη και την ώρα δεν γνωρίζει κανένας» (Μάρκ. 13:32); Αυτά τα λόγια έχουν προκαλέσει σύγχυσή σε αρκετούς ανθρώπους σήμερα, επειδή ο Ιησούς τα λέει σε άτομα που έχουν πεθάνει πολύ καιρό πριν.

Πώς εξηγούμε αυτά τα δύο εδάφια; Για να απαντήσουμε σε αυτήν την ερώτηση, ας εξετάσουμε τρεις διαφορετικούς όρους που χρησιμοποιεί ο Ιησούς. Στο Μάρκ. 13:30 βλέπουμε τη φράση «αυτή η γενεά» και στο εδ. 32 τη φράση «για την ημέρα εκείνη και την ώρα». Στο Μάρκ. 13:1-13, συναντάμε συχνά τον όρο «αυτά». (Η περικοπή αυτή αφορά τα γεγονότα που θα συμβούν πριν την καταστροφή της Ιερουσαλήμ). Τι δείχνουν οι παραπάνω όροι;

Η φράση «αυτή η γενεά», πιθανόν αφορά τους ανθρώπους που έζησαν την εποχή του Ιησού και βίωσαν την καταστροφή της Ιερουσαλήμ από τους Ρωμαίους. Στο Μάρκ. 13:32 διαβάζουμε για τη Δευτέρα Παρουσία που θα γίνει στο μέλλον και απέχει από την εποχή του Ιησού. Έτσι, ο Μάρκος στο εδ. 32 χρησιμοποιεί τον όρο «εκείνη» για να προσδιορίσει τα γεγονότα που θα συμβούν στο απώτερο μέλλον.