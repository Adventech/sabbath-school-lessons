---
title:  Περαιτέρω Μελέτη
date:   06/09/2024
---

Διαβάστε Έ. Χουάιτ, Ζ.Χ., σελ. 600-610.

«Επειδή δεν γνωρίζομε τον ακριβή χρόνο της έλευσής Του, μας δίνεται η εντολή να αγρυπνούμε. “Μακάριοι οι δούλοι εκείνοι, τους οποίους ελθών ο Κύριος θέλει ευρεί αγρυπνούντας.” (Μάρκ. 12:37). Εκείνοι που αγρυπνούν περιμένοντας τον ερχομό του Κυρίου, δεν περιμένουν παραμένοντας αδρανείς. Το να προσμένει κανείς την έλευση του Χριστού θα πει να οδηγεί τους ανθρώπους να έχουν τον φόβο του Θεού και να φοβούνται τις τιμωρές κρίσεις Του για την παράβαση. Θα πει να τους κάνει να δουν πόσο τεράστια αμαρτία είναι η απόρριψη της προσφερόμενης ευσπλαχνίας Του. Εκείνοι που περιμένουν τον Κύριο, εξαγνίζουν τις ψυχές τους με υπακοή στην αλήθεια. Συνδυάζουν την προσεκτική αγρυπνία με την πρόθυμη εργασία. Επειδή γνωρίζουν ότι η επιστροφή του Κυρίου είναι τόσο πλησίον, ο ζήλος τους για να συνεργαστούν με τις ουράνιες υπάρξεις για τη σωτηρία των ψυχών γίνεται περισσότερο ένθερμος. Αυτοί είναι οι πιστοί και φρόνιμοι δούλοι που δίνουν στην οικογένεια του Θεού “εν καιρώ την διωρισμένην τροφήν.” (Λουκ. 12:42). Διακηρύττουν την αλήθεια που ιδιαίτερα αφορά την εποχή μας. Όπως ο Ενώχ, ο Νώε, ο Αβραάμ και ο Μωϋσής, καθένας διεκήρυξε την αλήθεια για την εποχή του, έτσι και οι δούλοι του Χριστού δίνουν τώρα την προειδοποίηση που αφορά τη γενιά τους.» Έ. Χουάιτ, Ζ.Χ., σελ. 607, 608.

**Ερωτήσεις για συζήτηση**

`Διαβάστε ξανά την ιστορία με τη χήρα και τα δύο λεπτά (Μάρκ. 12:41-44). Τι σημαίνει για εμάς σήμερα να έχουμε το ίδιο πνεύμα αυτοθυσίας;`

`Γιατί ο Θεός δεν σταμάτησε τις επιθέσεις που δεχόταν η εκκλησία Του τα τελευταία 2.000 χρόνια; Πώς ο υπερκόσμιος πόλεμος ανάμεσα στον Θεό και τον Σατανά μας βοηθά να απαντήσουμε;`

`Ποια είναι τα σημεία της Δευτέρας Παρουσίας του Χριστού; Ποια από αυτά μας πείθουν περισσότερο για την επιστροφή Του;`

`Ο θάνατος είναι ένας ύπνος μέχρι την επιστροφή του Χριστού. Αφότου οι άνθρωποι κλείσουν τα μάτια τους, ποιο είναι το επόμενο πράγμα που θα δουν; Τον Χριστό. Πώς αυτή η Βιβλική αλήθεια μάς βοηθάει να κατανοήσουμε ότι σύντομα θα έρθει ο Χριστός;`