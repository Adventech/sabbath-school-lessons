---
title:  Το Βδελυγμα Της Ερημωσεως
date:   03/09/2024
---

`Διαβάστε Μάρκ. 13:14-18. Τι στοιχεία δίνει ο Ιησούς για να κατανοήσουμε τι είναι «το βδέλυγμα της ερημώσεως»; `

Στο Μάρκ. 13:14, ο Ιησούς φτάνει στο σημαντικότερο σημείο του κηρύγματός Του. Μιλάει για την καταστροφή της Ιερουσαλήμ. Αναφέρεται επίσης στο «βδέλυγμα της ερημώσεως» (Μάρκ. 13:14). Αυτές οι φράσεις είναι από το βιβλίο του Δανιήλ (Δαν. 9:27, 11:31, 12:11, 8:13). Ο Κύριος λέει ότι ο μελετητής πρέπει να κατανοήσει αυτά τα εδάφια. Με αυτά τα λόγια, ο Ιησούς παραπέμπει τους μελετητές στο Δανιήλ, για να καταλάβουν τι λέει.

`Διαβάστε Δαν. 9:26, 27. Ποιος είναι ο «Χριστός» και ποιος ο «ηγήτορας»;`

Ο Χριστός είναι ο Μεσσίας. Με μια πιο προσεκτική μελέτη του Δαν. 9:24-27, είναι ξεκάθαρο ότι ο όρος «Χριστός» αναφέρεται στον ερχομό του Ιησού.

Ποιος είναι όμως ο «ηγήτορας» που καταστρέφει την Ιερουσαλήμ; Η πόλη καταστράφηκε από τον Ρωμαίο αρχιστράτηγο Τίτο. Αυτός είναι, λοιπόν, ο «ηγήτορας» που αναφέρεται στα παραπάνω εδάφια. Πώς συνδέεται ο ηγήτορας με τον Χριστό; Όταν οι Ιουδαίοι σταύρωσαν τον Χριστό, ο Θεός τούς τιμώρησε επιτρέποντας στους Ρωμαίους να καταστρέψουν την πόλη ως συνέπεια της πράξης τους.

Ποιο είναι «το βδέλυγμα της ερημώσεως» (Μάρκ. 13:14); Πολλοί μελετητές της Αγίας Γραφής πιστεύουν πως «το βδέλυγμα της ερημώσεως» είναι ο Αντίοχος ο Επιφανής, ο οποίος κατέστρεψε τον ναό το 300 π.Χ. Όμως, αυτή η αντίληψη δεν ευσταθεί. Ο Ιησούς λέει ότι «το βδέλυγμα της ερημώσεως» θα συμβεί αφότου τελειώσει η επίγεια διακονία Του. Έτσι, δεν μπορεί να εννοεί κάτι που έγινε διακόσια χρόνια πριν. Καταλήγουμε, λοιπόν, στο ότι «το βδέλυγμα της ερημώσεως» είναι ο ρωμαϊκός στρατός που εισέβαλε στο Ισραήλ το 60 μ.Χ. Η εισβολή ήταν το σημείο που δόθηκε στους Χριστιανούς για να εγκαταλείψουν την πόλη.