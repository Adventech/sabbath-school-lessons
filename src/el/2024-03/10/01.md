---
title:  Οι Εσχατες Ημερες
date:   31/08/2024
---

> <p>Εδαφιο Μνημης</p>
> «Και τότε θα δουν τον Υιό του ανθρώπου να έρχεται μέσα σε σύννεφα, με πολλή δύναμη και δόξα. Και τότε θα στείλει τους αγγέλους Του, και θα συνάξει τους εκλεκτούς Του από τους τέσσερις ανέμους, από το ένα άκρο της γης μέχρι το άλλο άκρο του ουρανού.» Μάρκο 13:26, 27.

### Για τη μελέτη αυτής της εβδομάδας, διαβάστε
Μάρκ. 12:41-44, 13:1-13, 14-19, 24-32.

Το μάθημα αυτής της εβδομάδας ξεκινάει με μια σύντομη ιστορία, που βρίσκεται στο τέλος του Μάρκ. 12, για μία χήρα. Ο Ιησούς χρησιμοποιεί αυτήν την ιστορία για να μας διδάξει ένα σημαντικό μάθημα. Το υπόλοιπο μάθημα είναι αφιερωμένο στο Μάρκ. 13. Αυτό το κεφάλαιο αναφέρεται στο τι θα συμβεί μελλοντικά στον ναό της Ιερουσαλήμ και στον λαό του Θεού κατά τη διάρκεια των εσχάτων ημερών.

Στο Μάρκ. 13:βλέπουμε ότι αυτά τα μελλοντικά γεγονότα, ξεκινούν αμέσως μετά την ανάληψη του Ιησού στον ουρανό και τελειώνουν με τη Δευτέρα Παρουσία. Γνωρίζουμε, λοιπόν, ότι αυτές οι προφητείες δεν αναφέρονται μόνο στο παρελθόν. Επίσης, δεν πρέπει να θεωρήσουμε πως αυτές οι προφητείες μιλούν για γεγονότα που θα συμβούν στο μακρινό μέλλον.

Η διδασκαλία του Κυρίου για τα γεγονότα των εσχάτων ημερών, είναι η απάντηση στο ερώτημα των μαθητών Του. Ο Ιησούς συχνά χρησιμοποιεί τις ερωτήσεις τους για να διδάξει μια σημαντική Βιβλική αλήθεια για θέματα που οι Χριστιανοί πρέπει να γνωρίζουν για την πνευματική τους ζωή. Ο Ιησούς μιλάει για το τι θα συμβεί στο μέλλον και διδάσκει τους μαθητές Του, τότε και σήμερα, πώς να προετοιμαστούν για όσα θα ακολουθήσουν.