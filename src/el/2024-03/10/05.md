---
title:  Η Τρομερη Περιοδος Των Δοκιμασιων
date:   04/09/2024
---

`Διαβάστε Μάρκ. 13:19. Τι σημαίνει αυτό το εδάφιο;`

Όπως είδαμε εχθές, στο Μάρκ. 13:14 αναφέρεται «το βδέλυγμα της ερημώσεως». Στο Μάρκ. 13:19, ο Ιησούς αναφέρεται σε άλλο θέμα. Αρχίζει να μιλάει για την τρομερή περίοδο των δοκιμασιών στο μέλλον. Αυτή θα είναι η χειρότερη περίοδος στην ανθρώπινη ιστορία. Όπως το Μάρκ. 13:14 μας παραπέμπει στο Δαν. 9, τα εδάφια στο Μάρκ. 13:19-23 αναφέρονται σε γεγονότα που ο Δανιήλ έγραψε στα κεφάλαια 7:και 8. Σε αυτά τα δύο κεφάλαια, η δύναμη του μικρού κέρατος θα πληγώσει τον λαό του Θεού «μέχρι καιρόν και καιρούς, και μισόν καιρόν» (Δαν. 7:25), ή 1.260 ημέρες, που στον προφητικό λόγο αντιστοιχούν με 1260 χρόνια (Αρ. 14:34, Ιεζ. 4:6). Αυτή η περίοδος ξεκίνησε το 538 μ.Χ. και τελείωσε το 1798 μ.Χ. Το 1798, ο Ναπολέων έστειλε τον στρατηγό του Μπερτιέ, να φυλακίσει τον πάπα. Κατά τη διάρκεια των 1.260 ετών, η δύναμη του μικρού κέρατος πλήγωσε και θανάτωσε όποιον δεν συμφωνούσε με τη διοίκηση της εκκλησίας.

`Διαβάστε Μάρκ. 13:20-23. Ποια ελπίδα θα δώσει ο Θεός στον λαό Του εκείνη την περίοδο; Ποια είναι η προειδοποίηση για το τέλος αυτής της περιόδου;`

Στο Μάρκ. 13:20 διαβάζουμε ότι ο Κύριος θα συντομεύσει τον χρόνο για τον λαό του Θεού. Η ιστορία δείχνει πως οι διωγμοί περιορίστηκαν αφότου ξεκίνησε το κίνημα των Διαμαρτυρόμενων στην Ευρώπη. Έτσι, οι δύσκολες ημέρες συντομεύτηκαν κατά την υπόσχεση του Ιησού. Όλο και περισσότεροι άνθρωποι πήγαιναν στις Διαμαρτυρόμενες εκκλησίες. Η δύναμη του μικρού κέρατος αποδυναμώθηκε. Όμως, το κέρας θα ανακτήσει ξανά την ισχύ του, όπως διαβάζουμε στην Αποκ. 13.

Στο Μάρκ. 13:21-23, ο Ιησούς αναφέρεται σε έναν ακόμη κίνδυνο στο τέλος του κόσμου: Θα εμφανιστούν ψευδοπροφήτες και ψευδόχριστοι, οι οποίοι θα εξαπατήσουν πολλούς πριν την Έλευση Του. Ο Ιησούς προειδοποιεί τους μαθητές Του να είναι προσεχτικοί.

`ΣΚΕΨΗ: Όταν ο Ιησούς προειδοποίησε τους μαθητές τους για ψευδόχριστους και ψευδοπροφήτες, ο Χριστιανισμός ήταν ακόμη στα πρώτα του βήματα. Σήμερα, 2.000 χρόνια μετά, βλέπουμε ότι τα λόγια Του επαληθεύονται. Πώς η προειδοποίησή Του μας βοηθά να εμπιστευτούμε περισσότερο την Αγία Γραφή;`