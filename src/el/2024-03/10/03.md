---
title:  «Δεν Θα Μεινει Πετρα Επανω Σε Πετρα»
date:   02/09/2024
---

`Διαβάστε Μάρκ. 13:1-13. Πώς αισθάνονται οι μαθητές του Ιησού όταν τους λέει τι θα συμβεί στον ναό; Τι μας διδάσκει η απάντησή Του για τις έσχατες ημέρες;`

Όπως είπαμε εχθές, ο ναός ήταν ένα όμορφο κτίσμα. Ο Ιώσηπος, ένας Ιουδαίος ιστορικός της εποχής του απ. Παύλου, λέει ότι ο εξωτερικός διάδρομος στη νότια πλευρά του ναού, είχε 162 πανύψηλες κολόνες. Κάθε κολόνα είχε φάρδος όσο τρεις άντρες πιασμένοι από τα χέρια, σχηματίζοντας κύκλο και αγκαλιάζοντας την κολόνα. (Διαβάστε Antiquities, 15.11.5, pp. 413, 414). Ο Ιησούς δηλώνει πως ο ναός θα καταγκρεμιστεί (εδ. 2). Οι μαθητές Του πίστευαν ότι αυτό θα συνέβαινε με το τέλος του κόσμου.

«Όταν ελκύστηκε η προσοχή του Χριστού στη μεγαλοπρέπεια του ναού, ποιες θα μπορούσαν να είναι οι ενδόμυχες σκέψεις Εκείνου του Απερριμένου! Το θέαμα μπροστά Του ήταν πραγματικά ωραίο, αλλά Εκείνος είπε θλιμμένα: Τα βλέπω όλα. Τα κτίρια είναι πραγματικά θαυμάσια. Μου δείχνετε αυτούς τους τοίχους που φαίνονται να είναι ακατάλυτοι. Ακούστε όμως τι θα σας πω. Θα έρθει η ημέρα οπότε «δεν θέλει αφεθεί λίθος επί λίθον, όστις δεν θέλει κατακρημνιστεί (Μάρκ. 13:2).» Έ. Χουάιτ, Ζ.Χ., σελ. 600.

Στο Μάρκ. 13:4, ο Πέτρος, ο Ιάκωβος, ο Ιωάννης και ο Αντρέας, ρωτούν τον Ιησού πότε θα καταστραφεί ο ναός. Ζητούν επίσης ένα σημείο για το πότε θα συμβούν όλα αυτά.

Στο Μάρκ. 13:5-13, ο Ιησούς τούς προειδοποιεί για το τι θα συμβεί όταν συνεχίσουν το έργο μετά την ανάληψή Του. Οι μαθητές θα συμβάλουν στην ανάπτυξη του επίγειου έργου του Θεού. Η διακονία τους, όμως, δεν θα είναι εύκολη.

Οι εχθροί του Θεού θα επιτεθούν στους μαθητές και θα τους βλάψουν. Κάποιοι θα θανατωθούν για την πίστη τους. Ο Ιησούς λέει στους τέσσερις μαθητές Του ότι δεν είναι ακόμα η ώρα, άλλα πλησιάζει. Τους λέει, επίσης, να μην πλανηθούν όταν δυσάρεστα γεγονότα θα αρχίσουν να συμβαίνουν. Ο Ιησούς θα στείλει το Άγιο Πνεύμα Του να τους βοηθήσει. Το Άγιο Πνεύμα θα τους βάλει τα λόγια που πρέπει να πουν τη δεδομένη στιγμή, ακόμη κι όταν φίλοι και συγγενείς τούς απαρνηθούν.

Ο Ιησούς δεν θέλει οι μαθητές Του, τότε ή σήμερα, να φοβούνται το μέλλον. Πρέπει να προσμένουμε τον Κύριο. Το Πνεύμα του Θεού θα μας προστατέψει και θα μας καθοδηγήσει στους δύσκολους καιρούς που μέλλουν να έρθουν.