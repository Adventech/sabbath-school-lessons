---
title:  Μπορεις Να Κρατησεις Μυστικο;
date:   11/07/2024
---

`Διαβάστε Μάρκ. 1:40-45. Τι μας διδάσκουν αυτά τα εδάφια για τον Ιησού; Πώς έδειξε την αγάπη Του για τους φτωχούς, τους άπορους και εκείνους που κανείς δεν θεωρούσε σημαντικούς;`

Ο άντρας που πηγαίνει στον Ιησού είναι λεπρός. Πιστεύει ότι ο Ιησούς μπορεί να τον καθαρίσει. Στο Λευιτ. 13:λέει ότι οι λεπροί ήταν ακάθαρτοι. Έτσι, αυτός ο άνθρωπος πρέπει να παραμείνει μακριά από τους άλλους (Λευιτ. 13:45, 46).

Η χειρότερη μορφή λέπρας σήμερα είναι γνωστή ως σύνδρομο του Χάνσεν. Ίσως αυτός ο άντρας να είχε αυτή την ασθένεια. Η Έ. Χουάιτ μας λέει ότι η αρρώστια του ήταν πολύ βαριά: «Η ασθένεια τον είχε παραμορφώσει φρικτά και το βασανισμένο σώμα του φαινόταν απαίσιο. Μόλις τον αντίκρισαν τα πλήθη άρχισαν να υποχωρούν τρομοκρατημένα. Συνωστίζονταν ο ένας πάνω στον άλλον προσπαθώντας να αποφύγουν κάθε επαφή με αυτόν… Ο Ιησούς… τον άγγιξε με το χέρι. Αμέσως μία αλλαγή επήλθε στον λεπρό» Ε. Χουάιτ, Ζ.Χ. σ. 231.

Γιατί ο Ιησούς άγγιξε τον λεπρό; Ο Μάρκος μάς λέει: «Και ο Ιησούς επειδή τον σπλαχνίστηκε, άπλωσε το χέρι Του, και τον άγγιξε, και του λέει: Θέλω, να καθαριστείς» (Μάρκ. 1:41). Σύμφωνα με τον νόμο, όποιος άγγιζε κάτι που ήταν ακάθαρτο έπρεπε να πλυθεί για να καθαριστεί (Λευιτ. 13-15). Ο Μάρκος, όμως, αναφέρει ότι το άγγιγμα του Ιησού θεραπεύει τον ασθενή και αφαιρεί τη λέπρα του. Έτσι, ο Ιησούς δεν έγινε ακάθαρτος όταν άγγιξε τον λεπρό.

Ο Ιησούς στέλνει τον άνθρωπο σε έναν ιερέα. Του λέει να προσφέρει για τον καθαρισμό του ό,τι προστάζει ο μωσαϊκός νόμος στο Λευιτ. 14. Επανειλημμένα, ο Μάρκος τονίζει ότι ο Ιησούς υποστηρίζει τις διδασκαλίες του Μωυσή (Μάρκ. 7:10, 10:3, 4, 12:26, 29-31). Συγκρίνετε τον Ιησού και την υποστήριξή Του στον νόμο με τις ενέργειες των Ιουδαίων ηγετών. Στο Μάρκ. 7, 10, 12:οι ηγέτες καταπατούν τον μωσαϊκό νόμο. Η διαφωνία σχετικά με τον νόμο ανάμεσα στον Ιησού και τους Ιουδαίους ηγέτες εξηγεί το γιατί ο Ιησούς πρόσταξε τον λεπρό, στο Μάρκ. 1:44, να μην πει σε κανέναν ότι Εκείνος τον θεράπευσε. Ο Ιησούς γνωρίζει ότι οι ιερείς είναι προκατειλημμένοι μαζί Του και γι’ αυτό η απόφασή τους για τον λεπρό μπορεί να μην είναι αντικειμενική. Ο λεπρός, όμως, δεν υπακούει στον Ιησού και λέει σε όλους ότι τον θεράπευσε. Με αποτέλεσμα, ο Ιησούς να μην μπορεί να πάει στις πόλεις για να κάνει το έργο του Θεού.