---
title:  Μια Ημερα Της Ζωης Του Ιησου
date:   06/07/2024
---

> <p>Εδαφιο Μνημης</p>
> «Και ο Ιησούς είπε προς αυτούς: Ελάτε πίσω Μου, και θα σας κάνω να γίνετε ψαράδες ανθρώπων.» Μάρκο 1:17

### Για τη μελέτη αυτής της εβδομάδας, διαβάστε
Μάρκ. 1:16-45, Ιωάν. 1:29-42, Μάρκ. 5:41, Λουκ. 6:12, Λευιτ. 13.

Ο Ματθαίος, ο Μάρκος, ο Λουκάς και ο Ιωάννης έγραψαν για τη ζωή του Χριστού. Ο καθένας τους περιγράφει πώς ξεκίνησε ο Ιησούς το έργο Του για τον Θεό. Ωστόσο, κάθε συγγραφέας παρουσιάζει την ιστορία με διαφορετικό τρόπο.

Ο Ματθαίος μας λέει πώς ο Ιησούς επέλεξε τους μαθητές Του και έπειτα κήρυξε στο Όρος των Ελαιών. Ο Λουκάς γράφει για το πρώτο κήρυγμα του Ιησού το Σάββατο σε μια συναγωγή στη Ναζαρέτ. Ο Ιωάννης αναφέρεται στην κλήση των πρώτων μαθητών και την εμπειρία που είχαν σε έναν γάμο.

Ο Μάρκος εξιστορεί πώς ο Ιησούς κάλεσε τέσσερις άντρες να Τον ακολουθήσουν. Έπειτα, περιγράφει όσα έγιναν το Σάββατο στην Καπερναούμ και τι συνέβη στη συνέχεια.

Αυτό το «Σάββατο με τον Ιησού» στο πρώτο κεφάλαιο δίνει στον αναγνώστη μία εικόνα του ποιος είναι ο Ιησούς. Στην περικοπή που θα μελετήσουμε αυτήν την εβδομάδα, καταγράφονται λίγα λόγια του Ιησού. Έχουμε μία σύντομη κλήση για μαθητεία, μία προσταγή σε έναν δαίμονα, ένα σχέδιο επίσκεψης σε άλλα μέρη και τη θεραπεία ενός λεπρού, τον οποίο και προστάζει να παρουσιαστεί στον ιερέα. Η έμφαση δίνεται στις πράξεις και συγκεκριμένα στη θεραπεία των ανθρώπων. Ο ευαγγελιστής χρησιμοποιεί συχνά τον όρο «αμέσως» (Μάρκ. 1:12, 18, 20, 28, 30, 31, 42), για να καταλάβουμε πόσο γρήγορα ενεργούσε ο Ιησούς.