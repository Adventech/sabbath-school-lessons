---
title:  Περαιτέρω Μελέτη
date:   12/07/2024
---

Διαβάστε Ζ.Χ. σελ. 219-229.

Πώς παρουσιάζεται ο Ιησούς στο Μάρκ. 1; Βλέπουμε ότι ο Ιησούς έχει τη δύναμη να καλεί ανθρώπους να Τον ακολουθήσουν. Εκείνοι δέχονται την πρόσκληση. Ο Ιησούς είναι Άγιος. Δεν είναι κακός όπως οι άγγελοι που υπηρετούν τον Σατανά. Ανάμεσα στο καλό και το κακό επικρατεί ένας υπερκόσμιος πόλεμος. Ο Ιησούς έχει περισσότερη δύναμη από τα δαιμόνια. Λυπάται τους ασθενείς και τους βοηθά. Αγγίζει ακόμα και εκείνους που κανείς δεν θα τολμούσε να κάνει κάτι τέτοιο.

«Στη συναγωγή ο Ιησούς μιλούσε για τη βασιλεία που είχε έρθει να ιδρύσει και για την αποστολή Του να ελευθερώσει τους αιχμαλώτους του Σατανά. Ξαφνικά διακόπηκε από μια τρομερή στριγγλιά. Ένας τρελός τρέχοντας ξεπρόβαλλε από το πλήθος φωνάζοντας: “Φεύ! Τι είναι μεταξύ ημών και Σου, Ιησού Ναζαρηνέ; Ήλθες να μας απολέσεις; Σε γνωρίζω τις είσαι, ο Άγιος του Θεού.” (Μάρκ. 1:24)...

«Αυτό δημιούργησε σύγχυση και πανικό. Η προσοχή του λαού αποσπάστηκε από τον Χριστό και δεν έδιναν πια σημασία στα λόγια Του. Αυτός ακριβώς ήταν ο σκοπός του Σατανά όταν οδήγησε το θύμα του στη συναγωγή. Αλλά ο Ιησούς επετίμησε το δαιμόνιο λέγοντας: “Σιώπα και έξελθε εξ αυτού. Και το πνεύμα το ακάθαρτον, αφού εσπάραξεν αυτόν, και έκραξε μετά φωνής μεγάλης, εξήλθε εξ αυτού χωρίς να βλάψει αυτόν παντελώς.” (Λουκ. 4:35)…

«Εκείνος που είχε κατατροπώσει τον Σατανά στην έρημο του πειρασμού, βρέθηκε και πάλι αντιμέτωπος με τον εχθρό Του. Το δαιμόνιο εξάσκησε όλη του τη δύναμη, για να κρατήσει το θύμα του κάτω από τον έλεγχό του. Η ήττα του Σατανά στο σημείο αυτό, θα γινόταν η νίκη του Ιησού… Αλλά ο Σωτήρας μίλησε με εξουσία και ελευθέρωσε τον αιχμάλωτο.» Ζ.Χ., σελ. 222-223.

Ο Μάρκος μάς δείχνει ότι ο Ιησούς ήταν πολύ απασχολημένος. Ταξίδευε από τόπο σε τόπο και συναντούσε πολλούς ανθρώπους. Γιατί είχε τόσα πολλά να κάνει; Πώς παρέμενε τόσο ήρεμος; Είναι βέβαιο πως η εμπειρία Του με την προσευχή ήταν το μυστικό της επιτυχίας Του.

**Ερωτήσεις για συζήτηση**

`Γιατί η προσευχή είναι τόσο σημαντική για τη ζωή του Χριστιανού;`

`Ποιοι είναι οι σύγχρονοι λεπροί στην εποχή μας; Την εποχή του Ιησού, οι λεπροί είχαν μια τρομερή δερματική ασθένεια. Οι άνθρωποι τούς απέφευγαν. Πώς μπορεί η εκκλησία σας να χρησιμοποιήσει το ευαγγέλιο για να «αγγίξει» την καρδιά και τη ζωή αυτών των σύγχρονων λεπρών ανθρώπων;`