---
title:  Ενα Σαββατο Που Ολοι Θα Θυμουνται
date:   08/07/2024
---

`Διαβάστε Μάρκ. 1:21-28. Τι συμβαίνει στη συναγωγή της Καπερναούμ; Ποιες Βιβλικές αλήθειες μαθαίνουμε από αυτήν την ιστορία;`

Οι περισσότεροι Χριστιανοί μπορούν να αναφέρουν μια σημαντική πνευματική εμπειρία τους. Ίσως περιγράψουν τη στιγμή που αποφάσισαν να ακολουθήσουν τον Χριστό ή την ημέρα που βαπτίστηκαν. Μπορεί να μιλήσουν για ένα δυνατό κήρυγμα με το οποίο ο Θεός άγγιξε την καρδιά τους. Όλες αυτές οι εμπειρίες δεν είναι απλά αξιομνημόνευτες, αλλά μπορούν να αλλάξουν τη ζωή μας για πάντα.

Κάπως έτσι θα ένιωσαν οι άνθρωποι στην Καπερναούμ όταν άκουσαν τον Ιησού να κηρύττει στη συναγωγή. «Και εκπλήττονταν για τη διδασκαλία Του· επειδή, τους δίδασκε με εξουσία, και όχι όπως οι γραμματείς» (εδ. 22). Ενώ ο Ιησούς κήρυττε, ένας άντρας άρχισε να φωνάζει. Είχε ένα δαιμόνιο το οποίο έλεγε: «Αλίμονο! Τι είναι ανάμεσα σε μας και σε Σένα, Ιησού Ναζαρηνέ; Ήρθες για να μας απολέσεις; Σε γνωρίζω ποιος είσαι, ο Άγιος του Θεού» (εδ. 24). Ο Ιησούς εξέβαλλε από τον άνθρωπο το δαιμόνιο.

Παρατηρείστε τα λόγια του ακάθαρτου πνεύματος. Πρώτον, το δαιμόνιο γνωρίζει τον Ιησού. Τον αποκαλεί «ο Άγιος του Θεού». Σε μια εκκλησία δεν περιμένει να δει κανείς άσχημα πράγματα να συμβαίνουν. Αυτό το περιστατικό μάς δείχνει ότι η μεγάλη διαμάχη ανάμεσα στο καλό και το κακό είναι πραγματικότητα. Ίσως οι άνθρωποι στη συναγωγή να μη γνώριζαν τον Ιησού, τα δαιμόνια, όμως, Τον ήξεραν.

Κατόπιν, ας δούμε τα λόγια του Ιησού προς το ακάθαρτο πνεύμα. Μπορούμε να καταλάβουμε γιατί το προστάζει να βγει από τον άνθρωπο. Όμως, γιατί του λέει, «Σώπασε» (εδ. 25); Σε αυτό το εδάφιο ο Μάρκος μάς παρουσιάζει ένα σημαντικό θέμα: Ο Ιησούς ζητά από τα δαιμόνια και από τους ανθρώπους να μην πουν ποιος είναι. Οι σχολιαστές αναφέρονται σε αυτό ως το μυστικό του Σωτήρα.

Γιατί ο Ιησούς δεν θέλει να γίνει γνωστό ότι είναι ο Σωτήρας; Επειδή οι Ιουδαίοι περίμεναν τον Σωτήρα να έρθει και να τους σώσει από τους Ρωμαίους και όχι από την αμαρτία. Έτσι, αυτή η λανθασμένη αντίληψη έκανε δυσκολότερο το έργο του Ιησού και Τον έθετε σε κίνδυνο. Όπως θα δούμε, ο Ιησούς δεν μπορεί να κρύψει την το ποιος είναι. Η αλήθεια γι’ Αυτόν είναι το σημαντικότερο μέρος του ευαγγελίου. Οι άνθρωποι πρέπει να γνωρίζουν ποιος είναι ο Χριστός. Πρέπει, επίσης, να αποφασίσουν τι σημαίνει ο ερχομός Του γι’ αυτούς.