---
title:  Περαιτέρω Μελέτη
date:   23/08/2024
---

Διαβάστε Έ. Χουάιτ, Ζ.Χ., σελ. 482-492.

«Ο Ιησούς πάντοτε αγαπούσε τα παιδιά. Δέχονταν την παιδική τους συμπάθεια και την έκδηλη, ανυπόκριτη αγάπη τους. Οι ευγνώμονες δοξολογίες από τα αγνά χείλη τους ηχούσαν σαν μουσική στα αυτιά Του και ξεκούραζαν το πνεύμα Του όταν Τον κατέθλιβε η επαφή με τους πονηρούς και υποκριτικούς ανθρώπους. Οπουδήποτε πήγαινε ο Σωτήρας, η αγαθότητα της μορφής Του και ο ευγενικός και καλοσυνάτος τρόπος Του κέρδιζε την αγάπη και την εμπιστοσύνη των παιδιών.» Ζ.Χ., σελ. 482

«Γι’ αυτούς που, όπως ο νεαρός άρχοντας, κατέχουν υψηλές εμπιστευτικές θέσεις και υπάρχοντα, ίσως να φαίνεται υπερβολική η θυσία να τα παραχωρήσουν όλα για να ακολουθήσουν τον Χριστό. Πλην, όμως, αυτός είναι ο γενικός κανόνας συμπεριφοράς για όλους όσους θέλουν να γίνουν μαθητές Του. Τίποτε δεν μπορεί να αντικαταστήσει την υπακοή. Η παραχώρηση του εγώ αποτελεί την ουσία της διδασκαλίας του Χριστού. Συχνά φαίνεται επιτακτική και σε γλώσσα που μοιάζει αυταρχική. Δεν υπάρχει, όμως, άλλος τρόπος για να σωθεί ο άνθρωπος, παρά μόνο αν αποκοπεί από τα πράγματα εκείνα από τα οποία, αν δεν απαλλαγεί, θα διαφθαρεί ολόκληρη η ύπαρξή του.» Ζ.Χ., σελ. 492.

**Ερωτήσεις για συζήτηση**

`Πώς μπορούμε να βοηθήσουμε τα παιδιά και τους νέους να μείνουν στον Ιησού και την εκκλησία; Γιατί είναι σημαντικό να το κάνουμε;`

`Κάποιοι λένε ότι τα χρήματα δεν τους ενδιαφέρουν. Αυτό δεν είναι αλήθεια, διότι όλοι ενδιαφερόμαστε γι’ αυτά. Δεν υπάρχει κάτι κακό σε αυτό. Ποιο είναι λοιπόν το πρόβλημα; Γιατί οι Χριστιανοί, φτωχοί ή πλούσιοι, πρέπει να προσέχουν πώς διαχειρίζονται τα χρήματά τους;`

`Αν ο Ιησούς σάς ρωτούσε, «Τι θέλεις να σου κάνω;», τι θα Του απαντούσατε;`

`Διαβάστε ξανά Μάρκ. 10:43-45. Πώς ακολουθούμε το παράδειγμα του Ιησού; Πώς μαθαίνουμε να υπηρετούμε άλλους με τον ίδιο τρόπο;`