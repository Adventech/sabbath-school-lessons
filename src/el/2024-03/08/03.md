---
title:  Ο Ιησους Και Τα Παιδια
date:   19/08/2024
---

`Διαβάστε Μάρκ. 10:13-16. Τι έκανε ο Ιησούς για τους γονείς που έφεραν τα παιδιά τους σε Αυτόν; `

Την εποχή του Ιησού, οι άνθρωποι ήθελαν να έχουν παιδιά. Αλλά αν το παιδί γεννιόταν με κάποιο πρόβλημα, οι γονείς συχνά το άφηναν να πεθάνει στα βράχια ή το πετούσαν στο ποτάμι. Επίσης, προτιμούσαν τους γιους από τις κόρες. Μερικές φορές, άφηναν τα νεογέννητα κορίτσια να πεθάνουν στον ήλιο ή τη βροχή. Κατά καιρούς, κάποιοι άνθρωποι έσωζαν αυτά τα παιδιά, πουλώντας τα, μεγαλώνοντας τα ως δούλους. Έτσι, ενώ ήθελαν να έχουν παιδιά, συχνά οι μεγάλοι δεν ήταν δίκαιοι με αυτά. Πολλές φορές, τους φέρονταν σαν δούλοι (Γαλ. 4:1, 2).

Οι μαθητές του Ιησού δεν κατανοούσαν τη διδασκαλία Του στο Μάρκ. 9, σύμφωνα με την οποία έπρεπε να δεχτούν τη βασιλεία του Θεού με την πίστη και την εμπιστοσύνη ενός μικρού παιδιού (Μάρκ. 9:33-37). Τώρα οι μαθητές επιπλήττουν εκείνους που φέρνουν τα παιδιά τους στον Κύριο για να τα ευλογήσει. Ίσως να σκέφτηκαν πως ο Δάσκαλος δεν έχει χρόνο για κάτι τόσο ασήμαντο.

Όμως, έκαναν λάθος. Ο Ιησούς νευριάζει. Στο ευαγγέλιο του Μάρκου βλέπουμε τον Ιησού μερικές φορές να εκφράζει έντονα συναισθήματα. Μια από αυτές, ήταν όταν οι μαθητές προσπάθησαν να απομακρύνουν τα παιδιά που ήθελαν την ευλογία Του. Από εδώ βλέπουμε πως ο Ιησούς θεωρεί τα παιδιά πολύ σημαντικά.

Ο Ιησούς επιμένει λέγοντας στους μαθητές να μην εμποδίζουν τα παιδιά να έρθουν σε Αυτόν. Γιατί; Διότι η βασιλεία του Θεού ανήκει στα παιδιά. Πρέπει να δεχτούμε τη βασιλεία του Θεού με την ίδια πίστη και εμπιστοσύνη που ένα παιδί δείχνει στην αγάπη των γονιών του.

«Μην επιτρέψετε στο μη χριστιανικό χαρακτήρα σας να κακοπαριστάνει τον Ιησού. Μην απομακρύνετε τα μικρά σας απ’ Αυτόν με την ψυχρότητα και τη σκληρότητά σας. Ποτέ μην τους δώσετε την αφορμή να νιώθουν ότι ο ουρανός δεν θα είναι γι’ αυτά τόπος επιθυμητός εάν βρισκόσασταν και εσείς εκεί. Μη μιλάτε για τη θρησκεία σαν να είναι κάτι το ακατανόητο για τα παιδιά και να μη φέρεστε έτσι που να νομίσουν ότι δεν περιμένει κανείς από αυτά να δεχτούν τον Χριστό στην παιδική τους ηλικία. Μη τους δώσετε την εσφαλμένη αντίληψη ότι η θρησκεία του Χριστού είναι μία θρησκεία κατήφειας και ότι για να έρθουν στον Σωτήρα πρέπει να απαρνηθούν καθετί που κάνει τη ζωή ευχάριστη.» Ε. Χουάιτ, Ζ.Υ, σ. 20,21.

`ΣΚΕΨΗ: Πώς μπορούμε να γίνουμε ένα καλύτερο παράδειγμα του Ιησού στα παιδιά γύρω μας; Πώς μπορούμε να τους δείξουμε την αγάπη Του;`