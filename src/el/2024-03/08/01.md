---
title:  Ο Ιησους Διδασκει Τους Μαθητες Του (Μερος Δευτερο)
date:   17/08/2024
---

> <p>Εδαφιο Μνημης</p>
> «Επειδή, ο Υιός του ανθρώπου δεν ήρθε για να υπηρετηθεί, αλλά για να υπηρετήσει και να δώσει τη ζωή Του λύτρο για πολλούς.» Μάρκο 10:45.

### Για τη μελέτη αυτής της εβδομάδας, διαβάστε
 Μάρκ. 10:1-12, 13-16, 17-31, 32-45, 46-52.

Αυτή την εβδομάδα θα μελετήσουμε το Μάρκ. 10. Σε αυτό το κεφάλαιο ο Ιησούς ολοκληρώνει τη διδασκαλία των μαθητών για τον επερχόμενο θάνατό Του στον σταυρό. Το μισό κεφάλαιο αναφέρεται στους μαθητές και το υπόλοιπο έχει να κάνει με θέματα σημαντικά για τη μαθητεία μέσα από την αλληλεπίδραση του Ιησού με άλλους. Οι Φαρισαίοι ανοίγουν συζήτηση με τον Ιησού για το διαζύγιο. Γονείς φέρνουν τα παιδιά τους σε Αυτόν για να τα ευλογήσει. Ένας πλούσιος Τον ρωτάει για την αιώνια ζωή. Ένας τυφλός Του ζητά να τον θεραπεύσει.

Σε αυτό το κεφάλαιο εμπεριέχονται σημαντικά μαθήματα για το τι σημαίνει να ακολουθείς τον Ιησού, ιδιαίτερα σε σχέση με την καθημερινότητα. Γίνονται αναφορές στον γάμο, στα παιδιά, στα χρήματα, στην ανταμοιβή και στο τίμημα της μαθητείας. Στη συνέχεια, έχουμε τη θεραπεία ενός άλλου τυφλού (Μάρκ. 10:46-52, σύγκρινε με 8:22-26), ένα ωραίο παράδειγμα σχετικά με το τίμημα και την αμοιβή της μαθητείας.

Αυτά τα διδάγματα βοηθούν τους μαθητές του Ιησού να γίνουν καλύτεροι. Αξιοσημείωτο είναι ότι αυτές οι διδασκαλίες δεν αφορούν μόνο τους μαθητές Του 2.000 χρόνια πριν, αλλά και εμάς σήμερα.