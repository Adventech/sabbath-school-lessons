---
title:  Το Σχεδιο Του Θεου Για Τον Γαμο
date:   18/08/2024
---

`Διαβάστε Μάρκ. 10:1-12, Γέν. 1:27, 2:24. Με ποια ερώτηση οι Φαρισαίοι προσπαθούν να παγιδέψουν τον Ιησού; Τι διδάγματα παίρνουμε από την απάντησή Του;`

Στο Μάρκ. 10:1-12, οι Φαρισαίοι ρωτούν τον Ιησού εάν είναι νόμιμο για έναν άντρα να χωρίσει τη γυναίκα του. Οι Φαρισαίοι δίδασκαν τη νομιμότητα του διαζυγίου. Όμως, δεν συμφωνούσαν με τους λόγους που οδηγούσαν σε αυτό. Μια ομάδα Φαρισαίων ήταν η Σχολή του Σαμμάι. Αυτή η ομάδα είχε αυστηρούς κανόνες για το διαζύγιο. Η Σχολή δίδασκε ότι ένας άντρας μπορούσε να χωρίσει τη γυναίκα του για συγκεκριμένους λόγους: (1) Εάν εκείνη δεν μπορούσε να τεκνοποιήσει. (2) Εάν εκείνος δεν μπορούσε να καλύψει τις ανάγκες της. (3) Εάν εκείνος δεν την αγαπούσε. (4) Εάν εκείνη τον απατούσε. Η Σχολή του Χιλλέλ επέτρεπε το διαζύγιο σχεδόν σε κάθε περίπτωση.

Είναι παράξενο που οι Φαρισαίοι ρωτούν τον Ιησού για το διαζύγιο, εφόσον ήδη δίδασκαν ότι είναι νόμιμο. Όμως, στην πραγματικότητα σκέφτονταν πονηρά. Ήταν μία ερώτηση παγίδα. Εάν ο Ιησούς έδινε λανθασμένη απάντηση, θα είχε προβλήματα με τον Ηρώδη Αντύπα. Ο Ηρώδης Αντύπας ήταν ο κυβερνήτης της δυτικής όχθης του Ιορδάνη, εκεί όπου βρισκόταν ο Ιησούς εκείνη τη στιγμή. Ο Αντύπας χώρισε την πρώτη του γυναίκα και παντρεύτηκε την Ηρωδιάδα, τη γυναίκα του αδελφού του. Επίσης, αποκεφάλισε τον Ιωάννη τον Βαπτιστή, επειδή ο Ιωάννης τού είπε ότι ήταν αμαρτία αυτό που έκανε (Μάτθ. 14:1-12).

Ο Ιησούς απαντά στην ερώτηση με ερώτηση. Ρωτάει τους Φαρισαίους τι είπε ο Μωυσής για το διαζύγιο. Εκείνοι του λένε τα λόγια του Μωυσή από το Δευτ. 24:1-4. Αυτά τα εδάφια μιλάνε για τον γάμο μετά από διαζύγιο, επειδή την εποχή του Μωυσή οι Ισραηλίτες ήδη χώριζαν τις γυναίκες τους. Ο νόμος στο Δευτ. 24:προστατεύει τη γυναίκα μέσα στον γάμο. Άλλα, την εποχή του Ιησού τα μέλη της Σχολής του Χιλλέλ χρησιμοποιούσαν αυτούς τους νόμους, ώστε να διευκολύνουν το διαζύγιο για οποιαδήποτε αιτία. Χρησιμοποιούσαν τον νόμο που είχε θεσπιστεί για να προστατέψει τη σύζυγο ως το μέσο για να την ξεφορτωθούν ευκολότερα.

Ο Ιησούς δεν διαπληκτίζεται με τους Φαρισαίους επάνω στο Δευτ. 24. Αναφέρεται στο πρωταρχικό σχέδιο του Θεού για τον γάμο πριν την αμαρτία (Γέν. 1:και 2). Ο Ιησούς λέει ότι στην αρχή ο Θεός έπλασε τον άντρα και τη γυναίκα (Γέν. 1:27). Έπειτα, αναφέρει τη Βιβλική αλήθεια στο Γέν. 2:24. Ένας άντρας αφήνει τους γονείς του και ζει με τη γυναίκα του. Οι δυο τους γίνονται ένα σώμα, μια καρδιά και μια ψυχή. Συνεπώς, εκείνο το οποίο ο Θεός ενώνει, οι άνθρωποι δεν πρέπει να χωρίζουν.