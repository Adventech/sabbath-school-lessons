---
title:  Ο Ιησους Εμφανιζεται Στη Μαρια Και Σε Αλλους
date:   25/09/2024
---

`Διαβάστε Μάρκ. 16:9-20. Τι μας λένε αυτά τα εδάφια για την ανάσταση;`

Ο Ματθαίος, ο Λουκάς και ο Ιωάννης αναφέρουν περίπου τα ίδια γεγονότα που συνέβησαν στο Μάρκ. 16:9-20. Στο Ματθ. 28:1, 9 και 10, η Μαρία η Μαγδαληνή βλέπει τον Ιησού στον τάφο (Ιωάν. 20:11-18, Λουκ. 8:2). Στο Λουκ. 24:13-35, δύο άντρες Τον συναντούν στον δρόμο τους. Στο Ματθ. 28:16-20, ο Ιησούς αναθέτει στους έντεκα μαθητές το έργο για τη βασιλεία Του (Λουκ. 24:36-49, 20:19-23).

Το πρώτο άτομο που βλέπει τον Ιησού ζωντανό είναι η Μαρία η Μαγδαληνή (Ιωάν. 20:11-18). Ωστόσο, και άλλες γυναίκες Τον έχουν δει (Ματθ. 28:8-10). Διαπιστώνουμε ότι οι πρώτοι μάρτυρες είναι γυναίκες. Αυτή η πληροφορία είναι πολύ σημαντική. Την εποχή εκείνη, οι άντρες αψηφούσαν τη μαρτυρία των γυναικών. Εάν, λοιπόν, κάποιος ήθελε να επινοήσει την ιστορία της ανάστασης, δεν θα χρησιμοποιούσε άντρες ως μάρτυρες; Δεν συνέβη όμως κάτι τέτοιο. Η Μαρία η Μαγδαληνή ήταν η πρώτη μάρτυρας. Όχι κάποιος άντρας, ούτε κάποιος από τους μαθητές Του. Η Μαρία πηγαίνει να αναγγείλει τα χαρμόσυνα νέα για τον Ιησού στους μαθητές, όμως, εκείνοι δεν την πιστεύουν. Ίσως να σκέφτηκαν πως η ιστορία της δεν είναι αληθινή ή, ακόμα χειρότερα, την βρήκαν αναξιόπιστη επειδή είναι γυναίκα.

Οι απολογητές της ανάστασης του Ιησού βλέπουν το γεγονός ότι οι γυναίκες ήταν οι πρώτοι μάρτυρες ως ισχυρή ένδειξη της αξιοπιστίας της ιστορίας.

`Τι γράφει ο απόστολος για τους μαθητές στο Μάρκ. 16:14;`

Ο Μάρκος αναφέρει κάποια στοιχεία για τους μαθητές που δεν είναι τόσο κολακευτικά. Δεν θα το έκανε αυτό αν διασκεύαζε την ιστορία. Αργότερα, οι μαθητές διακηρύττουν τα καλά νέα ότι ο Ιησούς ζει. Το θάρρος τους είναι η απόδειξη ότι λένε την αλήθεια.