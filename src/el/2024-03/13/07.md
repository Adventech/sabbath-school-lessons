---
title:  Περαιτέρω Μελέτη
date:   27/09/2024
---

Διαβάστε Ε. Χουάτ, Ζ.Χ., σελ.751-757, 785-797.

«Για τον πιστό ο Χριστός είναι η ανάσταση και η ζωή. Με το Σωτήρα μας η ζωή που είχε χαθεί εξαιτίας της αμαρτίας αποκαθίσταται. Επειδή Αυτός έχει μέσα Του δύναμη για να ζωοποιεί όποιον θέλει. Έχει το δικαίωμα να χορηγεί αθανασία. Τη ζωή που κατέθεσε κατά την ενανθρώπισή Του την παίρνει πάλι και την προσφέρει στην ανθρωπότητα. “Εγώ ήλθα,” είπε, “δια να έχωσι ζωήν, και να έχωσιν αυτή εν αφθονία.” “Όστις όμως πίη εκ το ύδατος το οποίον Εγώ θέλω δώσει εις αυτόν, δεν θέλει διψήσει εις τον αιώνα· αλλά το ύδωρ το οποίον Εγώ θέλω δώσει εις αυτόν, θέλει γίνει εν αυτώ πηγή ύδατος αναβλύζοντος εις ζωήν αιώνιον.” “Όστις τρώγει τη σάρκα Μου, και πίνει το αίμα Μου, έχει ζωήν αιώνιον, και Εγώ θέλω αναστήσει αυτόν εν τη εσχάτη ημέρα.” (Ιωάν 10:10, 4:14, 6:54).

Για τον πιστό ο θάνατος δεν έχει μεγάλη σημασία. Ο Χριστός αναφέρεται σε αυτόν σαν κάτι που διαρκεί λίγες στιγμές. “Εάν τις φυλάξει τον λόγον Μου, θάνατον δεν θέλει ιδεί εις τον αιώνα… Δεν θέλει γευθεί θάνατον εις τον αιώνα.” Για τον Χριστιανό ο θάνατος είναι ένας ύπνος, μια σιωπηλή και σκοτεινή στιγμή. “Η ζωή σας είναι κεκρυμμένη μετά του Χριστού εν τω Θεώ. Όταν ο Χριστός, η ζωή ημών, φανερωθή, τότε και σεις μετ’ Αυτού θέλετε φανερωθή εν δόξη.” (Ιωάν. 8:51, 52, Κολ. 3:4).» Ζ.Χ., σελ. 757.

**Ερωτήσεις για συζήτηση**

`Γιατί οι άνθρωποι πιστεύουν ότι οι μαθητές του Ιησού είπαν ψέματα ότι ο Χριστός αναστήθηκε από τους νεκρούς;`

`Ποια απόδειξη της ανάστασης του Ιησού σάς πείθει περισσότερο ότι ο Κύριος ζει;`

`Διαβάστε Α’ Κορ. 15. Πόσο σημαντική είναι η ανάσταση για τον απ. Παύλο; `