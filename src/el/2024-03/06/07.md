---
title:  Περαιτέρω Μελέτη
date:   09/08/2024
---

Διαβάστε Έ. Χουάιτ, Ζ.Χ., σελ. 367-384.

«Ανάμεσα στους οπαδούς του Κυρίου μας σήμερα, όπως και άλλοτε, πόσο διαδεδομένη είναι αυτή η ύπουλη, απατηλή αμαρτία! Πόσο συχνά η υπηρεσία μας για τον Χριστό και η μεταξύ μας επικοινωνία αμαυρώνεται από την κρυφή επιθυμία για αυτοεξύψωση! Πόσο πρόθυμοι είμαστε να παινέψουμε τον εαυτό μας και πόσο επιθυμούμε την επιδοκιμασία των ανθρώπων! Η φιλαυτία και αναζήτηση μιας ευκολότερης πορείας από αυτή που υπέδειξε ο Θεός, οδηγεί στην αντικατάσταση των θεϊκών εντολών με τις ανθρώπινες θεωρίες και παραδόσεις. Στους μαθητές Του ο Χριστός απευθύνει τα προειδοποιητικά λόγια: «Βλέπετε και προσέχετε από της ζύμης των Φαρισαίων…

«Η θρησκεία του Χριστού είναι προσωποποίηση της ειλικρίνειας. Ο ζήλος για τη δόξα του Θεού είναι το κίνητρο που εμπνέεται από το Άγιο Πνεύμα και μόνο η αποτελεσματική ενέργεια του Πνεύματος μπορεί να εμπνεύσει αυτό το κίνητρο. Μόνο η δύναμη του Θεού μπορεί να εκμηδενίσει τον εγωϊσμό και την υποκρισία. Αυτή η αλλαγή του χαρακτήρα είναι ένα σημείο της ενέργειάς Του. Όταν η πίστη που αποδεχόμαστε καταστρέφει τον εγωισμό και την προσποίηση, όταν μας οδηγεί να επιζητούμε τη δόξα του Θεού και όχι τη δική μας, μπορούμε τότε να γνωρίζουμε ότι βαδίζουμε στον ίσιο δρόμο. «Πάτερ, δόξασόν Σου το όνομα» (Ιωάν. 12:28) ήταν το χαρακτηριστικό της ζωής του Χριστού· και αν Τον ακολουθούμε, αυτό θα είναι το χαρακτηριστικό και της δικής μας ζωής. Μας παραγγέλλει να βαδίζομε όπως Εκείνος βάδισε (ιδέ Α’ Ιωάν. 2:6) «και εν τούτω γνωρίζομεν ότι εγνωρίσαμεν Αυτόν, εάν τας εντολάς Αυτού φυλάττωμεν.» (Α’ Ιωάν. 2:3).» Ζ.Χ., σελ. 384.

**Ερωτήσεις για συζήτηση**

`Ως Χριστιανοί, τι κάνουμε για να κρατήσουμε καθαρή την καρδιά μας;`

`Ποιοι είναι οι ρυπαροί άνθρωποι στην κοινωνία σας; Τι μπορείτε να κάνετε για να μοιραστείτε μαζί τους το ευαγγέλιο του Ιησού;`

`Με ποιους απλούς τρόπους μπορείτε εσείς και η εκκλησία σας να κηρύξετε το ευαγγέλιο του Ιησού στους γείτονές σας;`