---
title:  Καθαρα Χερια ή Καθαρη Καρδια;
date:   05/08/2024
---

`Διαβάστε Μάρκ. 7:14-19. Τι ήθελε να πει ο Ιησούς με τον γρίφο στο εδ. 15;`

Πολλοί παρερμήνευσαν τα λόγια του Ιησού. Μήπως ο Κύριος, στο Λευιτ. 11, δηλώνει ότι δεν χρειάζεται πλέον οι άνθρωποι να τηρούν τους διατροφικούς νόμους; Είναι λανθασμένη η διδασκαλία της Χριστιανικής Εκκλησίας των Αντβεντιστών της Εβδόμης Ημέρας που λέει ότι εκείνοι που τρώνε κρέας πρέπει να τρώνε μόνο από τα καθαρά ζώα της λίστας του Λευιτ. 11;

Πρώτον, πρέπει να θυμόμαστε ότι ο Ιησούς μόλις είχε πει όλους τους λόγους για τους οποίους χρειάζεται να υπακούμε στον νόμο του Μωυσή (Μάρκ. 7:6-13). Είναι δυνατόν, μετά από αυτό, να μην ήθελε να ακολουθούμε τους διατροφικούς νόμους που έδωσε ο Θεός στον Μωυσή; (Μάρκ. 7:14-19) Ασφαλώς, όχι! Δεύτερον, οι διατροφικοί κανόνες που οι Ιουδαίοι ηγέτες δίδασκαν, δεν προέρχονταν από την Π.Δ., σε αντίθεση με τους διατροφικούς κανόνες του Μωυσή. Τρίτον, αυτό που στην πραγματικότητα λέει στο Μάρκ. 7:19 είναι ότι οι διατροφικοί κανόνες των Ιουδαίων ηγετών ήταν επίπλαστοι. Ένας από αυτούς τους κανόνες έλεγε πως, εάν ένας Ιουδαίος άγγιζε τροφή που είχε αγγίξει ένας εθνικός, τότε η τροφή θα μόλυνε την καρδιά του Ιουδαίου.

`Διαβάστε Μάρκ. 7:20-23. Τι μπορεί να μολύνει την καρδιά ενός ανθρώπου; `

Στο Μάρκ 7:19, ο Ιησούς αναφέρει ότι η τροφή δεν πηγαίνει στην καρδιά, αλλά στην κοιλιά και από εκεί σε όλο το σώμα. Όμως, στα εδ. 21-23 ο Κύριος λέει ότι οι κακοί συλλογισμοί βγαίνουν μέσα από την καρδιά. Ο Ιησούς δίνει έναν κατάλογο κακών συμπεριφορών και αμαρτιών, οι οποίες ξεκινούν με πονηρές σκέψεις και καταλήγουν σε κακές πράξεις.

Στον κατάλογο των κακών συμπεριφορών και αμαρτιών, ο Ιησούς συμπεριλαμβάνει και την καταπάτηση της 5ης εντολής (εδ. 10). Κάθε εντολή από το δεύτερο μέρος του νόμου συμπεριλαμβάνεται στη λίστα του Ιησού. Επίσης, το εδ. 7 αναφέρεται στη μάταιη λατρεία. Όταν καταπατούμε τις τέσσερις πρώτες εντολές, η λατρεία μας γίνεται μάταιη. Έτσι, στο Μάρκ. 7:ο Ιησούς υποστηρίζει τον νόμο του Θεού.

`ΣΚΕΨΗ: Μπορεί να γνωρίζετε και να κατανοείτε όλες τις σωστές διδασκαλίες και τα πιστεύω. Όμως, ποιος είναι ο κυρίαρχος της καρδιάς σας; Ο Θεός; Ο εαυτός σας ή ο Σατανάς;`