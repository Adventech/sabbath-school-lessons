---
title:  Ο Ιησους Θεραπευει Τον Τυφλο
date:   11/08/2024
---

`Διαβάστε Μάρκ. 8:22-30. Γιατί ο Ιησούς αγγίζει δύο φορές τον τυφλό για να τον θεραπεύσει; Τι μας διδάσκει αυτή η ιστορία;`

Ο Ματθαίος, ο Μάρκος, ο Λουκάς και ο Ιωάννης αναφέρονται σε διάφορους τυφλούς που θεράπευσε ο Ιησούς. Στο Μάρκ. 8:ο Ιησούς θεραπεύει έναν τυφλό και στο Μάρκ. 10:42-52 θεραπεύει έναν άλλον, τον Βαρτίμαιο. Ο Ματθαίος αναφέρεται στη θεραπεία δύο τυφλών (Ματθ. 20:29-34). Στο Ιωάν. 9:βλέπουμε τον Ιησού να θεραπεύει έναν εκ γενετή τυφλό τον οποίο έστειλε να πλυθεί στην κολυμπήθρα του Σιλωάμ.

Όμως, η ιστορία στο Μάρκ. 8:είναι ξεχωριστή. Τη συναντάμε μόνο στο ευαγγέλιο του Μάρκου. Πρόκειται για τη θεραπεία ενός τυφλού. Ωστόσο, είναι το μοναδικό θαύμα που χρειάστηκε δύο ενέργειες για την πλήρη αποκατάσταση της υγείας του ασθενή. Ο Ιησούς αγγίζει τον άνθρωπο δύο φορές, έπειτα τον παίρνει από το χέρι και τον βγάζει έξω από το χωριό.

Γιατί ο Ιησούς τον αγγίζει δύο φορές για να τον θεραπεύσει; Μήπως δεν είναι αρκετά δυνατός; Ο Ιησούς αγγίζει τον άνθρωπο δύο φορές για να δώσει ένα μάθημα. Το θαύμα αυτό μοιάζει περισσότερο με παραβολή. Ο Ιησούς μάς δείχνει ότι χρειάζεται χρόνος για να αναπτυχθούμε πνευματικά ως Χριστιανοί.

Η ερμηνεία αυτή ταιριάζει με το ύφος της συγγραφής του Μάρκου σε αυτό το κεφάλαιο. Η εκπαίδευση των μαθητών, για τον επερχόμενο θάνατο και την ανάσταση του Ιησού , περιλαμβάνει και τη θεραπεία του τυφλού. Έτσι, όταν επαναφέρει την όραση του ανθρώπου, υποδηλώνει ότι θα βοηθήσει και εμάς να «δούμε» ή να κατανοήσουμε όσα θέλει να μας διδάξει.

Οι δάσκαλοι αγαπάνε τις ερωτήσεις. Τις χρησιμοποιούν για να βοηθήσουν τους μαθητές να κατανοήσουν ένα θέμα. Στο Μάρκ. 8, ο Ιησούς ρωτάει τους μαθητές Του ποιος νομίζουν ότι είναι. Ποτέ στο παρελθόν δεν είχε ρωτήσει κάτι παρόμοιο. Ο Πέτρος είναι ο πρώτος, εκτός από τους δαιμονισμένους, που δηλώνει ότι ο Ιησούς είναι ο Σωτήρας. Μετά από αυτήν τη δήλωση, ο Ιησούς μιλάει για τη σταύρωσή Του. Γιατί ο Ιησούς λέει στους μαθητές Του να μην πουν σε κανέναν ότι είναι ο Σωτήρας; Μήπως αυτή η εντολή αντιτίθεται στην εδραίωση της βασιλείας του Θεού; Την εποχή του Ιησού, οι άνθρωποι προσδοκούσαν έναν Σωτήρα που θα απελευθέρωνε το Ισραήλ από τον ρωμαϊκό ζυγό. Ο Ιησούς δεν ήρθε για να εκπληρώσει αυτόν τον σκοπό. Γι’ αυτό πρόσταξε τους μαθητές Του να μην πουν σε κανέναν το ποιος ήταν.

`ΣΚΕΨΗ: Υπάρχουν στιγμές που δεν πρέπει να μιλάμε για τις Βιβλικές αλήθειες; Εάν ναι, γιατί; Πώς αυτή η ιστορία μας βοηθάει να απαντήσουμε σε αυτήν την ερώτηση;`