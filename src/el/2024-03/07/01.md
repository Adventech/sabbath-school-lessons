---
title:  Ο Ιησους Διδασκει Τους Μαθητες Του (Μερος Πρωτο)
date:   10/08/2024
---

> <p>Εδαφιο Μνημης</p>
> «Και προσκαλώντας το πλήθος μαζί με τους μαθητές Του, τους είπε: Όποιος θέλει νάρθει πίσω από Μένα, ας απαρνηθεί τον εαυτό του, και ας σηκώσει τον σταυρό του, και ας Με ακολουθεί.» Μάρκο 8:34.

### Για τη μελέτη αυτής της εβδομάδας, διαβάστε
Μάρκ. 8:22-30, 31-38, 9:1-13, 30-41, 42-50.

Στο πρώτο μισό του κατά Μάρκου Ευαγγελίου, βλέπουμε ποιος είναι ο Ιησούς. Οι δυνατές διδασκαλίες και τα θαύματά Του μάς βοηθούν να κατανοήσουμε ότι είναι ο Μεσσίας.

Στην αρχή του δεύτερου μισού του ευαγγελίου, ο Ιησούς ρωτά τους μαθητές Του, ποιος πιστεύουν ότι είναι. Μετά την απάντηση του Πέτρου, ο Ιησούς αρχίζει να τους εξηγεί που Τον οδηγεί η αποστολή Του ως Μεσσίας.

Από το τέλος του Μάρκ. 8:έως το τέλος του Μάρκ. 10, ο Ιησούς προετοιμάζει τους μαθητές Του γι’ αυτά που θα ακολουθήσουν. Τους μιλάει για τον Σταυρό. Έπειτα, τους διδάσκει κάποια ιδιαίτερα μαθήματα, τα οποία είναι σημαντικά και για εμάς σήμερα.

Επίσης, ο Ιησούς θεραπεύει δύο τυφλούς. Περίπου στη μέση του Μάρκ. 8, βλέπουμε τη θεραπεία του ενός τυφλού και στο τέλος του κεφαλαίου τη θεραπεία του άλλου. Καθώς ακολουθούμε τον Ιησού, ο Θεός θα μας δώσει περισσότερη σοφία γι’ Αυτόν και την προσωπικότητά Του. Οι ίδιες διδασκαλίες που βοήθησαν τους μαθητές Του να γίνουν καλύτεροι άνθρωποι, βοηθούν κι εμάς σήμερα. Μας δείχνουν ποιο είναι το κόστος για να ακολουθήσουμε τον Ιησού και το όφελος που θα έχουμε όταν το κάνουμε.