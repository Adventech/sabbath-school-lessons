---
title:  Περαιτέρω Μελέτη
date:   16/08/2024
---

Διαβάστε Έ. Χουάιτ, Ζ.Χ., σελ. 400-418.

«Η ταπείνωση προηγείται των τιμών. Προκειμένου να πληρώσει μια υψηλή θέση ενώπιον των ανθρώπων, ο Ουρανός εκλέγει τον εργάτη ο οποίος, όπως ο Ιωάννης ο Βαπτιστής, παίρνει την ταπεινότερη θέση μπροστά στον Θεό. Ο μαθητής που είναι πιο απλός σαν παιδί είναι ο πιο κατάλληλος για το έργο του Θεού. Οι ουράνιες υπάρξεις μπορούν να συνεργαστούν με εκείνον που επιδιώκει όχι να εξυψωθεί ο ίδιος αλλά να σώσει ψυχές.» Ζ.Χ., σελ. 411.

«Για όλα εκείνα που μας θέτουν σε πλεονεκτική θέση έναντι των άλλων – μόρφωση, καλλιέργεια, ευγένεια του χαρακτήρα, χριστιανική εκπαίδευση, θρησκευτική πείρα – είμαστε χρεώστες έναντι αυτών που δεν ευνοήθηκαν στη ζωή όσο εμείς, και όσο περνάει από το χέρι μας πρέπει να τους εξυπηρετούμε. Αν είμαστε δυνατοί, πρέπει να στηρίζομε τους αδυνάτους. Οι δοξασμένοι άγγελοι που βλέπουν πάντοτε το πρόσωπο του Πατέρα στον ουρανό, χαίρονται να υπηρετούν τα μικρά Του. Τρεμάμενες ψυχές με πολλές ανεπιθύμητες ιδιότητες του χαρακτήρα, αποτελούν τα αντικείμενα της ιδιαίτερης φροντίδας τους. Οι άγγελοι είναι πάντοτε παρόντες εκεί όπου χρειάζονται περισσότερο, κοντά σε εκείνους που έχουν να αγωνιστούν σκληρότερα κατά του εγώ και των οποίων το περιβάλλον είναι το πιο αποθαρρυντικό. Και σε αυτή τη διακονία θα συμπράξουν οι αληθινοί ακόλουθοι του Χριστού.» Ζ.Χ., σελ 415.

**Ερωτήσεις για συζήτηση**

`Διαβάστε ξανά Μάρκ. 8:27-29. Πόσο συχνά ομολογείτε σε άλλους ότι δέχεστε τον Ιησού Χριστό ως προσωπικό σας Σωτήρα;`

`Συγκρίνετε τι είναι επιτυχία για τον Θεό και τι για τον άνθρωπο. Πού διαφέρουν; Ποιοι άνθρωποι θεωρούνται σήμερα σημαντικοί; Ποιοι είναι επιτυχημένοι στα μάτια του Θεού που ο κόσμος μπορεί να μην δίνει σημασία ή και να μην συμπαθεί; Πόσο διαστρεβλωμένη είναι η άποψη του αμαρτωλού για την επιτυχία;`