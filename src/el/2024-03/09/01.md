---
title:  Διαφωνιες Στην Ιερουσαλημ
date:   24/08/2024
---

> <p>Εδαφιο Μνημης</p>
> «Και όταν στέκεστε προσευχόμενοι, να συγχωρείτε, αν έχετε κάτι εναντίον κάποιου, για να συγχωρήσει σε σας και ο Πατέρας σας που είναι στους ουρανούς τα δικά σας παραπτώματα.» Μάρκο 11:25.

### Για τη μελέτη αυτής της εβδομάδας, διαβάστε
Μάρκ. 11:1-11, Ζαχ. 9:9, 10, Μάρκ. 11:12-26, 27-33, 12:13-27, 28-34.

Ο Μάρκος καταγράφει πέντε διαπληκτισμούς ανάμεσα στον Ιησού και τους Φαρισαίους στο Μάρκ. 2:και 3. Στο μάθημα αυτής της εβδομάδας, ο Ιησούς διαφωνεί ακόμη έξι φορές με τους Ιουδαίους ηγέτες όταν φτάνει στην Ιερουσαλήμ. Οι πέντε πρώτες περιπτώσεις συνέβησαν όταν ο Ιησούς ξεκίνησε το επίγειο έργο Του, ενώ οι τελευταίες έξι στο τέλος της διακονίας Του. Όλες οι διαφωνίες μάς διδάσκουν σημαντικά μαθήματα για τη Χριστιανική ζωή.

Οι γραμματείς και οι Φαρισαίοι πηγαίνουν στον Ιησού για να Τον αντιμετωπίσουν και να Τον κατατροπώσουν. Όμως, ποτέ δεν το πετυχαίνουν. Αυτή την εβδομάδα θα δούμε γιατί οι άνθρωποι αντιμάχονται τον Θεό. Θα δούμε, επίσης, τι μπορούμε να κάνουμε ως Χριστιανοί για να βοηθήσουμε να ξεπεραστούν οι προκαταλήψεις και να μιλήσουμε στην καρδιά εκείνων που αντιστέκονται στο Άγιο Πνεύμα.

Στο Μάρκ. 11, ο Ιησούς πηγαίνει στην Ιερουσαλήμ για τη γιορτή του Πάσχα (εποχή Μάρτιος-Απρίλιος). Στο Μάρκ. 11-16:περιγράφονται τα περιστατικά εκείνης της περιόδου. Τα πρώτα δέκα κεφάλαια του Μάρκου καλύπτουν περίπου 3,5 χρόνια της ζωής του Χριστού, ενώ τα τελευταία έξι κεφάλαια αναλύουν λίγο περισσότερο από μια εβδομάδα. Ο Μάρκος αφιερώνει αρκετό χρόνο για να περιγράψει αυτήν την περίοδο της ζωής του Χριστού, θέλοντας να τονίσει τη σπουδαιότητά της.