---
title:  Περαιτέρω Μελέτη
date:   05/07/2024
---

Διαβάστε Έ. Χουάιτ, Ζ.Χ., σελ. 67-79, Π.Α., σελ. 144-153.

Γνωρίζατε ότι ο πρώτος άγγελος στην Αποκ. 14:6, 7 έχει παρόμοιο μήνυμα με αυτό του Ιησού στο Μάρκ 1:15; Ο πρώτος άγγελος διακηρύττει το ευαγγέλιο του Θεού σε όλη τη γη, στο τέλος του κόσμου. Το μήνυμα του πρώτου αγγέλου έχει ακριβώς τα ίδια τρία μέρη που βλέπουμε στο μήνυμα του Ιησού. Ο παρακάτω πίνακας συγκρίνει το μήνυμα του Ιησού με το μήνυμα του πρώτου αγγέλου. Και στα δύο έχουμε μια προφητεία, μια υπόσχεση και μια κλήση:

| Μαρκ 1 | Συγκρίνετε με: | Αποκ. 14: |
| --- | --- | --- |
| Ο καιρός τελείωσε (Δαν. 9) | Η προφητεία | Ο Θεός, Κριτής μας (Δαν. 7, 8) |
| Η βασιλεία του Θεού πλησιάζει | Η υπόσχεση του Θεού | Το ευαγγέλιο |
| Ακολούθα τον Ιησού | Κλήση | Η λατρεία στον Θεό |

Το μήνυμα του πρώτου αγγέλου αναγγέλλει την έναρξη του έργου του Θεού ως Κριτή. Η προφητεία για τα 2.300 ημερονύχτια μάς δείχνει ότι αυτό το έργο έχει ξεκινήσει το 1844 (Δαν. 8:14). Η κρίση φέρνει τη βασιλεία του Θεού στον διωκόμενο λαό Του (Δαν. 7:22). Στο τέλος του κόσμου, ο πρώτος άγγελος καλεί όλους τους κατοίκους της γης να λατρέψουν τον Θεό και να Τον ακολουθήσουν. Στην Αποκ. 13, οι δυνάμεις των κακών θηρίων δημιουργούν έναν ψεύτικο θεό που οι άνθρωποι θα τιμήσουν, θα δοξάσουν και θα λατρέψουν.

Συνεπώς, το μήνυμα του Ιησού στο Μάρκ. 1:και το μήνυμα του πρώτου αγγέλου της Αποκάλυψης συνδέονται με την προφητεία του Δανιήλ για τους έσχατους καιρούς.

**Ερωτήσεις για συζήτηση**

`Συγκρίνετε τον Ιωάννη τον Βαπτιστή με τον Ιησού, στο Μάρκ. 1:1-13. Ποια «εικόνα» μας δίνει ο Μάρκος για τον Ιωάννη και τον Ιησού; Τι μαθήματα μπορούμε να αντλήσουμε από αυτές τις «εικόνες»;`

`Ποια είναι η έννοια του βαπτίσματος; Διαβάστε Ρωμ. 6:1-4 και Ιωάν. 3:1-8. Συγκρίνετε αυτά τα εδάφια με τη βάπτιση του Ιησού στο Μάρκ. 1:9-13. Πώς μας βοηθούν αυτά τα εδάφια να κατανοήσουμε καλύτερα τη σημασία της βάπτισης;`

`Συγκρίνετε το ευαγγέλιο του Ιησού στο Μαρκ. 1:14 με το μήνυμα του πρώτου αγγέλου στην Αποκ. 14:6, 7. Πώς αυτά τα μηνύματα μας βοηθούν να καταλάβουμε καλύτερα το έργο μας ως Χριστιανοί Αντβεντιστές της Εβδόμης Ημέρας;`