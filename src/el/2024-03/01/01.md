---
title:  Ποιος Ειναι Ο Μαρκος;
date:   29/06/2024
---

> <p>Εδαφιο Μνημης</p>
> «Αφού δε παραδόθηκε ο Ιωάννης, ο Ιησούς ήρθε στη Γαλιλαία, κηρύττοντας το ευαγγέλιο της βασιλείας του Θεού, και λέγοντας, ότι: Ο καιρός συμπληρώθηκε και η βασιλεία του Θεού πλησίασε· μετανοείτε και πιστεύετε στο ευαγγέλιο.» Μάρκο 1:14, 15.

### Για τη μελέτη αυτής της εβδομάδας, διαβάστε
Πράξ. 12:12, 15:36-39, Μάρκ. 1:1-8, 1:9-13, 1:14, 15.

Ποιος και γιατί έγραψε το βιβλίο του Μάρκου; Τα τέσσερα πρώτα βιβλία της Κ.Δ. μάς μιλούν για τη ζωή του Χριστού. Σε αυτά τα βιβλία δεν αναφέρεται ο συγγραφέας τους.

Από τα πρώτα χρόνια, οι άνθρωποι σύνδεσαν το καθένα από τα τέσσερα ευαγγέλια της Κ.Δ. με έναν απόστολο ή κάποιον από τους στενούς συνεργάτες του. Για παράδειγμα, το ευαγγέλιο του Λουκά συνδέεται με τον Παύλο (Κολ. 4:14, Β’ Τιμ. 4:11, Φιλήμ. 1:24) και το ευαγγέλιο του Μάρκου με τον Πέτρο (Α’ Πέτρ. 5:13). Αυτή η πληροφορία μάς βοηθά να ανακαλύψουμε ποιος έγραψε το κατά Μάρκον ευαγγέλιο.

Παρότι ο συγγραφέας αυτού του ευαγγελίου δεν αναφέρει το όνομά του στο κείμενο, οι ηγέτες της πρώτης εκκλησίας μάς λένε ότι ο συγγραφέας του ήταν ο Ιωάννης Μάρκος, ο οποίος κάποια στιγμή ταξίδεψε με τον Παύλο και τον Βαρνάβα (Πράξ. 13:2, 5). Αργότερα, ο Ιωάννης Μάρκος συνεργάστηκε με τον Πέτρο (Α’ Πέτρ. 5:13), γι’ αυτό οι άνθρωποι από τα πρώτα χρόνια συνέδεσαν το ευαγγέλιο του Μάρκου με τον Πέτρο.

Αυτή την εβδομάδα, θα μελετήσουμε για τον Μάρκο. Ποιος ήταν; Τι μας λέει η Αγία Γραφή γι’ αυτόν; Ο Μάρκος κάποια στιγμή βίωσε μια προσωπική αποτυχία. Μετάνιωσε όμως, και έγραψε ένα από τα βιβλία της Αγίας Γραφής. Θα δούμε γιατί απέτυχε. Κατόπιν θα μάθουμε πώς άλλαξε και τελικά έγραψε ένα βιβλίο για τη ζωή του Ιησού.