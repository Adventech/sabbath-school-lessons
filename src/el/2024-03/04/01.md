---
title:  Παραβολες
date:   20/07/2024
---

> <p>Εδαφιο Μνημης</p>
> «Και του έλεγε: Προσέχετε τι ακούτε· με όποιο μέτρο μετράτε, θα μετρηθεί σε σας, και σε σας που ακούτε θα γίνει προσθήκη. Επειδή, όποιος έχει θα του δοθεί· και όποιος δεν έχει, και εκείνο που έχει, θα αφαιρεθεί απ’ αυτόν.» Μάρκο 4:24, 25.

### Για τη μελέτη αυτής της εβδομάδας, διαβάστε
Μάρκ.4:1-9, 4:13-20, 4:10-12, 4:21-23, 4:26-29.

Στο μάθημα αυτή της εβδομάδας θα μελετήσουμε τις παραβολές στο Μαρκ. 4. Πολλές συζητήσεις έχουν γίνει από τους σχολιαστές γύρω από το νόημα και την ερμηνεία των παραβολών του Ιησού. Πώς ερμηνεύονται; Τι σημαίνουν; Γιατί τις χρησιμοποιούσε ο Ιησούς; Τι είδους μαθήματα είχαν σκοπό να φανερώσουν; Ήταν αληθινές ιστορίες ή αλληγορίες;

Σίγουρα αυτήν την εβδομάδα δεν θα μπορέσουμε να απαντήσουμε σε όλα τα ερωτήματα. Θα μελετήσουμε τις παραβολές και θα προσπαθήσουμε να κατανοήσουμε τις σημαντικές ιδέες που θέλει ο Ιησούς να μας διδάξει.

Στο Μάρκ. 4:έχουμε πέντε παραβολές: (1) του σπορέα, (2) του λυχναριού, (3) του μέτρου, (4) του σπόρου που αυξάνεται και (5) του κόκκου του σιναπιού.

Μεγαλύτερο μέρος του κεφαλαίου καταλαμβάνει η παραβολή του σπορέα που είναι και η πρώτη στη σειρά. Ύστερα, ο Μάρκος μάς αναφέρει τον λόγο που ο Ιησούς χρησιμοποιεί παραβολές και στη συνέχεια μας λέει ποιο είναι το νόημα της παραβολής. Θα μελετήσουμε αυτό το τρίπτυχο την Κυριακή, τη Δευτέρα και την Τρίτη. Τις υπόλοιπες παραβολές θα τις εξετάσουμε την Τετάρτη και την Πέμπτη.