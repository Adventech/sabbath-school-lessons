---
title:  Η Παραβολη Του Σπορεα
date:   21/07/2024
---

`Διαβάστε Μάρκ. 4:1-9. Ποια είναι τα τέσσερα είδη εδάφους και τι γίνεται όταν ο σπόρος πέφτει σε αυτά; `

Όταν οι άνθρωποι διαβάζουν τις παραβολές, συνήθως πηγαίνουν γρήγορα στο τέλος για να δουν την ερμηνεία. Θέλουν να μάθουν ποιο είναι το δίδαγμα που θέλει να δώσει ο Ιησούς. Ωστόσο, ο Ιησούς δεν δίνει κάθε φορά μακροσκελής εξηγήσεις στο τέλος των παραβολών.

Γι’ αυτό, καλό είναι διαβάζουμε αργά και προσεκτικά την παραβολή για να μπορέσουμε να την κατανοήσουμε. Τότε, θα είμαστε σε θέση να καταλάβουμε καλύτερα πολλές από τις σκέψεις και τα μαθήματα που μας διδάσκει. Στην παραβολή του σπορέα, ο ίδιος σπόρος πέφτει σε τέσσερα διαφορετικά είδη εδάφους. Το έδαφος είναι αυτό που καθορίζει την εξέλιξη του σπόρου. Η παραβολή του σπορέα στην πραγματικότητα είναι τέσσερις παραβολές σε μία.

Τι συμβαίνει στους σπόρους; Εκείνος που πέφτει στον δρόμο, τρώγεται από τα πουλιά. «Και ενώ έσπερνε, άλλο μεν έπεσε κοντά στον δρόμο, και ήρθαν τα πουλιά του ουρανού και το κατέφαγαν» (Μάρκ. 4:4). Τι γίνεται με τους σπόρους που πέφτουν σε πετρώδες έδαφος; Λίγες μέρες μετά, τους καίει ο ήλιος και ξεραίνονται.

Μερικοί σπόροι πέφτουν σε αγκάθια. Τα αγκάθια εμποδίζουν την ανάπτυξη τους με αποτέλεσμα να ξεραθούν και αυτοί.

Άλλοι πέφτουν σε αγρούς. Αυτοί οι σπόροι αναπτύσσονται την άνοιξη, το καλοκαίρι, και το φθινόπωρο, μέχρι ο αγρότης να μαζέψει τη σοδειά.

Οι πρώτες τρεις περιπτώσεις καταλήγουν σε αποτυχία. Μόνο η τελευταία είναι επιτυχημένη. Η παραβολή μάς διδάσκει τι σημαίνει να είσαι μαθητής του Χριστού. Είναι αλήθεια πως υπάρχουν ρίσκα. Όμως, ο Θεός θα μας ανταμείψει πλουσιοπάροχα επειδή ακολουθήσαμε τον Υιό Του.

`ΣΚΕΨΗ: Τι άλλα πνευματικά διδάγματα παίρνουμε από τη φύση;`