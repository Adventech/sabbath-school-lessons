---
title:  Οι Παραβολες Των Σπορων
date:   25/07/2024
---

`Διαβάστε Μάρκ. 4:26-29. Ποιο σημαντικό μάθημα αντλούμε από αυτήν την παραβολή;`

Αυτή η παραβολή μάς μιλά για τη διαδικασία ανάπτυξης. Οι άνθρωποι συνεισφέρουν στην αύξηση της βασιλείας του Θεού, ωστόσο, η αληθινή αύξηση γίνεται χάρη στον Θεό. Η παραβολή τελειώνει με την ωρίμανση και την πληρότητα του καρπού. Κατά τον ίδιο τρόπο, όταν ο Χριστός θα επιστρέψει, η ιστορία του κόσμου θα τελειώσει.

`Διαβάστε Μάρκ. 4:30-32. Ποιο σημαντικό μάθημα αντλούμε από την παραβολή για τον κόκκο του σιναπιού;`

Αυτή η παραβολή μάς δείχνει πώς κάτι πολύ μικρό αναπτύσσεται και γίνεται μεγάλο. Ο κόκκος του σιναπιού έχει μέγεθος μόλις 1-2 χιλιοστά. Το φυτό της παραβολής ίσως είναι το μαύρο σινάπι, το οποίο έχει πολύ μικρούς σπόρους (700 σπόροι ζυγίζουν 1 γραμμάριο). Οι κόκκοι του μαύρου σιναπιού δεν είναι οι μικρότεροι σπόροι του πλανήτη, όμως, είναι πολύ μικροί σε σχέση με το πώς εξελίσσονται. Ένα τέτοιο φυτό πλήρης ανάπτυξης μπορεί να φτάσει τα 3 μέτρα. Ο Ιησούς λέει ότι τα πουλιά κάνουν φωλιές στα κλαδιά του. Αυτή η εικόνα μάς παραπέμπει στον Ψαλ. 104:12 και στο Δαν. 4:10-12. Στον Ψαλ. 104:12, ο ψαλμωδός μιλά για τον ισχυρό Θεό που έφτιαξε τη γη. Στο Δαν. 4:10-12 ο βασιλιάς Ναβουχοδονόσωρ συγκρίνεται με ένα δέντρο που παρέχει τροφή και προστασία σε όλους τους κατοίκους της γης.

Ο Ιησούς θέλει να κατανοήσουμε ότι η βασιλεία του Θεού, με τον τρόπο που αναπτύσσεται, είναι όπως ο κόκκος τους σιναπιού. Στην αρχή είναι μικρή, αλλά στη συνέχεια αυξάνεται και γίνεται πολύ μεγάλη.

Οι άνθρωποι την εποχή του Ιησού, μπορεί να περιγέλασαν τον Ιησού και να αναρωτήθηκαν πώς τα λόγια Του θα έβγαιναν αληθινά, εφόσον είχε τόσο λίγους μαθητές. Όμως, ο καιρός έχει δείξει πως η βασιλεία Του συνεχίζει να αυξάνεται και γεμίζει τη γη.

`ΣΚΕΨΗ: «Και τούτο το ευαγγέλιο της βασιλείας θα κηρυχθεί σε ολόκληρη την οικουμένη, για μαρτυρία σε όλα τα έθνη· και, τότε, θάρθει το τέλος» (Μάτθ. 24:14). Σκεφτείτε πόσο μικρή ήταν η εκκλησία όταν ο Ιησούς είπε αυτά τα λόγια. Γιατί αυτή η υπόσχεση είναι τόσο υπέροχη για εμάς σήμερα; Πώς κάνει την πίστη μας δυνατότερη;`