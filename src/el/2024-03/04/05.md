---
title:  Το Λυχναρι Και Το Μετρο
date:   24/07/2024
---

`Διαβάστε Μάρκ. 4:21-23. Ποιο σημαντικό μάθημα διδάσκει ο Ιησούς σε αυτήν την περικοπή;`

Την εποχή του Ιησού, πολλά σπίτια ήταν χτισμένα μέσα σε μια περιτοιχισμένη αυλή. Μερικά ήταν μεγάλα και άλλα ήταν μικρά. Το σπίτι, είτε μεγάλο είτε μικρό, μας διδάσκει μία σημαντική αρχή: Μία μέρα η αλήθεια για τον Ιησού θα φανερωθεί.

Στο Μάρκ. 4:21, ο Ιησούς ρωτά: «Μήπως το λυχνάρι έρχεται να μπει κάτω από το μόδι ή κάτω από το κρεβάτι; Όχι για να μπει επάνω στον λυχνοστάτη;». Τα λυχνάρια εκπέμπουν φως. Εάν ένα λυχνάρι δεν φωτίζει, γιατί το κρατάμε; Το Μάρκ. 4:22 εξηγεί την παραβολή για το λυχνάρι. Καθετί μυστικό θα έρθει στο φως. Ο Ιησούς μιλά για το ευαγγέλιο.

`Διαβάστε Μάρκ. 4:24, 25. Ποιο σημαντικό μάθημα παίρνουμε από την παραβολή του μέτρου;`

Σε πολλά μέρη της γης, φρέσκα φρούτα και λαχανικά πωλούνται σε υπαίθριες αγορές. Οι πωλητές χρησιμοποιούν ένα καλάθι για να μετρήσουν το βάρος των αγαθών. Η τιμή του προϊόντος εξαρτάται από το βάρος του. Συνηθίζεται οι πωλητές να προσθέτουν προϊόν στην τιμή αγοράς, προκειμένου οι καταναλωτές τους να νιώσουν κερδισμένοι. Ο Ιησούς χρησιμοποιεί αυτήν την ιδέα, για το πώς οι πωλητές είναι δίκαιοι με τους καταναλωτές, για να μας διδάξει μια σπουδαία Βιβλική αλήθεια. Εάν ακολουθούμε την αλήθεια του ευαγγελίου, ο Θεός θα μας δώσει περισσότερη γνώση. Αλλά εάν την απορρίπτουμε, θα χάσουμε και τη μικρή δόση αλήθειας που είχαμε.

`ΣΚΕΨΗ: Πώς μπορούμε να μάθουμε καλύτερα τον σημαντικό κανόνα ότι ο Θεός θα μας δείξει το ίδιο έλεος που δείχνουμε εμείς σε άλλους; Σκεφτείτε αυτόν τον κανόνα στις φιλίες και στις σχέσεις σας με άλλους ανθρώπους.`