---
title:  Ο Λογος Που Υπαρχουν Οι Παραβολες
date:   23/07/2024
---

`Διαβάστε Μάρκ. 4:10-12. Γιατί ο Ιησούς χρησιμοποιούσε παραβολές για να διδάξει τους ανθρώπους;`

Πρέπει να δώσουμε ιδιαίτερη προσοχή στα λόγια του Ιησού στο Μάρκ. 4:10-12 για να καταλάβουμε τι λέει. Αυτά τα εδάφια είναι μια δήλωση από το Ησ. 6:9, 10. Εάν δεν τα διαβάσουμε προσεχτικά, ίσως σχηματίσουμε λάθος γνώμη. Μπορεί να νομίζουμε ότι ο Ιησούς χρησιμοποιούσε παραβολές για να κρατήσει ορισμένους στο σκοτάδι. Όμως αυτή η άποψη δεν ισχύει. Ο Ιησούς ήθελε να βοηθήσει τους ανθρώπους να κατανοήσουν τις διδασκαλίες Του.

Στο Μάρκ. 3:5, 6 ο Ιησούς λυπάται με την πώρωση και τη σκληροκαρδία των γραμματέων και Φαρισαίων. Στο Μάρκ. 3:22-30, ο Ιησούς αφιερώνει χρόνο για να τους εξηγήσει τα λάθη τους. Στο Μάρκ. 12:1-12, οι θρησκευτικοί ηγέτες καταλαβαίνουν ότι η παραβολή του Ιησού αφορά τους ίδιους. Ο Ιησούς μέσα από την παραβολή τούς προειδοποιεί για το τι θα συμβεί αν προσπαθήσουν να Τον θανατώσουν. Ο Ιησούς ενδιαφέρεται για τους γραμματείς. Γι’ αυτό και τους προειδοποιεί.

`Διαβάστε Ης. 6:1-13. Τι συμβαίνει στον Ησαΐα; Ποιο είναι το μήνυμα που του δίνει ο Κύριος για τον Ισραήλ;`

Ο Ησαΐας βλέπει σε όραμα τη δόξα του Θεού στον ναό και ως εκ τούτου καταβάλλεται από τη δική του ακαθαρσία. Ο Θεός καθαρίζει τον Ησαΐα και του ζητά να μεταφέρει στον λαό Ισραήλ ένα τρομερό μήνυμα. Ο σκοπός είναι να προειδοποιηθούν οι άνθρωποι για να σταματήσουν να πράττουν το κακό.

Στο Μάρκ. 4:10-12 βρίσκουμε το ίδιο μήνυμα. Αυτά τα εδάφια μάς βοηθούν να κατανοήσουμε τον λόγο που ο Ιησούς χρησιμοποίησε παραβολές για να διδάξει. Εάν θέλουμε να καταλάβουμε τις διδασκαλίες Του, πρέπει να κάνουμε το θέλημα του Θεού. Με την υπακοή γινόμαστε μέλη της οικογένειας του Χριστού (Μάρκ. 3:35). Οι Ιουδαίοι που αποφάσισαν ότι ο Ιησούς είχε το πνεύμα του Σατανά δεν επρόκειτο να Τον ακούσουν. Οι δηλώσεις του Ιησού στο Ησ. 6:μας δείχνουν μια σημαντική Βιβλική αλήθεια: Ο Θεός δεν αφήνει τους ανθρώπους έξω από τον ουρανό επειδή είναι κακός. Οι αντιλήψεις και η σκληροκαρδία τους τούς εμποδίζουν να δεχτούν τη σώζουσα αλήθεια.

Ο καθένας επιλέγει το έδαφος στο οποίο βρίσκεται. Όλοι θα αποφασίσουν εάν θέλουν ή όχι να παραδοθούν στον Ιησού. Τελικά, η επιλογή είναι δική μας.