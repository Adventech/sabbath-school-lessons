---
title:  Περαιτέρω Μελέτη
date:   26/07/2024
---

Διαβάστε Έ. Χουάιτ, Π.Χ., σελ. 9-33.

«Η πραγματική αγιοσύνη σημαίνει ολοκληρωτική αφιέρωση στην υπηρεσία του Θεού. Αυτός είναι ο όρος της αληθινής χριστιανικής ζωής. Ο Χριστός απαιτεί καθιέρωση ανεπιφύλακτη και υπηρεσία αμέριστη. Ζητάει την καρδιά, τον νου, την ψυχή, τη δύναμη. Το εγώ δεν πρέπει να υποθάλπεται. Όποιος ζει για τον εαυτό του δε λογίζεται Χριστιανός…

«Κάθε πράξη πρέπει να εμπνέεται από την αγάπη. Η αγάπη είναι η θεμελιώδης αρχή του κυβερνητικού συστήματος του Θεού τόσο στον ουρανό όσο και στη γη, και αυτή πρέπει να είναι το θεμέλιο του χαρακτήρα του Χριστιανού. Αυτή και μόνη μπορεί να τον καταστήσει και να τον διατηρήσει σταθερό. Αυτή και μόνη μπορεί να τον ικανώσει να αντικρούσει τη δοκιμασία και τον πειρασμό…

«Η αγάπη αποκαλύπτεται με τη θυσία. Το σχέδιο της απολύτρωσης εκπονήθηκε με βάση τη θυσία – μια θυσία τόσο πλατιά, τόσο βαθιά και τόσο μεγάλη που δεν μπορεί να μετρηθεί με τίποτε. Ο Χριστός απαρνήθηκε τα πάντα για χάρη μας και όσοι δέχονται τον Χριστό θα είναι πρόθυμοι να θυσιάσουν τα πάντα χάρη του Σωτήρα τους. Η σκέψη της τιμής και της δόξας Του θα έχει πάντοτε την προτεραιότητα» σελ. 22.

**Ερωτήσεις για συζήτηση**

`«Κάθε πράξη πρέπει να εμπνέεται από την αγάπη. Η αγάπη είναι η θεμελιώδης αρχή του κυβερνητικού συστήματος του Θεού τόσο στον ουρανό όσο και στη γη.» Πώς ο σταυρός δείχνει αυτήν την εκπληκτική Βιβλική αλήθεια; Πώς μπορούμε να αντανακλούμε αυτή την αγάπη στη ζωή μας; Γιατί πρέπει να το κάνουμε;`

`Τι θα απαντούσατε σε κάποιον που θα ισχυριζόταν ότι ο Ιησούς είπε τις παραβολές για να αποκρύψει διδασκαλίες από τον λαό Του; Πώς είναι αυτό δυνατόν, εφόσον πέθανε για όλους τους ανθρώπους; Διαβάστε Α’ Ιωάν. 2:2.`

`Δεν τοποθετούμε τα λυχνάρια ή τις λάμπες κάτω από το μόδι (Μάρκ. 4:21). Πώς αυτός ο σημαντικός κανόνας μάς βοηθάει να «λάμψουμε» στην κοινότητα που ζούμε, όπως το φως; Τι μπορούμε να κάνουμε για να είναι το φως μας πιο δυνατό;`

`Σκεφτείτε την παραβολή στο Μάρκ. 4:26-29. Πώς συνεισφέρετε στην σπορά του ευαγγελίου; Επίσης, πώς βοηθάτε στην ανάπτυξη του σπόρου; Ποιο είναι το έργο του Θεού σε αυτήν τη διαδικασία; Γιατί πρέπει να εξαρτόμαστε από τον Θεό για όλα, εάν θέλουμε να αναπτυχθούμε;`