---
title:  Διαμαχες
date:   13/07/2024
---

> <p>Εδαφιο Μνημης</p>
> «Και τους έλεγε: Το Σάββατο έγινε για τον άνθρωπο, όχι ο άνθρωπος για το Σάββατο. Ώστε, ο Υιός του ανθρώπου είναι Κύριος και του Σαββάτου.» Μάρκο 2:27, 28.

### Για τη μελέτη αυτής της εβδομάδας, διαβάστε
Μάρκ. 2:1-12, 2:13-21, 2:23-28, 3:20-35.

Στο Μάρκ. 2:1- 3:6 βρίσκονται πέντε ιστορίες. Σε αυτές αντιπαραθέτονται οι διδασκαλίες του Ιησού με τις διδασκαλίες των Ιουδαίων ηγετών. Η κάθε ιστορία συνδέεται με το θέμα της προηγούμενης. Η τελευταία ιστορία συνδέεται με την πρώτη.

Καθεμιά από τις πέντε αυτές ιστορίες στο Μάρκ. 2:1-3:6, μας διδάσκει κάτι σημαντικό για τον Ιησού (Μάρκ. 2:10, 17, 20, 28). Στα λόγια του Ιησού υπάρχει πολύ σοφία. Την Κυριακή, τη Δευτέρα και την Τρίτη, θα μάθουμε περισσότερα γι’ αυτές τις ιστορίες και τη σημασία των σοφών λόγων Του.

Την Τετάρτη και την Πέμπτη θα μελετήσουμε το Μάρκ. 3:20-35. Εδώ ο Μάρκος χρησιμοποιεί έναν ιδιαίτερο τύπο αφήγησης, ο οποίος ονομάζεται «Ιστορία Σάντουιτς». (Θα δούμε περισσότερα σχετικά με αυτό την Τετάρτη). Ο Μάρκος χρησιμοποιεί αυτόν τον τύπο ιστορίας τουλάχιστον έξι φορές στο βιβλίο του. Σε καθεμιά Ιστορία Σάντουιτς, ο Μάρκος μάς λέει κάτι σημαντικό για τον Ιησού και το έργο Του για εμάς, ως Λυτρωτής μας.

Αυτήν την εβδομάδα, θα διαβάσουμε μερικές από τις ιστορίες του Μάρκου για τον Ιησού, για να δούμε τι μπορούμε να μάθουμε γι’ Αυτόν.