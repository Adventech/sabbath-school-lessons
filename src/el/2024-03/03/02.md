---
title:  Θεραπευοντας Εναν Παραλυτο
date:   14/07/2024
---

`Διαβάστε Μάρκ. 2:1-12. Τι ήθελε ο παράλυτος όταν οι φίλοι του τον πήγαν στον Ιησού; Τι του έδωσε ο Ιησούς;`

Ένας παράλυτος δεν μπορεί να περπατήσει. Έτσι, οι τέσσερις φίλοι του τον μετέφεραν στο σπίτι που βρισκόταν ο Ιησούς. Χάλασαν τη στέγη και μέσα από το άνοιγμα κατέβασαν τον παράλυτο στον Ιησού. Στο Μάρκ. 2:5 μας λέει ότι ο Ιησούς είδε την πίστη των φίλων του. Πώς μπορούμε να δούμε την πίστη; Μπορούμε να δούμε την πίστη όπως βλέπουμε την αγάπη. Οι άνθρωποι μας δείχνουν την αγάπη τους όταν κάνουν όμορφα πράγματα για εμάς. Με τον ίδιο τρόπο, όταν κάνουμε κάτι επειδή πιστεύουμε, τότε δείχνουμε την πίστη μας. Οι τέσσερις φίλοι εκδήλωσαν την πίστη τους στον Ιησού όταν έφεραν σε Αυτόν τον άρρωστο φίλο τους.

Το πρώτο που κάνει ο Ιησούς για τον παράλυτο είναι να συγχωρέσει τις αμαρτίες του. Ο άνθρωπος δεν λέει τίποτα κατά τη διάρκεια της ιστορίας. Οι Φαρισαίοι, από την άλλη, έχουν πολλά να πουν, όμως δεν τα εκφράζουν δυνατά. Είναι οργισμένοι με τη δήλωση του Ιησού ότι μπορεί να συγχωρέσει αμαρτίες. Μόνο ο Θεός έχει αυτό το προνόμιο. Ο Ιησούς γνωρίζει τις αμφιβολίες και τα αρνητικά συναισθήματα που έχουν στην καρδιά τους.

Εάν ο Ιησούς μπορεί να κάνει τον παράλυτο να περπατήσει, τότε αυτό το θαύμα είναι η απόδειξη ότι ο Ιησούς είναι Θεός και μπορεί να συγχωρέσει αμαρτίες.

`Διαβάστε Μιχ. 6:6-8. Πώς αυτά τα εδάφια εξηγούν τι συμβαίνει ανάμεσα στον Ιησού και τους Ιουδαίους ηγέτες;`

Η άποψη των θρησκευτικών ηγετών για τον Θεό ήταν λανθασμένη. Δεν ήθελαν να δεχτούν ότι ο Θεός έδωσε τη δύναμη στον Ιησού να κάνει το θαύμα. Έτσι, οι ηγέτες δεν κατανόησαν όλα όσα το θαύμα είχε να τους διδάξει για τον Ιησού. Ο Ιησούς τούς απέδειξε ότι προερχόταν από τον Θεό. Τους έδειξε ότι γνώριζε την αμφιβολία που υπήρχε στην καρδιά τους. Έπειτα, θεράπευσε τον παράλυτο μπροστά τους για να τους δείξει ότι ο Θεός Τον έστειλε στη γη ως Σωτήρα.

`ΣΚΕΨΗ: Οι Φαρισαίοι ενδιαφέρονταν περισσότερο για τους κανόνες τους παρά για τον Θεό. Μήπως κινδυνεύουμε να κάνουμε και εμείς το ίδιο; Τι μπορούμε να κάνουμε για να αποφύγουμε αυτή την παγίδα; Ως Χριστιανοί, ποιο είναι το σημαντικότερο για το οποίο πρέπει να ενδιαφερόμαστε;`