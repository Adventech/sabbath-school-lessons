---
title:  Περαιτέρω Μελέτη
date:   13/09/2024
---

Μελετήστε Έ. Χουάιτ, Ζ.Χ., σελ. 669-693.

«Ενώ ακόμη οι αισχρές βλαστήμιες ήταν στα χείλη του Πέτρου και το διαπεραστικό λάλημα του πετεινού αντηχούσε στα αυτιά του, ο Σωτήρας έστρεψε το βλέμμα Του από τους αγριωπούς δικαστές και το στήλωσε στον φτωχό μαθητή Του. Την ίδια στιγμή τα μάτια του Πέτρου έπεσαν πάνω στον Κύριό του. Στην ευγενική εκείνη μορφή διάβασε μόνο οίκτο και βαθιά λύπη, χωρίς ίχνος θυμού…

«Η θέα εκείνης της χλωμής και θλιμμένης μορφής, εκείνα τα τρεμάμενα χείλη, εκείνο το γεμάτο συμπόνια και συγνώμη βλέμμα, τρύπησαν την καρδιά του σαν αιχμηρό βέλος. Η συνείδηση αφυπνίστηκε. Η μνήμη κινητοποιήθηκε. Ο Πέτρος ξανάφερε στη θύμησή του την υπόσχεση που είχε δώσει μόλις πριν από λίγες ώρες ότι θα πήγαινε με τον Κύριό του στη φυλακή και στον θάνατο. Θυμήθηκε τη λύπη του όταν ο Σωτήρας τού είχε πει στο ανώγειο ότι τρεις φορές θα αρνείτο τον Κύριό του την ίδια εκείνη νύχτα. Ο Πέτρος μόλις είχε δηλώσει ότι δεν γνώριζε τον Ιησού, αλλά αντιλαμβανόταν με κατάπικρη λύπη πόσο καλά τον γνώριζε ο Κύριός του και με πόση ακρίβεια είχε διαβάσει την καρδιά του, της οποίας την απατηλότητα αγνοούσε ακόμη και αυτός ο ίδιος.» Έ. Χουάιτ, Ζ.Χ., σελ. 681, 682.

**Ερωτήσεις για συζήτηση**

`Διαβάστε ξανά τα λόγια του Ιησού για τη γυναίκα που έχυσε το μύρο στο κεφάλι Του. Πώς αποτελούμε μέρος της υπόσχεσης που της έδωσε ο Κύριος;`

`Συγκρίνετε τον Ιούδα με τον Πέτρο. Τι έκαναν μια εβδομάδα πριν σταυρωθεί ο Ιησούς; Με ποιον τρόπο μοιάζει η συμπεριφορά τους και πώς διαφέρει;`

`Ποια είναι η σημασία του Αναμνηστικού Δείπνου; Πώς μπορούμε να βοηθήσουμε τα μέλη της εκκλησίας να κατανοήσουν καλύτερα το νόημά του; Πώς μπορούμε να το εορτάσουμε;`

`Η απάντηση του Θεού στην προσευχή του Ιησού στην Γεθσημανή ήταν αρνητική. Τι σημαίνει για εμάς το «όχι» του Θεού;`

`Ο Πέτρος απέτυχε, αλλά ο Ιησούς δεν τον απέρριψε. Τι ελπίδα μάς δίνει αυτή η Βιβλική αλήθεια;`