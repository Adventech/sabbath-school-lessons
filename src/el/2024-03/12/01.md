---
title:  Καρφωμενος Στον Σταυρο
date:   14/09/2024
---

> <p>Εδαφιο Μνημης</p>
> «Και την ένατη ώρα, ο Ιησούς κραύγασε με δυνατή φωνή, λέγοντας: “Ελωί, Ελωί, λαμά, σαβαχθανί;”, που ερμηνευόμενο σημαίνει: “Θεέ μου, Θεέ μου, γιατί με εγκατέλειψες;”» Μάρκο 15:34.

### Για τη μελέτη αυτής της εβδομάδας, διαβάστε
Μάρκ. 15:1-15, 15-20, 21-38, 33-41, 42-47.

Στο Μάρκ. 15:διαβάζουμε για τα πάθη του Ιησού. Περιγράφονται η δίκη και η καταδίκη Του. Στο ίδιο κεφάλαιο διαβάζουμε για τους εμπαιγμούς από τους στρατιώτες, τη σταύρωση, τον θάνατο και τον ενταφιασμό Του.

Τα γεγονότα παρουσιάζονται με ανατριχιαστικές λεπτομέρειες, ίσως επειδή ο συγγραφέας αφήνει τα γεγονότα να μιλήσουν μόνα τους. Η ειρωνεία αποτελεί σημαντικό μέρος αυτού του κεφαλαίου και γι’ αυτό είναι σημαντικό να μας γίνει ξεκάθαρη η έννοια της.

Η ειρωνεία πολλές φορές εμπεριέχει τρία μέρη: (1) Όταν μία εμπειρία ή μία λέξη σε μία ιστορία έχει δύο διαφορετικές έννοιες, λέμε ότι αυτή είναι γεμάτη ειρωνεία. (2) Όταν οι δύο διαφορετικές έννοιες δεν συμφωνούν μεταξύ τους. Και (3), όταν κάποιος στην ιστορία δεν βλέπει την ειρωνεία και δεν αντιλαμβάνεται τι γίνεται γύρω του, και έτσι, δεν γνωρίζει τι θα του συμβεί.

Αυτή την εβδομάδα, θα δούμε αρκετές οδυνηρές εμπειρίες γεμάτες ειρωνεία: Η ερώτηση του Πιλάτου στον Ιησού, οι στρατιώτες που εμπαίζουν τον Ιησού, η επιγραφή επάνω στον σταυρό, οι μοχθηροί Ιουδαίοι ηγέτες που ονειδίζουν τον Ιησού στις τελευταίες Του στιγμές στον σταυρό. Όλες αυτές οι οδυνηρές εμπειρίες μάς δείχνουν δυνατές Βιβλικές αλήθειες για τον Ιησού και τι σημαίνει ο θάνατός Του για εμάς.