---
title:  Περαιτέρω Μελέτη
date:   20/09/2024
---

Διαβάστε Έ. Χουάιτ, Ζ.Χ., σελ. 694-739.

«Ο Πιλάτος είχε μεγάλη επιθυμία να ελευθερώσει τον Ιησού. Αλλά είδε ότι δεν μπορούσε να το κάνει και να διατηρήσει συγχρόνως τη θέση του και τις τιμές του. Προκειμένου να χάσει την κοσμική του δύναμη, προτίμησε να θυσιάσει μια αθώα ζωή. Πόσοι για να αποφύγουν υλική ζημιά ή παθήματα, με τον ίδιο τρόπο θυσιάζουν τις αρχές τους! Η συνείδηση και το καθήκον δείχνουν σε μία κατεύθυνση, ενώ το συμφέρον δείχνει σε άλλη. Το ρεύμα παρασύρει με δύναμη προς την εσφαλμένη κατεύθυνση και όποιος συμβιβάζεται με το κακό παρασύρεται στο βαθύ σκοτάδι της ενοχής.» Ζ.Χ., σελ. 711

«Επάνω στον Χριστό, τον Αντικαταστάτη και Εγγυητή μας, τοποθετήθηκε η ανομία όλων μας. Θεωρήθηκε παραβάτης για να μπορέσει να μας εξαγοράσει από την καταδίκη του νόμου. Η ενοχή όλων των απογόνων του Αδάμ πίεζε την καρδιά Του. Η οργή του Θεού κατά της αμαρτίας γέμισαν την ψυχή του Υιού Του με τρόμο. Σε όλη τη ζωή Του ο Χριστός ανήγγειλε στον αμαρτωλό κόσμο τα καλά νέα του ελέους, της συγνώμης και της αγάπης του Πατέρα. Το θέμα Του ήταν η σωτηρία και για τον μεγαλύτερο ακόμη αμαρτωλό. Αλλά τώρα με το τρομερό φορτίο που Τον βαρύνει, δεν μπορεί να δει το διαλλακτικό πρόσωπο του Πατέρα Του. Η απομάκρυνση της μορφής του Θεού από τον Σωτήρα σε αυτήν την ώρα της υπέρτατης αγωνίας σπάραξε την καρδιά Του με λύπη τέτοια που ο άνθρωπος δεν μπορεί ποτέ να την καταλάβει πλήρως. Και πόσο μεγάλη ήταν αυτή η αγωνία που μπροστά της ωχριούσε ο σωματικός πόνος.» Ζ.Χ., σελ. 726.

**Ερωτήσεις για συζήτηση**

`Ο Ιησούς είναι ο Αντικαταστάτης μας. Πέθανε για εμάς και πλήρωσε το χρέος για τις αμαρτίες μας. Πόσο σημαντικό είναι αυτό το γεγονός για τη σωτηρία μας; Γιατί καθετί πέρα από αυτήν τη Βιβλική διδασκαλία είναι επίπλαστο;`

`Ποιος ή τι είναι σήμερα ο Βαραββάς; Τι ζητούν σήμερα οι άνθρωποι αντί για τον Χριστό;`

`Διαβάστε ξανά Δαν. 9:24-27. Γιατί αυτό το κεφάλαιο είναι τόσο σημαντικό; Είστε έτοιμοι να κάνετε μια Βιβλική μελέτη σε κάποιον που θέλει να μάθει περισσότερα πάνω σε αυτή την περικοπή;`