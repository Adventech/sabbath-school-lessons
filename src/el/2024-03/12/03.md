---
title:  «Χαιρε Βασιλια Των Ιουδαιων»
date:   16/09/2024
---

`Διαβάστε Μάρκ. 15:15-20. Τι έκαναν οι στρατιώτες στον Ιησού; Τι σήμαινε η πράξη τους;`

Οι Ρωμαίοι χτυπούσαν άγρια τους φυλακισμένους για να τους προετοιμάσουν για τον θάνατο. Αφού τους έγδυναν, τους έδεναν σε ένα κοντάρι και τους μαστίγωναν με δερμάτινα σχοινιά, στα οποία ήταν δεμένα κομμάτια από γυαλί, πέτρες και καρφιά.

Μετά που ο Ιησούς μαστιγώθηκε, οι στρατιώτες συνέχισαν να τον εξευτελίζουν. Του φόρεσαν πορφυρά ρούχα, ένα αγκάθινο στεφάνι και άρχισαν να Τον ειρωνεύονται πως ήταν ο βασιλιάς των Ιουδαίων. Αυτή η ομάδα στρατιωτών είναι γνωστή ως το «τάγμα» και αποτελείται από 200 έως 600 στρατιώτες.

Βλέπουμε την ειρωνεία σε αυτό το συμβάν επειδή γνωρίζουμε αυτό που δεν γνωρίζουν οι στρατιώτες: Ο Ιησούς είναι πράγματι Βασιλιάς. Με τους εμπαιγμούς τους διακηρύττουν την αλήθεια. Τον περιγελούν με λόγια που θα χρησιμοποιούσαν για να χαιρετίσουν τον αυτοκράτορα της Ρώμης: «Χαίρε βασιλιά των Ιουδαίων».

Επίσης, Τον ειρωνεύονται και με άλλους τρόπους. Τον χτυπούν στο κεφάλι με ένα καλάμι και Τον φτύνουν. Γονατίζουν μπροστά Του και προσποιούνται ότι Τον δοξάζουν. Στο κεφάλαιο αυτό ο Μάρκος μάς δείχνει ότι αυτές οι πράξεις επαναλαμβάνονται από τους στρατιώτες. Και ενώ αυτοί Τον αποδοκιμάζουν συνεχώς, Εκείνος παραμένει σιωπηλός. Δεν λέει τίποτα, ούτε τους δείχνει τα συναισθήματά Του.

Οι Ρωμαίοι εξανάγκαζαν τους φυλακισμένους να βγάλουν τα ρούχα τους και έπειτα να κουβαλήσουν τον σταυρό. Γιατί το έκαναν αυτό; Ήθελαν να εξευτελίσουν εντελώς το άτομο μπροστά σε όλη την κοινωνία. Στο Μάρκ. 15:20 αναφέρεται ότι οι στρατιώτες αφαίρεσαν το πορφυρό ένδυμα από τον Ιησού. Όμως, οι Ιουδαίοι ήταν κατά της δημόσιας γύμνιας και γι’ αυτό έντυσαν τον Ιησού με τα ρούχα Του.

Βλέπετε την ειρωνεία σε αυτό το γεγονός; Οι στρατιώτες υποκλίνονται δήθεν με σεβασμό στον Ιησού ως Βασιλιά. Αλλά το κάνουν αυτό μόνο για να Τον ειρωνευτούν. Η αλήθεια ή η ειρωνεία είναι ότι ο Ιησούς είναι πράγματι Βασιλιάς και Κριτής, όχι μόνο των Ιουδαίων, αλλά και δικός τους.