---
title:  Καρφωμενος Στον Σταυρο
date:   17/09/2024
---

`Διαβάστε Μάρκ. 15:21-38. Ποια τρομερή ειρωνεία βλέπουμε εδώ; `

Σε αυτό το σημείο της αφήγησης, ο Ιησούς παραμένει σιωπηλός. Εκείνοι που θέλουν να Τον θανατώσουν έχουν τον έλεγχο. Μέχρι και στη σύλληψή Του έκανε πολλά για να βοηθήσει τους ανθρώπους. Τώρα εκείνοι Τον κακομεταχειρίζονται και είναι εναντίον Του. Ο Ιησούς ήταν ένας δυνατός, υγιής κήρυκας του ευαγγελίου. Όμως, οι κακουχίες των στρατιωτών Τον εξασθένισαν. Δεν Του έδωσαν καθόλου τροφή. Δεν Τον άφησαν να κοιμηθεί. Όλα αυτά Τον αποδυνάμωσαν σωματικά. Έτσι, ένας άγνωστος πρέπει να μεταφέρει τον σταυρό Του. Στον σταυρό οι στρατιώτες αφαιρούν τα ρούχα Του, τα οποία και διεκδικούν. Στοιχηματίζουν ποιος θα τα πάρει (Ψαλ. 22:18).

Ο σταυρικός θάνατος δεν ήταν πολύ αιματηρός. Για να παραμείνει το σώμα στον σταυρό καρφωνόταν με καρφιά (Ιωάν. 20:24-29). Αυτά τα καρφιά μπήγονταν στον καρπό, επάνω από την παλάμη του χεριού, όπου δεν υπάρχουν πολλά αιμοφόρα αγγεία. Οι στρατιώτες δεν κάρφωσαν τα καρφιά στην παλάμη του Ιησού. Η παλάμη δεν έχει αρκετή δύναμη για να συγκρατήσει το σώμα στον σταυρό. Τα καρφιά καρφώθηκαν στο κεντρικό νεύρο των χεριών, προκαλώντας Του φριχτό πόνο. Ο Ιησούς είχε δυσκολία στην αναπνοή. Για να πάρει ανάσα, έπρεπε να ανασηκωθεί στα καρφωμένα πόδια Του και να πιέσει τους βραχίονές Του. Αυτή η κίνηση Τού προκαλούσε αφόρητο πόνο. Οι άνθρωποι συχνά πέθαιναν στον σταυρό λόγω της εξάντλησης και του πόνου, καθώς ανασήκωναν το σώμα τους για να αναπνεύσουν.

Σε όλο το ευαγγέλιο του Μάρκου, ο Ιησούς λέει στους ανθρώπους να μην πουν ποιος είναι. Έτσι, συχνά ο Μάρκος δεν αναφέρει άλλα ονόματα του Ιησού, όπως «Κύριος», «Υιός του Θεού» ή «Λυτρωτής». Όμως, επάνω στον σταυρό, το μυστικό του Ιησού για το ποιος είναι δεν μπορεί να παραμείνει κρυφό. Οι Ιουδαίοι ηγέτες είναι εκείνοι που χρησιμοποιούν τα άλλα ονόματα του Ιησού. Λένε, «Άλλους έσωσε, τον Εαυτό Του δεν μπορεί να σώσει» (Μάρκ. 15:31). Ο όρος «έσωσε» έχει και την έννοια θεράπευσε ή έσωσε κάποιον από κίνδυνο. Βλέπετε την ειρωνεία; Με τα λόγια τους αυτά, οι ηγέτες δείχνουν σε όλους ότι γνωρίζουν πως ο Ιησούς είναι ο Σωτήρας. Εκείνος που θεράπευσε και έσωσε τους ανθρώπους. Όλες αυτές τις ενέργειες μόνο ο Σωτήρας μπορεί να κάνει.