---
title:  Δικαιολογιες Αποφευγοντας Την Αποστολη
date:  28/10/2023
---

> <p>Εδαφιο Μνημης</p>
> «Kαι άκoυσα τη φωνή τoύ Kυρίoυ, πoυ έλεγε: Πoιoν θα αποστείλω, και πoιoς θα πάει για Μας; Tότε, είπα: Nάμαι, εγώ, απόστειλέ με.» Ησαΐας 6:8.

### Για τη μελέτη αυτής της εβδομάδας, διαβάστε
Ιων. 1-4, Ναούμ 1:1, Β΄Βασ. 17:5-6, Ψαλ. 24:1, Ιάκ. 1:27, Ησ. 6:1-8.

Δεν ήταν όλοι όσοι κλήθηκαν στην ιεραποστολή τόσο υπάκουοι όσο ο Αβραάμ. Ο προφήτης Ιωνάς είναι ένα τέτοιο παράδειγμα (Ιωνά 1-4). Ο Θεός καλεί τον Ιωνά να κηρύξει κατά της Νινευή, της πρωτεύουσας της Ασσυρίας. Αυτή η πόλη, που βρίσκεται στο σημερινό Ιράκ, απείχε 560 μίλια από την Ιερουσαλήμ, δηλαδή ένα  ταξίδι που διαρκούσε ένα μήνα. Ο Ιωνάς όχι μόνο αρνήθηκε να πάει, αλλά έσπευσε προς την αντίθετη κατεύθυνση. Φτάνοντας στην Ιόππη, αγόρασε εισιτήριο για την Θαρσείς, στη σημερινή νότια Ισπανία. Το ταξίδι των 2.000 μιλίων θα έπαιρνε τουλάχιστον ένα μήνα, ανάλογα με τον καιρό. Μη θέλοντας να έρθει αντιμέτωπος με τον βασιλιά της Ασσυρίας, ο Ιωνάς χρησιμοποιεί τον μήνα που θα χρειαζόταν για να φτάσει στη Νινευή, φεύγοντας μακριά του. Γιατί αυτός, ένας άνθρωπος του Θεού, να το κάνει αυτό;

Οι Νινευίτες ήταν διαβόητα κακοί, ένας λαός γνωστός για τη διαφθορά και τη σκληρότητά του, ο οποίος είχε επιτεθεί στον Ισραήλ και τον Ιούδα. Παρόλα αυτά, ο Θεός κάλεσε τον Ιωνά να πάει στη Νινευή και να κηρύξει εναντίον της λόγω της μεγάλης κακίας της (Ιων. 1:2). Η διατύπωση εδώ είναι πολύ παρόμοια με τη διατύπωση που χρησιμοποίησε ο Θεός με τον Αβραάμ σχετικά με τα Σόδομα και τα Γόμορρα στη Γένεση 18:20-21. Ωστόσο, όπως θα δούμε, ο Ιωνάς διέφερε κατά πολύ από τον Αβραάμ.

Τι μπορούμε να μάθουμε από τη στάση του Ιωνά σχετικά με τις δικαιολογίες που προβάλουμε αποφεύγοντας την αποστολή;