---
title:  'Η Δικαιολογια Μας: Οι Αντιπαραθεσεις'
date:  01/11/2023
---

«Kαι προσευχήθηκε στον Kύριο, και είπε: Ω, Kύριε, αυτός δεν ήταν ο λόγος μου, ενώ ήμουν ακόμα στην πατρίδα μου; Γι’ αυτό, πρόλαβα να φύγω στη Θαρσείς· επειδή, γνώριζα ότι εσύ είσαι Θεός ελεήμονας και οικτίρμονας, μακρόθυμος και πολυέλεος, και μετανοείς για το κακό.» Ιων. 4:2. Τι ωραία προσευχή εκ μέρους του Ιωνά.

`Διαβάστε Ιων.  4. Τί συνέβαινε με αυτόν τον άνθρωπο;`

Ο Ιωνάς είχε τόσο βαθύ μίσος για τον λαό στον οποίο τον έστειλε ο Θεός, ώστε θεώρησε ότι ήταν καλύτερα να πεθάνει παρά να γελοιοποιηθεί με μια πιθανή αποτυχία του κηρύγματός του κατά της Νινευή. Ο Ιωνάς ήθελε για τη Νινευή ό,τι έγινε στα Σόδομα και Γόμορρα. Ήλπιζε στην κρίση του Θεού για αυτούς τους μισητούς ανθρώπους. Όταν αυτό δεν συνέβη, η κοσμοθεωρία του κλονίστηκε συθέμελα και προτιμούσε να πεθάνει παρά να επιτρέψει να ανατραπεί ο κόσμος του.

Για δεύτερη φορά ο Θεός τον φέρνει αντιμέτωπο με μια εμπειρία. Οι κοσμοθεωρίες δεν διαμορφώνονται και δεν αλλάζουν επειδή ακούμε κάτι νέο ή διαφορετικό. Οι κοσμοθεωρίες συχνά διαμορφώνονται και αλλάζουν με βάση τις εμπειρίες της ζωής και τον τρόπο με τον οποίο αυτές ερμηνεύονται ή εξηγούνται.

Η νέα εμπειρία που έδωσε ο Θεός στον Ιωνά ήταν για να τον βοηθήσει να αναγνωρίσει τη δική του στρεβλή κοσμοθεωρία. Ο Θεός έκανε ένα φυτό να μεγαλώσει με θαυμαστό τρόπο μέσα σε μια μέρα. Η ανάπτυξη του ήταν αρκετά μεγάλη ώστε η σκιά του να προστατεύσει τον Ιωνά από τον καυτό ήλιο. Ο Ιωνάς ήταν ευγνώμων, όχι για τον Θεό που έκανε το θαύμα, αλλά για το φυτό. Αντί να το δει αυτό ως ένα άξιο θαύμα, το είδε ως μια συνετή και άξια ευλογία που ακολούθησε τα καλά του έργα. Όταν το φυτό μαράθηκε, ήταν μια ατυχία που έκανε τον Ιωνά να θυμώσει, να χάσει την αυτοεκτίμησή του, να αποθαρρυνθεί και να θέλει να πεθάνει.

Την εμπειρία αυτή ακολουθεί η φωνή του Θεού που  με πραότητα τον διορθώνει, βοηθώντας τον Ιωνά να δει πόσο ανόητο ήταν να εκτιμά ένα φυτό περισσότερο από τους χιλιάδες ανθρώπους και τα ζώα της Νινευή.

`ΣΚΕΨΗ: Η ιστορία δεν τελειώνει με τη μετάνοια του Ιωνά. Αντίθετα, η ημιτελής ιστορία στρέφεται προς εμάς. Τι θα κάνουμε σχετικά με το ενδιαφέρον του Θεού για τους ασεβείς, για τους σκληρούς και για τους απρόσιτους σε όλο τον κόσμο;`