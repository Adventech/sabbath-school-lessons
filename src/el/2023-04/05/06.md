---
title:  Εδω Ειμαι, Στειλε Με
date:  02/11/2023
---

Η ιστορία του Ιωνά είναι κάτι παραπάνω από καταπληκτική. Το γεγονός ότι ο Θεός μπόρεσε να σώσει τους Νινευίτες, παρά την κακή μαρτυρία του Ιωνά, είναι μια έντονη υπενθύμιση ότι ο ρόλος μας είναι απλώς να είμαστε ο αγωγός του Θεού. Αυτός μόνος μπορεί να καταδικάσει ή να μεταστρέψει τις καρδιές. Είναι μια υπενθύμιση ότι ο Θεός αναζητά μόνο πρόθυμους και ταπεινούς αγγελιοφόρους που θα ακολουθήσουν την κατεύθυνσή Του.

`Διαβάστε Ησ. 6:1-8. Ποια είναι η κεντρική ιδέα που εκφράζεται σε αυτά τα εδάφια;`

Το κάλεσμα είναι εκεί. Ο Θεός αναζητά πρόθυμους εθελοντές. Εμείς πρέπει να ανταποκριθούμε σε αυτό το κάλεσμα υποτασσόμενοι στην ηγεσία Του, ακούγοντας τη φωνή Του και στη συνέχεια επιλέγοντας να υπακούσουμε σε ό,τι μας πει.

Η ιστορία του Ιωνά αποκαλύπτει επίσης την αγάπη του Θεού για τους ανθρώπους που ζουν εκεί όπου η αγάπη Του δεν γίνεται αισθητή και η φωνή Του δεν ακούγεται. Όπως ο Θεός λυπήθηκε τη Νινευή, έτσι λυπάται και τα εκατομμύρια των κατοίκων των πόλεων σήμερα, όπου τα κτίρια αντικαθιστούν τα δέντρα και τα λουλούδια και ο συνεχής θόρυβος δυσκολεύει το να μείνει κανείς ακίνητος και να ακούσει.

Για τη Νινευή ο Θεός είπε, ότι «δεν διακρίνουν το δεξί τους από το αριστερό τους χέρι.» Ιων. 4:11. Ο Θεός χρειάζεται αγγελιοφόρους που είναι πρόθυμοι να μεταφέρουν το μήνυμά της ελπίδας σε εκείνους που κατακλύζονται από την πολυπραγμοσύνη και την ασχήμια της ζωής.

Ο Ησαΐας άκουσε μια φωνή να λέει: «Πoιoν θα αποστείλω;» Ποια θα είναι η δική σας απάντηση;

`Πρόκληση: Κάντε μια  ονομαστική λίστα με 10 ανθρώπους που γνωρίζετε ότι δεν είναι πιστοί. Θα τους ονομάσουμε «μαθητές» σας. Προσευχηθείτε καθημερινά αυτή την τριμηνία για καθέναν από αυτούς ξεχωριστά. Προσευχηθείτε ο Θεός να σας βοηθήσει να γίνετε περιστασιακοί φίλοι με αυτούς που τώρα είστε απλά γνωστοί. Προσευχηθείτε να μπορέσετε να αναπτύξετε βαθύτερες, στενότερες και εμπιστευτικές φιλίες μαζί τους. Καθώς εμβαθύνετε τις σχέσεις σας, παρακολουθείτε και ακούτε προσεκτικά, ώστε να μπορείτε να εντοπίζετε τις συγκεκριμένες ανάγκες, τις πληγές και τον πόνο τους. Στη συνέχεια, προσευχηθείτε να καλύψει ο Θεός όλες τις ανάγκες τους.`

`Πρόκληση: Επιλέξτε μια πόλη κοντά σας καθώς και μια πόλη σε άλλο μέρος του κόσμου. Ξεκινήστε να προσεύχεστε για τους ανθρώπους που ζουν και εργάζονται σε κάθε μια από αυτές. Ζητήστε από τον Θεό να εγείρει μια ισχυρή παρουσία Αντβεντιστών που θα μπορούν να μοιραστούν την αλήθεια  για τον άμεσο ερχομό του Ιησού.`