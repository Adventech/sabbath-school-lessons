---
title:  Κινητρα Και Προετοιμασια Για Την Αποστολη
date:  04/11/2023
---

> <p>Εδαφιο Μνημης</p>
>  «Kαι τους είπε: Aυτά είναι τα λόγια, που σας είχα μιλήσει, όταν ακόμα ήμουν μαζί σας, ότι πρέπει να εκπληρωθούν όλα τα γραμμένα μέσα στον νόμο τού Mωυσή και στους προφήτες και στους ψαλμούς για Μένα.» Λουκάν 24:44.

### Για τη μελέτη αυτής της εβδομάδας, διαβάστε
Λουκ. 24:1-12, 36-49, Πράξ. 1:12-26, Εβρ. 10:24-25, Πράξ. 2:1-41, 1 Κορ. 11:1.

Ο Παύλος έγραψε προς τους Φιλιππησίους: «Mερικοί μεν εξαιτίας φθόνου και φιλονικίας, μερικοί δε και από καλή θέληση κηρύττουν τον Xριστό. Oι μεν κηρύττουν τον Xριστό από αντιζηλία, όχι με καθαρότητα, νομίζοντας ότι προσθέτουν θλίψη στα δεσμά μου· οι άλλοι, όμως, από αγάπη, ξέροντας ότι είμαι ταγμένος σε απολογία τού ευαγγελίου. Tι, λοιπόν; Πάντως, με κάθε τρόπο, είτε με πρόφαση είτε με αλήθεια, ο Xριστός κηρύττεται, και σ’ αυτό χαίρομαι, αλλά και θα χαίρομαι.» Φιλιπ. 1:15-18.

Λόγια γεμάτα δύναμη! «Είτε με πρόφαση είτε με αλήθεια», ο Χριστός κηρύσσεται και αυτό ήταν που είχε σημασία για τον Παύλο.

Ιδανικά, όμως, τα κίνητρά μας για το κήρυγμα του Χριστού, για την ιεραποστολή, για να φτάσουμε στους άλλους με τα καλά νέα, θα πρέπει να είναι από αγάπη και από αλήθεια, και όχι από εγωιστική φιλοδοξία, φθόνο ή διαμάχη.

Ποια, λοιπόν, είναι μερικά από τα κίνητρα για να κηρύξουμε τον Χριστό και ποιοι είναι μερικοί από τους τρόπους με τους οποίους μπορούμε να προετοιμαστούμε για να το κάνουμε αυτό;

Αυτή την εβδομάδα θα εξετάσουμε ορισμένα γεγονότα στην πρώτη εκκλησία που μπορούν να μας δώσουν καθοδήγηση για αυτά τα κρίσιμα μέρη της ιεραποστολής.