---
title:  Ενα Προφητικο Θεμελιο
date:  06/11/2023
---

`Διαβάστε Λουκ. 24:36-49. Σε τι αναφέρονται αυτά τα εδάφια;  Γιατί αυτή ήταν μια τόσο καθοριστική εμπειρία για τους αποστόλους;`

Είναι ενδιαφέρον ότι στην αρχή οι μαθητές δεν πίστεψαν από φόβο. Στη συνέχεια, αφού είδαν τον Ιησού και βεβαιώθηκαν ότι ήταν πράγματι ζωντανός, δεν πίστεψαν «από χαρά», Λουκ. 24:41. Έχετε νιώσει ποτέ ότι κάτι ήταν πολύ καλό για να είναι αληθινό; Αυτό ένιωσαν οι μαθητές που ήταν συγκεντρωμένοι στο ανώγειο.

Αν όμως ο Ιησούς τούς είχε αφήσει μόνο με αυτή την εμπειρία, τότε, όταν έφυγε, η πίστη τους ίσως να μην είχε διαρκέσει. Με την πάροδο του χρόνου, η δύναμη της εμπειρίας θα μπορούσε να είχε εξασθενίσει, να ξεχαστεί ή και να αμφισβητηθεί. Έτσι, ο Ιησούς έδειξε τα σημάδια Του και έφαγε μαζί τους. Επιπλέον, τους ανέτρεξε στον Λόγο Του και τους έδειξε το προφητικό θεμέλιο για το έργο και τη διακονία Του. Δηλαδή, όσο μεγάλη κι αν ήταν η εμπειρία που είχαν μαζί Του, ο Ιησούς ήθελε η πίστη τους να είναι θεμελιωμένη στον Λόγο του Θεού.

«Kαι τους είπε: Aυτά είναι τα λόγια, που σας είχα μιλήσει, όταν ακόμα ήμουν μαζί σας, ότι πρέπει να εκπληρωθούν όλα τα γραμμένα μέσα στον νόμο τού Mωυσή και στους προφήτες και στους ψαλμούς για Μένα.» Λουκ. 24:44.

Και εδώ, επίσης, βρίσκουμε ένα ισχυρό κίνητρο για μαρτυρία και αποστολή: τον Λόγο του Θεού. Ο Ιησούς γνώριζε ότι για να εδραιωθεί η εμπειρία των μαθητών, έπρεπε να καταλάβουν γιατί έπρεπε να πεθάνει και τι σήμαινε η ανάστασή Του. Χρειαζόταν να μετατοπιστεί η κοσμοθεωρία τους από την επίγεια βασιλεία, στη μεγάλη λύση για την αμαρτία και τη νίκη του Χριστού επί του θανάτου. Το ευαγγέλιο ήταν κάτι πολύ περισσότερο από την επίτευξη πολιτικής κυριαρχίας στο Ισραήλ. Αποκάλυπτε τη νίκη του Χριστού επί του Σατανά και εγγυόταν ότι μια μέρα όλη η κακία στον κόσμο θα καταστραφεί, ότι η γη θα δημιουργηθεί εκ νέου και ο Θεός θα βρίσκεται ανάμεσα στο λαό Του. «Διάνοιξε τον νου τους» (Λουκ. 24:45), ώστε να μπορέσουν να κατανοήσουν αυτές τις αλήθειες, τις οποίες επρόκειτο να μοιραστούν με τον κόσμο.

Οι εμπειρίες μας με τον Ιησού δεν μπορούν να διατηρηθούν χωρίς το θεμέλιο του Λόγου Του, συμπεριλαμβανομένων των προφητειών

που δείχνουν την ιστορία και τα γεγονότα που οδηγούν στην πρώτη και τη δεύτερη έλευση του Χριστού. Με αυτές τις αλήθειες ακράδαντα κατανοητές, μπορούμε να είμαστε έτοιμοι και να έχουμε κίνητρα για την αποστολή.

`ΣΚΕΨΗ: Πόσο καλά γνωρίζετε τις προφητείες που δείχνουν τον Χριστό, τόσο την πρώτη όσο και τη δεύτερη έλευσή Του; Ιδιαίτερα στις έσχατες ημέρες, γιατί πρέπει να είμαστε θεμελιωμένοι στον Λόγο του Θεού, συμπεριλαμβανομένων και των προφητειών; Γιατί η κατανόησή τους είναι τόσο σημαντική, ειδικά για την ιεραποστολή;`