---
title:  Αυτον Που Σταυρωσατε
date:  08/11/2023
---

Στις Πράξεις 2:καταγράφεται η έκχυση του Αγίου Πνεύματος κατά την Πεντηκοστή. Καθώς οι ακόλουθοι του Ιησού προσεύχονταν, «γλώσσες σαν από φωτιά» κάθισαν στα κεφάλια τους. Αναγνώρισαν ότι η υποσχόμενη δύναμη του Αγίου Πνεύματος είχε μόλις δοθεί.

`Διαβάστε Πράξ. 2:1-41. Τι συνέβη στους μαθητές ως αποτέλεσμα της λήψης του Αγίου Πνεύματος κατά την Πεντηκοστή;`

Οι μαθητές «άρχισαν να μιλούν ξένες γλώσσες, όπως το Πνεύμα έδινε σ’ αυτούς να μιλούν.» (Πράξ. 2:4). Αυτό που είναι κρίσιμο εδώ είναι ότι ο Θεός ενδυνάμωσε το κάθε άτομο προς όφελος των απίστων. Η ευλογία δεν προοριζόταν απλώς για το ατομικό τους καλό. Δεν ήταν μια ευλογία για να τους καταστήσει κατάλληλους για τον ουρανό ή μια ευλογία για να διευκολύνει τις συναναστροφές τους σε μια ξένη γλώσσα. Η ευλογία δόθηκε για την  εκπλήρωση της αποστολής του Θεού στα έθνη. Σήμερα ο Θεός καλεί κάθε ακόλουθό Του να χρησιμοποιήσει τα προσωπικά του χαρίσματα για το καλό της αποστολής Του στους απίστους. Μας δόθηκαν χαρίσματα: τι μεγαλύτερη κλήση στην ιεραποστολή από το να τα χρησιμοποιήσουμε για να προσεγγίσουμε τους άλλους;

Η έκχυση του Αγίου Πνεύματος είχε ως αποτέλεσμα πολλοί από το πλήθος να μετανοήσουν για την απόρριψη του Μεσσία, γιατί σίγουρα κάποιοι από αυτούς βρίσκονταν στην Ιερουσαλήμ όταν πέθανε. Σκεφτείτε τη δύναμη που άντλησε ο απ. Πέτρος για να κατηγορήσει κάποιους από αυτούς ότι σταύρωσαν τον Χριστό. Προφανώς, συνειδητοποίησαν τι είχαν κάνει και φώναξαν: «Tι πρέπει να κάνουμε, άνδρες αδελφοί;» Πράξ. 2:37.

Και όμως, ακόμη και αυτοί μπορούσαν να λάβουν συγχώρεση. «Kαι ο απ. Πέτρος είπε σ’ αυτούς: Mετανοήστε, και κάθε ένας από σας ας βαπτιστεί στο όνομα του Iησού Xριστού, σε άφεση αμαρτιών· και θα λάβετε τη δωρεά τού Aγίου Πνεύματος·» Πράξ. 2:38.

Οι μαθητές, συνεργαζόμενοι και σε αρμονία με το Άγιο Πνεύμα και μεταξύ τους, αυτοί οι ακόλουθοι του Ιησού κήρυξαν τη μετάνοια και τη συγχώρεση των αμαρτιών ακόμη και για εκείνους που θα μπορούσαν να είχαν άμεση ανάμειξη στη σταύρωσή Του! Αυτή είναι η δύναμη του ευαγγελίου. Αν αυτό το μήνυμα δεν μας παρακινεί στην ιεραποστολή, τότε τι θα μας παρακινήσει; Καλούμαστε να διαδώσουμε το ευαγγέλιο στον κόσμο, έναν αμαρτωλό, έκπτωτο, διεφθαρμένο κόσμο. Η δουλειά μας δεν είναι να κρίνουμε – η δουλειά μας είναι να μαρτυρούμε τη σωτήρια δύναμη του Ιησού!

`ΣΚΕΨΗ: Ακόμη και σε μερικούς από αυτούς που ήταν συνένοχοι στο θάνατο του Χριστού προσφέρθηκε σωτηρία. Πώς αυτό μας ενθαρρύνει για τη σωτηρία της δικής μας ψυχής; Επίσης, γιατί θα πρέπει να μας ενθαρρύνει να δώσουμε μαρτυρία στους άλλους, όσο αμαρτωλοί κι αν φαίνονται;`