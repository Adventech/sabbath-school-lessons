---
title:  Η Συμμετοχη Μας Στην Αποστολη Του Θεου
date:  21/10/2023
---

> <p>Εδαφιο Μνημης</p>
>  «Kαινούργια εντολή σάς δίνω: Nα αγαπάτε ο ένας τον άλλον· όπως εγώ σας αγάπησα, και εσείς να αγαπάτε ο ένας τον άλλον. Από τούτο θα γνωρίσουν όλοι ότι είστε μαθητές Μου, εάν έχετε αγάπη ο ένας προς τον άλλον.» Ιωάννην 13:34, 35.

### Για τη μελέτη αυτής της εβδομάδας, διαβάστε
Γέν. 18, Ιάκ. 5:16, Ρωμ. 8:34, Εβρ. 7:25, Γέν. 19:1-29, Γέν. 12:1-9.

Από την αρχή, ο Αβραάμ ήθελε να τον χρησιμοποιήσει ο Θεός στην αποστολή Του. Αυτή η αλήθεια φαίνεται, για παράδειγμα, στη Γέν. 18, όταν ο Θεός τον προειδοποίησε για το τι επρόκειτο να συμβεί στα Σόδομα και τα Γόμορρα. «Bέβαια, ο Kύριος ο Θεός δεν θα κάνει τίποτε, χωρίς να αποκαλύψει το απόκρυφό του στους δούλους του τους προφήτες.» Αμώς 3:7. Και στην ιστορία των Σοδόμων και των Γομόρρων, ο δούλος Του ο προφήτης ήταν ο Αβραάμ.

Ο Αβραάμ ξεκουραζόταν κατά τον καύσωνα της ημέρας, όταν είδε τρεις ταξιδιώτες. «Ο Αβραάμ είχε μόνο διακρίνει τρεις κουρασμένους οδοιπόρους, χωρίς να φαντασθεί ότι ανάμεσά τους βρισκόταν ένας τον οποίον θα μπορούσε να προσκυνήσει χωρίς να αμαρτήσει.» Ε. Χουάιτ, Π.Π., σελ. 116.

Ο Αβραάμ, ωστόσο, σύντομα ενεπλάκη προσωπικά στην αποστολή του Θεού. Η συμμετοχή του, όπως αποκαλύπτεται σε αυτό το κεφάλαιο, ήταν να προσευχηθεί και να μεσολαβήσει για τους κατοίκους των Σοδόμων και των Γομόρρων. Δηλαδή, ήθελε να δει αν αυτοί οι άνθρωποι, παρά τον χαρακτήρα τους, θα μπορούσαν με κάποιον τρόπο να σωθούν. Κατά μία έννοια, αν αυτό δεν είναι το νόημα της ιεραποστολής, τότε ποιο είναι;

Σε αυτό το κεφάλαιο αποκαλύπτονται τρεις σπουδαίες πνευματικές ιδιότητες του Αβραάμ: η φιλοξενία, η αγάπη και η προσευχή – ιδιότητες που μπορούν να βοηθήσουν σημαντικά στην ιεραποστολή.