---
title:  Η Αγαπη Του Αβρααμ Για Ολους
date:  23/10/2023
---

`Διαβάστε Γέν. 18:16-33. Πώς άσκησε ο Αβραάμ την αγάπη προς όλους τους ανθρώπους χωρίς να κάνει διάκριση φυλής ή λαού;`

Η δεύτερη ιδιότητα του Αβραάμ που προκύπτει από τη Γέν. 18:ήταν η αγάπη του για τους ανθρώπους, ακόμη και για εκείνους που

δεν γνώριζε προσωπικά. Αυτό είναι ένα σπουδαίο μάθημα για τον καθένα μας. Οι άνθρωποι των Σοδόμων και των Γομόρρων ήταν αμαρτωλοί, πολύ μακριά από τις δικές του αξίες, αλλά η καρδιά του ήταν γεμάτη αγάπη για όλους χωρίς καμία διάκριση φυλής, φύλου, γλώσσας ή θρησκείας.

Ο Θεός, λοιπόν, αποκαλύπτει στον Αβραάμ την απόφασή Του να εξολοθρεύσει τις πόλεις των Σοδόμων και των Γομόρρων. «Kαι ο Kύριος είπε: H κραυγή των Σοδόμων και των Γομόρρων πλήθυνε και η αμαρτία τους είναι υπερβολικά βαριά· Θα κατέβω, λοιπόν, και θα δω αν έπραξαν ολοκληρωτικά σύμφωνα με την κραυγή που έρχεται σε μένα· και θα γνωρίσω, μήπως όχι.» Γέν. 18:20-21.

Με μεγάλη ταπεινότητα και σεβασμό, ο Αβραάμ απηύθυνε το αίτημά του στον Θεό: «Mη γένοιτο ποτέ εσύ να πράξεις ένα τέτοιο πράγμα, να θανατώσεις μαζί, δίκαιον και ασεβή, και ο δίκαιος να είναι όπως και ο ασεβής! Mη γένοιτο ποτέ σε σένα! Eκείνος που κρίνει ολόκληρη τη γη δεν θα κάνει κρίση;» Γέν. 18:25.

Μέσω της αγάπης του, ο Αβραάμ ήλπιζε να σώσει όλους τους ανθρώπους σε αυτές τις πόλεις, όχι μόνο τους δίκαιους. Σίγουρα, ο Αβραάμ γνώριζε πόσο κακοί και μοχθηροί ήταν οι άνθρωποι που ζούσαν εκεί. Ποιος ξέρει τι ιστορίες είχε ακούσει σχετικά με αυτούς τους ανθρώπους και τις πράξεις τους; Και από όσα γνωρίζουμε για αυτούς, όπως αποκαλύπτεται στο επόμενο κεφάλαιο, με την άθλια συμπεριφορά του όχλου έξω από το σπίτι του Λωτ, επρόκειτο για πολύ κακούς ανθρώπους (Γέν. 19:1-11).

Ωστόσο, ο Αβραάμ, γνωρίζοντας ο ίδιος την αγάπη του Θεού, απευθύνθηκε σε Αυτόν για λογαριασμό τους. Γνώριζε ότι οι άνθρωποι μπορούν πάντα να επιστρέψουν στον Θεό με μετάνοια. Για τον Αβραάμ, η διάσωση των κατοίκων αυτών των πόλεων θα τους έδινε την ευκαιρία να μετανοήσουν.

Τελικά, ο Αβραάμ στήριξε το αίτημά του σε όσα γνώριζε προσωπικά για την αγάπη του Θεού προς τους ανθρώπους. Ο ίδιος είχε μεγάλη αγάπη για τους αμαρτωλούς και γνώριζε ότι όσο υπάρχει ζωή, υπάρχει ελπίδα για σωτηρία.

`ΣΚΕΨΗ: Γιατί η διαμεσολαβητική προσευχή είναι τόσο σημαντική στη ζωή μας; Πώς μπορεί η προσευχή μας για τους άλλους που έχουν ανάγκη, να μας βοηθήσει να αναπτυχθούμε πνευματικά και να βιώσουμε περισσότερο την πραγματικότητα της αγάπης του Θεού για τους αμαρτωλούς;`