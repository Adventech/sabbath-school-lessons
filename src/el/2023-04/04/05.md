---
title:  Η Αποστολη Του Αβρααμ
date:  25/10/2023
---

`Διαβάστε Γέν. 19:1-29. Ποιο ήταν το αποτέλεσμα του πνεύματος φιλοξενίας, αγάπης και προσευχής του Αβραάμ;`

Τα παραπάνω εδάφια δίνουν μια ενδιαφέρουσα ένδειξη σχετικά με τη θέση του Λωτ στην πόλη των Σοδόμων: «ο Λωτ καθόταν δίπλα στην πύλη των Σοδόμων·» Γέν. 19:1. Αυτό σημαίνει ότι ήταν ένα σημαντικό πρόσωπο στην πόλη, σίγουρα ένας δημόσιος αξιωματούχος, επειδή ήταν προνόμιο των αξιωματούχων, των δικαστών και των βασιλιάδων να μπορούν να κάθονται στην πύλη (2 Σαμ. 19:8, Ιερ. 38:7, Ρουθ 4:1).

Η Γέν. 19:σχεδόν παραλληλίζει το κεφάλαιο 18:και την ιστορία των αγγέλων με τον Αβραάμ. Ο Αβραάμ και ο Λωτ κάθονταν ο καθένας σε μια είσοδο ή πύλη (Γέν. 18:1, 19:1). Προσκάλεσαν τους ξένους να ξεκουραστούν στην κατοικία τους (Γέν. 18:3-4, 19:2). Ετοίμασαν γεύμα για τους επισκέπτες τους (Γέν. 18:4-8, 19:3). Όποια κι αν ήταν τα ελαττώματά του, φαίνεται ότι ο Λωτ είχε κάποια καλά χαρακτηριστικά.

«Kαι έβρεξε ο Kύριος επάνω στα Σόδομα και τα Γόμορρα θειάφι και φωτιά από τον Kύριο του ουρανού· και κατέστρεψε αυτές τις πόλεις, και όλα τα περίχωρα, και όλους τούς κατοίκους των πόλεων, και τα φυτά τής γης.» Γέν. 19:24-25.

Δεν ξέρουμε πόσοι άνθρωποι ζούσαν στις πόλεις των Σοδόμων και

των Γομόρρων, αλλά από αυτές τις χιλιάδες ανθρώπων μόνο τέσσερις έφυγαν από την πόλη και μόνο τρεις σώθηκαν. Το ίδιο συνέβη και με τον κατακλυσμό. Δεν ξέρουμε πόσοι ζούσαν τότε αλλά ξέρουμε ότι οι περισσότεροι δεν σώθηκαν.

Ο ελάχιστος αριθμός των κατοίκων των Σοδόμων που σώθηκαν υπαινίσσεται για τη δική μας αποστολή ότι δεν θα σωθούν όλοι. Θα θέλαμε όλοι να αποδεχτούν τον Ιησού και τη σωτηρία Του, αλλά κάθε άτομο έχει ελεύθερη βούληση. Το καθήκον μας είναι να προσκαλέσουμε όσο το δυνατόν περισσότερους ανθρώπους να κάνουν την επιλογή υπέρ του Ιησού. Ενώ εκτελούμε την αποστολή μας, ο Θεός μάς βοηθάει μέσω του Αγίου Πνεύματος, αλλά ποτέ δεν θα πάει ενάντια στη θέληση κανενός. Ελεύθερη βούληση σημαίνει ότι στο τέλος, ό,τι κι αν κάνουμε, όσο κι αν προσευχόμαστε, η σωτηρία εξαρτάται από την επιλογή του καθενός.

`ΣΚΕΨΗ: Πώς μπορούμε να μην αποθαρρυνόμαστε αν δεν βλέπουμε τα αποτελέσματα που θέλουμε όταν κάνουμε ιεραποστολή;`