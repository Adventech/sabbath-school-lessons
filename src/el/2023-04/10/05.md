---
title:  Η Παρουσιαση Ενος Καινουριου Θεου
date:  06/12/2023
---

Τώρα που ο απ. Παύλος είχε την προσοχή των στοχαστών της Αθήνας, έστρεψε το ακροατήριό του στον Θεό του ουρανού.

`Διαβάστε Πράξ. 17:24-27. Ποια προσέγγιση ακολούθησε ο απ. Παύλος στην προσπάθειά του να πλησιάσει αυτούς τους ανθρώπους;`

Για έναν λαό που νοιαζόταν αρκετά για τα πνευματικά πράγματα ώστε να χτίσει βωμό σε έναν άγνωστο θεό, τα λόγια του απ. Παύλου ήταν ενδιαφέροντα: ένας Θεός Δημιουργός που δεν κατοικεί σε ναό και δεν χρειάζεται τίποτα από τους ανθρώπους, αλλά αντίθετα προμηθεύει στις ανθρώπινες ανάγκες. Για έναν πολιτισμό που ήταν βαθιά ριζωμένος στην ελληνική μυθολογία, στην οποία οι θεοί ήταν απρόβλεπτοι, εγωκεντρικοί και σκληροί, η ιδέα ενός Θεού σαν αυτόν που περιέγραφε ο απ. Παύλος ήταν μια θαυμάσια και ενδιαφέρουσα σκέψη. Και οι άνδρες του Αρείου Πάγου έκαναν τα πρώτα τους μικρά βήματα προς έναν Θεό αγάπης.

Το γεγονός είναι ότι αυτόν τον Θεό, τον Οποίο δεν γνώριζαν, μπορούσαν να Τον γνωρίσουν! Και Αυτός ο Θεός θέλει να Τον γνωρίσουν οι άνθρωποι.

Ο απ. Παύλος πιθανότατα μίλησε περισσότερο στον Άρειο Πάγο από όσα αναφέρει ο Λουκάς. Φαίνεται λογικό, λόγω χώρου, ο Λουκάς να συνόψισε την ομιλία του Παύλου. Αν ισχύει αυτό, τότε κάθε μία από τις έννοιες που έχουμε διαβάσει μέχρι τώρα, ο απ. Παύλος πιθανόν να τις ανέπτυξε με περισσότερες λεπτομέρειες. Ας δούμε πιο αναλυτικά την ομιλία του:

- Πρώτα επαινεί την τρέχουσα πνευματική τους επίγνωση και ειλικρίνεια.
- Στη συνέχεια έδειξε ότι είχε μελετήσει την πίστη τους και από αυτά που είχε μάθει βρήκε κάποια πράγματα που σεβάστηκε.
- Έπειτα, τους μίλησε για ένα συγκεκριμένο πράγμα που είχε ανακαλύψει κατά τη μελέτη της θρησκείας τους, το οποίο παραδέχτηκαν ότι δεν αντιλαμβάνονταν.
- Μετά από αυτό, μοιράστηκε την πτυχή του Θεού που ήξερε ότι χρειάζονταν απεγνωσμένα, δηλαδή το γεγονός ότι ο Θεός υπάρχει, τους αγαπάει και δεν είναι μακριά.
- Τελικά, στο τέλος της ομιλίας του, τους προειδοποίησε για τη σημασία της απόρριψης της γνώσης αυτού του Θεού που δεν γνώριζαν ακόμη.

Ο απ. Παύλος τους είπε όσα μπορούσε να τους πει, βασισμένος στα όσα γνώριζε για το πιστεύω τους. Το ότι επεκτάθηκε τόσο, σημαίνει ότι είχε καλή πρόοδο.

`ΣΚΕΨΗ: Προσέξτε την επίκληση του απ. Παύλου στον δημιουργημένο κόσμο και στον Θεό ως Δημιουργό (δείτε επίσης Ρωμ. 1:18-25). Γιατί αυτή είναι μια τόσο καλή προσέγγιση, τουλάχιστον ως αρχή, για τους περισσότερους ανθρώπους; Τι είναι αυτό στον δημιουργημένο κόσμο που παραπέμπει τόσο δυναμικά στον Θεό;`