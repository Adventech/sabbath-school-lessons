---
title:  Αποστολη Στους Απροσιτους - Μερος 1Ο
date:  02/12/2023
---

> <p>Εδαφιο Μνημης</p>
>  «O Θεός, ο Οποίος έκανε τον κόσμο και όλα όσα υπάρχουν μέσα σ’ αυτόν, Αυτός που είναι ο Kύριος του ουρανού και της γης, δεν κατοικεί σε χειροποίητους ναούς» Πράξεις 17:24.

### Για τη μελέτη αυτής της εβδομάδας, διαβάστε
Πράξ. 17, Α’ Κορ. 2:2, Ρωμ. 1:18-25.

Περιγράφοντας το τι έκανε ο απ. Παύλος στην Αθήνα, ο Λουκάς έγραψε: «Συνομιλούσε, λοιπόν, στη συναγωγή με τους Iουδαίους, και με τους θεοσεβείς, και στην αγορά κάθε ημέρα με εκείνους που τύχαιναν εκεί» Πράξ. 17:17.

Φυσικά, ο απ. Παύλος θα αισθανόταν πιο άνετα να εργάζεται ανάμεσα στους Εβραίους, το δικό του αίμα. Ωστόσο, αρνήθηκε να εργάζεται μόνο ανάμεσα στους δικούς του ανθρώπους. Είχε κληθεί να προσεγγίσει και άλλους.

Θα μπορούσε να είχε εργαστεί μόνο με τους θεοφοβούμενους εθνικούς, των οποίων η κοσμοθεωρία είχε ήδη υποστεί ουσιαστική αλλαγή. Είχαν ένα Βιβλικό θεμέλιο πάνω στο οποίο ο απ. Παύλος μπορούσε να χτίσει, ακόμη και αν έπρεπε να γνωρίσουν τον Θεό τον Οποίο “φοβόντουσαν”, τον Ιησού τον Μεσσία.

Όμως, δεν το έκανε. Ενώ βρισκόταν στην Αθήνα, μια πόλη γνωστή για τη φιλοσοφία της, προσπάθησε να προσεγγίσει και τους ανθρώπους εκεί. Πολλοί από αυτούς είχαν ριζικά διαφορετικό υπόβαθρο και κοσμοθεωρία από εκείνη των Εβραίων και της ιερής ιστορίας τους, η οποία αποτελούσε το θεμέλιο της πίστης που ήθελε να διδάξει στους Αθηναίους.

Πώς προσπάθησε ο απ. Παύλος να προσεγγίσει αυτούς τους ανθρώπους και τι μπορούμε να μάθουμε από τις προσπάθειές του;