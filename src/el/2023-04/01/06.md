---
title:  Ο Θεος Που Θα Επιστρεψει Για Εμας
date:  05/10/2023
---

`Διαβάστε Ιωάν. 14:1-3. Πώς συνδέεται το μήνυμα αυτών των εδαφίων με το μήνυμα των έσχατων καιρών στην Αγία Γραφή;`

Κατά τη διάρκεια της επίγειας διακονίας Του, μια από τις πιο πολύτιμες υποσχέσεις του Χριστού, η Μακαρία Ελπίδα, αντανακλά για άλλη μια φορά την επιθυμία του Δημιουργού να είναι μαζί μας στην αιωνιότητα. Ο Ιησούς διαβεβαίωσε: «Kαι αφού πάω και σας ετοιμάσω τόπο, έρχομαι πάλι, και θα σας παραλάβω κοντά σε Μένα, για να είστε και εσείς, όπου είμαι Εγώ.» Ιωάν. 14:3.

Ο απ. Ιωάννης, επιβεβαιώνει την εκπλήρωση αυτής της υπόσχεσης. «Kαι άκουσα μία δυνατή φωνή από τον ουρανό, που έλεγε: Δέστε, η σκηνή τού Θεού μαζί με τους ανθρώπους, και θα σκηνώσει μαζί τους, και αυτοί θα είναι λαοί Του, και Αυτός ο Θεός θα είναι μαζί τους ο Θεός τους.» Αποκ. 21:3.

«Το απολυτρωτικό έργο θα ολοκληρωθεί. “Όπου επερίσσευσεν η αμαρτία, υπερεπερίσσευσεν η χάρις.” Ρωμαίους ε[5]20. Η γη, αυτός ο αγρός που ο Σατανάς διεκδικούσε για δικό του, όχι μόνο θα απολυτρωθεί, αλλά και θα εξυψωθεί… Εδώ όπου ο Υιός του Θεού κατασκήνωσε με μορφή ανθρώπου, όπου ο Βασιλέας της δόξας έζησε, υπέφερε και πέθανε, εδώ όταν θα κάνει τα πάντα νέα, θα βρίσκεται “η σκηνή του Θεού μετά των ανθρώπων”… Και μέσα στους ατελεύτητους αιώνες οι λυτρωμένοι θα βαδίζουν στο φως του Κυρίου και θα Τον δοξολογούν για το άρρητο δώρο Του, τον ΕΜΜΑΝΟΥΗΛ, “μεθ’ημών ο Θεός”» Ε. Χουάιτ, Ζ.Χ., σέλ. 8-9.

Εδώ βρίσκουμε την πιο όμορφη εικόνα της λύτρωσης. Ο Θεός της αποστολής θα εκπληρώσει τελικά την επιθυμία Του να βρίσκεται αιώνια με τα παιδιά Του. Τι τεράστιο προνόμιο να είμαστε μέρος αυτής της πραγματικότητας!

Εβδομαδιαίες προκλήσεις. Καθόλη τη διάρκεια αυτής της  τριμηνίας θα κληθείτε να συμμετάσχετε συνειδητά στην αποστολή του Θεού. Αυτό θα είναι μια ευκαιρία να δείτε και να βιώσετε τον Θεό της ιεραποστολής να εργάζεται στη ζωή σας. Εκμεταλλευτείτε, λοιπόν, αυτή την ευκαιρία για προσωπικό στοχασμό. Επίσης, να είστε έτοιμοι να μοιραστείτε τις εμπειρίες σας με την τάξη σας σε εβδομαδιαία βάση. Επιπλέον, η αποδοχή της πρόκλησης θα σας ενθαρρύνει να αυξήσετε τη συμμετοχή σας στην ιεραποστολή του Θεού.

`Πρόκληση: Προσευχηθείτε κάθε μέρα της ερχόμενης εβδομάδας για να ανοίξει ο Θεός την καρδιά σας και να συμμετέχετε στην αποστολή Του.`

`Πρόκληση: Μάθετε το όνομα ενός γείτονα, συναδέλφου, καταστηματάρχη, οδηγού λεωφορείου, επιστάτη κλπ., και ξεκινήστε να προσεύχεστε για αυτό το άτομο κάθε μέρα.`