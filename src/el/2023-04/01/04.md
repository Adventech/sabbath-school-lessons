---
title:  Ο Θεος Που Εγινε Ενα Με Εμας
date:  03/10/2023
---

Η Παλαιά Διαθήκη παρουσιάζει τον Δημιουργό να εφαρμόζει ένα σχέδιο μέσω ενός λαού που υποτίθεται ότι θα αντιπροσώπευε τη φύση Του και τον σκοπό Του στον κόσμο. Όλα όσα έκανε ο Θεός ήταν σύμφωνα με την ιεραποστολική στρατηγική Του. Μέσω του προφήτη Ησαΐα, ο Θεός είπε: «…επειδή, Εγώ είμαι o Θεός, και δεν υπάρχει άλλoς… o Οπoίoς εξαρχής αναγγέλλω τo τέλoς… λέγoντας: H βoυλή μoυ θα σταθεί, και θα εκτελέσω oλόκληρo τo θέλημά μoυ·» Ησ. 46:9-10. Στην Καινή Διαθήκη, ωστόσο, η επιθυμία του Θεού να είναι μαζί με την ανθρωπότητα παίρνει μια νέα διάσταση. Μέσω της ενσάρκωσης του Χριστού, αυτό που ήταν μόνο μια υπόσχεση στον Κήπο της Εδέμ (Γέν. 3:5) γίνεται πραγματικότητα.

`Διαβάστε την αναγγελία της γέννησης του Ιησού στο Ματθ. 1:18-23. Ποια ουσιώδη πράγματα μας λέει αυτή η διήγηση για τον Θεό;`

Εμμανουήλ σημαίνει «Ο Θεός είναι μαζί μας». Ο Θεός είχε κατοικήσει ανάμεσα στο λαό Του μέσα στο αγιαστήριο και τώρα κατοικούσε μαζί τους με τον ενσαρκωμένο Ιησού. Με τη γέννηση του Ιησού, ο Θεός παρουσίασε με συγκεκριμένους τρόπους τη συνεχή επιθυμία Του να είναι μαζί μας στην εκδήλωση του χαρακτήρα μας και της αποστολής μας: ο Υιός του Θεού ήταν ολοκληρωτικά άνθρωπος και ολοκληρωτικά Θεός και είναι Αυτός που διαβεβαίωσε: «Eγώ είμαι ο δρόμος, και η αλήθεια, και η ζωή· κανένας δεν έρχεται προς τον Πατέρα, παρά μόνον διαμέσου Εμού·» Ιωάν. 14:6.

`Διαβάστε Ιωάν. 1:14-18. Τι μαθαίνουμε από την ενσάρκωση του Χριστού για την αποστολή του Θεού προς εμάς;`

Ο Θεός προχώρησε με την αποστολή Του και, μέσω του Ιησού Χριστού, ήταν Παρών με σάρκα και οστά ανάμεσα στα παιδιά Του. Ο «Μονογενής από τον Πατέρα, γεμάτος χάρη και αλήθεια» (Ιωάν. 1:14), εκπλήρωσε τις προφητείες της Παλαιάς Διαθήκης. Σύμφωνα με το Θεϊκό σχέδιο, έγινε ένα μαζί μας, ο Θεός ενσαρκώθηκε. Ο Θεός της αποστολής συνέχιζε να εκπληρώνει τον σκοπό Του.

`ΣΚΕΨΗ: Σκεφτείτε το μέγεθος της αγάπης του Θεού για εμάς ώστε ήρθε στη γη με τη δική μας ανθρώπινη υπόσταση. Πώς πρέπει να ανταποκριθούμε σε αυτήν την αγάπη, ιδίως όσον αφορά την αποστολή προς τους άλλους;`