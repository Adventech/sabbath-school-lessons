---
title:  'Η Αποστολη Του Θεου Σε Εμας: Μερος 1O'
date:  30/09/2023
---

> <p>Εδαφιο Μνημης</p>
>  «Kαι ο Kύριος ο Θεός κάλεσε τον Aδάμ, και του είπε: Πού είσαι;» Γένεση 3:9.

### Για τη μελέτη αυτής της εβδομάδας, διαβάστε
Γέν. 3:9-15, 28:15, Έξ. 29:43,45, Ματθ. 1:18-23, Ιωάν. 1:14-18, 3:16, 14:1-3.

Η αποστολή βρίσκει την προέλευση και τον σκοπό της μόνο στον Θεό. Δεν ξεκίνησε με την πρόσκληση του Άβραμ (Γέν. 12:1-4) ή με την Έξοδο των Ισραηλιτών από την Αίγυπτο (Έξ. 12:31-42). Δεν ξεκίνησε με τον ερχομό του Ιησού στη γη (Ματθ. 1:18-25), ούτε με τα ιεραποστολικά ταξίδια του απ. Παύλου (Πράξ. 13:4 - 14:26). Η αποστολή αυτή ξεκίνησε με τον Ίδιο τον Θεό, όταν δημιούργησε  το σύμπαν και την ανθρωπότητα (Γέν. 1:26-27).

Στην Αγία Γραφή, βλέπουμε έναν Θεό που ηθελημένα απλώνει το χέρι Του και επιθυμεί να είναι μαζί με τα παιδιά Του. Από την αρχή, δημιουργεί μια σχέση με τον Αδάμ και την Εύα, την οποία διατηρεί ακόμη και μετά την είσοδο της αμαρτίας. Τώρα ο σκοπός της αποστολής Του είναι να αποκαταστήσει τη σχέση Του με την ανθρωπότητα. Στο τέλος, η αποστολή του Θεού θα ολοκληρωθεί (Αποκ. 21-22), και γι’ αυτό πρέπει τώρα εμείς να παρακινηθούμε στο έργο της διακήρυξης του αιώνιου ευαγγελίου στον κόσμο (Αποκ. 14:6-7).

Επομένως, το θεμέλιο κάθε ιεραποστολικής προσπάθειας πρέπει να έχει ως επίκεντρο τη σχέση με τον Δημιουργό και τη σωστή κατανόηση της ιεραποστολικής φύσης και του χαρακτήρα Του. Όμως, πριν κατανοήσουμε την αποστολή του Θεού, είναι απαραίτητο να κατανοήσουμε καλύτερα τον Θεό της αποστολής.