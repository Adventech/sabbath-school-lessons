---
title:  Περαιτερω Μελετη
date:  29/12/2023
---

«Το μεγάλο σχέδιο της απολύτρωσης επαναφέρει τον κόσμο στην εύνοια του Θεού. ΄Οσα χάθηκαν εξαιτίας της αμαρτίας, αποκαθίστανται. ΄Οχι μόνο ο άνθρωπος, αλλά και η γη λυτρώνεται και γίνεται αιώνια κατοικία των νομοταγών. Εξι χιλιάδες χρόνια αγωνίσθηκε ο Σατανάς για να διατηρήσει την κατοχή της γης. Τώρα ο αρχικός σκοπός του Θεού στη δημιουργία εκπληρώνεται. “Οι άγιοι του Υψίστου θέλουσι παραλάβει την βασιλείαν, και θέλουσιν έχει βασίλειον εις τους αιώνας του αιώνος.”» Ε. Χουάιτ, Π.Π., σελ. 320.

Ωστόσο, πριν αυτό γίνει πραγματικότητα, είναι καθήκον μας να συνεργαστούμε με τον Θεό στην αποστολή Του για να φτάσει στον κόσμο το μήνυμα της προειδοποίησης, ώστε οι άνθρωποι να αποδεχθούν και να γίνουν μέρος της υπόσχεσης του Θεού για αναδημιουργία.

«Λαχταρώ να δω πολλούς εργάτες να εργάζονται για εκείνους που δεν γνωρίζουν τις αποδείξεις της πίστης μας. Πολλοί έχουν λάβει φως ακούγοντας το μήνυμα της τριπλής αγγελίας και τώρα θα πρέπει να διακηρύξουν αυτά τα μηνύματα σε όλα τα μέρη του κόσμου. Επιθυμώ να κάνω ό,τι περνάει από το χέρι μου και να ανοίξω το δρόμο για άλλους να μεταφέρουν το φως της αλήθειας. Είθε ο Κύριος να μας βοηθήσει να φορέσουμε την πανοπλία. Οι πιστοί πρέπει να ενωθούν στο σοβαρό έργο να δώσουν την τελευταία προειδοποίηση στον κόσμο» Έ. Χουάιτ, Επιστολή 390, 1907 (αδημοσίευτη).

Κατά τη διάρκεια αυτής της τριμηνίας μελετήσαμε διάφορες πτυχές και θέματα που σχετίζονται με την αποστολή του Θεού. Αυτή την εβδομάδα ολοκληρώσαμε τη μελέτη μας εξερευνώντας τα κλειδιά της Αποκάλυψης για την κατανόηση μιας αποκατεστημένης σχέσης με τον Θεό. Η μελέτη μας κορυφώθηκε με ένα όραμα της εκπληρωμένης αποστολής – την αναδημιουργία και την αποκατάσταση της γης. Ενώ είναι αλήθεια ότι η εξάλειψη της αμαρτίας και του πόνου θα είναι οι πιο τρομακτικές ημέρες της ιστορίας της γης, ο Θεός μάς παροτρύνει να οραματιστούμε μια εποχή πέρα από αυτή την καταστροφή και μας παρέχει παρηγοριά και ενθάρρυνση στην υπόσχεση της αποκατεστημένης γης.

**Ερωτησεις για συζητηση**

`1. Τι είναι το αιώνιο ευαγγέλιο; Γιατί είναι αιώνιο; Γιατί αυτό που διδάσκει πρέπει να είναι θεμελιώδες για την αποστολή μας;`

`2. Γιατί δίνουμε τόση έμφαση στην τριπλή αγγελία; Πώς απαντάτε στο επιχείρημα ότι πρέπει να επικεντρωθούμε στον Ιησού και όχι σε κάτι τόσο δήθεν “αρνητικό” όσο τα μηνύματα της τριπλής αγγελίας, τα οποία περιλαμβάνουν πολύ αυστηρές προειδοποιήσεις;`

`3. Πώς σας βοήθησε αυτή η τριμηνία να κατανοήσετε καλύτερα όχι μόνο τη σημασία της ιεραποστολής, αλλά και πώς εσείς και η εκκλησία σας θα μπορούσατε να συμμετέχετε καλύτερα σε αυτήν;`