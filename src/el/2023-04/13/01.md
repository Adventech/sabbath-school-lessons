---
title:  Η Ολοκληρωση Της Αποστολης Του Θεου
date:  23/12/2023
---

> <p>Εδαφιο Μνημης</p>
>  «Eπειδή, λοιπόν, όλα αυτά διαλύονται, ποιοι πρέπει να είστε εσείς σε άγια διαγωγή και ευσέβεια,  προσμένοντας και σπεύδοντας στην παρουσία τής ημέρας τού Θεού…;» Β’ Πέτρου 3:11-12.

### Για τη μελέτη αυτής της εβδομάδας, διαβάστε
Αποκ. 1:1-7, Α’ Πέτ. 2:9, Αποκ. 14:6-12, Λουκ. 11:23, Α’ Τιμ. 2:4, Αποκ. 21:1-4.

Το βιβλίο της Αποκάλυψης γεμίζει το μυαλό με σκηνές του τέλους. Το επίκεντρο του βιβλίου αφορά τη Μεγάλη Διαμάχη μεταξύ του Χριστού και του Σατανά. Ο Σατανάς έχει χάσει τη νόμιμη εξουσία του πάνω στη γη και τώρα καταδιώκει όσους παραμένουν πιστοί στον Θεό. Το βιβλίο κορυφώνεται με την επιστροφή του Ιησού για να ελευθερώσει τα παιδιά Του, τόσο τους ζωντανούς δίκαιους όσο και τους πιστούς που έχουν πεθάνει μετά την πτώση του Αδάμ και της Εύας. Μας δείχνει, επίσης, την καταστροφή του Σατανά και των ασεβών με φωτιά, και την εγκαθίδρυση από τον Ιησού της αιώνιας βασιλείας Του στην αναδημιουργημένη γη.

Οι μελετητές της Αποκάλυψης, δικαίως, εξερευνούν με ενθουσιασμό και προσπαθούν να εντοπίσουν τα προβλεπόμενα σημεία και γεγονότα που χαρακτηρίζουν την εκκλησιαστική ιστορία από τον 1ο αιώνα μ.Χ. μέχρι τις μέρες μας στο τέλος του κόσμου.

Ωστόσο, στο τελευταίο μάθημα αυτής της τριμηνίας, θα δούμε ότι η Αποκάλυψη είναι ένα ιεραποστολικό βιβλίο που επικεντρώνεται σε έναν ιεραποστολικό Θεό, ο Οποίος μας καλεί να γίνουμε μια ιεραποστολική εκκλησία. Το κάλεσμά μας να διακηρύξουμε την «παρούσα αλήθεια» στον κόσμο, θα υπάρχει μέχρις ότου ο καθένας κάνει την επιλογή υπέρ ή κατά του Θεού.