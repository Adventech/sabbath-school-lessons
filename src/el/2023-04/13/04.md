---
title:  Η Τελικη Κριση
date:  26/12/2023
---

Ο Ιησούς είπε στους μαθητές Του και σε εμάς: «Kαθώς, λοιπόν, πορευτείτε, να κάνετε μαθητές όλα τα έθνη, βαπτίζοντάς τους στο όνομα του Πατέρα και του Yιού και του Aγίου Πνεύματος, διδάσκοντάς τους να τηρούν όλα όσα παρήγγειλα σε σας· και προσέξτε, εγώ είμαι μαζί σας όλες τις ημέρες, μέχρι τη συντέλεια του αιώνα. Aμήν» Ματθ. 28:19-20. Αυτή είναι η Μεγάλη Αποστολή, και από πολλές απόψεις η τριπλή αγγελία με την πρόσκληση προς «κάθε έθνος και φυλή και γλώσσα και λαό» (Αποκ. 14:6), είναι απλώς η «παρούσα αλήθεια» (2 Πέτ. 1:12)  έκφραση της Μεγάλης Αποστολής.

`Διαβάστε 1 Ιωάν. 4:8, 2 Πέτ. 3:9, 1 Τιμ. 2:4 και Γέν. 12:3. Γιατί κάθε ομάδα ανθρώπων έχει σημασία για τον Θεό;`

Η αγάπη του Χριστού είναι για όλη την ανθρωπότητα, μηδενός εξαιρουμένου. Η Αγία Γραφή είναι ξεκάθαρη ότι ο θάνατος του Χριστού ήταν για όλους τους ανθρώπους, ανεξάρτητα από φυλή, εθνικότητα ή οποιονδήποτε άλλο παράγοντα. Ο Χριστός πέθανε για όλους μας! Το μόνο ερώτημα που απομένει για τον καθένα από εμάς είναι: Πώς ανταποκρινόμαστε στον θάνατό Του;

Όταν ο Ιησούς επιστρέψει, θα υπάρχουν μόνο δύο στρατόπεδα: εκείνοι που θα έχουν υποταχθεί στην εξουσία του Σατανά μέσω των θρησκευτικών και πολιτικών θεσμών, όπως φαίνεται στην Αποκάλυψη 13:και 17, και εκείνοι που θα έχουν υποταχθεί πλήρως στον Ιησού Χριστό, των οποίων η πίστη εκδηλώνεται με την τήρηση  των εντολών του Θεού (Αποκ. 14:12).

Από την αρχή, οι άνθρωποι είχαν αποδείξεις για το Ποιος είναι ο Θεός και για τη δικαιοσύνη και την αγάπη Του (Ρωμ. 1:18-21). Ως εκ τούτου, όλοι οι άνθρωποι από τους προηγούμενους αιώνες θα κριθούν με βάση τον τρόπο με τον οποίο συνεργάστηκαν με τον Θεό και έζησαν τη ζωή τους, ανεξάρτητα από το πόσα καταλάβαιναν ή δεν καταλάβαιναν (Ρωμ. 2:11-16).

Ωστόσο, σε αυτή την εποχή του τέλους, υπάρχει μια αυξανόμενη πόλωση και δεν θα γίνεται πλέον σεβαστή η ελευθερία της συνείδησης. Οι άνθρωποι θα πιεστούν να συνταχθούν με την πλευρά του Σατανά. Είναι κατεπείγον να διακηρυχθεί το ευαγγέλιο και να αποκαλυφθούν τα σημαντικά νέα σχετικά με τις στρατηγικές του Σατανά. Και αυτό ακριβώς είναι το αντικείμενο της τριπλής αγγελίας και της αποστολής μας.

`ΣΚΕΨΗ:  Αναλογιστείτε το γεγονός ότι ο Χριστός πέθανε για εσάς προσωπικά. Τι μπορεί να σας κάνει να σκεφτείτε πως οτιδήποτε έχετε κάνει, όσο κακό κι αν είναι, δεν θα μπορούσε να έχει πληρωθεί επαρκώς από το θάνατο του Χριστού στο σταυρό;`