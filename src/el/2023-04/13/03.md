---
title:  Η Τριπλη Αγγελια Και Η Αποστολη
date:  25/12/2023
---

Το βιβλίο της Αποκάλυψης μας δίνει μια ισχυρή αναπαράσταση της Μεγάλης Διαμάχης, ίσως με τον πιο συνταρακτικό τρόπο στην Αποκ. 12:12: «Γι’ αυτό, να ευφραίνεστε, οι ουρανοί, και εκείνοι που κατοικείτε μέσα σ’ αυτούς. Aλλοίμονο σ’ αυτούς που κατοικούν στη γη και στη θάλασσα, επειδή ο Διάβολος κατέβηκε σε σας έχοντας μεγάλον θυμό, δεδομένου ότι γνωρίζει πως έχει λίγο καιρό». Δύσκολα κατανοεί κανείς οτιδήποτε στην Αγία Γραφή χωρίς το πλαίσιο της Μεγάλης Διαμάχης, η οποία θα κορυφωθεί στις έσχατες ημέρες.

Διαβάστε  Αποκ. 14:6-12. Τι απεικονίζεται σε αυτά τα εδάφια; Τι

`σχέση έχουν με την αποστολή και το μήνυμά μας;`

Κεντρικό σημείο της αποστολής του Θεού, είναι το μήνυμα Του: το Ευαγγέλιο της σωτηρίας. Η αποστολή μας είναι να προειδοποιηθεί ο κόσμος για αυτό που έρχεται καταπάνω του, όπου κάθε άνθρωπος θα αναγκαστεί να κάνει μια επιλογή, είτε για ζωή είτε για θάνατο.

`«Όποιος δεν είναι μαζί Μου, είναι εναντίον Μου· και όποιος δεν μαζεύει μαζί Μου, σκορπίζει» Λουκ. 11:23. Τι μας λέει εδώ ο Ιησούς που να αφορά τόσο άμεσα με την αποστολή μας;`

Η τριπλή αγγελία στην Αποκάλυψη 14:αποτελεί τον πυρήνα αυτού που εμείς ως Αντβεντιστές της Έβδομης Ημέρας έχουμε κληθεί να διακηρύξουμε στον κόσμο. Το κεντρικό σημείο – τα θεμελιώδη στοιχεία, είναι δύο: το αιώνιο ευαγγέλιο (Αποκ. 14:6) και η λατρεία του Δημιουργού. Αυτά τα δύο θέματα εμφανίζονται σε αυτή την απεικόνιση των αγίων: «Eδώ είναι η υπομονή των αγίων· εδώ είναι εκείνοι που φυλάττουν τις εντολές τού Θεού και την πίστη τού Iησού» Αποκ. 14:12. Ανεξάρτητα από όλα τα καλά που κάνουμε για να βοηθήσουμε τους ανθρώπους, δεν πρέπει ποτέ να ξεχνάμε την ιδιαίτερη κλήση και αποστολή μας, που είναι να διακηρύξουμε σε έναν κόσμο που χάνεται την ελπίδα που βρίσκεται στο  αιώνιο ευαγγέλιο. Επίσης, πρέπει να προειδοποιήσουμε τον κόσμο για αυτό που πρόκειται να αντιμετωπίσει.

`ΣΚΕΨΗ: «Όποιος δεν είναι μαζί Μου, είναι εναντίον Μου» Λουκ. 11:23). Πώς κατανοείται τα λόγια του Ιησού σε αυτά τα εδάφια; Γιατί αυτά τα λόγια θα πρέπει να μας κάνουν να εξετάσουμε το πού είναι πραγματικά η καρδιά μας;`