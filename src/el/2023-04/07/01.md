---
title:  Αποστολη Στον Πλησιον Μου
date:  11/11/2023
---

> <p>Εδαφιο Μνημης</p>
>  «Kαι αυτός απάντησε: “Θα αγαπάς τον Kύριο τον Θεό σου με όλη την καρδιά σου, και με όλη την ψυχή σου, και με όλη τη δύναμή σου, και με όλη τη διάνοιά σου”· και “τον πλησίον σου σαν τον εαυτό σου.”» Λουκάν 10:27.

### Για τη μελέτη αυτής της εβδομάδας, διαβάστε
Λουκ. 10:25-37, Β΄Τιμ. 3:16, Ιακ. 2:17-22, Ματθ. 22:37-40, Γαλ. 5:14, Μιχ. 6:6-8.

Όλοι γνωρίζουμε το εδάφιο: «Θα αγαπάς τον Kύριο τον Θεό σου με όλη την καρδιά σου, και με όλη την ψυχή σου, και με όλη τη δύναμή σου, και με όλη τη διάνοιά σου.» Λουκ. 10:27.  Ωστόσο, η αγάπη μας για τον Θεό μπορεί να γίνει επιφανειακή, αν λέμε ότι αγαπάμε τον Θεό, αλλά δεν Τον υπακούμε. Νομίζουμε ότι αγαπάμε τον Θεό αλλά πώς αποδεικνύεται αυτή η αγάπη στην καθημερινή μας ζωή; Η αγάπη για τον Θεό απαιτεί  καθημερινά πλήρη δέσμευση της καρδιάς, της ψυχής, του σώματος και του νου μας. Ο καθένας μπορεί να πει ότι αγαπάει τον Θεό, η πράξη, όμως, απαιτεί συνειδητή προσπάθεια.

Ωστόσο, παρότι η αγάπη προς τον Θεό είναι καλή και σημαντική, ο Θεός θέλει επίσης να αγαπάμε τους άλλους, επειδή η αγάπη μας για τους άλλους αντανακλά την αγάπη μας για Εκείνον. Στο Α΄Ιωάν. 4:20 διαβάζουμε: «Aν κάποιος πει, ότι: Aγαπάω τον Θεό, όμως μισεί τον αδελφό του, είναι ψεύτης· επειδή, όποιος δεν αγαπάει τον αδελφό του, που τον είδε, τον Θεό που δεν Τον είδε, πώς μπορεί να Τον αγαπάει;» Ο Παύλος λέει επίσης στη Γαλ. 5:14: «Eπειδή, ολόκληρος ο νόμος εκπληρώνεται σε έναν λόγο, σε τούτον: “Θα αγαπάς τον πλησίον σου σαν τον εαυτό σου”».

Αυτή την εβδομάδα θα διδαχτούμε πώς αυτό μπορεί να εφαρμοστεί στη ζωή μας.