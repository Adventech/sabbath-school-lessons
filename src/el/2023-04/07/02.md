---
title:  Το Πιο Σημαντικο Ερωτημα
date:  12/11/2023
---

Ποιοι είμαστε; Γιατί είμαστε εδώ; Τι συμβαίνει όταν πεθαίνουμε; Ποια είναι η τελική μας κατάληξη; Αυτά είναι, από πολλές απόψεις, τα πιο σημαντικά ερωτήματα που θέτουν οι άνθρωποι, γνωρίζοντας ότι είναι θνητοί. Στο Ευαγγέλιο του Λουκά, κάποιος έρχεται στον Ιησού με την πιο κρίσιμη, στην πραγματικότητα, ερώτηση από όλες.

`Διαβάστε Λουκ. 10:25. Τι ρώτησε ο νομικός και γιατί έκανε αυτήν την ερώτηση;`

Όσο σοβαρή και αν ήταν η ερώτησή του, η Αγία Γραφή αναφέρει σαφώς ότι ήρθε για να δοκιμάσει τον Ιησού. Γνωρίζουμε ότι μερικές

φορές κάποιοι άνθρωποι μπορεί να έρχονται με σκεπτικισμό, ακόμη και με απιστία, και μπορεί να μην αμφισβητούν καν στα σοβαρά. Ωστόσο, ακόμη και αυτούς θα μπορούσαμε να τους προσεγγίσουμε. Ακριβώς έτσι αντιμετώπισε ο Ιησούς τον νομικό, παρότι γνώριζε ότι οι αρχικές προθέσεις του  δεν ήταν ειλικρινείς.  Όμως, χρησιμοποίησε την ερώτηση του για να παρακινήσει τους ανθρώπους που βρισκόταν εκεί να ερευνήσουν τη δική τους καρδιά. Παρότι γνώριζε τα κίνητρα του, ο Ιησούς δεν επρόκειτο να τον αγνοήσει ή να του φερθεί με ασέβεια.

Τελικά, ποιο ερώτημα θα μπορούσε να είναι πιο σημαντικό από το  «τι θα μπορούσα να πράξω για να κληρονομήσω αιώνια ζωή;» Πίσω από όλες τις θρησκευτικές μας λειτουργίες, υπάρχει αυτό το κρίσιμο ερώτημα. Τι άλλο έχει πραγματικά σημασία για τους ανθρώπους των οποίων η ζωή περιγράφεται ως «ατμός που φαίνεται για λίγο, και έπειτα εξαφανίζεται»; Ιάκ. 4:14. Επειδή, ποια είναι η μόνη άλλη επιλογή για την αιώνια ζωή εκτός από τον αιώνιο θάνατο;

`Διαβάστε Α΄Κορ. 15:30-32. Ποιο είναι το σημείο που τονίζει εδώ ο απ. Παύλος και υπογραμμίζει τη σημασία της αιώνιας ζωής;`

Όσο αμφίβολα κι αν ήταν τα κίνητρά του, ο νομικός έκανε μια κρίσιμη ερώτηση και ο Ιησούς, πάντα έτοιμος στην κάθε ευκαιρία για ιεραποστολή, την εκμεταλλεύτηκε για να προσεγγίσει ψυχές.

`ΣΚΕΨΗ: Πώς μπορούμε και εμείς να είμαστε σε επαγρύπνηση και να εκμεταλλευόμαστε κάθε ευκαιρία που μας δίνεται για μαρτυρία, ακόμη και αν οι συνθήκες δεν είναι ιδανικές;`