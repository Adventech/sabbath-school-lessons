---
title:  Η Παραβολη Του Καλου Σαμαρειτη Σημερα
date:  16/11/2023
---

Όταν επαίνεσε τον νομικό για τη σωστή απάντηση, ο Ιησούς είπε: «αυτό κάνε και θα ζήσεις» Λουκ. 10:28. Και έτσι άγγιξε τον πυρήνα της καρδιάς του. Τις σωστές απαντήσεις ήταν εύκολο να τις δώσει, αλλά η έμπρακτη εφαρμογή τους ήταν ένα ζήτημα 2.000 χρόνων πριν, και εξακολουθεί να είναι ένα ζήτημα για πολλούς από εμάς σήμερα. Ήθελε να παγιδεύσει τον Ιησού και να επιδείξει τις γνώσεις του. Οπότε έκανε και την επόμενη ερώτηση: «Kαι ποιος είναι ο πλησίον μου;» Λουκ. 10:29.

`Διαβάστε Λουκ. 10:30-37. Πώς θα μπορούσατε να συνοψίσετε το νόημα της παραβολής;`

Υπάρχουν γύρω μας άνθρωποι που έχουν υποστεί άδικη μεταχείριση; Κάναμε ό,τι μπορούσαμε για να τους βοηθήσουμε;

Είναι αλήθεια ότι μερικές φορές οι ποιμένες, οι πρεσβύτεροι και τα μέλη δεν βοηθούν αυτούς που χρειάζονται βοήθεια. Υπάρχουν φορές που άνθρωποι με διαφορετική πίστη μπορεί να είναι πιο συμπονετικοί προς τους ανθρώπους της κοινότητας μας, από ό,τι εμείς. Μπορεί να λέμε ότι είμαστε συμπονετικοί, ωστόσο, άλλοι μπορεί να καλύπτουν τις ανάγκες των ανθρώπων αφού δεν το κάνουμε εμείς. Αν η πίστη μας σημαίνει κάτι για εμάς, πρέπει να απλώνουμε το χέρι μας και να βοηθάμε όσους έχουν ανάγκη.

Ο Ιησούς ολοκλήρωσε την παραβολή του καλού Σαμαρείτη ρωτώντας ποιος από τους τρεις ήταν πραγματικά ο πλησίον του ατόμου που χρειαζόταν βοήθεια.

«Έτσι, η ερώτηση “τίς είναι ο πλησίον;” απαντήθηκε μια για πάντα. Ο Χριστός έδειξε ότι ο πλησίον μας δεν είναι απλώς ένας από την εκκλησία μας ή ένας ομόθρησκός μας. Δεν καθορίζεται από φυλή, χρώμα ή κοινωνική διάκριση. Ο πλησίον μας είναι κάθε άνθρωπος που χρειάζεται τη βοήθειά μας. Ο πλησίον μας είναι κάθε ψυχή που πληγώθηκε και κακοποιήθηκε από τον εχθρό. Ο πλησίον μας είναι όλοι που είμαστε ιδιοκτησία του Θεού» Ε. Χουάιτ, Ζ.Χ., σελ. 473.

`Πρόκληση: Ξεκινήστε να προσεύχεστε καθημερινά για κάποιον που είναι διαφορετικός από εσάς, ή ακόμα και για κάποιον που μπορεί να μην σας αρέσει προσωπικά.`

`Πρόκληση: Καταγράψτε τουλάχιστον τρία ονόματα γνωστών σας που δεν είναι Αντβεντιστές. Προσδιορίστε τις ανάγκες τους (συναισθηματικές, σωματικές, κοινωνικές) και σκεφτείτε πώς μπορείτε να τους βοηθήσετε προσωπικά. Τι μπορείτε να κάνετε πρακτικά για αυτούς την ερχόμενη εβδομάδα;`