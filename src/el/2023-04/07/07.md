---
title:  Περαιτερω Μελετη
date:  17/11/2023
---

Διαβάστε Ζ.Χ. σελ. 469-475.

Υπάρχουν πολλοί πεινασμένοι, άποροι και κακοποιημένοι άνθρωποι στον κόσμο μας σήμερα. Μπορούμε να κάνουμε ό,τι περνάει από το χέρι μας για να βοηθήσουμε, όσο μικρή κι αν μας φαίνεται η πράξη μας. Δεν πρόκειται να λύσουμε όλα τα προβλήματα του κόσμου μέχρι να επιστρέψει ο Ιησούς. Δεν έχουμε κληθεί για αυτό. Όμως, μέχρι τότε, το έργο μας μπορεί να είναι τόσο απλό όσο για παράδειγμα να βοηθήσουμε κάποιον γνωστό μας που δεν έχει αρκετό φαγητό. Μπορούμε να βοηθήσουμε ένα μέλος της εκκλησίας που αντιμετωπίζει μια άδικη συμπεριφορά, ακόμη και θρησκευτική προκατάληψη που φτάνει μέχρι και τον φανατισμό. Ο φανατισμός παραμένει ένα πραγματικό πρόβλημα στον κόσμο μας, ακόμη και σήμερα.

«Καθαρή θρησκεία και αμόλυντη ενώπιον του Πατέρα είναι αυτή: “Να επισκεπτόμαστε τα ορφανά και τις χήρες στη θλίψη τους και να διατηρούμε αμόλυντο τον εαυτό μας από τον κόσμο”. Οι καλές πράξεις είναι ο καρπός που ο Χριστός απαιτεί από εμάς να φέρουμε: καλά λόγια, πράξεις καλοσύνης και αγνού ενδιαφέροντος για τους φτωχούς, τους άπορους, τους θλιμμένους. Όταν οι καρδιές συμπάσχουν με τις καρδιές που επιβαρύνονται με απογοήτευση και θλίψη, όταν οι γυμνοί ντύνονται, όταν ο ξένος γίνεται ευπρόσδεκτος σε μια θέση στο τραπέζι σας και σε μια θέση στην καρδιά σας, τότε, για  κάθε πράξη δικαιοσύνης, ελέους και καλοσύνης, αντηχεί αγγελική μελωδία στον ουρανό. Ο Πατέρας από τον θρόνο Του βλέπει εκείνους που κάνουν αυτές τις πράξεις ελέους και τους αριθμεί με τους πιο πολύτιμους θησαυρούς Του. “Και θα είναι δικοί μου, λέει ο Κύριος των δυνάμεων, κατά την ημέρα εκείνη, όταν εγώ ετοιμάσω τα πολύτιμά μου·” Κάθε πράξη ελέους προς τους αναξιοπαθούντες και τους πάσχοντες, θεωρείται σαν να γίνεται προς τον Ιησού. Όταν βοηθάτε τους φτωχούς, συμπάσχετε με τους θλιμμένους και καταπιεσμένους και γίνεστε φίλοι με τα ορφανά, φέρνετε τον εαυτό σας σε στενότερη σχέση με τον Ιησού» Ε. Χουάιτ, T. C. vol. 2, p. 25

**Ερωτησεις για συζητηση**

`1. Πώς μπορούμε να είμαστε βέβαιοι ότι η εντολή να αγαπάμε τον Θεό και τους πλησίον μας δεν είναι σωτηρία με έργα; Αν σκεφτούμε ποιος είναι ο Ιησούς και τι έκανε για εμάς στο σταυρό (Φιλιπ. 2:5-8), γιατί η ιδέα ότι μπορούμε με τα έργα μας να κερδίσουμε τη σωτηρία μας είναι τεράστιο λάθος; Πώς μπορούμε να διακρίνουμε τη διαφορά ανάμεσα στο να εργαζόμαστε για τη σωτηρία μας – που είναι ένα σημαντικό λάθος – και στο να αποκαλύπτουμε στη ζωή μας τη σωτηρία που έχουμε ήδη στον Ιησού;`

`2. Πώς μπορούμε να μάθουμε να αναγνωρίζουμε κάποιες από τις εγγενείς προκαταλήψεις που μπορεί να έχουμε απέναντι σε όσους είναι διαφορετικοί από εμάς;`

`3. Εκτός από τα εδάφια που μελετήσαμε στο μάθημα αυτής της εβδομάδας, ποια άλλη παρότρυνση έχουμε από την Αγία Γραφή για να δείχνουμε καλοσύνη στους άλλους, όποιοι κι αν είναι αυτοί;`