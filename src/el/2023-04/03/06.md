---
title:  Ξεκινηστε Απο Το Σημειο Οπου Βρισκεστε
date:  19/10/2023
---

`Διαβάστε Πράξ. 1:8. Ποια αρχή παρουσίασε ο Ιησούς όταν έκανε το έργο της διάδοσης της αλήθειας ή της μαρτυρίας Του στον κόσμο;`

Αυτή είναι η αρχή που έθεσε ο Ιησούς και μας δείχνει πώς πρέπει να ενεργούμε ως μαθητές Του για να μοιραστούμε τα καλά νέα με τους άλλους. Η διάδοση της αλήθειας δεν έχει να κάνει με το να πείσουμε τους άλλους για το πόσο λάθος κάνουν, αλλά με το να μοιραστούμε τον Ιησού, όπως απεικονίζεται στην τριπλή αγγελία της Αποκ. 14:6-12. Υπάρχουν, ωστόσο, κάποιες αρχές στα λόγια του Ιησού στις Πράξ. 1:8.

Πρώτον, «θα είστε μάρτυρες για μένα στην Iερουσαλήμ.» Όπως είδαμε αλλά αξίζει να το επαναλάβουμε, πρέπει να είμαστε μάρτυρες Του στον τόπο όπου κατοικούμε. Πρέπει να γίνουμε μάρτυρες Του πρώτα εκεί που βρισκόμαστε, στον χώρο που μας έχει αρχικά τοποθετήσει, όπως  για παράδειγμα στο σπίτι ή στη δουλειά και έτσι να γίνουμε μάρτυρες Του στους ανθρώπους που βρίσκονται πιο κοντά μας – συγγενείς, συναδέλφους, γείτονες.

Μερικές φορές οι άνθρωποι ενδιαφέρονται να πάνε σε μια μακρινή χώρα και σε έναν ξένο πολιτισμό για να γίνουν μάρτυρες Του, αλλά δεν μαρτυρούν στους ανθρώπους που ζουν γύρω τους τώρα. Πρέπει να ξεκινήσουμε από τον τόπο μας και να προχωρήσουμε όπως μας καθοδηγεί ο Κύριος.

Ο Ιησούς συνεχίζει, λέγοντας: «και σε ολόκληρη την Ιουδαία και τη Σαμάρεια.» Πράξ. 1:8. Και πάλι, ο Ιησούς επιβεβαιώνει ότι η μαρτυρία περιλαμβάνει την υπέρβαση των πολιτισμικών ορίων. Ξεκινώντας από εκεί που βρισκόμαστε, μπορεί να κληθούμε να μετακινηθούμε σε άλλες περιοχές για να προσεγγίσουμε διαφορετικές κοινωνικές, εθνικές και θρησκευτικές ομάδες. Αν ανήκω σε μια συγκεκριμένη εθνική ομάδα ανθρώπων, μπορεί να είναι πολύ πιο εύκολο να δώσω μαρτυρία, επειδή υπάρχουν ελάχιστα πολιτιστικά εμπόδια που πρέπει να ξεπεράσω. Σε ορισμένες περιοχές του κόσμου, μόνο μια φυλή εκπροσωπείται στη σύνθεση της εκκλησίας. Ωστόσο, η Μεγάλη Αποστολή μάς λέει ότι, ως μάρτυρές Του, είναι ζωτικής σημασίας να βγούμε από τη ζώνη της άνεσής μας και της ασφάλειάς μας και να επενδύσουμε τους πόρους μας σε διαφορετικές ομάδες ανθρώπων. Χρειάζονται και αυτοί το μήνυμα του Ιησού.

`Πρόκληση: Εντοπίστε και κάντε έναν κατάλογο των ανθρώπων με ειδικές ανάγκες στην κοινότητά σας, τους οποίους η εκκλησία δεν έχει καταβάλει προσπάθειες να προσεγγίσει.`

`Πρόκληση: Αρχίστε να προσεύχεστε για μια ευκαιρία στο εγγύς μέλλον να ασχοληθείτε με την ιεραποστολή σε άτομα με ειδικές ανάγκες.`