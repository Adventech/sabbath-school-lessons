---
title:  Το Καλεσμα Του Θεου Στην Αποστολη
date:  14/10/2023
---

> <p>Εδαφιο Μνημης</p>
>  «Αλλά, θα λάβετε δύναμη, όταν έρθει επάνω σας το Άγιο Πνεύμα· και θα είστε μάρτυρες για μένα και στην Iερουσαλήμ και σε ολόκληρη την Iουδαία και στη Σαμάρεια, και μέχρι το ακρότατο μέρος τής γης.» Πράξεις 1:8.

### Για τη μελέτη αυτής της εβδομάδας, διαβάστε
Γέν. 11:1-9, 12:1-3, Δαν. 9:24-27, Ματθ. 1:21, Γέν. 12:10-13:1, Πράξ. 8:1-4, Πράξ. 1:8.

Ο Θεός μπορεί μερικές φορές να μας βγάλει από την άνεσή μας και να μας κάνει μάρτυρες Του για την επίτευξη των σκοπών Του. Ένα τέτοιο παράδειγμα είναι η διασπορά των ανθρώπων στον Πύργο της Βαβέλ. «Αυτή η διασπορά ήταν ο τρόπος να κατοικηθεί η γη, με αποτέλεσμα την εκπλήρωση του σκοπού του Θεού ακριβώς με τα μέσα εκείνα που οι άνθρωποι είχαν χρησιμοποιήσει για να ματαιώσουν την πραγματοποίησή του.» Ε. Χουάιτ, Π.Π., σελ. 96. Ο Αβραάμ, επίσης, πήγε από την πατρίδα του σε μια άλλη (Γέν. 12) ως μέσο μαρτυρίας. Οι μαθητές του Ιησού δεν εργάστηκαν μόνο μεταξύ των δικών τους ανθρώπων (Πράξ. 3) αλλά εργάστηκαν και για άλλους (Πράξ. 8:1-4). Στις Πράξ. 1:8, ο Ιησούς έθεσε την αρχή του ευαγγελισμού: θα ξεκινούσαν τοπικά, στην Ιερουσαλήμ και την Ιουδαία, στη συνέχεια θα πήγαιναν στη Σαμάρεια και, τελικά, στα πέρατα της γης.

Ακόμη και αν δεν εγκαταλείψουμε τη χώρα μας, ο Θεός θέλει να απευθυνθούμε στους ανθρώπους γύρω μας. Όταν η εκκλησία στην Ιερουσαλήμ άρχισε να εφησυχάζει, τα μέλη της διασκορπίστηκαν. Παρότι ήρθαν διωγμοί και οι άνθρωποι υπέφεραν, αυτά τα ατυχή γεγονότα έγιναν ένα μέσο για τη διάδοση του ευαγγελίου σε όλο τον κόσμο.