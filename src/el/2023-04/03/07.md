---
title:  Περαιτερω Μελετη
date:  20/10/2023
---

Διαβάστε Ε. Χουάιτ Π.Α. σελ. 15-23, 113-122.

«Πριν αναληφθεί στον ουρανό, ο Χριστός καθόρισε στους μαθητές Του την αποστολή τους. Τους είπε ότι αυτοί θα ήταν οι εκτελεστές της διαθήκης βάση της οποίας κληροδοτούσε στον κόσμο τους θησαυρούς της αιώνιας ζωής. Εσείς υπήρξατε μάρτυρες της ζωής Μου, των θυσιών για το καλό του κόσμου, τους είπε. Είδατε τους μόχθους Μου για το λαό του Ισραήλ. Και παρά το γεγονός ότι ο λαός Μου δεν ήρθε σε Μένα για να αποκτήσουν τη ζωή, οι αρχηγοί και οι ιερείς Μου φέρθηκαν όπως ήθελαν, Με απέρριψαν, θα τους δοθεί όμως ακόμη μια ευκαιρία να δεχθούν τον Υιό του Θεού. Είδατε ότι όσοι έρχονται σε Μένα εξομολογούμενοι τις αμαρτίες τους, τους δέχομαι ανεπιφύλακτα. “Τον ερχόμενον προς εμέ δεν θέλω εκβάλει έξω.” Αυτό το άγγελμα της ευσπλαχνίας το αναθέτω τώρα σε σας τους μαθητές Μου. Αυτό πρέπει να απευθυνθεί τόσο στους Ιουδαίους όσο και στους Εθνικούς – πρώτα στους Ισραηλίτες και έπειτα σε όλα τα έθνη, στις γλώσσες και στους λαούς. Όσοι πιστέψουν, θα συγκεντρωθούν και θα αποτελέσουν μια εκκλησία.» Ε.Χουάιτ, Π.Α.σελ. 17.

Η Μεγάλη Αποστολή είναι σαφής: «Kαθώς, λοιπόν, πορευτείτε, να κάνετε μαθητές όλα τα έθνη» Ματθ. 28:19. Επομένως, πρόκειται σίγουρα για την αποστολή μας και κυρίως για την αποστολή μας στα άλλα έθνη.

«Η παραγγελία του ευαγγελίου είναι ο μεγάλος ιεραποστολικός καταστατικός χάρτης της βασιλείας του Χριστού. Οι μαθητές έπρεπε να εργασθούν εντατικά για τη σωτηρία των ψυχών, προσφέροντας σε όλους την πρόσκληση της ευσπλαχνίας. Δεν έπρεπε να περιμένουν οι άνθρωποι να έρθουν σε αυτούς, αλλά αυτοί έπρεπε να πάνε στους ανθρώπους με το άγγελμά τους.» Ε. Χουάιτ, Π.Α. σελ. 17.

«Υπάρχουν στον κόσμο πολλοί που βρίσκονται πλησιέστερα στη βασιλεία του Θεού από ό,τι εμείς νομίζουμε. Μέσα στο σκοτεινό αυτόν κόσμο της αμαρτίας ο Κύριος έχει πολλά πολύτιμα πετράδια προς τα οποία θα κατευθύνει τους αγγελιοφόρους Του. Παντού υπάρχουν εκείνοι που θα λάβουν θέση για τον Χριστό. Πολλοί θα εκτιμήσουν τη σοφία του Θεού πάνω από κάθε ανθρώπινο πλεονέκτημα και θα γίνουν πιστοί φωτοφόροι… Αφού πείσθηκαν ότι η συμπεριφορά του Πέτρου εκπλήρωνε ακριβώς την πρόθεση του Θεού, και ότι η δική τους προκατάληψη  και αποκλειστικότητα ήταν εντελώς αντίθετες προς το πνεύμα του ευαγγελίου, δόξασαν τον Θεό λέγοντας: “Και εις τα έθνη λοιπόν έδωκεν ο Θεός την μετάνοιαν εις ζωήν.”  Έτσι λοιπόν χωρίς λογομαχίες, η προκατάληψη νικήθηκε, η εδραιωμένη αποκλειστικότητα από αιωνόβιες συνήθειες εγκαταλείφθηκε, και ο δρόμος για τη διάδοση του ευαγγελίου μεταξύ των Εθνικών ανοίχθηκε.» Ε. Χουάιτ, Π.Α., σελ. 121-122.

**Ερωτησεις για συζητηση**

`1.  Πώς θα ορίζατε τη λέξη «αποστολή» όπως την εφαρμόζετε στη δική σας ζωή;`

`2.  Με ποιους τρόπους θα μπορούσατε, καθημερινά, να εκφράσετε την αποστολή στη στάση και τη συμπεριφορά σας; Πώς μπορείτε να είστε μάρτυρες της αποστολής στα καθημερινά σας καθήκοντα;`

`3.  Πόσο σημαντικό είναι να εξετάζουμε την καρδιά μας και να ζητάμε δύναμη από ψηλά για να καθαριστούμε από την προκατάληψη απέναντι σε όσους δεν είναι σαν εμάς;`