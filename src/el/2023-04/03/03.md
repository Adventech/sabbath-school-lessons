---
title:  Να Γινετε Ευλογια Σε Ολο Τον Κοσμο
date:  16/10/2023
---

`Διαβάστε Γέν. 12:1-3. Με ποιον τρόπο η οδηγία του Θεού προς τον Άβραμ ήταν ένα κάλεσμα για αποστολή;`

Ο Θεός ζήτησε από τον Άβραμ (του οποίου το όνομα άλλαξε αργότερα σε Αβραάμ) να εγκαταλείψει τη χώρα του και το λαό του και να πάει σε άλλο τόπο. Όλα αυτά ήταν μέρος του σχεδίου του Θεού να χρησιμοποιήσει τον Αβραάμ ως μέσο για την εκπλήρωση των σκοπών Του στη γη. Και ο Αβραάμ πήγε, σύμφωνα με τον λόγο του Κυρίου. Αν ο Θεός έχει ένα σχέδιο για εσάς, μπορεί να είναι ένα κάλεσμα να αφήσετε την οικογένειά σας και τους δικούς σας ανθρώπους και να πάτε σε έναν τόπο που Εκείνος θα σας δείξει για να Τον υπηρετήσετε, προκειμένου να γίνετε ευλογία για τους άλλους.

**Διαβάστε τα ακόλουθα εδάφια. Τι λέει το κάθε εδάφιο για τη διαθήκη του Θεού, δηλαδή για την υπόσχεσή Του προς εμάς;**

`Γέν. 3:15`

`Γεν. 17:19`

`Αριθ. 24:17`

`Ησ. 9:6`

`Δαν. 9:24-27`

`Ματθ. 1:21`

Από τα παραπάνω εδάφια είναι σαφές ότι ο Θεός επρόκειτο να εκπληρώσει την υπόσχεση που έδωσε στον Κήπο της Εδέμ, ότι δηλαδή κάποιος θα έρθει ως επίλυση στο πρόβλημα της αμαρτίας. Αυτή η λύση, ο Ιησούς Χριστός ο Μεσσίας, επρόκειτο να έρθει από τη γενιά του Αβραάμ και του Ισαάκ. Στην Εβρ. 11:9 αναφέρεται ότι ο Ισαάκ και ο Ιακώβ ήταν κληρονόμοι της υπόσχεσης της ευλογίας που έδωσε ο Θεός στον Αβραάμ.

Δεν ξέρουμε ακριβώς πόσα γνώριζε ή καταλάβαινε ο ίδιος ο Αβραάμ για το πώς ακριβώς θα ερχόταν μέσω αυτού ο Υιός της υπόσχεσης, αλλά προχώρησε με πίστη ούτως ή άλλως. «Mε πίστη ο Aβραάμ υπάκουσε, όταν τον καλούσε να βγει έξω, στον τόπο που επρόκειτο να πάρει για κληρονομιά, και βγήκε έξω, μη ξέροντας πού πηγαίνει.» Εβρ. 11:8. Τι παράδειγμα για εμάς!

`ΣΚΕΨΗ: Ας υποθέσουμε ότι ο Θεός σάς καλεί χωρίς να ξέρετε τον προορισμό. Πώς θα αντιδρούσατε και γιατί;`