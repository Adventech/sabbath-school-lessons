---
title:  Αποστολη Στους Απορους
date:  18/11/2023
---

> <p>Εδαφιο Μνημης</p>
>  «Kαι απαντώντας ο βασιλιάς, θα τους πει: Σας διαβεβαιώνω, καθόσον αυτό το κάνατε σε έναν από τούτους τούς ελάχιστους αδελφούς Μου, το κάνατε σε Μένα» Ματθαίον 25:40.

### Για τη μελέτη αυτής της εβδομάδας, διαβάστε
Λουκ. 5:17-26, Ιωάν. 5:1-9, Δευτ. 10:19, Λευ. 23:22, Ματθ. 25:34-40, Ιωάν. 15:13.

Στα εδάφια Λουκ. 5:17-26 απεικονίζεται η βοήθεια του Θεού σε εκείνους που έχουν ανάγκη. Μερικές φορές ο Θεός χρησιμοποιεί τους άλλους για να μας βοηθήσει ή χρησιμοποιεί εμάς για να βοηθήσουμε τους άλλους. Αυτό το έργο μπορεί να είναι μια πρόκληση, αλλά φέρνει μεγάλες ανταμοιβές. Βοηθώντας αυτούς που έχουν ανάγκη, παραδειγματιζόμαστε από τη διακονία του Ιησού Χριστού. Μερικές φορές είναι εύκολο να καταλάβουμε ποιος έχει ανάγκη από βοήθεια ενώ άλλες φορές είναι δύσκολο να γνωρίζουμε. Όποια και αν είναι η κατάσταση, καλούμαστε να γίνουμε οι βοηθοί του Θεού για όλους τους ανθρώπους που έχουν ανάγκη, ανεξάρτητα από το υπόβαθρό τους.

Η Αγία Γραφή μάς ενθαρρύνει να πλησιάζουμε τους ξένους και κερδίζοντας την εμπιστοσύνη τους να μπορούμε να μάθουμε καλύτερους τρόπους για να τους βοηθήσουμε να βρουν τον Ιησού.

Το μάθημα αυτής της εβδομάδας, «Αποστολή στους άπορους», δείχνει ότι ο Θεός έχει ένα σχέδιο για να προσεγγίσει αυτούς που έχουν ανάγκη με διάφορους τρόπους. Οι ανάγκες τους μπορεί να είναι σωματικές, συναισθηματικές, οικονομικές ή ακόμη και κοινωνικές: δηλαδή, κάποιοι μπορεί να θεωρούνται απόβλητοι από την κοινότητα ή την οικογένειά τους. Όποιες κι αν είναι οι ανάγκες, πρέπει να είμαστε έτοιμοι να κάνουμε ό,τι μπορούμε για να βοηθήσουμε. Αυτό είναι ο πυρήνας του τι σημαίνει να είσαι χριστιανός και ποια είναι η ουσία της αποστολής.