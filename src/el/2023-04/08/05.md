---
title:  Βοηθεια Στους Πληγωμενους
date:  22/11/2023
---

Ποιος από εμάς δεν έχει αισθανθεί πόσο πληγωμένος είναι πραγματικά ο κόσμος μας; Οι άνθρωποι πονάνε, υποφέρουν, αγωνίζονται. Η τόσο μεγάλη κατανάλωση αντικαταθλιπτικών στον δυτικό κόσμο κάθε χρόνο δείχνει ξεκάθαρα ότι ο υλικός πλούτος από μόνος του δεν εγγυάται ούτε κατά διάνοια την ευτυχία ή την ειρήνη.

`«Πνεύμα Κυρίου είναι επάνω Μου· γι’ αυτό Με έχρισε· Με απέστειλε για να φέρνω τα χαρμόσυνα νέα στους φτωχούς, για να γιατρέψω τούς συντριμμένους στην καρδιά, για να κηρύξω ελευθερία στους αιχμαλώτους, και ανάβλεψη στους τυφλούς, να αποστείλω τούς ψυχικά τσακισμένους σε ελευθερία» Λουκ. 4:18. Τι μας διδάσκουν αυτά τα λόγια για το έργο του του Ιησού; Τι πρέπει να κάνουμε κι εμείς για όσους έχουν ανάγκη γύρω μας;`

Ο Θεός μάς καλεί να καλύψουμε τις ανάγκες όλων των ανθρώπων, ακόμη και αν δεν ξέρουμε πότε ή αν θα δεχτούν ποτέ τον Ιησού. Αν

και η προσέγγιση ανθρώπων στον Ιησού είναι το θεμέλιο της αποστολής μας, πρέπει να βοηθήσουμε όσους έχουν ανάγκη καθαρά επειδή χρειάζονται βοήθεια. Τους βοηθάμε επειδή έχουμε αποδεχτεί τον Ιησού ως Κύριό μας και αυτό είναι που μας καλεί να κάνουμε.

Το παράδειγμα του Ιησού να προσπαθεί να καλύψει τις ανάγκες όλων των ανθρώπων είναι μια Βιβλική αρχή που πρέπει να ακολουθήσουμε. Δεν ξέρουμε αν όλοι όσους βοήθησε Τον αποδέχτηκαν ή όχι.

Για να βοηθήσουμε πραγματικά τους άλλους, πρέπει να συνειδητοποιήσουμε τις ανάγκες τους. Κάθε κουλτούρα έχει τον δικό της τρόπο να δείχνει πώς πρέπει να φέρεστε σε έναν φίλο. Στην Ινδία, συνηθίζεται να σερβίρουν φαγητό ή ποτό όταν φιλοξενούν επισκέπτες. Είναι ευκολότερο να δώσετε συμβολικά χρήματα σε έναν ξένο παρά να παρηγορήσετε έναν φίλο που μόλις έχασε ένα αγαπημένο του πρόσωπο. Αυτό που μπορεί να χρειάζεται ο φίλος σας μπορεί να είναι κάτι περισσότερο από χρήματα ή υλικά πράγματα. Συχνά η συμπόνια σας και η συναισθηματική υποστήριξή σας κατά τη διάρκεια μιας μεγάλης απώλειας θα μπορούσε να είναι πολύ πιο χρήσιμη.

Η σημαντική αρχή του να γινόμαστε βοηθοί του Ιησού στους φίλους μας ξεκινάει με τον στόχο να δείξουμε ανιδιοτελή αγάπη προς αυτούς, κατανοώντας πρώτα τις ανάγκες τους πριν προσπαθήσουμε να προσφέρουμε βοήθεια. Προσφέρετε τη βοήθεια που χρειάζονται, ακόμη κι αν δεν ξέρετε αν είναι έτοιμοι να ακολουθήσουν τον Ιησού.

`ΣΚΕΨΗ: Διαβάστε Ματθ. 25:34-40. Ποιο είναι το μήνυμα σε αυτά τα εδάφια για εμάς;`