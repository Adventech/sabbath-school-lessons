---
title:  Η Αποστολη Του Θεου Σε Εμας Μερος 2Ο
date:  07/10/2023
---

> <p>Εδαφιο Μνημης</p>
>  «Kαθώς, λοιπόν, πορευτείτε, να κάνετε μαθητές όλα τα έθνη, βαπτίζοντάς τους στο όνομα του Πατέρα και του Yιού και του Aγίου Πνεύματος.» Ματθαίον 28:19.

### Για τη μελέτη αυτής της εβδομάδας, διαβάστε
Ιωάν. 20:21-22, Ματθ. 28:16-20, Αποκ. 14:6-7, Δευτ. 7:6, 11-12, Αποκ. 7:9-10.

Το θέμα αυτό του Θεού ως Θεού της ιεραποστολής, περιτρέχει όλη την Αγία Γραφή. Είναι το συνδετικό νήμα της ιστορίας της ανθρωπότητας και καταδεικνύει τόσο τον σκοπό του Θεού για τη δημιουργία Του, όσο και την αποκατάσταση της εικόνας Του στα έκπτωτα παιδιά Του (συγκρίνετε με Κολ. 3:9-10, 1 Ιωάν. 3:2).

Η αποστολή του Θεού λειτουργεί επίσης ως το υπόβαθρο μέσα από το οποίο θα πρέπει να βλέπουμε και να κατανοούμε τον Λόγο του Θεού προς εμάς. Όταν διαβάζουμε την Αγία Γραφή, μπορούμε να αναγνωρίσουμε την πρόθεση του Θεού να μας προσεγγίσει. Παρά τον διαχωρισμό που προκλήθηκε από την αμαρτία (Ησ. 59:2), ο Θεός μέσω της αποστολής Του συνεχίζει να αποκαθιστά τη ραγισμένη σχέση με την ανθρωπότητα, μέχρι την ένδοξη στιγμή που θα «κάνει  καινούργια τα πάντα» Αποκ. 21:5.

Εντωμεταξύ, ο Θεός έχει επιλέξει να μας φανερωθεί με τέτοιο τρόπο ώστε να μπορέσουμε να κατανοήσουμε τον χαρακτήρα Του  και τον σκοπό Του και, κυρίως, να έχουμε μια πραγματική και μόνιμη σχέση μαζί Του. Με άλλα λόγια, όχι μόνο Τον γνωρίζουμε, αλλά και μοιραζόμαστε με άλλους αυτήν την εμπειρία μας μαζί Του, όπως επίσης, μοιραζόμαστε και τη σωτήρια αγάπη Του.

Στην Αγία Γραφή, λοιπόν, ο Θεός μάς δίνει τα βασικά στοιχεία για την αποστολή Του.