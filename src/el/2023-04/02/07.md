---
title:  Περαιτερω Μελετη
date:  13/10/2023
---

«Τα λόγια του Σωτήρα, “για μαρτυρία σε όλα τα έθνη” και “εσείς είστε το φως του κόσμου”, δηλώνουν ότι έχει αναθέσει στους ακολούθους Του μια παγκόσμια αποστολή. Όπως οι ακτίνες του ήλιου διεισδύουν στις πιο απομακρυσμένες γωνιές του πλανήτη, έτσι και ο Θεός σχεδιάζει το φως του ευαγγελίου να επεκταθεί σε κάθε ψυχή πάνω στη γη. Αν η εκκλησία του Χριστού εκπλήρωνε τον σκοπό του Κυρίου μας, το φως θα χυνόταν σε όλους όσους κάθονται στο σκοτάδι και στη σκιά του θανάτου. Αν τα μέλη της εκκλησίας διασκορπίζονταν σε όλες τις χώρες και εργάζονταν όπως Εκείνος για τη σωτηρία των ψυχών, αφήνοντας το φως Του να λάμψει μέσα από αυτούς, το ευαγγέλιο της βασιλείας θα μεταφερόταν γρήγορα σε όλο τον κόσμο. Αντί αυτού όμως, τα μέλη στις συναθροίσεις τους αποποιούνται τις ευθύνες τους.

Από όλες τις χώρες ακούγεται η έκκληση που κάποτε έλαβε χώρα στη Μακεδονία: “Ελάτε να μας βοηθήσετε.” Ο Θεός έχει ανοίξει αγρούς έργου μπροστά μας. Οι άγγελοι συνεργάζονται με τους ανθρώπους. Η Θεϊκή πρόνοια προχωράει μπροστά από εμάς και η Θεϊκή δύναμη συνεργάζεται με την ανθρώπινη προσπάθεια. Τυφλά πρέπει να είναι πράγματι τα μάτια που δεν βλέπουν το έργο του Κυρίου και κουφά τα αυτιά που δεν ακούνε το κάλεσμα του Αληθινού Ποιμένα στα πρόβατά Του. Ωστόσο, κάποιοι άκουσαν το κάλεσμα του Θεού και ανταποκρίθηκαν. Ας ανταποκριθεί τώρα κάθε αγιασμένη καρδιά, επιδιώκοντας να διακηρύξει το ζωογόνο μήνυμα. Αν άνδρες και γυναίκες με ταπεινότητα και πίστη αναλάβουν το θεόσταλτο, διορισμένο έργο τους, η Θεϊκή δύναμη θα αποκαλυφθεί με τη μεταστροφή πολλών στην αλήθεια. Θαυμάσια θα είναι τα αποτελέσματα των προσπαθειών τους.» Ε. Χουάιτ, The Advent Review and Sabbath Herald, 14 Νοεμβρίου 1912.

**Ερωτησεις για συζητηση**

`1. Η αξιοπιστία της επιρροής της εκκλησίας στην κοινότητα καθορίζεται κυρίως από τον βαθμό στον οποίο εμείς, το σώμα του Χριστού, παραδειγματιζόμαστε στη ζωή μας από την αγάπη του Θεού για την εκπλήρωση της αποστολής Του. Πώς ανταποκρίνεστε, εσείς προσωπικά, σε αυτή την πρόκληση;`

`2. Πώς γίνεται αντιληπτή και κατανοητή η εκκλησία σας από τους γύρω που δεν είναι Αντβεντιστές; Αν η γνώμη τους είναι θετική, τι μπορείτε να κάνετε για να την ενισχύσετε περισσότερο; Αν είναι αρνητική, τι μπορείτε να κάνετε για να την αλλάξετε;`

`3. Γιατί είναι τόσο σημαντικό να διατηρούμε το αιώνιο ευαγγέλιο ως το επίκεντρο της αποστολής μας στον κόσμο; Ποια έσχατη ελπίδα μπορούμε να παρουσιάσουμε σε οποιονδήποτε, οπουδήποτε, η οποία δεν έχει ως επίκεντρο τη μεγάλη ελπίδα που έχουμε λόγω της σταυρικής θυσίας του Ιησού για εμάς;`