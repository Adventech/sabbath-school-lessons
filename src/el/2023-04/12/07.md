---
title:  Περαιτερω Μελετη
date:  22/12/2023
---

«Στην κάθε οικογένεια, στο κάθε σχολείο, στον κάθε γονέα, δάσκαλο και παιδί, πάνω στους οποίους έχει λάμψει το φως του ευαγγελίου, απευθύνεται στην κρίσιμη αυτή ώρα η ερώτηση η οποία απευθύνθηκε στη βασίλισσα Εσθήρ κατά την τραγική εκείνη ώρα της ιστορίας του Ισραήλ: «Τίς εξεύρει εάν συ ήλθες εις την βασιλείαν διά τοιούτον καιρόν οποίος ούτος; (Εσθήρ 4:14)» Ε. Χουάιτ, ΕΚ. σελ. 250.

«Η Εσθήρ ήταν ένα όμορφο κορίτσι, Εβραία, ξαδέρφη του Μαροδοχαίου, ο οποίος την πήρε στο σπίτι του μετά το θάνατο των γονιών της και την αγάπησε σαν δική του κόρη. Ο Θεός τη χρησιμοποίησε για να σώσει τον εβραϊκό λαό στη χώρα της Περσίας.» (Σημείωση: αυτή η παράγραφος περιλαμβάνεται στην εισαγωγή του βιβλίου της Ε. Χουάιτ Daughters of God, σελ. 45, δεν γράφτηκε, όμως, από την ίδια. Ωστόσο, τα δύο επόμενα αποσπάσματα που ακολουθούν τα έγραψε η Ε. Χουάιτ).

«Στην αρχαιότητα ο Κύριος εργάστηκε με θαυμάσιο τρόπο μέσω αφιερωμένων γυναικών που ενώθηκαν στο έργο Του με άντρες τούς οποίους είχε επιλέξει να σταθούν ως εκπρόσωποί Του. Χρησιμοποίησε τις γυναίκες για να κερδίσει μεγάλες και αποφασιστικές νίκες. Περισσότερες από μία φορά, σε περιόδους έκτακτης ανάγκης, τις έφερε στο προσκήνιο και εργάστηκε μέσω αυτών για τη σωτηρία πολλών ψυχών. Μέσω της βασίλισσας Εσθήρ, ο Κύριος πέτυχε μια πανίσχυρη διάσωση για τον λαό Του. Σε μια εποχή που φαινόταν ότι καμία δύναμη δεν μπορούσε να τους σώσει, η Εσθήρ, και οι γυναίκες που συνδέονταν μαζί της, με νηστεία, προσευχή και άμεση δράση αντιμετώπισαν το ζήτημα και έφεραν τη σωτηρία στο λαό τους…

Η μελέτη του έργου των γυναικών σε σχέση με το σκοπό του Θεού στον καιρό της Παλαιάς Διαθήκης θα μας διδάξει μαθήματα που θα μας επιτρέψουν να αντιμετωπίσουμε έκτακτες ανάγκες στο έργο σήμερα. Μπορεί να μη βρεθούμε σε τόσο κρίσιμη και εξέχουσα θέση όπως ήταν ο λαός του Θεού την εποχή της Εσθήρ αλλά συχνά οι αναγεννημένες γυναίκες μπορούν να διαδραματίσουν σημαντικό ρόλο σε πιο ταπεινές θέσεις» Ε. Χουάιτ, Daughters of God, σ. 45,46.

**Ερωτησεις για συζητηση**

`1.  Το βιβλίο της Εσθήρ μας αφήνει κάποια αναπάντητα ερωτήματα, ιδίως όσον αφορά το ρόλο της Εσθήρ στην αυλή του βασιλιά, παρότι αναδείχθηκε σε βασίλισσα. Πώς συμβιβάζονται αυτά τα πράγματα με την πίστη της, ή μήπως δεν συμβιβάζονται;`

`2.  Τα περίφημα λόγια της Εσθήρ, «και αν χαθώ, ας χαθώ» (Εσθ. 4:16), έχουν αντηχήσει μέσα στις χιλιετίες ως παράδειγμα πίστης, ακόμη και μπροστά στο θάνατο. Πώς τα λόγια της αντικατοπτρίζουν αυτό που θα αντιμετωπίσει ο λαός του Θεού τις έσχατες ημέρες, όταν τα ζητήματα της Αποκ. 13:θα γίνουν πραγματικότητα;`

`3.  Επανεξετάστε, στην τάξη, την ερώτηση στη σκέψη της Δευτέρας σχετικά με τη μη αποκάλυψη της πίστης μας κατά περιστάσεις. Θα έπρεπε αυτό να συμβαίνει;`