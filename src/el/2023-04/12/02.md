---
title:  Αιχμαλωτος Σε Ξενο Πολιτισμο
date:  17/12/2023
---

Δεν είναι ποτέ εύκολο να προσαρμοστείς σε μια ξένη κουλτούρα, όπως αναγκάστηκαν οι Εβραίοι, πρώτα υπό τους Βαβυλώνιους και στη συνέχεια υπό τους Πέρσες.

Λίγοι από εμάς, για παράδειγμα, ζουν σε μια χώρα όπου οι αρχές της πίστης μας είναι, σε κάποιο βαθμό, ο νόμος της χώρας. Αρχικά, όμως, οι Εβραίοι ζούσαν στη χώρα τους, όπου οι αρχές της πίστης τους ήταν κατοχυρωμένες στο νόμο της χώρας. Δεν θα ήταν πολύ πιο εύκολο να υπάρξει κανείς πιστός στον Θεό και να τηρεί το Σάββατο, αν η τήρηση του Σαββάτου ήταν κατοχυρωμένη ως η έβδομη ημέρα στους νόμους του κράτους;

Από την άλλη πλευρά, η ιερή ιστορία μάς έχει δείξει ότι όποια κι αν είναι τα διατάγματα της χώρας, ακόμη κι αν είναι ευνοϊκά για την πίστη μας, η πίστη πρέπει να πηγάζει από την καρδιά, από μέσα μας, αλλιώς θα ακολουθήσει σίγουρα η αμαρτία, η αποστασία και η καταστροφή.

«Γι’ αυτό, o Kύριoς λέει: Eπειδή o λαός αυτός Με πλησιάζει με τo στόμα τoυ, και Με τιμάει με τα χείλη τoυ, αλλά η καρδιά τoυ απέχει μακριά από Μένα, και Με σέβoνται, διδάσκoντας διδασκαλίες, εντάλματα ανθρώπων» Ησ. 29:13.

Αντίθετα, για εκείνους που είναι αποφασισμένοι να είναι πιστοί, ακόμη και το πιο δυσμενές περιβάλλον δεν μπορεί να τους εμποδίσει από το να υπακούσουν;

`Διαβάστε Δαν. 1:1-12, 3:1-12 και 6:1-9. Όσο μοναδική και αν είναι η κάθε περίπτωση, τι αποκαλύπτουν αυτές οι αφηγήσεις για τις προκλήσεις που μπορεί να αντιμετωπίσει ο λαός του Θεού ζώντας σε έναν ξένο πολιτισμό;`

Ανεξάρτητα από το ποιοι είμαστε ή πού ζούμε, βρισκόμαστε σε ένα περιβάλλον που σε κάποιο βαθμό, είτε από τους ίδιους τους νόμους είτε από την κουλτούρα είτε και από τα δύο, μπορεί να αποτελέσει μεγάλη πρόκληση για την πίστη και τη μαρτυρία μας. Αυτές οι διηγήσεις στο βιβλίο του Δανιήλ, αν και τελειώνουν πάντα καλά, αποκαλύπτουν ότι ακόμη και κάτω από δύσκολες συνθήκες οι άνθρωποι μπορούν να παραμείνουν πιστοί στον Θεό. Ακόμα κι αν καμία από αυτές τις αφηγήσεις δεν είχε καταλήξει καλά, δεν υπάρχει αμφιβολία ότι αυτοί οι άνθρωποι έκαναν και πάλι το σωστό.

`ΣΚΕΨΗ: Στη δική σας κουλτούρα, ποιες προκλήσεις που αντιμετωπίζετε για την πίστη σας;`