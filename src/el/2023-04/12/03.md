---
title:  Στο Παλατι
date:  18/12/2023
---

Τελικά, μετά την πτώση της Βαβυλώνας και την άνοδο της Μηδοπερσίας, πολλοί Εβραίοι επέστρεψαν στα πατρογονικά τους εδάφη. Όμως, δεν επέστρεψαν όλοι. Κάποιοι παρέμειναν εκεί όπου ζούσαν για μια γενιά ή και περισσότερο. «Εκείνες τις ημέρες, όταν ο βασιλιάς Aσσουήρης κάθησε στον θρόνο τής βασιλείας του, στα Σούσα, στη βασιλική πόλη» (Εσθ. 1:2), εκτυλίσσεται στην Περσική Αυτοκρατορία η ιστορία της Εσθήρ.

Στο κεφάλαιο 1, η βασίλισσα Αστίν χάνει την εύνοια του βασιλιά, γεγονός που τον οδηγεί σε αναζήτηση άλλης βασίλισσας να την αντικαταστήσει. Σε αυτό το πλαίσιο εμφανίζονται για πρώτη φορά η Εσθήρ και ο ξάδερφος της, ο Μαροδοχαίος.

`Διαβάστε Εσθ. 2:1-9. Τι μας διδάσκουν αυτά τα εδάφια για την κατάσταση του Μαροδοχαίου και της Εσθήρ;`

Φαίνεται ότι ο Μαροδοχαίος, ως βασιλικός αξιωματούχος, καθόταν στην πύλη του παλατιού και διέμενε στην πόλη Σούσα με την, υπό προστασία του ξαδέρφη του, την Εσθήρ. Λόγω της θέσης τους και της διαμονής τους εκεί όπου ζούσαν, είχαν εμβαθύνει στον περσικό πολιτισμό. Αυτός πρέπει να είναι τουλάχιστον ένας από τους λόγους για τους οποίους η Εσθήρ επιλέχθηκε να παρουσιαστεί στον βασιλιά: «Φέρθηκε και η Eσθήρ στον οίκο τού βασιλιά, κάτω από την επιτήρηση του Hγαΐ, του φύλακα των γυναικών» Εσθ. 2:8.

`Διαβάστε Εσθ. 2:10, 20. Τι συμβαίνει σε αυτά τα εδάφια; Γιατί ο Μαροδοχαίος της έδωσε μια τέτοια εντολή;`

Αν και το κείμενο δεν λέει ακριβώς το γιατί, δεν είναι δύσκολο να το καταλάβουμε. Ως ξένοι σε έναν ξένο πολιτισμό και μια θρησκεία που, όπως θα δούμε, θα μπορούσε να είναι εχθρική, ήταν σοφό να σιωπούν για την καταγωγή και τη συγγένειά τους.

`ΣΚΕΨΗ: Σε ποιες περιπτώσεις θα ήταν συνετό να μη φανερώσουμε την πίστη μας; Ή μήπως δεν πρέπει ποτέ να το κάνουμε αυτό;  Αν όχι, γιατί;`