---
title:  Η Εσθηρ Και Ο Μαροδοχαιος
date:  16/12/2023
---

> <p>Εδαφιο Μνημης</p>
>  «Θα σε δώσω φως στα έθνη, για να είσαι η σωτηρία Μoυ μέχρις εσχάτoυ τής γης» Ησαΐας 49:6.

### Για τη μελέτη αυτής της εβδομάδας, διαβάστε
Δαν. 1:1-12, Δαν. 6:1-9, Εσθ. 2:1-10, 20, 3:1-15, 4:1-14, 9:1-12.

Μια από τις πιο εμπνευσμένες αφηγήσεις της Αγίας Γραφής, μια διαπολιτισμική διακονία, βρίσκεται στο βιβλίο της Εσθήρ. Πολλά έχουν γραφτεί κατά τη διάρκεια των αιώνων για το βιβλίο αυτό και μέχρι σήμερα πολλοί Εβραίοι γιορτάζουν τη γιορτή Φουρείμ, η οποία είναι βασισμένη στα εδάφια Εσθ. 9:26-31.

Η Εσθήρ και ο ξάδερφος της ο Μαροδοχαίος ήταν Εβραίοι που ζούσαν στην πρωτεύουσα της Περσικής Αυτοκρατορίας, τα Σούσα. Για κάποιον λόγο, σε αντίθεση με άλλους Εβραίους που είχαν επιστρέψει στη γη Ιούδα, αυτοί μαζί με άλλους παρέμειναν στη χώρα της αιχμαλωσίας τους.

Στη συνέχεια, μέσα από μια σειρά γεγονότων, η Εσθήρ γίνεται βασίλισσα. «Kαι ο βασιλιάς αγάπησε την Eσθήρ περισσότερο από όλες τις γυναίκες, και βρήκε χάρη και έλεος μπροστά του περισσότερο από όλες τις παρθένες· και έβαλε το βασιλικό διάδημα επάνω στο κεφάλι της, και την έκανε βασίλισσα αντί τής Aστίν» Εσθ. 2:17.

Σε αυτόν τον ρόλο η Εσθήρ, έστω και κάπως διστακτικά στην αρχή, μπόρεσε να διαδραματίσει σημαντικό ρόλο στη Βιβλική ιστορία. Με τον δικό της μοναδικό τρόπο, η ιστορία αυτή δείχνει πώς ο λαός του Θεού, ακόμη και σε ξένο περιβάλλον, μπορεί να δώσει μαρτυρία για την αλήθεια.