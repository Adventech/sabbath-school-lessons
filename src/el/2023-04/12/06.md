---
title:  Το Θαυμα Του Φουρειμ
date:  21/12/2023
---

Οι σχολιαστές ανά τους αιώνες έχουν παρατηρήσει ότι το όνομα του Θεού δεν εμφανίζεται πουθενά στο βιβλίο της Εσθήρ. Αυτό είναι το μοναδικό βιβλίο της Αγίας Γραφής στο οποίο συμβαίνει αυτό το φαινόμενο. Ωστόσο, οι Εβραίοι αναγνωρίζουν τις ενέργειες του Θεού στη σπουδαία διάσωσή τους και το βιβλίο αυτό επιλέχθηκε από τον λαό του Θεού για να συμπεριληφθεί στον κανόνα της Αγίας Γραφής.

Είμαστε σε θέση να ανακαλύψουμε την παρουσία του Θεού στην καθημερινή μας ζωή; Οι ενέργειες του Θεού μπορεί να πάρουν την όψη φυσιολογικών γεγονότων και αν δεν τους δώσουμε ιδιαίτερη προσοχή, δεν θα παρατηρήσουμε την παρουσία του Θεού.

`Διαβάστε Εσθ. 9:1-12. Ποιο ήταν το αποτέλεσμα της προσπάθειας της Εσθήρ;`

Το θαύμα του Φουρείμ παίρνει μια πολύ ασυνήθιστη μορφή. Το θαύμα είναι κρυμμένο, μεταμφιεσμένο σε φαινομενικά φυσικά γεγονότα. Ο νόμος για τον αφανισμό των Εβραίων δεν ανατράπηκε, αλλά γράφτηκε ένας νέος νόμος, που επέτρεψε στους Εβραίους να υπερασπιστούν τον εαυτό τους.

Επίσης, προσέξτε τι άλλο είχε συμβεί και πώς ο Θεός μπόρεσε να δράσει μέσα από αυτά τα γεγονότα. Οι Πέρσες παρατήρησαν τις ενέργειες του Θεού υπέρ των Εβραίων.

Και το αποτέλεσμα;

«Kαι πολλοί από τούς λαούς τής γης έγιναν Iουδαίοι» Εσθ. 8:17. Αυτό είναι ένα σπουδαίο παράδειγμα για το πώς ο Κύριος εργάστηκε στο να φέρει χαμένες ψυχές να Τον γνωρίσουν.

Οι ηγέτες του εβραϊκού λαού αναγνώρισαν το έργο του Θεού. Όταν οι Εβραίοι βγήκαν νικητές, κήρυξαν μια ετήσια γιορτή (που ονομάστηκε Φουρείμ) για να θυμούνται και να γιορτάζουν τη νίκη τους. Η ημέρα αυτή εξακολουθεί παραδοσιακά να γιορτάζεται μέχρι σήμερα. Οι άνθρωποι την περνούν προσφέροντας ευχαριστίες προς τον Θεό σε ανάμνηση της διάσωσής τους με τη βοήθειά Του.

`Πρόκληση: Προσευχηθείτε ο Θεός να σας δώσει το θάρρος να μοιραστείτε κάτι που έκανε για εσάς με κάποιον από τους ανθρώπους στη λίστα προσευχής σας.`

`Πρόκληση: Ξεκινήστε ένα ημερολόγιο με μικρά ή μεγάλα πράγματα που κάνει ο Θεός για εσάς. Επανεξετάστε το και προσευχηθείτε ο Θεός να φέρει αυτά τα πράγματα στο μυαλό σας την κατάλληλη στιγμή, ώστε να τα μοιραστείτε με κάποιον.`