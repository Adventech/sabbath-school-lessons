---
title:  Αποστολη Στους Ισχυρους
date:  30/11/2023
---

Ο Ιησούς ήξερε πώς να κάνει φίλους τους ισχυρούς. Πολλοί από αυτούς τους ανθρώπους Τον θαύμαζαν και Τον σέβονταν και, ταυτόχρονα, πολλοί Τον περιφρονούσαν. Οι ισχυροί άνθρωποι της Αγίας Γραφής που ήρθαν στον Ιησού για βοήθεια σίγουρα αισθάνθηκαν ότι Εκείνος νοιαζόταν για αυτούς. Επίσης, πολλοί από τους πλούσιους και ισχυρούς δεν ήρθαν ανοιχτά αμέσως στον Ιησού. Περίμεναν μέχρι να βεβαιωθούν ότι ο Ιησούς ήταν πραγματικά ο Υιός του Θεού. Αυτό συνέβη τόσο με τον Νικόδημο όσο και με τον Ιωσήφ από την Αριμαθαία.

`Διαβάστε Ματθ. 27:57-60 (δείτε επίσης Μάρ. 15:43-47, Λουκ. 23:50-53 και Ιωάν. 19:38-42). Τι μας λέει αυτή η διήγηση για τον τρόπο που ο  Κύριος χρησιμοποίησε έναν πλούσιο άνθρωπο ο οποίος είχε σαφώς επηρεαστεί από τον Ιησού;`

Μέχρι αυτή τη στιγμή δεν έχουμε ακούσει τίποτα για τον Ιωσήφ από την Αριμαθαία. Ξαφνικά αυτός ο πλούσιος άνδρας εμφανίζεται, σχεδόν από το πουθενά, και χρησιμοποιείται για να βοηθήσει στην εκπλήρωση της προφητείας. Ο Θεός χρησιμοποίησε και θα συνεχίσει να χρησιμοποιεί τους πλούσιους για τους σκοπούς Του. Ως εκ τούτου, πρέπει να έχουμε κι εμείς μια αποστολή προς αυτούς.

Η αρχή, δηλαδή από πού να ξεκινήσετε, μπορεί να είναι μια από τις πιο δύσκολες φάσεις για να κάνετε φίλους ισχυρούς ανθρώπους. Σε γενικές γραμμές, είναι προτιμότερο να μην το επιδιώξετε. Αφήστε εκείνους να έρθουν σε εσάς. Ο Ιησούς αυτό έκανε και έγιναν μάρτυρες του μηνύματός Του, της θεραπείας και της δύναμής Του από τον Θεό. Πείστηκαν παρασκηνιακά ότι είναι πραγματικά ο Υιός του Θεού.

Οι ισχυροί άνθρωποι θα επιδιώξουν να συνεργαστούν με μια γνήσια διακονία για διάφορους λόγους. Θέλουν να συμμετέχουν σε κάτι καλό που αλλάζει τη ζωή των ανθρώπων. Αυτός είναι ένας τρόπος για να ξέρουν ότι μπορεί να αλλάξει και τη δική τους ζωή. Παρέχει έναν διακριτικό τρόπο στους πλούσιους και ισχυρούς να λαμβάνουν τη βοήθεια που χρειάζονται χωρίς να αποκαλύπτουν δημόσια τις ανάγκες τους.

Η δεύτερη φάση είναι η έναρξη μιας πραγματικής διακονίας ως λεωφόρος για τους πλούσιους και ισχυρούς να γίνουν μέρος της διακονίας του Θεού. Αφιερώστε λίγο χρόνο για να επενδύσετε στη ζωή των πλουσίων και ισχυρών της κοινωνίας σας.

`Πρόκληση: Προσθέστε στην καθημερινή σας λίστα προσευχής κάποιον που βρίσκεται σε θέση ισχύος, δεν είναι πιστός και είναι κάποιος με τον οποίο θα μπορούσατε να έρθετε σε επαφή κατά καιρούς.`

`Πρόκληση: Ξεκινήστε να προσεύχεστε για κάποιον που βρίσκεται σε θέση εξουσίας, ακόμη και αν δεν τον έχετε συναντήσει ποτέ.`