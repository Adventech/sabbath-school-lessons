---
title:  Περαιτερω Μελετη
date:  01/12/2023
---

Διαβάστε Ε. Χουάιτ, Ζ.Υ. σελ. 182-190.

Η αγάπη του Ιησού είναι η ίδια τόσο για τους φτωχούς όσο και για τους πλούσιους και ισχυρούς ανθρώπους του κόσμου. Πέθανε τόσο για τους πρίγκιπες όσο και για τους φτωχούς. Ο Ιησούς γνώριζε τον πιο αποτελεσματικό τρόπο για να προσεγγίσει την καρδιά τους. Μας προειδοποίησε ότι «Eυκολότερο είναι να περάσει μία καμήλα μέσα από την τρύπα τής βελόντας, παρά ένας πλούσιος να μπει μέσα στη βασιλεία τού Θεού» Μάρ. 10:25. Αυτή την εβδομάδα καλούμαστε να προσεγγίσουμε ισχυρούς και πλούσιους ανθρώπους με το ευαγγέλιο του Ιησού Χριστού. Έχουν εξίσου μεγάλη ανάγκη σωτηρίας όπως όλοι οι άλλοι, ακόμη και αν, δυστυχώς, μπορεί να μην το συνειδητοποιούν λόγω της “ασφάλειας” που πιστεύουν ότι τους προσφέρει ο πλούτος τους.

«Πολλά λέγονται σχετικά με  τα καθήκοντά μας  έναντι των περιφρονημένων φτωχών. Δεν πρέπει όμως να στρέψουμε την προσοχή μας και στους περιφρονημένους πλούσιους; Μερικοί κρίνουν πως δεν υπάρχει καμιά ελπίδα για την κοινωνική αυτήν τάξη… Χιλιάδες πλούσιοι άνθρωποι κατέβηκαν στον τάφο απροειδοποίητοι. Παρά την αδιαφορία όμως που μπορεί να δείχνουν, πολλοί πλούσιοι αισθάνονται βάρος στην καρδιά» Ε. Χουάιτ, Ζ.Υ. σελ. 183.

**Ερωτησεις για συζητηση**

`1.  Ο Ιησούς κατέρριψε τους φραγμούς των κοινωνικών τάξεων όταν υπηρέτησε πλούσιους και φτωχούς κατά τη διάρκεια της επίγειας διακονίας Του. Πώς αντιμετωπίζουμε ως Αντβεντιστές αυτό το χάσμα μεταξύ πλούσιων και φτωχών που είναι τόσο βαθιά ριζωμένο σε όλες τις κοινωνίες μας;`

`2.  Ο Ιησούς είπε τα εξής: «Kαι εκείνος που σπάρθηκε στα αγκάθια, αυτός είναι που ακούει τον λόγο· έπειτα, η μέριμνα αυτού τού αιώνα και η απάτη τού πλούτου συμπνίγει τον λόγο, και γίνεται άκαρπος» Ματθ. 13:22. Τι νομίζετε ότι εννοούσε ο Ιησούς για την «απάτη του πλούτου»; Γιατί δεν χρειάζεται απαραίτητα να είμαστε πλούσιοι για να εξαπατηθούμε από τον πλούτο;`

`3.  Επανεξετάστε την ερώτηση που τέθηκε στο τέλος της μελέτης της Τρίτης ότι η γνώση της αλήθειας,  και μόνο, δεν μας σώζει. Γιατί είναι τόσο κρίσιμη αυτή η διάκριση για εμάς; Αν η γνώση της αλήθειας από μόνη της δεν είναι αυτό που μας σώζει, τότε τι μας σώζει;`

`4. Ποιους άλλους λόγους μπορείτε να σκεφτείτε για τους οποίους ο πλούσιος νέος απέρριψε τον Ιησού, ενώ ο Ζακχαίος Τον δέχτηκε;`