---
title:  Ο Ναβουχοδονοσορ
date:  26/11/2023
---

Οι Αντβεντιστές της Έβδομης Ημέρας, πιστεύουμε στην απεριόριστη εξιλέωση. Αυτό σημαίνει ότι, σε αντίθεση με ορισμένους χριστιανούς, πιστεύουμε ότι ο θάνατος του Χριστού ήταν για όλη την ανθρωπότητα και όχι μόνο για μια ομάδα ανθρώπων που ο Θεός είχε προορίσει για σωτηρία. Επειδή ο Θεός «θέλει να σωθούν όλοι οι άνθρωποι, και νάρθουν στην επίγνωση της αλήθειας»  Α΄Τιμ. 2:4, ο Ιησούς πρόσφερε τον Εαυτό Του ως θυσία «για τις αμαρτίες μας· και όχι μονάχα για τις δικές μας, αλλά και για τις αμαρτίες όλου τού κόσμου» Α΄Ιωάν. 2:2. Για αυτό ο καθένας επιλέχθηκε «διαμέσου Αυτού πριν από τη δημιουργία τού κόσμου» Εφεσ. 1:4, ακόμη κι αν αυτοί δεν Τον επιλέγουν. Για αυτό, επίσης, βρίσκουμε στην Αγία Γραφή αναφορές για κάθε είδους ανθρώπους που προσεγγίστηκαν από τον Θεό.

`Διαβάστε Δαν. 4. Τι συνέβη στον βασιλιά; Τι σημαίνει αυτό για τη σωτηρία που αφορά έναν από τους πιο ισχυρούς ανθρώπους του κόσμου;`

Ένα εντυπωσιακό παράδειγμα στην Αγία Γραφή για το πώς ο Θεός

προσεγγίζει ισχυρούς άπιστους είναι η ιστορία του βασιλιά Ναβουχοδονόσορ. Η κρίση του Θεού πραγματοποιήθηκε πάνω του με τρόπο παρόμοιο με κάποιους βασιλιάδες του Ισραήλ (2 Χρον. 32:25-26, 1 Βασ. 14:21-31, 1 Σαμ. 28). Η Βιβλική αφήγηση για τον Ναβουχοδονόσορ, ο οποίος συνήλθε και αναγνώρισε τον Δημιουργό Θεό, δείχνει ότι ο Θεός νοιάζεται για τους πλούσιους και τους ισχυρούς, καθώς και για τους αδύναμους και τους άπορους. Στο τέλος, ο ισχυρότερος άνθρωπος στη γη δήλωσε: «Tώρα, εγώ ο Nαβουχοδονόσορας αινώ και υπερυψώνω και δοξάζω τον Βασιλιά τού ουρανού· επειδή, όλα τα έργα Του είναι αλήθεια, και οι δρόμοι Του κρίση· και μπορεί να ταπεινώσει αυτούς που περπατούν μέσα στην υπερηφάνεια» Δαν. 4:37. Μακάρι όλοι οι πλούσιοι, οι ισχυροί και οι υπερόπτες να καταλάβαιναν αυτή την αλήθεια!

Τι μπορούμε να μάθουμε από αυτή την ιστορία; Πρώτον, ο Θεός χρησιμοποιεί αφοσιωμένους πιστούς, όπως ο Δανιήλ, ως γέφυρα για να προσεγγίσει ισχυρούς άπιστους. Δεύτερον, ο Θεός μπορεί να παρέμβει άμεσα στη διαδικασία μαρτυρίας προκειμένου να προσεγγίσει ισχυρούς άπιστους. Ο Ναβουχοδονόσορ ταπεινώθηκε από τον Θεό για την υπερηφάνεια και την αλαζονεία του. Και παρότι αυτή ήταν μια πολύ δραματική ιστορία, υπάρχουν πολλοί άλλοι τρόποι με τους οποίους οι πλούσιοι, οι ισχυροί και οι υπερόπτες μπορούν να ταπεινωθούν.

`ΣΚΕΨΗ: Ακόμα και αν δεν είμαστε πλούσιοι και ισχυροί σύμφωνα με τα πρότυπα του κόσμου, γιατί πρέπει να προσέχουμε να αποφεύγουμε τη αλαζονεία που είχε ο βασιλιάς; Γιατί είναι ευκολότερο από ό,τι νομίζουμε να έχουμε αυτή τη συμπεριφορά;`