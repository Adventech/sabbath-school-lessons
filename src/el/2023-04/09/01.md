---
title:  Αποστολη Στους Ισχυρους
date:  25/11/2023
---

> <p>Εδαφιο Μνημης</p>
>  «Eπειδή, τι ωφελείται ο άνθρωπος, αν κερδίσει ολόκληρο τον κόσμο, ζημιωθεί όμως την ψυχή του; Ή, τι θα δώσει ο άνθρωπος σε ανταλλαγή τής ψυχής του;» Ματθαίον 16:26.

### Για τη μελέτη αυτής της εβδομάδας, διαβάστε
Δαν. 4, Β΄Βασ. 5:1-19, Ιωάν. 3:1-12, 7:43-52, Ματθ. 19:16-22, Ιωάν. 19:38-42.

Μολονότι γράφτηκε πριν από πολλά χρόνια, η Αγία Γραφή, ο Λόγος του Θεού, είναι η αποκάλυψη της αλήθειας του Θεού για τον κόσμο μας. Και μεταξύ των πολλών αληθειών που αποκαλύπτει είναι αυτή της ανθρώπινης φύσης. Δηλαδή, οι άνθρωποι, είτε στην Ιουδαία του 7ου αιώνα, είτε στη Βραζιλία του 21ου αιώνα, είναι βασικά ίδιοι: αμαρτωλοί που έχουν ανάγκη τη Θεϊκή χάρη.

Αυτό περιλαμβάνει τους πλούσιους και τους ισχυρούς. Οι πλούσιοι και ισχυροί της εποχής της Αγίας Γραφής δεν διέφεραν σε τίποτα από τους πλούσιους και ισχυρούς της σύγχρονης εποχής, ιδίως στο κυνήγι του πλούτου, της φήμης και της εξουσίας, συχνά (αλλά όχι πάντα) εις βάρος των ευάλωτων. Ωστόσο, ο Θεός ενδιαφέρεται τόσο για τη σωτηρία των πλουσίων και των ισχυρών όσο και για τη σωτηρία των αδύναμων και των άπορων. Η Αγία Γραφή παρέχει μερικά συγκλονιστικά παραδείγματα Βιβλικών χαρακτήρων που ήταν ισχυροί ή πλούσιοι, ή και τα δύο, και πώς ο Θεός τούς χρησιμοποίησε για να γίνουν ευλογία για τα έθνη: Ο Αβραάμ, ο Ισαάκ, ο Ιώβ, ο Σολομών και ο Ιωσήφ είναι μερικοί από αυτούς.

Αυτήν την εβδομάδα θα εξερευνήσουμε την αποστολή του Θεού στους πλούσιους και ισχυρούς. Θα δούμε πώς ο Θεός προσέγγισε μερικούς από αυτούς τους ανθρώπους και πώς καλεί και προετοιμάζει τους Αντβεντιστές της Εβδόμης Ημέρας να γίνουν μάρτυρες σε αυτούς και σήμερα.