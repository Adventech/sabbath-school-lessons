---
title:  Αποστολη Στους Απροσιτους - Μερος 2Ο
date:  09/12/2023
---

> <p>Εδαφιο Μνημης</p>
>  «Tότε, ο Iησούς αποκρινόμενος είπε σ’ αυτήν: Ω, γυναίκα, μεγάλη είναι η πίστη σου· ας γίνει σε σένα, όπως θέλεις. Kαι η θυγατέρα της γιατρεύτηκε από εκείνη την ώρα» Ματθ. 15:28.

### Για τη μελέτη αυτής της εβδομάδας, διαβάστε
Α΄Βασ. 11:1-6, Ματθ. 4:23-25, Ματθ. 15:22-28, Μαρ. 7:24-30, Πράξ. 10:34-35, Ματθ. 8:10, 13.

Από την αρχή, ένας στοργικός Θεός αναζήτησε τα χαμένα Του παιδιά (Γέν. 3:9). Μέχρι τις μέρες μας, ο Ίδιος αυτός στοργικός Θεός εξακολουθεί να προσπαθεί να προσεγγίσει τους παραπλανημένους (Αποκ. 14:6-12), συμπεριλαμβανομένων και αυτών στις πόλεις. Το 2018, τα Ηνωμένα Έθνη δημοσίευσαν τα πιο πρόσφατα ευρήματά τους, σύμφωνα με τα οποία το 55% του πληθυσμού του πλανήτη ζει σε αστικές περιοχές και αυτό θα αυξηθεί (αν ο πλανήτης εξακολουθεί να υπάρχει) στο 68% μέχρι το 2050. Δεν έχουμε άλλη επιλογή: πρέπει να δώσουμε μαρτυρία σε αυτούς που ζουν στις πόλεις. Ωστόσο, πολλοί από τους ανθρώπους του Θεού ενεργούν όπως έκανε ο Ιωνάς όταν έλαβε το κάλεσμα να δώσει μαρτυρία σε μια πόλη – για διάφορους λόγους, αποφεύγουν την αποστολή τους. «Eπειδή, όσα από πριν γράφτηκαν, γράφτηκαν από πριν για τη δική μας διδασκαλία, για να έχουμε την ελπίδα με την υπομονή και την παρηγορία των γραφών» Ρωμ. 15:4. Αυτό περιλαμβάνει και όσα γράφτηκαν για τον Ιωνά.

Όταν βρισκόταν εδώ, ο Ιησούς διακονούσε όχι μόνο σε εκείνους που βρίσκονταν στις πόλεις του Ισραήλ, αλλά και σε εκείνους που βρίσκονταν σε ξένες περιοχές εκτός του εβραϊκού έθνους και του εκλεκτού λαού.

Αυτή την εβδομάδα θα μελετήσουμε για την αποστολή του Χριστού στην Τύρο και τη Σιδώνα και θα αντλήσουμε διδάγματα για να τα εφαρμόσουμε στη ζωή μας σήμερα.