---
title:  Αποστολη Περα Απο Τις Περιφερειες
date:  10/12/2023
---

Διαβάζουμε ότι ο Ιησούς πήρε τους μαθητές Του από τη Γεννησαρέτ (Ματθ. 14:34) και «αναχώρησε προς τα μέρη τής Tύρου και της Σιδώνας» Ματθ. 15:21. Γιατί τους πήρε από τη Γαλιλαία σε αυτά τα ειδωλολατρικά μέρη; Οδήγησε τους μαθητές Του στα σύνορα αυτών των ξένων περιοχών ώστε να μάθουν, επιτόπου, αυτά που δεν θα μπορούσαν να μάθουν τόσο εύκολα στη Γαλιλαία. Ήθελε να τους διδάξει πράγματα που θα τους βοηθούσαν να προετοιμαστούν για την κλήση τους να προσεγγίσουν όλες τις ομάδες ανθρώπων, συμπεριλαμβανομένων και των αστών.

`Διαβάστε Κριτ. 3:1-6, 1 Βασ. 5:1-12 και 1 Βασ. 11:1-6. Πώς μας βοηθούν αυτά τα εδάφια να κατανοήσουμε λίγο από το ιστορικό αυτών των πόλεων;`

Στα εδάφια Κριτ. 3:1-6, βλέπουμε ότι ο Θεός χρησιμοποίησε αυτούς τους αρχαίους λαούς για να δοκιμάσει την πίστη των Ισραηλιτών. Δυστυχώς, ο λαός του Θεού απέτυχε και σε αυτή τη δοκιμασία: «Kαι πήραν για τον εαυτό τους τις θυγατέρες τους για γυναίκες, και τις δικές τους θυγατέρες έδωσαν στους γιους τους, και λάτρευσαν τους θεούς τους» (εδ. 6). Έτσι, από την αρχή, αυτοί οι άνθρωποι ήταν ένα εμπόδιο για τον λαό Ισραήλ.

Στα εδάφια Α΄Βασ. 5:1-11, βλέπουμε τη στενή σχέση μεταξύ των Σιδωνίων και των Εβραίων. Αν και σε ένα επίπεδο οι οικονομικοί δεσμοί ήταν αμοιβαία επωφελείς, αναμφίβολα οι Εβραίοι εξακολουθούσαν να επηρεάζονται αρνητικά από τον παγανισμό και την ειδωλολατρία των εμπορικών τους εταίρων.

Τα εδάφια Α΄Βασ. 11:1-6 αποκαλύπτουν πόσο αρνητική έγινε τελικά αυτή η επιρροή: Ο βασιλιάς Σολομώντας παντρεύτηκε   πριγκίπισσες της Σιδώνας, οι οποίες τον παρέσυραν. «Kαι o Σoλoμώντας πoρεύτηκε πίσω από την Aστάρτη, τη θεά των Σιδωνίων» (εδ. 5).

Ωστόσο, παρά την ειδωλολατρία και την αρνητική τους επιρροή στο εκλεκτό έθνος, ο Ιησούς έφερε τους μαθητές Του σε αυτά τα μέρη. Με αυτόν τον τρόπο τους μύησε

στη διαπολιτισμική αστική ιεραποστολή, αντιμετωπίζοντας τις προκαταλήψεις και τον φανατισμό τους. Μια τέτοιου είδους ιεραποστολή αποτέλεσε για τους ακόλουθούς Του πρότυπο ολιστικής αστικής ιεραποστολής σε όλους τους πολιτισμούς και τις εθνικότητες.

Η ιεραποστολή των Αντβεντιστών στις αστικές περιοχές αντιμετωπίζει πολλές προκλήσεις μεταξύ των οποίων περιλαμβάνονται οι ανησυχίες για την υγεία και το περιβάλλον. Άλλες είναι το υψηλό κόστος ζωής, ο ρατσισμός, ο φανατισμός, ο εθνικισμός και οι περιορισμοί στη θρησκευτική ελευθερία και έκφραση. Παρόλα αυτά, παρά τα εμπόδια αυτά, πρέπει να εργαστούμε για τις πόλεις.

`ΣΚΕΨΗ: Τι μπορείτε να κάνετε για να βοηθήσετε όσους ασχολούνται με την αστική διακονία;`