---
title:  Περαιτερω Μελετη
date:  15/12/2023
---

«Ανάμεσα σε αυτούς που οι Ιουδαίοι ονόμαζαν ειδωλολάτρες, υπήρχαν άνθρωποι που κατανοούσαν τις προφητείες των Γραφών για τον Μεσσία καλύτερα από ό,τι οι δάσκαλοι του Ισραήλ. Υπήρχαν μερικοί που Τον περίμεναν σαν ελευθερωτή από την αμαρτία. Φιλόσοφοι προσπάθησαν να διεισδύσουν στα μυστήρια του ιουδαϊκού θρησκευτικού συστήματος. Ο φανατισμός όμως των Ιουδαίων εμπόδιζε τη διάδοση του φωτός» Ε. Χουάιτ, Ζ.Χ., σελ. 17.

«Ο Κύριος, ο Ιησούς, ο πανίσχυρος Σωτήρας, πέθανε για αυτές τις

ψυχές. Μπορεί να τις αφυπνίσει από την αδιαφορία τους, μπορεί να αφυπνίσει τη συμπάθειά τους, μπορεί να μαλακώσει την καρδιά τους, μπορεί να τους αποκαλύψει την ομορφιά και τη δύναμη της αλήθειας. Ο Πρωτεργάτης Θεός, και όχι ο πεπερασμένος άνθρωπος, καλεί τους ανθρώπους να είναι οι φορείς μέσω των οποίων μπορεί να μεταδώσει φως σε εκείνους που βρίσκονται στο σκοτάδι. Ο Θεός έχει ανθρώπους διαμάντια σε όλες τις εκκλησίες και δεν είναι στο χέρι μας να κάνουμε σαρωτική καταγγελία του δηλωμένου θρησκευτικού κόσμου, αλλά με ταπεινότητα και αγάπη να παρουσιάσουμε σε όλους την αλήθεια όπως είναι στον Ιησού. Αφήστε τους ανθρώπους να δουν ευσέβεια και αφοσίωση, αφήστε τους να δουν έναν χαρακτήρα σαν του Χριστού και θα έρθουν προς την αλήθεια… Πρέπει να εξυψώνουν τον Ιησού, τον Λυτρωτή του κόσμου και πρέπει να κρατούν τον λόγο της ζωής» Ε. Χουάιτ, The Advent Review and Sabbath Herald, 17 Ιανουαρίου 1893.

**Ερωτησεις για συζητηση**

`1.	Ποιες άμεσες ανάγκες στην περιοχή όπου ζείτε θα μπορούσαν να δώσουν σε εσάς και στην εκκλησία σας την ευκαιρία να προσεγγίσετε ψυχές που δεν γνωρίζουν τις αλήθειες που γνωρίζουμε;`

`2.	Κοιτάξτε τα παραπάνω λόγια της Ε. Χουάιτ σχετικά με τους πιστούς άλλων θρησκειών: «Ο Θεός έχει ανθρώπους διαμάντια σε όλες τις εκκλησίες και δεν είναι στο χέρι μας να κάνουμε σαρωτική καταγγελία του δηλωμένου θρησκευτικού κόσμου.» Με άλλα λόγια, πώς μπορούμε να δείξουμε στους ανθρώπους το λάθος τους και ταυτόχρονα να μην τους υποτιμήσουμε;`

`3.	«Όταν έρθει ο Yιός τού ανθρώπου, θα βρει, άραγε, την πίστη επάνω στη γη;» Λουκ. 18:8. Τι εννοεί ο Ιησούς με αυτή τη ρητορική ερώτηση; Ποια είναι η διαφορά ανάμεσα στην πίστη και την πεποίθηση; Γιατί μπορεί οι άνθρωποι που έχουν τη σωστή πίστη να βρεθούν χωρίς πίστη όταν ο Χριστός επιστρέψει;`