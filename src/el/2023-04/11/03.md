---
title:  Αναζητωντας Τα Πληθη
date:  11/12/2023
---

Παρά τις προκλήσεις, εξωτερικές και εσωτερικές, ο Ιησούς επεκτείνει με έλεος το κάλεσμά Του προς εμάς για την αποστολή Του στις πόλεις.

`Διαβάστε Ματθ. 9:35-38. Τι μας διδάσκουν αυτά τα εδάφια για την ιεραποστολή στα πλήθη, όπου κι αν τα βρούμε;`

Ο Ιησούς σπλαχνίστηκε τα πλήθη που βρίσκονται στις πόλεις. Το Λουκ. 19:41 περιγράφει πώς ο Ιησούς έκλαψε για την Ιερουσαλήμ. Μπορεί να μην καταλαβαίνουμε το βάθος της αγάπης του Ιησού για τα παιδιά Του, ακόμη και για τις απρόσωπες μάζες που ζουν στις πόλεις. Για αυτό στο Ματθ. 9:38 ο Ιησούς μας λέει να προσευχόμαστε, ώστε τα κίνητρα και η καρδιά μας να είναι σαν τα δικά Του κίνητρα και τη δική Του καρδιά.

`Διαβάστε Ματθ. 4:23-25. Όταν ο Ιησούς ξεκίνησε τη διακονία Του, από ποιες γεωγραφικές περιοχές προσέρχονταν οι άνθρωποι;`

Στο εδάφιο Ματθ. 4:25 αναφέρεται ότι τα πλήθη που ακολούθησαν τον Ιησού ήρθαν από τη Γαλιλαία, από τις δέκα πόλεις-κράτη της Δεκαπόλεως στα ανατολικά, από την Ιερουσαλήμ και από την Ιουδαία στα νότια. Εκτός από τη Σαμάρεια, ποια περιοχή έλειπε; Η παράκτια περιοχή της Τύρου και της Σιδώνας, μέρος της Φοινίκης, κατά μήκος της Μεσογείου και βορειοδυτικά της Γαλιλαίας. Τώρα βλέπουμε γιατί ο Ιησούς πήγε σε αυτή την περιοχή! Αυτό το ταξίδι στην περιοχή της Τύρου και της Σιδώνας ήταν ένα από τα διαπολιτισμικά ιεραποστολικά ταξίδιαΤου.

«Μετά τη συμπλοκή με τους Φαρισαίους, ο Ιησούς αποσύρθηκε από την Καπερναούμ, και διασχίζοντας τη Γαλιλαία κατευθύνθηκε προς τα υψώματα των συνόρων της Φοινίκης. Στρέφοντας το βλέμμα Του στα δυτικά μπορούσε να διακρίνει κάτω στην πεδιάδα τις αρχαίες πόλεις της Τύρου και της Σιδώνας με τους ειδωλολατρικούς ναούς τους, με τα μεγαλοπρεπή παλάτια τους, με τα εμπορικά τους κέντρα και τα πολυσύχναστα λιμάνια τους» Ε. Χουάιτ, Ζ.Χ., σελ. 372.

`ΣΚΕΨΗ: Πώς μπορούμε να βοηθήσουμε τους ανθρώπους να δουν πόσο μάταια είναι «τα μεγαλοπρεπή παλάτια τους» και «τα εμπορικά τους κέντρα»; Γιατί χρειάζονται τον Ιησού;`