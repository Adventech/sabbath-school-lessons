---
title:  Περαιτερω Μελετη
date:  11/04/2025
---

Διαβάστε Ε. Χουάιτ Π. Α. σελ. 512-514.

Πολλές θρησκείες σήμερα ξεκίνησαν από ιδέες. Οι ιδέες της χριστιανικής θρησκείας όμως, είναι σταθερά εδραιωμένες σε ιστορικά γεγονότα. Η Αγία Γραφή είναι η ιστορία της σχέσης του Θεού με την ανθρωπότητα ανά τους αιώνες. Μελετώντας τα χιλιάδες χρόνια αυτής της σχέσης, μπορούμε να μάθουμε πολλά για τον σταθερό χαρακτήρα της αγάπης του Θεού.

Ωστόσο, μερικές φορές, κάποιοι χριστιανοί παραπονιούνται ότι έχουν κουραστεί να ακούνε τα ίδια πράγματα. Κάποιες φορές, όταν κηρύττεται το χαρακτηριστικό μας προφητικό μήνυμα θεωρούμε ότι το έχουμε ήδη ακούσει και δεν έχουμε να μάθουμε τίποτα καινούργιο. Το γεγονός ότι το μήνυμά μας είναι αμετάβλητο, δεν σημαίνει ότι είναι απλοϊκό και δίχως ενδιαφέρον. Αντιθέτως, όταν μελετάμε τις πληροφορίες που ο Θεός μάς δίνει για ένα θέμα, ανακαλύπτουμε ότι είναι ανεξάντλητο και ότι ποτέ δεν θα γνωρίζουμε τα πάντα για αυτό.

Η Ελένη Χουάιτ αναφέρει ότι ένας από τους λόγους για τους οποίους ο απ. Ιωάννης έγραψε την Αποκάλυψη, ήταν για να βοηθήσει την εκκλησία του Χριστού να εδραιωθεί στο ιστορικό της μήνυμα για όλους τους καιρούς. «Μερικοί από τους νεότερους εργάτες… βαρέθηκαν τις συχνοειπωμένες αλήθειες. Επιθυμώντας κάτι το πρωτότυπο και εντυπωσιακό, προσπάθησαν να εισάγουν καινούργια είδη διδαχής…» Τ.Π.Σ. σελ. 513. Επομένως, η Αποκάλυψη δεν είναι απλώς ένα βιβλίο για το μέλλον – είναι επίσης ένα βιβλίο για το παρελθόν, με σκοπό να μας κρατήσει ριζωμένους στην ιστορική μας πίστη ώστε να μην παρασυρθούμε από την επιθυμία να αναζητήσουμε την πρωτοτυπία.

**Ερωτησεις για συζητηση**

`1.	Η Αγία Γραφή πάντοτε μας δίνει νέες πληροφορίες και νέα κατανόηση. Πώς μπορεί κανείς να εξισορροπήσει την επιθυμία να μάθει κάτι καινούργιο με το να μείνει ριζωμένος στις αλήθειες που μας έχουν ήδη δοθεί από τον Θεό;`

`2.	Πώς πρέπει να αντιδράσει η εκκλησία στις νέες ερμηνείες των προφητειών; Αν και πάντα υπάρχουν περισσότερα να μάθουμε, πώς διακρίνουμε αν το νέο φως είναι όντως Βιβλική αλήθεια και όχι ψευδής διδασκαλία;`

`3.	Στον Β’ Παγκόσμιο πόλεμο, καθώς ένας ναύτης πέθαινε στον Ειρηνικό, είπε στον γιατρό: «Είμαι ορφανός. Ποιος θα με θυμάται όταν πεθάνω;» Ο γιατρός τού απάντησε: «Εγώ θα σε θυμάμαι πάντα.» Όσο καλοπροαίρετα κι αν ήταν τα λόγια του γιατρού, αργά ή γρήγορα θα πέθαινε κι αυτός, και θα έσβηνε η ανάμνηση του ορφανού ναύτη. Τι συνειδητοποιούμε από αυτήν την ιστορία για τη ματαιότητα της ζωής μας, αν όλα τελείωναν με τον θάνατο; `