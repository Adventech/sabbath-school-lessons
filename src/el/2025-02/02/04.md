---
title:  Που Ειναι Το Αρνι;
date:  08/04/2025
---

Η πρώτη αναφορά της Αγίας Γραφής σε ένα seh (εβραϊκά: αρνί) είναι στην ίδια ιστορία με την πρώτη αναφορά της αγάπης, στη Γέν. 22. Το αρνί είναι ένας από τους πιο σημαντικούς συμβολισμούς στο βιβλίο της Αποκάλυψης, καθώς ο Ιησούς αποκαλείται ως το «Αρνίο» περισσότερες από είκοσι φορές. Σε μια από τις πιο δυνατές σκηνές της Αποκάλυψης – την επίσκεψη του Ιωάννη στην αίθουσα του θρόνου του Θεού στα κεφάλαια 4:και 5:– το Αρνίο έχει τον κεντρικό ρόλο.

`Διαβάστε Γέν. 22:7, 8, Έξ. 12:3-13 και Αποκ. 5:5-10. Πώς η ιστορία της παρ’ ολίγον θυσίας του Ισαάκ μας βοηθά να κατανοήσουμε το πώς χρησιμοποιούνται συμβολικά οι απεικονίσεις των αρνιών; Πώς συνδέεται αυτή η ιστορία με αυτό που βλέπει ο Ιωάννης στο κεφάλαιο 5:της Αποκάλυψης; `

Στην ερώτηση του Ισαάκ, η υπόλοιπη Αγία Γραφή απαντά με μεγάλη λεπτομέρεια. Στα υπόλοιπα 38 βιβλία της Παλαιάς Διαθήκης η ερώτηση του Ισαάκ απαντάται σταδιακά με όλο και περισσότερες λεπτομέρειες, από τις τελετουργίες του Πάσχα μέχρι την πρώτη ενασχόληση του Δαβίδ και μετά. Στην Παλαιά Διαθήκη υπάρχουν αμέτρητες μεσσιανικές προφητείες που απαντούν στο ερώτημα αυτό. Στη συνέχεια, στην Καινή Διαθήκη, η απάντηση βρίσκεται στην ενσάρκωση του Ιησού, στη διακονία Του στο λαό Του και στη σταυρική Του θυσία.

Στην πρώτη αναφορά του Αρνίου στο Ιωάν. 1:29-34, φαίνεται σχεδόν σαν ο Ιωάννης ο Βαπτιστής να απαντά προσωπικά στην ερώτηση του Ισαάκ, και το σκηνικό δεν θα μπορούσε να είναι πιο ταιριαστό. Οι άνθρωποι μετανοούν και βυθίζονται στο νερό σε βάπτισμα που συμβολίζει τον θάνατο του αμαρτωλού και την αρχή μιας νέας ζωής. Σε αυτό το πλαίσιο ο Ιησούς, ο Αμνός του Θεού, εμφανίζεται ξαφνικά και, σύμφωνα με τη διήγηση του Ματθαίου, ανοίγουν οι ουρανοί αναγγέλλοντας: «Aυτός είναι ο Yιός Μου ο αγαπητός, στον Οποίο ευαρεστήθηκα.» (Ματ. 3:17).

Προσέξτε πώς μια φωνή, ο Άγγελος του Κυρίου, αναγγέλλει επίσης από τον ουρανό τη λύση στο πρόβλημα του Αβραάμ και του Ισαάκ (Γέν. 22:11-14).

Είναι σαφές ότι ο Ιησούς, ο Αμνός του Θεού, είναι ο Αντικαταστάτης μας. Αυτό ρίχνει ιδιαίτερο φως στην κατανόηση του Αρνίου του Εσφαγμένου στο όραμα του Ιωάννη.

`Σκεψη: Γιατί η γνώση ότι ο Ιησούς είναι ο Αντικαταστάτης μας είναι τόσο θεμελιώδης για τη σωτηρία μας; Ποια ελπίδα θα είχαμε χωρίς Αυτόν ως Αντικαταστάτη μας, ειδικά στην κρίση;`