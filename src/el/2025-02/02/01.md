---
title:  Το Θεμελιο Της Γενεσης
date:  05/04/2025
---

> <p>Εδαφιο Μνημης</p>
>  «Kατά την επόμενη ημέρα, ο Iωάννης βλέπει τον Iησού να έρχεται προς αυτόν, και λέει: “Nα, ο Aμνός του Θεού, ο Οποίος σηκώνει την αμαρτία του κόσμου.”» Ιωάννη 1:29.

### Για τη μελέτη αυτής της εβδομάδας, διαβάστε
Ησ. 40:7, 8, Γέν. 22:1-13, Ιωάν. 3:16, Αποκ. 5:5-10, Α’ Κορ. 15:15-19, Αποκ. 12:1-9.

Ένα από τα βασικά προβλήματα με τις ερμηνείες των προφητειών της Αγίας Γραφής, όπως της Αποκάλυψης, είναι ότι δεν αναγνωρίζουν τις αρχαίες ρίζες της Αποκάλυψης, η οποία προϋποθέτει γνώση της Παλαιάς Διαθήκης, καθώς ο απ. Ιωάννης χρησιμοποιεί έννοιες που θα ήταν γνωστές στους αναγνώστες του.

Στην Αγία Γραφή μπορούμε να βρούμε σημαντικά εδάφια που θέτουν τις βάσεις για να κατανοήσουμε το βιβλίο της Αποκάλυψης καλύτερα από άλλα εδάφια. Αυτό ισχύει ιδιαίτερα για τη Γένεση, η οποία περιγράφει το πώς ξεκίνησε η αμαρτία στη γη. Σχεδόν κάθε σημαντική έννοια της Αποκάλυψης εμφανίζεται στα πρώτα κεφάλαια της Αγίας Γραφής.

Αυτήν την εβδομάδα θα μελετήσουμε κάποια σημαντικά θέματα που βρίσκονται στον πυρήνα της Αποκάλυψης, τα οποία θα τα κατανοήσουμε καλύτερα μέσω του βιβλίου της Γένεσης. Θα μάθουμε σημαντικά μαθήματα που μπορεί να μας διδάξει το βιβλίο της Αποκάλυψης για τη φύση της ανθρωπότητας, του Θεού και της υπερκόσμιας διαμάχης που διεξάγεται τόσο στο σύμπαν όσο και στη ζωή μας.