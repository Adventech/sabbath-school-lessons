---
title:  Ρουθ Και Εσθηρ
date:  07/06/2025
---

> <p>Εδαφιο Μνημης</p>
>  «Kαι ο βασιλιάς καθώς είδε τη βασίλισσα Eσθήρ να στέκεται στην αυλή, βρήκε χάρη μπροστά του· και άπλωσε ο βασιλιάς προς την Eσθήρ το χρυσό σκήπτρο, που ήταν στο χέρι του· και η Eσθήρ πλησίασε και άγγιξε την άκρη του σκήπτρου» Εσθήρ 5:2.

### Για τη μελέτη αυτής της εβδομάδας, διαβάστε
Ρούθ 1:1-5, 2:5-20, Ιώβ 1:6-11, Ματ. 4:8, 9, Εσθ. 3:1-14, Αποκ. 12:14-17.

Αυτήν την εβδομάδα συνεχίζουμε να εξερευνούμε ιστορίες που προεικονίζουν γεγονότα των εσχάτων ημερών. Χρησιμοποιώντας γεγονότα και ανθρώπους, ο Θεός μάς βοηθά να δούμε τα πράγματα από τη δική Του οπτική και να κατανοήσουμε πώς να ερμηνεύσουμε τις προφητείες που έρχονται αργότερα, οι οποίες δίνονται για να ενισχύσουν την πίστη μας.

Η προσοχή μας στρέφεται σε δύο σημαντικές γυναίκες των οποίων οι ιστορίες έχουν αγγίξει τις καρδιές αμέτρητων γενεών. Η μία είναι η Ρούθ, μία νεαρή χήρα που βρίσκει την ελπίδα μετά τη συνάντηση με τον καλόκαρδο Βοόζ, τον συγγενή λυτρωτή της. Ο γάμος τους αποτελεί αγαπημένη ιστορία αγάπης για τους χριστιανούς, λόγω του τρόπου με τον οποίο αντικατοπτρίζει την αγάπη του Χριστού για εμάς. Η δεύτερη είναι η Εσθήρ, ένα νεαρό κορίτσι που ζει σε μια ξένη χώρα. Η Εσθήρ αντιλαμβάνεται μια συνωμοσία για τον αφανισμό του λαού της και βρίσκεται στο κέντρο των εξελίξεων για τη σωτηρία του.

Στις προφητείες, η γυναίκα είναι ένας ισχυρός συμβολισμός για την εκκλησία του Θεού παρέχοντας πολύ φως στο πώς βλέπει ο Θεός τον λαό Του. Ας εξετάσουμε τις ιστορίες αυτών των δύο γυναικών, των οποίων οι συνθήκες ζωής έχουν αποθανατιστεί στον Λόγο του Θεού, και ας προσπαθήσουμε να αντλήσουμε όποια διδάγματα μπορούμε από τις εμπειρίες τους.