---
title:  Περαιτερω Μελετη
date:  13/06/2025
---

Διαβάστε Ε. Χουάιτ, Π.Π. σελ. 601, 602.

«Ο Σατανάς θα προκαλέσει αγανάκτηση εναντίον της μειονότητας που αρνείται να παραδεχθεί τις κοινές συνήθειες και παραδόσεις. Άνθρωποι σε περίοπτες θέσεις και με επιρροή θα συνεργάζονται με ανόμους και αχρείους για να βλάψουν το λαό του Θεού. Πλούτη, ευφυία, μόρφωση θα συνενωθούν για να τους αποδώσουν καταφρόνηση. Ηγέτες διώκτες, ιεροκήρυκες και μέλη εκκλησιών θα συνωμοτήσουν εναντίον τους. Με τη φωνή ή με την πένα, με απειλές και χλευασμούς θα προσπαθήσουν να ανατρέψουν την πίστη τους. Με ανακριβείς και εξοργιστικές περιγραφές οι άνθρωποι θα εξάψουν τα λαϊκά πάθη. Μη έχοντας να προβάλουν στους υποστηρικτές της Βίβλου το “ούτω λέγει ο Κύριος”, θα καταφύγουν σε καταδυναστευτικά μέσα για να καλύψουν το κενό.

»Προκειμένου να εξασφαλίσουν τη λαϊκή εύνοια και υποστήριξη, οι νομοθέτες θα υποχωρήσουν στην απαίτηση των νόμων της επιβολής της Κυριακής. Εκείνοι όμως που φοβούνται το Θεό, δεν μπορούν να παραδεχθούν ένα νομοθέτημα το οποίο παραβιάζει μια εντολή του Δεκαλόγου. Στο πεδίο αυτό της μάχης πρόκειται να διεξαχθεί ο τελειωτικός μεγάλος αγώνας μεταξύ της αλήθειας και της πλάνης. Σήμερα, όπως στις ημέρες της Εσθήρ και του Μαροδοχαίου, ο Κύριος θα υπερασπισθεί την αλήθειά Του και το λαό Του.» Π.Β. σελ. 417.

**Ερωτησεις για συζητηση**

`1.	Γιατί ο Θεός επιτρέπει στον λαό Του να περνάει δύσκολες στιγμές; Πώς χρησιμοποιεί ο Θεός τις δύσκολες εμπειρίες για να μας σώσει;`

`2.	Πώς προετοιμάζεται ο πιστός για κάθε πιθανή δυσκολία που μπορεί να έρθει με την πίστη στον Χριστό; Πού βρίσκουμε την ελπίδα εν μέσω δύσκολων περιστάσεων;`

`3.	Γιατί, νομίζετε, έχουμε την τάση να μένουμε στα πιο δύσκολα πράγματα των προφητειών και να τα αφήνουμε να επισκιάζουν την ευρύτερη εικόνα των καλών νέων;`

`4.	Κάποιος φίλος, σας λέει ότι έχει διαβάσει το βιβλίο της Αποκάλυψης και το βρίσκει τρομακτικό. Πώς θα τον βοηθούσατε να κατανοήσει με μεγαλύτερη σαφήνεια το βιβλίο και να νιώσει ηρεμία;`

`5.	Κάποιος λέει: «Δεν πιστεύω ότι ο Θεός με αγαπάει. Αν ήξερες το τι έχω κάνει, θα καταλάβαινες γιατί.» Τι θα του απαντούσατε; Πώς οι ιστορίες της Ρουθ και της Εσθήρ βοηθούν στην απάντησή σας;`