---
title:  Ο Νομος Στην Καρδια Μας
date:  20/05/2025
---

Σύμφωνα με την Αποκ. 14:1, ο πιστό υπόλοιπο που είναι συγκεντρωμένο στο όρος Σιών έχει το όνομα του Αρνίου και «το όνομα του Πατέρα Του γραμμένο επάνω στα μέτωπά τους». Ασφαλώς και δεν πρόκειται για δύο διαφορετικά ονόματα, καθώς ο Ιησούς είναι Ένα με τον Πατέρα! Ένα όνομα στην Αγία Γραφή σημαίνει κάτι περισσότερο από μια ετικέτα με την οποία οι άνθρωποι απευθύνονται ο ένας στον άλλον – αντιπροσωπεύει τον χαρακτήρα. Μέχρι σήμερα, πολλοί πολιτισμοί εξακολουθούν να λένε ότι κάποιος έχει “καλό όνομα”, όταν οι άνθρωποι εκτιμούν ιδιαίτερα τον χαρακτήρα του.

`Διαβάστε Έξ. 33:18-23, 34:1-7 και Ψαλ. 119:55. Τι υποσχέθηκε ο Θεός στον Μωυσή όταν ζήτησε να δει τη δόξα Του; Τι ακολούθησε στη συνέχεια όταν ο Κύριος διακήρυξε το όνομά Του στον Μωυσή; (Έξ. 34:5)`

Κάποιοι, δικαιολογημένα, φαντάζονται τη δόξα του Θεού ως ένα απρόσιτο και έντονα λαμπερό φως. Όμως η δόξα του Θεού είναι κάτι περισσότερο από μια ορατή, απλώς, ένδειξη. Η δόξα του Κυρίου είναι ο χαρακτήρας Του, είναι η αγάπη και το έλεός Του. Το ίδιο ισχύει και για το όνομα του Θεού.

Όταν η Αγία Γραφή περιγράφει ένα πιστό υπόλοιπο με το όνομα του Θεού γραμμένο στο μέτωπό τους, δεν πρόκειται για κυριολεκτικά γράμματα γραμμένα στο μέτωπο. Εννοεί τον χαρακτήρα του Θεού γραμμένο στη διάνοιά μας, στην καρδιά μας. Σημαίνει να αντικατοπτρίζουμε στη ζωή μας την αγάπη και τον χαρακτήρα Του. Σημαίνει ότι έχουμε ελκυστεί και δεχθεί τον Θεό, και Τον αγαπάμε για το Ποιος είναι και τι έχει κάνει για εμάς.

Αξίζει να σημειώσουμε, πως όταν ο Θεός περιγράφει τον Εαυτό Του στον Μωυσή το κάνει παραδίδοντάς του ένα αντίγραφο των Δέκα Εντολών, το οποίο είναι επίσης ένα αντίγραφο του χαρακτήρα Του. Ομοίως, όσοι έχουν το όνομα του Θεού, σύμφωνα με την Αποκ. 14:περιγράφονται ως εκείνοι «που φυλάττουν τις εντολές του Θεού» (εδ. 12). Αξίζει επίσης να προσέξουμε τα λόγια στην Εβρ. 10:16, 17: «“Aυτή είναι η διαθήκη που θα κάνω σ’ αυτούς ύστερα από τις ημέρες εκείνες”, λέει ο Kύριος: “Θα δώσω τους νόμους Μου στις καρδιές τους, και θα τους γράψω επάνω στις διάνοιές τους”, προσθέτει: “Kαι τις αμαρτίες τους και τις ανομίες τους δεν θα τις θυμάμαι πλέον.”» Τι υπέροχη έκφραση του Ευαγγελίου! Αν και ο νόμος του Θεού αντανακλάται στη ζωή μας, εξακολουθούμε να χρειαζόμαστε το να μην ενθυμούνται οι αμαρτίες μας πλέον.

Το όνομα του Θεού είναι ο χαρακτήρας Του. Ο ηθικός νόμος του Θεού είναι ένα αντίγραφο του χαρακτήρα Του. Όσοι στέκονται στο άγιο όρος του Θεού τον έσχατο καιρό, είναι γεμάτοι αγάπη για τον Κύριο, η οποία εκδηλώνεται με την υπακοή τους στον νόμο Του.

`Σκεψη: Εφόσον σωζόμαστε με την πίστη και όχι με τον νόμο, τότε ποια είναι η σημασία του νόμου του Θεού; (Δείτε Α’ Ιωάν. 5:3)`