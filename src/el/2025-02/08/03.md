---
title:  Το Ορος Σιων
date:  19/05/2025
---

Στην Αποκ. 14:βλέπουμε τον λαό του Θεού να στέκεται στο όρος Σιών. Το αρχικό όρος Σιών βρισκόταν ακριβώς δυτικά της παλαιάς πόλης της σημερινής Ιερουσαλήμ και θεωρούνταν ως η έδρα του θρόνου του Θεού, της παρουσίας Του ανάμεσα στον λαό Του. Με τον καιρό, το όρος του ναού που βρίσκεται στο όρος Μοριά, ταυτίστηκε επίσης με το όρος Σιών. Με άλλα λόγια, αυτή η σημαντική απεικόνιση του πιστού υπολοίπου των εσχάτων ημερών παρουσιάζεται σε αλληγορική γλώσσα όπως και οι περισσότερες από τις βασικές σκηνές στο βιβλίο της Αποκάλυψης. Χάρη στο Αρνίο, ο λαός του Θεού στέκεται στο άγιο όρος Του!

`Διαβάστε Ψαλ. 15:και 24, όπου ο Δαβίδ θέτει ένα πολύ σημαντικό ερώτημα: «Ποιος θα κατοικήσει στο βουνό Σου το άγιο;» Συγκρίνετε την απάντησή του σε αυτούς τους ψαλμούς με Αποκ. 14:1-5, την περιγραφή του λαού που στέκεται στο όρος Σιών. Τι παραλληλισμοί υπάρχουν; Πώς μπορεί κανείς να συμπεριληφθεί σε αυτήν την ομάδα; Τι σημαίνει το ότι το όνομα του Πατέρα έχει χαραχτεί στο μέτωπό τους; `

Οι προϋποθέσεις για εκείνους που θα σταθούν στην παρουσία του Κυρίου, σύμφωνα με τις περιγραφές του ψαλμού 15, είναι πολύ απαιτητικές για τους απλούς ανθρώπους. Ποιος από εμάς μπορεί να πει με ειλικρίνεια ότι περπατούσε πάντοτε με ευθύτητα ή ότι πάντα μιλούσε την αλήθεια μέσα στην καρδιά του; (εδ. 2) Κανείς από εμάς δεν μπορεί να πει ότι «δεν θα σαλευτεί» ποτέ (εδ. 5). Όπως διαβάζουμε στην Α’ Ιωάν. 1:8: «Aν πούμε ότι δεν έχουμε αμαρτία, εξαπατούμε τον εαυτό μας και η αλήθεια δεν υπάρχει μέσα μας.» Συμπεραίνουμε λοιπόν, ότι το Αρνίο είναι που μας καθιστά ικανούς να σταθούμε στη Σιών. Το Αρνίο δεν αναφέρεται στον Ψαλμό του Δαβίδ, αλλά εμφανίζεται ξαφνικά στην περιγραφή που βρίσκεται στην Αποκ. 14:και είναι σαν να απαντά στην ερώτηση του Δαβίδ. Τώρα που ο Αμνός του Θεού είναι στο όρος Σιών, στο Αγιαστήριο, μπορούμε κι εμείς να είμαστε παρόντες εκεί λόγω της τέλειας δικαιοσύνης Του που λογίζεται σε εμάς μέσω της πίστης. Μπορούμε να έχουμε «την παρρησία να μπούμε μέσα στα Άγια, διαμέσου του αίματος του Ιησού, μέσα από έναν νέο και ζωντανό δρόμο, τον οποίο καθιέρωσε σε μας διαμέσου του καταπετάσματος, δηλαδή, της σάρκας Του» (Εβρ. 10:19, 20). Δίχως το αίμα Του, τι ελπίδα θα είχαμε;

`Σκεψη: Γιατί, ακόμη και με όλες τις υποσχέσεις της Αγίας Γραφής για νίκη επί της αμαρτίας, εξακολουθούμε να αμαρτάνουμε; Γιατί χρειαζόμαστε τον Ιησού, και την τέλεια ζωή Του, ως Αντικαταστάτη μας;`