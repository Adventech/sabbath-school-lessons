---
title:  Ο Αρχιερεας Μας
date:  18/05/2025
---

Για την κατασκευή της Σκηνής του Μαρτυρίου (του αγιαστηρίου), δεν επιτράπηκε στον Μωυσή να χρησιμοποιήσει κάποιο δικό του σχέδιο. Ο Θεός έδωσε στον Μωυσή ένα συγκεκριμένο σχέδιο το οποίο έπρεπε να ακολουθήσει. «Πρόσεχε να κάνεις σύμφωνα με τον τύπο τους, που σου δείχθηκε επάνω στο βουνό» (Έξ. 25:40). Στην προς Εβραίους επιστολή βλέπουμε ότι το σχέδιο που χρησιμοποιήθηκε ήταν πιστό αντίγραφο του ουράνιου Αγιαστηρίου.

`Διαβάστε Εβρ. 9:11-15, για τον Ιησού Χριστό ως Αρχιερέα μας στο ουράνιο Αγιαστήριο. Τι κάνει εκεί ο Χριστός για εμάς; `

Το επίγειο αγιαστήριο προμήνυε τον Χριστό με εκπληκτικές λεπτομέρειες. Από τον αρχιερέα και τις προσφορές, μέχρι τα έπιπλα και κάθε λεπτομέρεια της κατασκευής, όλα μιλούν για τον Ιησού.

Το βιβλίο της Αποκάλυψης περιέχει πολλά από αυτά τα σύμβολα. Στο κεφ. 1:βλέπουμε την επτάφωτο λυχνία, ενώ στο κεφ. 4:την Κιβωτό της Διαθήκης, καθώς και πολλές άλλες αναφορές στον ναό.

Δίχως την κατανόηση του αγιαστηρίου της Παλαιάς Διαθήκης, είναι αδύνατον να αντιληφθούμε σε τι αποσκοπεί ο Ιωάννης με τις περιγραφές των οραμάτων του. Οι εμπειρίες του Ισραήλ, όπως γράφει ο απ. Παύλος στην Α’ Κορ. 10:11, «έγιναν παραδείγματα σ’ εκείνους, και γράφτηκαν για τη νουθεσία μας, στους οποίους έφτασαν τα τέλη των αιώνων.»

Μπορούμε να μάθουμε πολλά μελετώντας τις λεπτομέρειες του ναού. Το βιβλίο των Ψαλμών περιέχει σημαντικές πληροφορίες που μας βοηθούν να κατανοήσουμε περισσότερα: το πώς σχετιζόταν προσωπικά ο λαός του Θεού με τον ναό, το πώς ο Δαβίδ σχετιζόταν με τον ναό και τις υπηρεσίες του, καθώς και την εγκάρδια ανταπόκριση του λαού του Θεού σε όλα όσα θα έκανε ο επερχόμενος Μεσσίας για αυτούς. Δεν είναι μόνο οι τύποι που μας βοηθούν να δούμε τον Ιησού. Μπορούμε επίσης μέσα από τις προσωπικές εμπειρίες εκείνων που κατανόησαν το τι δίδασκε ο Θεός μέσω του αγιαστηρίου, να αντλήσουμε σημαντικά διδάγματα για εμάς και τη δική μας προσωπική εμπειρία με τον Κύριο.

`Σκεψη: Διαβάστε Ψαλ. 122. Αν και εμείς σήμερα δεν μπορούμε να «πάμε στoν oίκo τoυ Kυρίoυ» (εδ. 1) κυριολεκτικά, γιατί ο ναός δεν υπάρχει πλέον, ποια στοιχεία αυτού του Ψαλμού μας δίνουν ελπίδα για το τι έχει κάνει ο Χριστός για εμάς; Εστιάστε στις έννοιες ειρήνη, ασφάλεια, δοξολογία και κρίση.`