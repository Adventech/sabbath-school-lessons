---
title:  Στους Ψαλμους – Μέρος 1Ο
date:  17/05/2025
---

> <p>Εδαφιο Μνημης</p>
>  «KAI είδα, και νάσου ένα Aρνίο στεκόταν επάνω στο βουνό Σιών, και μαζί του 144.000, που είχαν το όνομά Του και το όνομα του Πατέρα Του γραμμένο επάνω στα μέτωπά τους» Αποκάλυψη 14:1.

### Για τη μελέτη αυτής της εβδομάδας, διαβάστε
Εβρ. 9:11-15, Ψαλ. 122, 15, 24, Έξ. 33:18-23, Ψαλ. 51:7-15.

Ως Χριστιανοί Αντβεντιστές της Εβδόμης Ημέρας, για να κατανοήσουμε τα σύμβολα της Αποκάλυψης ψάχνουμε συνήθως στις ιστορίες της Παλαιάς Διαθήκης.

Μια ιδιαίτερα πλούσια πηγή πληροφοριών είναι και το βιβλίο των Ψαλμών. Οι Ψαλμοί αποτελούν μια συλλογή ιερής ποίησης που διερευνά πολλές ανθρώπινες εμπειρίες και πιθανές αλληλεπιδράσεις με τον Θεό – από την απογοήτευση για την αμαρτία και τον πόνο, μέχρι την απεριόριστη χαρά για την παρουσία Του και τις επανειλημμένες υποσχέσεις Του για συγχώρεση και σωτηρία.

Μια προσεκτική ανάγνωση των Ψαλμών δίνει λεπτομέρειες που ζωντανεύουν το βιβλίο της Αποκάλυψης, ιδιαίτερα το κεφ. 14:που περιγράφει το τελικό έργο της εκκλησίας του Θεού στον έσχατο καιρό. Μας έχει ανατεθεί η ίδια αποστολή με το αρχαίο Ισραήλ: να γίνουμε φως στα έθνη διακηρύττοντας το τελικό μήνυμα ελέους του Θεού – το κάλεσμά Του προς όλους τους ανθρώπους να Τον λατρέψουν και να Τον υπακούσουν ως τον Δημιουργό τους.

Ορισμένες λεπτομέρειες στο βιβλίο των Ψαλμών μπορούν να μας παρέχουν νέους τρόπους να κατανοήσουμε και να εκτιμήσουμε το έργο μας στις έσχατες ημέρες της γης.