---
title:  Η Πρωτη Εντολη
date:  27/04/2025
---

Ο Κήπος της Εδέμ ήταν ένας χώρος διδασκαλίας για τους πρωτόπλαστους, ένα μέρος όπου η αλληλεπίδρασή τους με τη δημιουργία του Θεού θα δίδασκε ακατάπαυστα σε αυτούς και τους απογόνους τους περισσότερα για τον Δημιουργό. «Το ζευγάρι όχι μόνο ήταν παιδιά της πατρικής φροντίδας του Θεού, αλλά και μαθητές δεχόμενοι διδασκαλία από τον πάνσοφο Δημιουργό… Τα μυστήρια του ορατού σύμπαντος – “τα θαυμάσια του τελείου κατά την γνώσιν” (Ιώβ 37:16) - τους πρόσφεραν ανεξάντλητη πηγή διδασκαλίας και απόλαυσης.» Π.Π. σελ. 20.

`Διαβάστε Γέν. 2:9-17. Ποια ήταν η πρώτη εντολή, μια απαγόρευση που έδωσε ο Θεός στην ανθρωπότητα και γιατί ήταν τόσο σημαντική;`

Η πρώτη χρήση του ρήματος tswh, «προστάζω», της προσταγής που έδωσε ο Θεός στους ανθρώπους είναι στη Γέν. 2:16, η εντολή να μη φάνε από το δέντρο της Γνώσης του Καλού και του Κακού. Πώς μπορεί να απαγορεύεται κάποια γνώση; Δεν είναι χρήσιμο το να βιώνουμε και να γνωρίζουμε πάντα περισσότερα;

Σύμφωνα με τις Γραφές, όχι. Ο Θεός ήθελε να εκπαιδεύσει τον λαό Του για τα καλά πράγματα. Αλλά κάποια γνώση προκαλεί πόνο. Ο Θεός δεν ήθελε ο Αδάμ και η Εύα να μάθουν για αυτό. Όταν αρνούμαστε να αφήσουμε τον Θεό να έχει τον έλεγχο στη ζωή μας, θα υποφέρουμε από τρομερά πράγματα. Όπως είδαμε, χιλιάδες χρόνια αργότερα όταν ο λαός Ισραήλ ζήτησε βασιλιά, ο Κύριος προειδοποίησε τον λαό Του για τις συνέπειες και τους ενημέρωσε ότι η απόφασή τους να απομακρυνθούν από την άμεση εξουσία Του θα διαρκούσε μέχρι το τέλος του κόσμου.

Με αυτό ως υπόβαθρο, η κατανόηση του βιβλίου του Δανιήλ μπορεί να είναι διαφωτιστική: Η πορεία των αυτοκρατοριών που απεικονίζεται στα οράματα του βιβλίου δεν είναι μόνο μια έντονη επίκριση για τα έθνη – τους εθνικούς, αλλά είναι επίσης μια έντονη επίκριση για τις αποτυχίες του λαού Ισραήλ, την άρνησή τους να ακολουθήσουν τις εντολές του Κυρίου. Αντί της ελευθερίας που δόθηκε για πρώτη φορά στην Εδέμ, αιώνες υποταγής θα αποτελούσαν τη νέα νουθεσία όπου οι πρόθυμες καρδιές θα μπορούσαν να γίνουν μάρτυρες της εντυπωσιακής αντίθεσης μεταξύ των βασιλείων αυτού του κόσμου και της βασιλείας του Θεού.

`Σκεψη: Αναλογιστείτε τα είδη της γνώσης που ακόμη και τώρα πολλοί από εμάς είναι καλύτερα να μη γνωρίσουμε. Πώς αυτό μας βοηθά να καταλάβουμε τι απαγορεύτηκε στην Εδέμ;`