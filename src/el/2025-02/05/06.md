---
title:  Προφητεια Και Παλι
date:  01/05/2025
---

Το πιστό υπόλοιπο γεννήθηκε στον Νέο Κόσμο – στην Αμερική, εκεί όπου είχαν καταφύγει όσοι αναζητούσαν θρησκευτική ελευθερία κατά τον 17ο και 18ο αιώνα. Δεδομένων των μακροχρόνιων θρησκευτικών και πολιτικών εμποδίων που υπήρχαν σε άλλα μέρη, είναι αμφίβολο αν το ξεκίνημα αυτού του κινήματος θα ήταν τόσο γρήγορο ή ισχυρό σε κάποια άλλη τοποθεσία όσο ήταν στη νέα γη που έγινε οι Ηνωμένες Πολιτείες.

`Διαβάστε Αποκ. 10:1-11, όπου περιγράφεται η γέννηση του κινήματος. Αναζητήστε ορισμένα από τα στοιχεία που μελετήσαμε, όπως τα έθνη, η γη και η θάλασσα. Τι διδασκόμαστε για το τι συνέβη στο παρελθόν και τι θα συμβεί στο μέλλον;`

Ο άγγελος φωνάζει με δυνατή φωνή, όπως και οι τρεις άγγελοι της Αποκ. 14:και ο άγγελος της Αποκ. 18. Πρόκειται για μια κατεπείγουσα στιγμή στην ιστορία, όταν ο Θεός συγκροτεί την εκκλησία του στο τέλος του κόσμου για να κάνει ειδικό έργο στη γη «για λαούς και έθνη και γλώσσες και πολλούς βασιλιάδες» (Αποκ. 10:11).

Ο άγγελος κρατά «ένα μικρό βιβλίο ανοιγμένο» – πιθανότατα το βιβλίο του Δανιήλ (Δαν. 12:4) – το οποίο ανοίγει για πρώτη φορά μετά από πολλές γενιές. Έχει το ένα πόδι στη θάλασσα και το άλλο στη γη. Αυτό μπορεί να παραπέμπει στην ιδέα ότι το μήνυμα καλύπτει την υδρόγειο, τόσο τον Παλαιό όσο και τον Νέο Κόσμο. Θα μπορούσε επίσης να είναι μια αναφορά στην ιδέα ότι αυτό το μήνυμα απευθύνεται σε όλα τα έθνη: σε όσους ζουν στη γη και σε όσους ζουν στην “εθνική” θάλασσα.

Ο κόσμος, επιτέλους, θα φωτιστεί από τη δόξα του Θεού και τα τελικά μηνύματα της Αποκ. 14:θα μεταφερθούν σε όλους. Όπως και με το Ισραήλ, η εντολή σε εμάς ως εκκλησία είναι να κηρύξουμε το ευαγγέλιο «σε ολόκληρη την οικουμένη, για μαρτυρία σε όλα τα έθνη· και, τότε, θάρθει το τέλος» (Ματθ. 24:14).

Ο Θεός ωθεί την ιστορία της ανθρωπότητας προς τη μεγάλη της κατάληξη: το τέλος των επίγειων αυτοκρατοριών και τη μόνιμη ενθρόνιση του Χριστού. Διαβάστε Δαν. 2:34, 35, 44, 45. Η Αγία Γραφή καθιστά απόλυτα σαφές ότι όλα τα κοσμικά βασίλεια θα εξαλειφθούν, χωρίς να μείνει ίχνος από αυτά και τα άσχημα κληροδοτήματά τους, και θα αντικατασταθούν από την αιώνια βασιλεία του Θεού όπου η αμαρτία, ο πόνος, η αρρώστια, το κακό και ο θάνατος δεν θα υπάρξουν ποτέ ξανά.

`Σκεψη: Δείτε με πόση ακρίβεια οι προφητείες του Δαν. 2:και 7:προέβλεψαν την άνοδο και την πτώση όλων αυτών των αυτοκρατοριών. Πώς μας βοηθά αυτή η εκπληκτική ακρίβεια, γραμμένη τόσα πολλά χρόνια πριν, στο ότι μπορούμε να εμπιστευτούμε τον Κύριο για την υπόσχεση της τελικής και αιώνιας βασιλείας Του;`