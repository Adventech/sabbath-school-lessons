---
title:  Δανιηλ 7
date:  29/04/2025
---

Το όνειρο στο Δαν. 2:παρουσιάστηκε για πρώτη φορά σε έναν Βαβυλώνιο βασιλιά. Το όραμα στο Δαν. 7, αντίθετα, παρουσιάστηκε σε έναν εβραίο προφήτη, μέλος του λαού της διαθήκης του Θεού.

Στον Δανιήλ παρουσιάζεται το ίδιο θέμα με τον Ναβουχοδονόσορ, αλλά από διαφορετική οπτική γωνία. Αντί για ένα άγαλμα, βλέπει μια σειρά από έθνη να αναδύονται από τη θάλασσα, ως αποτέλεσμα των τεσσάρων ανέμων που αναταράσσουν το νερό. Αυτά τα έθνη βρίσκονταν σε μια συνεχή κατάσταση διαμάχης, προκαλώντας μια διαρκή εναλλαγή εξουσίας μεταξύ τους. Εδάφια όπως Ψαλμ. 65:5-8, Ησ. 17:12, 13 και Ιερ. 46:7, 8 χρησιμοποιούν την αναλογία των πλημμυρών και των κυμάτων για να περιγράψουν την αναταραχή μεταξύ των εθνών.

Αντίθετα, η Γη της Επαγγελίας ήταν – για ένα χρονικό διάστημα τουλάχιστον – σαν ένα νησί ειρήνης και ασφάλειας μέσα σε μια θάλασσα από εθνικά βασίλεια. Το Ισραήλ ήταν ένα ιερό έθνος υπό τον έλεγχο της στέρεης διακυβέρνησης του Θεού, σε αντίθεση με τον έλεγχο των μαχόμενων εθνών γύρω του.

`Διαβάστε Δαν. 7:1-3. Υπάρχει μια ιδιαίτερη κίνηση σε αυτήν την περιγραφή. Τι καταλαβαίνουμε από αυτές τις εικόνες;`

Ο Δανιήλ παρακολουθεί από την ακτή το χάος του πολέμου των εθνών, όταν ξαφνικά τα θηρία αρχίζουν να ανεβαίνουν στη στεριά – στην περιοχή του! Τα προβλήματα των εθνών είχαν γίνει πλέον προβλήματα του λαού του. Είχαν επιλέξει να ζήσουν όπως τα έθνη, οπότε τώρα θα ζούσαν με τα έθνη και υπό την κυριαρχία τους. Ξεκινώντας με τη Βαβυλωνιακή κυριαρχία, ο λαός της διαθήκης δεν απόλαυσε ποτέ ξανά πλήρη ή μακροχρόνια αυτονομία.

Αυτή η απώλεια αυτονομίας του λαού του Θεού σήμερα, θα συνεχιστεί μέχρι το τέλος του κόσμου, όταν ο Χριστός θα αποκατασταθεί τελικά στη θέση που Του ανήκει ως Βασιλιάς μας. Κατά την Καινή Διαθήκη, ο λαός του Θεού συνέχισε να υποφέρει κάτω από τον έλεγχο της Ρωμαϊκής Αυτοκρατορίας και στη συνέχεια κάτω από τους διωγμούς του μικρού κέρατος, του διαδόχου της ειδωλολατρικής Ρώμης.

Αν και, ιστορικά, ορισμένα έθνη υπήρξαν καλύτερα από άλλα και ορισμένες εποχές ήταν ποιο ειρηνικές από άλλες, η συντριπτική πλειοψηφία της ιστορίας των εθνών, των λαών και των αυτοκρατοριών, ήταν απλώς η μετάβαση από τη μια τραγωδία στην άλλη, από τον έναν καταπιεστή στον άλλο. Και συχνά όλα αυτά γίνονται υπό ηγεμόνες που ισχυρίζονται τις καλύτερες μόνο προθέσεις για τον λαό τους. Τι αντίθεση με την εξουσία που ο Θεός ήθελε για τον λαό Του, αν μόνο την είχαν επιλέξει.

`Σκεψη: Πώς τα εδάφια Ρωμ. 3:10-19 εξηγούν την κατάσταση σήμερα; Πώς το εδ. 19, ειδικά, δείχνει γιατί χρειαζόμαστε τόσο πολύ το ευαγγέλιο στη ζωή μας;`