---
title:  Τα Εθνη – Μέρος 2Ο
date:  26/04/2025
---

> <p>Εδαφιο Μνημης</p>
>  «Hσυχάστε, και γνωρίστε ότι Εγώ είμαι o Θεός· θα υψωθώ ανάμεσα στα έθνη· θα υψωθώ στη γη» Ψαλμοί 46:10.

### Για τη μελέτη αυτής της εβδομάδας, διαβάστε
Γεν. 2:9-17, Δαν. 2:31-35, Ησ. 17:12, 13, Δαν. 7:1-3, Ρωμ. 3:10-19, Αποκ. 12:15, 16, 10:1-11.

Κατά τους αιώνες, κάποιοι άνθρωποι υποστήριζαν ότι ο Θεός ήθελε την Πτώση και ότι ήταν πρόθεσή Του οι άνθρωποι να κατρακυλήσουν στην αμαρτία και τον θάνατο, ώστε αυτό να Τον οδηγήσει – στο πρόσωπο του Ιησού – στον σταυρό. Εξάλλου, πώς αλλιώς θα μπορούσε να δείξει τόσο δυναμικά και παραστατικά το βάθος της αγάπης Του για την ανθρωπότητα, παρά μόνο πεθαίνοντας στον σταυρό για αυτήν; Εν ολίγοις, αυτό το σκεπτικό υποστηρίζει ότι ο Θεός χρειαζόταν την πτώση της ανθρωπότητας.

Αυτή είναι μια φρικτή και άθλια θέση. Δεν ήταν ποτέ πρόθεση του Θεού να πέσουν ο Σατανάς και η ανθρωπότητα στην αμαρτία. Η αποστασία του Σατανά, και στη συνέχεια της ανθρωπότητας, ήταν μια τραγωδία τεραστίων συνεπειών, και η χαρά μας στον Κύριο θα είχε παραμείνει πλήρης αν οι προπάτορές μας δεν είχαν αμαρτήσει.

Αυτήν την εβδομάδα θα συνεχίσουμε να εξετάζουμε τα προβλήματα που προκάλεσε η Πτώση και η επιθυμία για ανθρώπινη διακυβέρνηση αντί της διακυβέρνησης του Θεού. Αυτές οι αλήθειες αποκαλύπτονται έντονα στο βιβλίο του Δανιήλ, το οποίο δείχνει ότι ο Θεός είχε δίκιο όταν προειδοποίησε τον λαό Του για το τι θα συμβεί όταν απομακρυνθούν από Αυτόν επιλέγοντας επίγειους βασιλείς αντί για Εκείνον. Και αυτό ακριβώς απέκτησαν, επίγειους βασιλείς που ήταν αμαρτωλοί όπως και οι ίδιοι. Αμαρτωλούς να εξουσιάζουν αμαρτωλούς – αυτός ο συνδυασμός δεν είναι ποτέ καλός.