---
title:  Περαιτερω Μελετη
date:  02/05/2025
---

Διαβάστε Ε. Χουάιτ Π. Π. σελ. 93-99.

«“Είδον ουρανόν νέον και γην νέαν, διότι ο πρώτος ουρανός και η πρώτη γη παρήλθε.” Αποκάλυψις 21[κα΄]1. Η φωτιά που εξολοθρεύει τους ασεβείς, καθαρίζει συνάμα τη γη. Κάθε ίχνος της κατάρας εξαφανίζεται. Δεν υπάρχει καμιά αιώνια κόλαση για να παρουσιάζει διαρκώς στα μάτια των λυτρωμένων τις φρικτές συνέπειες της αμαρτίας.

»Μια μόνο υπενθύμιση παραμένει: ο Λυτρωτής μας θα φέρει για πάντα τα ίχνη του σταυρικού Του θανάτου. Επάνω στο πληγωμένο Του κεφάλι, στο πλευρό, στα χέρια και στα πόδια Του αποτυπώθηκαν τα ανεξίτηλα σημάδια του απάνθρωπου έργου της αμαρτίας. Παρατηρώντας τον Χριστό μέσα στην  ανταύγεια της δόξας Του, ο προφήτης καταχωρεί: “Ακτίνες εξήρχοντο εκ της χειρός αυτού, και εκεί ήτο ο κρυψών της ισχύος αυτού.” Αββακούμ 3[γ΄]4. Στο τρυπημένο εκείνο πλευρό από όπου αναπήδησε το κατακόκκινο πολύτιμο αίμα που συμφιλίωσε τον άνθρωπο με τον Θεό, εκεί είναι η δόξα του Σωτήρα, εκεί είναι “ο κρυψών της ισχύος αυτού.” “Ισχυρός εις το σώζειν” με τη θυσία του εξιλασμού, ο Λυτρωτής έχει επίσης και τη δύναμη να εφαρμόσει τη δικαιοσύνη έναντι των περιφρονητών της ευσπλαχνίας του Θεού. Τα σημάδια όμως της ταπείνωσής Του αποτελούν το ύψιστο τεκμήριο τιμής γι’ Αυτόν. Στο κύλισμα της αιωνιότητας τα σημάδια του Γολγοθά θα υπενθυμίζουν τη δόξα Του και θα διακηρύττουν τη δύναμή Του.» Τ.Π.Σ. σελ. 803

**Ερωτησεις για συζητηση**

`1.	Στο τέλος, όλα τα επίγεια επιτεύγματα, όσο σπουδαία και μεγάλα κι αν είναι, όσο δέος και δόξα και αν προκαλούν, θα μετατραπούν σε στάχτη και θα αφανιστούν για πάντα. Αυτό περιλαμβάνει και όποια σπουδαία επίγεια πράγματα επιτυγχάνουμε τώρα στη ζωή μας. Γιατί είναι σημαντικό να έχουμε πάντοτε κατά νου αυτή τη σκέψη; Πώς μας βοηθά στο να διατηρήσουμε τις προτεραιότητές μας;`

`2.	Ρίξτε μια προσεκτική ματιά στο θηρίο της θάλασσας στην Αποκ. 13:1-10. Με ποιους τρόπους αυτό το θηρίο είναι η φυσική συνέπεια της νοοτροπίας της Βαβέλ; Είναι σαφώς το σύνολο όλων των «εθνών», από τη Βαβυλώνα μέχρι τη δύναμη του μικρού κέρατος. Ποια χαρακτηριστικά της κάθε αυτοκρατορίας διατηρούνται διαχρονικά; Για παράδειγμα, με ποιους τρόπους ο κόσμος εξακολουθεί να αντανακλά τις αξίες της Βαβυλώνας ή της Ρώμης;`

`3.	Πώς βρίσκουμε, ως Χριστιανοί Αντβεντιστές, τη σωστή ισορροπία μεταξύ του να ακολουθούμε τον Κύριο και να υπακούμε στους νόμους της χώρας στην οποία ζούμε; Τι συμβαίνει όταν η υπακοή στο ένα οδηγεί σε ανυπακοή στο άλλο;`