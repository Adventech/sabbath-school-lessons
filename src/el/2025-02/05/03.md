---
title:  Δανιηλ 2
date:  28/04/2025
---

Κατά τη διάρκεια της Βαβυλωνιακής αιχμαλωσίας, ο Θεός παρουσίασε μέσω του προφήτη Δανιήλ τις πιο συναρπαστικές περιγραφές που έχουμε για τη σχέση μεταξύ του λαού Του και των βασιλείων αυτού του κόσμου. Ο λαός Του δεν ήταν πλέον αυτόνομος, στο εξής θα θέριζαν τις συνέπειες των επιλογών τους.

`Διαβάστε στο Δαν. 2:31-35 την πανοραμική εικόνα που μας δίνεται, της παγκόσμιας ιστορίας μέχρι το τέλος του κόσμου. Ποιες σημαντικές αλήθειες μπορούμε να μάθουμε από αυτήν την εκπληκτική προφητεία;`

Στα τέλη του 19ου αιώνα, πολλοί άνθρωποι ήταν ενθουσιασμένοι για το μέλλον. Πίστευαν ότι με όλες τις τεχνολογικές και επιστημονικές μας προόδους, πολλά από τα χειρότερα προβλήματα της ανθρωπότητας θα έπαυαν! Καθώς η ανθρωπότητα προχωρούσε στον 20ο αιώνα, υπήρχε μια μεγάλη αισιοδοξία ότι τα ιδανικά του Διαφωτισμού – όπως η ανθρώπινη τελειότητα και η δύναμη της λογικής – θα εγκαινίαζαν μια νέα, θαυμάσια εποχή για την ανθρωπότητα.

Ωστόσο, ο Α’ Παγκόσμιος Πόλεμος κατέρριψε σύντομα αυτά τα όνειρα. Και μέχρι το τέλος του 20ου αιώνα είχαμε χάσει περισσότερους από 200 εκατομμύρια ανθρώπους. Σε παράφραση των λόγων του Δρ. Μάρτιν Λούθερ Κινγκ Τζούνιορ («Έχουμε μάθει να πετάμε σαν πουλιά, να κολυμπάμε σαν ψάρια αλλά δεν έχουμε μάθει την απλή τέχνη του να ζούμε σαν αδέρφια»): έχουμε κατευθυνόμενους πυραύλους, αλλά παραπλανημένους ανθρώπους. Και αυτός είναι ένας πολύ τρομακτικός συνδυασμός.

Στο Δανιήλ 2:παρατηρούμε ότι όλα τα μέταλλα εναλλάσσονται από το πολυτιμότερο προς το λιγότερο πολύτιμο: Από τον χρυσό στο ασήμι, από το ασήμι στον χαλκό, από τον χαλκό στον σίδηρο και, τέλος, στον σίδηρο με τον πηλό.

Ο Κάρολος Δαρβίνος, ο Καρλ Μαρξ και άλλοι στοχαστές του 19ου αιώνα προσπάθησαν να μας πείσουν ότι η ανθρωπότητα κινείται με κάποιον τρόπο ανοδικά – ότι, βιολογικά και κοινωνικά, εξελισσόμαστε. Και παρότι κατά κάποιον τρόπο η ανθρώπινη ύπαρξη έχει βελτιωθεί, ποιος από εμάς μπορεί πραγματικά να σκεφτεί το μέλλον αυτού του κόσμου, όπως κυβερνάται και διοικείται σήμερα, με αισιοδοξία για ειρήνη, ασφάλεια και ευημερία;

`Σκεψη: Ο Ιησούς, στο Ματθ. 24:6, 7, μας προειδοποίησε για τα πράγματα που θα συμβούν στο μέλλον. Πώς αυτή η γνώση, μας δίνει ελπίδα;`