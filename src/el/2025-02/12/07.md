---
title:  Περαιτερω Μελετη
date:  20/06/2025
---

Διαβάστε Ε. Χουάιτ, Τ.Π.Σ. σελ. 758-778.

«Σε κάθε εποχή ο Θεός εργάσθηκε για την υπεράσπιση και την απολύτρωση του λαού Του με τη σύμπραξη των αγίων αγγέλων. Οι ουράνιες αυτές υπάρξεις αναμίχθηκαν παίρνοντας ενεργό μέρος στις υποθέσεις των ανθρώπων. Παρουσιάσθηκαν περιβεβλημένοι με το εκτυφλωτικό φως της αστραπής. Εμφανίσθηκαν μεταμφιεσμένοι σε οδοιπόρους. Πλησίασαν τους δούλους του Θεού με ανθρώπινη μορφή. Αναπαύθηκαν προσποιούμενοι κούραση κάτω από τις σκιερές βελανιδιές μέσα στο μεσημεριάτικο καύσωνα. Δέχθηκαν την ανθρώπινη φιλοξενία. Έκαναν τον οδηγό σε νυχτερινούς ταξιδιώτες. Άναψαν με τα ίδια τους τα χέρια τη φωτιά του θυσιαστηρίου. Άνοιξαν πόρτες δεσμωτηρίου και ελευθέρωσαν τους δούλους του Κυρίου. Φορώντας την πανοπλία του ουρανού, ήρθαν να κυλήσουν την πέτρα από τον τάφο του Σωτήρα.

»Πολλές φορές οι άγγελοι παρευρίσκονται με ανθρώπινη μορφή στις συναθροίσεις των ευσεβών ανθρώπων, και επισκέπτονται επίσης τις συγκεντρώσεις των ασεβών, όπως στην περίπτωση των Σοδόμων για να προβούν στην καταγραφή των πράξεών τους, ή να αποφανθούν αν έχουν υπερβεί τα όρια της θεϊκής ανοχής. Ο Θεός αρέσκεται στο έλεος, και για χάρη των ελάχιστων που Τον υπηρετούν πιστά, συγκρατεί τις συμφορές και παρατείνει την ειρηνική ζωή της μεγάλης πλειονότητας. Όσοι αμαρτάνουν κατά του Θεού, ελάχιστα σκέπτονται ότι για την παράταση της ζωής τους χρεωστούν χάρη στους λιγοστούς πιστούς, τους οποίους ευχαριστούνται να γελοιοποιούν και να καταδυναστεύουν.» Τ.Π.Σ. σελ. 753, 754.

**Ερωτησεις για συζητηση**

`1.	Διαβάστε Β’ Τιμ. 1:7. Συζητήστε για τα γεγονότα και τα σημεία των εσχάτων καιρών που σας ανησυχούν περισσότερο. Πώς μπορούμε να αποτινάξουμε το πνεύμα του φόβου και να βρούμε το μήνυμα ελπίδας από τον Θεό, ακόμη και μέσα στις προφητείες που μιλούν για διωγμό λόγω της πίστης μας;`

`2.	Αν και προς το παρόν μπορεί να μη βλέπουμε πώς το Σάββατο και η Κυριακή θα βρεθούν στο επίκεντρο των τελικών γεγονότων, δείτε πόσο γρήγορα αλλάζουν τα πράγματα στον κόσμο. Τι μας δείχνει αυτό για το ότι δεν θα πρέπει να βασίζουμε την πίστη μας στα τρέχοντα γεγονότα, αλλά μόνο στον αποκεκαλυμμένο Λόγο του Θεού;`

`3.	Σκεφτείτε το Δανιήλ 2:και 7. Σήμερα, κοιτάζοντας πίσω στην ιστορία, μπορούμε να δούμε ότι όλες οι αυτοκρατορίες ήρθαν και παρήλθαν όπως ακριβώς είχε προφητεύσει η Αγία Γραφή. Μόνο μία ακόμη βασιλεία μέλλει να έρθει. Ποια είναι αυτή και γιατί μπορούμε να είμαστε σίγουροι για τον ερχομό της;`