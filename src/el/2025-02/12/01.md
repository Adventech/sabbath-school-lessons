---
title:  Προαγγελοι Του Τελους
date:  14/06/2025
---

> <p>Εδαφιο Μνημης</p>
>  «Eπειδή, ο Θεός δεν μας έδωσε πνεύμα δειλίας, αλλά δύναμης και αγάπης και σωφρονισμού.» Β’ Τιμοθέου 1:7

### Για τη μελέτη αυτής της εβδομάδας, διαβάστε
Δαν. 2:31-45, 3:1-12, 17,18, Αποκ. 13:11-17, Ρωμ. 1:18-25, Πράξ. 12:1-17, Ματ. 12:9-14.

Αυτήν την εβδομάδα θα εξετάσουμε δύο ακόμη Βιβλικές ιστορίες που προμηνύουν τα γεγονότα των εσχάτων ημερών με αξιοσημείωτη λεπτομέρεια.

Πρώτα θα εξετάσουμε τη διήγηση για τους Σεδράχ, Mισάχ και Aβδέ-νεγώ, η οποία έχει προφανείς αναφορές στα όσα περιγράφονται στην Αποκ. 13. Στη συνέχεια θα στραφούμε στην Καινή Διαθήκη, όπου θα διαπιστώσουμε ότι η εμπειρία των πρώτων χριστιανών μπορεί επίσης να μας βοηθήσει να αντιληφθούμε τι πρέπει να περιμένουμε μέχρι τη Δεύτερη Έλευση του Χριστού.

Και τα δύο παραδείγματα αναδεικνύουν αξιοσημείωτο θάρρος και μας βοηθούν να έχουμε ψυχική ηρεμία κάτω από τις πιο δύσκολες συνθήκες.

Επανειλημμένα, ο Ιησούς είπε να μη φοβόμαστε. Είναι σημαντικό να θυμόμαστε ότι το επίκεντρο των προφητειών είναι ο Χριστός. Επομένως, πρέπει να έχουμε πάντα κατά νου τη συμβουλή Του σε όλα τα γεγονότα που διαδραματίζονται στις τελευταίες στιγμές της γης. «Aς μη ταράζεται η καρδιά σας», είπε ο Ιησούς στους ακολούθους Του, «πιστεύετε στον Θεό, και σε Μένα πιστεύετε» (Ιωάν. 14:1).

Όντως, τα γεγονότα των εσχάτων ημερών θα είναι δύσκολα για όσους προσπαθούν να παραμείνουν πιστοί στον Θεό. Αλλά τελικά, θα πρέπει να βλέπουμε αυτά τα γεγονότα με ελπίδα, όχι με φόβο.