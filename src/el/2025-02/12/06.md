---
title:  Το Χαραγμα Του Θηριου
date:  19/06/2025
---

Καθώς τα χρόνια έχουν περάσει και γεγονότα όπως το διάταγμα του θανάτου και η επιβολή του χαράγματος του θηρίου, δεν έχουν ακόμη συμβεί, κάποιοι έχουν εκφράσει αμφιβολίες σχετικά με την ερμηνεία μας για τα τελικά γεγονότα. Αναρωτιούνται αν η παγκόσμια επιβολή λατρείας της Κυριακής θα συμβεί πραγματικά και αμφιβάλουν αν το Σάββατο θα έχει κεντρική θέση στην τελική σύγκρουση μεταξύ του καλού και του κακού.

Το βιβλίο της Αποκάλυψης είναι σαφές: ή λατρεύουμε τον Δημιουργό ή το θηρίο και την εικόνα του. Και επειδή το Σάββατο ως έβδομη ημέρα είναι θεμελιώδες σημάδι του Θεού ως Δημιουργού (Γέν. 2:1-3), δεν θα πρέπει να μας εκπλήσσει το ότι σε ένα θέμα που αφορά τη λατρεία του Δημιουργού, το Σάββατο είναι στο επίκεντρο. Επίσης, δεν είναι τυχαίο ότι η δύναμη του θηρίου είναι η ίδια δύναμη που άλλαξε την εντολή του Σαββάτου στην ημέρα της Κυριακής, η οποία δεν έχει καμία επικύρωση από τον Λόγο του Θεού. Με αυτό το υπόβαθρο κατά νου, έχει νόημα η ιδέα ότι το Σάββατο (του Δημιουργού) και η Κυριακή (του θηρίου) εμπλέκονται στο ζήτημα της λατρείας. Επίσης, στην Καινή Διαθήκη έχουμε έναν προάγγελο του ζητήματος του Σαββάτου ως έβδομη ημέρα σε σχέση με τον ανθρώπινο νόμο.

`Διαβάστε Ματ. 12:9-14, Ιωάν. 5:1-16. Ποιο ζήτημα έκανε τους θρησκευτικούς ηγέτες να θέλουν να θανατώσουν τον Ιησού;`

Σύμφωνα με το Ματ. 12:9-14, πώς αντέδρασαν οι θρησκευτικοί ηγέτες όταν ο Ιησούς θεράπευσε τον άνθρωπο με το παράλυτο χέρι, το Σάββατο; «Και οι Φαρισαίοι, βγαίνοντας έξω, έκαναν συμβούλιο εναντίον Του, για να Τον εξολοθρεύσουν» (εδ. 14). Θανάτωση λόγω του Σαββάτου, της έβδομης ημέρας; Στο Ιωάν. 5:1-16, μετά από μια άλλη θαυματουργική θεραπεία την έβδομη ημέρα, «κατέτρεχαν τον Iησού, και ζητούσαν να Τον θανατώσουν, επειδή έκανε αυτά κατά το Σάββατο» (εδ. 16).

Θάνατος λόγω της ανθρώπινης παράδοσης, έναντι του Σαββάτου; Τίποτα στην Αγία Γραφή δεν απαγόρευε τη θεραπεία το Σάββατο, όπως και τίποτα στην Αγία Γραφή δεν θέτει την Κυριακή στη θέση του Σαββάτου. Αν και εδώ το συγκεκριμένο ζήτημα με τον Ιησού δεν είναι το ίδιο με αυτό των εσχάτων ημερών, είναι αρκετά παραπλήσιο: ο ανθρώπινος νόμος εναντίον του νόμου του Θεού. Και στις δύο περιπτώσεις, ο αμφισβητούμενος νόμος επικεντρώνεται στο Βιβλικό Σάββατο.

`Σκεψη: Να πεθαίνεις για μια από τις εντολές του Θεού; Πώς θα μπορούσε εύκολα κανείς να εκλογικεύσει τη διέξοδο από αυτό;`