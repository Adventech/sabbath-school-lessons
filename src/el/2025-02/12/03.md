---
title:  Προσκυνηση Της Εικονας
date:  16/06/2025
---

Όση αφοσίωση και αν έδειξε αρχικά εντυπωσιασμένος ο Ναβουχοδονόσορ, στον Δανιήλ και στον Θεό του (Δαν. 2:46-48), δεν συνεχίστηκε για πολύ.

`Διαβάστε Δαν. 3:1-12. Ποια η σημασία του ότι το άγαλμα ήταν εξολοκλήρου από χρυσό και του ότι ο βασιλιάς απαίτησε να τον προσκυνήσουν;`

Ο βασιλιάς έδειξε περιφρόνηση στο μήνυμα του Θεού κατασκευάζοντας ένα άγαλμα εξολοκλήρου από χρυσό. Ποιο ήταν το μήνυμα του βασιλιά; Ότι η Βαβυλώνα δεν θα πέσει ποτέ και εκείνος θα είναι πάντα βασιλιάς. Όποιος τολμούσε να το αμφισβητήσει αυτό, θα θανατωνόταν. Αυτή η εντολή αποτελεί ισχυρή υπενθύμιση ότι η επιθυμία να κάνουμε τα πράγματα με τον δικό μας τρόπο μπορεί γρήγορα να μας τυφλώσει στην αλήθεια του Θεού για το πώς θα διαδραματιστεί η Μεγάλη Διαμάχη.

Κατά κάποιον τρόπο, ο Ναβουχοδονόσορ συμπεριφέρεται όπως ο Εωσφόρος: ήταν φιλόδοξος, αυτάρεσκος και έντονα υπερήφανος ώστε να αποστατήσει ξεκάθαρα ενάντια στην εξουσία του Θεού. Ωστόσο, μεταξύ τους υπάρχουν και έντονες διαφορές: Ο Ναβουχοδονόσορ τελικά πίστεψε και αναγνώρισε τον Αληθινό Θεό, και είναι πιθανό να βρεθεί στη Βασιλεία του Θεού που τόσο έντονα αρχικά αψήφησε.

`Διαβάστε Δαν. 3:17, 18, τα λόγια των τριών νεαρών Εβραίων που αψήφησαν τον βασιλιά. Τι μας διδάσκει το θάρρος τους για την πίστη και το τι μπορεί κατά καιρούς να απαιτεί από εμάς; `

Σκεφτείτε πόσο εύκολα αυτοί οι τρεις νέοι θα μπορούσαν να βρουν δικαιολογίες για να υποκλιθούν. Αντ’ αυτού, ήταν πρόθυμοι να καούν ζωντανοί. Μήπως ήταν λίγο φανατικοί; Δεν θα μπορούσαν να προσποιηθούν απλώς την προσκύνηση; Θα μπορούσαν να κάνουν ότι υποκλίνονται, προσποιούμενοι ότι δένουν τα σανδάλια τους, και να προσευχηθούν μέσα στην καρδιά τους στον δικό τους Θεό, σωστά; Άξιζε πραγματικά να ρισκάρουν τη ζωή τους; Προφανώς πίστευαν τα όσα δήλωσαν, παρότι τα λόγια τους δείχνουν πως γνώριζαν ότι ίσως να μην έβγαιναν ζωντανοί.

`Σκεψη: Πώς μπορούμε να αποφύγουμε τις εύκολες εκλογικεύσεις που παρουσιάζουν ευκαιρίες να συμβιβάσουμε την πίστη μας; Τι λέει το Λουκ. 16:10, για παρόμοιο πειρασμό;`