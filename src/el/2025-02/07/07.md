---
title:  Περαιτερω Μελετη
date:  16/05/2025
---

Διαβάστε Ε. Χουάιτ Τ.Π.Σ. σελ. 797-800, 805-808.

Ο Σατανάς, ο οποίος κάποτε ήταν Χερουβείμ που επισκίαζε, προσπάθησε να διαλύσει την εμπιστοσύνη στον θρόνο του Θεού. Ο Θεός επέτρεψε στους έκπτωτους αγγέλους να συνεχίσουν την εξέγερσή τους για να φανούν στο σύμπαν τα βάθη της κακίας που προέρχονται από την αυτοεξύψωση. Και ενώ ο Σατανάς κατάφερε να εξαπατήσει το ανθρώπινο γένος ώστε να συμμετάσχει στον πόλεμό του εναντίον του Θεού, ο Χριστός νίκησε ολοκληρωτικά τον Σατανά στον Σταυρό, εξασφαλίζοντας μια θέση στην ανθρωπότητα εκεί που κάποτε βρίσκονταν οι άγγελοι που αμάρτησαν. Οι αμαρτωλοί, εν Χριστώ, στρέφονται δημόσια εναντίον των αξιώσεων του Εωσφόρου. Τελικά, γίνεται μια ακόμη μεγαλύτερη αποκάλυψη της καλοσύνης και της αγάπης του Θεού από ό,τι υπήρχε πριν την πτώση του Εωσφόρου. Ο Θεός δεν όρισε ποτέ την ύπαρξη του κακού, καθώς πρόκειται για μια τραγωδία με αιώνιες συνέπειες. Ωστόσο, όταν όλα τελειώσουν, η καλοσύνη και η αγάπη του Θεού θα αποκαλυφθούν με τρόπο που διαφορετικά δεν θα είχαν αποκαλυφθεί ποτέ.

«Αντικρίζοντας τους λυτρωμένους Του – ανακαινισμένους τώρα σύμφωνα με την εικόνα Του, διαπιστώνει επάνω σε κάθε καρδιά την τέλεια αποτύπωση του θεϊκού, επάνω σε κάθε πρόσωπο την αντανάκλαση της ομοιότητάς τους με τον Βασιλέα τους. Αναγνωρίζει σε αυτούς “τον καρπόν του πόνου της ψυχής αυτού”, και μένει ικανοποιημένος. Τότε με φωνή που αντηχεί στα αφτιά των δικαίων και αδίκων διακηρύττει: “Αυτό είναι το τίμημα του αίματός μου! Γι’ αυτούς υπέφερα, γι’ αυτούς έδωσα τη ζωή μου, για να τους έχω παντοτινά μπροστά μου στην αιωνιότητα.” Και τα λευκοντυμένα πλήθη γύρω στο θρόνο ψάλλουν τον ύμνο της δοξολογίας: “Άξιον είναι το Αρνίον το εσφαγμένον να λάβη την δύναμιν, και πλούτον, και σοφίαν, και ισχύν, και τιμήν, και δόξαν, και ευλογίαν.” Αποκάλυψις 5[ε΄]12.» Τ.Π.Σ. σελ. 800.

**Ερωτησεις για συζητηση**

`1.	Φανταστείτε να στέκεστε μπροστά στον Θεό με κάθε αμαρτία και ελάττωμά σας. Κάθε ατέλεια του χαρακτήρα, κάθε λανθασμένη πράξη και σκέψη. Κάθε λανθασμένο σας κίνητρο, εντελώς εκτεθειμένο μπροστά στον Θεό. Τι θα μας άξιζε, δικαίως; Ποια είναι η μόνη μας ελπίδα; Γιατί χρειαζόμαστε το Ευαγγέλιο – τη «δικαιοσύνη, όμως, του Θεού, διαμέσου της πίστης στον Ιησού Χριστό, προς όλους και επάνω σε όλους εκείνους που πιστεύουν»; (Ρωμ. 3:22)`

`2.	Όπως τα Σεραφείμ, ο Ιωάννης ο Βαπτιστής έλαμψε με το έργο του την δόξα του Θεού. Ήταν ένα «λυχνάρι, που καιγόταν και έφεγγε» (Ιωάν. 5:35). Ήταν ο πρόδρομος του Χριστού, προαναγγέλλοντας την πρώτη έλευση του Μεσσία. Πώς ο λαός του Θεού των εσχάτων ημερών έχει παρόμοιο προφητικό ρόλο;`