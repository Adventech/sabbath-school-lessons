---
title:  Ο Κυριος Αναμεσα Στον Λαο Του
date:  14/05/2025
---

Ακολουθώντας την παρουσία του Θεού στη νεφέλη, οι Ισραηλίτες οδηγήθηκαν στη Γη της Επαγγελίας. Εκεί έστησαν τη Σκηνή του Μαρτυρίου και στη συνέχεια στρατοπέδευσαν γύρω από αυτήν – τρεις φυλές σε κάθε πλευρά. Ο Κύριος θα κατέβαινε στα Άγια των Αγίων και θα ζούσε ανάμεσα στον λαό Του.

**Υπήρχε μια κυρίαρχη φυλή σε κάθε μία από τις τέσσερις πλευρές του Αγιαστηρίου. Σύμφωνα με το Αριθ. 2, ποιες ήταν αυτές οι τέσσερις κυρίαρχες φυλές;**

`Αριθ. 2:3 – Ανατολικά`

`Αριθ. 2:10 – Νότια`

`Αριθ. 2:18 – Δυτικά`

`Αριθ. 2:25 – Βόρεια`

Κάθε κυρίαρχη φυλή έφερε τη δική της σημαία, που δήλωνε το ποια ήταν. Ενώ στην Αγία Γραφή δεν μας δίνεται ακριβής περιγραφή του τι υπήρχε σε κάθε σημαία, υπάρχει μια ενδιαφέρουσα παράδοση που βασίζεται στα φυλετικά χαρακτηριστικά που περιγράφονται στη Γέν. 49:και στο Δευτ. 33, τα οποία αντιστοιχούν σε κάθε ένα από τα τέσσερα σημεία του ορίζοντα.

«Σύμφωνα με τη ραβινική παράδοση, η σημαία του Ιούδα έφερε τη μορφή του λιονταριού, η σημαία του Ρουβήν τη μορφή ανθρώπου, του Εφραΐμ τη μορφή βοδιού και του Δαν τη μορφή του αετού – έτσι ώστε τα τέσσερα πλάσματα ενωμένα στη μορφή των Χερουβείμ που περιγράφει ο Ιεζεκιήλ αναπαρίσταντο πάνω σε αυτές τις τέσσερις σημαίες.» Carl Friedrich Keil and Franz Delitzsch, Commentary on the Old Testament, vol. 1, p. 660.

Έχει ενδιαφέρον να συγκρίνουμε αυτήν την αρχαία παράδοση με την περιγραφή της Νέας Ιερουσαλήμ στην Αγία Γραφή. Υπάρχουν πύλες και στις τέσσερις πλευρές της πόλης. Κάθε πύλη συμβολίζει τρεις φυλές (Αποκ. 21:12, 13). Οι πληροφορίες για το στρατόπεδο του Ισραήλ και τη Νέα Ιερουσαλήμ, μας βοηθούν να δούμε μια ενδιαφέρουσα ιδέα: Ο Θεός θέλει να φέρει όλους τους ανθρώπους κοντά στον θρόνο Του. Ο Ιωάννης δηλώνει: «Kαι ναό δεν είδα μέσα σ’ αυτή· επειδή, ναός της είναι ο Kύριος, ο Θεός, ο Παντοκράτορας, και το Aρνίο» (Αποκ. 21:22).

`Σκεψη: Παρότι δεν ζούμε στο στρατόπεδο του Ισραήλ, με ποιους τρόπους μπορούμε στη ζωή μας τώρα να πλησιάσουμε στην παρουσία του Θεού;`