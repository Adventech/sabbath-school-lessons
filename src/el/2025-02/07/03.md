---
title:  Τα Δυο Χερουβειμ
date:  12/05/2025
---

Μόλις οι πρωτόπλαστοι εκδιώχθηκαν από τον Κήπο της Εδέμ, ο Θεός τούς πρόσφερε την υπόσχεση για τον Μεσσία (Γέν. 3:15). Στη συνέχεια, εγκατέστησε ένα ισχυρό σύμβολο στις πύλες της Εδέμ: δύο Χερουβείμ και μία πύρινη ρομφαία περιστρεφόμενη ανάμεσά τους. Αυτή η σκηνή μοιάζει τόσο πολύ με την Κιβωτό της Διαθήκης, η οποία συμβολίζει τον θρόνο του Θεού (Έξ. 25:18).

`Διαβάστε Γέν. 3:21-24. Ποια ήταν η αποστολή των Χερουβείμ και γιατί;`

Ενώ στα Χερουβείμ ανατέθηκε η ευθύνη να εμποδίσουν τους αμαρτωλούς να έχουν πρόσβαση στο Δέντρο της Ζωής (Γέν. 3:22), αποτελούσαν επίσης ένα σύμβολο υπόσχεσης και ελπίδας ότι μια μέρα οι άνθρωποι θα αποκατασταθούν στον παράδεισο. «Ο κήπος της Εδέμ εξακολουθούσε να βρίσκεται στη γη πολύ αργότερα αφότου ο άνθρωπος διώχθηκε από τα ευχάριστα μονοπάτια του. Στην πεσμένη στην αμαρτία φυλή επιτράπηκε για πολύ καιρό να αντικρίζει το σπίτι της αθωότητας, μόνο που η είσοδος τους είχε απαγορευθεί από τους φύλακες αγγέλους. Στην πύλη του παραδείσου που φυλαγόταν από τα χερουβείμ, φανερωνόταν η δόξα του Θεού. Στο σημείο αυτό έρχονταν ο Αδάμ και τα παιδιά του να ανανεώσουν την υπόσχεσή τους για υπακοή στο νόμο εκείνο που η παράβασή του τους είχε εξορίσει από την Εδέμ. Όταν το κύμα της παρανομίας πλημμύρισε τον κόσμο και η κακία των ανθρώπων σφράγισε την καταστροφή τους με τον υδάτινο κατακλυσμό, το ίδιο χέρι που φύτεψε τον Παράδεισο, τον απέσυρε από τη γη. Στην τελική όμως αποκατάσταση με “ουρανόν νέον και γην νέαν” (Αποκ. κα΄1), αυτός θα επαναφερθεί ενδοξότερα ακόμη στολισμένος από ό,τι ήταν στην αρχή.» Π.Π. σελ. 42.

Η διατύπωση στη Γέν. 3:24 είναι επίσης ενδιαφέρουσα: Ο Θεός «έβαλε» τα Χερουβείμ ανατολικά της Εδέμ και η αρχική εβραϊκή λέξη που χρησιμοποιείται είναι shakan, η οποία είναι και η ρίζα για τη Σκηνή του Μαρτυρίου (Έξ. 25:9, Αρ. 3:26), όπου η παρουσία του Θεού κατασκήνωσε μεταξύ του λαού Του. Αν και ο κοινός όρος shekinah, για την παρουσία του Θεού, δεν εμφανίζεται στην Αγία Γραφή, βασίζεται και αυτός στη λέξη shakan που συχνά μεταφράζεται ως «σκηνή».

Στην Αγία Γραφή, τα Χερουβείμ συνδέονται με την παρουσία του Θεού (Α’ Χρον. 13:6, Ψαλ. 80:1, Ησ. 37:16), ιδικά με τον θρόνο Του και την αγιότητά Του. Επίσης, οι 24 πρεσβύτεροι που παρευρίσκονται στον θρόνο του Θεού στην Αποκ. 4:και 5:ψάλλουν και δοξολογούν ότι είναι Άξιος να κυβερνά επειδή είναι ο Δημιουργός των πάντων (Αποκ. 4:11). Αυτό μας βοηθά να κατανοήσουμε τη σκηνή της αίθουσας του θρόνου και τον ρόλο μας ως συγχωρημένων αμαρτωλών στη σχέση με τον Δημιουργό μας.