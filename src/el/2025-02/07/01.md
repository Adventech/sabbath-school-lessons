---
title:  Θεμελια Για Την Προφητεια
date:  10/05/2025
---

> <p>Εδαφιο Μνημης</p>
>  «Kαι άκoυσα τη φωνή τoυ Kυρίoυ, πoυ έλεγε: “Πoιoν θα αποστείλω, και πoιoς θα πάει για μας;” Tότε, είπα: “Nάμαι, εγώ, απόστειλέ με.”» Ησαΐας 6:8.

### Για τη μελέτη αυτής της εβδομάδας, διαβάστε
Ησ. 6:6-8, Γέν. 3:21-24, Ιεζ. 1:4-14, Αποκ. 4:1-11, Αριθ. 2:3-35, Ησ. 14:12-14.

Το δικαίωμα του Θεού να κυβερνά το σύμπαν βασίζεται στην ιδιότητά Του ως Δημιουργού των πάντων (Αποκ. 4:11), αλλά και στον χαρακτήρα Του. Ανακαλύπτοντας τον δίκαιο χαρακτήρα του Θεού, αρχίζουμε να κατανοούμε πώς και γιατί οι αμαρτωλοί άνθρωποι «στερούνται τη δόξα του Θεού» (Ρωμ. 3:23).

Αυτήν την εβδομάδα, θα μελετήσουμε περισσότερο το όραμα της αίθουσας του θρόνου του Θεού. Θα εξετάσουμε πώς το ανθρώπινο γένος σχετίζεται με έναν Άγιο Θεό και πώς η θυσία του Ιησού Χριστού μας αποκαθιστά και μας φέρνει κοντά στον θρόνο. Ο Θεός σχεδιάζει να μας αποκαταστήσει, όχι μόνο ως άτομα αλλά και ως φυλή, ώστε να δείξουμε και πάλι τη δόξα Του στην υπόλοιπη Δημιουργία. Ερευνώντας στην υπόλοιπη Αγία Γραφή, μπορούμε να βρούμε σημαντικά στοιχεία που θα μας βοηθήσουν να κατανοήσουμε και να εκτιμήσουμε καλύτερα το σημαντικό και ιερό έργο που έχει αναθέσει ο Θεός σε εμάς, τους συγχωρημένους και λυτρωμένους αμαρτωλούς.

Η ανθρώπινη αποστασία, θα τερματιστεί τελικά για πάντα. Τότε θα κατανοήσουμε ακόμη περισσότερο την αγάπη του Θεού και ο χαρακτήρας ελέους, αυταπάρνησης και αυτοθυσίας του Θεού θα λάμψει ακόμη πιο έντονα από όταν σχεδίασε αρχικά την ανθρωπότητα. Παρότι ο Θεός δεν είχε ποτέ σκοπό να αμαρτήσει η ανθρωπότητα, μέσω της σταυρικής θυσίας του Ιησού Χριστού, η αγάπη και το έλεος του Θεού αναδείχθηκαν με τον πιο υπέροχο και εκπληκτικό τρόπο.