---
title:  «Στους Οποιους Εφτασαν Τα Τελη Των Αιωνων»
date:  31/05/2025
---

> <p>Εδαφιο Μνημης</p>
>  «Όλα αυτά έγιναν παραδείγματα σ’ εκείνους, και γράφτηκαν για τη νουθεσία μας, στους οποίους έφτασαν τα τέλη των αιώνων» Α’ Κορινθίους 10:11, 12.

### Για τη μελέτη αυτής της εβδομάδας, διαβάστε
Αποκ. 6:12-17, Ματ. 24:36-44, Γέν. 6:1-8, Β’ Πέτ. 2:4-11, Γέν. 18:17-32, Δαν. 7:9, 10.

Η Αγία Γραφή είναι γεμάτη με ιστορίες του λαού του Θεού, οι οποίες παραπέμπουν στα μελλοντικά γεγονότα και μας βοηθούν να κατανοήσουμε καλύτερα την «παρούσα αλήθεια». Στην πραγματικότητα, ορισμένες από αυτές προμηνύουν τα γεγονότα των εσχάτων ημερών με εκπληκτικές λεπτομέρειες, παρέχοντάς μας μια ευρύτερη βάση ώστε να κατανοήσουμε με σαφήνεια τις προφητείες του Δανιήλ και της Αποκάλυψης.

Δίχως να παραβιάζει την ελευθερία μας, ο Θεός διαχειρίζεται τα γεγονότα με τέτοιον τρόπο που να ταιριάζει απόλυτα με τα όσα οι προφήτες είπαν ότι θα συμβούν τις έσχατες ημέρες. Η Καινή Διαθήκη κάνει άμεση αναφορά σε κάποιες από αυτές τις σημαντικές ιστορίες καθώς περιγράφει τα γεγονότα των εσχάτων ημερών, όπως στα Σόδομα και Γόμορρα, στον κατακλυσμό του Νώε κ.α. Άλλες ιστορίες όμως, απαιτούν προσεκτική μελέτη και διερεύνηση προκειμένου να κατανοήσουμε τις αλήθειες που μας έχουν δοθεί στον Λόγο του Θεού.

Τις επόμενες δύο εβδομάδες, θα μελετήσουμε ορισμένες ιστορίες για να δούμε τι μπορούν να μας διδάξουν για γεγονότα όπως η Δευτέρα Παρουσία, η Διερευνητική Κρίση, η Τελική Κρίση κ.α. Και όπως θα δούμε, το κέντρο όλων αυτών είναι ο Ιησούς Χριστός. Όλα όσα διδάσκει η Αγία Γραφή για τους έσχατους καιρούς αρχίζουν και τελειώνουν με τον Ιησού Χριστό. Αυτός πρέπει να είναι το θεμέλιο και ο τελικός στόχος στην προσπάθειά μας να κατανοήσουμε τις προφητείες.