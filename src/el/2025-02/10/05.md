---
title:  Ο Κριτης Ολης Της Γης
date:  04/06/2025
---

Λίγο πριν την καταστροφή των Σοδόμων, υπάρχει μια ενδιαφέρουσα ιστορία που διαδραματίζεται στην πεδιάδα Μαμβρή. Ο Κύριος εμφανίζεται στον Αβραάμ, συνοδευόμενος από δύο αγγέλους. Όταν τους βλέπει ο Αβραάμ, φιλοξενεί τους ουράνιους επισκέπτες με γεύμα και τότε ο Κύριος τού υπόσχεται ότι η Σάρα θα γεννήσει έναν γιο που διαμέσου αυτού θα έρθει ο Μεσσίας. Και πράγματι, ο Ιησούς προήλθε από τη γενιά του Αβραάμ (δείτε Γαλ. 3:16). Στη συνέχεια, η ιστορία στρέφεται ξαφνικά στο ζήτημα των δύο ασεβών πόλεων.

`Διαβάστε Γέν. 18:17-32. Τι μαθαίνουμε από αυτά τα εδάφια για τον χαρακτήρα του Θεού και τον τρόπο που σχεδιάζει να αντιμετωπίσει τελικά το κακό στον πλανήτη μας;`

Ο Θεός δεν μας οφείλει εξηγήσεις. Ωστόσο, επιλέγει να μην αποκρύπτει τα κίνητρα και τα σχέδιά Του από τους ανθρώπους. «Bέβαια, ο Kύριος ο Θεός δεν θα κάνει τίποτε, χωρίς να αποκαλύψει το απόκρυφό Του στους δούλους Του τους προφήτες» (Αμώς 3:7).

Πριν να καταστρέψει ο Θεός τις δύο πόλεις, θεωρεί σωστό να ενημερώσει τον Αβραάμ για το τι πρόκειται να συμβεί, να είναι προετοιμασμένος για αυτό που σύντομα θα δει.

Ο Θεός μένει με τον Αβραάμ, ενώ οι δύο άγγελοι πηγαίνουν στην αμαρτωλή πόλη να προειδοποιήσουν ώστε να σωθούν όσοι τους ακούσουν. Ακριβώς το ίδιο έργο επιτελούν τις έσχατες ημέρες και οι τρεις άγγελοι της Αποκάλυψης: Καλούν τον λαό του Θεού που ζει στη Βαβυλώνα να βγουν από αυτήν (Αποκ. 14:6-12, 18:1-4). Καθώς γίνεται η τελευταία προειδοποίηση, ο Θεός συζητά με τον Αβραάμ για το τι πρόκειται να συμβεί και υποβάλλεται πρόθυμα στις ερωτήσεις του πατριάρχη.

«Mη γένοιτο ποτέ Εσύ να πράξεις ένα τέτοιο πράγμα, να θανατώσεις μαζί, δίκαιον και ασεβή, και ο δίκαιος να είναι όπως και ο ασεβής! Mη γένοιτο ποτέ σε Σένα! Eκείνος που κρίνει ολόκληρη τη γη δεν θα κάνει κρίση;» ρωτάει ο Αβραάμ (Γέν. 18:25). Ο Αβραάμ δεν εξετάζει μόνο την περίπτωση των Σοδόμων, αλλά εξετάζει και τον χαρακτήρα του Θεού. Παρομοίως, πριν έρθει το τέλος, ο Θεός ανοίγει τα βιβλία του ουρανού (Αποκ. 20:4, 11- 15) και μας επιτρέπει να ερευνήσουμε τα στοιχεία πριν ρίξει τελικά φωτιά στη γη. Θα μας δοθεί μία περίοδος χιλίων χρόνων, κατά την οποία θα λάβουμε απαντήσεις σε πολλά ερωτήματα που προς το παρόν παραμένουν αναπάντητα.

`Σκεψη: Πριν ο Κύριος φέρει την τελική κρίση στους ασεβείς, μας δίνει χίλια χρόνια ώστε να κατανοήσουμε το τι θα συμβεί σε ποιον και γιατί. Τι δείχνει αυτό για τον χαρακτήρα του Θεού και για το πόσο ανοιχτός είναι σε εξονυχιστική εξέταση από τα δημιουργήματά Του – όντα που εξαρτώνται εξολοκλήρου από Αυτόν για την ύπαρξή τους και τα οποία δεν έχουν κανένα ενυπάρχων δικαίωμα να γνωρίζουν αυτά τα πράγματα;`