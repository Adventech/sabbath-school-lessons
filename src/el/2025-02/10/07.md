---
title:  Περαιτερω Μελετη
date:  06/06/2025
---

Διαβάστε Ε. Χουάιτ, Π.Π. σελ. 83, 84.

«Ο αρχιερέας δεν είναι σε θέση να υπερασπισθεί τον εαυτό του ούτε και το λαό του από τις κατηγορίες του Σατανά. Δεν ισχυρίζεται ότι ο Ισραήλ είναι άμεμπτος. Με ρυπαρά ιμάτια τα οποία συμβολίζουν τις αμαρτίες του λαού και τα οποία φοράει ως αντιπρόσωπός τους, στέκεται μπροστά στον Άγγελο, ομολογώντας τις αμαρτίες τους, αλλά επίσης δείχνοντας τη μετάνοια και την ταπείνωσή τους, και βασιζόμενος στην ευσπλαχνία ενός συγχωρητικού Λυτρωτή. Με πίστη κάνει έκκληση στις υποσχέσεις του Θεού…

»Οι κατηγορίες του Σατανά εναντίον εκείνων οι οποίοι εκζητούν τον Κύριο, δεν οφείλονται στη δυσανασχέτηση για τις αμαρτίες τους. Θριαμβολογεί για τους ελλιπείς χαρακτήρες τους επειδή γνωρίζει ότι μόνο όταν αυτοί παραβαίνουν το θεϊκό νόμο μπορεί να τους καταβάλει. Οι κατηγορίες του πηγάζουν αποκλειστικά από την έχθρα του για το Χριστό. Με το σχέδιο της απολύτρωσης, ο Ιησούς αποκόπτει τη λαβή του Σατανά επάνω στην ανθρώπινη οικογένεια και ελευθερώνει τις ψυχές από τη δύναμή του…

»Με τη δική του δύναμη ο άνθρωπος δεν μπορεί να αντικρούσει τις κατηγορίες του εχθρού. Στέκεται μπροστά στο Θεό με ρούχα μολυσμένα από την αμαρτία, ομολογώντας την ενοχή του. Ο Ιησούς όμως, ο Συνήγορός μας, κάνει μια τελεσφόρα έκκληση για λογαριασμό όλων εκείνων οι οποίοι, με μετάνοια και με πίστη, έχουν αναθέσει τη διαφύλαξη των ψυχών τους σ’ Αυτόν. Υπερασπίζεται την υπόθεσή τους, και με βάση τα ισχυρά επιχειρήματα του Γολγοθά κατατροπώνει τον κατήγορό τους. Η τέλεια υπακοή Του στο νόμο του Θεού Τού έχει δώσει κάθε δύναμη στον ουρανό και στη γη, και από τον Πατέρα Του απαιτεί το έλεος και τη συμφιλίωση για τον ένοχο άνθρωπο.» Π.Β. σελ. 402-404

**Ερωτησεις για συζητηση**

`1.	Ο Ιησούς είπε στους μαθητές Του ότι ήταν μέσα στον κόσμο, αλλά όχι από τον κόσμο (Δείτε Ιωάν. 15:19, 17:14-16). Πώς μπορούμε να ισορροπήσουμε την ευθύνη μας να κερδίσουμε τον κόσμο με την ανάγκη να διατηρήσουμε τον εαυτό μας αμόλυντο από τον κόσμο; (Ιάκ. 1:27)`

`2.	Τι μας διδάσκει το δημόσιο κήρυγμα του Νώε πριν τον κατακλυσμό για το πώς λειτουργεί η Μεγάλη Διαμάχη; Με ποιους τρόπους κάνουμε σήμερα το ίδιο έργο με τον Νώε;`

`3.	Πριν η φωτιά από τον ουρανό καταφάει τους ασεβείς (όπως έγινε με τα Σόδομα), ο Θεός τούς ανασταίνει και επιτρέπει για λίγο στον Σατανά να εργαστεί μαζί τους (Αποκ. 20:7-9). Γιατί ο Θεός επιτρέπει αυτό να συμβεί, ως ένα απαραίτητο τελευταίο βήμα, πριν αποκαταστήσει τα πάντα;`

`4.	Αναλογιστείτε τις ιστορίες που μελετήσαμε αυτήν την εβδομάδα. Ποιες προειδοποιήσεις βρίσκετε για τη δική σας ζωή; Τι μας διδάσκουν αυτές οι ιστορίες για την ελπίδα μας στον Ιησού Χριστό;`