---
title:  Το Κηρυγμα Του Νωε
date:  02/06/2025
---

Ο απ. Πέτρος μας υπενθυμίζει ότι πολλοί άνθρωποι θα βρεθούν απροετοίμαστοι στην επιστροφή του Χριστού επειδή, το τι συνέβη στον κατακλυσμό, «θεληματικά το αγνοούν» (Β’ Πέτ. 3:5). Από τους αρχαίους Έλληνες μέχρι τους Μάγια, πολλοί αρχαίοι πολιτισμοί πίστευαν και αφηγούνταν το γεγονός μιας παγκόσμιας καταστροφικής πλημμύρας. Παρότι ο κόσμος, συλλογικά, έχει μια ανάμνηση του κατακλυσμού, σήμερα η ιστορία του Νώε είναι ίσως μία από τις πιο χλευασμένες αφηγήσεις της Αγίας Γραφής. Άσχετα με το πόσο καθαρά και ρητά απεικονίζεται στην Παλαιά Διαθήκη και αναφέρεται πολλές φορές και στην Καινή, όπως είχε γραφθεί, ο κόσμος ηθελημένα παραμερίζει την ιστορία αυτή ως μύθο.

`Ο Ιησούς, στο Ματ. 24:37-39, είπε ότι η κατάσταση στον κόσμο θα μοιάζει «καθώς ήσαν οι ημέρες του Nώε». Συγκρίνετε με Γέν. 6:1-8. Ποια ήταν οι ηθική κατάσταση που οδήγησε στον κατακλυσμό; Ποιοι παραλληλισμοί υπάρχουν μεταξύ των δύο εποχών;`

Υπάρχει ένα άλλο σημαντικό μάθημα για το πιστό στον Θεό υπόλοιπο τις έσχατες ημέρες. Στην Εβρ. 11:7 διαβάζουμε ότι ο Νώε «κατασκεύασε μία κιβωτό για σωτηρία της οικογένειάς του· διαμέσου της οποίας κατέκρινε τον κόσμο, και έγινε κληρονόμος της δικαιοσύνης διαμέσου της πίστης.»

Φανταστείτε να κηρύττετε για περισσότερο από έναν αιώνα, χωρίς να έχετε να δείξετε τίποτε άλλο πέρα από την οικογένειά σας στην κιβωτό. Αν ο Νώε ήταν ένας σύγχρονος κήρυκας, ίσως βρισκόμασταν στον πειρασμό να τον απορρίψουμε ως αποτυχημένο. Δεκαετίες κηρύγματος και, φαινομενικά, κανένα αποτέλεσμα.

Ευτυχώς, αυτή τη στιγμή, σε πολλά μέρη του κόσμου ανταποκρίνονται πολύ καλά στα μηνύματα της τριπλής αγγελίας. Πολλοί άνθρωποι τα έχουν αποδεχθεί και ενδιαφέρονται να γνωρίσουν τον Κύριο. Δεν έχουμε φθάσει ακόμη στο σημείο όπου δεν υπάρχουν αποτελέσματα, αν και μας έχει ειπωθεί ότι έρχεται η στιγμή που «λήγει η προθεσμία της θεϊκής χάρης και κλείνει πια η θύρα του ελέους. Έτσι η μοναδική λακωνική αυτή φράση “αι έτοιμοι εισήλθον μετ’αυτού εις τους γάμους και εκλείσθη η θύρα”, μας μεταφέρει διαμέσου της τελικής φάσης της ιεροσύνης του Χριστού μέχρι την εποχή που το μεγάλο απολυτρωτικό έργο για τον άνθρωπο θα έχει περατωθεί.» Τ.Π.Σ. σελ. 512. Μέχρι τότε, ως εκκλησία, έχουμε να επιτελέσουμε ένα έργο.

`Σκεψη: Πώς μπορούμε να μην απογοητευόμαστε όταν οι ευαγγελιστικές προσπάθειές μας φαίνεται να μην αποδίδουν; (Ιωάν. 4:37)`