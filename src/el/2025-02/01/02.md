---
title:  «Εκεινος Που Διαβαζει Ας Καταλαβαινει»
date:  30/03/2025
---

Επισκεφθείτε ένα οποιοδήποτε χριστιανικό βιβλιοπωλείο και κοιτάξτε τους τίτλους για τις προφητείες της Αγίας Γραφής. Σύντομα θα ανακαλύψετε ότι υπάρχει μια συγκλονιστική ποικιλία απόψεων και ερμηνειών, και μπορεί κανείς να μπει στον πειρασμό να πιστέψει ότι κανένας δεν μπορεί να καταλάβει πραγματικά τι λένε βιβλία όπως η Αποκάλυψη. Για παράδειγμα, ένας συγγραφέας λέει ότι ο αντίχριστος δεν είναι παρά μια μεταφορά. Ένας άλλος ότι εξακολουθεί να έρχεται στο μέλλον, ενώ ένας τρίτος ότι ο αντίχριστος ήταν μια αναφορά σε κάτι ή κάποιον στις ημέρες της ειδωλολατρικής Ρωμαϊκής αυτοκρατορίας.

Η ίδια η Αγία Γραφή, ωστόσο, δεν υποστηρίζει αυτές τις λανθασμένες ιδέες. Αντίθετα, μας καλεί να τη διαβάσουμε έχοντας κατά νου ότι ο Θεός δεν μιλάει μάταια και ότι μπορούμε να γνωρίζουμε την αλήθεια των όσων λέει μέσω του Λόγου Του.

`Διαβάστε Ματθ. 24:15, Αποκ. 1:3, Ματθ. 11:29 και Ιερ. 9:23,24. Τι υποδηλώνουν αυτά τα εδάφια σχετικά με την πρόθεση του Θεού να κατανοήσουμε τον Ίδιο και τις αλήθειες της Αγίας Γραφής;`

Πολλά πανεπιστήμια προσφέρουν μαθήματα ανάγνωσης της Αγίας Γραφής. Οι καθηγητές όμως που διδάσκουν αυτά τα μαθήματα δεν πιστεύουν στην Αγία Γραφή. Διδάσκουν την Αγία Γραφή με τον ίδιο τρόπο που θα μπορούσε κανείς να διαβάσει την ειδωλολατρική μυθολογία. Πιστεύουν ότι η Αγία Γραφή μπορεί να μας διδάξει ηθική συμπεριφορά, αλλά δεν πιστεύουν ότι οι ιστορίες της συνέβησαν πραγματικά ή ότι είναι τα λόγια του Θεού προς εμάς. Για αυτούς τους καθηγητές, η ιδέα ότι το βιβλίο αυτό είναι εμπνευσμένο από τον Θεό, είναι γελοία.

Έτσι, διαβάζουν την Αγία Γραφή, αλλά δεν ακούνε τη φωνή του Θεού που μιλάει. Άλλοι καταλήγουν σε συμπεράσματα που είναι εντελώς αντίθετα με το μήνυμα της Αγίας Γραφής. Δίχως να έχουν παραδοθεί στον Κύριο και δίχως μια καρδιά ανοιχτή στο να μάθουν την αλήθεια, είναι πιθανό να απομακρυνθούν όχι μόνο χωρίς το μήνυμά της αλλά και παρανοώντας τον ιερό χαρακτήρα της αγάπης του Θεού που αποκαλύπτεται στις σελίδες της. Αυτό μπορεί να γίνει ευκολότερα από ό,τι πολλοί νομίζουν, για αυτό και η απλή ανάγνωση της Αγίας Γραφής, δίχως το σωστό πνεύμα και την καθοδήγηση του Αγίου Πνεύματος, μπορεί να είναι επιζήμια.

`Σκεψη: Κάποιοι άνθρωποι διαβάζουν την Αγία Γραφή μόνο και μόνο για να βρουν δικαιολογίες και λόγους να μην πιστεύουν στο μήνυμά της. Γιατί αυτή είναι η ακριβώς λάθος συμπεριφορά και σκέψη;`