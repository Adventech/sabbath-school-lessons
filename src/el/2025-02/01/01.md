---
title:  Καποιες Αρχες Της Προφητειας
date:  29/03/2025
---

> <p>Εδαφιο Μνημης</p>
>  «“Αλλά, εκείνoς πoυ καυχάται, ας καυχάται σε τoύτo: Ότι εννoεί και γνωρίζει Εμένα, ότι Εγώ είμαι o Kύριoς, πoυ κάνω έλεoς, κρίση, και δικαιoσύνη επάνω στη γη· επειδή, σ’ αυτά ευαρεστoύμαι”, λέει o Kύριoς» Ιερεμίας 9:24.

### Για τη μελέτη αυτής της εβδομάδας, διαβάστε
Ιερ. 29:23, 24, Ψαλ. 139:1-6, Δαν. 12:4, Αποκ. 22:10, Β’ Τιμ. 3:15-17, Εβρ. 4:12.

Όπως και με πολλά άλλα πράγματα στην Αγία Γραφή, οι περισσότεροι Χριστιανοί διαφωνούν σχετικά με τα προφητικά μηνύματα, γεγονός που συχνά δίνει την πεποίθηση στους άλλους ότι οι προφητείες της Αγίας Γραφής είναι χάσιμο χρόνου. Άλλωστε, αν οι Χριστιανοί δεν μπορούν να συμφωνήσουν στο τι σημαίνουν τα μηνύματα, γιατί να μπει κανείς στον κόπο να τα διαβάσει; Πόσο έγκυρα θα μπορούσαν να είναι; Δυστυχώς, πολλοί πιστοί αρχίζουν επίσης να πιστεύουν ότι ορισμένα βιβλία της Αγίας Γραφής, όπως η Αποκάλυψη με τα ιδιαίτερα μηνύματα για τους έσχατους καιρούς, είναι ακατανόητα. Και έτσι, εφόσον δεν μπορούν να γίνουν κατανοητά, αποφεύγουν να τα διαβάζουν.

Όμως δεν ήταν πάντοτε έτσι. Τους πρώτους δεκαοκτώ αιώνες της χριστιανικής ιστορίας, οι περισσότεροι χριστιανοί κατανοούσαν της Βιβλικές προφητείες και συμφωνούσαν σχετικά με τα βασικά μηνύματά τους. Ο Θεός θέλει τα παιδιά Του να κατανοούν τα ιδιαίτερά Του μηνύματα: «Σας παρακαλώ δε, αδελφοί, στο όνομα του Kυρίου μας Iησού Xριστού, να λέτε όλοι το ίδιο, και να μην υπάρχουν μεταξύ σας σχίσματα, αλλά να είστε εντελώς ενωμένοι, έχοντας το ίδιο πνεύμα και την ίδια γνώμη» (Α’ Κορ. 1:10).

Αυτήν την εβδομάδα, θα εξερευνήσουμε κάποιες αρχές που οδηγούν σε μια σαφή και βάσιμη κατανόηση των μηνυμάτων του Θεού για τον έσχατο καιρό.