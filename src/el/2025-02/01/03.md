---
title:  Ο Θεος Θελει Να Γινει Κατανοητος
date:  31/03/2025
---

Σας έχει συμβεί ποτέ σε μια ξένη χώρα, να χρειαστεί να επικοινωνήσετε για μια επείγουσα ανάγκη με κάποιον, ενώ μόλις και μετά βίας μιλάτε τη γλώσσα του; Ξέρετε τι να πείτε, αλλά δεν έχετε το κατάλληλο λεξιλόγιο για να το εκφράσετε.

Με τον Θεό, προκύπτει ένα διαφορετικό πρόβλημα. «Aλλά, όσo ψηλoί είναι oι oυρανoί από τη γη,» λέει, «έτσι και oι δρόμoι Μoυ είναι ψηλότερoι από τoυς δρόμoυς σας, και oι βoυλές Μoυ από τις δικές σας βoυλές» (Ησ. 55:9). Το πρόβλημα δεν είναι ότι ο Θεός δεν έχει το λεξιλόγιο να επικοινωνήσει μαζί μας, αλλά ότι εμείς δεν έχουμε το λεξιλόγιο και τη διανοητική ικανότητα να Τον κατανοήσουμε πλήρως.

Τι υποδηλώνουν τα παρακάτω εδάφια σχετικά με την κατανόηση του Θεού σε σύγκριση με τη δική μας;

Ψαλ. 139:1-6

Ψαλ. 147:5

Ρωμ. 11:33

Α’ Ιωάν. 3:20

Η αλήθεια είναι ότι ποτέ δεν θα κατανοήσουμε πλήρως τον νου του Θεού, επειδή είναι άπειρος και παντογνώστης. Άλλωστε, δεν μπορούμε να κατανοήσουμε τα πάντα για τη δημιουργία, πώς θα μπορούσαμε να κατανοήσουμε πλήρως τον Δημιουργό;

Αν και δεν μπορούμε να κατανοήσουμε τα πάντα, μπορούμε ωστόσο να καταλάβουμε ό,τι είναι απαραίτητο για τη σωτηρία μας (Β’ Τιμ. 3:14, 15). Όταν οι απόστολοι εξηγούσαν το ευαγγέλιο στους ακροατές τους, συχνά αναφέρονταν στην εκπληρωμένη προφητεία. Επομένως, μπορούμε να συμπεράνουμε ότι ένας από τους βασικούς σκοπούς των προφητειών για τον έσχατο καιρό είναι να επεξηγήσει το σχέδιο της σωτηρίας. Στο τέλος, τα ιδιαίτερα μηνύματα του Θεού στην Αγία Γραφή πρέπει να μας οδηγήσουν στον Ιησού και την υπόσχεση της σωτηρίας που Εκείνος προσφέρει σε όλη την ανθρωπότητα.

Ο Κύριος, μέσω του Οποίου δημιουργήθηκαν τα πάντα (Κολ. 1:16, Ιωάν. 1:1-3), κατέβηκε στη γη και πρόσφερε τον Εαυτό Του ως θυσία στον Σταυρό για τις αμαρτίες κάθε ανθρώπου, ακόμη και του πιο αμαρτωλού. Τόσο πολύ αγαπά ο Θεός όλους μας. Και έχοντας κάνει όλα αυτά για εμάς, ο Κύριος προφανώς θέλει όλοι, συμπεριλαμβανομένων και των χειρότερων αμαρτωλών, να γνωρίζουν τι μας προσφέρει μέσω του Ιησού Χριστού. Και τα ιδιαίτερα μηνύματα των προφητειών, μας βοηθούν να το μάθουμε.

`Σκεψη: Αν και υπάρχουν πολλά που δεν γνωρίζουμε, γιατί είναι ζωτικής σημασίας να επικεντρωθούμε στα όσα γνωρίζουμε και να τα ακολουθήσουμε, αντί να εμμένουμε σε αυτά που δεν γνωρίζουμε;`