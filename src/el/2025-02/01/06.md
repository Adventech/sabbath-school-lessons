---
title:  Μεταφορικα ή Κυριολεκτικα;
date:  03/04/2025
---

Όταν μελετάμε τις ιδιαίτερες προφητείες για το μέλλον, είναι πολύ βασικό να γνωρίζουμε πότε πρέπει να εκλαμβάνουμε τη γλώσσα της Αγίας Γραφής κυριολεκτικά και πότε μεταφορικά. Πώς μπορούμε όμως να προσδιορίσουμε αν ο συγγραφέας χρησιμοποιεί συμβολική γλώσσα και πώς μπορούμε να γνωρίζουμε τι αντιπροσωπεύει το σύμβολο ή η απεικόνιση; Ο καλύτερος τρόπος για αυτό είναι να δούμε πώς χρησιμοποιείται το ίδιο σύμβολο σε όλη την Αγία Γραφή και όχι πώς χρησιμοποιείτε στη σύγχρονη εποχή. Για παράδειγμα, κάποιοι θεωρούν ότι το σύμβολο της αρκούδας στο Δανιήλ 7:υποδεικνύει τη Ρωσία, επειδή η εικόνα αυτή χρησιμοποιείται συχνά σήμερα ως σύμβολο της Ρωσίας. Αυτός όμως δεν είναι ο σωστός και ασφαλής τρόπος ερμηνείας των προφητικών συμβολισμών.

**Διαβάστε τα ακόλουθα εδάφια αφήνοντας την Αγία Γραφή να είναι ο ερμηνευτής της. Ποιο είναι το προφητικό σύμβολο που είναι κοινό σε κάθε περίπτωση και τι λέει η Αγία Γραφή ότι αντιπροσωπεύει;**

`Δαν. 7:7, 8:3, 7:24`

`Αποκ. 1:16, Εφεσ. 6:17, Εβρ. 4:12`

`Αποκ. 12:1, 21:2, Εφεσ. 5:31, 32, Ιερ. 6:2`

Αφήνοντας την Αγία Γραφή να εξηγήσει η ίδια τον εαυτό της, πολλά από τα δυσκολονόητα σημεία για την κατανόησή της, θα εξαλειφθούν. Για παράδειγμα, βλέπουμε ότι ένα κέρας μπορεί να συμβολίζει μια πολιτική δύναμη ή ένα έθνος. Μια ρομφαία μπορεί να συμβολίζει τον Λόγο του Θεού. Μια γυναίκα να συμβολίζει την εκκλησία. Εδώ βλέπουμε ξεκάθαρα την Αγία Γραφή να εξηγεί η ίδια τον εαυτό της.

Αυτό που ωστόσο μένει να απαντηθεί, είναι γιατί ο Θεός μάς μιλάει με συμβολισμούς και όχι κυριολεκτικά; Γιατί, για παράδειγμα, ο Πέτρος αναφέρει έμμεσα τη Ρώμη ως Βαβυλώνα, στην Α’ Πέτρου 5:13;

Μπορεί να υπάρχουν πολλοί λόγοι για τους οποίους ο Θεός επέλεξε να επικοινωνεί συμβολικά στις προφητείες. Στην περίπτωση της εκκλησίας στην Καινή Διαθήκη, για παράδειγμα, αν το βιβλίο της Αποκάλυψης είχε κατονομάσει ξεκάθαρα τη Ρώμη τότε η εκκλησία θα μπορούσε να είχε υποφέρει από τη Ρώμη χειρότερα από ό,τι ήδη υπέφερε. Όποιοι κι αν είναι οι λόγοι, μπορούμε να έχουμε εμπιστοσύνη στο ότι ο Θεός θέλει να καταλάβουμε τι σημαίνουν τα σύμβολα.

`Σκεψη: Ακόμη και αν κάποια σύμβολα και προφητείες παραμένουν μυστήρια, πώς το να εστιάζουμε σε αυτά που καταλαβαίνουμε μπορεί να ενισχύσει την πίστη μας;`