---
title:  Ελπιδα Εν Μεσω Αναταραχων
date:  26/05/2025
---

Μεγάλο μέρος της γραφής στο βιβλίο των Ψαλμών είναι συμβολικό. Αλλά όταν οι Ψαλμοί μιλούν για το πώς ο Θεός θα κάνει εκ νέου τη γη, γνωρίζουμε ότι αυτό είναι υπόσχεση και όχι κάτι το συμβολικό. Ο Ψαλμός 46:μας υπενθυμίζει ότι η γη θα αλλάξει έντονα κατά την επιστροφή του Χριστού. Όμως δεν είναι μόνο οι βράχοι και οι ωκεανοί που θα επηρεαστούν. Η μεγάλη κορύφωση της ιστορίας της γης θα σημάνει την κατάρρευση όλων των επίγειων βασιλείων και των άθλιων συστημάτων της ανθρώπινης διακυβέρνησης που έχουν προκαλέσει τόσα δεινά κατά τη διάρκεια των χιλιετιών της.

Στο τέλος όλες αυτές οι δυνάμεις, καθώς και όλο το κακό και τα δεινά που έχουν επιφέρει στην ανθρωπότητα, θα φτάσουν στο τέλος τους.

`Διαβάστε Ιερ. 4:23-26. Τι βλέπουμε εδώ για την κατάληξη αυτού του κόσμου, τουλάχιστον μέχρι να υπάρξει Νέος Ουρανός και Νέα Γη; `

Οι προφητείες της Αγίας Γραφής, μας δείχνουν τι θα συμβεί στη γη. Για παράδειγμα, το όραμα του Δαν. 7:μας δείχνει μια φουρτουνιασμένη θάλασσα μέσα από την οποία αναδύονται τα έθνη του κόσμου. Οι άνεμοι της διαμάχης και του πολέμου πνέουν πάνω από τη θάλασσα των εθνών (συμβολισμός των ανθρώπων της γης). Από τη θάλασσα αναδύονται το ένα βασίλειο μετά το άλλο. Κανένα από αυτά τα βασίλεια δεν μπορεί να λύσει τα ουσιαστικά προβλήματα που ταλαιπωρούν το ανθρώπινο γένος. Οι επίγειοι ηγέτες, τους οποίους εμπιστευόμαστε, μας απογοητεύουν καθώς αποδεικνύονται σχεδόν πάντα τόσο εγωιστές και αμαρτωλοί όσο και όλοι μας.

Κανένα από τα βασίλεια που παρουσιάστηκε στον Δανιήλ δεν αποδείχθηκε ασφαλής κατοικία για τον λαό του Θεού, παρότι μερικά ήταν καλύτερα από άλλα. Γνωρίζουμε όμως ότι είμαστε υπήκοοι της βασιλείας του Θεού (Φιλιπ. 3:20) και ότι πάνω ψηλά από το χάος αυτού του πλανήτη υπάρχει ένας θρόνος που είναι ασάλευτος (Ιεζ. 1:26). Ο Ιησούς δήλωσε ότι ο κόσμος μας θα κινείται σε βαθύτερες αναταραχές καθώς πλησιάζει η Δευτέρα Παρουσία (Ματθ. 24). Μπορούμε όμως, ανεξάρτητα από την κατάσταση του πλανήτη μας, να αντέξουμε έχοντας πίστη ότι ο Θεός εξακολουθεί να έχει τον έλεγχο και θα εκπληρώσει τις υποσχέσεις Του: «Tα έθνη φρύαξαν· oι βασιλείες σαλεύτηκαν· έδωσε τη φωνή Τoυ· η γη διαλύθηκε. O Kύριoς των δυνάμεων είναι μαζί μας· πρoπύργιό μας είναι o Θεός του Iακώβ» (Ψαλ. 46:6, 7). Βραχυπρόθεσμα, τα πράγματα δεν πάνε πολύ καλά και ούτε θα πάνε. Μακροπρόθεσμα, λόγω του Ιησού Χριστού, όλα είναι εντελώς διαφορετικά.

`Σκεψη: Αναμφίβολα, ο κόσμος μας μοιάζει να κινείται εκτός ελέγχου. Πώς η προφητεία στο Δαν. 7:μπορεί να μας δώσει ελπίδα ότι ο Θεός θα διευθετήσει τα πράγματα αν Τον εμπιστευτούμε;`