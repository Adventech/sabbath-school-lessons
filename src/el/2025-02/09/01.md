---
title:  Στους Ψαλμους – Μέρος 2Ο
date:  24/05/2025
---

> <p>Εδαφιο Μνημης</p>
>  «Ας Σε υμνούν oι λαoί, Θεέ· ας Σε υμνoύν όλoι oι λαoί. Aς ευφρανθούν και ας αλαλάξουν τα έθνη· επειδή, θα κρίνεις τoυς λαoύς με ευθύτητα, και θα oδηγήσεις τα έθνη στη γη.» Ψαλμοί 67:3, 4.

### Για τη μελέτη αυτής της εβδομάδας, διαβάστε
Ψαλ. 46, Ιερ. 4:23-26, Ψαλ. 47:1-4, Α’ Θεσ. 4:13-17, Ψαλ. 75, Αποκ. 14:6-12.

Όταν σκεφτόμαστε τα τελευταία γεγονότα, τείνουμε να εστιάζουμε στα θηρία και τις δυνάμεις της Αποκάλυψης. Και φυσικά, έχουν μεγάλο ρόλο και σημαντικό. Για αυτό ο Θεός τα συμπεριέλαβε στην Αγία Γραφή για να τα καταλάβουμε (δείτε Αποκ. 1:3).

Οι προφητείες, ωστόσο, έχουν να κάνουν με βασικά ζητήματα που σχετίζονται με την αμαρτία και τα δεινά, την κρίση, τη μάχη μεταξύ καλού και κακού, τη φύση της δικαιοσύνης και της αδικίας, τους διωγμούς κ.α.

Οι Ψαλμοί μιλούν επίσης για αυτά τα θέματα σε μεγάλο βάθος, εξερευνώντας σχεδόν κάθε πιθανό ανθρώπινο συναίσθημα – από την σκοτεινή απογοήτευση μέχρι την αμέριστη χαρά. Βλέπουμε τον λαό Ισραήλ να προετοιμάζεται για μάχη ενάντια στις δυνάμεις του σκότους. Διαβάζουμε για άτομα που παλεύουν με το ερώτημα γιατί ο Θεός δεν αντιμετωπίζει το κακό άμεσα, κάτι που όλοι έχουμε αναρωτηθεί. Κατευθυνόμαστε στον ναό για απαντήσεις, και υπάρχουν επίσης επανειλημμένες αναφορές στην ιδιότητα του Θεού ως Δημιουργού. Όλα αυτά είναι θέματα και ερωτήματα τα οποία ενδιαφέρουν και εμάς σήμερα. Για αυτό θα συνεχίσουμε να αναλύουμε το βιβλίο των Ψαλμών ώστε να μάθουμε περισσότερα για αυτές τις κρίσιμες αλήθειες.