---
title:  Κρασι Και Αιμα
date:  28/05/2025
---

`Διαβάστε Ψαλ. 75. Τι αποκαλύπτει αυτός ο ψαλμός για ορισμένα από τα ζητήματα που διακυβεύονται στην κρίση; Διαβάστε επίσης Ματθ. 26:26-29 και Αποκ. 14:9-12. Πώς μας βοηθούν αυτά τα εδάφια να κατανοήσουμε το έργο που θα κάνει ο Θεός;`

Ορισμένοι μελετητές της Αγίας Γραφής πιστεύουν ότι ο Ψαλμός 75:ψάλθηκε όταν ο Θεός εξολόθρευσε τον στρατό του Σενναχειρείμ (Β’ Χρον. 32, Β’ Βασ. 19). Αυτή η ιστορία μοιάζει να παραπέμπει στην τελική καταστροφή των ασεβών στην Αποκ. 20. Ο λαός του Θεού βρίσκεται μέσα στην Άγια Πόλη με τον Δίκαιο Βασιλιά τους όταν οι στρατιές του κακού ανεβαίνουν και τους περικυκλώνουν, και στη συνέχεια καταστρέφονται από τον Ίδιο τον Θεό.

Ένα από τα πράγματα που διορθώνει ο Θεός στην κρίση είναι η κατάχρηση της εξουσίας. Οι αμαρτωλοί άνθρωποι δεν ζουν πλέον για τους άλλους ή για τη δόξα του Θεού, αλλά για τον εαυτό τους. Σήμερα, με πολλούς τρόπους, ζούμε με τις συνέπειες της επιλογής να πιστεύουμε ότι δεν υπάρχει νόημα ή αντικειμενικό ηθικό πρότυπο στο σύμπαν (ηθικός νόμος που να διέπει τον ουρανό και τη γη). Αν πρόκειται να υπάρξει νόημα, ο υπαρξιστής φιλόσοφος Φρίντριχ Νίτσε επέμενε ότι πρέπει εμείς να το επινοήσουμε για τον εαυτό μας και να θεωρήσουμε ότι το σύμπαν υπάρχει προς όφελός μας. Κάθε άτομο, ως αποτέλεσμα, συμπεριφέρεται σαν να είναι θεός.

(Δυστυχώς, ο Νίτσε τρελάθηκε. Υπέστη νευρική κατάρρευση σε έναν δρόμο στην Ιταλία, όταν προσπάθησε να σταματήσει έναν αμαξά που μαστίγωνε το άλογό του. Στη συνέχεια, πέρασε τα επόμενα 11 χρόνια της ζωής του σε κατάσταση ψυχικής διαταραχής, έως τον θάνατό του το 1900.)

Όσο άσχημα κι αν είναι τα προβλήματά μας, ως πιστοί μας υπενθυμίζεται να ζούμε με ελπίδα και να μην κρίνουμε το μέλλον από τα τρέχοντα γεγονότα. Εύκολα μπορεί να απελπιστούμε καθώς βλέπουμε τους πυλώνες του πολιτισμού να διαβρώνονται από την καρδιά και τον νου άθεων ανθρώπων ή από όσων οι απόψεις για τον Θεό δεν βασίζονται στην Αγία Γραφή. Ζούμε σε μία περίοδο όπου οι ηθικές αξίες, ακόμη και πράγματα τόσο βασικά όσο το ανθρώπινο φύλο – αρσενικό και θηλυκό έχουν προσβληθεί, τουλάχιστον σε ορισμένα μέρη του κόσμου. Κάποιοι τύποι ανηθικότητας, πράγματα για τα οποία πολλοί άνθρωποι θα ντρέπονταν να μιλήσουν, ακόμη και κατ’ ιδίαν, πλέον επαινούνται και χειροκροτούνται δημοσίως. Τόσο άσχημη έχει γίνει η κατάσταση.

`Σκεψη: Όλοι πρέπει να κάνουμε τώρα το καθήκον μας στο να προσπαθήσουμε να κάνουμε τη ζωή των άλλων ανθρώπων καλύτερη. Γιατί είναι σημαντικό να θυμόμαστε πάντοτε ότι ο Θεός πρέπει πρώτα να καταστρέψει αυτή τη γη και να τη φτιάξει καινούργια, πριν αναδημιουργήσει τα πάντα διορθωμένα;`