---
title:  Περαιτερω Μελετη
date:  30/05/2025
---

Διαβάστε Ψαλ. 133, Πράξ. 1:4-9, και Αποκ. 5:4-7.

«Στην εποχή των πατριαρχών η επιρροή του Αγίου Πνεύματος συχνά είχε εκδηλωθεί με αξιόλογο τρόπο, ποτέ όμως στην πληρότητά της. Πιστοί τώρα στο λόγο του Σωτήρα, οι μαθητές παρουσίαζαν τις ικεσίες τους για το δώρο αυτό, ενώ στον ουρανό ο Χριστός πρόσθετε τη συνηγορία Του. Ζητούσε τη δωρεά του Αγίου Πνεύματος για να τη μεταδώσει στο λαό Του.» Π.Α. σελ. 26.

Οι μαθητές έλαβαν την εντολή να μαρτυρήσουν για τον Χριστό «μέχρι το ακρότατο μέρος της γης» (Πράξ. 1:8), ένα έργο το οποίο θα προμήνυε την επιστροφή του Χριστού (Ματ. 24:14). Εμείς πρέπει να συνεχίσουμε αυτό που εκείνοι ξεκίνησαν.

Όταν ο Χριστός μας είπε να κηρύξουμε το Ευαγγέλιο στον κόσμο, δεν μας άφησε να αναρωτιόμαστε το πώς θα συμβεί αυτό. Το έργο κατευθύνεται από το ουράνιο Αγιαστήριο. Το έργο μας είναι άρρηκτα συνδεδεμένο με τον Ιησού Χριστό – Αυτός μας καθοδηγεί και μας ενδυναμώνει. Είναι το έργο Του, όχι το δικό μας – μας ζητείται να ακολουθήσουμε την καθοδήγησή Του. Έτσι λειτούργησε και με τον λαό Ισραήλ: ο Θεός τούς ζήτησε να ακολουθήσουν τις οδηγίες Του, και στη συνέχεια έκανε τα αδύνατα, δυνατά. Το Άγιο Πνεύμα εργάζεται ήδη στις καρδιές των συνανθρώπων μας. Ο Θεός ζητά να είμαστε παρόντες όταν φτάσει η στιγμή της απόφασης, ώστε να τους προσκαλέσουμε να ενωθούν με τον λαό του Θεού που θα στέκεται μαζί με το Αρνίο στη Σιών. Δεν χρειάζεται να επινοήσουμε νέα μέσα και μεθόδους, γιατί ποτέ δεν ήμασταν εμείς οι υπεύθυνοι του έργου.

**Ερωτησεις για συζητηση**

`1.	Υπάρχουν πολλοί άνθρωποι που δεν έχουν προσεγγιστεί, παρότι τα μηνύματα των τριών αγγέλων έχουν φτάσει σε ολόκληρο τον κόσμο. Πώς μπορούμε ως εκκλησία να εκπληρώσουμε καλύτερα το έργο για το οποίο μας χρησιμοποιεί ο Χριστός;`

`2.	Στην Αποκ. 5:ο Ιωάννης βλέπει το σφραγισμένο βιβλίο να δίνεται στο Αρνίο, επειδή είναι ο Μόνος Άξιος. Όταν ανοίγουν οι σφραγίδες του στην Αποκ. 6, βλέπουμε την ιστορία της εκκλησίας της Καινής Διαθήκης να έχει προειπωθεί με σαφήνεια μέχρι το τέλος του κόσμου. Τι διδάγματα μπορούμε να λάβουμε από αυτήν την περιγραφή για τον τρόπο με τον οποίο ο Θεός σκοπεύει να ολοκληρώσει το έργο;`

`3.	Ποια γεγονότα στον κόσμο σήμερα θα μπορούσαν εύκολα να οδηγήσουν σε αυτά που ξέρουμε ότι έρχονται σύμφωνα με την Αποκ. 13:και 14; Ποια εμπόδια παραμένουν; `