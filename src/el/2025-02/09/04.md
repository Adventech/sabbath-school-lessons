---
title:  Κατω Απο Τα Ποδια Του
date:  27/05/2025
---

`Διαβάστε Ψαλ. 47:1-4. Τι λένε αυτά τα εδάφια για τη θέση μας στη βασιλεία του Χριστού; `

Μακροπρόθεσμα, το μέλλον είναι λαμπρό. Μέχρι τότε, η ζωή μας θα είναι γεμάτη δεινά, επειδή δώσαμε την κυριαρχία του πλανήτη στον Εωσφόρο. Όταν ο Σατανάς εμφανίστηκε στο συμβούλιο του ουρανού, καυχήθηκε μπροστά στον Θεό ότι η γη τού ανήκει. «Ο Kύριoς είπε στoν Σατανά: “Aπό πού έρχεσαι;” Kαι o Σατανάς απάντησε στoν Kύριo, και είπε: “Καθώς διάβηκα ολόγυρα τη γη, και περπάτησα μέσα σ’ αυτή, νάμαι.”» (Ιώβ 1:7).

Ο Σατανάς δήλωνε την ιδιοκτησία του. Στα χρόνια της Παλαιάς Διαθήκης, το πάτημα του ποδιού χρησιμοποιούνταν για να δηλώσει την ιδιοκτησία. Ο Θεός είπε στον Αβραάμ: «διάσχισε τη γη, και κατά το μάκρος της, και κατά το πλάτος της· επειδή, σε σένα θα τη δώσω» (Γέν 13:17).

`Συγκρίνετε Α’ Θεσ. 4:13-17 και Ζαχ. 14:4 εστιάζοντας στα πόδια του Χριστού. Ποια διαφορά βρίσκετε μεταξύ τους και τι διδασκόμαστε για αυτές τις δύο διαφορετικές, αν και σχετικές, πτυχές της τελικής κυριαρχίας του Χριστού;`

Σχετικά με το τι θα κάνει ο Χριστός στο τέλος των χιλίων ετών, η Ε. Χουάιτ γράφει: «Ο Χριστός κατεβαίνει στο Όρος των Ελαιών από όπου αναλήφθηκε μετά την ανάστασή Του, και όπου οι άγγελοι επανέλαβαν την υπόσχεση της επιστροφής Του. Όπως λέει ο προφήτης: “Κύριος ο Θεός μου θέλει ελθεί, και μετά σου πάντες οι άγιοι. Και οι πόδες Αυτού θέλουσι σταθή κατά την ημέραν εκείνην επί του Όρους των Ελαιών, του απέναντι της Ιερουσαλήμ εξ ανατολών. Και το Όρος των Ελαιών θέλει σχισθή κατά το μέσον αυτού… και θέλει γείνει κοιλάς μεγάλη σφόδρα.” “Και ο Κύριος θέλει είσθαι βασιλεύς εφ’όλην την γην. Εν τη ημέρα εκείνη θέλει είσθαι Κύριος είς και το όνομα αυτού έν.” Ζαχαρίας 14[ιδ΄] 5,4,9. Καθώς η Νέα Ιερουσαλήμ κατεβαίνει από τον ουρανό μέσα στο εκθαμβωτικό της μεγαλείο και καταλήγει στον τόπο που καθαρίσθηκε και ετοιμάσθηκε για να καταληφθεί από αυτήν, ο Χριστός ακολουθούμενος από το λαό Του και τους αγίους αγγέλους, εισέρχεται στην Αγία Πόλη.» Τ.Π.Σ. σελ. 788, 789

`Σκεψη: Πόσο ποιο δύσκολη θα ήταν η ζωή και πόσο μάταιη αν όλα τελείωναν, για πάντα, με τον θάνατο; Αναλογιστείτε τι ελπίδα μας δίνει ο Θεός στον Ιησού Χριστό.`