---
title:  «Βoηθεια Ετoιμοτατη Μεσα Στις Θλιψεις»
date:  25/05/2025
---

`Διαβάστε Ψαλ. 46. Ποιο μήνυμα ελπίδας μπορούμε να λάβουμε εν μέσω αναταραχών στη ζωή μας τώρα, αλλά και για όσων θα έρθουν μελλοντικά στις έσχατες ημέρες, καθώς η Μεγάλη Διαμάχη διαδραματίζεται εδώ στη γη;`

Ο Ψαλμός 46:φαίνεται να αγγίζει ένα θέμα που συναντάμε και στο βιβλίο της προς Εβραίους: το κάτι καλύτερο. Ο Ιησούς είναι καλύτερος από τον επίγειο αρχιερέα, η θυσία Του είναι καλύτερη από όλες τις θυσίες των ζώων και το ουράνιο Αγιαστήριο είναι καλύτερο από όλους τους ναούς στη γη.

Ωστόσο, ο Ψαλμός αυτός ακολουθεί διαφορετική προσέγγιση. Ο συγγραφέας δεν παίρνει τα καλά πράγματα και τα αντιπαραβάλλει με τα καλύτερα. Αντιπαραβάλλει έναν κόσμο σε εξέγερση – και τις τρομερές συνέπειες που έχει επιφέρει – με την υπόσχεση των καλύτερων πραγμάτων που σχεδιάζει ο Θεός για εμάς.

Πραγματικά, αυτός ο Ψαλμός είναι γεμάτος ελπίδα και υποσχέσεις. Ακόμη και μέσα στην ερημιά, τις δοκιμασίες, τα βάσανα, και τους πολέμους που αντιμετωπίζουμε, πρέπει να θυμόμαστε ότι ο Θεός λέει: «Hσυχάστε, και γνωρίστε ότι Εγώ Είμαι o Θεός». Και συνεχίζει, «θα υψωθώ ανάμεσα στα έθνη· θα υψωθώ στη γη» (εδ. 10) – να αναπαυθούμε στη βεβαιότητα ότι μια μέρα όλα αυτά θα τελειώσουν και ότι ο Κύριος θα υψωθεί στη γη.

Προσέξτε επίσης τι άλλο γράφει: «Γι’ αυτό, δεν θα φoβηθoύμε και αν η γη σαλευτεί, και τα βoυνά μετατoπιστoύν στο μέσον των θαλασσών» (εδ. 2). Αυτό το εδάφιο, μας βοηθά να σκεφτούμε τι θα συμβεί κατά τη Δευτέρα Παρουσία: «Kαι ο ουρανός αποχωρίστηκε “σαν τυλιγμένο βιβλίο”, και κάθε βουνό και νησί κινήθηκαν από τους τόπους τους» (Αποκ. 6:14). «Προσμένοντας και σπεύδοντας στην παρουσία της ημέρας του Θεού, κατά την οποία οι ουρανοί, καθώς θα φλέγονται, θα διαλυθούν, και τα στοιχεία, ενώ θα καίγονται, θα χωνευτούν» (Β’ Πέτ. 3:12). Ο σημερινός μας κόσμος, με όλα τα συνακόλουθα δεινά του, δεν πρόκειται να διαρκέσει για πάντα. Και αυτό που έρχεται μετά, μας υπόσχεται κάτι που το μυαλό μας τώρα μόλις και μετά βίας μπορεί να συλλάβει. Προς το παρόν όμως, πρέπει να κρατηθούμε διατηρώντας την πίστη μας προσκολλημένοι στην αποκάλυψη του Θεού την οποία έχουμε – κυρίως για τον Εσταυρωμένο Ιησού.

`Σκεψη: Όσο άσχημα κι αν είναι τα πράγματα στον κόσμο και όσο χειρότερα κι αν γίνουν, ποια ελπίδα πρέπει να αντλούμε από τα όσα γνωρίζουμε από τον Σταυρό για την ευσπλαχνία, τη δύναμη και τον χαρακτήρα του Θεού;`