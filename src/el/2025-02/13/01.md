---
title:  Εικονες Του Τελους
date:  21/06/2025
---

> <p>Εδαφιο Μνημης</p>
>  «Kαι εκείνος τους είπε: Eγώ είμαι Eβραίος· και σέβομαι τον Kύριο τον Θεό του ουρανού, που δημιούργησε τη θάλασσα και την ξηρά» Ιωνάς 1:9.

### Για τη μελέτη αυτής της εβδομάδας, διαβάστε
Ματ. 12:38-42, Ιωνά 3:5-10, Αποκ. 18:4, Δαν. 5:1-31, Αποκ. 16:12-19, Β’ Χρον. 36:22, 23.

Αυτή την εβδομάδα θα ρίξουμε μια τελευταία ματιά σε ιστορίες που βοηθούν να κατανοήσουμε καλύτερα τους έσχατους καιρούς. Θα εξετάσουμε την αποστολή του προφήτη Ιωνά στη Νινευή, την πτώση της Βαβυλώνας και την άνοδο του Κύρου, του Πέρση βασιλιά που απελευθέρωσε τον λαό του Θεού και τους επέτρεψε να επιστρέψουν στη Γη της Επαγγελίας.

Όπως και οι άλλες ιστορίες που εξετάσαμε, αυτές οι αφηγήσεις έχουν βαθύ νόημα για κάθε γενιά. Αλλά έχουν κυρίως σημασία για τις τελευταίες γενιές που ζουν πριν από την επιστροφή του Χριστού. Μπορούμε, δηλαδή, να εξορύξουμε από αυτές διάφορα στοιχεία που θα μας βοηθήσουν να κατανοήσουμε καλύτερα αυτό που ονομάζουμε «παρούσα αλήθεια».

Ταυτόχρονα, πρέπει να θυμόμαστε ένα πράγμα για όλες αυτές τις ιστορίες που φαίνεται να προμηνύουν τα γεγονότα των εσχάτων ημερών: να μην προσπαθούμε να αναλύσουμε κάθε λεπτομέρεια σε σημείο που να δημιουργούμε προφητικούς παραλογισμούς, αλλά να εξετάζουμε τα γενικά θέματα και τις έμμεσες αναφορές προσπαθώντας να τα καταλάβουμε με τον ίδιο τρόπο που καταλαβαίνουμε τις παραβολές του Ιησού. Να μη στραγγίζουμε κάθε λεπτομέρεια με την ελπίδα να βρούμε κάποια κρυμμένη αλήθεια, αλλά να αναζητούμε τα κύρια σημεία και τις αρχές από τα οποία μπορούμε να ανακαλύψουμε στοιχεία που αφορούν τους έσχατους καιρούς.