---
title:  Περαιτερω Μελετη
date:  27/06/2025
---

Διαβάστε Ε. Χουάιτ, Π.Β. σελ. 367-370.

«Σε κάθε έθνος το οποίο διαδραματίζει κάποιο ρόλο, έχει επιτραπεί να καταλάβει τη θέση του επάνω στη γη για να προσδιορισθεί το γεγονός αν θα εκπληρώσει ή όχι τις προθέσεις του Φύλακα (Παρατηρητή) και του Αγίου. Η προφητεία χάραξε το ξεκίνημα και την άνοδο των μεγάλων κοσμοκρατοριών - της Βαβυλώνας, της Μηδοπερσίας, της Ελλάδας και της Ρώμης. Με την καθεμιά από αυτές, όπως και με τα μικρότερης ολκής κράτη, η ιστορία επαναλαμβάνεται. Το καθένα πέρασε από τη δοκιμαστική περίοδο και το καθένα απέτυχε, η δόξα του έσβησε, η δύναμή του εξαφανίσθηκε.

»Παρόλο ότι τα έθνη απέρριψαν τις αρχές του Θεού και με την απόρριψη αυτή προξένησαν τη δική τους καταστροφή, μια θεϊκή όμως πρόθεση υπερισχύουσα βρίσκεται σε δράση στο διάβα των αιώνων» Π.Β. σελ. 367.

Στο Ιερ. 18, ο προφήτης παρατηρεί έναν αγγειοπλάστη να διαμορφώνει τον πηλό. Την εικόνα αυτή του αγγειοπλάστη που δουλεύει τον πηλό, χρησιμοποιεί ο Θεός για να εξηγήσει έναν σημαντικό κανόνα: Τα περισσότερα ειδικά μηνύματα στην Αγία Γραφή εξαρτώνται από τις επιλογές μας. Ο Κύριος λέει στον Ιερεμία: «Kατά τη στιγμή, πoυ θα μιλoύσα ενάντια σε έθνoς ή ενάντια σε βασιλεία, για να ξεριζώσω και να κατασκάψω, και να καταστρέψω, αν τo έθνoς εκείνo, ενάντια στo oπoίo μίλησα, επιστρέψει από την κακία τoυ, θα μετανoήσω από τo κακό πoυ είχα σκεφθεί να κάνω σ’ αυτό. Kαι κατά τη στιγμή, πoυ θα μιλoύσα για ένα έθνoς ή για μία βασιλεία, να oικoδoμήσω, και να φυτέψω, αν κάνει κακό μπρoστά Μoυ, ώστε να μη υπακoύει στη φωνή Μoυ, τότε θα μετανoήσω για τo καλό, με τo oπoίo είχα πει να τo αγαθoπoιήσω» (Ιερ. 18:7-10).

**Ερωτησεις για συζητηση**

`1.	Σκεφτείτε τη δήλωση του Ιησού, στο Ματ. 12:39-42, ότι στην κρίση θα δείξει στους Νινευίτες περισσότερο έλεος από ό,τι στον λαό Του που απομακρύνθηκε από την αλήθεια. Τι μπορεί να διδαχθεί η εκκλησία του Θεού από αυτήν την προειδοποίηση;`

`2.	Προσέξτε τη δήλωση της Ε. Χουάιτ ότι με κάθε επόμενη αυτοκρατορία «η ιστορία επαναλαμβάνεται» Π.Β. σελ. 367. Ποια κοινά σημεία βλέπετε μεταξύ όλων αυτών των αυτοκρατοριών που αναφέρονται στην προφητεία; Σε τι ακολούθησαν την ίδια προφητική πορεία; Με ποιον τρόπο τις ακολουθεί επίσης ο σημερινός μας κόσμος;`

`3.	Σκεφτείτε σχετικά με το ότι συχνά δεν είναι το μυαλό, η διάνοια που αποτρέπει τους ανθρώπους από την πίστη, αλλά η καρδιά. Πώς θα μπορούσε αυτή η γνώση να επηρεάσει τον τρόπο με τον οποίο δίνετε μαρτυρία στους άλλους;`