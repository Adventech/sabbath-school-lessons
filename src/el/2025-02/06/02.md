---
title:  Ματαιες Θυσιες;
date:  04/05/2025
---

Μερικές φορές οι σύγκριση δύο ιδεών μπορεί να είναι πολύ διδακτική. Μπορούμε να μάθουμε πολλά για τη φύση της θυσίας από τις περιπτώσεις που ο Θεός απέρριπτε τις θυσίες του λαού Του.

`Συγκρίνεται Ησ. 1:2-15 με 56:6, 7 και Ψαλ. 51:17. Ποια σημαντικά μαθήματα για τη θυσία βρίσκουμε σε αυτά τα εδάφια;`

Αυτό το τραγικό επεισόδιο στην ιστορία του Ισραήλ δεν ήταν η πρώτη φορά που ο Θεός απέρριψε μια θυσία – κάτι παρόμοιο συνέβη από πολύ νωρίς στην ανθρώπινη ιστορία, όταν η θυσία του Άβελ έγινε αποδεκτή από τον Θεό, ενώ η θυσία του Κάιν όχι. Αυτή η ιστορία μάς επιτρέπει να αντιπαραβάλουμε τις θυσίες που έγιναν αποδεκτές από τον Θεό με τις θυσίες που απέρριψε. (Δείτε Γέν. 4:3-7 και Εβρ. 11:4).

Στην εποχή του Ησαΐα, οι Ισραηλίτες έκαναν τυπικά τα πράγματα που ευχαριστούσαν τον Θεό για να Τον εξευμενίσουν, ενώ παράλληλα ζούσαν όπως ήθελαν. Οι θυσίες τους ήταν εγωιστικές, αγκυροβολημένες στον εαυτό τους – όπως ακριβώς και του Κάιν – και όχι ως μια στάση παράδοσης και υποταγής στον Θεό.

Είναι το ίδιο πνεύμα που κινεί τα βασίλεια αυτού του κόσμου: το πνεύμα της αυτάρκειας. Οι άνθρωποι θέλουν να είναι οι ίδιοι κυρίαρχοι της ζωής τους και όχι ο Θεός. Ο Κάιν θα ζούσε όπως ήθελε και θα απέδιδε απλώς τελετουργικό στον Θεό με τους δικούς του όρους. Πρόσφερε στον Κύριο τις προσφορές που εκείνος ήθελε να δώσει και όχι αυτό που ζητούσε ο Θεός. Το μόνο που μπορεί να υποθέσει κανείς είναι ότι θεωρούσε τον Θεό ως ενόχληση, ως εμπόδιο στο να χαράξει τη δική του πορεία, αλλά σεβόταν τον Θεό μόνο όσο χρειαζόταν για να κάνει την κίνηση.

Ο Άβελ ωστόσο, πρόσφερε τη θυσία που ζήτησε ο Θεός, τη θυσία που φανέρωνε την υπόσχεση που είχε δώσει ο Κύριος για τον επερχόμενο Μεσσία (Γέν. 3:15): ένα αρνί που παρέπεμπε στη λυτρωτική θυσία του Ιησού Χριστού – του Αμνού του Θεού.

«Ο Άβελ κατάλαβε τις σπουδαίες αρχές της απολύτρωσης. Είδε τον εαυτό του σαν αμαρτωλό, και είδε την αμαρτία και το θάνατο - το επακόλουθό της, να παρεμβαίνει ανάμεσα στην ψυχή του και στην επικοινωνία με το Θεό. Πρόσφερε το σφαγμένο θύμα, τη θυσιαζόμενη ζωή, αναγνωρίζοντας με αυτό τον τρόπο τις απαιτήσεις του παραβιασθέντος νόμου. Με το χυμένο εκείνο αίμα έβλεπε τη μελλοντική θυσία, το Χριστό να πεθαίνει επάνω στο σταυρό του Γολγοθά. Και με την εμπιστοσύνη που έδειξε για τον εξιλασμό ο οποίος θα γινόταν, έλαβε τη μαρτυρία ότι ήταν δίκαιος και ότι η προσφορά του είχε γίνει δεκτή.» Π.Π. σελ. 54, 55.

`Σκεψη: Πόσο κρίσιμο είναι το να προστατεύσουμε τον εαυτό μας από το να σεβόμαστε τον Θεό “μόνο όσο χρειάζεται για να κάνουμε την κίνηση”! Πώς μπορεί ο καθένας από εμάς να βιώσει το τι σημαίνει να εξαρτάται ολοκληρωτικά από τον θάνατο του Ιησού ως τη μόνη μας ελπίδα για σωτηρία;`