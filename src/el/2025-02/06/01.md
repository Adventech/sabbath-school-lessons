---
title:  Κατανοωντας Τη Θυσια
date:  03/05/2025
---

> <p>Εδαφιο Μνημης</p>
>  «Και ψάλλουν μία καινούργια ωδή, λέγοντας: “Άξιος είσαι, να πάρεις το βιβλίο, και να ανοίξεις τις σφραγίδες του· επειδή, σφάχτηκες, και μας αγόρασες στον Θεό με το αίμα Σου, από κάθε φυλή και γλώσσα και λαό και έθνος”» Αποκάλυψη 5:9.

### Για τη μελέτη αυτής της εβδομάδας, διαβάστε
Ησ. 1:2-5, Εβρ. 10:3-10, Έξοδ. 12:1-11, Α’ Κορ. 5:7, Αγγ. 2:7-9, Ησ. 6:1-5, Αποκ. 4:7-11.

Όταν ο Ιησούς ήρθε σε αυτόν, ο Ιωάννης ο Βαπτιστής δήλωσε: «Nα, ο Aμνός του Θεού, ο Οποίος σηκώνει την αμαρτία του κόσμου» (Ιωάν. 1:29). Αυτή η δήλωση είναι αδιαμφισβήτητα μια αναφορά στις θυσίες των ζώων, οι οποίες έδειχναν στον θάνατο του Χριστού για όλη την ανθρωπότητα.

Οι θυσίες ζώων αποτελούν σημαντικό μέρος των διδασκαλιών της Αγίας Γραφής. Επίσης, έχουν κεντρικό ρόλο στη μεγάλη σκηνή της Αποκάλυψης, όπου ο απ. Ιωάννης βρίσκεται στην αίθουσα του θρόνου του Θεού (Αποκ. 4:και 5). Εκεί, βλέπει τον Ιησού ως σφαγμένο Αρνίο (Αποκ. 5:6). Αυτή η εικόνα μάς βοηθά να κατανοήσουμε το έργο του Ιησού για εμάς στα κεφάλαια 4:και 5.

Αυτήν την εβδομάδα θα εξετάσουμε ορισμένα από τα θέματα της θυσίας που μας διδάσκουν για τον Ιησού – τον Αμνό του Θεού Τον Εσφαγμένο – του ξεκάθαρου πρωταγωνιστή της σκηνής της αίθουσας του θρόνου. Γίνεται δεκτός ως ο Μόνος Άξιος, και η μοναδική του αξία μαρτυρά το τι έκανε ο Κύριος μέσω του συστήματος των θυσιών. Τον αποκαλύπτει ως έναν Θεό άπειρης αγάπης που έκανε την υπέρτατη θυσία, μια πράξη η οποία θα παραμένει άξια θαυμασμού από όλα τα όντα στην αιωνιότητα.