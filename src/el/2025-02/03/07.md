---
title:  Περαιτερω Μελετη
date:  18/04/2025
---

Διαβάστε Ιωάν.2:1-11, Ματθ. 22:1-14, Β’ Κορ. 11:1-5 και Ματθ. 25:1-13.

Κατά τη διάρκεια των αιώνων, ορισμένοι χριστιανοί έδωσαν υπερβολική έμφαση στους συμβολισμούς και στις απεικονίσεις που βρίσκονται στις ιστορίες της Αγίας Γραφής σε σημείο που ουσιαστικά άρχισαν να αντιμετωπίζουν την ιστορική αφήγηση ως μύθο. Θα πρέπει να θυμόμαστε πάντοτε ότι ο Θεός έχει έναν τρόπο να παίρνει αληθινά γεγονότα που αφορούν πραγματικούς ανθρώπους και να τα χρησιμοποιεί για να μας διδάξει πράγματα σχετικά με τις μελλοντικές Του αλληλεπιδράσεις με την εκκλησία.

Για παράδειγμα, η γαμήλια γιορτή στην Κανά μπορεί να προσφέρει πληροφορίες για τη μεταφορά του γάμου που χρησιμοποιείται στην προφητεία, αλλά ο γάμος ήταν ένα κυριολεκτικό γεγονός. «Ο λόγος Του πρόβλεψε άνετα για τις ανάγκες της γιορτής. Εξίσου, άφθονη είναι και η προμήθεια της χάρης Του για να εξαλείψει τις ανομίες των ανθρώπων, να ανανεώσει και να διατηρήσει την ψυχή.» Ζ.Χ. σελ. 121.

Επίσης, «“Βεβαίως, Κύριος ο Θεός δεν θέλει κάνει ουδέν χωρίς να αποκαλύψη το απόκρυφον αυτού εις τους δούλους αυτού τους προφήτας.” Αμώς γ΄[3]7. Ενώ “τα κρυπτά ανήκουσιν εις Κύριον τον Θεόν ημών, τα αποκεκαλυμμένα εις ημάς και εις τα τέκνα ημών διαπαντός.” Δευτερονόμιον κθ΄[29]29. Ο Θεός μάς έδωσε αυτά τα πράγματα και η ευλογία Του θα συνοδεύει τη μελέτη της προφητείας που γίνεται με ευλάβεια και προσευχή.» Ζ.Χ. σελ. 201

**Ερωτησεις για συζητηση**

`1.	Διαβάστε Ιωάν. 2:1-11. Υπάρχουν πολλά στοιχεία στο Ευαγγέλιο του Ιωάννη που προμηνύουν το μελλοντικό έργο του Χριστού και οι σχολιαστές έχουν παρατηρήσει τον σκόπιμο τρόπο με τον οποίο ο Ιωάννης οδηγεί τους αναγνώστες του στον Σταυρό. Πού βλέπετε διάφορες πτυχές του χαρακτήρα του Χριστού και τη μελλοντική βασιλεία Του σε αυτήν την ιστορία; Τι μας διδάσκει για το σχέδιο της σωτηρίας ή για τη γαμήλια γιορτή που υπόσχεται ο Θεός στον Υιό Του;`

`2.	Τι μας διδάσκει η σημαντική παραβολή των δέκα παρθένων για τα γεγονότα της έσχατης ημέρας; Τι σημαίνει το ότι ο γαμπρός καθυστερεί; Τι μπορεί να μας διδάξει αυτή η παραβολή για την προσωπική μας σχέση με τον Χριστό και τι για τη σχέση Του με την εκκλησία συνολικά;`

`3.	Αναλογιστείτε τις ψευδείς πρακτικές που έχουν εισέλθει στον χριστιανισμό. Εκτός από την αντικατάσταση του Σαββάτου – της Βιβλικής έβδομης ημέρας λατρείας – στην ημέρα της Κυριακής, ποιες άλλες ψευδείς δοξασίες έχουν εισέλθει; Πώς έχουν εισέλθει στην εκκλησία; Τι μπορούμε να κάνουμε για να προστατευτούμε, αλλά και για να βοηθήσουμε και τους άλλους να τις αντιληφθούν; Πώς τα μηνύματα των τριών αγγέλων είναι προειδοποιήσεις ακριβώς για αυτό – για να βοηθήσουν τους ανθρώπους να δουν τις ψευδείς δοξασίες που έχουν εισέλθει στην πίστη;`