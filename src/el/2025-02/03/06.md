---
title:  Η Πορνη Κρινεται
date:  17/04/2025
---

`Διαβάστε Αποκ. 19:1-9. Δύο πράγματα γιορτάζονται ταυτόχρονα, το τέλος της πόρνης και ο γάμος του Χριστού με τη νύφη Του. Πώς είναι δυνατόν και τα δύο γεγονότα να αποτελούν στην πραγματικότητα ταυτόχρονες εκδηλώσεις του δίκαιου και στοργικού χαρακτήρα του Θεού;`

Η απιστία συνοδεύεται από ένα πολύ οδυνηρό τίμημα. Οι επιπτώσεις της μεταφέρονται στη ζωή των παιδιών και του συζύγου. Ακόμη και οι πιο υπομονετικοί από τους αδικημένους συζύγους μπορεί να διαπιστώσουν τελικά ότι υπάρχει μια στιγμή χωρίς επιστροφή και ότι ο γάμος δεν μπορεί πλέον να σωθεί. Όταν ο κόσμος μας φτάσει σε ένα σημείο όπου οι καρδιές των ανθρώπων θα έχουν σκληρύνει τόσο πολύ ώστε δεν θα υπάρχει πλέον μετάνοια για την αμαρτία, τότε ο Θεός θα φέρει το τέλος στην ιστορία της ανθρωπότητας. Ο Θεός δεν θέλει να συνεχιστεί άλλο το μαρτύριο του πόνου που επιφέρει η αμαρτία. Αν και εκείνη τη στιγμή θα υπάρχει σπαραγμός για τους ανθρώπους που θα χαθούν, όσοι υπέφεραν κάτω από την αμαρτία αυτού του κόσμου θα μπορούν να χαρούν ότι η αμαρτία και τα βάσανα επιτέλους τελείωσαν. Ο Θεός θα αποκαταστήσει τα πάντα στον τρόπο που αρχικά σχεδίασε. Πλέον δεν θα υπάρξει απομάκρυνση από τον Κύριο, κανείς δεν θα αμαρτήσει ξανά εναντίον Του, καθώς μάθαμε – με επώδυνο τρόπο – ότι ο Θεός είχε δίκιο για την καταστροφή και τα βάσανα που επέρχονται όταν αποχωριζόμαστε από Αυτόν.

`Διαβάστε Αποκ. 21:1-4. Τι σημαίνει εδώ η απεικόνιση του γάμου και γιατί είναι γεμάτη ελπίδα και υπόσχεση; Ποια είναι η διαβεβαίωσή μας για την ελπίδα που παρουσιάζεται σε αυτά τα εδάφια;`

«Ο γάμος είναι μια ένωση εφ’ όρου ζωής, είναι ένα σύμβολο της ένωσης μεταξύ του Χριστού και της Εκκλησίας Του. Το πνεύμα που εκδηλώνει ο Χριστός προς την εκκλησία είναι το πνεύμα που πρέπει να εκδηλώνουν ο σύζυγος και η σύζυγος ο ένας προς τον άλλον.» Ε. Χουάιτ, Testimonies for the Church, τομ. 7, σελ. 46.

Ο Χριστός υπέφερε αφάνταστο πόνο καθώς το ανθρώπινο γένος Τον απέρριψε και έδωσε την αγάπη που Του ανήκει σε άλλους θεούς. Παρόλα αυτά, πρόσφερε τον εαυτό Του για εμάς πληρώνοντας ο Ίδιος για τις απιστίες και τις μοιχείες μας ώστε, αν μετανοήσουμε και απομακρυνθούμε από αυτές, να έχουμε την υπόσχεση της αιώνιας ζωής.

`Σκεψη: Διαβάστε Α’ Πέτ. 1:18, 19. Τι μας λένε αυτά τα εδάφια που μας δίνει βεβαιότητα για το τέλος που περιγράφεται στην Αποκ. 21:1-4;`