---
title:  Ισαακ Και Ρεβεκκα
date:  16/04/2025
---

Ο ηλικιωμένος Αβραάμ, αναμφίβολα σκεφτόταν τις υποσχέσεις που του είχε δώσει ο Θεός για απογόνους όταν ανέθεσε στον γηραιότερο και πιο έμπιστο υπηρέτη του μια τόσο σημαντική αποστολή.

`Διαβάστε Γέν. 24:1-4. Γιατί ήταν τόσο σημαντικό για τον Αβραάμ να μην παντρευτεί ο γιος του «από τις θυγατέρες των Xαναναίων»; `

Όσο αποκλειστική και αν φαινόταν η προειδοποίησή του, το ζήτημα για τον Αβραάμ ήταν πνευματικό – θεολογικό, όχι εθνικότητας. Ο Αβραάμ γνώριζε πολύ καλά τον ηθικό εκφυλισμό των θρησκευτικών πρακτικών των Χαναναίων και τη λατρεία τους σε ψεύτικους θεούς, και ήξερε πόσο εύκολο θα ήταν να πέσει ο γιος του σε αυτές τις πρακτικές αν παντρευόταν μια γυναίκα από αυτούς.

Πράγματι, τόσο στην ιστορία του αρχαίου Ισραήλ όσο και στης χριστιανικής εκκλησίας ανά τους αιώνες, ο λαός του Θεού – που θα έπρεπε να δίνει μαρτυρία στον κόσμο – παγιδεύεται στον κόσμο και στις λανθασμένες διδασκαλίες και θρησκευτικές πεποιθήσεις του. Ίσως το μεγαλύτερο παράδειγμα αυτής της θλιβερής πραγματικότητας ήταν η καθιέρωση της Κυριακής – της ειδωλολατρικής ημέρας λατρείας του ήλιου – ως έβδομη ημέρα στη θέση του Βιβλικού Σαββάτου. Μια πραγματικότητα που θα διαδραματιστεί σημαντικά στις έσχατες ημέρες.

`Διαβάστε Γέν. 24:57-67. Τι διδάγματα μπορούμε να αντλήσουμε για τον Χριστό και την εκκλησία Του από κάποιες λεπτομέρειες σε αυτήν την ιστορία; Για παράδειγμα, τι μπορούμε να μάθουμε για την έκπτωτη, αμαρτωλή μας κατάσταση από το γεγονός ότι η Ρεβέκκα ήταν μακρινή, διαχωρισμένη συγγενής του Ισαάκ; `

Αναμφίβολα, είμαστε συγγενείς με τον Δημιουργό μας, εφόσον αρχικά φτιαχτήκαμε κατ’ εικόνα Του. Έχουμε χωριστεί από Αυτόν λόγω της αμαρτίας, και παρόλα αυτά εξακολουθούμε να θεωρούμαστε η κατάλληλη νύφη γι’ Αυτόν – παρότι με τις επιλογές μας καθιστούμε τον γάμο ταραχώδη.

`Σκεψη: Όντως ο Θεός αγαπά εμάς – τη νύφη Του – περισσότερο από ό,τι εμείς Τον αγαπάμε. Ποιες επιλογές μπορούμε, και πρέπει, να κάνουμε καθημερινά ώστε να ενισχύσουμε την αγάπη μας για τον Κύριο; Ταυτόχρονα, ποιες επιλογές θα αποδυναμώσουν την αγάπη μας;`