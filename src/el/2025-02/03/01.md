---
title:  Εικονες Απο Τον Γαμο
date:  12/04/2025
---

> <p>Εδαφιο Μνημης</p>
>  «Kαι μου λέει: Γράψε: “Mακάριοι οι καλεσμένοι στο δείπνο του γάμου του Aρνίου.” Kαι μου λέει: “Aυτά είναι τα αληθινά λόγια του Θεού.”» Αποκάλυψη 19:9

### Για τη μελέτη αυτής της εβδομάδας, διαβάστε
Γέν. 2:23-25, Εφεσ. 5:29-32, Ιεζεκ. 16:4-14, Αποκ. 18:1-4, Γέν. 24:1-4, Αποκ. 19:1-9.

Η Αγία Γραφή είναι γεμάτη με ιστορίες αγάπης που αποκαλύπτουν έντονα πτυχές της σωτηρίας και της αγάπης του Θεού για τον λαό Του. Η πιο στενή από τις σχέσεις, ο γάμος, αποδεικνύεται ένα σχολείο όπου, αν επιτρέψουμε στον εαυτό μας να τον βιώσει με τον τρόπο που ο Θεός είχε σχεδιάσει, μπορούμε να ανακαλύψουμε βαθιά μαθήματα της αγάπης Του για εμάς, για τη σχέση μας μαζί Του και το μέχρι πού έχει φτάσει για να μας λυτρώσει.

Οι σύγχρονες αντιλήψεις για την αγάπη και τον γάμο έχουν διαστρεβλώσει την ικανότητά μας να εκτιμήσουμε αυτό που ο Θεός προσπαθεί να μας διδάξει μέσω της συζυγικής διαθήκης. Παρότι η αμαρτία έχει διαστρεβλώσει σε μεγάλο βαθμό τον γάμο, ο γάμος μπορεί ακόμη να είναι ένας ισχυρός τρόπος αποκάλυψης της αλήθειας, ακόμα και των προφητικών αληθειών. Περισσότερο από το να μας κάνει απλώς ευτυχισμένους, ο γάμος αποτελεί ένα σχολείο στο οποίο διδασκόμαστε σημαντικά μαθήματα για τον εαυτό μας και τη σχέση μας με τον Θεό.

Αυτήν την εβδομάδα θα εξερευνήσουμε διάφορους τρόπους με τους οποίους ο Λόγος του Θεού μιλάει για τους γάμους, καλούς και κακούς. Στη συνέχεια, μπορούμε να αντλήσουμε διδάγματα από αυτά τα παραδείγματα για να κατανοήσουμε καλύτερα το πώς ο Θεός σχετίζεται με τον λαό Του, ακόμη και όταν αυτός πέφτει σε λάθη, και να μάθουμε κάποιες αλήθειες για την αγάπη Του που μπορούν να μας βοηθήσουν να κατανοήσουμε καλύτερα τα γεγονότα των εσχάτων ημερών.