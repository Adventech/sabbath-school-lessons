---
title:  Περαιτερω Μελετη
date:  25/04/2025
---

Διαβάστε Ησαΐας 44:24 - 45:13.

«Σιγά-σιγά, σιωπηλά και ύπουλα στην αρχή, απροκάλυπτα αργότερα, όπως αύξανε σε δύναμη και κυριαρχούσε στη σκέψη των ανθρώπων, “το μυστήριον της ανομίας” προχωρούσε με την απατηλή και βέβηλη δράση του. Απαρατήρητα σχεδόν οι ειδωλολατρικές συνήθειες εισχώρησαν στη χριστιανική εκκλησία. Η τάση του συμβιβασμού και των υποχωρήσεων για ένα διάστημα είχε αναχαιτισθεί από την αγριότητα των διωγμών που υπέστη η εκκλησία από μέρους του παγανισμού. Μόλις όμως σταμάτησε ο κατατρεγμός και ο Χριστιανισμός  έκανε την είσοδό του στα βασιλικά παλάτια, η εκκλησία αντάλλαξε την ταπεινή σεμνότητα του Χριστού και των αποστόλων με την περήφανη επίδειξη των ειδωλολατρικών πολιτικών και θρησκευτικών αρχηγών. Και στη θέση των θεϊκών απαιτήσεων μπήκαν οι ανθρώπινες θεωρίες και παραδόσεις. Η μεταστροφή του αυτοκράτορα Κωνσταντίνου στο Χριστιανισμό, στις αρχές του τέταρτου αιώνα, προκάλεσε μεγάλη αγαλλίαση, και κάτω από το προσωπείο της ευσέβειας το κοσμικό πνεύμα έμπαινε στην εκκλησία. Από την εποχή αυτήν το διαβρωτικό έργο άρχισε να σημειώνει καταπληκτική πρόοδο. Δίνοντας την εντύπωση του νικημένου, ο παγανισμός βγήκε τελικά νικητής. Το πνεύμα του κατέκτησε την εκκλησία, και τα δογματικά, λειτουργικά, δεισιδαιμονικά συστήματά του ενσωματώθηκαν στην πίστη και στη λατρεία των καλουμένων οπαδών του Χριστού.» Τ.Π.Σ. σελ. 52, 53.

**Ερωτησεις για συζητηση**

`1.	Η στιγμή που ο Θεός εξόρισε τον λαό Του στη Βαβυλώνα ήταν ιδιαίτερα οδυνηρή. Ο Αβραάμ είχε κληθεί να βγει από τη γη των Χαλδαίων για την ίδρυση ενός λαού διαθήκης που θα ήταν φως στα έθνη, και τώρα αυτός ο λαός βρίσκεται αλυσοδεμένος. Κατά τη διάρκεια της αιχμαλωσίας τους, ο Θεός έδειξε στο Ισραήλ τι θα μπορούσε να είχε συμβεί αν Του ήταν πιστοί. Ο Ναβουχοδονόσορ, η κεφαλή ενός συστήματος εντελώς αντίθετου προς τον Θεό, αναγνωρίζει τον αληθινό Θεό (Δαν. 4). Στο τέλος της αιχμαλωσίας τους, ο Θεός εγείρει έναν Πέρση βασιλιά που λειτουργεί ως τύπος του Χριστού, απελευθερώνει τον λαό Του από τη Βαβυλώνα και τον επιστρέφει στη Γη της Επαγγελίας. Ο Κύρος δεν ήταν Ισραηλίτης, και όμως ο Θεός τον επέλεξε για το σχέδιο της σωτηρίας του κόσμου καθώς επέτρεψε να επιστρέψει ο λαός του Θεού στην Ιερουσαλήμ. Τι διδάγματα μπορούμε να αντλήσουμε για το πώς βλέπει ο Θεός την ανθρωπότητα, από το γεγονός ότι χρησιμοποιούσε μη Ισραηλίτες για να επιτύχει τους σκοπούς Του;`

`2.	Μπορεί να μη βρισκόμαστε στη Βαβυλώνα, αλλά πόση Βαβυλώνα μπορεί να υπάρχει μέσα μας; Πώς αναγνωρίζουμε αυτό το πρόβλημα και τι μπορούμε να κάνουμε;`