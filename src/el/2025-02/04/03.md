---
title:  Το Καλεσμα Στον Αβρααμ
date:  21/04/2025
---

Στη Γένεση 10:βλέπουμε το ξεκίνημα διάφορων εθνών. Η λέξη που συνήθως μεταφράζεται ως «έθνη» είναι γκόιμ, η οποία μπορεί επίσης να αναφέρεται σε εθνικούς. Στο εδάφιο 5 διαβάζουμε ότι οι άνθρωποι χωρίστηκαν «σε χώρες, γλώσσες, οικογένειες και έθνη» (Δείτε και Αποκ. 14:6).

Σχεδόν αμέσως μετά την εισαγωγή αυτής της έννοιας, ο Θεός καλεί τον Αβραάμ να εγκαταλείψει ένα από αυτά τα έθνη ώστε να διαφοροποιηθεί από αυτά και από αυτό που αντιπροσωπεύουν.

`Διαβάστε Γεν. 12:1-9. Γιατί ο Θεός κάλεσε τον Άβραμ (μετέπειτα Αβραάμ) από τη χώρα καταγωγής του;`

Ο Θεός σκόπευε να χρησιμοποιήσει τον Αβραάμ για να ιδρύσει ένα έθνος που θα ήταν σε αντίθεση με τα ανθρώπινα βασίλεια. Δεν επρόκειτο να είχαν άλλον βασιλιά εκτός από τον Ίδιο τον Θεό. Ο λαός θα έδειχνε τι θα συνέβαινε αν η ανθρωπότητα επέστρεφε στον Δημιουργό της. Το Ισραήλ ιδρύθηκε για να «ευλογηθούν όλες οι φυλές της γης» (Γέν. 12:3). Ο Θεός έδωσε σε αυτούς φως και προνόμια που ίσως να μην είχε κανείς στον κόσμο πριν τον κατακλυσμό.

`Διαβάστε Δευτ. 4:5-9. Τι είπε ο Κύριος στους απογόνους του Αβραάμ, το έθνος που ήταν η εκπλήρωση της υπόσχεσης που του είχε δώσει ο Θεός;`

Δεν επρόκειτο για τη μαρτυρία ενός μεμονωμένου ατόμου, αλλά για ένα ολόκληρο έθνος που σε συνεργασία με τον Θεό μπορούσε να επιδείξει τη δόξα του χαρακτήρα Του. Προσέξτε επίσης ότι, στα λόγια που τους ειπώθηκαν δεν ήταν μόνο τα διατάγματα και οι κρίσεις που τους είχε δώσει ο Θεός τα οποία τους έκαναν τόσο ξεχωριστούς, αλλά η προσήλωσή τους σε αυτά που θα έκανε τα άλλα έθνη να πουν: «Δέστε, αυτό το μεγάλο έθνος είναι λαός σοφός και συνετός» (Δευτ. 4:6). Όμως όσο θαυμάσιες κι αν ήταν οι αλήθειες που δόθηκαν στον λαό, η αποτυχία τους να τις τηρήσουν και να τις υπακούσουν, θα έφερνε κατάρες αντί για ευλογία και θάνατο αντί για ζωή.

`Σκεψη: Πώς εφαρμόζεται η ίδια αρχή, δηλαδή το να υπακούμε σε αυτές τις αλήθειες και όχι απλώς να τις γνωρίζουμε, σε εμάς τους χριστιανούς Αντβεντιστές;`