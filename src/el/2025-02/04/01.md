---
title:  Τα Εθνη – Μέρος 1Ο
date:  19/04/2025
---

> <p>Εδαφιο Μνημης</p>
>  «Kαι Του δόθηκε η εξουσία, και η δόξα, και η βασιλεία, για να Τον λατρεύουν όλοι οι λαοί, τα έθνη, και οι γλώσσες· και η εξουσία Του είναι αιώνια εξουσία, η οποία δεν θα παρέλθει, και η βασιλεία Του, η οποία δεν θα φθαρεί.» Δανιήλ 7:14

### Για τη μελέτη αυτής της εβδομάδας, διαβάστε
Γεν. 10:1-12, 12:1-9, Α’ Σαμ. 8:4-18, Ματ. 20:25-28, Αποκ. 18:1-4.

Το βιβλίο της Αποκάλυψης, μας δείχνει πώς θα λύσει ο Θεός το πρόβλημα της αμαρτίας και του κακού που υπάρχει στον έκπτωτο κόσμο μας. Στα τελευταία κεφάλαιά της, η πρόσβαση στο Δέντρο της Ζωής αποκαθίσταται, η κατάρα αφαιρείται και γινόμαστε ξανά δεκτοί στην παρουσία του Θεού. Κατά κάποιον τρόπο, η Αποκάλυψη, είναι το βιβλίο της Γένεσης αντίστροφα, για αυτό και η Γένεση παραμένει ένα σημαντικό κλειδί στην κατανόηση του πώς προέκυψαν εξαρχής τα προβλήματα στη γη.

Ένα από τα βασικά θέματα στα βιβλία του Δανιήλ και της Αποκάλυψης είναι η ανθρώπινη διακυβέρνηση – η διαδοχή ανθρώπινων προσπαθειών να ελέγξουν έναν πλανήτη που δικαιωματικά ανήκει στον Θεό, ο Οποίος μετά την οριστική λήξη της αμαρτίας και της εξέγερσης θα κυβερνήσει εντέλει με δικαιοσύνη.

Η ανθρώπινη διακυβέρνηση δεν είναι τέλεια, ακόμη και η καλύτερη ανθρώπινη διακυβέρνηση αποτυγχάνει. Μεγάλο μέρος της χιλιετούς ιστορίας της ανθρωπότητας αποτελείται από τρομερά πράγματα που έκαναν οι ηγέτες της. Δυστυχώς, τα πράγματα θα χειροτερεύουν συνεχώς μέχρι να εγκαθιδρυθεί η αιώνια βασιλεία του Θεού (Δαν. 7:27).