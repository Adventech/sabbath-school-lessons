---
title:  Φως Στα Εθνη
date:  24/04/2025
---

O πρωταρχικός σκοπός για τον οποίο ο Θεός ίδρυσε το έθνος του Ισραήλ δεν ήταν να καταδικάσει τον υπόλοιπο κόσμο, αλλά να τον σώσει. Σίγουρα, οι περισσότεροι από εμάς αισθανόμαστε την ενοχή μπροστά στη δικαιότερη συμπεριφορά κάποιου άλλου, έτσι η ύπαρξη του Ισραήλ χρησίμευε επίσης για να καταδείξει την αμαρτία και τη φιλαυτία των εθνών γύρω τους. Οι πιστοί που ζουν σε αρμονία με τον Θεό προβάλουν τον δίκαιο χαρακτήρα Του, γεγονός που οδηγεί τους ανθρώπους γύρω τους να αντιληφθούν την αμαρτωλή τους κατάσταση. Ιδανικά, η ζωή των ανθρώπων «που φυλάττουν τις εντολές του Θεού» (Αποκ. 14:12) θα πρέπει να αναδεικνύει τον χαρακτήρα Του.

Ωστόσο, αν οι Ισραηλίτες είχαν ενεργήσει όπως θα έπρεπε και είχαν κάνει ό,τι τους είχε πει ο Κύριος, τα έθνη θα είχαν έρθει σε αυτούς ειρηνικά, ζητώντας να μάθουν περισσότερα για αυτούς και τον Θεό τους. Αντιθέτως, κατά τραγικό τρόπο – όπως έδειξε η Βαβυλωνιακή αιχμαλωσία – τα έθνη ήρθαν για να κάνουν πόλεμο.

Ο Ιησούς ήταν η τέλεια αποκάλυψη του χαρακτήρα του Θεού, το απόλυτο παράδειγμα της αγάπης και του ελέους Του. Το τέλειο παράδειγμα του Ιησού προοριζόταν να αποτελέσει πρόσκληση να έρθουμε στον Θεό (Δείτε Ιωάν. 3:16-21).

Ο ίδιος απώτερος σκοπός με την ίδρυση του έθνους του Ισραήλ ήταν και ο σκοπός του Θεού για την ίδρυση της εκκλησίας: Επιθυμεί να χρησιμοποιήσει τον λαό Του για να προσελκύσει τους αμαρτωλούς προς τον Χριστό. Το κάλεσμα των μηνυμάτων των τριών αγγέλων που γίνονται μέσω της εκκλησίας Του, δεν απευθύνεται σε λίγους και εκλεκτούς, αλλά σε «κάθε έθνος και φυλή και γλώσσα και λαό» (Αποκ. 14:6). Το εδάφιο Αποκ. 18:1 προλέγει ότι, πριν την έλευση του Χριστού, ολόκληρη η γη θα φωτιστεί από τη δόξα του Θεού.

**Τι μας διδάσκουν τα παρακάτω εδάφια για το τι προορίζει ο Θεός για τον λαό Του σε αυτόν τον κόσμο; Πώς μπορούμε να εφαρμόσουμε αυτές τις αρχές σε εμάς;**

`Αρ. 14:17-21`

`Ησ. 42:6, 49:6, 60:3`

`Αποκ. 18:1-4`

`Σκεψη: Διαβάστε ξανά Αποκ. 18:1-4, το κάλεσμα προς τον λαό του Θεού να βγει από τη Βαβυλώνα. Πώς μπορούμε ως εκκλησία, που δεν βρίσκεται στη Βαβυλώνα, να χρησιμοποιηθούμε από τον Θεό για αυτό το κάλεσμα;`