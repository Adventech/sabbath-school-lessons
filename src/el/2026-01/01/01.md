---
title:  Καταδιωγμενοι Αλλα Οχι Εγκαταλειμμενοι
date:  27/12/2025
---

> <p>Εδαφιο Μνημης</p>
> «Να χαίρεστε στον Κύριο πάντοτε· θα το πω ξανά: Να χαίρεστε» Φιλιππησίους 4:4.

### Για τη μελέτη αυτής της εβδομάδας, διαβάστε
Εφεσ. 3:1, Β’ Κορ. 4:7-12, Πράξ. 9:16. Φιλήμ. 15, 16, Κολ. 4:9, Φιλιπ. 1:1-3, Κολ. 1:1, 2.

Ένας Αντβεντιστής ιεροκήρυκας, φυλακισμένος με ψευδείς κατηγορίες, πέρασε σχεδόν δύο χρόνια πίσω από τα κάγκελα. Αν και αρχικά ήταν πολύ μπερδεμένος, συνειδητοποίησε ότι η φυλακή ήταν το θεόσταλτο πεδίο της αποστολής του. Όταν οι συγκρατούμενοί του έμαθαν ότι ήταν ιεροκήρυκας, του ζήτησαν να κηρύξει. Έτσι, τους κήρυξε για τον Ιησού Χριστό και τους μοίρασε έντυπο υλικό. Επίσης, βάφτιζε φυλακισμένους και τελούσε τη Θεία Κοινωνία. «Μερικές φορές», παραδέχτηκε, «ήταν δύσκολο να υπηρετείς στη φυλακή, αλλά υπήρχε και χαρά, ειδικά όταν έβλεπες προσευχές να εισακούονται και ζωές να αλλάζουν».

Ο απ. Παύλος έγραψε τις προς Φιλιππησίους και Κολοσσαείς επιστολές μέσα από τη φυλακή (Φιλιπ. 1:7, Κολ. 4:3), στους Φιλίππους. Ο απ. Παύλος και ο Σίλας, επίσης είχαν κατηγορηθεί και φυλακιστεί άδικα. Ο δεσμοφύλακας, μάλιστα, «τους έβαλε στην εσώτερη φυλακή, και έκλεισε τα πόδια τους στο ξύλο» (Πράξ. 16:24). Ωστόσο, «κατά τα μεσάνυχτα, ο Παύλος και ο Σίλας καθώς προσεύχονταν υμνούσαν τον Θεό· και τους άκουγαν με προσοχή οι φυλακισμένοι» (Πράξ. 16:25). Πραγματικά ήξεραν πώς να χαίρονται στον Κύριο πάντοτε.

Αυτή την εβδομάδα θα εξετάσουμε τις συνθήκες που αντιμετώπισε ο απ. Παύλος ο οποίος, μέσα από τα δεινά που βίωσε, μπόρεσε να διακρίνει τον ευρύτερο σκοπό του Θεού. Και ίσως μπορούμε να διδαχθούμε από αυτόν καθώς, αναπόφευκτα, αντιμετωπίζουμε τις δικές μας δοκιμασίες.