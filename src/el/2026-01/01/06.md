---
title:  Η Εκκλησια Στους Φιλιππους Και Στις Κολοσσες
date:  01/01/2026
---

`Διαβάστε Φιλιπ. 1:1-3 και Κολ. 1:1, 2. Πώς περιγράφονται οι δύο εκκλησίες και ποια σημασία έχει αυτή η απεικόνιση;`

Στις επιστολές του, ο απ. Παύλος χαιρετά συχνά τους χριστιανούς αποκαλώντας τους «αγίους» – επειδή, μέσω του βαπτίσματος έχουν ξεχωρίσει ως ο ιδιαίτερος λαός του Θεού, όπως ακριβώς ο λαός Ισραήλ μέσω της περιτομής είχε ξεχωρίσει ως «έθνος άγιο» (Εξ. 19:5, 6, Α’ Πέτρ. 2:9, 10). (Αυτό δεν έχει καμία απολύτως σχέση με την πρακτική των εκκλησιών που αγιοποιούν ανθρώπους ανακηρύσσοντάς τους "αγίους").

Ενδιαφέρον, επίσης, έχει ο παραλληλισμός μεταξύ των χαιρετισμών αυτών των δύο επιστολών. Στη Φιλιπ. 1:1, ο απ. Παύλος αναφέρεται σε «επισκόπους και τους διακόνους» και στην Κολ. 1:2 σε «πιστούς αδελφούς εν Χριστώ». Όταν η Καινή Διαθήκη αναφέρει για «πιστούς αδελφούς», μιλά για αυτούς που έχουν ένα ιδιαίτερο έργο στην εκκλησία (Εφεσ. 6:21, Κολ. 4:7, Α’ Πέτρ. 5:12). Επομένως, φαίνεται ότι ο απ. Παύλος δεν απευθύνεται μόνο στα μέλη, αλλά και στους υπευθύνους των εκκλησιών σε αυτές τις πόλεις. Η αναφορά σε διακονίες που περιγράφονται πιο συγκεκριμένα σε άλλα σημεία (Α’ Τιμ. 3:1-12, Τίτ. 1:5-9), μαρτυρεί την ύπαρξη και τη σημασία της οργάνωσης από την αρχή της εκκλησίας.

Η εκπαίδευση συνεργατών όπως ο Τιμόθεος και ο Επαφράς και η ύπαρξη υπευθύνων σε τοπικές εκκλησίες, ήταν προτεραιότητα για τον απ. Παύλο και ενίσχυε τις ευαγγελιστικές του προσπάθειες. Υπήρχε μια στρατηγική προσέγγιση τόσο για τη μετάδοση του Ευαγγελίου όσο και για τη διατήρηση των εκκλησιών. Οι πρωτοπόροι Χριστιανοί Αντβεντιστές, όπως δείχνουν πολλά άρθρα του περιοδικού Review and Herald από τη δεκαετία του 1850, ακολούθησαν αυτό το πρότυπο της Καινής Διαθήκης στην οργάνωση της εκκλησίας. Συγκεκριμένα, ο Τζέιμς Γουάιτ είπε: «Η θεία τάξη της Καινής Διαθήκης είναι επαρκής για την οργάνωση της εκκλησίας του Χριστού. Αν χρειαζόταν κάτι περισσότερο, θα είχε δοθεί επιφοίτηση.» “Gospel Order,”, The Advent Review, and Sabbath Herald, 6 Δεκ. 1853, σ. 173. Πολύ πριν γράψει ο απ. Παύλος σε αυτές τις εκκλησίες, οι απόστολοι είχαν ήδη θέσει υπευθύνους στην εκκλησία της Ιερουσαλήμ (Πράξ. 6:1-6, 11:30), η οποία «έμελλε να χρησιμεύσει ως παράδειγμα για τη διοργάνωση των εκκλησιών σε οποιοδήποτε άλλο μέρος οι απεσταλμένοι της αλήθειας θα δημιουργούσαν προσήλυτους του Ευαγγελίου» Π.Α. σελ. 76.