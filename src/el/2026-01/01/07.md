---
title:  Περαιτερω Μελετη
date:  02/01/2026
---

«Ο Θεός σάς επέλεξε για τη σωτηρία μέσω του αγιασμού του πνεύματος και της πίστης στην αλήθεια. Γι' αυτό μείνετε σταθεροί… Αν υπηρετείτε πιστά τον Θεό, θα συναντήσετε προκαταλήψεις και αντιδράσεις, αλλά μην προκαλείσθε όταν υποφέρετε άδικα. Μην ανταποδίδετε αντίποινα. Κρατήστε σταθερά την ακεραιότητά σας στον Ιησού Χριστό. Στρέψτε το πρόσωπό σας προς τον Ουρανό. Αφήστε τους άλλους να λένε τα λόγια τους και να ακολουθούν τη δική τους πορεία δράσης. Το δικό σας μέρος είναι να συνεχίσετε με την πραότητα και την ταπεινοφροσύνη του Χριστού. Κάνετε το έργο σας με σταθερό σκοπό, με καθαρότητα καρδιάς, με όλη σας τη δύναμη και την ισχύ, στηριζόμενοι στον βραχίονα του Θεού. Την αληθινή και εξυψωμένη φύση του έργου σας μπορεί να μην τη γνωρίσετε ποτέ. Την αξία της ύπαρξής σας μπορείτε να τη μετρήσετε μόνο με τη ζωή που δόθηκε για να σας σώσει…

»Για κάθε ψυχή που αυξάνεται εν Χριστώ θα υπάρξουν στιγμές σοβαρού και μακροχρόνιου αγώνα, γιατί οι δυνάμεις του σκότους είναι αποφασισμένες να αντιταχθούν στον δρόμο της προόδου. Αλλά όταν ατενίζουμε προς τον σταυρό του Χριστού για χάρη, δεν μπορούμε να αποτύχουμε. Η υπόσχεση του Λυτρωτή είναι: “Δεν θα σε αφήσω ούτε θα σε εγκαταλείψω” (Εβρ. 13:5), “Είμαι μαζί σας όλες τις ημέρες, μέχρι τη συντέλεια του αιώνα” (Ματ. 28:20)». Ε. Χουάιτ, The Youth’s Instructor, Nov. 9, 1899.

**Ερωτησεις για συζητηση**

`1.	Ο απ. Παύλος φυλακίστηκε αρκετές φορές και πάντοτε άδικα. Πώς αντιδράτε όταν σας φέρονται άδικα; Ποιες υποσχέσεις της Αγίας Γραφής σάς βοηθούν σε τέτοιες στιγμές;`

`2.	Για τον διωγμό των χριστιανών, ο Τερτυλλιανός, ένας από τους πρώτους ηγέτες της εκκλησίας, ανέφερε: «Όσο περισσότερο μας θανατώνετε, τόσο αυξάνεται ο αριθμός μας – το αίμα των χριστιανών είναι όπως ο σπόρος.» Alexander Rob-erts and James Donaldson, eds., Ante-Nicene Fathers (Peabody, MA: Hendrickson Publishers, Inc., 1999), vol. 3, p. 55. Ταυτόχρονα, οι διωγμοί κατά των χριστιανών εμπόδισαν σημαντικά το έργο της εκκλησίας. Πώς μπορούμε να στηρίξουμε αυτούς που σήμερα διώκονται για την πίστη τους;`

`3.	Σκεφτείτε το Εδάφιο Μνήμης αυτής της εβδομάδας υπό το πρίσμα των δυσκολιών που υπέστη ο απ. Παύλος. «Να χαίρεστε στον Κύριο πάντοτε· θα το πω ξανά: Να χαίρεστε.» Πώς το κάνουμε αυτό; Τι γίνεται αν κάποιος που αγαπάμε είναι άρρωστος ή πεθάνει; Αν έχουμε χάσει τη δουλειά μας; Ή υποφέρουμε τρομερά σωματικώς; Ποιον λόγο έχουμε ως Χριστιανοί, όποια κι αν είναι η κατάστασή μας, να είμαστε πάντοτε χαρούμενοι;`