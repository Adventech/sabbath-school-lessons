---
title:  Η Κεφαλη Του Σωματος (Της Εκκλησιας)
date:  17/02/2026
---

`Διαβάστε Εφεσ. 1:22 και Κολ. 2:10. Τι σημαίνει ο όρος «κεφαλή» σε αυτά τα εδάφια; Τι εννοεί ο απ. Παύλος λέγοντας ότι «ο Χριστός είναι η κεφαλή της εκκλησίας»; (Εφεσ. 5:23)`

Σε όλον τον κόσμο, η λέξη «κεφαλή» χρησιμοποιείται ως μεταφορική απεικόνιση μιας ηγετικής θέσης. Τόσο η Παλαιά όσο και η Καινή Διαθήκη χρησιμοποιούν αυτή τη μεταφορική απεικόνιση πολλές φορές.  Παρατηρήστε πώς χρησιμοποιείται η λέξη «κεφαλή» ή «αρχηγός» στα ακόλουθα εδάφια:

Έξ. 18:25: «Kαι ο Mωυσής διάλεξε από ολόκληρο τον Iσραήλ άνδρες άξιους, και τους έβαλε αρχηγούς επάνω στον λαό, χιλίαρχους, εκατόνταρχους, πεντηκόνταρχους, και δέκαρχους.»

Αριθ. 31:26: «και οι αρχηγοί των πατριών της συναγωγής.»

Δευτ. 28:13: Ο Κύριος θα καταστήσει το Ισραήλ «κεφάλι, και όχι ουρά», αν Τον υπακούσουν.

Ησ. 7:8: «Eπειδή, τo κεφάλι της Συρίας είναι η Δαμασκός, και τo κεφάλι της Δαμασκoύ o Pεσίν.»

Ωσ. 1:11: «οι γιοι Iούδα, και οι γιοι Iσραήλ, και θα κάνουν για τον εαυτό τους έναν αρχηγό.»

Μιχ. 3:9: «αρχηγοί του Iακώβ, άρχοντες του οίκου Iσραήλ.»

Α’ Κορ. 11:3: «η κεφαλή κάθε άνδρα είναι ο Xριστός.»

Έτσι, ο Χριστός ως κεφαλή της εκκλησίας παρέχει ηγεσία, καθοδήγηση και διδαχή για την ενότητα και την ανάπτυξη της εκκλησίας (Κολ. 2:19).

`Διαβάστε Α’ Κορ. 12:12-27. Εδώ, ο απ. Παύλος περιγράφει την εκκλησία ως «σώμα». Ποιες άλλες πτυχές της εκκλησίας αποδίδονται με αυτή τη μεταφορά;`

Όπως ακριβώς το σώμα δεν μπορεί να ζήσει χωρίς το κεφάλι, έτσι και η εκκλησία δεν μπορεί να ζήσει χωρίς τον Χριστό. Όταν ένα μέρος του σώματος κόβεται ή τραυματίζεται, η ζωή γίνεται πολύ πιο δύσκολη. Συχνά δεν αναγνωρίζουμε πόσο σημαντικό είναι κάτι, μέχρι να το χάσουμε.

`ΣΚΕΨΗ: Αν έπρεπε να χάσετε ένα άκρο ή ένα μάτι, τι θα επιλέγατε; Τι σας λέει αυτό για το πόσο ζωτικής σημασίας είναι το κάθε μέλος για την εκκλησία;`