---
title:  Ο Υπερεχων Χριστος
date:  14/02/2026
---

> <p>Εδαφιο Μνημης</p>
> «Ο Οποίος (ο Χριστός) είναι εικόνα του αόρατου Θεού, πρωτότοκος κάθε κτίσης· επειδή, διαμέσου Αυτού κτίστηκαν τα πάντα, αυτά που είναι μέσα στους ουρανούς και αυτά που είναι επάνω στη γη, τα ορατά και τα αόρατα, είτε θρόνοι είτε κυριότητες είτε αρχές είτε εξουσίες, τα πάντα κτίστηκαν διαμέσου Αυτού και γι’ Αυτόν· και Αυτός είναι πριν από όλα, και όλα συντηρούνται διαμέσου Αυτού» Κολοσσαείς 1:15-17.

### Για τη μελέτη αυτής της εβδομάδας, διαβάστε
Γέν. 1:26, 27, Κολ. 1:13-19, Ιωάν. 1:1-3, Εφεσ. 1:22, Α’ Κορ. 12:12-27, 4:9, Ρωμ. 6:3, 4.

Με το μάθημα αυτής της εβδομάδας, συνεχίζουμε την εξέταση της προς Κολοσσαείς επιστολής (Μαθήματα 1ο και 2ο). Στο 2ο Μάθημα, στην Πέμπτη, είδαμε ότι στην Κολ. 1:9-12 ο απ. Παύλος προσεύχεται για τους πιστούς στις Κολοσσές, ζητώντας τους να ζουν με τρόπο που να είναι αρεστός στον Θεό. Στα εδάφια 12 και 13, αντιπαραβάλλει δύο βασίλεια: του φωτός και του σκότους. Ο Θεός Πατέρας μάς έχει προικίσει να συμμετέχουμε στην αιώνια κληρονομιά του βασιλείου του φωτός, μας «ελευθέρωσε από την εξουσία του σκότους, και μας μετέφερε στη βασιλεία του αγαπητού Yιού Του· στον Οποίο έχουμε την απολύτρωση διαμέσου του αίματός Του, την άφεση των αμαρτιών» (εδ. 13, 14). Με άλλα λόγια, στο Πρόσωπο του Ιησού Χριστού, ο Οποίος είναι επίσης ο Θεός και ο Δημιουργός μας, έχουμε τη λύτρωση. Αυτός επιτέλεσε τη λύτρωσή μας, και με την πίστη σ’ Αυτόν μεταφερθήκαμε από το βασίλειο του σκότους στη βασιλεία του αγαπημένου Του Υιού.

Αυτή την εβδομάδα θα εξετάσουμε μια από τις πιο ολοκληρωμένες και μεγαλειώδεις δηλώσεις για τον Ιησού στην Καινή Διαθήκη. Τι σημαίνει ότι ο Ιησούς Χριστός είναι «εικόνα του αόρατου Θεού», αλλά και «πρωτότοκος κάθε κτίσης»; (Κολ. 1:15)