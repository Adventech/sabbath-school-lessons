---
title:  Περαιτερω Μελετη
date:  20/02/2026
---

«Ένας άνθρωπος που ήταν απλώς ένας άνθρωπος και έλεγε τα πράγματα που είπε ο Ιησούς δεν θα ήταν ένας μεγάλος ηθικός δάσκαλος. Είτε θα ήταν ένας τρελός, είτε θα ήταν ο Διάβολος της κόλασης. Πρέπει να κάνετε την επιλογή σας. Είτε αυτός ο άνθρωπος ήταν, και είναι, ο Υιός του Θεού: ή αλλιώς ένας τρελός ή κάτι χειρότερο. Μπορείτε να Τον κλείσετε για ανόητο, μπορείτε να Τον φτύσετε και να Τον σκοτώσετε ως δαίμονα- ή μπορείτε να πέσετε στα πόδια Του και να Τον αποκαλέσετε Κύριο και Θεό. Αλλά ας μην έρθουμε με καμιά συγκαταβατική ανοησία σχετικά με το ότι είναι ένας μεγάλος δάσκαλος. Δεν μας το έχει αφήσει αυτό ανοιχτό. Δεν είχε τέτοια πρόθεση.» C. S. Lewis, Mere Christianity, σ. 41.

«Ο Πατέρας είναι όλο το πλήρωμα της Θεότητας και είναι αόρατος στην όραση των θνητών. Ο Υιός είναι όλο το πλήρωμα της Θεότητας που εκδηλώνεται. Ο Λόγος του Θεού δηλώνει ότι "είναι το απαύγασμα της δόξας και ο χαρακτήρας της υπόστασής Του"» Ellen G. White, Evangelism, σ. 614.

«Ο Χριστός είναι ο προϋπάρχων, αυθύπαρκτος Υιός του Θεού… Μιλώντας για την προΰπαρξή Του, ο Χριστός μεταφέρει τον νου πίσω σε αχρονολόγητους αιώνες. Μας διαβεβαιώνει ότι δεν υπήρξε ποτέ εποχή κατά την οποία δεν βρισκόταν σε στενή κοινωνία με τον αιώνιο Θεό… Είναι Ίσος με τον Θεό, Άπειρος και Παντοδύναμος… Είναι ο αιώνιος, αυθύπαρκτος Υιός.» Ellen G. White, Evangelism, σελ. 615.

**Ερωτησεις για συζητηση**

`1.	Μείνετε περισσότερο στο ζήτημα της αιώνιας Θεότητας του Χριστού. Σκεφτείτε τις συνέπειες ολόκληρου του σχεδίου της σωτηρίας και το νόημα της θυσίας στον σταυρό, αν ο Ιησούς ήταν κάτι λιγότερο από Αιώνιος, Αυθύπαρκτος και Προϋπάρχων Θεός. Γιατί αυτό είναι τόσο σημαντικό; Συζητήστε στην τάξη, για το τι θα σήμαινε αν ο Χριστός δεν ήταν στην πραγματικότητα αιώνιος, αλλά ήταν και ο Ίδιος ένα δημιούργημα. Πώς θα μπορούσε τότε ο Χριστός να σώσει τους αμαρτωλούς;`

`2.	Καθώς σκεφτόμαστε για τον Χριστό, το Ευαγγέλιο και το σχέδιο της σωτηρίας, θα πρέπει να διατηρούμε στη σκέψη μας τη συμμετοχή και το ενδιαφέρον ολόκληρου του σύμπαντος σε ό,τι έχει κάνει ο Χριστός εδώ στη γη. Το άφθαρτο σύμπαν Τον γνώρισε στην αιώνια δόξα Του. Τι να σκέφτονταν και να ένιωθαν καθώς έβλεπαν τον αιώνιο Δημιουργό τους, Αυτόν που είχαν λατρέψει στον Ουρανό, να πεθαίνει στον σταυρό;`

`3.	Τι θα λέγατε σε κάποιον που δεν πιστεύει ότι ο Πατέρας και ο Υιός συνυπήρχαν πάντοτε; Γιατί είναι τόσο σημαντική αυτή η αλήθεια; Πώς θα εξηγούσατε ότι δεν υπήρξε ποτέ χρόνος κατά τον οποίο ο Πατέρας ήταν χωρίς τον Υιό, εκτός από τον Σταυρό, όταν υπήρξε μια προσωρινή «διάσπαση των Θείων δυνάμεων»; (The SDA Bible Commentary, τόμος 7, σ. 924.)`