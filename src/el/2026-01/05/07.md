---
title:  Περαιτερω Μελετη
date:  30/01/2026
---

«Εκείνος που θα βρεθεί πλησιέστερα στον Χριστό, θα είναι εκείνος που στη γη είχε βαθύτερα εμποτισθεί από το πνεύμα της αυτοθυσιαζόμενης αγάπης Του, της αγάπης η οποία “δεν αυθαδιάζει, δεν επαίρεται… δεν ζητεί τα εαυτής, δεν παροξύνεται, δεν διαλογίζεται το κακόν” Α’ Κορ. ιγ’[13]4,5, αγάπη η οποία παρακινεί το μαθητή, όπως παρακίνησε τον Κύριό μας να απαρνηθεί όλα, να ζήσει, να εργασθεί και να υποστεί θυσίες, ακόμη και θάνατο για τη σωτηρία της ανθρωπότητας. Αυτό το πνεύμα είχε εκδηλωθεί στη ζωή του Παύλου ο οποίος είπε: “Το ζην εις εμέ είναι ο Χριστός”, επειδή η ζωή του φανέρωνε τον Χριστό στους  ανθρώπους, “και το αποθανείν κέρδος”, κέρδος για τον Χριστό. Ο ίδιος ο θάνατος θα έδειχνε τη δύναμη της χάρης Του, και οι ψυχές θα συγκεντρώνονταν γύρω από Αυτόν. Στο προηγούμενο εδάφιο λέει: “Τώρα θέλει μεγαλυνθεί ο Χριστός εν τω σώματί μου, είτε διά ζωής, είτε διά θανάτου” Φιλιπ. α’[1]21,20.» Ζ.Χ. σελ. 515, 516.

«Δεν είναι μακριά ο καιρός που η δοκιμασία θα έρθει σε κάθε ψυχή. Το χάραγμα του θηρίου θα μας επιβληθεί. Για όσους υπόκυψαν σιγά-σιγά στις κοσμικές απαιτήσεις και συμμορφώθηκαν με τα κοσμικά έθιμα δεν θα είναι δύσκολο να υποκύψουν στις εξουσίες, από το να υποβληθούν σε χλευασμό, προσβολή, απειλή φυλάκισης και θανάτου… Όταν τα πλήθη των ψευδαδέλφων διακριθούν από τους αληθινούς, τότε οι κρυμμένοι θα αποκαλυφθούν και με ωσαννά θα παραταχθούν κάτω από το λάβαρο του Χριστού. Εκείνοι που υπήρξαν άτολμοι και διστακτικοί, θα δηλώσουν ανοιχτά τον εαυτό τους για τον Χριστό και την αλήθεια Του. Οι πιο αδύναμοι και διστακτικοί στην εκκλησία θα γίνουν σαν τον Δαβίδ - πρόθυμοι να πράξουν και να τολμήσουν. Όσο πιο βαθιά είναι η νύχτα για τον λαό του Θεού, τόσο πιο λαμπερά είναι τα αστέρια. Ο Σατανάς θα παρενοχλεί σκληρά τους πιστούς· αλλά, στο όνομα του Ιησού, θα αποδειχθούν κάτι παραπάνω από νικητές». T. C., vol. 5, pp. 81, 82.

**Ερωτησεις για συζητηση**

`1.	Σκεφτείτε την προειδοποίηση στο παραπάνω απόσπασμα για εκείνους που «υπόκυψαν σιγά-σιγά στις κοσμικές απαιτήσεις και συμμορφώθηκαν με τα κοσμικά έθιμα». Τι μπορεί να περιλαμβάνει αυτό και πώς μπορεί να ισχύει όχι μόνο για τα άτομα μεμονωμένα, αλλά και για την εκκλησία στο σύνολό της;`

`2.	Ο Θεός λέει: «αυτούς που με δοξάζουν θα τους δοξάσω» (Α’ Σαμ. 2:30). Με ποιους τρόπους τιμούμε τον Θεό; Είναι το ίδιο με το «δώστε δόξα σ’ Αυτόν»; (Αποκ. 14:7) Γιατί ή γιατί όχι;`

`3.	Πώς μπορούμε να κατανοήσουμε την έννοια της δικής μας σωτηρίας χωρίς να πέσουμε στην παγίδα του νομικισμού;`