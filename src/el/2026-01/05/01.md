---
title:  Λαμποντας Σαν Φωτα Στο Σκοταδι
date:  24/01/2026
---

> <p>Εδαφιο Μνημης</p>
> «Όλα να τα κάνετε χωρίς γογγυσμούς και αμφισβητήσεις· για να γίνεστε άμεμπτοι και ακέραιοι, παιδιά του Θεού, χωρίς ψεγάδι, μέσα σε μια γενεά στρεβλή και διεστραμμένη· ανάμεσα στους οποίους λάμπετε σαν φωστήρες μέσα στον κόσμο» Φιλιππησίους 2:14, 15.

### Για τη μελέτη αυτής της εβδομάδας, διαβάστε
Φιλιπ. 2:12-30, Ρωμ. 3:23, 24, 5:8, Β’ Τιμ. 4:6, Α’ Κορ. 4:17, Β’ Τιμ. 4:21, 13, Λουκ. 7:2.

Ο Θεός είπε στους Εβραίους να υπακούσουν γιατί αυτή η υπακοή: «είναι η σοφία σας, και η σύνεσή σας, μπροστά στα έθνη· που θα ακούσουν όλα αυτά τα διατάγματα, και θα πουν: “Δέστε, αυτό το μεγάλο έθνος είναι λαός σοφός και συνετός”» (Δευτ. 4:6).

Αιώνες αργότερα ο Ιησούς είπε: «Εγώ Είμαι το φως του κόσμου· όποιος ακολουθεί Εμένα, δεν θα περπατήσει στο σκοτάδι, αλλά θα έχει το φως της ζωής» (Ιωάν. 8:12). Είπε επίσης: «Εσείς είστε το φως του κόσμου. Πόλη που κείτεται επάνω σε βουνό, δεν μπορεί να κρυφτεί» (Ματθ. 5:14). Πώς μπορούμε να είμαστε αυτό το φως; Μόνο μέσα από μια στενή σχέση με τον Ιησού, «το Φως το αληθινό, το οποίο φωτίζει κάθε άνθρωπο που έρχεται στον κόσμο» (Ιωάν. 1:9). Όπως λέει στη Φιλιπ. 2:9-11, «ο Θεός Τον υπερύψωσε, και Του χάρισε όνομα, που είναι το όνομα πάνω από κάθε άλλο· ώστε στο όνομα του Ιησού να λυγίσει κάθε γόνατο… και κάθε γλώσσα να ομολογήσει ότι ο Ιησούς Χριστός είναι Κύριος».

Το φως και η δύναμη του Ουρανού είναι διαθέσιμα σε όλους εμάς που έχουμε παραδώσει τη ζωή μας στον Χριστό. Όμως πολύ συχνά είτε περιμένουμε από τον Θεό να τα κάνει όλα, είτε οι δικές μας ιδέες και τα σχέδια παρεμποδίζουν. Γι’ αυτό, τα λόγια του απ. Παύλου προς τους Φιλιππήσιους είναι τόσο σημαντικά και για εμάς σήμερα.