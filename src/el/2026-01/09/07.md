---
title:  Περαιτερω Μελετη
date:  27/02/2026
---

«Δεν έχουμε δική μας δικαιοσύνη για να ικανοποιήσουμε τις απαιτήσεις του θείου νόμου. Ο Χριστός εξασφάλισε τον τρόπο για τη σωτηρία μας… Αν Του προσφέρεις τη ζωή σου και Τον δεχθείς ως Σωτήρα σου, τότε όσο αμαρτωλή και αν υπήρξε η ζωή σου, για χάρη Του λογίζεσαι δίκαιος. Ο χαρακτήρας του Χριστού παίρνει τη θέση του δικού σου χαρακτήρα και ο Θεός σε δέχεται σαν να μην είχες ποτέ αμαρτήσει.

Εκτός από αυτό, ο Χριστός αλλάζει και την καρδιά. Με την πίστη που έχεις σε Αυτόν, κάνει την καρδιά σου κατοικία Του. Και πάλι με την πίστη και την διαρκή παραχώρηση της θέλησής σου στον Χριστό, πρέπει να προσπαθήσεις να διατηρήσεις την επαφή μαζί Του. Όσο δεν αμελείς αυτή την τακτική, Εκείνος θα εργάζεται μέσα σου, έτσι που οι επιθυμίες σου και οι πράξεις σου να προσαρμόζονται σύμφωνα με το θέλημά Του… Δεν έχουμε λοιπόν τίποτα μέσα μας για να καυχηθούμε. Δεν υπάρχει λόγος να περηφανευθούμε. Μοναδική ελπίδα μας είναι η δικαιοσύνη του Χριστού που μας καταλογίζεται, καθώς και τα έργα που μέσα μας πραγματοποιεί το Πνεύμα Του για μας.» Β.Χ. σελ. 60

«Το φως που μου δόθηκε ήταν πολύ ισχυρό, ώστε πολλοί να φύγουν από εμάς, δίνοντας προσοχή σε πνεύματα που παραπλανούν και σε διδασκαλίες δαιμόνων. Ο Κύριος επιθυμεί κάθε ψυχή που ισχυρίζεται ότι πιστεύει στην αλήθεια να έχει μια ευφυή γνώση του τι είναι αλήθεια.» Ε. Χουάιτ, Evangelism, σ. 363.

**Ερωτησεις για συζητηση**

`1.	Διαβάστε ξανά το Εδάφιο Μνήμης: «Επειδή, Εκείνον που δεν γνώρισε αμαρτία, Τον έκανε για χάρη μας αμαρτία, για να γίνουμε εμείς δικαιοσύνη του Θεού διαμέσου Αυτού» (Β’ Κορ. 5:21). Τι σημαίνει αυτό; Τι σημαίνει ότι ο Χριστός έγινε αμαρτία για εμάς, και πώς αυτό θα μας βοηθήσει να κατανοήσουμε την υποκατάστατη φύση του Σταυρού; Επίσης, τι σημαίνει να γίνουμε «δικαιοσύνη του Θεού διαμέσου Αυτού»;`

`2.	Αναφερθείτε περισσότερο στο ζήτημα του “μια φορά σωσμένος, πάντοτε σωσμένος”, το οποίο πιστεύουν πολλοί Χριστιανοί. Γιατί είναι λανθασμένη αυτή η ιδέα; Ποιους προφανείς κινδύνους εγκυμονεί για όσους την πιστεύουν; Πώς μπορούμε, ακόμη και απορρίπτοντας αυτήν την ιδέα, να έχουμε τη βεβαιότητα της σωτηρίας;`

`3.	Πόσο «θεμελιωμένοι και στερεοί» (Κολ. 1:23) είστε στην πίστη σας; Πόσο καλά γνωρίζετε τι πιστεύετε και γιατί το πιστεύετε; Τι μπορείτε να κάνετε για να γνωρίζετε καλύτερα τι πιστεύετε; Και γιατί είναι τόσο σημαντικό να είστε «θεμελιωμένοι και στερεοί» στην πίστη;`