---
title:  Συμφιλιωση Και Ελπιδα
date:  21/02/2026
---

> <p>Εδαφιο Μνημης</p>
> «Επειδή, Εκείνον που δεν γνώρισε αμαρτία, Τον έκανε για χάρη μας αμαρτία, για να γίνουμε εμείς δικαιοσύνη του Θεού διαμέσου Αυτού» Β’ Κορινθίους 5:21.

### Για τη μελέτη αυτής της εβδομάδας, διαβάστε
Κολ. 1:20-29, Εφεσ. 5:27, 3:17, Ρωμ. 8:18, Εφεσ. 1:7-10, 3:3-6, Παρ. 14:12.

Ο απ. Παύλος συνεχίζει το θέμα της συμφιλίωσης, το οποίο τονίζεται τόσο έντονα στην Κολ. 1:20 για την ολότητα του κόσμου –  «αυτά που είναι επάνω στη γη είτε αυτά που είναι μέσα στους ουρανούς», σε πιο προσωπικό και ατομικό επίπεδο. Μέσω του θανάτου Του στον σταυρό, ο Ιησούς πέτυχε τη συμφιλίωση για όλους και για όλα, ιδιαίτερα για εμάς τους ανθρώπους που ήμασταν αποξενωμένοι από τον Θεό λόγω της αμαρτίας, αλλά τώρα μπορούμε να συμφιλιωθούμε με Αυτόν μέσω της πίστης.

Αυτήν την εβδομάδα, θα αναλύσουμε τη διαδικασία της ατομικής συμφιλίωσης, η οποία – όπως και στην κοσμική σφαίρα – είναι εφικτή μόνο μέσω του θανάτου του Χριστού. Σε ατομικό επίπεδο, ο Σταυρός, πέρα από σύμβολο, γίνεται μια ενεργή πραγματικότητα, με την αγάπη του Θεού να μεταμορφώνει τους ανθρώπους καθώς ακούνε το Ευαγγέλιο και δέχονται τον Ίδιο τον Χριστό, την ελπίδα της δόξας.

Ο απ. Παύλος μιλάει επίσης για «το μυστήριο που ήταν κρυμμένο από τους αιώνες και από τις γενεές» (Κολ. 1:26). Ποιο είναι αυτό το μυστήριο και τι όλα αυτά που οραματίζεται για το άτομο και για το σύμπαν; Πώς σχετίζεται αυτό το «μυστήριο» με το Ευαγγέλιο που με τόσο ζήλο διακήρυξε ο απ. Παύλος;