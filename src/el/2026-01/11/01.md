---
title:  Ζωντας Με Τον Χριστο
date:  07/03/2026
---

> <p>Εδαφιο Μνημης</p>
> «Kαι σε όλα τούτα, να ντυθείτε την αγάπη, που είναι ο σύνδεσμος της τελειότητας» Κολοσσαείς 3:14.

### Για τη μελέτη αυτής της εβδομάδας, διαβάστε
Κολ. 3:1-17, Ρωμ. 1:18, 6:1-7, Εφεσ. 4:22-24, Δευτ. 7:6-8, Α’ Σαμ. 16:23.

Στην Κολ. 3, ο απ. Παύλος τονίζει κάτι πολύ σημαντικό: Αν είμαστε πολύ επίγειοι, δεν θα είμαστε ουράνια χρήσιμοι για τον Κύριο.

Ο απ. Παύλος εφιστά την προσοχή μας σε πολλές πρακτικές αρχές της πραγματικής ζωής που γεννήθηκαν από τον Ουρανό και μπορούν να γίνουν κατανοητές μόνο από εκείνους που έχουν συναναστηθεί με τον Χριστό (Κολ. 3:1).

Οι συμβουλές του απ. Παύλου είναι πολύ σημαντικές αρχές για την καθημερινή μας ζωή που θα βελτιώσουν όλες τις σχέσεις μας, και όχι μόνο μέσα στην εκκλησία.

Ο Ιησούς είπε: «Nα αγαπάτε τους εχθρούς σας, να ευλογείτε εκείνους που σας καταρώνται, να ευεργετείτε εκείνους που σας μισούν… για να γίνετε γιοι του Πατέρα σας που είναι στους ουρανούς, επειδή Αυτός ανατέλλει τον ήλιο Του επάνω σε πονηρούς και αγαθούς, και βρέχει επάνω σε δικαίους και αδίκους» (Ματθ. 5:44, 45).

Ακούγεται αδύνατο; Ανθρωπίνως μιλώντας, είναι. Πρέπει να “πεθάνουμε” για να μπορέσουμε να ζήσουμε πραγματικά για τον Θεό. Γι' αυτό πρέπει να είμαστε ουράνιοι, αν ελπίζουμε να είμαστε χρήσιμοι στον ουράνιο Πατέρα μας.

Αυτή την εβδομάδα θα δούμε τρόπους με τους οποίους η ζωή με τον Χριστό μπορεί να κάνει τη διαφορά, τώρα και αιώνια.