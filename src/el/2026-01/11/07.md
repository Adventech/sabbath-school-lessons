---
title:  Περαιτερω Μελετη
date:  13/03/2026
---

«Επειδή αναγνωρίζει ότι στη δική του εμπειρία η υπόσχεση του Θεού εκπληρώθηκε, ότι η παράβασή του συγχωρήθηκε, ότι οι αμαρτίες του καλύφθηκαν. Εκδήλωσε μετάνοια στον Θεό για την παράβαση του θεϊκού Νόμου, και πίστη στον Χριστό που πέθανε για τη δικαίωση του ανθρώπου. Αφού λοιπόν δικαιωθεί διαμέσου της πίστης, έχει “ειρήνην προς τον Θεόν διά του Κυρίου ημών Ιησού Χριστού.” Ρωμαίους 5[ε΄]1. Επειδή όμως γεύθηκε την εμπειρία αυτή, δε σημαίνει ότι ο χριστιανός πρέπει στο εξής να μένει με σταυρωμένα χέρια, ικανοποιημένος με τα όσα επιτελέστηκαν γι’ αυτόν. Όποιος είναι αποφασισμένος να εισέλθει στην πνευματική βασιλεία, θα αντιληφθεί ότι όλες οι ιδιότητες και τα πάθη της μη αναγεννημένης φύσης, ενισχυμένα από τις δυνάμεις της βασιλείας του σκότους παρατάσσονται εναντίον του. Καθημερινά πρέπει να ανανεώνει την καθιέρωσή του, καθημερινά να μάχεται εναντίον του κακού, Παλαιές συνήθειες, κληρονομικές ροπές προς το κακό αγωνίζονται για την υπεροχή, και εναντίον αυτών πρέπει να φυλάγεται και να αγωνίζεται με τη δύναμη του Χριστού για τη νίκη… Η μεγάλη μας ανάγκη είναι η δύναμη μιας ανώτερης, αγιότερης και ευγενέστερης ζωής. Τη σκέψη μας την απασχολεί πάρα πολύ ο κόσμος και ελάχιστα η βασιλεία των ουρανών. Στις προσπάθειές του να φθάσει στο ιδεώδες που ο Θεός καθόρισε γι’ αυτόν, ο χριστιανός δεν πρέπει να απελπίζεται με τίποτε. Ηθική και πνευματική τελειότητα, διαμέσου της χάρης και της δύναμης του Χριστού, είναι προσιτή σε όλους. Ο Ιησούς είναι η πηγή της δύναμης, η βρύση της ζωής… Κινητοποιεί για λογαριασμό μας τις παντοδύναμες ουράνιες ενέργειες. Σε κάθε μας βήμα εγγίζουμε τη ζωτική Του δύναμη.» Π.Α. σελ. 420-422.

**Ερωτησεις για συζητηση**

`1.	Πώς βιώσατε την υπόσχεση ότι έχετε δικαιωθεί διά της πίστεως; Πώς έχει αλλάξει τη ζωή σας αυτή η υπέροχη υπόσχεση; Πώς συνδέεται αυτή η υπόσχεση με την ιδέα ότι «συναναστηθήκατε μαζί με τον Xριστό»;`

`2.	Τι σημαίνει για εσάς να αποζητάτε τα επουράνια; Είναι σημαντικότερο από το να πράττετε επίγειο καλό; Πού βρίσκεται η ισορροπία;`

`3.	Σκεφτείτε τι είδους επιρροή έχει η ζωή σας στους άλλους. Παράλληλα, τι είδους επιρροή έχουμε ως εκκλησία; Πώς επηρεάζει η τοπική σας εκκλησία την τοπική σας κοινότητα;`

`4.	Διαβάστε Κολ. 3:11. Τι μας λέει αυτό το εδάφιο για την ενότητα που πρέπει να έχουμε εν Χριστώ;`