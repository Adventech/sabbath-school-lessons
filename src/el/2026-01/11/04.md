---
title:  Ανακαινισμενοι Σε Επιγνωση
date:  10/03/2026
---

`Διαβάστε Κολ. 3:6-11. Πώς συνεχίζει ο απ. Παύλος αυτή τη σκέψη;`

Τα αρχικά λόγια του Κολ. 3:8 σηματοδοτούν τη συγκλονιστική και αποφασιστική αλλαγή από τον θάνατο στη ζωή: «Τώρα, όμως».  Η λέξη «τώρα» δείχνει έμφαση. Τώρα, δηλαδή, επειδή συαναστηθήκατε με τον Χριστό και αποζητάτε τα άνωθεν, η παρούσα ζωή σας πρέπει να παρουσιάζει έντονη αντίθεση με την προηγούμενη ζωή σας. Αφού νεκρώσατε ό,τι είναι σαρκικό μέσα σας (Κολ. 3:5), τώρα απορρίψτε «από το στόμα σας όλα αυτά: Oργή, θυμό, κακία, βλασφημία, αισχρολογία» (Κολ. 3:8).

Τόσο ο θυμός όσο και η οργή μπορούν να περιγράψουν τη δίκαιη αντίδραση του Θεού στην αμαρτία (που αναφέρθηκε χθες), όπως και για τον Ιησού (Μάρ. 3:5, Αποκ. 6:16). Αντίθετα, μας προτρέπουν στο να είμαστε «κάθε άνθρωπος γρήγορος στο να ακούει, αργός στο να μιλάει, αργός σε οργή· επειδή, η οργή του ανθρώπου δεν εργάζεται τη δικαιοσύνη του Θεού» (Ιακ. 1:19,20). Η κακία θέλει τη δυστυχία του άλλου. Η συκοφαντία έχει σκοπό να δυσφημίσει. Ο απ. Παύλος καταδικάζει επίσης τη γλώσσα που είναι υβριστική και άσεμνη. Τέλος, το ψέμα μεταξύ μας απαγορεύεται (Λευιτ. 19:11, 18), «αφού ξεντυθήκατε τον παλιό άνθρωπο, μαζί με τις πράξεις του» (Κολ. 3:9).

`Τι εννοεί ο απ. Παύλος με «τον παλιό άνθρωπο» σε αντίθεση με «τον καινούργιο άνθρωπο»; Δείτε Ρωμ. 6:6 και Εφεσ. 4:22-24.`

Τα ρήματα που χρησιμοποιεί ο απ. Παύλος για αυτή τη μεταμόρφωση από το παλαιό στο καινούργιο παραπέμπουν σε ένδυση, σαν να βγάζει κανείς τα παλιά βρώμικα ρούχα και να ντύνεται με καινούργια λευκά ενδύματα (Ζαχ. 3:4). Παρόμοια διάκριση παλαιού/νέου γίνεται σε σχέση με την παλαιά και τη νέα διαθήκη, οι οποίες χαρακτηρίζονται αντίστοιχα από το εξωτερικό γράμμα του νόμου και από τον νόμο που εγγράφεται στην καρδιά από το Άγιο Πνεύμα (Β’ Κορ. 3:4-18).

Αυτές οι μεταφορές περιγράφουν τη μεταστροφή και τα αποτελέσματά της. Ο απ. Παύλος αποκαλεί «καινούργιο κτίσμα» (Β’ Κορ. 5:17), «αυτόν που ανακαινίζεται σε επίγνωση, σύμφωνα με την εικόνα Εκείνου [του Χριστού] που τον έκτισε» (Κολ. 3:10), «ο Οποίος είναι εικόνα του αόρατου Θεού» (Κολ. 1:15). Με την απόκτηση επίγνωσης του Χριστού μέσω του Λόγου Του, «μεταμορφωνόμαστε στην ίδια εικόνα, από δόξα σε δόξα» (Β’ Κορ. 3:18). Αυτό μας τοποθετεί πάνω από όλα τα εθνικά, γεωγραφικά και κοινωνικά όρια (Κολ. 3:11), επειδή είμαστε πολίτες μιας ανώτερης βασιλείας.