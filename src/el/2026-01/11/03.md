---
title:  Τελος Στην Επιγεια Ζωη
date:  09/03/2026
---

Ακούμε πολλά συνθήματα σήμερα: «Τέλος στον πόλεμο!» «Τέλος στην αποψίλωση των δασών!» «Τέλος στα πυρηνικά όπλα!» Αλλά κάτι που μάλλον δεν έχουμε ακούσει ποτέ είναι «Τέλος στην επίγεια ζωή!» Αυτό απλά δεν ταιριάζει με τις ευαισθησίες του κόσμου μας. Όχι ότι οποιοδήποτε από τα άλλα συνθήματα είναι λάθος ή ότι αυτό που υποστηρίζουν είναι εσφαλμένο. Απλώς είναι πολύ κοντόφθαλμα, λαμβάνοντας υπόψη την εγγύτητα της αιωνιότητας. Η εστίασή μας πρέπει να είναι υψηλότερη, αιώνια υψηλότερη.

`Διαβάστε Κολ. 3:5, 6 (δείτε επίσης Ρωμ. 6:1-7). Πώς βιώνουμε το τι σημαίνει να είμαστε νεκροί ως προς τον εαυτό μας και την επίγεια ζωή και ζωντανοί για «τα άνω»; (Κολ. 3:1)`

Παρότι πνευματικά έχουμε πεθάνει μαζί με τον Χριστό, τα «μέλη» μας, δηλαδή οι πειρασμοί που μας παρουσιάζει το σώμα και το μυαλό μας, πρέπει να νεκρωθούν.

Αλλά πρέπει να συνειδητοποιήσουμε δύο πράγματα σε σχέση με αυτή την εντολή: Πρώτον, στο Κολ. 3:1, ο απ. Παύλος προϋποθέτει ότι έχουμε πράγματι αναστηθεί μαζί με τον Χριστό. Δεύτερον, η εντολή στο εδ. 5 συνεπάγεται αυτού του γεγονότος. Μπορούμε να νεκρώσουμε τα επίγεια πράγματα (πορνεία, ακαθαρσία, πάθος, πονηρή επιθυμία, πλεονεξία κ.λπ.) μόνο επειδή έχουμε συναναστηθεί με τον Χριστό και έχουμε την πνευματική Του ζωή και δύναμη να βγάλουμε αυτά τα πράγματα από το μυαλό και τη ζωή μας.

Τη φράση «η οργή του Θεού» στο Κολ. 3:6, τη συναντάμε και στο Ρωμ. 1:18. Ο Θεός παραδίδει τους ανθρώπους στις δικές τους πονηρές επιθυμίες (Ρωμ. 1:24), και έτσι έρχεται η οργή Του «επάνω στους γιους της απείθειας» (Κολ. 3:6 δείτε και Αποκ. 6:16, 17). Στο Ρωμ. 1:18, ο απ. Παύλος αναφέρεται «σε κάθε ασέβεια και αδικία», ως «ακαθαρσία» (Κολ. 3:5) των ανθρώπων που «διαμέσου των επιθυμιών των καρδιών τους» ατιμάζουν τα σώματά τους (Ρωμ. 1:24).

Πώς ατιμάζουν το σώμα τους; Πρώτον, επειδή αρνούνται να αναγνωρίσουν τον Δημιουργό, αλλά και με «πάθη ατιμίας· επειδή, και οι γυναίκες τους αντικατέστησαν τη φυσική χρήση με την αφύσικη· παρόμοια δε και οι άνδρες, αφήνοντας τη φυσική χρήση τής γυναίκας, άναψαν μέσα τους από την επιθυμία τους ο ένας προς τον άλλον, κάνοντας την ασχημοσύνη, αρσενικοί σε αρσενικούς, και απολαμβάνοντας στον εαυτό τους την πρέπουσα αντιμισθία της πλάνης τους» (Ρωμ. 1:26, 27).

`ΣΚΕΨΗ: Πώς ακολουθούμε τα λόγια, «Nεκρώστε, λοιπόν, τα μέλη σας που είναι επάνω στη γη»; (Κολ. 3:5)`