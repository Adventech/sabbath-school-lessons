---
title:  Ζωη Και Θανατος
date:  10/01/2026
---

> <p>Εδαφιο Μνημης</p>
> «Επειδή, σε μένα το να ζω είναι ο Χριστός, και το να πεθάνω είναι κέρδος» Φιλιππησίους 1:21.

### Για τη μελέτη αυτής της εβδομάδας, διαβάστε
Φιλιπ. 1:19-30, Α’ Κορ. 4:14-16, Β’ Κορ. 10:3-6, Ιωάν. 17:17-19, Μιχ. 6:8, Πράξ. 14:22.

Λέγεται, συχνά, ότι ο θάνατος είναι απλώς μέρος της ζωής. Όμως αυτό δεν είναι αλήθεια. Ο θάνατος είναι το αντίθετο της ζωής, είναι εχθρός της ζωής. Ο θάνατος δεν ήταν ενσωματωμένος στη ζωή. Ο απ. Παύλος δηλώνει με έμφαση ότι ο Χριστός πέθανε «για να καταργήσει, διαμέσου του θανάτου, αυτόν που έχει το κράτος του θανάτου, δηλαδή, τον Διάβολο, και να ελευθερώσει εκείνους, όσους εξαιτίας του φόβου του θανάτου ήσαν σε ολόκληρη τη ζωή υποκείμενοι στη δουλεία» (Εβρ. 2:14,15).

Έτοιμος να πεθάνει για τον Χριστό, ο απ. Παύλος ήταν σίγουρος για τη μακροπρόθεσμη κατάληξή του. Το πιο σημαντικό για αυτόν στο μεταξύ ήταν να τιμήσει, είτε με τη ζωή είτε με τον θάνατό του, τον Χριστό και να κηρύξει το Ευαγγέλιο σε όσο το δυνατόν περισσότερους ανθρώπους. Ίσως αυτός να είναι ένας λόγος που έχουμε τόσες πολλές επιστολές που φέρουν το όνομά του. Μέσω των γραπτών του, μπορούσε να φτάσει σε πολλούς ανθρώπους και σε μέρη που ο ίδιος δεν είχε επισκεφθεί ποτέ.

Η ζωή είναι σύντομη και είναι ζωτικής σημασίας, μέσα στα χρόνια που μας χαρίζει ο Κύριος, να φέρουμε τη μεγαλύτερη επίδραση στους γύρω μας για τη βασιλεία του Θεού. Μεγάλο μέρος αυτής της επίδρασης έχει να κάνει με την ενθάρρυνση της «ενότητας της πίστης». Όπως θα δούμε στην αρχή αυτής της εβδομάδας, αυτό το θέμα ήταν ένας σημαντικός λόγος για τον οποίο ο απ. Παύλος έγραψε στους Φιλιππήσιους.