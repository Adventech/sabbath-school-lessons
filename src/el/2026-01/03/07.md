---
title:  Περαιτερω Μελετη
date:  16/01/2026
---

«Από το στρεβλωτήρι και τον πάσσαλο των βασάνων, από τη φυλακή, από τις τρύπες και τις σπηλιές της γης φθάνουν στα αυτιά του οι θριαμβικές κραυγές των μαρτύρων. Ακούει τη μαρτυρία των πιστών ψυχών, οι οποίες αν και στερούμενες, βασανιζόμενες, κακοποιούμενες, δίνουν όμως άφοβα τη διαβεβαίωση της πίστης τους δηλώνοντας: “Εξεύρω εις τίνα επίστευσα.” Τα άτομα αυτά  παραχωρώντας τη ζωή τους χάρη της πίστης, εξαγγέλλουν στον κόσμο ότι Εκείνος στον οποίον εμπιστεύθηκαν, είναι ικανός να σώσει εντελώς.» Π.Α. σελ. 453

«Ποτέ δεν υπήρξε τόσο μεγάλη ποικιλομορφία πίστης στη Χριστιανοσύνη όσο σήμερα. Αν τα χαρίσματα [των αποστόλων, των προφητών, των ευαγγελιστών, των ποιμένων και των διδασκάλων (Εφεσ. 4:11-13)] ήταν απαραίτητα για τη διατήρηση της ενότητας της πρώτης εκκλησίας τότε, πόσο μάλλον για την αποκατάσταση της ενότητας τώρα! Και ό,τι είναι σκοπός του Θεού να αποκαταστήσει την ενότητα της εκκλησίας κατά τις έσχατες ημέρες, είναι έντονα εμφανές στις προφητείες. Τότε οι συνετοί θα κατανοήσουν. Όταν αυτό εκπληρωθεί, θα υπάρξει ενότητα πίστης σε όλους εκείνους που ο Θεός λογίζει συνετούς - γιατί αν υπάρχει πραγματικά σωστή κατανόηση, τότε θα υπάρχει και συμφωνία μεταξύ τους… Επομένως, είναι προφανές ότι η τέλεια κατάσταση της εκκλησίας που προλέγετε εδώ, είναι ακόμη μελλοντική. Συνεπώς, αυτά τα χαρίσματα δεν έχουν ακόμη εκπληρώσει τον σκοπό τους.» R. F. Cottrell, “Introduction,” in Ellen G. White, Early Writings, p. 140.

**Ερωτησεις για συζητηση**

`1.	Υπό το φως του παραπάνω αποσπάσματος του R.F. Cottrell, τι είναι απαραίτητο για το Άγιο Πνεύμα ώστε να φέρει την ενότητα στην εκκλησία του Θεού σήμερα; Πόσο σημαντική για την ενότητα της εκκλησίας είναι η εφαρμογή των συμβουλών που δίνονται μέσω του χαρίσματος της προφητείας;`

`2.	Πώς θα εξηγούσατε τη Βιβλική διδασκαλία για τον θάνατο σε κάποιον που πιστεύει ότι ο απ. Παύλος και άλλοι χριστιανοί που έχουν πεθάνει βρίσκονται ήδη στον Ουρανό με τον Χριστό;`

`3.	Πώς μας βοηθά η Μεγάλη Διαμάχη να κατανοήσουμε την ύπαρξη των θλίψεων σε αυτήν τη ζωή; Γιατί πρέπει να ατενίζουμε πάντα στον Εσταυρωμένο Ιησού ως την πληρέστερη δυνατή έκφραση της αγάπης του Πατέρα και να Τον εμπιστευόμαστε ακόμη και στις χειρότερες στιγμές;`