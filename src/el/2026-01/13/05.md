---
title:  Ζωντας Στον Κοσμο Αλλα Οχι Μεσα Σε Αυτον
date:  25/03/2026
---

`Διαβάστε Κολ. 4:14, 15 και Β’ Τιμ. 4:10, 11. Πώς διαφέρει ο Λουκάς από τον Δημά και γιατί;`

«Nα μη αγαπάτε τον κόσμο, ούτε αυτά που υπάρχουν μέσα στον κόσμο. Aν κάποιος αγαπάει τον κόσμο, η αγάπη του Πατέρα δεν υπάρχει μέσα σ’ αυτόν» (Α’ Ιωάν. 2:15). Η αγάπη του Λουκά για τον Ιησού και τη βασιλεία Του τον οδήγησε να σταθεί στο πλευρό του απ. Παύλου μέχρι τέλους, ό,τι κι αν συνέβαινε, ενώ ο Δημάς αγαπούσε αυτόν τον κόσμο περισσότερο από τον μέλλοντα.

**Διαβάστε τα ακόλουθα αποσπάσματα. Ποιες συμβουλές δίνονται για όσους περιμένουν τη Δευτέρα Παρουσία;**

`Μάρ. 13:32-37`

`Τίτος 2:11-14`

`Β’Πέτρ. 3:10-14`

`Αποκ. 3:17-21`

Ο Ιησούς και οι απόστολοι, μας προειδοποιούν συχνά να αγρυπνούμε – να είμαστε πάντοτε σε επαγρύπνηση και ετοιμότητα για τον ερχομό του Κυρίου, ώστε να μην αιφνιδιαστούμε. Δυστυχώς, όπως οι μαθητές που δεν άκουσαν την εντολή του Ιησού «αγρυπνείτε, και προσεύχεστε» (Μάρ. 14:38), πολλοί δεν θα κάνουν τις απαραίτητες προετοιμασίες. Όλα εξαρτώνται από το ποιος ή τι έχει την καρδιά μας, γιατί δεν μπορούμε να υπηρετούμε δύο κυρίους.

Ο Ιησούς, στο μήνυμα προς τη Λαοδίκεια, μας παροτρύνει ξεκάθαρα στο τι πρέπει να κάνουμε: Πρώτον, να μετανοήσουμε για τις αμαρτίες μας. Δεύτερον, να ανοίξουμε την καρδιά μας σε Εκείνον και να Τον αφήσουμε να έχει τον έλεγχο, κάτι που στη συνέχεια (τρίτον) μας δίνει τη δυνατότητα να αποκτήσουμε το «χρυσάφι» της πίστης και της αγάπης που είναι «δοκιμασμένο από τη φωτιά» και νικά τον πειρασμό.

`ΣΚΕΨΗ: Σε τι συγκεκριμένα μπορεί να σας ζητάει ο Ιησούς να μετανοήσετε στη ζωή σας; Ποιο μέρος των παροτρύνσεών Του έχετε περισσότερο ανάγκη;`