---
title:  Ελεγχος Του Νου
date:  20/01/2026
---

Ένας αυξανόμενος αριθμός εταιρειών σε όλο τον κόσμο εργάζεται στην προσπάθεια να συνδυάσει την επεξεργαστική δύναμη των υπολογιστών με τον ανθρώπινο εγκέφαλο. Συνδέοντας το μυαλό του ανθρώπου με τους υπολογιστές, οι επιστήμονες ελπίζουν να επηρεάσουν τις σκέψεις μας μέσω των υπολογιστών. Το επίτευγμα αυτό υπόσχεται θετικά αποτελέσματα στη βοήθεια ασθενειών όπως, επιληψία, κατάθλιψη και νόσο του Πάρκινσον. Ωστόσο, σκεφτείτε τους κακούς τρόπους με τους οποίους θα μπορούσαν να χρησιμοποιηθούν αυτοί οι υπολογιστές για τον έλεγχο του ανθρώπινου νου.

Κατά κάποιον τρόπο, είναι ήδη πραγματικότητα. Το μυαλό μας είναι σαν ένας υπολογιστής, μόνο που είναι πολύ ανώτερο. Η συνεχής ροή πληροφοριών στην οποία είμαστε καθημερινά εκτεθειμένοι "προγραμματίζει" το μυαλό μας, καθορίζει τις σκέψεις μας και καθοδηγεί τις πράξεις μας. Καθώς βυθιζόμαστε στα μέσα ενημέρωσης, ο κοσμικός τρόπος που σκέφτονται και συμπεριφέρονται οι άνθρωποι σφραγίζει την εντύπωσή του στο μυαλό μας και αρχίζουμε να σκεφτόμαστε με τον ίδιο τρόπο. Είναι σαν να εμφυτεύεται ή να συγχωνεύεται το μυαλό των άλλων ανθρώπων στο δικό μας.

Όπως ο Ιησούς, πρέπει να έχουμε «το φρόνημα του Πνεύματος» (Ρωμ. 8:6). «Εκείνα που είναι μέσα στον Θεό δεν τα γνωρίζει κανένας, παρά μονάχα το Πνεύμα του Θεού», το Οποίο ο απ. Παύλος αντιπαραβάλλει με «το πνεύμα του κόσμου» (Α’ Κορ. 2:11,12). Ποιος είναι ο δάσκαλός μας; Και τι διδασκόμαστε;

`Διαβάστε Φιλιπ. 2:5. Τι νομίζετε ότι σημαίνει να έχεις το φρόνημα του Χριστού; `

Τελικά, μπορούμε να αλλάξουμε τον νου μας, αλλά δεν μπορούμε να αλλάξουμε την καρδιά μας - μόνο ο Θεός μπορεί. Το Άγιο Πνεύμα πρέπει να κάνει εγχείρηση καρδιάς σε εμάς, με «τη μάχαιρα του Πνεύματος» (Εφεσ. 6:17), τον Λόγο του Θεού που «είναι ζωντανός, και ενεργός, και κοφτερότερος περισσότερο από κάθε δίκοπη μάχαιρα, και εισχωρεί βαθιά, μέχρι διαίρεσης και της ψυχής και του πνεύματος, μέχρι τους συνδέσμους και τους μυελούς, και διερευνάει τους συλλογισμούς και τις έννοιες της καρδιάς» (Εβρ. 4:12). Μόνο μέσω του Αγίου Πνεύματος μπορούμε να γνωρίσουμε πραγματικά τον εαυτό μας, επειδή, εκ φύσεως, η ίδια μας «η καρδιά είναι απατηλή περισσότερο απ’ όλα, και υπερβολικά διεφθαρμένη» (Ιερ. 17:9). Η εβραϊκή λέξη για το «απατηλό» ('aqov) αναφέρεται σε ανώμαλο έδαφος που μας κάνει να σκοντάφτουμε και να πέφτουμε. Κατ’ επέκταση, σημαίνει σκέψεις που είναι διεφθαρμένες και ανέντιμες. Πρέπει λοιπόν, να μεταμορφωνόμαστε διαμέσου της ανακαίνισης του νου μας, ώστε να δοκιμάζουμε «τι είναι το θέλημα του Θεού, το αγαθό και ευάρεστο και τέλειο» (Ρωμ. 12:2).

`ΣΚΕΨΗ: Γιατί είναι τόσο σημαντικό να ακολουθήσουμε την παρότρυνση του απ. Παύλου: «Tέλος, αδελφοί μου, όσα είναι αληθινά, όσα είναι σεμνά, όσα είναι δίκαια, όσα είναι καθαρά, όσα είναι προσφιλή, όσα έχουν καλή φήμη, αν υπάρχει κάποια αρετή, και αν υπάρχει κάποιος έπαινος, αυτά να συλλογίζεστε»; (Φιλιπ. 4:8)`