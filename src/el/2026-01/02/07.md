---
title:  Περαιτερω Μελετη
date:  09/01/2026
---

«Μερικοί δεν είναι σε θέση να κάνουν προγραμματισμένα σχέδια για το μέλλον. Η ζωή τους είναι ασταθής. Δεν μπορούν να διακρίνουν τα αποτελέσματα των υποθέσεών τους, και αυτό συχνά τους γεμίζει αγωνία και ανησυχία. Ας έχουμε στο νου μας ότι η ζωή των παιδιών του Θεού στον κόσμο αυτόν είναι μια οδοιπορία. Δεν έχουμε τη σοφία να προγραμματίσουμε την ίδια μας τη ζωή. Δεν εξαρτάται από εμάς να δημιουργήσουμε το μέλλον μας. “Διά πίστεως υπήκουσεν ο Αβραάμ ότε εκαλείτο να εξέλθη εις τον τόπον τον οποίον έμελλε να λάβη εις κληρονομίαν, και εξήλθε μη εξεύρων πού υπάγει.” Εβρ. 11:8.

»Στην επίγεια ζωή Του ο Χριστός δεν έκανε σχέδια για τον εαυτό Του. Δεχόταν τα σχέδια του Θεού γι’ Αυτόν, και μέρα με τη μέρα ο Πατέρας Του αποκάλυπτε τα σχέδιά Του. Έτσι και εμείς πρέπει να εξαρτόμαστε από τον Θεό, ώστε η ζωή μας να αποτελεί εκπλήρωση του θελήματός Του. Ενώ εμείς Του αναθέτουμε την πορεία μας, Εκείνος καθοδηγεί τα βήματά μας.

»Πολλοί ενώ προγραμματίζουν ένα λαμπρό μέλλον, καταλήγουν σε πλήρη αποτυχία. Αφήστε τον Θεό να καταστρώσει τα σχέδια για σας. Όπως το παιδί, έχετε εμπιστοσύνη στην οδηγία Εκείνου ο οποίος “θέλει φυλάττει τους πόδας των οσίων αυτού.” Α’ Σαμ. 2:9. Ο Θεός ποτέ δεν οδηγεί τα παιδιά Του διαφορετικά από ό,τι αυτά θα προτιμούσαν να οδηγηθούν, αν μόνο έβλεπαν το τέλος από την αρχή και διέκριναν τον ένδοξο σκοπό που εκπληρώνουν ως συνεργάτες Του.» Ζ.Υ. σελ. 452.

**Ερωτησεις για συζητηση**

`1.	Αναλογιστείτε την εβδομάδα που πέρασε και απαριθμήστε τα πράγματα για τα οποία είστε ευγνώμονες. Μήπως υπάρχουν περισσότερα πράγματα για τα οποία πρέπει να είστε ευγνώμονες από ό,τι νομίζετε;`

`2.	Μείνετε στην τελευταία πρόταση του παραπάνω αποσπάσματος. Αυτή είναι μια πολύ ισχυρή δήλωση πίστης. Πώς μπορείτε να μάθετε να εμπιστεύεστε τον Θεό τόσο βαθιά;`

`3.	Υπό το φως της Κολ. 1:6, 23, συζητήστε την ακόλουθη δήλωση: «Για σαράντα χρόνια η απιστία, η γκρίνια και η εξέγερση απέκλεισαν το αρχαίο Ισραήλ από τη γη Χαναάν. Οι ίδιες αμαρτίες καθυστέρησαν την είσοδο του σύγχρονου Ισραήλ στην ουρά-νια Χαναάν. Σε καμία από τις περιπτώσεις δεν ευθύνονται οι υποσχέσεις του Θεού. Είναι η απιστία, η κοσμικότητα, η μη αφιέρωση και η διαμάχη μεταξύ του ομολογούμενου λαού του Κυρίου που μας κράτησαν σε αυτόν τον κόσμο της αμαρτίας και της θλίψης τόσα χρόνια. Αν η εκκλησία του Χριστού είχε κάνει το καθορισμένο έργο της όπως είχε ορίσει ο Κύριος, όλος ο κόσμος θα είχε προειδοποιηθεί πριν από αυτό και ο Κύριος Ιησούς θα είχε έρθει στη γη μας με δύναμη και μεγάλη δόξα.» -Ellen G. White, Last Day Events, σ. 38. Με ποιους τρόπους θα μπορούσαμε σήμερα να είμαστε ένοχοι για τα ίδια πράγματα;`