---
title:  Λογοι Για Ευχαριστιες Και Προσευχη
date:  03/01/2026
---

> <p>Εδαφιο Μνημης</p>
> «Επειδή, είμαι βέβαιος, ακριβώς σε τούτο, ότι Εκείνος που άρχισε σε σας ένα καλό έργο, θα το αποτελειώσει μέχρι την ημέρα του Ιησού Χριστού» Φιλιππησίους 1:6.

### Για τη μελέτη αυτής της εβδομάδας, διαβάστε
Φιλιπ. 1:1-18, Α’ Κορ. 13:1-8, Ιερ. 17:9, Κολ. 1:1-12, Α’ Πέτρ. 1:4, Ψαλ. 119:105, Ησ. 30:21.

Ο απ. Παύλος ξεκινά, σκόπιμα, τις επιστολές του με λόγια χαιρετισμού και ευχαριστιών. «Είθε να είναι χάρη σε σας και ειρήνη από τον Πατέρα μας Θεό, και τον Κύριο Iησού Χριστό. Ευχαριστούμε τον Θεό και Πατέρα του Κυρίου μας Iησού Χριστού, καθώς προσευχόμαστε πάντοτε για σας» (Κολ. 1:2, 3).

Όπως ο απ. Παύλος, έχουμε κι εμείς πολλούς λόγους για τους οποίους πρέπει να είμαστε ευγνώμονες. Έχουμε βιώσει τη χάρη και το έλεος του Θεού με βαθύτατους τρόπους, τρόπους που ακόμη και οι άγγελοι δεν μπορούν να κατανοήσουν. Είμαστε επίσης ευγνώμονες για τα δώρα του Θεού – την ειρήνη, την ελπίδα και την αγάπη.

Σε ανθρώπινο επίπεδο, μπορούμε να δείχνουμε εκτίμηση στους άλλους και να είμαστε ευγνώμονες για πράγματα που κάνουν για εμάς. Ελπίζουμε ότι και εκείνοι εκτιμούν τα όσα κάνουμε γι' αυτούς. Οι γονείς προσεύχονται ότι τα παιδιά τους θα αγαπήσουν τον Θεό και θα εκτιμήσουν τις πραγματικές θυσίες που έκαναν για να τους δώσουν την καλύτερη δυνατή ανατροφή. Αλλά, ως άνθρωποι, πέφτουμε σε λάθη και μαθαίνουμε από αυτά.

Αυτή την εβδομάδα θα εξετάσουμε τα εισαγωγικά λόγια του απ. Παύλου στις επιστολές προς Φιλιππησίους και προς Κολοσσαείς, τα οποία είναι γεμάτα ευχαριστία και προσευχή. Είθε αυτά τα λόγια να εμπλουτίσουν και να ενισχύσουν και τη δική μας ζωή προσευχής.