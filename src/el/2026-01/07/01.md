---
title:  Ουρανια Υπηκοοτητα
date:  07/02/2026
---

> <p>Εδαφιο Μνημης</p>
> «Nα μη μεριμνάτε για τίποτε· αλλά, σε κάθε τι, τα ζητήματά σας ας γνωρίζονται στον Θεό με ευχαριστία διαμέσου της προσευχής και της δέησης» Φιλιππησίους 4:6.

### Για τη μελέτη αυτής της εβδομάδας, διαβάστε
Φιλιπ. 3:17-4:23, Α’ Κορ. 15:42-44, Ιωάν. 14:27, Ψαλ. 119:165, Ιώβ 1:21, Α’ Τιμ. 6:7.

Το μάθημα αυτής της εβδομάδας ολοκληρώνει τη μελέτη μας στην προς Φιλιππησίους επιστολή, και είναι γεμάτο με πολύτιμα μαθήματα και αποφθέγματα για την καθημερινή ζωή. Φαίνεται ότι πολλές από τις υψηλές ηθικές αξίες που καθοδηγούσαν τη ζωή του απ. Παύλου βρίσκονται στα τελευταία εδάφια της επιστολής. Παρόμοια με τις διδασκαλίες του Ιησού, οι οποίες επικεντρώνονται στον εσωτερικό άνθρωπο, ο απ. Παύλος μας λέει πώς να ζούμε μια χαρούμενη χριστιανική ζωή.

Ακόμα και όταν τα πράγματα δεν πάνε όπως θα θέλαμε, κάτι που συμβαίνει συχνά, δεν χρειάζεται να ανησυχούμε και να αγχωνόμαστε ή να αποθαρρυνόμαστε. Αντίθετα, υπάρχουν αρχές που θα μας βοηθήσουν να βρούμε εσωτερική δύναμη ώστε να αντιμετωπίσουμε τις προκλήσεις που φέρνει η ζωή, και να βιώσουμε έτσι τη σταθερή και διαρκή ειρήνη που μόνο ο Θεός μπορεί να δώσει. Το παρόν και το μέλλον είναι στα χέρια Του και Εκείνος θα μας προμηθεύσει όλα όσα χρειαζόμαστε.

Το πιο σημαντικό είναι ότι δεν χρειάζεται να εναποθέτουμε τις ελπίδες μας σε επίγεια συστήματα διακυβέρνησης, τα οποία συνήθως μας απογοητεύουν. Ως Χριστιανοί, είμαστε πολίτες της ουράνιας βασιλείας του Θεού. Και με αυτήν την ιδιότητα του πολίτη έρχονται προνόμια, θαυμάσια προνόμια. Και ευθύνες, επίσης.