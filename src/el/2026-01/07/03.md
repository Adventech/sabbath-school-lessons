---
title:  «Μεινετε Σταθεροι Στον Κυριο»
date:  09/02/2026
---

`Διαβάστε Φιλιπ. 3:20, 21. Με ποιον παραστατικό τρόπο περιγράφει ο απ. Παύλος πως μοιάζει το να είσαι πολίτης του Ουρανού;`

Σε αντίθεση με τους εχθρούς του Σταυρού, «οι οποίοι φρονούν τα επίγεια» και «των οποίων ο Θεός είναι η κοιλιά» (Φιλιπ. 3:19), η χριστιανική υπηκοότητα βρίσκεται στον Ουρανό και ο Κυβερνήτης μας είναι ο Ίδιος ο Ιησούς Χριστός. Ο απ. Παύλος τονίζει την ανάγκη «το σώμα της ταπείνωσής μας» (εδ. 21), που υπόκειται σε ασθένειες, φθορά και θάνατο, να μεταμορφωθεί ώστε να μοιάσει στο ένδοξο σώμα της ανάστασης του Χριστού.

**Πώς περιγράφουν τα παρακάτω εδάφια την κατάσταση της δόξας;**

`Ιώβ 19:25-27`

`Λουκ. 24:39`

`Α’ Κορ. 15:42-44`

`Α’ Κορ. 15:50-54`

`Κολ. 3:4`

Στο τέλος, μέσω του Ιησού, ο θάνατος, ο «τελευταίος εχθρός», παύει να υπάρχει (Α’ Κορ. 15:26). Και αυτή είναι η μεγαλύτερη ελπίδα μας, η υπέρτατη υπόσχεση που μας δόθηκε στον Ιησού - όχι μόνο για το τέλος του θανάτου, αλλά και για ένα εντελώς νέο σώμα «σύμμορφο με το σώμα της δόξας Του» (Φιλιπ. 3:21).

Έτσι, για τον απ. Παύλο, η ουράνια υπηκοότητά μας περιλαμβάνει την υπόσχεση της ανάστασης και της αιώνιας ζωής σε μια εντελώς νέα ύπαρξη που τώρα δεν μπορούμε καν να φανταστούμε.

`ΣΚΕΨΗ: Γιατί η υπόσχεση της αιώνιας ζωής είναι τόσο σημαντική για όλα όσα πιστεύουμε; Τι μπορεί να προσφέρει αυτός ο κόσμος που να αξίζει να χάσουμε αυτό που μας προσφέρει ο Χριστός;`