---
title:  Περαιτερω Μελετη
date:  13/02/2026
---

«Μόνο όσοι λαμβάνουν συνεχώς νέα εφόδια χάρης, θα έχουν δύναμη ανάλογη με την καθημερινή τους ανάγκη και την ικανότητά τους να χρησιμοποιούν αυτή τη δύναμη. Δεν προσβλέπουν ότι σε κάποια στιγμή στο μέλλον θα λάβουν πνευματική δύναμη και θαυματουργή προετοιμασία για να κερδίσουν ψυχές, αλλά παραδίδουν καθημερινά τον εαυτό τους στον Θεό για να τους καταστήσει σκεύη κατάλληλα προς χρήση Του. Βελτιώνουν καθημερινά τις ευκαιρίες που βρίσκονται μπροστά τους για υπηρεσία. Καθημερινά δίνουν μαρτυρία για τον Κύριο όπου κι αν βρίσκονται, είτε στην ταπεινή σφαίρα εργασίας στο σπίτι, είτε σε ένα δημόσιο πεδίο χρησιμότητας.

Για τον αφιερωμένο εργάτη υπάρχει αξιοθαύμαστη ενθάρρυνση στη γνώση ότι ακόμη και ο Χριστός κατά τη διάρκεια της επίγειας ζωής Του αναζητούσε καθημερινά τον Πατέρα Του για νέα εφόδια της απαραίτητης χάρης – και από αυτήν την κοινωνία με τον Θεό προχώρησε για να ενισχύσει και να ευλογήσει τους άλλους…

Κάθε εργάτης που ακολουθεί το παράδειγμα του Χριστού, θα είναι προετοιμασμένος να λάβει και να χρησιμοποιήσει τη δύναμη που ο Θεός έχει υποσχεθεί στην εκκλησία Του για την ωρίμανση του θερισμού της γης.» Ε. Χουάιτ, God's Amazing Grace, σελ. 117.

«Ο Θεός γνωρίζει τις ανάγκες μας και τις έχει καλύψει. Ο Κύριος έχει ένα θησαυροφυλάκιο προμηθειών για τα παιδιά Του και μπορεί να τους παρέχει ό,τι χρειάζονται, σε οποιαδήποτε συνθήκη. Γιατί, τότε, δεν Τον εμπιστευόμαστε; Έχει δώσει πολύτιμες υποσχέσεις στα παιδιά Του, υπό τον όρο της πιστής υπακοής στις εντολές Του. Δεν υπάρχει φορτίο που να μην μπορεί να αφαιρέσει, δεν υπάρχει σκοτάδι που να μην μπορεί να διαλύσει, δεν υπάρχει αδυναμία που να μην μπορεί να μετατρέψει σε δύναμη, δεν υπάρχει φόβος που να μην μπορεί να ηρεμήσει, δεν υπάρχει αξιόλογη φιλοδοξία που να μην μπορεί να καθοδηγήσει και να δικαιώσει.

Δεν πρέπει να κοιτάμε εμάς. Όσο περισσότερο στεκόμαστε στις ατέλειές μας, τόσο λιγότερη δύναμη θα έχουμε για να τις ξεπεράσουμε.» Ε. Χουάιτ, That I May Know Him, σελ. 224.

**Ερωτησεις για συζητηση**

`1.	Σκεφτείτε μερικές από τις πιο λαμπρές περιπτώσεις προσευχών σας που εισακούστηκαν. Τι σας δίδαξαν αυτές οι εμπειρίες για την ειρήνη του Θεού; Τι γίνεται με τις προσευχές που δεν απαντήθηκαν; Πώς μπορείτε να νιώσετε την υπόσχεση του Θεού για ειρήνη στην καρδιά σας ενώ περιμένετε;`

`2.	Στο πλαίσιο της Φιλιπ. 4:8, σχετικά με τις καλές σκέψεις, ποια είναι μερικά από τα καλά πράγματα που περνάτε χρόνο σκεπτόμενοι; Πόσο καλά ενισχύουν, αυτά που συλλογίζεστε, την πίστη σας και την πορεία σας με τον Κύριο;`

`3.	Διαβάστε ξανά το παραπάνω απόσπασμα. Ποιες είναι οι συνέπειες της δήλωσης «Όσο περισσότερο στεκόμαστε στις ατέλειές μας, τόσο λιγότερη δύναμη θα έχουμε για να τις ξεπεράσουμε»; Ποιο είναι το κλειδί για την υπέρβαση;`