---
title:  Περαιτερω Μελετη
date:  06/02/2026
---

«Επειδή ο Λυτρωτής δε δέχεται διαιρημένη υπηρεσία. Καθημερινά πρέπει να μαθαίνει τη σημασία της παραχώρησης του εγώ. Πρέπει να μελετάει το Λόγο του Θεού, να καταλαβαίνει το νόημά του και να υπακούει στα προστάγματά του. Έτσι θα μπορέσει να φθάσει στο ιδανικό της χριστιανικής υπεροχής. Μέρα με τη μέρα ο Θεός εργάζεται μαζί του τελειοποιώντας το χαρακτήρα με τον οποίον θα παρουσιασθεί την ημέρα της τελικής δοκιμασίας. Και μέρα με τη μέρα ο πιστός επιτελεί μπροστά σε ανθρώπους και αγγέλους ένα μεγαλοπρεπή πειραματισμό, αποδεικνύοντας τι μπορεί να κατορθώσει ο Ουρανός για τις πεσμένες στην αμαρτία ανθρώπινες υπάρξεις.» Π.Α. σελ. 426.

«Εκείνοι που περιμένουν τον ερχομό του Νυμφίου, πρέπει να πουν στους ανθρώπους: “Ιδού, ο Θεός υμών.” Οι τελευταίες ακτίνες ευσπλαχνίας, το τελευταίο μήνυμα ελέους που πρέπει να δοθεί στον κόσμο, είναι η αποκάλυψη της αγάπης Του. Μέσα από τη ζωή τους και το χαρακτήρα τους πρέπει να αποκαλύψουν τι έκανε γι’ αυτούς η χάρη του Θεού.

»Το φως του Ηλίου της Δικαιοσύνης πρέπει να λάμψει μέσα από τα καλά έργα – με λόγια αλήθειας και πράξης αγιότητας.» Λ.Ζ. σελ. 328.

**Ερωτησεις για συζητηση**

`1.	Μείνετε περισσότερο στο θέμα της χαράς εν Κυρίω. Προσέξτε ότι δεν λέει να χαίρεστε στις δοκιμασίες σας (παρότι αυτό είναι επίσης Βιβλικό), αλλά στον Κύριο. Γιατί είναι τόσο σημαντικό να έχουμε πάντοτε μπροστά μας τον Κύριο, την καλοσύνη Του, τη δύναμή Του, την αγάπη Του και τη σωτηρία Του; Πώς αυτό αποτελεί ιδιαίτερο όφελος για εμάς εν μέσω των αναπόφευκτων δοκιμασιών της ζωής;`

`2.	Παρατηρήστε πώς τα παραπάνω αποσπάσματα περιγράφουν τον ρόλο της χάρης στην πραγματοποίηση των "καλών έργων" που κάνουμε ως Χριστιανοί. Γιατί αυτή η λειτουργία της χάρης είναι τόσο σημαντική καθώς προσβλέπουμε στην προσεχή έλευση του Χριστού; Δηλαδή, παρότι δεν σωζόμαστε με τα καλά μας έργα, μπορούμε πραγματικά να σωθούμε αν δεν τα κάνουμε;`

`3.	Μείνετε περισσότερο στην ιδέα του να μην έχουμε την εμπιστοσύνη μας στη σάρκα. Τι σημαίνει αυτό και γιατί δεν πρέπει να την εμπιστευόμαστε; Η σάρκα μας δεν είναι ένα δώρο του Θεού;`