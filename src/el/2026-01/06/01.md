---
title:  Εμπιστοσυνη Μονο Στον Χριστο
date:  31/01/2026
---

> <p>Εδαφιο Μνημης</p>
> «Για να γνωρίσω Αυτόν, και τη δύναμη της ανάστασής Του, και την κοινωνία των παθημάτων Του, συμμορφούμενος με τον θάνατό Του· αν κατά κάποιον τρόπο φτάσω στην εξανάσταση των νεκρών» Φιλιππησίους 3:10, 11.

### Για τη μελέτη αυτής της εβδομάδας, διαβάστε
Φιλιπ. 3:1-16, Ρωμ. 2:25-29, Ιωάν. 9:1-39, Εφεσ. 1:4, 10, Α’ Κορ. 9:24-27.

Αν και γνωρίζουμε ότι η σωτηρία έρχεται μέσω της πίστης, για κάποιον λόγο, όλοι τείνουμε να στηριζόμαστε στα έργα μας σαν να μπορούν να προσθέσουν στη σωτηρία μας. Με έναν μάλλον εντυπωσιακό τρόπο, ο απ. Παύλος καταπιάνεται με αυτό σε μια έντονη πολεμική εναντίον εκείνων που επιμένουν ότι η περιτομή είναι απαραίτητη για τη σωτηρία.

Για να προφυλάξει από το ενδεχόμενο κάποιοι να θεωρήσουν ότι τα έργα τους, όπως η περιτομή, συμβάλλουν στη σωτηρία τους, ο απ. Παύλος καθιστά σαφές ότι η δικαιοσύνη είναι από τον Χριστό ως δώρο που έρχεται μέσα από την πίστη και όχι από τον νόμο. Μπορεί η περιτομή να μην αποτελεί θέμα σήμερα, η αρχή όμως με την οποία καταγίνεται, αποτελεί σίγουρα.

Η ίδια η Προτεσταντική Μεταρρύθμιση ξεκίνησε με αφορμή αυτό ακριβώς το ζήτημα: τον ρόλο της πίστης και των έργων στην εμπειρία ενός ακολούθου του Χριστού. Εν κατακλείδι, ο Χριστός είναι τα πάντα για εμάς, ο Αρχηγός και Τελειωτής της πίστης μας (Εβρ. 12:2). Αν οι προτεραιότητές μας είναι στη σωστή θέση, θα ζούμε με τη βεβαιότητα της αγάπης του Θεού και θα απολαμβάνουμε ακόμη και τώρα την υπόσχεση της σωτηρίας. Και όλα αυτά, «χωρίς να έχουμε την πεποίθηση στη σάρκα» (Φιλιπ. 3:3).