---
title:  Ζωντας Ο Ενας Για Τον Αλλον
date:  14/03/2026
---

> <p>Εδαφιο Μνημης</p>
> «O λόγος σας ας είναι πάντοτε με χάρη, αρτυμένος με αλάτι, για να ξέρετε πώς πρέπει να αποκρίνεστε προς κάθε έναν ξεχωριστά» Κολοσσαείς 4:6.

### Για τη μελέτη αυτής της εβδομάδας, διαβάστε
Κολ. 3:18-4:6, Εφεσ. 5:22-25, 33, Παρ. 22:6, 15, Α’ Πέτρ. 2:16, Α’ Θεσ. 5:17

Όταν οι άνθρωποι ζουν και εργάζονται σε κοντινή απόσταση, συναντώνται ποικίλες προκλήσεις. Οι διαφορές απόψεων μπορεί να προκαλέσουν εντάσεις – ενδέχεται να προκύψουν διαφωνίες. Όσο πιο στενή είναι μια σχέση, τόσο πιο σημαντικό είναι να τα πηγαίνουν όλοι καλά στη σχέση αυτή.

Οι στενότερες σχέσεις, φυσικά, είναι εντός της οικογένειας. Η λειτουργεία ενός σπιτικού θα μπορούσε να περιγραφτεί σαν μια οικογενειακή επιχείρηση. Υπάρχουν σαφείς ομοιότητες μεταξύ της διοίκησης μιας επιχείρησης και της διοίκησης ενός σπιτικού. Θα πρέπει να υπάρχει γενική συμφωνία σχετικά με τις αξίες, τους στόχους και τους σκοπούς. Όλοι θα πρέπει να τα πηγαίνουν καλά μεταξύ τους και να κάνουν καλά το καθήκον τους για να κυλήσουν τα πράγματα ομαλά. Οι ίδιες αρχές ισχύουν και για την εκκλησία, η οποία ουσιαστικά είναι μια μεγάλη οικογένεια.

Στην περικοπή αυτής της εβδομάδας, ο απ. Παύλος παρέχει μερικές αρχές ζωτικής σημασίας για το πώς λειτουργεί καλύτερα μια χριστιανική οικογένεια. Επειδή το χριστιανικό σπίτι πρέπει να διέπεται από Βιβλικές αρχές, αναγκαστικά λειτουργεί κάπως διαφορετικά από το τυπικό ρωμαϊκό σπιτικό. Επίσης, ο απ. Παύλος δίνει και άλλες πολύτιμες αρχές που είναι χρήσιμες για ποικίλες κοινωνικές σχέσεις, τόσο εντός όσο και εκτός σπιτιού.