---
title:  Εργασιακες Σχεσεις
date:  17/03/2026
---

`Διαβάστε Κολ. 3:22-25 και 4:1. Ποιες οδηγίες δίνονται στους δούλους; Ποιες αρχές υπάρχουν εδώ για τις εργασιακές σχέσεις γενικότερα;`

Οι άνθρωποι σήμερα, μερικές φορές για να υποβιβάσουν ορισμένες από τις Βιβλικές συμβουλές – αν όχι για να δυσφημίσουν εντελώς την Αγία Γραφή – αναφέρουν τη δουλεία κατά το παρελθόν.

Όταν όμως μελετάμε το θέμα της δουλείας στην Αγία Γραφή, πρέπει να εξετάζουμε την ιστορία της Αγίας Γραφής τόσο στην Παλαιά όσο και στην Καινή Διαθήκη. Η Αγία Γραφή διδάσκει ότι ο Θεός δημιούργησε τους ανθρώπους κατ’ εικόνα Του και, όπως όλα τα νοήμονα όντα του Θεού, είμαστε σχεδιασμένοι για ελευθερία. Οι μωσαϊκοί νόμοι απαγόρευαν οι Ισραηλίτες να είναι διαρκώς δούλοι (Δευτ. 15:12) και όριζαν έξι χρόνια ως μέγιστη διάρκεια υπηρεσίας για την εξόφληση των οικονομικών οφειλών τους (Εξ. 21:2-6, Λευτ. 25:39-43). Η δουλεία στην Αγία Γραφή, όσο αποκρουστική και αν είναι για τη σύγχρονη αντίληψή μας, δεν ήταν κανονικά σαν τις αποτρόπαιες πρακτικές δουλείας που έχουν παρατηρηθεί στον δυτικό κόσμο, οι οποίες αποτέλεσαν μάστιγα και φρικτό έγκλημα κατά της ανθρωπότητας.

Στην εποχή της Καινής Διαθήκης, η εκκλησία έπρεπε να λειτουργεί μέσα στα πλαίσια του Ρωμαϊκού νόμου, το οποίο προέβλεπε την κατοχή δούλων: «Όμως, σε αντίθεση με τις σύγχρονες μορφές δουλείας, ο Ρωμαϊκός νόμος παρείχε στους δούλους σημαντικά δικαιώματα και ευκαιρίες, και η προσπάθεια ανατροπής της πρακτικής θα μπορούσε να απειλήσει την πρόοδο του Ευαγγελίου.» Clinton Wahlen, "Culture, Hermeneutics, and Scrip-ture: Hasel, ed., Biblical Hermeneutics: An Adventist Approach (Silver Spring, MD: Biblical Research Institute/Review and Herald Academic, 2020), σ. 166.

Στην πραγματικότητα, σε αντίθεση με γενικότερα μέσα στη Ρωμαϊκή Αυτοκρατορία, μέσα στην εκκλησία η πρώτη υποχρέωση του δούλου ήταν προς τον Κύριο. Και οι κύριοί τους είχαν την εντολή να τους συμπεριφέρονται δίκαια, «ξέροντας ότι και εσείς έχετε Κύριο στους ουρανούς» (Κολ. 4:1). Επιπλέον, ο απ. Παύλος έδωσε εντολή στον Φιλήμονα να μην αντιμετωπίζει πλέον τον Ονήσιμο ως δούλο του, αλλά ως αδελφό του (Φιλήμ. 16). Στην πραγματικότητα, τόσο στην Παλαιά όσο και στην Καινή Διαθήκη, οι πιστοί αποκαλούνται δούλοι (ή υπηρέτες) του Θεού (Ψαλ. 34:22, Λουκ. 17:10, Α’ Πέτρ. 2:16).

Ακόμη και αν δεν μας αρέσουν οι πολιτισμικές συνθήκες υπό τις οποίες γράφτηκαν ορισμένα κείμενα της Αγίας Γραφής, πρέπει να αποδεχτούμε την αυθεντία των κειμένων της. Διαφορετικά, θέτουμε τον εαυτό μας και τον πολιτισμό μας πάνω από την Αγία Γραφή. Η καλύτερη επιλογή πριν καταλήξουμε σε ένα συμπέρασμα σχετικά με το τι μας λέει η Αγία Γραφή για ένα θέμα, είναι να εξετάσουμε όλα όσα λέει η Αγία Γραφή για το θέμα αυτό.

`ΣΚΕΨΗ: Αναλογιστείτε πώς θα μπορούσε το σημερινό απόσπασμα να εφαρμοστεί στις εργασιακές σχέσεις σας. Πώς θα μπορούσαν οι αρχές του να σας βοηθήσουν ως αφεντικό ή ως εργαζόμενο;`