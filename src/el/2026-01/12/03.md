---
title:  Γονεις Και Παιδια
date:  16/03/2026
---

Τα παιδιά αποτελούν σημαντικό μέρος της οικογένειας. Πρέπει να γνωρίζουν ότι αγαπιούνται και εκτιμιούνται ως μέλη της οικογένειάς τους και πολίτες της ουράνιας βασιλείας του Θεού. Η οικογενειακή λατρεία είναι ζωτικής σημασίας – να είναι απλή αλλά τακτική, πρωί και βράδυ. Από νεαρή ηλικία, τα παιδιά μπορούν να αρχίσουν να βοηθούν στην καθαριότητα και σε άλλες ευθύνες. Το πιο σημαντικό, θα πρέπει να λάβουν υπόψη τους την εντολή του απ. Παύλου: «Tα παιδιά, να υπακούτε στους γονείς, σε όλα· επειδή, αυτό είναι ευάρεστο στον Κύριο» (Κολ. 3:20).

**Διαβάστε τα ακόλουθα εδάφια. Ποιες αρχές δίνονται για την ανατροφή των παιδιών;**

`Παρ. 22:6, 15`

`Ματθ. 19:14`

`Δευτ. 6:6, 7`

`Παρ. 1:8, 9`

Με σωστή εκπαίδευση για τον Κύριο, με κανόνες και παραδείγματα, τα παιδιά θα είναι ευλογία για την οικογένεια, την εκκλησία και την κοινωνία. Οι οδηγίες του απ. Παύλου για τους γονείς, όπως και οι οδηγίες του για τους συζύγους, είναι ισορροπημένες και αμοιβαίες: «Οι πατέρες, να μη ερεθίζετε τα παιδιά σας, για να μη μικροψυχούν» (Κολ. 3:21). Ο τρόπος με τον οποίο οι γονείς, ιδιαίτερα ο πατέρας, αλληλοεπιδρούν με τα παιδιά και τα πειθαρχούν, επηρεάζει βαθιά την πνευματική τους ανατροφή.

Επίσης, μελέτες δείχνουν ότι όταν και οι δύο γονείς πηγαίνουν στην εκκλησία, ένα μεγαλύτερο ποσοστό των παιδιών παραμένουν εκκλησιαζόμενα, σε αντίθεση με το όταν πηγαίνει μόνο ο ένας γονέας.

Ακόμα πιο εκπληκτικό είναι ότι η συνεπής προσέλευση του πατέρα στην εκκλησία, σημαίνει – περισσότερο ακόμη από ό,τι της μητέρας – ότι μεγαλύτερος αριθμός παιδιών παραμένουν στην εκκλησία ως ενήλικες. Ο ρόλος του πατέρα, λοιπόν, στην πνευματική διαμόρφωση των παιδιών του δεν μπορεί να υποτιμηθεί. Πόσο κρίσιμο είναι οι πατέρες να λαμβάνουν σοβαρά υπόψη τους τον ρόλο τους.

`ΣΚΕΨΗ: Ωστόσο, δεν είναι όλοι οι πατέρες (για να το θέσουμε ήπια) υποδειγματικά πρότυπα για τα παιδιά τους. Πώς μπορεί η γνώση του Θεού ως Πατέρα μας να βοηθήσει στην επούλωση, όπου χρειάζεται, ειδικά όταν οι επίγειοι πατέρες έχουν προκαλέσει μεγάλη ζημιά;`