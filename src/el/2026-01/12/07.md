---
title:  Περαιτερω Μελετη
date:  20/03/2026
---

«Κάθε μέλος της οικογένειας να αναγνωρίσει ότι προσωπικά ευθύνεται να κάνει το χρέος του συμβάλλοντας στην άνεση, στην τάξη και στην ομαλότητα της οικογένειας. Ο ένας δεν πρέπει να εργάζεται κατά του άλλου. Όλοι ενωμένοι ας καταγίνονται με το καλό έργο της αλληλοενθάρρυνσης. Οφείλουν να δείχνουν υπομονή και ανεκτικότητα. Να μιλούν με χαμηλή και ήρεμη φωνή, αποφεύγοντας τη σύγχυση και καθένας να καταβάλει τα δυνατά του για να ελαφρύνει τα βάρη της μητέρας. Κάθε μέλος της οικογένειας πρέπει να καταλάβει το μέρος που περιμένουν από αυτόν να κάνει συνεργαζόμενος με τους άλλους. Όλοι, από το εξάχρονο παιδί και πάνω, πρέπει να ξέρουν τι αναμένεται από αυτούς για να σηκώσουν την αναλογία τους στα βάρη της ζωής.» Χ.Ο. σελ. 128.

«Πρέπει να αφήσουμε τον Χριστό να μπει στην καρδιά και στα σπίτια μας, αν θέλουμε να περπατήσουμε στο φως. Το σπίτι πρέπει να γίνει ό,τι υπονοεί η λέξη. Θα πρέπει να είναι ένας μικρός παράδεισος πάνω στη γη, ένα μέρος όπου τα συναισθήματα καλλιεργούνται αντί να καταπιέζονται επιμελώς. Η ευτυχία μας εξαρτάται από αυτήν την καλλιέργεια της αγάπης, της συμπάθειας και της αληθινής ευγένειας μεταξύ μας… Θα πρέπει να ξεχνάμε τον εαυτό μας, να αναζητούμε πάντα ευκαιρίες, ακόμη και σε μικρά πράγματα, για να δείχνουμε ευγνωμοσύνη για τις χάρες που έχουμε λάβει από τους άλλους, και να προσέχουμε τις ευκαιρίες για να φτιάξουμε το κέφι των άλλων και να ελαφρύνουμε και να ανακουφίσουμε τις λύπες και τα βάρη τους με πράξεις τρυφερής καλοσύνης και μικρές πράξεις αγάπης. Αυτές οι στοχαστικές ευγένειες που, ξεκινώντας από την οικογένειά μας, επεκτείνονται και εκτός του οικογενειακού κύκλου, βοηθούν να συνθέσουμε το σύνολο της ευτυχίας της ζωής. Η παραμέληση αυτών των μικρών πραγμάτων συνθέτει το σύνολο της πίκρας και της θλίψης της ζωής.» Ε. Χουάιτ, Testimonies for the Church, τόμ. 3, σελ. 539, 540.

**Ερωτησεις για συζητηση**

`1.	Για τα παντρεμένα ζευγάρια, ποιες αρχές σάς έχουν βοηθήσει στη σχέση σας; Τι συμβουλές έχετε για τους ανύπαντρους και το πώς θα πρέπει να προετοιμαστούν για τις προκλήσεις που φέρνει πάντα ο γάμος;`

`2.	Πολλοί στοργικοί γονείς που μεγάλωσαν τα παιδιά τους σε καλά χριστιανικά σπίτια συχνά έχουν να αντιμετωπίσουν ενήλικα παιδιά που απορρίπτουν την πίστη. Τι συμβουλές και τι παρηγοριά μπορείτε να τους δώσετε; Τι θα ήταν καλύτερο να μην τους πείτε καθόλου;`

`3.	Συζητήστε περαιτέρω την προτροπή να περπατάμε με φρόνηση. Αντίθετα, τι σημαίνει να περπατάμε με αφροσύνη; Τι μάθατε από τις φορές που μπορεί να περπατήσατε με τη μία ή την άλλη;`