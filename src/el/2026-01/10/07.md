---
title:  Περαιτερω Μελετη
date:  06/03/2026
---

«Το ίδιο και σήμερα ο εχθρός της δικαιοσύνης, με τις ευχάριστες αισθήσεις που δημιουργεί ο “ανώτερος επιστημονικός σχολιασμός (η ανάλυση των χειρογράφων κειμένων)”, η θεωρία της εξέλιξης, ο πνευματισμός, η φιλοσοφία και ο πανθεϊσμός, επιζητάει να οδηγήσει τους ανθρώπους σε απαγορευμένο έδαφος. Για πολλούς η Αγία Γραφή είναι σαν ένα λυχνάρι δίχως λάδι, επειδή έχουν στρέψει τις σκέψεις τους προς τις κατευθύνσεις της συλλογιστικής θρησκευτικής δοξασίας που προκαλεί παρερμηνεία και σύγχυση. Το έργο του “ανώτερου επιστημονικού σχολιασμού” με το να διαμελίζει, να συμπεραίνει και να αναδημιουργεί το κείμενο, καταστρέφει την πίστη στην Αγία Γραφή ως θεία αποκάλυψη. Στερεί το Λόγο του Θεού από τη δύναμή του να ελέγχει, να εξυψώνει και να εμπνέει τη ζωή των ανθρώπων. Πλήθη ολόκληρα διδάσκονται από τον πνευματισμό ότι ο ανώτερος νόμος της ζωής είναι η επιθυμία, ότι η περιφρόνηση του νόμου είναι ελευθερία και ότι ο άνθρωπος είναι υπόλογος μόνο στον εαυτό του. Ο οπαδός του Χριστού θα έρθει αντιμέτωπος με την “πιθανολογίαν” κατά της οποίας ο απόστολος ενημέρωσε τους Κολοσσαείς πιστούς. Θα συναντήσει πνευματιστικές ερμηνείες της Αγίας Γραφής, τις οποίες πρέπει να απορρίψει. Η φωνή του πρέπει να ακούγεται ως σαφής επικύρωση των αιώνιων βιβλικών αληθειών. Με τα μάτια προσηλωμένα στον Χριστό, πρέπει να προχωράει σταθερά προς τα εμπρός, επάνω στο χαραγμένο δρόμο, απορρίπτοντας κάθε ιδέα που δεν εναρμονίζεται με τη διδαχή του Κυρίου. Η αλήθεια του Θεού πρέπει να αποτελεί το θέμα των σκέψεων και της αυτοσυγκέντρωσής του. Οφείλει να θεωρεί τη Βίβλο ως τη φωνή του Θεού, η οποία του απευθύνεται κατευθείαν. Έτσι, θα αποκτήσει τη σοφία που έχει θεϊκή προέλευση.» Π.Α. σελ. 418, 419.

**Ερωτησεις για συζητηση**

`1.	Τι σημαίνει το ότι στον Χριστό «κατοικεί ολόκληρο το πλήρωμα της Θεότητας σωματικά» και ότι Αυτός «είναι η κεφαλή κάθε αρχής και εξουσίας»; (Κολ. 2:9, 10). Δείτε Ιωάν. 1:1, Εβρ. 1:3 και Α’ Πέτρ. 3:22.`

`2.	Πιθανόν όλοι έχουμε ακούσει τα εδάφια Κολ. 2:14-16 να χρησιμοποιούνται για επιχείρημα κατά του Σαββάτου ως έβδομη ημέρα. Ποια άλλα προβλήματα, εκτός από αυτά που ανέδειξε το μάθημα αυτής της εβδομάδας, έρχονται με τη χρήση αυτών των εδαφίων για να υποστηρίξουν ότι δεν χρειάζεται πλέον να τηρούμε την τέταρτη εντολή;`

`3.	Πώς αντιμετωπίζετε εκείνους που επιμένουν ότι πρέπει να τηρούμε και τους τελετουργικούς νόμους; Αν και θα μπορούσε κάποιος, ίσως, να βρει κάποιες πνευματικές ή θεολογικές ευλογίες στην τήρησή τους, ποια προβλήματα προκύπτουν από την επιμονή ότι πρέπει να τηρούνται;`

`4.	Η Ε. Χουάιτ γράφει στο παραπάνω απόσπασμα ότι πρέπει να θεωρούμε την Αγία Γραφή ως τη φωνή του Θεού που μας μιλά απευθείας. Γιατί λοιπόν πρέπει να προφυλαγόμαστε επιμελώς από οποιονδήποτε ή οτιδήποτε θα μπορούσε να αποδυναμώσει την πίστη μας στην αυθεντία και την έμπνευση ολόκληρης της Αγίας Γραφής, ακόμη και των σημείων που μπορεί να μας δυσκολεύουν;`