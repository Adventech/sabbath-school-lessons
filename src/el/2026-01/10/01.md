---
title:  Πληρεις Εν Χριστω
date:  28/02/2026
---

> <p>Εδαφιο Μνημης</p>
> «Aς μη σας κρίνει, λοιπόν, κανένας για φαγητό ή για ποτό ή για λόγον γιορτής ή νεομηνίας ή σαββάτων· που είναι σκιά των μελλοντικών πραγμάτων, το σώμα όμως είναι του Χριστού» Κολοσσαείς 2:16, 17.

### Για τη μελέτη αυτής της εβδομάδας, διαβάστε
Κολ. 2, Εβρ. 7:11, Ησ. 61:3, Α’ Κορ. 3:6, Δευτ. 31:24-26, Ρωμ. 2:28, 29, 7:7.

Σας έχουν ρωτήσει ποτέ γιατί φυλάττετε το Σάββατο; Ίσως ακόμη και το Εδάφιο Μνήμης αυτής της εβδομάδας χρησιμοποιείται ως "απόδειξη" εναντίον του. Ωστόσο, το κείμενο δεν γράφτηκε για την τέταρτη εντολή, αλλά ως απάντηση σε λάθη που διδάσκονταν από κάποιους ψευδοδιδασκάλους στην εκκλησία. Ποια ήταν αυτά τα λάθη;

Πρώτον, η λανθασμένη διδασκαλία περιγράφεται ως «φιλοσοφία», «παράδοση των ανθρώπων», «τα στοιχεία του κόσμου» και «όχι σύμφωνα με τον Χριστό» (Κολ. 2:8).

Περιελάμβανε επίσης την περιτομή και την τήρηση των εβραϊκών εορτών (Κολ. 2:11, 16), μαζί με τα εβραϊκά τελετουργικά καθαρότητας και τους κανονισμούς που σχετίζονταν με την τροφή (Κολ. 2:16, 21). Περιελάμβανε τη λατρεία των αγγέλων ή την προσπάθεια μίμησης της αγγελικής λατρείας (Κολ. 2:18).

Και, τέλος, βασιζόταν στα «εντάλματα και τις διδασκαλίες των ανθρώπων» και πιθανώς περιλάμβανε ασκητικές πρακτικές (Κολ. 2:22, 23).

Αυτοί οι ψευδοδιδάσκαλοι ήταν ξεκάθαρα θρησκευόμενοι και ειλικρινείς, αλλά είχαν λανθασμένο Ευαγγέλιο. Αυτή την εβδομάδα θα δούμε το γιατί. Θα δούμε επίσης γιατί το Εδάφιο Μνήμης δεν έχει καμία σχέση με την τήρηση του Σαββάτου ως έβδομη ημέρα.