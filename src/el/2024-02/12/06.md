---
title:  Η Ισχυρη Φωνη
date:  20/06/2024
---

`Διαβάστε Αποκ. 18:1-4,  Αββακ. 2:14 και Ματθ. 24:14. Πώς θα ολοκληρωθεί το έργο του Θεού στη γη; `

Στο Αποκ. 18, ο άγγελος εξαγγέλλει τις αμαρτίες της Βαβυλώνας. Αυτός ο άγγελος είναι πολύ ισχυρός. Όπως και με τους τρεις αγγέλους στο Αποκ. 14, αυτός ο άγγελος συμβολίζει τους επίγειους αγγελιοφόρους. Ο άγγελος στο Αποκ 18:εξυμνεί τον Θεό τόσο βαθιά που η δοξολογία του γεμίζει ολόκληρη τη γη. Η Αγία Γραφή λέει ότι αυτός ο άγγελος είχε «μεγάλη εξουσία» (Αποκ. 18:1). Οι συγγραφείς της Κ.Δ. συχνά χρησιμοποιούν τον όρο «εξουσία» για να αναφερθούν στην εξουσία του Ιησού επάνω στα δαιμόνια. Επίσης, ο Ιησούς χρησιμοποίησε τον όρο «εξουσία» στο κατά Ματθαίο, όταν έστειλε τους μαθητές Του να κάνουν το έργο του Θεού. Στο Ματθ. 10:1, ο Ιησούς δίνει στους μαθητές του την εξουσία πάνω στα δαιμόνια και στις δυνάμεις του σκότους. Ο Ιησούς τούς παρέχει δύναμη από τον ουρανό για να νικήσουν τη μάχη ενάντια στο κακό. Αργότερα, μετά την ανάστασή Του, ο Ιησούς στέλνει ξανά τους μαθητές λέγοντάς τους, «Δόθηκε σε μένα κάθε εξουσία στον ουρανό και επάνω στη γη. Καθώς, λοιπόν, θα πορευτείτε, να κάνετε μαθητές όλα τα έθνη, βαπτίζοντάς τους στο όνομα του Πατέρα και του Υιού και τους Αγίου Πνεύματος.» (Ματθ. 28:18, 19).

Το Άγιο Πνεύμα πλήρωσε τους μαθητές του Ιησού με τη δύναμή Του. Μέσα σε λίγα χρόνια, οι μαθητές Του διακήρυξαν τα καλά νέα σε όλη τη γη (Κολ. 1:23).

Στους έσχατους καιρούς, ο Θεός θα εκχύσει το Άγιο Πνεύμα στην εκκλησία με περισσότερη δύναμη απ’ ό,τι σε κάθε άλλη εποχή στο παρελθόν. Με τη βοήθεια του Αγίου Πνεύματος, η εκκλησία των εσχάτων ημερών θα μοιραστεί τα χαρμόσυνα νέα για τον Ιησού, σε όλη τη γη. Τότε, χιλιάδες άνθρωποι θα δίνουν την ψυχή τους στον Χριστό καθημερινά. Το έλεος του Θεού και η Βιβλική αλήθεια θα αλλάξει ολόκληρο τον πλανήτη. Με αυτό τον τρόπο, θα έχουν προειδοποιηθεί όλοι οι κάτοικοι της γης. Το Ευαγγέλιο και η ελπίδα που προσφέρει για τον Ιησού θα κηρυχθεί παγκοσμίως.

«Δούλοι του Θεού με τη Θεϊκή καθιέρωση ζωγραφισμένη στα πρόσωπά τους, θα σπεύδουν από μέρος σε μέρος για να διαδώσουν την ουράνια αγγελία. Και η προειδοποιητική αυτή αγγελία θα αντηχήσει από χιλιάδες φωνές φθάνοντας μέχρι τα πέρατα της γης. Θαύματα θα γίνονται, ασθενείς θα θεραπεύονται και διάφορα σημεία θα συνοδεύουν τους πιστούς.» Έ. Χουάιτ, Τ.Π.Σ., σελ. 730.