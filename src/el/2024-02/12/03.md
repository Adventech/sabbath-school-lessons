---
title:  Η Σφραγιδα Του Θεου
date:  17/06/2024
---

Οι επερχόμενες δοκιμασίες θα αφορούν την πίστη. Ο λαός του Θεού δεν θα εγκαταλείψει την πίστη του ούτε θα καταπατήσει  τον νόμο του Θεού (Αποκ. 14:12). Εκείνες τις ημέρες, το Άγιο Πνεύμα θα σφραγίσει τον λαό του Θεού (Εφεσ. 4:30). Αυτό το σφράγισμα δείχνει πως τίποτα δεν μπορεί να κάνει τους πιστούς να λατρεύουν το θηρίο της θάλασσας ή την εικόνα του. Οι σφραγίδες πιστοποιούν τη γνησιότητα των εγγράφων. Επίσης, δηλώνουν τον κάτοχο του εγγράφου. Ο Θεός έχει μια ξεχωριστή σφραγίδα και ένα σημαντικό έγγραφο, την Αγία Γραφή, η οποία περιέχει τον νόμο Του. Η τελική σύγκρουση θα αφορά τη λατρεία και τον νόμο του Θεού. Έτσι, προσδοκούμε να βρούμε τη σφραγίδα του Θεού στον νόμο Του (Ησ. 8:16).

`Διαβάστε Έξ. 20:8-11. Ποια μέρη της σφραγίδας έχει η εντολή του Σαββάτου;`

Η εντολή του Σαββάτου μας δείχνει τρία χαρακτηριστικά μιας γνήσιας σφραγίδας: (1) το όνομα του κατόχου της, (2) την ιδιότητά του, και (3) την επικράτειά του. Βλέπουμε λοιπόν ότι η σφραγίδα είναι «του Κυρίου τού Θεού σου» (Έξ. 20:10). Ποια είναι η ιδιότητά Του; Είναι ο Δημιουργός των πάντων (Έξ. 20:11). Ποια είναι η επικράτειά Του; Επειδή δημιούργησε τα πάντα, η επικράτειά Του είναι στον «ουρανό και τη γη, τη θάλασσα και όλα όσα βρίσκονται μέσα σε αυτά» (Έξ. 20:11). Η σφραγίδα, πολλές φορές στην Αγία Γραφή αναφέρεται ως σημάδι (Ρωμ. 4:11). Αυτοί οι δύο όροι έχουν την ίδια σημασία. Ως σημάδι ή σφραγίδα του Θεού, το Σάββατο θα είναι η τελική δοκιμασία στον έσχατο καιρό. Έτσι, η τελική σύγκρουση ανάμεσα στον Θεό και τον Σατανά θα αφορά τη λατρεία (Ιεζ. 20:12, 20,  Αποκ. 12:17).

`Συγκρίνετε Αποκ. 7:1-3 και 14:1 με Αποκ. 13:16, 17. Πού τοποθετείται η σφραγίδα του Θεού στους ανθρώπους και πού το χάραγμα του θηρίου; Ποια είναι η διαφορά τους;`

Η σφραγίδα του Θεού τοποθετείται στο μέτωπο. Πίσω από το μέτωπο βρίσκεται η διάνοιά μας. Έτσι, η σφραγίδα του Θεού τοποθετείται σε αυτό το σημείο για να δηλώσει ότι αυτό το άτομο επέλεξε να υπακούει τον νόμο του Θεού. Το χάραγμα του θηρίου τοποθετείται στο μέτωπο ή στο χέρι. Το σημάδι στο μέτωπο σημαίνει ότι το άτομο πιστεύει τις πλάνες του Σατανά. Το σημάδι στο χέρι δείχνει ότι τις αποδέχονται για να αποφύγουν τη θανάτωσή τους.