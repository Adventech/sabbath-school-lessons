---
title:  Η Τελευταια «Θυελλα» Στη Γη
date:  15/06/2024
---

> <p>Εδαφιο Μνημης</p>
>  «Αγόραζε την αλήθεια, και να μην την πουλάς· τη σοφία και την παιδεία και τη σύνεση.» Παροιμίες 23:23.

### Για τη μελέτη αυτής της εβδομάδας, διαβάστε
Έξ. 20:8-11,  Αποκ. 13:13-17,  Ιωήλ 2:21-24,  Τ.Π.Σ., κεφ. 37, 38.

Φανταστείτε ότι το παιδί σας έρχεται οδηγώντας στο σπίτι για τις καλοκαιρινές διακοπές. Καθώς περιμένετε να φθάσει, διαβάζετε το δελτίο καιρού. Έρχεται καταιγίδα! Νιώθετε ανησυχία καθώς ο άνεμος δυναμώνει. Πέφτει καταρρακτώδης βροχή. Δέντρα ξεριζώνονται. Σύντομα ο δρόμος κλείνει λόγω των αναποδογυρισμένων δέντρων. Έπειτα, ένας γείτονας σάς λέει ότι ένας παράπλευρος δρόμος άνοιξε. Το παιδί σας μπορεί να οδηγήσει με ασφάλεια προσπερνώντας τα εμπόδια. Τελικά, καταφέρνετε να του στείλετε ένα μήνυμα, δείχνοντάς του την ασφαλή πορεία για να φτάσει σπίτι.

Περισσότερο από καθετί άλλο, ο Ιησούς θέλει να μας οδηγήσει με ασφάλεια, από τις «καταιγίδες» της ζωής, στην κατοικία μας. Η Έ. Χουάιτ προειδοποιεί, «Μια καταιγίδα (προβλήματα των εσχάτων καιρών) έρχεται. Αυτή η καταιγίδα θα είναι τρομερή. Είσαι έτοιμος για αυτήν;» Testimonies for the Church, vol. 8, p. 315. Ο Ιησούς ήρθε στη γη για να ζήσει και να πεθάνει για εμάς. Τώρα μεσιτεύει στο ουράνιο αγιαστήριο για να διασφαλίσει την επιστροφή μας. Τα βιβλία του Δανιήλ και της Αποκάλυψης παρέχουν μαθήματα για τον λαό των έσχατων καιρών. Αυτά τα μαθήματα θα μας βοηθήσουν να αντιμετωπίσουμε τα τελευταία προβλήματα.

Αυτή την εβδομάδα θα μάθουμε τι λέει η Αγία Γραφή ότι πρέπει να κάνουμε για να προετοιμαστούμε για την τελική επίγεια μάχη. Θα μάθουμε το πώς η δύναμη του Ιησού θα μας φέρει με ασφάλεια στην ουράνια πατρίδα.