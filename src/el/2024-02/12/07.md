---
title:  Περαιτέρω Μελέτη
date:  21/06/2024
---

«Ενώ από το ένα μέρος η τήρηση του επίπλαστου Σαββάτου σύμφωνα με τα κρατικά θεσπίσματα και αντίθετα προς την Τετάρτη εντολή, αποτελεί ομολογία υποταγής σε μία δύναμη αντιμαχόμενη προς τον Θεό, η τήρηση από το άλλο μέρος του πραγματικού Σαββάτου, σύμφωνα με τις υπαγορεύσεις του Θεϊκού νόμου, είναι μία ένδειξη αφοσίωσης προς τον Δημιουργό…

Ενώ πλησιάζει η θύελλα, μία μεγάλη τάξη ανθρώπων οι οποίοι είχαν εκδηλωθεί θιασώτες της τριπλής αγγελίας, χωρίς όμως να έχουν υποστεί τον αγιασμό μέσω της υπακοής προς την αλήθεια, θα αποσκιρτήσουν και θα προσχωρήσουν στην αντίθετη παράταξη. Οι σχέσεις τους με τον κόσμο και η συμμόρφωσή τους με το πνεύμα του κόσμου τους έκανε να βλέπουν τα πράγματα σχεδόν κάτω από το ίδιο πρίσμα. Και όταν έρθει η δοκιμασία, είναι έτοιμοι να ταχθούν με την εύκολη, δημοφιλή πλευρά. Άνθρωποι προικισμένοι με χαρίσματα και με μελιστάλαχτη γλώσσα, άνθρωποι που άλλοτε ήταν ενθουσιώδεις οπαδοί της αλήθειας, θα χρησιμοποιήσουν τις δυνάμεις τους για να εξαπατήσουν και να παρασύρουν ψυχές. Θα αποδειχθούν οι πιο άσπονδοι εχθροί των πρώην αδελφών τους. Όταν οι τηρητές του Σαββάτου σέρνονται στα δικαστήρια προκειμένου να λογοδοτήσουν για την πίστη τους, οι αποστάτες αυτοί αποβαίνουν οι αποδοτικότεροι πράκτορες του Σατανά στο να τους κατηγορήσουν και να τους διασύρουν με ψευδομαρτυρίες και προσβλητικούς υπαινιγμούς ώστε να στρέψουν την οργή των δικαστών εναντίον τους.» Έ. Χουάιτ, Τ.Π.Σ., σελ. 722, 726.

**Ερωτήσεις για συζήτηση**

`1.	Γιατί πρέπει να κατανοήσουμε τα γεγονότα των εσχάτων ημερών; Πώς αυτή η κατανόηση μάς προετοιμάζει για την επερχόμενη «καταιγίδα»; Με ποιον τρόπο μάς προφυλάσσει η Αγία Γραφή από τις απάτες και τα ψέματα του Σατανά;`

`2.	Αρκετές χώρες παγκοσμίως έχουν προστατέψει τη θρησκευτική ελευθερία για εκατοντάδες χρόνια. Πώς αυτή η ελευθερία μπορεί να αλλάξει ανά πάσα στιγμή;`

`3.	Διαβάστε ξανά την τελευταία δήλωση της Έ. Χουάιτ. Ποιες επιλογές κάνουμε σήμερα που θα μπορούσαν να μας οδηγήσουν μελλοντικά να ενωθούμε με τους ψευδαδέλφους Αντβεντιστές;`

`4.	Ο Θεός θα στείλει την όψιμη βροχή για να τελειώσουμε το έργο Του στη γη. Τι μπορούμε να κάνουμε για να προετοιμαστούμε για την όψιμη βροχή;`