---
title:  «Λυκοι Βαρεις»
date:  15/04/2024
---

`Διαβάστε Πράξ. 20:27-32. Στον ταξίδι του για την Ιερουσαλήμ, ο απ. Παύλος σταμάτησε στη Μίλητο. Εκεί συναντάται με τους ηγέτες της εκκλησίας από την Έφεσο, προειδοποιώντας τους για το μέλλον. Για ποιους δύο κινδύνους τούς μιλάει; `

Ο απ. Παύλος τούς προειδοποιεί για δύο γεγονότα που θα συμβούν αφού τους αφήσει. Πρώτον, τους λέει, «Επειδή, εγώ ξέρω τούτο ότι, θα μπουν μέσα σε σας λύκοι βαρείς, που δεν θα λυπούνται το ποίμνιο.» (Πράξ. 20:29). Οι λύκοι απεικονίζουν τους ανθρώπους που θα βλάψουν τους Χριστιανούς για την πίστη τους. Λίγο μετά την αναχώρηση του απ. Παύλου, έγιναν όλα όσα τους είχε προειδοποιήσει. Κατά τον 1ο και 2ο αι. μ.Χ., οι Ρωμαίοι καταδίωξαν τους Χριστιανούς για την πίστη τους. Εκείνοι όμως αρνήθηκαν να προσκυνήσουν τον Ρωμαίο αυτοκράτορα ή να λατρεύουν τους ρωμαϊκούς θεούς. Τότε, οι στρατιώτες φυλάκιζαν ή έκαιγαν ζωντανούς τους πιστούς.

Δεύτερον, ο απ. Παύλος προειδοποιεί τους ηγέτες της εκκλησίας για έναν ακόμη κίνδυνο, ο οποίος θα έρθει μέσα από την εκκλησία. Λέει, «και από σας τους ίδιους θα σηκωθούν άνθρωποι, που θα μιλούν διεστραμμένα, για να αποσπούν τούς μαθητές πίσω από τον εαυτό τους.» (Πράξ. 20:30). Οι άνθρωποι θα φέρουν ψεύτικες διδασκαλίες μέσα στην εκκλησία. Τον 4ο και 5ο αι. μ.Χ., οι θρησκευτικοί ηγέτες ανάμειξαν ψεύτικες διδαχές με την αλήθεια της Αγίας Γραφής για να κερδίσουν περισσότερους ανθρώπους στον Χριστό, με αποτέλεσμα η εκκλησία να απορρίψει σημαντικές Βιβλικές αλήθειες.

`Διαβάστε Β’ Θεσ. 2:7-12. Τι συνέβη όταν η εκκλησία απέρριψε τις Βιβλικές αλήθειες; `

Η εκκλησία την εποχή του απ. Παύλου, είχε ήδη ξεκινήσει να απορρίπτει τις Βιβλικές αλήθειες. Ψευδοδιδάσκαλοι δίδασκαν ότι οι άνθρωποι δεν χρειαζόταν να υπακούν στον νόμο του Θεού. Μερικοί Χριστιανοί έφεραν αγάλματα ψεύτικων θεών στην εκκλησία και τα αποκάλεσαν Χριστιανούς αγίους. Οι ηγέτες της εκκλησίας είπαν ότι τα αγάλματα βοήθησαν τους μη Χριστιανούς να δεχτούν ευκολότερα τον Χριστιανισμό. Με τον καιρό, η εκκλησία αντικατέστησε το Σάββατο με την Κυριακή. Η Κυριακή ήταν η ημέρα λατρείας για τον ρωμαϊκό θεό του ήλιου. Η εκκλησία ξεκίνησε να λατρεύει τον Θεό την Κυριακή προς τιμή της ανάστασης τους Ιησού. Η Αγία Γραφή δεν υποστηρίζει την αλλαγή του Σαββάτου σε Κυριακή. Σήμερα, οι περισσότεροι Χριστιανοί συνεχίζουν να λατρεύουν τον Θεό την Κυριακή.