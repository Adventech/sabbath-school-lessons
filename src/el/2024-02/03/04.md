---
title:  Η Αγια Γραφη Μας Διαφυλαττει
date:  16/04/2024
---

`Συγκρίνετε Ιωάν. 17:15-17 με Πράξ. 20:32. Τι μας συμβουλεύει ο Ιησούς και ο απ. Παύλος; Τι πρέπει να κάνουμε για να προστατευτούμε από τα ψέματα και τις απάτες του Σατανά;`

Η Αγία Γραφή είναι ο Λόγος του Θεού. Μας δείχνει το σχέδιό Του για τη ζωή μας. Η Αγία Γραφή δεν μπορεί να μας δώσει λάθος συμβουλές. Γι’ αυτό, πρέπει πάντα να εμπιστευόμαστε τις διδασκαλίες της. Μας δείχνει επίσης το σχέδιο του Θεού για τη σωτηρία των αμαρτωλών. Ο απ. Παύλος λέει, «Ολόκληρη η Γραφή είναι Θεόπνευστη και ωφέλιμη για διδασκαλία, για έλεγχο, για επανόρθωση, για διαπαιδαγώγηση, που γίνεται με δικαιοσύνη.» (Β’ Τιμ. 3:16). Πρέπει να δεχθούμε ότι ολόκληρη η Αγία Γραφή προέρχεται από τον Θεό, όχι μόνο μέρη της. Εάν δεν το αποδεχθούμε, ο Σατανάς μπορεί να μας εξαπατήσει με τα ψέματά Του.

Ο Λόγος του Θεού μάς δείχνει την αγάπη Του στον υπερκόσμιο πόλεμο ανάμεσα στο καλό και το κακό. Μας αποκαλύπτει επίσης τα ψέματα και τα τεχνάσματα του Σατανά. Ο Διάβολος μισεί την Αγία Γραφή. Κάνει τα πάντα για να καταστρέψει τον έλεγχο που ασκεί στη ζωή μας.

Χωρίς την Αγία Γραφή, πώς μπορούμε να κατανοήσουμε το σχέδιο του Θεού για τη σωτηρία των αμαρτωλών; Ή πώς μπορούμε να καταλάβουμε τη ζωή και τις διδασκαλίες του Ιησού; Χωρίς την Αγία Γραφή, μπορούμε να αντιληφθούμε τον θάνατο του Ιησού στον σταυρό και την ανάστασή Του ή την Δευτέρα Παρουσία Του;

Η Αγία Γραφή μάς μιλάει για όλες αυτές τις σημαντικές διδασκαλίες και μόνο αυτή πρέπει να είναι ο λόγος της πίστης και των πεποιθήσεών μας.

Έτσι, πρέπει να απορρίψουμε τις διδασκαλίες εκείνων που λένε ότι η Αγία Γραφή δεν είναι από τον Θεό. Πολλοί που ισχυρίζονται ότι τη μελετούν, οδηγούν τους ανθρώπους στο να αμφιβάλλουν για τις διδαχές της. Αυτοί οι άνθρωποι διδάσκουν ότι η Αγία Γραφή προέρχεται από ανθρώπους και όχι από τον Θεό. Λένε ότι η Αγία Γραφή γράφτηκε από βασιλιάδες, βοσκούς, ψαράδες, ψαλμωδούς και ιερείς ή πνευματικούς ηγέτες που έζησαν πριν από πολύ καιρό, επομένως, οι ιδέες τους είναι ξεπερασμένες και δεν έχουν κάτι σημαντικό να μας πουν σήμερα.

Όμως, η Αγία Γραφή μάς διδάσκει ότι σφάλουν. Ασφαλώς, γνωρίζουμε ότι ο Λόγος του Θεού είναι γεμάτος σημαντικές αλήθειες για τη ζωή μας σήμερα!

`ΣΚΕΨΗ: Διαβάστε Ψαλ. 119:105,  116,  130,  133 και 160. Ποιος είναι ο σκοπός της Αγίας Γραφής στο σχέδιο της σωτηρίας του Θεού για εμάς;`