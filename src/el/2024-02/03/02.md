---
title:  'Αλλοιωση Της Βιβλικης Αληθειας: η πονηρη Στρατηγικη του Σατανα'
date:  14/04/2024
---

`Συγκρίνετε Ιωάν. 14:6 με Ιωάν. 8:44. Ποια αντίθεση βλέπουμε ανάμεσα στον χαρακτήρα του Ιησού και του Σατανά;`

Ο Χριστός είναι η αλήθεια και τα λόγια Του είναι αλήθεια. Οι Βιβλικές αλήθειες πηγάζουν από τον Θεό. Ο Θεός είναι το θεμέλιο όλων των διδασκαλιών και των πιστεύω μας.

Ο Σατανάς είναι ψεύτης. Επινόησε το ψέμα, την απάτη και τις αναληθείς πληροφορίες. Χρησιμοποιεί αυτές τις μεθόδους για να οδηγήσει τους ανθρώπους μακριά από τις Βιβλικές αλήθειες. Στην Εδέμ, εξαπάτησε την Εύα με ψέματα, οδηγώντας την στην αμφισβήτηση του Θεού. Την έπεισε ότι ο Θεός τούς έλεγε ψέματα. «Σίγουρα δεν θα πεθάνετε!» (Γεν. 3:4) τρώγοντας από τον καρπό. Αλλοίωσε τα λόγια του Θεού, μετατρέποντάς τα σε ψέματα. Συνεχίζει τα ίδια πονηρά τεχνάσματα και σήμερα. Σπέρνει αμφιβολίες στους ανθρώπους για την Αγία Γραφή. Διδάσκει τα ψέματά του ως αλήθειες του ευαγγελίου, προερχόμενες από τον Λόγο του Θεού.

`Συγκρίνετε Παρ. 23:23,  Ιωάν. 17:17 και 8:32. Τι μας διδάσκουν αυτά τα εδάφια για τη σοφία της Αγίας Γραφής;`

«Ο Σατανάς ήξερε πολύ καλά πως οι Άγιες Γραφές καθιστούν τους ανθρώπους ικανούς να ανακαλύψουν τις απατηλές μεθοδείες του και να αντισταθούν στη δύναμή του. Και αυτός ακόμη ο Σωτήρας του κόσμου το λόγο του Θεού χρησιμοποίησε για να αντικρούσει τις επιθέσεις του. Κάθε του εφόρμηση ο Χριστός την αντέκρουσε με την ασπίδα της αιώνιας αλήθειας, λέγοντας: “Είναι γεγραμμένον”. Σε κάθε πρόταση του αντιπάλου, αντέτασσε τη σοφία και τη δύναμη του λόγου. Ο μόνος τρόπος για να κατορθώσει ο διάβολος να επιβληθεί στις καρδιές των ανθρώπων και να επιτύχει την εγκαθίδρυση του παπικού υπεξαιρεστή ήταν να κρατήσει τους ανθρώπους στην άγνοια των Γραφών. Αφού η Γραφή εξυψώνει τον Θεό και τοποθετεί τους θνητούς ανθρώπους στην πραγματική τους θέση, οι ιερές αλήθειες της έπρεπε να μείνουν κρυμμένες και ακυκλοφόρητες. Αυτή ακριβώς τη λογική υιοθέτησε η Καθολική εκκλησία. Για εκατοντάδες χρόνια η κυκλοφορία της Βίβλου είχε απαγορευθεί. Ο λαός δεν είχε το δικαίωμα ούτε να τη μελετάει, ούτε να την έχει στην κατοχή του. Ανώτεροι ή κατώτεροι χωρίς ήθος και χαρακτήρα κληρικοί, ερμήνευαν τα διδάγματά της όπως τους συνέφερε. Έτσι έφθασε ο πάπας στο σημείο να αποκτήσει διεθνή σχεδόν αναγνώριση σαν αντιπρόσωπος του Θεού στη γη, εξουσιοδοτημένος με την ανώτατη θρησκευτικοπολιτική εξουσία.» Έ. Χουάιτ, Τ.Π.Σ. σελ. 54, 55.

`ΣΚΕΨΗ: Με ποιον τρόπο προσπαθεί ο Σατανάς να αλλάξει τις Βιβλικές αλήθειες σήμερα;`