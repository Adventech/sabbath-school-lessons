---
title:  Το Φως Λαμπει Στο Σκοταδι
date:  13/04/2024
---

> <p>Εδαφιο Μνημης</p>
>  «Ο Ιησούς, λοιπόν, είπε σ’ αυτούς: Λίγο καιρό ακόμα το φως είναι μαζί σας. Περπατάτε ενόσω έχετε το φως, για να μη σας καταφτάσει το σκοτάδι· και όποιος περπατάει μέσα στο σκοτάδι, δεν ξέρει πού πηγαίνει.» Ιωάννη 12:35.

### Για τη μελέτη αυτής της εβδομάδας, διαβάστε
Ιωάν. 14:6,  Πράξ. 20:27-32,  Ιωάν. 17:15-17,  Παρ. 16:25, Τ.Π.Σ. κεφ. 3

Το βιβλίο της Αποκάλυψης απεικονίζει τον Διάβολο ως δράκοντα και ως φίδι (Αποκ. 12:9). Ο Σατανάς ως δράκοντας θέλει να καταστρέψει τον λαό του Θεού. Είναι επίσης, όπως το φίδι που χρησιμοποιεί όλες τις πανούργες ικανότητές του για να εξαπατήσει τον λαό του Θεού με πλάνες. Μετά τον θάνατο του Ιησού, ο Σατανάς ώθησε τους Ρωμαίους να σκοτώσουν χιλιάδες χριστιανούς καθώς αρνήθηκαν να λατρέψουν τους ρωμαϊκούς θεούς. οι Χριστιανοί βασανίστηκαν για την πίστη τους, δόθηκαν ως τροφή στα πεινασμένα λιοντάρια ή κάηκαν ζωντανοί. Ωστόσο, η εξάπλωση του Χριστιανισμού δεν σταμάτησε. Πολλοί Χριστιανοί συνέχισαν να μοιράζονται τα χαρμόσυνα νέα του ευαγγελίου για τον Ιησού και η  εκκλησία αναπτυσσόταν.

Οι επιθέσεις του Σατανά ενδυνάμωσαν την ανάπτυξη της εκκλησίας. Έτσι, ο Σατανάς επινόησε ένα καινούριο σχέδιο για να καταστρέψει τον λαό του Θεού, το οποίο ήταν η ένωσή του στην εκκλησία. Με ποιον τρόπο; Προτρέποντας πολλούς να βαπτιστούν χωρίς να κατανοούν τις αλήθειες της Αγίας Γραφής. Αυτά τα νέα μέλη έφεραν τις ψεύτικες θεωρίες του Σατανά για τον Θεό μέσα στην εκκλησία.

Ο Θεός ήταν με την εκκλησία Του εκείνη τη σκοτεινή περίοδο και βοήθησε τους αληθινούς ακόλουθούς Του να παραμείνουν πιστοί στις Βιβλικές αλήθειες.