---
title:  Περαιτέρω Μελέτη
date:  19/04/2024
---

«Σε κάθε εποχή, το ίδιο πνεύμα μίσους και ανταγωνισμού ενέπνεε τους εχθρούς του Θεού και την ίδια πάντοτε αγρυπνία και καθιέρωση ήταν υποχρεωμένοι να δείξουν οι δούλοι Του. Τα λόγια του Χριστού προς τους μαθητές Του ισχύουν και για τους οπαδούς Του των εσχάτων ημερών: “Όσα λέγω προς εσάς, προς πάντας λέγω, Αγρυπνείτε.” (Μάρκ. 13:37).» Έ. Χουάιτ, Τ.Π.Σ. σελ. 61.

Ο Σατανάς εργάζεται σκληρά για να σπείρει στους ανθρώπους αμφιβολίες για την Αγία Γραφή. Ένας τρόπος να εξασθενήσει την πίστη μας στον Λόγο του Θεού είναι να χρησιμοποιήσει την επιστήμη. Ένας άλλος τρόπος που χρησιμοποιεί είναι μέσα από την Αγία Γραφή, οδηγώντας στη διδασκαλία ανυπόστατων διδασκαλιών. Εάν δεχθούμε αυτές τις διδασκαλίες θα εξασθενήσει η εμπιστοσύνη μας στην Αγία Γραφή. Ας δούμε ένα παράδειγμα ψευδούς διδασκαλίας. Το βιβλίο του Δανιήλ γράφτηκε περισσότερο από 500 χρόνια πριν τη γέννηση του Ιησού. Όμως, πολλοί λένε ότι γράφτηκε μόνο 150 χρόνια πριν από τη γέννησή Του. Εάν ο Δανιήλ έγραψε το βιβλίο 500 χρόνια νωρίτερα, τότε όλα όσα είχε προφητεύσει για το μέλλον ήταν σωστά. Αυτό σημαίνει ότι ο προφήτης ήταν πραγματικά ένας αγγελιοφόρος από τον Θεό. Όμως από την πλευρά των σκεπτικιστών, αυτό είναι αδύνατο. Έτσι, λένε ότι το βιβλίο του Δανιήλ δεν γράφτηκε τη χρονολογία που λέγεται, αλλά εκατοντάδες χρόνια αργότερα. Είναι λυπηρό, αλλά αυτή η πλάνη για την Αγία Γραφή είναι μόνο μία από τις πολλές που διδάσκουν.

Το χειρότερο είναι ότι πολλοί δέχονται αυτές τις ανακρίβειες επειδή εμπιστεύονται εκείνους που τις διδάσκουν. Δεν είναι λοιπόν περίεργο που ο απ. Παύλος προειδοποιεί, «Όλα να τα εξετάζετε, το καλό να κατέχετε.» (Α’ Θεσ. 5:21).

**Ερωτήσεις για συζήτηση**

`1. Τι κάνει ο Σατανάς σήμερα ώστε να σπείρει αμφιβολίες στους ανθρώπους για την Αγία Γραφή;`

`2. Ποια είναι για εμάς η καλύτερη προστασία ενάντια στην παρανόηση της Αγίας Γραφής;`

`3. Στον υπερκόσμιο πόλεμο ανάμεσα στο καλό και το κακό, ο Σατανάς θέλει οι άνθρωποι να πιστέψουν ότι ο Θεός είναι σκληρός και κακός. Πώς ο Σατανάς εξαπατά τους ανθρώπους στο να πιστεύουν αυτό το ψέμα; Πώς ο Θεός απαντά στις συκοφαντίες του;`

``4. Ο απ. Πέτρος λεέι ότι, «καμία προφητεία τής Γραφής δεν γίνεται από την προσωπική εξήγηση εκείνου που προφητεύει.» (Β’ Πέτ. 1:20). Επομένως, δεν πρέπει να διαστρεβλώνουμε την Αγία Γραφή ότι λέει αυτό που εμείς θέλουμε. Πώς μπορούμε να προστατευτούμε από αυτή την αμαρτία;``