---
title:  Η Μαχη Για Τη Διανοια
date:  18/04/2024
---

`Διαβάστε Β’ Κορ. 4:3-6. Στο εδ. 4 ο απ. Παύλος λέει, «στους οποίους, καθώς είναι άπιστοι, ο θεός τούτου του κόσμου τύφλωσε τον νου». Τι εννοεί όταν λέει ότι ο Σατανάς τυφλώνει τους ανθρώπους; Πώς αυτοί οι άνθρωποι ξαναβρίσκουν το φως τους;`

Με τον όρο νους περιγράφονται οι σκέψεις ή η κατανόησή μας. «Η μάχη ανάμεσα στον Χριστό και τον Σατανά είναι μια μάχη για τη διάνοια των ανθρώπων (Ρωμ. 7:23, 25,  12:2,  Β’ Κορ. 3:14,  11:3,  Φιλιπ. 2:5,  4:7, 8). Το κύριο έργο του Σατανά είναι να τυφλώσει ή να σκοτεινιάσει το μυαλό των ανθρώπων. Αυτό το κάνει κρατώντας τους μακριά από τη μελέτη του Λόγου του Θεού, αποπροσανατολίζοντας τις δυνάμεις του νου με κραιπάλες του σώματος και της ψυχής, απασχολώντας πλήρως τη σκέψη των ανθρώπων με πράγματα βιοτικά, και προκαλώντας υπερηφάνεια και αυτοεξύψωση.» B.C., vol. 6, p. 854.

Οι άνθρωποι στο Β’ Κορ. 4:4 είναι χαμένοι – χωρίς γνώση. Δεν έχουν γνώση διότι αρνούνται να γνωρίσουν τις Βιβλικές αλήθειες. Πολλοί από αυτούς είχαν την ευκαιρία να γνωρίσουν την αλήθεια. Όμως, αρνήθηκαν να πιστέψουν. Ο Σατανάς τους «τύφλωσε». Το βασίλειό του είναι ένας τόπος που δεν υπάρχει φως, παρά μόνο σκοτάδι. «Το ευαγγέλιο είναι το μόνο μέσο με το οποίο τα πονηρά σχέδια και οι απάτες του Σατανά μπορούν να εκτεθούν, και μέσω του οποίου οι άνθρωποι μπορούν να δουν την οδό από το σκοτάδι στο φως.» B.C., vol. 6, p. 854. Η Κ.Δ. μάς διδάσκει τα χαρμόσυνα νέα για τη ζωή, τον θάνατο και την ανάσταση του Ιησού. Η ανάσταση είναι η στιγμή που ο Ιησούς ξύπνησε από τους νεκρούς. Ολόκληρη η Αγία Γραφή μιλά για τον Ιησού (Ιωάν. 5:39).

`Διαβάστε Ιωάν. 1:4, 5, 9 και 14. Τι μας λένε αυτά τα εδάφια για τον Ιησού;`

Για τους πρώτους Χριστιανούς, ο Ιησούς ήταν ως φως. Ο Ιησούς έσωσε τους ακόλουθούς Του. Άλλαξε τη ζωή τους. Τα χαρμόσυνα νέα τούς προστάτεψαν από τις απάτες και τα ψέματα του Σατανά. Ο Ιησούς έχει πάντα πιστούς ακόλουθους που υπερασπίζονται την αλήθεια του ευαγγελίου. Τα πρώτα χρόνια της εκκλησίας, η αγάπη, το έλεος και η αλήθεια του Ιησού έλαμψαν όπως το φως στο σκοτάδι.