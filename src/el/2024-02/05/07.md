---
title:  Περαιτέρω Μελέτη
date:  03/05/2024
---

«Οι αφοσιωμένοι δούλοι του Θεού δεν αγωνίζονταν μόνοι τους. Όταν “αι αρχαί και εξουσίαι και τα πνεύματα τα πονηρά εν τοις επουρανίοις” συμμαχούσαν εναντίον τους, ο Κύριος δεν είχε εγκαταλείψει το λαό Του. Αν μπορούσαν να ανοιχθούν τα μάτια τους, θα διέκριναν τόσο φανερά τη Θεϊκή παρουσία και συμπαράσταση όπως άλλοτε τη διέκρινε ο αρχαίος προφήτης. Όταν ο δούλος του Ελισσαιέ υπέδειξε στον κύριό του τις εχθρικές ορδές που τους είχαν περικυκλώσει αποκλείοντας κάθε πιθανότητα διαφυγής, ο προφήτης προσευχήθηκε: “Κύριε άνοιξον δέομαι τους οφθαλμούς αυτού διά να ίδη.” (Β’ Βασ. 6:17). Και να! Στη στιγμή το βουνό πλημμύρισε από φλογερά άρματα και άλογα και από τα στρατεύματα του ουρανού έτοιμα να προστατεύσουν τον άνθρωπο του Θεού. Έτσι οι άγγελοι προστάτευσαν και τους πρωτεργάτες του Μεταρρυθμιστικού έργου… Έ. Χουάιτ, Τ.Π.Σ., σελ. 244, 245.

«Όταν δεινοί εχθροί συμμαχούσαν για την ανατροπή της μεταρρυθμισμένης πίστης και όταν χιλιάδες ξίφη φαίνονταν να ξεσπαθώνουν για την εξόντωσή της, ο Λούθηρος έγραφε: “Ο Σατανάς παρατάσσει την οργή του. Ανόσιοι ποντίφικες συνωμοτούν και απειλούμαστε για πόλεμο. Παροτρύνετε το λαό να αγωνιστεί με προσευχή, ώστε οι εχθροί μας, κατατροπωμένοι από το Άγιο Πνεύμα του Θεού, να εξαναγκασθούν να ειρηνεύσουν. Η μεγαλύτερη ανάγκη μας, το σπουδαιότερο καθήκον μας, είναι η προσευχή. Κάμετε γνωστό στο λαό ότι βρίσκεται ανάμεσα στην κόψη του σπαθιού και στου Σατανά τη λύσσα και ότι πρέπει να προσευχηθεί.”» Έ. Χουάιτ, Τ.Π.Σ., σελ. 245, 246.

**Ερωτήσεις για συζήτηση**

`1.  Με ποιον τρόπο είμαστε σωσμένοι; Πώς το έλεος και η χάρη του Θεού μάς λυτρώνουν; Επίσης, πώς η πίστη και η καλή συμπεριφορά συμμετέχουν στο έργο του Θεού;`

`2.  Μερικοί πιστεύουν ότι καλή συμπεριφορά θα τους σώσει ή θα κερδίσουν τη χάρη του Θεού. Γιατί είναι τόσο εύκολο τα πέσουμε σε αυτή την παγίδα; Γιατί η διδασκαλία του ότι μπορούμε να σώσουμε τον εαυτό μας είναι λανθασμένη;`

`3.  Ο Θεός μάς λυτρώνει με το έλεός Του όταν δεχόμαστε τον Ιησού. Ποιος κίνδυνος υπάρχει αν δεν κατανοήσουμε τη σωστή διδασκαλία για το πώς σωνόμαστε; Πού θα μας οδηγήσει η λανθασμένη διδασκαλία;`

``4.  Τι εννοούν κάποιοι όταν μιλούν για «φθηνή χάρη»; Είναι η χάρη φθηνή; ``