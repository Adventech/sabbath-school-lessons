---
title:  Το Αγιο Πνευμα Μας Καθοδηγει
date:  30/04/2024
---

Όταν ο Μαρτίνος Λούθηρος ήταν φοιτητής στο πανεπιστήμιο, πήγε να μελετήσει στη βιβλιοθήκη. Εκεί, κάτι συνέβη που άλλαξε τη ζωή του για πάντα. Ο Μαρτίνος βρήκε ένα αντίγραφο της Αγίας Γραφής που ήταν γραμμένο στα λατινικά.

Δεν είχε δει ποτέ Αγία Γραφή. Με μεγάλη χαρά διάβαζε το ένα κεφάλαιο μετά το άλλο. Είχε εκπλαγεί! Η Αγία Γραφή ήταν τόσο απλή και κατανοητή, ενώ οι διδασκαλίες της τόσο σπουδαίες. Καθώς συνέχιζε να διαβάζει, το Άγιο Πνεύμα τον καθοδηγούσε βοηθώντας τον να κατανοήσει την αλήθεια του ευαγγελίου που η ρωμαιοκαθολική εκκλησία είχε κρύψει από τους ανθρώπους για τόσο πολύ καιρό. Αργότερα, έγραψε για την πρώτη του εμπειρία με την Αγία Γραφή: «Μακάρι να έδινε ο Θεός ένα αντίγραφο αυτού του Βιβλίου και σε μένα!»

**Πώς πρέπει να ερμηνεύουμε το περιεχόμενο της Αγίας Γραφής; Ποιους κανόνες μάς δίνουν τα παρακάτω εδάφια;**

`Ιωάν. 14:25, 26`

`Ιωάν. 16:13-15`

`Β’ Πέτ. 1:20, 21`

Όπως το Άγιο Πνεύμα βοήθησε αυτούς τους ανθρώπους να γράψουν την Αγία Γραφή, έτσι θα βοηθήσει και εμάς να την κατανοήσουμε μελετώντας την. Δεν είναι καταπληκτικό; Το Άγιο Πνεύμα είναι Θεός. Ως Θεός, μας διδάσκει αυτά που λέει η Αγία Γραφή. Είναι λυπηρό το ότι πολλοί Χριστιανοί σήμερα δεν πιστεύουν πως αυτό το Βιβλίο προήλθε από τον Θεό. Ο Σατανάς τούς έχει εξαπατήσει. Πιστεύουν ότι η Αγία Γραφή είναι μόνο ένα καλογραμμένο βιβλίο. Δεν δέχονται ότι, στην πραγματικότητα, ο Θεός οδήγησε κάποιους ανθρώπους να τη γράψουν.

Οι πρωτοπόροι του Προτεσταντισμού στον Μεσαίωνα, είδαν ότι το Άγιο Πνεύμα είναι ο αληθινός Δάσκαλος της Βιβλικής αλήθειας και όχι ο πάπας. Ο John Knox είπε στη βασίλισσα της Σκοτίας, Μαρία Στούαρτ, ακριβώς αυτό. Τότε, η βασίλισσα τού απάντησε, «“Εσείς ερμηνεύετε τις Γραφές κατά ένα τρόπο και εκείνοι (οι Ρωμαιοκαθολικοί θεολόγοι) κατ’ άλλον. Ποιον πρέπει τότε εγώ να πιστέψω και ποιος θα κάνει τον κριτή;” “Πρέπει να πιστέψετε το Θεό που με σαφήνεια Σας μιλάει μέσα από τον λόγο Του,” αποκρίθηκε ο Μεταρρυθμιστής. “Περισσότερο από ότι Σας διδάσκει ο λόγος Του, δεν χρειάζεται να πιστέψετε ούτε τον ένα ούτε τον άλλο. Ο λόγος του Θεού είναι αυτοερμήνευτος. Και αν συναντάτε κάπου κανένα σκοτεινό σημείο, το Άγιο Πνεύμα που ποτέ δεν αντιφάσκει, διευκρινίζει σαφέστερα το ίδιο θέμα σε κάποιο άλλο σημείο ώστε να μη δικαιολογείται αμφιβολία παρά μόνο για κείνους που με πείσμα προτιμούν να παραμένουν στην άγνοια.”» Έ. Χουάιτ, Τ.Π.Σ., σελ. 297.