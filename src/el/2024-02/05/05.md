---
title:  Μονο Ο Χριστος – Μονο Η Χαρη
date:  01/05/2024
---

`Διαβάστε Εφεσ. 2:8, 9,  Ρωμ. 3:23, 24,  6:23 και 5:8-10. Τι μας διδάσκουν αυτά τα εδάφια για το σχέδιο της σωτηρίας του Θεού για εμάς;`

Ο Θεός μάς σώζει με το έλεός Του. Το έλεος του Θεού είναι ένα δώρο. Το Άγιο Πνεύμα μάς βοηθά να δεχθούμε αυτό το δώρο. Το δεχόμαστε όταν πιστέψουμε στον Ιησού και στον θάνατό Του για τις αμαρτίες μας. Ο Ιησούς πλήρωσε για τις αμαρτίες μας στον σταυρό, με την τέλεια ζωή Του.

Όταν οι άνθρωποι αμάρτησαν, παραβίασαν τον νόμο του Θεού. Η ποινή για αυτή την αμαρτία ήταν ο θάνατος. Αυτή η ποινή έπρεπε να εκτιθεί με αίμα. Μόνο το αίμα του Χριστού μπορούσε να πληρώσει το χρέος, επειδή Αυτός δεν αμάρτησε. Ο Θεός αντάλλαξε το ποινικό μας μητρώο με τη ζωή του Χριστού. Όταν ο Θεός μάς κοιτάζει, βλέπει μόνο τον Ιησού και το αντίτιμο που πλήρωσε για τις αμαρτίες μας. Ναι, όταν παραβιάσαμε τον νόμο του Θεού, χρεωθήκαμε τον αιώνιο θάνατο. Αυτός ο θάνατος είναι οριστικός. Δεν μπορούμε να ξυπνήσουμε από αυτόν. Όμως, ο απ. Παύλος μάς φέρνει καλά νέα! «Επειδή, ο μισθός της αμαρτίας είναι θάνατος· το χάρισμα, όμως, του Θεού είναι αιώνια ζωή διαμέσου τού Ιησού Χριστού τού Κυρίου μας.» (Ρωμ. 6:23). Είμαστε άξιοι της αιώνιας ζωής; Κάναμε κάτι για να την κερδίσουμε; Όχι. Η αιώνια ζωή είναι ένα δώρο. Ας υποθέσουμε ότι μπορούμε να κερδίσουμε την αιώνια ζωή με την καλή συμπεριφορά μας. Τότε, δεν θα ήταν πια δώρο του Θεού σε εμάς. Εάν τα χαρμόσυνα νέα για τον Ιησού μάς διδάσκουν κάτι, αυτό είναι ότι δεν μπορούμε να κερδίσουμε το έλεος του Θεού. Στον Μεσαίωνα, ο Μαρτίνος Λούθηρος και άλλοι πρωτοπόροι του Προτεσταντισμού ανακάλυψαν ότι μόνο ο Χριστός μας σώζει. Όταν ο Λούθηρος κατανόησε τις Βιβλικές αλήθειες, άρχισε να κηρύττει αυτό το μήνυμα. Τα πλήθη έρχονταν για να ακούσουν τα κηρύγματά του. Τα λόγια του ήταν σαν δροσερό νερό στη έρημο. Η εκκλησία δεν δίδασκε την αλήθεια του Ευαγγελίου, αλλά προέτρεπε τους ανθρώπους να ακολουθούν τις διδασκαλίες της. Έτσι, ο Ρωμαιοκαθολικός λαός ήταν σαν πνευματικοί σκλάβοι. Οι διδασκαλίες της εκκλησίας δεν παρείχαν πνευματική ζωή σε κανέναν. Όμως, τα κηρύγματα του Λούθηρου για την αλήθεια της Αγίας Γραφής άγγιξαν την καρδιά των ανθρώπων και τους έδωσαν ελπίδα. Άλλαξαν τη ζωή τους. «Ο Χριστός άφησε να Του συμπεριφερθούν όπως άξιζε σε μας, για να τύχομε εμείς της συμπεριφοράς που αξίζει σ’ Αυτόν. Καταδικάστηκε για τις αμαρτίες μας στις οποίες δεν είχε καμία συμμετοχή, για να μπορούμε εμείς να δικαιωθούμε με τη δικαιοσύνη Του στην οποία δεν έχομε καμία συμμετοχή. Υπέφερε το θάνατο, ο οποίος ήταν δικός μας για να απολαύσουμε τη ζωή η οποία ήταν δική Του. “Διά των πληγών Αυτού ημείς ιάθημεν.”» Έ. Χουάιτ, Ζ.Χ., σελ. 7.