---
title:  Η Αγια Γραφη Και Μονο
date:  28/04/2024
---

`Διαβάστε Ψαλ. 119:103, 104, 147 και 162. Ποια είναι η άποψη του Δαβίδ για τον Λόγο του Θεού; Πώς οι ιδέες του άλλαξαν τη ζωή των πιστών Προτεσταντών; Πού οδήγησαν οι ιδέες του Δαβίδ αυτούς τους ηγέτες; Είναι αυτές οι ιδέες σημαντικές για εμάς σήμερα; Εάν ναι, με ποιον τρόπο;`

Η Αγία Γραφή ήταν το θεμέλιο της πίστης για τους πρωτοπόρους του Προτεσταντισμού στον Μεσαίωνα. Όλες οι διδασκαλίες τους προέρχονταν από την Αγία Γραφή. Οι Προτεστάντες κατανοούσαν ότι ο Λόγος του Θεού ήταν «του ζωντανού Θεού και ο οποίος μένει για πάντα.» (Α’ Πέτ. 1:23). Πίστευαν ότι η Αγία Γραφή ήταν τόσο πολύτιμη όσο ένας θησαυρός. Καθώς πίστευαν στις υποσχέσεις της, η πίστη και το θάρρος τους δυνάμωναν. «Όλες οι υποσχέσεις της Αγίας Γραφής ενδυναμώνουν την πίστη και το θάρρος μας. Ο Θεός μάς μιλάει μέσω των υποσχέσεών Του. Μας μιλάει μέσα από τον Λόγο Του όπως θα μας μιλούσε πρόσωπο με πρόσωπο. Σε αυτές τις υποσχέσεις, ο Ιησούς μα γνωστοποιεί το έλεος και τη δύναμή Του κατά της αμαρτίας. Αυτές οι υποσχέσεις είναι όπως τα φύλλα από το δέντρο της ζωής. “Και τα φύλλα του δένδρου είναι για θεραπεία των εθνών” (Αποκ. 22:2). Όταν εμπιστευόμαστε τις υποσχέσεις του Ιησού, μας αλλάζουν προς το καλύτερο και μας ενδυναμώνουν. Οι υποσχέσεις του Ιησού μάς δίνουν ζωή. Τίποτε άλλο δεν μπορεί να μας θεραπεύσει όπως οι υποσχέσεις Του. Μόνο αυτές μας παρέχουν το θάρρος και την πίστη που χρειαζόμαστε. Οι υποσχέσεις Του μας δίνουν ζωοδότρια ενέργεια στη διάνοια, την καρδιά, το πνεύμα και το σώμα.» Έ. Χουάιτ, The Μinistry of Healing, p. 122.

Οι Προτεστάντες του Μεσαίωνα, γέμιζαν τη διάνοιά τους με εδάφια από την Αγία Γραφή. Ακολούθησαν τη Βιβλική αλήθεια στη ζωή τους. Πολλοί από αυτούς τους Χριστιανούς θανατώθηκαν λόγω της πίστης τους στην Αγία Γραφή. Δεν ήταν κενοί, αδιάφοροι Χριστιανοί. Γνώριζαν πως χρειάζονταν τις Βιβλικές αλήθειες για να αντισταθούν στον Σατανά.

Ο Τζον Ουίκλιφ ήθελε να μεταφράσει την Αγία Γραφή στην αγγλική γλώσσα για να είναι σε όλους κατανοητή. Εκείνον τον καιρό, η ανάγνωση και η μετάφραση της Αγίας Γραφής ήταν έγκλημα. Έτσι, ο Ουίκλιφ συλλήφθηκε. Η ετυμηγορία ήταν θάνατος. Κατά τη διάρκεια της δίκης του, είπε: «“Ποιον νομίζετε ότι πολεμάτε;” τους ρώτησε τελειώνοντας τον λόγο του, “έναν γέρο άνθρωπο με το ένα πόδι στον τάφο; Όχι! Αλλά την αλήθεια. Την αλήθεια που είναι ισχυρότερη από σας και που τελικά θα σας νικήσει.”» Έ. Χουάιτ, Τ.Π.Σ., σελ 102.