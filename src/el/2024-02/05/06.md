---
title:  Υπακοη
date:  02/05/2024
---

`Διαβάστε Ρωμ. 3:27-31,  6:15-18 και 8:1, 2. Τι μας διδάσκουν αυτά τα εδάφια για το πώς σωζόμαστε; `

Ο Μαρτίνος Λούθηρος δίδαξε τους Χριστιανούς να πιστεύουν στη σωτηρία του Ιησού. Την εποχή του Λούθηρου, πολλοί Χριστιανοί πίστευαν ότι η καλή συμπεριφορά τους θα τους έσωζε. Όμως, αποτύγχαναν συνεχώς. Όταν έβλεπαν τη ζωή τους, ένιωθαν απελπισμένοι. Και εμείς σήμερα βιώνουμε την ίδια εμπειρία, όταν βλέπουμε τη ζωή μας, γι’ αυτό πρέπει να ατενίζουμε να ατενίσουμε στον Χριστό για να μας σώσει.

Η συγχώρεση και το έλεος του Θεού μάς αλλάζει. Μια ιστορία από τη ζωή του Τζον Ουέσλεη, μας βοηθά να κατανοήσουμε τις αλήθειες της Αγίας Γραφής. Ο Ουέσλεη παραβρέθηκε σε μια Μοραβική εκκλησία στο Λονδίνο. Εκεί, κάποιος διάβασε την εισήγηση του Μαρτίνου Λούθηρου για την προς Ρωμαίους επιστολή. Οι απόψεις του Λούθηρου εξέπληξαν τον Τζον Ουέσλεη. Για πρώτη φορά στη ζωή του ο Ουέσλεη άρχισε να κατανοεί τα χαρμόσυνα νέα για τον Χριστό. Τα λόγια τού Λούθηρου άγγιξαν βαθιά τον Ουέσλεη, ο οποίος ήθελε να δώσει τη ζωή του σε Εκείνον που έδωσε τη ζωή Του για χάρη του. Ο Ουέσλεη είπε, «Αισθάνθηκα ότι εμπιστευόμουν τον Χριστό, και μόνο τον Χριστό για τη σωτηρία μου. Ένιωθα ότι Αυτός αφαίρεσε τις αμαρτίες μου και με έσωσε από την τιμωρία της αμαρτίας και του θανάτου.» John Whitehead, The Life of the Reverend John Wesley, M.A., p. 331.

`Διαβάστε Α’ Πέτ. 2:2, Β’ Πέτρ. 3:18, Κολ. 1:10 και Εφεσ. 4:18-24. Ποιες σημαντικές Βιβλικές αλήθειες μας διδάσκουν αυτά τα εδάφια για τη χριστιανική ζωή;`

Στον Μεσαίωνα, οι πρωτοπόροι του Προτεσταντισμού μελετούσαν προσεκτικά την Αγία Γραφή για να μάθουν περισσότερες Βιβλικές αλήθειες. Ήθελαν να γνωρίσουν καλύτερα τον Ιησού. Πολλοί Χριστιανοί του Μεσαίωνα που μελετούσαν τον Λόγο τού Θεού, πλήρωσαν υψηλό αντίτιμο για αυτή τους την επιθυμία. Οι εχθροί τους τους έβλαψαν ή τους φυλάκισαν. Μερικοί από αυτούς θανατώθηκαν για την πίστη τους. Τους πήραν τη γη τους. Έκαψαν τα σπίτια τους και καταδίωξαν τις οικογένειές τους. Πολλοί από αυτούς τους αφοσιωμένους Χριστιανούς αναγκάστηκαν να εγκαταλείψουν τα σπίτια τους. Όμως, δεν παραπονέθηκαν. Περίμεναν «την πόλη που είχε τα θεμέλια, της οποίας τεχνίτης και δημιουργός είναι ο Θεός» (Εβρ. 11:10). Αυτοί οι Χριστιανοί ευλόγησαν εκείνους που τους έβλαψαν. Όταν τους φυλάκιζαν, εμπιστεύονταν τις υποσχέσεις του Θεού για ένα καλύτερο μέλλον. Το σώμα τους ήταν στη φυλακή, όμως, η καρδιά τους ήταν ελεύθερη. Ο Ιησούς και η Αγία Γραφή τούς έδιναν ελπίδα.