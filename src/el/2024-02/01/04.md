---
title:  Ο Πλανητης Γη Συμμετεχει Στη Μαχη
date:  02/04/2024
---

Όταν ο Θεός έφτιαξε τη Γη, ήταν τέλεια. Η Αγία Γραφή μάς λέει, «Και είδε ο Θεός όλα όσα δημιούργησε· και πράγματι, ήσαν πολύ καλά» (Γέν. 1:31). Πουθενά δεν υπήρχε αμαρτία. Ο Θεός έδωσε στον Αδάμ και την Εύα την ίδια ελευθερία που έδωσε και στον Εωσφόρο. Δεν ήθελε ούτε η γη ούτε ο ουρανός να κατοικούνται από μαριονέτες.

Ο Κύριος φύτεψε ένα δέντρο στον κήπο της Εδέμ και το ονόμασε «το δέντρο τής γνώσης τού καλού και του κακού» (Γέν. 2:17), και είπε στον Αδάμ και την Εύα να μην φάνε από τους καρπούς του. Ήθελε να βεβαιωθεί ότι ανδρόγυνο γνώριζε πως είχε αυτή την επιλογή.

Ο Σατανάς ήρθε στο δέντρο, και καθώς η Εύα πλησίασε, εκείνος της είπε ένα ύπουλο ψέμα για τον καρπό: «Σίγουρα δεν θα πεθάνετε, αλλά ο Θεός ξέρει ότι την ίδια μέρα που θα φάτε απ’ αυτόν, τα μάτια σας θα ανοιχτούν, και θα είστε σαν θεοί, γνωρίζοντας το καλό και το κακό» (Γέν. 3:4, 5). Ο Σατανάς είπε στην Εύα ότι θα γινόταν πολύ σοφή. Ο καρπός θα της προκαλούσε ιδιαίτερη ευχαρίστηση. Της είπε ότι ο Θεός της στερούσε αυτό το αγαθό και τους έκρυβε κάτι καλό. Της είπε ότι τρώγοντας τον απαγορευμένο καρπό, θα ανακάλυπτε όλα τους έκρυβε ο Θεός.

Όταν η Εύα, και αργότερα και ο Αδάμ, επέλεξαν να φάνε τον απαγορευμένο καρπό, άνοιξαν μια «πόρτα» σε κάτι που ο Θεός ήθελε να παραμείνει κλειστό για πάντα την πόρτα στην αμαρτία, τις συμφορές, τη θλίψη, την ασθένεια και τον θάνατο.

`Διαβάστε Γέν. 3:1-3,  Ρωμ. 3:23 και 5:12. Τι μας διδάσκουν αυτά τα εδάφια; Τι προκαλεί η αμαρτία στην ανθρωπότητα;`

Η αμαρτία είναι πόλεμος ενάντια στον Θεό και μας χωρίζει από Αυτόν. Ο Θεός είναι ζωή. Τελικά, ο αποχωρισμός από τον Θεό οδηγεί στον θάνατο. Επίσης, η αμαρτία προκαλεί ανησυχία, βάσανα και ασθένειες. Ο πόνος που βιώνουμε στη ζωή προέρχεται από το ότι ζούμε σε έναν πλανήτη που έχει πληγεί και έχει καταστραφεί από την αμαρτία.

`ΣΚΕΨΗ: Διαβάστε Γέν. 3:15,  Λευιτ. 5:5, 6 και Ιωάν. 1:29. Ποια υπόσχεση έδωσε ο Θεός στον Αδάμ και την Εύα στον κήπο της Εδέμ αφότου αμάρτησαν; Πώς αυτή η υπόσχεση τους έδωσε ελπίδα; Τι έκανε ο Θεός για τον Αδάμ και την Εύα αφότου αμάρτησαν; Πώς αυτή η προσφορά τούς βοήθησε να κατανοήσουν το πώς ο Θεός θα έλυνε το πρόβλημα της αμαρτίας;`