---
title:  Περαιτέρω Μελέτη
date:  05/04/2024
---

«Με την απόφαση της αποβολής του Σατανά από τον ουρανό, ο Θεός διακήρυξε τη δικαιοσύνη Του και υπερασπίστηκε την τιμή του θρόνου Του. Όταν όμως ο άνθρωπος αμάρτησε ενδίδοντας στις ραδιουργίες του αποστατικού αυτού πνεύματος, ο Θεός απέδειξε την αγάπη Του προσφέροντας τον μονογενή Του Υιό να πεθάνει για το καλό της αμαρτωλής φυλής. Με τον εξιλασμό αυτόν φανερώνεται ο πραγματικός χαρακτήρας του Θεού. Το επίμαχο επιχείρημα του σταυρού αποδεικνύει στο σύμπαν ολόκληρο ότι για την πορεία της αμαρτίας που ο Εωσφόρος διάλεξε να ακολουθήσει, είναι τελείως ανεύθυνο το καθεστώς του Θεού.» Ε. Χουάιτ, Τ.Π.Σ., σελ. 597.

«Ενώ ο σταυρός του Γολγοθά διακηρύττει το αμετάβλητο του νόμου, εξαγγέλλει συνάμα σ’ ολόκληρη την κτίση ότι ο μισθός της αμαρτίας είναι θάνατος. Τη στιγμή ακριβώς της επιθανάτιας κραυγής “Τετέλεσται,” του Σωτήρα, αντήχησε η πένθιμη κωδωνοκρουσία για τον Σατανά. Η μεγάλη διαμάχη που για τόσον καιρό εξακολουθούσε, είχε τότε εξασφαλισθεί. Ο Υιός του Θεού διάβηκε το κατώφλι του τάφου ώστε “δια του θανάτου να καταργήση τον έχοντα το κράτος του θανάτου, τουτέστι τον διάβολον.” (Εβρ. 2:14). Ε. Χουάιτ., Τ.Π.Σ., σελ. 600, 601.

**Ερωτήσεις για συζήτηση**

`1.	Ο Θεός γνώριζε ότι ο Εωσφόρος επρόκειτο να πολεμήσει εναντίον Του. Γιατί, λοιπόν, του έδωσε την ελεύθερη επιλογή και δεν τον κατέστρεψε αμέσως; Τι θα είχε συμβεί αν ο Θεός τον κατέστρεφε επί τόπου; Πώς νομίζετε ότι θα ένιωθαν, οι άγιοι άγγελοι και οι άνθρωποι στους άλλους πλανήτες, αν θανάτωνε τον Εωσφόρο μετά τον πόλεμο στον ουρανό; Οι άνθρωποι στους άλλους πλανήτες δείχνουν μεγάλο ενδιαφέρον στο σχέδιο σωτηρίας του Θεού για εμάς (Α’ Πέτ. 1:12,  Αποκ. 5:13,  16:7). Τι θέση παίρνουν οι άνθρωποι των άλλων πλανητών στον υπερκόσμιο πόλεμο μεταξύ Θεού και Σατανά; Πώς η θέση τους μας βοηθά να κατανοήσουμε καλύτερα αυτόν τον πόλεμο;`

`2.	 Τι σημαίνει για εσάς η φράση, «ο υπερκόσμιος πόλεμος ανάμεσα στο καλό και το κακό»; Τι μάθαμε για αυτόν τον πόλεμο αυτή την εβδομάδα; Τι μαθήματα αντλήσατε για την προσωπική σας ζωή από τη μελέτη αυτής της εβδομάδας;`

`3.	 Ποια εδάφια της Αγίας Γραφής αναφέρονται στον υπερκόσμιο πόλεμο μεταξύ καλού και κακού; (Διαβάστε Ιώβ 1, 2:και Εφεσ. 6:12).`