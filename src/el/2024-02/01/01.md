---
title:  Ο Πολεμος Πισω Απο Ολους Τους Πολεμους
date:  30/03/2024
---

> <p>Εδαφιο Μνημης</p>
>  «Και έγινε πόλεμος στον ουρανό· ο Μιχαήλ και οι άγγελοί Του πολέμησαν ενάντια στον δράκοντα, και ο δράκοντας πολέμησε και οι άγγελοί του. και δεν υπερίσχυσαν ούτε βρέθηκε πλέον τόπος γι’ αυτούς στον ουρανό.» Αποκάλυψη 12:7, 8

### Για τη μελέτη αυτής της εβδομάδας, διαβάστε
Αποκ. 12:7-9,  12:4,  Γέν. 3:1-3,  Τ.Π.Σ., κεφ. 29-30.

Εάν ο Θεός είναι τόσο καλός, γιατί η γη είναι γεμάτη αμαρτία; Πώς μπορεί ένας Θεός αγάπης να επιτρέπει τόσο κακό; Γιατί τα άσχημα πράγματα συμβαίνουν σε καλούς ανθρώπους; Στο μάθημα αυτής της εβδομάδας, θα δούμε τον πόλεμο μεταξύ του καλού και του κακού που έχει ξεκινήσει εδώ και πολύ καιρό. Θα ξεκινήσουμε τη μελέτη μας με τον πόλεμο του Εωσφόρου στον ουρανό, ενάντια στον Θεό. Θα μελετήσουμε το πώς ξεκίνησε η αμαρτία. Θα δούμε επίσης το πώς ο Θεός ήταν τόσο υπομονετικός με τους αμαρτωλούς, ενώ δίνει λύση στο πρόβλημα της αμαρτίας.

«Ο Θεός είναι αγάπη» (Α’ Ιωάν. 4:7, 8). Καθετί που κάνει, απορρέει από την αγάπη Του (Ιερ. 31:3). Ο Θεός δεν θα αναγκάσει κανέναν να Τον αγαπήσει. Η Έ. Χουάιτ εξηγεί το πώς ενεργεί: «Μόνο η αγάπη μπορεί να ξυπνήσει την αγάπη.» Ζ.Χ., σελ. 3. Τι θα συνέβαινε αν ο Θεός μάς ανάγκαζε να Τον αγαπήσουμε; Τότε δεν θα ήμασταν ελεύθεροι. Εάν δεν είμαστε ελεύθεροι, τότε δεν μπορούμε να είμαστε πραγματικά ευτυχισμένοι. Όμως, ο Θεός δεν καταστρέφει την ελεύθερη επιλογή μας. Κερδίζει την καρδιά μας με την αγάπη Του. Επίσης, ενεργεί ώστε να λήξει ο πόλεμος ανάμεσα στο καλό και το κακό για να σταματήσει η αμαρτία. Ο Θεός θέλει να δείξει σε όλους ότι έκανε πάντα το καλύτερο για εμάς. Το έργο Του στον πόλεμο κατά του κακού μάς δίνει ελπίδα. Στο τέλος, το καλό θα νικήσει για πάντα.