---
title:  Εφτασε Η Ωρα Της Κρισης Του Θεου
date:  21/05/2024
---

`Συγκρίνετε Δαν. 7:9, 10 με Αποκ. 14:6, 7. Για ποια ίδια γεγονότα μάς μιλούν αυτά τα εδάφια;`

Το έργο του Θεού ως Κριτής είναι ένα σημαντικό θέμα της Αγίας Γραφής. «Επειδή, ο Θεός θα φέρει σε κρίση κάθε έργο, και κάθε κρυφό πράγμα, είτε αγαθό είτε πονηρό» (Εκκλ. 12:14). Ο Ιησούς αναφέρεται στο μέλλον όταν «για κάθε αργόν λόγο, που θα μιλούσαν οι άνθρωποι, θα λογοδοτήσουν γι’ αυτόν κατά την ημέρα της κρίσης» (Ματθ. 12:36). Ο απ. Παύλος προσθέτει, ο Θεός «θα φέρει στο φως τα κρυφά που υπάρχουν στο σκοτάδι, και θα φανερώσει τις βουλές των καρδιών· και τότε ο έπαινος θα γίνει στον κάθε έναν από τον Θεό.» (Α’ Κορ. 4:5). Στο όραμα του απ. Ιωάννη για τους έσχατους καιρούς, ο άγγελος αναγγέλλει, «ήρθε η ώρα της κρίσης Του» (Αποκ. 14:7).

`Διαβάστε Αποκ. 22:10-12. Τι θα συμβεί στους ανθρώπους, όταν επιστρέψει ο Κύριος; Τι λέει ο άγγελος στον απ. Ιωάννη;`

Όταν ο Χριστός επιστρέψει, θα αποδώσει την τελική ανταμοιβή. Πρώτα πρέπει να μας κρίνει. Το έργο Του ως Κριτής κατά την επιστροφή Του, θα δείξει το ποιος θα λάβει το βραβείο ή την καταδίκη. Προτού επιστρέψει, όλοι θα έχουμε ίσες ευκαιρίες και αρκετή γνώση ώστε να πάρουμε την τελική απόφαση υπέρ ή κατά του Ιησού.

`Διαβάστε Ματθ. 25:1-13. Τι λέει ο Ιησούς στις δύο ομάδες; Γιατί η απάντησή Του στην πρώτη ομάδα είναι τόσο διαφορετική από αυτή της δεύτερης;`

«Όταν η ερευνητική αυτή διαδικασία λήξει, και οι ατομικές υποθέσεις όλων εκείνων που ανά τους αιώνες υποστήριζαν ότι ακολουθούσαν το Χριστό εξετασθούν και οι αποφάσεις εκδοθούν, τότε και μόνο τότε λήγει η προθεσμία της Θεϊκής χάρης και κλείνει πια αυτή η θύρα του ελέους. Έτσι η μοναδική, λακωνική αυτή φράση: “Αι έτοιμοι εισήλθον μετ’ Αυτού εις τους γάμους και εκλείσθη η θύρα,” (Μάτθ. 25:10) μας μεταφέρει μέσω της τελικής φάσης της ιεροσύνης του Χριστού, μέχρι την εποχή που το μεγάλο απολυτρωτικό έργο για τον άνθρωπο θα έχει περατωθεί.» Ε. Χουάιτ, Τ.Π.Σ., σελ. 512.

Δεν πρέπει να φοβόμαστε το έργο του Θεού ως Κριτή. Ο Χριστός μάς αγαπά και μας συγχωρεί. Εξαλείφει όλη την ενοχή μας. Μας αγιάζει και μας βοηθά να νικήσουμε τη μάχη ενάντια στην αμαρτία.