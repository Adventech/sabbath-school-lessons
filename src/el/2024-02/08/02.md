---
title:  Ο Ναος Του Θεου Στον Ουρανο
date:  19/05/2024
---

`Διαβάστε Έξ. 25:8, 9, 40 και Εβρ. 8:1-6. Ποια είναι τα δύο αγιαστήρια;`

Οι πρώτοι Αντβεντιστές πίστευαν πως η Αγία Γραφή δίδασκε ότι ο Χριστός θα επέστρεφε το 1844. Όταν αυτό δεν έγινε, ήρθε «η Μεγάλη Απογοήτευση». Οι Αντβεντιστές μελέτησαν την Αγία Γραφή για να ανακαλύψουν την αιτία του λάθους τους. Καθώς μελετούσαν, έμαθαν ότι στον Δανιήλ αναφέρονται δύο αγιαστήρια: το ένα χτίστηκε από τον Μωυσή και το άλλο βρίσκεται στον ουρανό. Το αγιαστήριο που οικοδόμησε ο Μωησής ήταν ένας τύπος του Ουράνιου Αγιαστηρίου. Το έργο που έκαναν οι ιερείς στο επίγειο αγιαστήριο, βοήθησε τον λαό του Θεού να κατανοήσει το έργο που κάνει ο Χριστός στον ουρανό για να μας λυτρώσει από την αμαρτία. Όταν ο Ιησούς πέθανε, το έργο στον επίγειο αγιαστήριο δεν χρειαζόταν πια. Μετά τον θάνατό Του, η νέα διαθήκη του Θεού με τον λαό Του ξεκίνησε στο Ουράνιο Αγιαστήριο. Το αγιαστήριο στο Δαν. 8:14 αναφέρεται στο έργο που κάνει ο Θεός για εμάς στο Ουράνιο Αγιαστήριο, στον έσχατο καιρό.

«Όταν οι 2300 ημέρες έληξαν το 1844, την εποχή εκείνη το επίγειο αγιαστήριο δεν υφίστατο για πολλούς ήδη αιώνες. Ώστε η προφητεία “έως δύο χιλιάδων και τριακοσίων ημερονυκτίων· τότε το αγιαστηριον θέλει καθαρισθεί”, εννοεί χωρίς καμία αμφιβολία, το επουράνιο αγιαστήριο.» Έ. Χουάιτ, Τ.Π.Σ., σελ 499, 500.

Το αγιαστήριο στην έρημο ήταν ένας τύπος ή μια μικρογραφία του Ουράνιου Αγιαστηρίου. Η διακονία που γινόταν στο επίγειο αγιαστήριο αντικατόπτριζε το έργο του Θεού για τη σωτηρία μας. Κάθε θυσία ζώου ως ένα δώρο, παρέπεμπε στον θάνατο του Ιησού για εμάς στον σταυρό (Ιωάν. 1:29). Η θυσία του Ιησού για τις αμαρτίες μας, μας απελευθερώνει από την καταδίκη της αμαρτίας. Διαμέσου του Ιησού, ο Θεός μάς συγχωρεί. Η ενοχή μας εξαλείφεται όταν δεχόμαστε τη θυσία του Ιησού και ομολογούμε τις αμαρτίες μας (Α’ Ιωάν. 1:9). Ο Ιησούς είναι ο Αμνός που θυσιάστηκε για εμάς. Είναι επίσης ο Αρχιερέας και Μεσίτης που ζει για να μας σώσει.

Το Εβρ. 7:25 εξηγεί: «Γι’ αυτό, μπορεί και να σώσει ολοκληρωτικά αυτούς που προσέρχονται στον Θεό διαμέσου Αυτού, ζώντας πάντοτε για να μεσιτεύει για χάρη τους.» Ο Ιησούς εξαλείφει την ενοχή μας και μας σώζει από την αμαρτία (Ρωμ. 8:1-4,  Β’ Κορ. 5:21). Ο Χριστός μεσιτεύει στο Ουράνιο Αγιαστήριο για εμάς. Είναι ο Βοηθός μας. Συντρίβει τον έλεγχο που ασκεί η αμαρτία επάνω μας. Δεν είμαστε πλέον δούλοι της αμαρτίας. Ο Χριστός μάς απελευθερώνει από την καταδίκη και τον έλεγχο της αμαρτίας. Καθώς βασιζόμαστε στον Ιησού με πίστη, Αυτός θα μας σώσει.