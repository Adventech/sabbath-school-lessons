---
title:  Τα Χαρμοσυνα Νεα Για Τα Αγια Των Αγιων
date:  22/05/2024
---

`Διαβάστε Εβρ. 4:14-16 και 10:19-22. Ποια πρόσκληση και ελπίδα δίνει ο Θεός στον καθένα μας; `

Σε αυτά τα εδάφια, ο απ. Παύλος μάς λέει, «Έχοντας, λοιπόν, έναν μεγάλο αρχιερέα, που έχει περάσει μέσα από τους ουρανούς, τον Ιησού, τον Υιό του Θεού, ας κρατάμε την ομολογία» (Εβρ. 4:14). Και προσθέτει, «ας πλησιάζουμε με αληθινή καρδιά, με πληροφορία πίστης, έχοντας τις καρδιές μας καθαρισμένες από πονηρή συνείδηση» (Εβρ. 10:22). Ο Ιησούς μάς δίνει όλα όσα χρειαζόμαστε. Δημιουργεί για εμάς «έναν νέο και ζωντανό δρόμο» για να πλησιάσουμε τον Θεό στον θρόνο Του στον ουρανό (Εβρ. 10:20).

Τι βλέπουμε στην αυλή του Αγιαστηρίου; Βλέπουμε το χάλκινο θυσιαστήριο με τα κέρατα και το αίμα επάνω στα κέρατα. Μέσα στο Αγιαστήριο, στα Άγια, βλέπουμε το αίμα στα χρυσά κέρατα του θυσιαστηρίου όπου καίγεται καθαρό ευώδες θυμίαμα. Βλέπουμε το ραντισμένο αίμα στο καταπέτασμα που είναι μπροστά από το ιλαστήριο. Παντού υπάρχει αίμα.

Είναι το αίμα του Ιησού. Βλέπουμε το αίμα Του σε όλη τη διαδρομή που διανύουμε μέχρι να φτάσουμε στον Θεό. Το αίμα του Ιησού μάς δίνει ελπίδα. Μπορούμε να συναντηθούμε με τον Θεό μόνο αν ο Ιησούς μάς συγχωρήσει και εξαλείψει τις αμαρτίες μας με αυτό. Το έλεος και η δικαιοσύνη του Θεού ποτέ δεν εκπίπτουν. Επειδή ο Θεός είναι δίκαιος, δεν μπορεί να δεχτεί τον σταυρικό θάνατο του Ιησού για τις αμαρτίες μας, εωσότου ο Ιησούς να τις συγχωρήσει και να τις εξαλείψει.

`Διαβάστε Αποκ. 11:19. Γιατί το όραμα του απ. Ιωάννη για την κιβωτό της διαθήκης είναι τόσο σημαντικό; Πώς συνδέεται ο νόμος με τα χαρμόσυνα νέα;`

Στο όραμά του, ο απ. Ιωάννης βλέπει την Κιβωτό της Διαθήκης του Θεού στα ουράνια Άγια των Αγίων. Μέσα στην Κιβωτό βρίσκεται ο νόμος του Θεού. Στην Εβρ. 8:10 λέει, «Επειδή, αυτή είναι η διαθήκη που θα κάνω προς τον οίκο τού Ισραήλ ύστερα από τις ημέρες εκείνες, λέει ο Κύριος: Θα δώσω τούς νόμους μου στην διάνοιά τους, και θα τους γράψω επάνω στην καρδιά τους, και θα είμαι σ’ αυτούς Θεός, και αυτοί θα είναι σε μένα λαός». Λόγω της πίστης μας στον Ιησού, μπορούμε να εισέλθουμε στον ναό του Θεού. Εκεί, ο Ιησούς συγχωρεί τις αμαρτίες του παρελθόντος μας. Επίσης, μας ενδυναμώνει στο να υπακούμε στον νόμο του Θεού. Όλοι μπορούν να έρθουν στον Ιησού. Αυτός μπορεί «να σώσει ολοκληρωτικά» (Εβρ. 7:25).