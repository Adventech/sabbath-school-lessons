---
title:  Στα Αγια Των Αγιων
date:  20/05/2024
---

`Διαβάστε Λευιτ. 16:21, 29-34,  23:26-32 και Εβρ. 9:23-28. Γιατί η Ημέρα του Εξιλασμού – ημέρα της κρίσης, ήταν τόσο σημαντική για το αρχαίο Ισραήλ; `

Οι ιερείς του Ισραήλ καθώς και οι ηγέτες του εργάζονταν για τον Θεό καθημερινά όλο το έτος. Όμως, την Ημέρα του Εξιλασμού, οι ιερείς έκαναν μια ιδιαίτερη διακονία στο αγιαστήριο και στα άγια των αγίων. Το Λευιτ. 16:και 23:μάς μιλά για αυτή την ιδιαίτερη διακονία. Την Ημέρα του Εξιλασμού, όλοι νήστευαν. Ο αρχιερέας, έμπαινε στα άγια των αγίων, του επίγειου αγιαστήριου. Εκεί, μεσίτευε για τους ανθρώπους στον Θεό. Ενόσω ο αρχιερέας συνδιαλεγόταν με τον Θεό, οι άνθρωποι εξέταζαν την καρδιά και ομολογούσαν ενώπιον του Θεού τις αμαρτίες τους.

Τι θα συνέβαινε αν κάποιος δεν ταπεινωνόταν ενώπιον του Θεού; Όποιος δεν ταπεινωνόταν, θα εξολοθρευόταν (Λευιτ. 23:29, 27). Δεν θα ήταν πια μέρος του εκλεκτού λαού του Θεού. Την Ημέρα του Εξιλασμού, ο αρχιερέας έπαιρνε το αίμα του τράγου και το μετέφερε στο αγιαστήριο. Έπειτα, ράντιζε το αίμα στο ιλαστήριο, επάνω στην Κιβωτό της Διαθήκης. Μέσα στην Κιβωτό βρισκόταν ο νόμος του Θεού. Εκεί, ο Θεός στεκόταν μέσα σε νεφέλη, επάνω στο ιλαστήριο και συναντιόταν με τον αρχιερέα. Αυτή η νεφέλη έκρυβε τον Θεό από τον αρχιερέα, ώστε να μη θανατωθεί αντικρίζοντας την υπέρλαμπρη δόξα Του.

Επίσης, ο αρχιερέας έβαζε το αίμα στα κέρατα του χρυσού θυσιαστηρίου. Όταν τελείωνε το έργο του, τοποθετούσε τα χέρια του επάνω στον ζωντανό τράγο και εξομολογούνταν τις αμαρτίες του λαού. Έπειτα, ένας άντρας άφηνε τον τράγο στην έρημο να αποχωριστεί το στρατόπεδο του λαού διαπαντός (Λευιτ. 16:20-22). Ο αρχιερέας μετέφερε το αίμα του τράγου στο αγιαστήριο για να δείξει ότι ο Θεός κατέγραψε τις αμαρτίες του λαού Του (Ιερ. 17:1) και τις εξάλειψε όλες. Ο τράγος εξαποστέλονταν στην έρημο ως ένδειξη ότι Θεός είχε ένα καθαρό αγιαστήριο και έναν καθαρό λαό. Αυτοί οι συμβολισμοί μάς δείχνουν το μεσιτικό έργο του Χριστού για εμάς από το 1.844. Τότε, ο Ιησούς πέρασε από τα άγια στα Άγια των Αγίων, ενώπιον του Θεού, για να ολοκληρώσει το έργο Του για εμάς.