---
title:  Περαιτέρω Μελέτη
date:  24/05/2024
---

Διαβάστε τι λέει η Έ. Χουάιτ για το έργο που επιτελεί ο Χριστός για εμάς, ενόσω ο Θεός μάς κρίνει: «Ο Ιησούς δεν δικαιολογεί τις αμαρτίες τους, αλλά αναφέρεται στην πίστη και στην μεταμέλειά τους και ζητώντας την αθώωσή τους, υψώνει μπροστά στον Πατέρα και στους αγίους αγγέλους τα πληγωμένα χέρια Του και λέγει: “Τους γνωρίζω κατ’ όνομα. Τους έχω ζωγραφισμένους στις παλάμες Μου.” “Θυσίαι του Θεού είναι πνεύμα συντετριμμένον· καρδίαν συντετριμμένην και τεταπεινωμένην, Θεέ, δεν θέλεις καταφρονήσει.” (Ψαλ. 51:17). Και απευθυνόμενος στον κατήγορο του λαού, του λέγει: “Θέλει σε επιτιμήσει ο Κύριος, Διάβολε· ναι, θέλει σε επιτιμήσει ο Κύριος, όστις έκλεξε την Ιερουσαλήμ· δεν είναι ούτος δαυλός απεσπασμένος από πυρός;” (Ζαχ. 3:2). Ο Χριστός περιβάλλει τους πιστούς Του με τη δικαιοσύνη Του για να τους παραστήσει στον Πατέρα “ένδοξον εκκλησίαν μη έχουσα κηλίδα ή ρυτίδα ή τι των τοιούτων.” (Εφεσ. 5:27). Τα ονόματά τους έχουν καταχωρηθεί στα βιβλία της ζωής και γι’ αυτούς ο Σωτήρας λέγει: “Θέλουσι περιπατήσει μετ’ Εμού με λευκά, διότι είναι άξιοι.” (Αποκ. 3:4).» Τ.Π.Σ., σελ. 578.

«Το γεγονός ότι ο λαός του Θεού παρουσιάζεται μπροστά στον Κύριο με βρώμικα ιμάτια (Ζαχ. 3), πρέπει να οδηγήσει σε ταπείνωση και βαθιά διερεύνηση της καρδιάς όλων όσων ομολογούν το όνομά Του. Εκείνοι που πραγματικά εξαγνίζουν τις καρδιές τους υπακούοντας στην αλήθεια, θα έχουν την πιο ταπεινή γνώμη για τον εαυτό τους. Όσο πιο προσεκτικά παρατηρούν τον ακηλίδωτο χαρακτήρα του Χριστού, τόσο πιο ισχυρή θα είναι η επιθυμία τους να συμμορφωθούν με την εικόνα Του, και θα βλέπουν όλο και λιγότερο την αγνότητα ή την αγιότητά τους. Όμως, ενώ πρέπει να διαπιστώσουμε την αμαρτωλή μας κατάσταση, βασιζόμαστε στον Χριστό ως τη δικαιοσύνη, τον αγιασμό και την απολύτρωσή μας. Δεν μπορούμε να απαντήσουμε στις κατηγορίες του Σατανά εναντίον μας. Μόνο ο Χριστός μπορεί να κάνει μια αποτελεσματική παράκληση για χάρη μας. Είναι ικανός να κατασιγάσει τον κατήγορο με επιχειρήματα που δεν βρέθηκαν λόγω της δικής μας αξίας, αλλά της δικής Του.» T.C., vol. 5, pp. 471, 472.

**Ερωτήσεις για συζήτηση**

`1.	 Σκεφτείτε τον Ιησού να υψώνει τα πληγωμένα χέρια Του για εμάς μπροστά στον ουράνιο Πατέρα. Πώς αισθανόμαστε με αυτή την εικόνα; Γιατί ο Ιησούς είναι η μόνη ελπίδα μας, ενόσω ο Θεός κρίνει όλους τους ανθρώπους;`

`2.	Η Έ. Χουάιτ έγραψε: «Μόνο ο Χριστός μπορεί να κάνει μια αποτελεσματική παράκληση για χάρη μας. Είναι ικανός να κατασιγάσει τον κατήγορο με επιχειρήματα που δεν βρέθηκαν λόγω της δικής μας αξίας, αλλά της δικής Του.» T.C., vol. 5, pp. 471, 472. Πώς αυτά τα λόγια μάς δίνουν ελπίδα;`