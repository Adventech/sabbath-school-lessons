---
title:  Τα 2.300 Ημερονυχτια
date:  15/05/2024
---

Ο Ουίλλιαμ Μύλλερ διαπίστωσε ότι τα πάντα στην Αγία Γραφή γίνονταν σύμφωνα με τις υποσχέσεις του Θεού: οι απόγονοι του Αβραάμ έζησαν στην Αίγυπτο για 400 χρόνια (Γέν. 15:13). Ο λαός Ισραήλ περιπλανήθηκε για 40 χρόνια στην έρημο (Αρ. 14:34). Οι Ιουδαίοι αιχμαλωτίστηκαν στη Βαβυλώνα για 70 χρόνια (Ιερ. 25:11). Και ο Θεός υποσχέθηκε στον Δανιήλ ότι θα του έδινε 70 εβδομάδες για να επιλέξει να Τον τιμά και να Τον υπηρετεί (Δαν. 9:24).

`Διαβάστε Μάρκ. 1:15,  Γαλ. 4:4 και Ρωμ. 5:6. Τι μας λένε αυτά τα εδάφια για το πότε θα εκπληρωθούν οι υποσχέσεις του Θεού; `

Η Αγία Γραφή μάς διδάσκει ότι οι υποσχέσεις του Θεού εκπληρώνονται πάντα στην ώρα τους. Καθώς ο Ουίλλιαμ Μύλλερ μελετούσε έμαθε αυτή τη Βιβλική αλήθεια. Σύγκρινε εδάφιο με εδάφιο. Κατέληξε στο ότι ο Θεός πρέπει να έχει έναν συγκεκριμένο χρονοδιάγραμμα για τη Δευτέρα Παρουσία Του.

`Διαβάστε Δαν. 8:14. Τι θα συμβεί μετά τα 2.300 ημερονύχτια;`

Ο Ουίλλιαμ Μύλλερ δέχτηκε την κοινή άποψη για τον ναό του Θεού, η οποία δίδασκε ότι ο Θεός θα καθάριζε τον ναό Του με φωτιά. Μελέτησε την Αγία Γραφή για να ανακαλύψει το πότε θα γινόταν ο καθαρισμός. Παρατήρησε λοιπόν μια σύνδεση ανάμεσα στο Δαν. 9:και στο όραμα στο Δαν. 8. Στο Δαν. 8:16, ο Κύριος λέει στον άγγελό Του να βοηθήσει τον Δανιήλ να καταλάβει το όραμα. Το μόνο σημείο του οράματος που ο άγγελος δεν του εξήγησε ήταν τα 2.300 ημερονύχτια (Δαν. 8:27).

Αργότερα, ο άγγελος επέστρεψε και είπε, «Δανιήλ, βγήκα τώρα για να σε κάνω να λάβεις σύνεση» (Δαν. 9:22, 23, 25-27). Έτσι, ο άγγελος βοήθησε τον Δανιήλ να καταλάβει τα 2.300 ημερονύχτια.

Πώς το ξέρουμε αυτό; Επειδή τα πρώτα λόγια του αγγέλου είναι, «Εβδομήντα εβδομάδες διορίστηκαν για τον λαό σου, και την αγία πόλη σου, ώστε να συντελεστεί η παράβαση, και να τελειώσουν οι αμαρτίες, και να γίνει εξιλέωση για την ανομία, και να σφραγιστεί η όραση και η προφητεία και να χριστεί ο Άγιος των αγίων.» (Δαν. 9:24). Ο όρος «διορίστηκαν» σημαίνει αποκόπηκαν. Έτσι, 70 εβδομάδες, 490 χρόνια θα αποκοπούν. Από τι θα αποκοπούν; Θα αποκοπούν από τα 2.300 ημερονύχτια. Αυτό είναι το μόνο σημείο του οράματος που ο Δανιήλ δεν κατάλαβε. Οι 70 εβδομάδες ξεκινούν «από την έκδοση του προστάγματος για να ανοικοδομηθεί η Ιερουσαλήμ, μέχρι του Χριστού του Ηγήτορα, θα είναι επτά εβδομάδες, και 62 εβδομάδες· θα οικοδομηθεί ξανά η πλατεία και το τείχος» (Δαν. 9:25). Με αυτή τη χρονολογία, ο Μύλλερ υπολόγισε το πότε θα ξεκινούσαν οι 70 εβδομάδες και τα 2.300 ημερονύχτια.