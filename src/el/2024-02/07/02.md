---
title:  Η Υποσχεση Της Επιστροφης Του
date:  12/05/2024
---

Πολλοί Προτεστάντες εγκατέλειψαν την Ολλανδία και πήγαν στην Αμερική. Πρόσμεναν την επιστροφή του Χριστού, με ελπίδα και χαρά. Οι πρωτοπόροι Πρετεστάντες που έζησαν πριν από αυτούς δίδαξαν ότι η Δεύτερη Έλευση ήταν ένα δώρο από τον Θεό. Ο Τζον Ουίκλιφ πίστευε ότι αυτό το γεγονός ήταν η ελπίδα της εκκλησίας. Ο Καλβίνος μίλησε εκ μέρους όλων των Μεταρρυθμιστών λέγοντας ότι η Δευτέρα Παρουσία ήταν η πιο υπέροχη από όλες τις υποσχέσεις.

`Διαβάστε Ιωάν. 14:1-3, Α’ Θεσ. 4:13-18 και Τίτο 2:11-14. Γιατί αυτά τα εδάφια έδωσαν τόσο μεγάλη ελπίδα στους πιστούς στο παρελθόν; Γιατί μας γεμίζουν με ελπίδα σήμερα;`

Εύκολα μπορούμε να κατανοήσουμε γιατί η πίστη στη Δευτέρα Παρούσα έδωσε ελπίδα στους Χριστιανούς. Αυτό το γεγονός θα βάλει τέλος στις ασθένειες, τη δυστυχία και τον θάνατο. Θα σηματοδοτήσει τη λήξη του πολέμου και της μάχης. Μετά τη Δευτέρα Παρουσία, θα χαρούμε την ειρήνη, την ευτυχία, τη συντροφικότητα με τον Ιησού και τους σωσμένους  όλων των αιώνων, για πάντα.

«Η έλευση του Κυρίου απετέλεσε την ακράδαντη ελπίδα όλων των πιστών οπαδών Του όλων των αιώνων. Τα παρήγορα λόγια του Χριστού πάνω στο Όρος των Ελαιών για τη μελλοντική επιστροφή Του, λάμπρυναν το μέλλον των μαθητών Του, και πλημμύρισαν με τέτοια χαρά και ελπίδα τις καρδιές τους, που καμία θλίψη δεν μπορούσε να σβήσει ή δοκιμασία να εξασθενήσει. Ανάμεσα στους διωγμούς και τις ταλαιπωρίες, η “παρουσία του μεγάλου Θεού και Σωτήρος ημών Ιησού Χριστού” αποτελούσε την “μακαρίαν ελπίδα.”

Όταν οι Θεσσαλονικείς πιστοί λυπόνταν κατάκαρδα ενώ ενταφίαζαν τους προσφιλείς νεκρούς τους που έλπιζαν ότι θα ζούσαν για να ιδούν την παρουσία του Κυρίου, ο Παύλος, ο καθοδηγητής τους, έστρεφε την προσοχή τους στην ανάσταση η οποία θα μεσολαβούσε με την επιστροφή του Σωτήρα. Τότε, όσοι είχαν πεθάνει με την πίστη του Χριστού, θα ανασταίνονταν και, μαζί με τους ζωντανούς πιστούς, θα αρπάζονταν στον αέρα για να συναντήσουν τον Κύριό τους. “Και ούτω” καταλήγει ο απόστολος, “θέλομεν είσθαι πάντοτε μετά του Κυρίου. Λοιπόν, παρηγορείτε αλλήλους με τους λόγους τούτους.” (Α’ Θεσ. 4:16-18).» Έ. Χουάιτ, Τ.Π.Σ., σελ. 356.

`ΣΚΕΨΗ: Γιατί η διδασκαλία για τη Δευτέρα Παρουσία είναι τόσο σημαντική στην πίστη μας; Στο 10ο μάθημα θα δούμε ότι ο θάνατος είναι σαν ύπνος. Χωρίς τη Δεύτερη Έλευση, θα είχαμε ελπίδα για το μέλλον; Διαβάστε Α’ Κορ. 15:15-18.`