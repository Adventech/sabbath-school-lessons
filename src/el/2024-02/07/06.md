---
title:  Το Μεγαλυτερο Προφητικο Διαστημα
date:  16/05/2024
---

`Διαβάστε Έσδ. 7:7-13. Πότε εκδόθηκε το διάταγμα που επέτρεψε στους Ιουδαίους αιχμαλώτους στην Περσία να ανοικοδομήσουν τον ναό τους;`

Βασιλιάς της Περσίας ήταν ο Αρταξέρξης. Το 457 π.Χ. έδωσε τρίτο και τελικό διάταγμα να επιτραπεί στους Ιουδαίους να επιστρέψουν στην πατρίδα τους για να ανοικοδομήσουν την Ιερουσαλήμ και τον ναό τους. Αυτό το διάταγμα ήταν πιο ολοκληρωμένο από τα δύο προηγούμενα. Έτσι, το έτος του τρίτου διατάγματος είναι η αρχή της προφητείας των 2.300 ημερονυχτίων/ετών (Δαν. 8:14).

`Διαβάστε Δαν. 9:25, 26. Πότε ξεκινούν τα 2.300 ημερονύχτια; Ποια σημαντικά γεγονότα θα συμβούν;`

Ο Δανιήλ λέει, «από την έκδοση του προστάγματος για να ανοικοδομηθεί η Ιερουσαλήμ, μέχρι του Χριστού του Ηγήτορα, θα είναι επτά εβδομάδες, και 62 εβδομάδες· θα οικοδομηθεί ξανά η πλατεία και το τείχος» (Δαν. 9:25) (49 έτη + 434 έτη = 483 έτη). Το φθινόπωρο του 457 π.Χ., ο Αρταξέρξης εξέδωσε το διάταγμα. Έτσι, τα 483 χρόνια τελειώνουν το φθινόπωρο του 27 μ.Χ. Οι όροι «Άγιος των αγίων» και «Χριστού του Ηγήτορα» (Δαν. 9:24, 25), εννοούν τον Ιησού ως Μεσσία. Το φθινόπωρο του 27 μ.Χ., ο Ιησούς βαπτίστηκε με νερό και πληρώθηκε με το Άγιο Πνεύμα (Λουκ. 3:21, 22,  Πράξ. 10:38). Έπειτα, «ο Ιησούς ήρθε στη Γαλιλαία, κηρύττοντας το ευαγγέλιο της βασιλείας του Θεού, και λέγοντας ότι: Ο καιρός συμπληρώθηκε και η βασιλεία τού Θεού πλησίασε» (Μάρκ. 1:14, 15).

Την άνοιξη του 31 μ.Χ., ο Ιησούς πέθανε στον σταυρό. Πέθανε στο μέσον την τελευταίας εβδομάδας της προφητείας του Δανιήλ για τον χρόνο (Δαν. 9:25, 26). Τριάμισι χρόνια μετά τη βάπτισή Του, ο Ιησούς σταυρώθηκε. Όλες οι θυσίες των ζώων που οι Ιουδαίοι πρόσφεραν στο παρελθόν, ήταν τύποι του Ιησού. Εκείνος ήταν ο Αμνός που πρόσφερε ο Θεός στον σταυρό για τις αμαρτίες μας.

`Διαβάστε Δαν. 9:27. Πώς τελειώνουν οι 70 εβδομάδες;`

Οι 70 εβδομάδες ή 490 χρόνια που ο Θεός έδωσε στους Ιουδαίους, τελειώνουν το 34 μ.Χ. Εκείνη την εποχή, οι ηγέτες των Ιουδαίων απέρριψαν τα χαρμόσυνα νέα του ευαγγελίου (Πράξ. 6:8 – 7:60).

Όταν αφαιρέσουμε τα 490 χρόνια από τα 2.300 χρόνια, το υπόλοιπο είναι 1.810 χρόνια. Τα 1.810 χρόνια τελειώνουν το 1.844. Ο Ουίλλιαμ Μίλλερ και οι πρώτοι Χριστιανοί Αντβεντιστές της Εβδόμης Ημέρας πίστευαν ότι ο ναός στο Δαν. 8:14 ήταν η γη. Πίστευαν ότι το 1.844 μ.Χ. ο Χριστός θα ερχόταν να καθαρίσει τη γη με φωτιά.