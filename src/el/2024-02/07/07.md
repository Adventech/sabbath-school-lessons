---
title:  Περαιτέρω Μελέτη
date:  17/05/2024
---

Στο ακόλουθο σχεδιάγραμμα βλέπουμε τις δύο προφητείες του Δανιήλ για τον χρόνο: τις 70 εβδομάδες και τα 2.300 ημερονύχτια. Και οι δύο προφητείες ξεκινούν το 457 π.Χ. και αναφέρονται στον Σωτήρα. Η προφητεία των 70 εβδομάδων μιλάει για τον Ιησού. Οι προφητείες του Δανιήλ για τον Ιησού εκπληρώθηκαν επακριβώς σύμφωνα με την υπόσχεση της Αγίας Γραφής. Γι’ αυτό, μπορούμε να βεβαιωθούμε ότι τα 2.300 ημερονύχτια τελειώνουν το 1.844 μ.Χ.

![Chart](chart.png)

«Όπως οι πρώτοι μαθητές, έτσι και ο Μύλλερ με τους συντρόφους του δεν κατάλαβαν την ακριβή σημασία της αγγελίας που μετέδιδαν. Παλιά ριζωμένα λάθη μέσα στην εκκλησία τούς εμπόδιζαν από του να καταλήξουν στην ορθή εξήγηση ενός σημαντικού σημείου της προφητείας. Το αποτέλεσμα ήταν ότι αν και μετέδιδαν πιστά την αγγελία που τους ανέθεσε ο Θεός να μεταδώσουν στον κόσμο, γεύθηκαν όμως και αυτοί μια πικρή απογοήτευση, εξαιτίας μιας ορισμένης παρεξήγησης που είχαν κάνει στο νόημά της.» Έ. Χουάιτ, Τ.Π.Σ., σελ. 420.

«Και όμως ο καλοπροαίρετος σκοπός του Θεού εκπληρώθηκε, έστω και αν η προειδοποίηση της κρίσης Του δόθηκε με τον τρόπο που δόθηκε. Η μεγάλη μέρα πλησίαζε. Γι’ αυτό η Θεϊκή πρόνοια έφερε το λαό αντιμέτωπο με τις ιδιαίτερες εκείνες καιρικές περιστάσεις που θα τους βοηθούσαν να ανακαλύψουν τι έκρυβαν στις καρδιές τους. Η αγγελία αποσκοπούσε στο να δοκιμάσει και να καθαρίσει την εκκλησία. Θα οδηγούσε τους ανθρώπους να εξιχνιάσουν αν τα αισθήματά τους έκλιναν με τον κόσμο ή με τον Χριστό και τα επουράνια. Ισχυρίζονταν ότι αγαπούσαν το Σωτήρα. Τώρα ήταν καιρός να το αποδείξουν. Θα ήταν πρόθυμοι να αποκηρύξουν τις εγκόσμιες επιδιώξεις και φιλοδοξίες τους και να χαιρετίσουν με χαρά τον ερχομό του Κυρίου τους; Η αγγελία σ’ αυτό ακριβώς απέβλεπε· στο να τους βοηθήσει να ανακαλύψουν την πραγματική πνευματική τους κατάσταση. Τους είχε σταλεί με ευσπλαχνία και αγάπη για να τους παρακινήσει να εκζητήσουν το Θεό με πνεύμα μετάνοιας και ταπεινοφροσύνης.» Έ. Χουάιτ, Τ.Π.Σ., σελ. 421, 422.

**Ερωτήσεις για συζήτηση**

`1. Τι μπορούμε να μάθουμε από την εμπειρία του Ουίλλιαμ Μύλλερ; Πώς ο Θεός χρησιμοποιεί τα λάθη μας για να μας δοκιμάσει και να μας ευλογήσει;`

`2. Γιατί είναι σημαντικό να κατανοήσουμε το Δαν. 9:24-27; Πώς αυτό το μήνυμα μας βοηθά να εμπιστευτούμε την Αγία Γραφή;`

`3. Πώς οι προφητείες της Αγίας Γραφής μας βοηθούν να κατανοήσουμε το σχέδιο της σωτηρίας του Θεού;`