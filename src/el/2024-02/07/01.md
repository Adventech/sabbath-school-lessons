---
title:  Γεματοι Ελπιδα
date:  11/05/2024
---

> <p>Εδαφιο Μνημης</p>
>  «Και την ημέρα εκείνη θα πουν: Δέστε, Αυτός είναι ο Θεός μας· και περιμείναμε, και θα μας σώσει· Αυτός είναι ο Κύριος· Τον περιμείναμε· θα χαρούμε και θα ευφρανθούμε στη σωτηρία Του.» Ησαΐας 25:9

### Για τη μελέτη αυτής της εβδομάδας, διαβάστε
Ιωάν. 14:1-3,  Πράξ. 1:9-11,  Ησ. 28:9, 10,  Τ.Π.Σ., κεφ. 18-21

Η Δεύτερη Έλευση του Χριστού είναι μια από τις πιο σημαντικές διδασκαλίες της Αγίας Γραφής. Η Π.Δ. μιλάει για την Δευτέρα Παρουσία 1.845 φορές, ενώ οι συγγραφείς της Κ.Δ. αναφέρονται στο γεγονός πάνω από 300 φορές.

Η Δευτέρα Παρουσία ήταν ένα σημαντική πεποίθηση για τους πρώτους Προτεστάντες, το οποίο τους έδωσε ελπίδα και τους οδήγησε στο να συνενωθούν ως ένα σώμα, μια καρδιά, μια διάνοια. Όμως, η θρησκεία του Προτεσταντισμού στην Ευρώπη άρχισε να έχει προβλήματα. Πολλοί Προτεστάντες διαχωρίστηκαν και πήγαν στις Ηνωμένες Πολιτείες, όπου αναπτύχθηκαν ραγδαία. Εκεί, πολλοί πιστοί αντιπροσώπευσαν την αλήθεια της Αγίας Γραφής, συμπεριλαμβανομένης της Δευτέρας Παρουσίας. Ένας από αυτούς τους Προτεστάντες ήταν ο Ουίλλιαμ Μύλλερ. Ο Μύλλερ μελέτησε την Αγία Γραφή και πίστευε ότι ο Χριστός θα ερχόταν ενόσω ο ίδιος ήταν εν ζωή. Ξεκίνησε να κηρύττει αυτό το μήνυμα. Ο Χριστός δεν ήρθε όσο ο Μύλλερ ζούσε, αλλά το μήνυμά του οδήγησε τους ανθρώπους να δεχτούν τις Βιβλικές αλήθειες που είναι σημαντικές έως σήμερα.

Αυτή την εβδομάδα, θα μελετήσουμε γιατί το μήνυμα της Δευτέρας Παρουσίας γέμισε με ελπίδα τον λαό του Θεού στο παρελθόν, και θα μάθουμε τι μπορούμε να κάνουμε για να προετοιμαστούμε σήμερα για τον ερχομό του Κυρίου.