---
title:  Περαιτέρω Μελέτη
date:  07/06/2024
---

«Βρισκόμαστε ακριβώς στα πρόθυρα της “ώρας του πειρασμού ήτις μέλλει να έλθη επί της οικουμένης όλης, διά να δοκιμάσει τους κατοικούντας επί της γης.” (Αποκ. 3:10). Όλοι όσων η πίστη δεν βασίζεται στερεά πάνω στο λόγο του Θεού θα παρασυρθούν και θα νικηθούν. Ο Σατανάς ενεργεί “εν πάση απάτη της αδικίας” για να κυριαρχήσει στις διάνοιες των ανθρώπων και οι απάτες του θα πολλαπλασιάζονται συνεχώς. Παρ’ όλα αυτά, δεν μπορεί να πετύχει το σκοπό του παρά μόνο όταν οι άνθρωποι θεληματικά υποχωρούν μπροστά στους πειρασμούς του. Όσοι ειλικρινά επιθυμούν να γνωρίσουν την αλήθεια και αγωνίζονται για την κάθαρση της ψυχής τους με μία ζωή υπακοής, καταβάλλοντας κάθε προσπάθεια ώστε να βρεθούν προετοιμασμένοι για τον αγώνα, θα βρουν στο Θεό της αλήθειας εξασφαλισμένη υπεράσπιση. Ο Σωτήρας υπόσχεται: “Επειδή εφύλαξας τον λόγον της υπομονής Μου και Εγώ θέλω σε φυλάξει.” (Αποκ. 3:10). Θα προτιμήσει να στείλει και τον τελευταίο άγγελο από τον ουρανό στο πλευρό του λαού Του, παρά να εγκαταλείψει στη διάθεση του Σατανά έστω και μία μόνο ψυχή που επαναπαύεται σ’ Αυτόν.» Έ. Χουάιτ, Τ.Π.Σ., σελ. 668.

**Ερωτήσεις για συζήτηση**

`1.	Ποιες πλάνες χρησιμοποιεί ο Σατανάς σήμερα για να ελέγχει τις σκέψεις μας; Πώς χρησιμοποιεί την τηλεόραση, τον κινηματογράφο και τα μέσα κοινωνικής δικτύωσης για να ελέγχει την ανθρωπότητα;`

`2.	 Ας υποθέσουμε πως έχετε έναν φίλο που μόλις έχασε ένα αγαπημένο του πρόσωπο. Ο φίλος σας πιστεύει ότι ο εκλιπόντας βρίσκεται στον ουρανό. Πώς θα μοιραζόσασταν την πίστη σας με τον φίλο σας; Τι θα του λέγατε για να τον βοηθήσετε και τι όχι;`