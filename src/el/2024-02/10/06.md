---
title:  Ο Πνευματισμος Στο Τελος Του Κοσμου Μερος 2ο
date:  06/06/2024
---

Ο Ιησούς μάς δίνει ελπίδα. Θα μας σώσει. Μας προσκαλεί να δεχθούμε τον σταυρικό θάνατό Του για τις αμαρτίες μας. Σύντομα, θα επιστρέψει για να μας πάρει στην ουράνια πατρίδα. Στο Τίτο 2:13 λέει ότι η Δευτέρα Παρουσία είναι για εμάς η «μακαρία ελπίδα».

Ο Σατανάς θέλει να καταστρέψει την ελπίδα μας. Θα κάνει θαύματα και σημεία για να κρατήσει τους ανθρώπους μακριά από το να αποδεχθούν την αλήθεια της Αγίας Γραφής και το σωτηριακό έλεος του Θεού.

«Εδώ είναι η υπομονή των αγίων· εδώ είναι εκείνοι που φυλάττουν τις εντολές τού Θεού και την πίστη τού Ιησού.» (Αποκ. 14:12). Στην τελική μάχη, ο Σατανάς θα κάνει τα πάντα για να εμποδίσει τους ανθρώπους να τηρήσουν τις εντολές του Θεού ή να έχουν την ίδια πίστη που είχε ο Ιησούς. Γι’ αυτό, χρειάζεται να είμαστε προσεκτικοί και να ελέγχουμε κάθε διδασκαλία μήπως είναι ενάντια στις εντολές του Θεού ή στην πίστη του Ιησού. Η εκκλησία των εσχάτων ημερών του Θεού θα τηρεί τον νόμο Του και θα έχει την πίστη που είχε ο Ιησούς.

`Διαβάστε Ματθ. 24:23-27,  Β’ Κορ. 11:13, 14 και Β’ Θεσ. 2:9-12. Τι μας λένε αυτά τα εδάφια για τα ψέματα του Σατανά και για το πώς θα ενεργήσει στο τέλος του κόσμου;`

Στο τέλος της ιστορίας της γης, ο Σατανάς θα κάνει τις τελικές ενέργειές του για να παραπλανήσει τους ανθρώπους: «Τρομακτικά υπερφυσικά φαινόμενα, σημεία της θαυματουργική δύναμης των δαιμονίων, πρόκειται σε λίγο να παρουσιασθούν στον ουρανό. τα πονηρά πνεύματα θα κατευθυνθούν “προς τους βασιλείς της γης και της οικουμένης όλης,» για να του παρασύρουν στην πλάνη και τους εξωθήσουν να ενωθούν με το Σατανά στον ύστατο αγώνα του κατά του καθεστώτος του ουρανού. Τόσο οι άρχοντες όσο και ο λαός το ίδιο θα εξαπατηθούν από τις ενέργειες αυτές. Θα παρουσιασθούν άτομα προσποιούμενα ότι είναι οι ίδιοι ο Χριστός, και θα διεκδικούν τον τίτλο και τη λατρεία που ανήκουν στο Λυτρωτή του κόσμου. Θα εκτελούν θεραπευτικά θαύματα και θα ισχυρίζονται ότι έχουν δεχθεί Θεϊκές αποκαλύψεις που θα αντιφάσκουν με τις μαρτυρίες των Γραφών. Το κορύφωμα του μεγάλου δράματος της εξαπάτησης θα αποτελέσει η προσωποποίηση του Χριστού από τον ίδιο το Σατανά. Από πολύ καιρό η εκκλησία αποβλέπει στην παρουσία του Σωτήρα για την ολοκληρωμένη εκπλήρωση των ελπίδων της. Τώρα ο μεγάλος απατεώνας θα κάνει να φανεί ότι ήρθε πράγματι ο Χριστός. Σε διάφορα μέρη της γης αυτός ο ίδιος ο Διάβολος θα κάνει την εμφάνισή του μεταξύ των ανθρώπων σαν μια ηγεμονική ύπαρξη με εκθαμβωτική λαμπρότητα σύμφωνα με την περιγραφή του Υιού του Θεού από τον Ιωάννη στην Αποκάλυψη (κεφ. 1:13-15).» Έ. Χουάιτ, Τ.Π.Σ., σελ. 744, 745.