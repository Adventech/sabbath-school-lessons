---
title:  Ο Πνευματισμος Στο Τέλος Του Κοσμου Μερος 1ο
date:  05/06/2024
---

`Διαβάστε Ματθ. 24:5, 11, 24,  Β’ Θεσ. 2:7-9,  Αποκ. 13:13, 14 και 16:13, 14. Ποιες θα είναι οι πλάνες του Σατανά στο τέλος του κόσμου;`

Ο Διάβολος θα χρησιμοποιήσει θαύματα και σημεία για να εξαπατήσει τους ανθρώπους πριν τη Δευτέρα Παρουσία. Ο An-gel Rodriguez εξηγεί πώς τα δαιμόνια θα εξαπατήσουν πολλούς ανθρώπους στο τέλος του κόσμου: «Ποιο είναι το μυστικό της επιτυχίας των δαιμονίων; Θα πείσουν τον κόσμο να λατρεύει τον Σατανά λόγω των δυνατών μηνυμάτων τους; Όχι, θα κάνουν μεγάλα θαύματα και σημεία. Αυτά τα θαύματα θα αγγίξουν την καρδιά των ανθρώπων και όχι τη διάνοιά τους. Τα θαύματα αυτά δεν προέρχονται από τον Θεό. Καθώς ο υπερκόσμιος πόλεμος ανάμεσα στον Ιησού και τον Σατανά τελειώνει, τα δαιμόνια θα ασκούν την κυριαρχία τους σχεδόν στους πάντες. Οι περισσότεροι θα πιστεύουν τα πανίσχυρα ψέματα του Πονηρού, ότι οι νεκροί μπορούν να μας μιλήσουν.» The Closing of the Cosmic Conflict: Role of the Three Angels’ Messages, p. 6.

`Γιατί δεν πρέπει να εμπιστευόμαστε τα συναισθήματά μας για να αποφασίσουμε τι είναι αλήθεια; Τι ρόλο παίζουν τα συναισθήματα στην πίστη σας; Πώς ο Σατανάς προσπαθεί να ελέγξει τα συναισθήματά μας; Πώς μας παρασύρει συναισθηματικά σε αντίθετες διδασκαλίες από αυτές που μας λέει η Αγία Γραφή;`

«Από πολύ καιρό ο Σατανάς καταρτίζεται γι’ αυτή την τελική προσπάθεια της παραπλάνησης του κόσμου… Σιγά σιγά από τότε προετοίμασε το δρόμο για το αποκορύφωμα της απάτης του πνευματισμού. Στο σημείο αυτό δεν έχει ακόμα φθάσει στην ολοσχερή εκπλήρωση των σχεδίων του. Αλλά αυτό θα γίνει στο ελάχιστο χρονικό διάστημα που μας υπολείπεται... Εκτός από αυτούς οι οποίοι φυλάττονται από τη δύναμη του Θεού με την πίστη που έχουν στον λόγο Του, ολόκληρος ο υπόλοιπος κόσμος θα παρασυρθεί μέσα στα πλαίσια αυτής της πλάνης. Σύντομα η ανθρωπότητα νανουρίζεται στο λίκνο μιας μοιραίας σιγουριάς  και δεν θα ξυπνήσει από την νάρκη της παρά μόνο με το ξέσπασμα της οργής του Θεού.” Έ. Χουάτ, Τ.Π.Σ., σελ. 669, 670. Είναι σίγουρο ότι μόνο ο Ιησούς και η Αγία Γραφή μπορεί να μας προστατέψει από τις απάτες του Σατανά.

`ΣΚΕΨΗ: Ποιες είναι μερικές από τις απάτες και τις πλάνες του Σατανά από τις οποίες ο Ιησούς μάς προστατεύει, επειδή πιστεύουμε στην Αγία Γραφή;`