---
title:  Τα Μηνυματα Των Τρειων Αγγελων
date:  30/05/2024
---

Στην Αποκ. 14:7, ο πρώτος άγγελος λέει με δυνατή φωνή, «Φοβηθείτε τον Θεό, και δώστε δόξα σ’ Αυτόν, επειδή ήρθε η ώρα της κρίσης του· και προσκυνήστε Αυτόν ο Οποίος δημιούργησε τον ουρανό και τη γη και τη θάλασσα και τις πηγές των νερών.»  Αυτό το μήνυμα είναι η πρόσκληση του Θεού σε όλους τους κατοίκους της γης να είναι πιστοί σε Αυτόν.

Ο δεύτερος άγγελος ανακοινώνει, «Έπεσε, έπεσε η Βαβυλώνα, η μεγάλη πόλη· επειδή, από το κρασί τού θυμού τής πορνείας της πότισε όλα τα έθνη» (Αποκ. 14:8). Η Βαβυλώνα αντιπροσωπεύει το παγκόσμιο θρησκευτικό σύστημα που απορρίπτει το μήνυμα του πρώτου αγγέλου. Γι’ αυτό η Αποκ. 14:9-11 μας προειδοποιεί κατά της λατρείας του θηρίου. Αυτά τα εδάφια μας παρουσιάζουν δύο επιλογές: (1) τη λατρεία στον Θεό, ή (2) τη λατρεία στο θηρίο. Όλοι οι άνθρωποι πρέπει να διαλέξουν ανάμεσα στον Χριστό ή τον Σατανά. Η απόφασή μας θα είναι οριστική και δεν θα μπορεί να αλλάξει.

`Διαβάστε Αποκ. 14:12. Αυτό το εδάφιο μιλάει για εκείνους που αρνούνται τη λατρεία του θηρίου. Τι μας λέει για αυτούς;`

Στο τέλος του κόσμου, ο Θεός έχει τον λαό Του που είναι πιστοί σε Αυτόν. Αυτοί οι πιστοί θα βιώσουν τον μεγαλύτερο διωγμό που έγινε ποτέ. Ο Θεός θα έχει για τον πιστό λαό Του το δώρο του ελέους για να τους βοηθήσει κατά τη διάρκεια αυτής της φριχτής περιόδου. Και ο πιστός λαός Του θα παραμείνει υπάκουος σε Αυτόν, τηρώντας τις εντολές Του. Η τελική δοκιμασία ανάμεσα στο καλό και το κακό θα είναι γύρω από το Σάββατο.

Οι πιστοί ακόλουθοι του Θεού θα έχουν την πίστη τους στον Ιησού. Θα έχουν επίσης την πίστη του Ιησού. Η πίστη του Ιησού είναι τόσο βαθιά και δυνατή που όλα τα δαιμόνια και τα δεινά της γης δεν μπορούν να την κλονίσουν. Όταν έχουμε την πίστη του Ιησού, θα εμπιστευόμαστε απόλυτα τον Θεό, ακόμη κι αν δε μπορούμε να δούμε ή να κατανοήσουμε. Θα ελπίζουμε, όταν η ζωή θα φαίνεται χωρίς ελπίδα. Η πίστη του Ιησού είναι ένα πολύτιμο δώρο. Ο Ιησούς μάς δίνει αυτό το δώρο όταν πιστεύουμε σε Αυτόν. Αυτό το δώρο θα μας ενδυναμώσει κατά τη διάρκεια των επερχόμενων δύσκολων καιρών. Σύντομα, δεν θα μας επιτρέπεται να αγοράζουμε ή να πουλάμε. Θα δεχθούμε επιθέσεις, φυλάκιση ή θα θανατωθούμε για την πίστη μας. Στο τέλος του κόσμου, η πίστη του Ιησού θα μας προστατέψει μέχρι την επιστροφή Του.