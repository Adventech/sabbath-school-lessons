---
title:  Το Σαββατο Και Ο Νομος
date:  28/05/2024
---

`Διαβάστε Αποκ. 14:6, 7,  Αποκ. 4:11,  Γέν. 2:1-3 και Έξ. 20:8-11. Τι μας διδάσκουν αυτά τα εδάφια για τη σχέση ανάμεσα στο Σάββατο και τον νόμο του Θεού;`

Ο Ιησούς είναι άξιος της λατρείας μας. Τον λατρεύουμε επειδή μας έπλασε και μας έσωσε. Ο Θεός αναπαύτηκε το Σάββατο, αφότου δημιούργησε τη γη σε έξι ημέρες. Το Σάββατο μας βοηθά να κατανοήσουμε τη φροντίδα του Θεού για εμάς, ως ο Δημιουργός μας. Μας δείχνει την αγάπη του Λυτρωτή μας. Έτσι, αυτή η ημέρα μάς εξηγεί το σχέδιο της σωτηρίας του Θεού για τους αμαρτωλούς.

Αφότου ο Θεός δημιούργησε τη γη και τον ουρανό, την εβδόμη ημέρα αναπαύθηκε για να εξυμνήσει την ωραιότητα τους. Επίσης, ο Θεός αναπαύτηκε ως παράδειγμα για εμάς. Το Σάββατο είναι μια μικρή ανάπαυλα που κάνουμε κάθε επτά ημέρες, για να δοξάσουμε Εκείνον που μας δημιούργησε. Καθώς λατρεύουμε τον Κύριο το Σάββατο, ανοίγουμε την καρδιά μας για να λάβουμε την ξεχωριστή ευλογία που έθεσε ιδιαίτερα σε αυτή την ημέρα. Ο Θεός δεν ευλόγησε καμία άλλη ημέρα.

Το Σάββατο μας υπενθυμίζει ότι ο Θεός μάς δημιούργησε. Ο Κύριος μάς αγαπά πάρα πολύ και δεν θα μας εγκαταλείψει όταν ξεχνάμε τον Ίδιο ή το σχέδιο της σωτηρίας Του για εμάς. Το Σάββατο είναι ένα ιδιαίτερο σημάδι. Όταν το αγιάζουμε, δείχνουμε την πιστότητά μας στον Θεό (Ιεζ. 20:12, 20). Είναι σύμβολο ανάπαυσης και όχι εργασίας. Είναι σύμβολο ελέους και όχι το μέσον σωτηρίας μας λόγω της δικής μας συμπεριφοράς. Δείχνει ότι εμπιστευόμαστε τον Θεό για να μας σώσει, και ότι δεν βασιζόμαστε στον εαυτό μας. Η πραγματική ανάπαυση του Σαββάτου σημαίνει ότι εμπιστευόμαστε το έλεος του Θεού. Ο Θεός μάς δημιούργησε, μας λυτρώνει και επιστρέφει ξανά για εμάς.

Στην Αποκ. 14:βλέπουμε το μήνυμα του Θεού για το τέλος του κόσμου. Αυτό το μήνυμα καλεί τους ανθρώπους απανταχού της γης να αναπαυθούν, στην αγάπη και τη φροντίδα του Θεού κάθε Σάββατο. Επίσης, αυτό το κεφάλαιο μας ζητά να θυμόμαστε ότι ο Θεός μάς δημιούργησε και να Του δίνουμε δόξα. Η τήρηση του Σαββάτου συνδέεται επίσης με την Εδέμ στο παρελθόν, με τους Νέους Ουρανούς και με τη Νέα Γη στο μέλλον. Επιπλέον, το Σάββατο μας θυμίζει ότι μια μέρα ο Θεός θα αναδημιουργήσει τη γη.

`ΣΚΕΨΗ: Σας έχει κατηγορήσει κανείς ότι προσπαθείτε να κερδίσετε την ουράνια βασιλεία τηρώντας το Σάββατο; Πώς το Σάββατο είναι σύμβολο του ότι Θεός μάς δημιούργησε και μας λυτρώνει; Γιατί η υπακοή μας στην εντολή του Θεού για ανάπαυση οδηγεί τους ανθρώπους να σκεφτούν ότι προσπαθούμε να κερδίσουμε έτσι τη σωτηρία μας;`