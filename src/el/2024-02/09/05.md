---
title:  Το Χαραγμα Του Θηριου
date:  29/05/2024
---

`Διαβάστε Αποκ. 12:12, 17 και 13:7. Τι μας δείχνουν αυτά τα εδάφια για τον Σατανά; Γιατί στο τέλος του κόσμου είναι τόσο εξοργισμένος με τον λαό του Θεού;`

Το Αποκ. 12:είναι μια περιγραφή τού πολέμου ανάμεσα στον Χριστό και τον Σατανά από την αρχή του κόσμου έως το τέλος του. Το Αποκ. 13:παρουσιάζει τους δύο συνεργάτες του δράκου: το θηρίο από τη θάλασσα και το θηρίο από την ξηρά. Αυτές οι δύο δυνάμεις μάχονται μαζί με το θηρίο ενάντια στον λαό του Θεού.

`Διαβάστε Αποκ. 13:4, 8, 12, 15,  14:7, 9-11,  Αποκ. 15:4,  16:2,  19:20,  20:4 και 22:9. Ποια σημαντική ιδέα βλέπουμε σε αυτά τα εδάφια;`

Στο τέλος του κόσμου, οι άνθρωποι θα λατρεύουν τον Θεό ή θα λατρεύουν κάτι άλλο. Ο Χριστός μάς δημιούργησε. Έτσι, είναι άξιος της λατρείας μας (Αποκ. 5:9). Ο πόλεμος στον ουρανό ανάμεσα στον Χριστό και τον Εωσφόρο ξεκίνησε εξαιτίας της λατρείας. Ο Εωσφόρος καυχήθηκε, «θα ανέβω επάνω στα ύψη των σύννεφων· θα είμαι όμοιος με τον Ύψιστο» (Ησ. 14:14). Ο Σατανάς ήθελε να λατρεύεται όπως ο Θεός. Όμως, μόνο ο Θεός αξίζει αυτή τη λατρεία. Στο Αποκ. 13, ο Σατανάς εμφανίζεται με ένα σχέδιο να οδηγήσει τους ανθρώπους στο να τον λατρεύουν. Χρησιμοποιεί το θηρίο από τη θάλασσα ως μέρος του σχεδίου του (Αποκ. 13:4).

Όταν συγκρίνουμε το Αποκ. 13:με το Δαν. 7, βλέπουμε ότι το θηρίο της θάλασσας είναι το ίδιο με το μικρό κέρατο, το οποίο «θα διανοηθεί να μεταβάλει καιρούς και νόμους» (Δαν. 7:25). Ποιο είναι το μοναδικό σημείο στις Δέκα Εντολές που μιλάει για χρόνο; Είναι η 4η εντολή. Το μικρό κέρατο συμβολίζει τη Ρωμαιοκαθολική Εκκλησία. Αυτή η εκκλησία προσπάθησε να μεταβάλλει την ημέρα λατρείας από την έβδομη στην πρώτη ημέρα της εβδομάδας.

Ο Θεός έδωσε το Σάββατο ως ένδειξη της εξουσίας Του (Έξ. 31:13,  Ιεζ. 20:12, 20). Η δύναμη του μικρού κεράτου θέλει να αντικαταστήσει τη λατρεία του Θεού στην καρδιά μας με τη λατρεία στον εαυτό του. Αυτό σημαίνει ότι η τελική δοκιμασία θα αφορά την αληθινή και την ψευδή λατρεία.

Η Αποκάλυψη μας λέει ότι ο λαός του Θεού θα τηρήσει τις εντολές Του (Αποκ. 12:17,  14:12), οι οποίες περιλαμβάνουν την έβδομη ημέρα, το Σάββατο και όχι την Κυριακή. Όποιος αρνείται να λατρεύει τον Θεό την αγία Του ημέρα (Ης. 58:13) και λατρεύει το θηρίο την ημέρα της Κυριακής, θα πάρει το χάραγμα του θηρίου (Μάθημα 11).