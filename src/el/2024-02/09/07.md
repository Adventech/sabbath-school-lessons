---
title:  Περαιτέρω Μελέτη
date:  31/05/2024
---

«Οι Χριστιανοί όμως των περασμένων γενεών τήρησαν την Κυριακή έχοντας την ιδέα ότι τηρούσαν το Σάββατο της Γραφής. Και υπάρχουν σήμερα πραγματικοί Χριστιανοί μέσα σε όλες τις εκκλησίες, χωρίς την εξαίρεση της Ρωμαιοκαθολικής, που ειλικρινά πιστεύουν ότι η Κυριακή είναι η από τον Θεό καθιερωμένη ημέρα αργίας. Ο Θεός δέχεται τις ειλικρινείς προθέσεις τους και την προς Αυτόν ακεραιότητά τους. Όταν όμως η Κυριακή αργία θα επιβληθεί με το νόμο και ο κόσμος θα ενημερωθεί σχετικά με την υποχρέωσή του έναντι του πραγματικού Σαββάτου, τότε όσοι εξακολουθούν να παραβαίνουν την εντολή του Θεού για να υπακούσουν σε μία διαταγή που καμία άλλη εγκυρότητα δεν έχει εκτός από την εγκυρότητα της Ρώμης, τότε απονέμουν μεγαλύτερη τιμή στην παποσύνη παρά στο Θεό. Απονέμουν σεβασμό στη Ρώμη και στη δύναμη η οποία επιβάλλει με τη βία το πρόσταγμα το εκπονημένο από τη Ρώμη. Προσκυνούν το θηρίο και την εικόνα του. Απορρίπτοντας τότε οι άνθρωποι το διάταγμα που ο Θεός αποκαλεί σημείο της εξουσίας Του για να τιμήσουν στη θέση του εκείνο που η Ρώμη διάλεξε σαν τεκμήριο της υπεροχής της, θα δεχθούν μ’ αυτό τον τρόπο το σημείο της υποταγής τους στη Ρώμη, ή το “χάραγμα του θηρίου”. Αλλά μόνο όταν το ζήτημα θα έχει έτσι καθαρά εκτεθεί στα μάτια του κόσμου και όταν βρεθούν υποχρεωμένοι να εκλέξουν ανάμεσα στις εντολές του Θεού και στις εντολές των ανθρώπων, όσοι εξακολουθούν να ζουν στην παράβαση, θα λάβουν τελικά “το χάραγμα του θηρίου”. Έ. Χουάιτ, Τ.Π.Σ., σελ. 536.

**Ερωτήσεις για συζήτηση**

`1.	 Η ζωή αλλάζει τόσο γρήγορα. Καθημερινά βιώνουμε αλλαγές και προβλήματα. Γιατί πρέπει πάντα να προσμένουμε τον Ιησού; Πώς μπορούμε να βεβαιωθούμε ότι είμαστε έτοιμοι για τον ερχομό Του;`

`2.	 Πώς το έργο του Θεού ως Κριτής και ο νόμος Του μας βοηθούν να κατανοήσουμε ότι μόνο το έλεός Του μας σώζει;`

`3.	Έχετε φίλους που τηρούν την Κυριακή και δεν κατανοούν γιατί η 7η ημέρα, η ημέρα του Σαββάτου, είναι σημαντική; Πώς μπορείτε να μοιραστείτε την αλήθεια της Αγίας Γραφής μαζί τους;`

`4.	Τι θα συμβεί όταν το κράτος και η εκκλησία ενωθούν; Ως Χριστιανοί, ποιο είναι το καθήκον μας προς την κυβέρνηση; Τι μας διδάσκει η Αγία Γραφή;`