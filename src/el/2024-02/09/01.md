---
title:  Το Θεμελιο Της Διακυβερνησης Του Θεου
date:  25/05/2024
---

> <p>Εδαφιο Μνημης</p>
>  «Και ο δράκοντας οργίστηκε ενάντια στη γυναίκα, και πήγε να κάνει πόλεμο με τους υπόλοιπους από το σπέρμα της, που τηρούν τις εντολές τού Θεού και έχουν τη μαρτυρία του Ιησού Χριστού.» Αποκάλυψη 12:17

### Για τη μελέτη αυτής της εβδομάδας, διαβάστε
Αποκ. 11:19,  Ματ. 5:17, 18,  Τ.Π.Σ., κεφ. 25-27.

Μετά τη Μεγάλη Απογοήτευση του 1844, οι πρώτοι Χριστιανοί Αντβεντιστές μελέτησαν την Αγία Γραφή πιο προσεκτικά. Έμαθαν ότι ο νόμος ήταν ένα σημαντικό μέρος του έργου του Θεού στα Άγια των Αγίων, στον ουράνιο ναό. Καθώς μελετούσαν τον νόμο Του, αντιλήφθηκαν ότι το Σάββατο ήταν επίσης σημαντικό. Το Σάββατο μάς δείχνει, περισσότερο από οποιαδήποτε άλλη εντολή, ότι ο Ιησούς μας δημιούργησε. Αυτή η Βιβλική αλήθεια είναι ο λόγος για τη λατρεία μας στον Θεό. Η λατρεία θα είναι μια σοβαρή δοκιμασία στο τέλος της ιστορίας της γης (Αποκ. 14:6-12).

Ο Σατανάς δεν θέλει κανείς να λατρεύει τον Θεό. Έτσι, οδηγεί τους ανθρώπους στο να νομίζουν ότι ο νόμος του Θεού δεν είναι σημαντικός. Γνωρίζει ότι, «όποιος φυλάξει ολόκληρο τον νόμο, φταίξει όμως σε ένα, έγινε ένοχος σε όλα» (Ιακ. 2:10). Γι’ αυτό προσπαθεί να ωθήσει τους ανθρώπους στο να διαφθείρουν τον νόμο του Θεού. Ο Σατανάς μισεί το Σάββατο. Το Σάββατο μας υπενθυμίζει ότι ο Θεός είναι ο Δημιουργός μας. Επίσης, μας δείχνει πώς να Τον λατρεύουμε. Ο νόμος μάς δείχνει τι είναι αμαρτία. Όταν τιμάμε τον Θεό θα τηρούμε τον νόμο Του, συμπεριλαμβανομένου και του Σαββάτου.

Αυτή την εβδομάδα, θα μελετήσουμε τη σύνδεση ανάμεσα στον ναό του Θεού, τον νόμο Του, το Σάββατο και το χάραγμα του θηρίου. Θα δούμε επίσης πώς το Σάββατο είναι σημαντικό για τους ανθρώπους των τελευταίων ημερών.