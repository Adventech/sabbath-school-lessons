---
title:  Ο Νομος Του Θεου Ειναι Αμεταβλητος
date:  27/05/2024
---

`Διαβάστε Ματθ. 5:17, 18,  Ψαλ. 111:7, 8,  Εκκλ. 12:13, 14, Α’ Ιωάν. 5:13 και Παρ. 28:9. Τι μας διδάσκουν αυτά τα εδάφια για τη σχέση ανάμεσα στους Χριστιανούς και τον νόμο του Θεού; `

Οι Χριστιανοί Αντβεντιστές της Εβδόμης Ημέρας διδάσκουν ότι ο νόμος του Θεού είναι άγιος. Στο παρελθόν, οι πρωτοπόροι του Προτεσταντισμού δίδασκαν ακριβώς το ίδιο. Διαβάστε αυτή τη δυνατή δήλωση από τον Τζον Ουέσλεη: «Ο Μωυσής έδωσε στους Ισραηλίτες έναν ξεχωριστό νόμο για τις θυσίες και τις προσφορές. Αυτός ο νόμος προερχόταν από τον Θεό. Εξηγούσε τις προϋποθέσεις για τις προσφορές και για τις διακονίες που γίνονταν μέσα στον επίγειο ναό του Θεού. Ο Κύριος ήρθε να καταργήσει αυτόν τον νόμο… Όμως ο Ιησούς δεν αφαίρεσε τις Δέκα Εντολές. Δεν απομάκρυνε κάποιο μέρος του νόμου. Οι Δέκα Εντολές δεν μπορούν να καταστραφούν. Ο νόμος είναι όπως ένας πιστός μάρτυρας… Κάθε τμήμα αυτού του νόμου πρέπει να ελέγχει τη ζωή των ανθρώπων κάθε γενιάς. Οι αλήθειες του δεν εξαρτώνται από τον χρόνο ή τον τόπο ή καθετί μεταβλητό. Ο νόμος του Θεού εξαρτάται από την αγάπη και την άγια ζωή του Θεού.» Upon Our Lord’ s Sermon on the Mount, Discourse V, John Wesley Sermons: An Anthology pp. 208, 209.

`Συγκρίνετε Έξ. 34:5-7 με Ρωμ. 7:11, 12,  Ψαλ. 19:7-11,  89:14 και 119:142, 172. Τι μας λένε αυτά τα εδάφια για τη σχέση ανάμεσα στον νόμο και την αγάπη του Θεού;`

Ο νόμος του Θεού είναι μια καταγεγραμμένη αναφορά της αγάπης Του. Είναι ένα τέλειο αντίγραφο της άγιας ζωής Του. Είναι το θεμέλιο του θρόνου Του. Ο νόμος μάς διδάσκει το σωστό από το λάθος και το πώς να ζούμε έτσι ώστε να ευαρεστούμε τον Θεό. Γι’ αυτό ο Σατανάς μισεί τον νόμο! «Δεν θα μπορούσε κανείς να αρνηθεί ότι αφού το επίγειο αγιαστήριο ήταν τύπος και σκιά του επουρανίου, ο νόμος ο τοποθετημένος στην κιβωτό του επιγείου ήταν το πραγματικό αντίγραφο του νόμου του φυλαγμένου στην κιβωτό του επουρανίου. Επομένως η αναγνώριση της αλήθειας της αναφερομένης στο θέμα του ουρανίου αγιαστηρίου συνεπαγόταν την παραδοχή των αξιώσεων του νόμου του Θεού, συμπεριλαμβανομένης και της τετάρτης εντολής. Εδώ ακριβώς έγκειτο το μυστικό της μεγάλης και αποφασιστικής αντίδρασης στην κατά πάντα εναρμονισμένη Γραφική αποκάλυψη σχετικά με την υπηρεσία του Χριστού στο ουράνιο αγιαστήριο.» Έ. Χουάιτ, Τ.Π.Σ., σελ. 519.