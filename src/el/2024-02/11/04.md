---
title:  Ποιος Ειναι Το Θηριο; – Μερος 1Ο
date:  11/06/2024
---

`Διαβάστε Αποκ. 13:1, 2. Από πού έρχεται το θηρίο; Ποιος του δίνει την εξουσία;`

Το βιβλίο της Αποκάλυψης μας δείχνει ότι ο δράκοντας είναι ο Σατανάς. Στην Αποκ. 12:3-5 λέει ότι ο δράκοντας προσπάθησε να θανατώσει το αρσενικό παιδί όταν γεννήθηκε. Το αρσενικό παιδί είναι ο Ιησούς. Ο Σατανάς, μέσω της ειδωλολατρικής Ρώμης, προσπάθησε να θανατώσει τον Ιησού (Ματθ. 2:16-18). Εργάζεται πάντα παρασκηνιακά μέσω πολιτικών και θρησκευτικών θεσμών για να εκτελέσει το πονηρό του έργο.

Τι μας διδάσκει η Αποκάλυψη για το θηρίο από τη θάλασσα; «Και ο δράκοντας έδωσε σ’ αυτό τη δύναμή του, και τον θρόνο του, και μεγάλη εξουσία» (Αποκ. 13:2). Πότε διαδραματίζεται αυτό το εδάφιο; Όταν ο Κωνσταντίνος, ο αυτοκράτορας της Ρώμης, μετέφερε την πρωτεύουσα από τη Ρώμη στην Κωνσταντινούπολη. Αυτή η μεταφορά άφησε κενή την έδρα στη Ρώμη. Έτσι, η ειδωλολατρική Ρώμη έδωσε στο θηρίο (τη Ρωμαιοκαθολική εκκλησία) την έδρα της, δηλαδή την πρωτεύουσα.

Ο συγγραφέας Isaac Backus είπε ότι όταν ο Κωνσταντίνος μετέφερε την αυτοκρατορία του στην Κωνσταντινούπολη, άνοιξε δρόμο για τον αρχιεπίσκοπο της Ρώμης να βάλει τον εαυτό του πάνω από όλους τους ανθρώπους, καθώς και τον Βασιλιά του ουρανού. Ο μελετητής Thomas Hobbes είπε: «Ο παπισμός δεν είναι τίποτε άλλο από το φάντασμα της νεκρής Ρωμαϊκής αυτοκρατορίας που κάθεται στεφανωμένο επάνω στον τάφο της.» Leviathan, p. 386. Σε αυτή την αναφορά, η φράση «κάθεται στεφανωμένο» δείχνει ότι η δύναμη του πάπα προέρχεται από την αυτοκρατορία της Ρώμης. Όταν μελετάμε για το θηρίο από τη θάλασσα στην Αποκ. 13, μαθαίνουμε ότι είναι μια αποστατημένη θρησκευτική δύναμη που προέρχεται από την αυτοκρατορία της Ρώμης (Αποκ. 13:3, 4). Αυτό το θηρίο δεν είναι κάποιο άτομο. Είναι μια ισχυρή εκκλησία που έχει αντικαταστήσει με ανθρώπινες θεωρίες τον νόμο του Θεού και τις Βιβλικές αλήθειες.

`Διαβάστε Αποκ. 13:1, 6. Ποιος σημαντικός όρος χρησιμοποιείται σε αυτά τα εδάφια για να κατανοήσουμε τη δύναμη του θηρίου;`

Το θηρίο βλασφημεί τον Θεό και λέει ψέματα για Αυτόν. Στο Ιωάν. 10:33, ο Ιησούς κατηγορείται ότι προσποιείται πως είναι Θεός. Στο Λουκ. 5:21, κατηγορείται για τη συγχώρεση των αμαρτιών. Αυτές οι κατηγορίες ήταν άδικες γιατί ο Ιησούς είναι Θεός και μπορεί να συγχωρέσει αμαρτίες. Όμως, η Ρωμαιοκαθολική εκκλησία έχει δύο διδασκαλίες που βλασφημούν τον Θεό: (1)  η εκκλησία λέει ότι οι ιερείς της μπορούν να συγχωρήσουν αμαρτίες και (2), ο πάπας λέει ότι είναι ο Θεός επί γης.