---
title:  Το Βιβλιο Της Αποκαλυψης Και Η Τελικη Μαχη
date:  09/06/2024
---

Το βιβλίο της Αποκάλυψης δεν είναι μόνο συμβολισμοί, άγρια θηρία και ασυνήθιστες απεικονίσεις. Η Αποκάλυψη είναι το μήνυμα του Θεού για τον έσχατο καιρό προς την ανθρωπότητα. Ο πόλεμος ανάμεσα στον Ιησού και τον Σατανά ξεκίνησε στον ουρανό για τη λατρεία. Ο τελικός πόλεμος θα είναι για τη λατρεία, επίσης.

`Συγκρίνετε Αποκ. 14:7, 9 με 4:11. Ποια σημαντικά θέματα βλέπουμε εδώ;`

Στην Αποκάλυψη, βλέπουμε τη σύνδεση μεταξύ της λατρείας και του έργου του Θεού, ως Εκείνον που δημιούργησε τον ουρανό και τη γη σε έξι ημέρες. Αυτά τα δύο θέματα δεν μπορούν να διαχωριστούν ούτε να κατανοήσουμε το ένα χωρίς το άλλο. Η Αποκ. 14:7 μας καλεί να λατρεύουμε τον Κύριο που δημιούργησε τα πάντα. Το Σάββατο μας υπενθυμίζει το ποιοι είμαστε. Μας λέει ότι μας έπλασε ο Θεός και είναι άξιος της λατρείας μας. Αυτή η Βιβλική αλήθεια είναι ένας λόγος που ο Διάβολος μισεί τόσο πολύ το Σάββατο.

`Διαβάστε Αποκ. 12:17 και 14:12. Στην τελική μάχη τον έσχατο καιρό, πώς θα δείξουμε την πιστότητά μας στον Θεό που μας δημιούργησε;`

Τον έσχατο καιρό, θα λατρεύουμε μία από τις δύο δυνάμεις: Ή τον Θεό που μας έπλασε ή το θηρίο από τη θάλασσα. Δεν έχουμε άλλη επιλογή. Εάν λατρεύουμε τον Θεό, δείχνουμε ότι απορρίπτουμε τη λατρεία του θηρίου. Στην τελική μάχη, ο λαός του Θεού θα παραμείνει πιστός σε Αυτόν. Εκείνη η εποχή θα είναι η χειρότερη της ιστορίας.

«Ενώ από το ένα μέρος η τήρηση του επίπλαστου Σαββάτου σύμφωνα με τα κρατικά θεσπίσματα και αντίθετα προς την τέταρτη εντολή, αποτελεί ομολογία υποταγής  σε μία δύναμη αντιμαχόμενη προς το Θεό, η τήρηση από το άλλο μέρος του πραγματικού Σαββάτου, σύμφωνα με τις υπαγορεύσεις του Θεϊκού νόμου, είναι μία ένδειξη αφοσίωσης προς τον Δημιουργό.» Έ. Χουάιτ, Τ.Π.Σ., σελ. 722.

Στην Αποκ. 14:12 λέει ότι οι πιστοί ακόλουθοι του Ιησού θα έχουν «την πίστη του Ιησού». Η πίστη του Ιησού είναι η ίδια πίστη που είχε ο Ιησούς στον Θεό Πατέρα. Αυτή η πίστη είναι τόσο βαθιά που μας βοηθά να εμπιστευόμαστε τον Θεό όταν δεν μπορούμε να κατανοήσουμε τι συμβαίνει. Ο Ιησούς  μάς δίνει αυτό το χάρισμα της πίστης. Αυτή η πίστη θα μας διατηρήσει πιστούς στον Θεό στην τελική μάχη.