---
title:  Το Θηριο Απο Τη Γη
date:  13/06/2024
---

`Διαβάστε Αποκ. 13:11-18. Πώς το δεύτερο θηρίο διαφέρει από το πρώτο;`

Το πρώτο θηρίο ανεβαίνει από τη θάλασσα. Το δεύτερο θηρίο ανεβαίνει από τη γη (Αποκ. 13:11). Η θάλασσα συμβολίζει «λαοί, και πλήθη, και έθνη και γλώσσες» (Αποκ. 17:15). Το δεύτερο θηρίο υψώνεται πιο ισχυρό όταν το πρώτο έχει την εξουσία (Αποκ. 13:5). Έτσι, το δεύτερο θηρίο έρχεται στην εξουσία γύρω στο 1798 μ.Χ.

Το δεύτερο θηρίο είναι οι Η.Π.Α. Το 1776, οι Η.Π.Α. ανακοίνωσαν την ανεξαρτησία τους από τη Μεγάλη Βρετανία. Έπειτα το 1789, η Αμερική θέσπισε το δικό της Σύνταγμα. Στα τέλη του 1800, τα Ηνωμένες Πολιτείες τιμήθηκαν ως μια από τις ισχυρότερες χώρες του κόσμου.

Στην Αποκάλυψη, ο απ. Ιωάννης μάς λέει περισσότερα για το δεύτερο θηρίο, την Αμερική: «Είχε δύο κέρατα, όμοια με κέρατα αρνίου, και μιλούσε σαν δράκοντας» (Αποκ. 13:11). Τα κέρατα συμβολίζουν τη δύναμη. Σε αντίθεση με το πρώτο, το δεύτερο θηρίο δεν φορά διαδήματα. Το ότι το δεύτερο θηρίο δεν φορά στέμματα, σημαίνει ότι δεν είναι βασίλειο. Οι Αμερικανοί έχουν θρησκευτική ελευθερία. Επίσης, έχουν νόμους που προστατεύουν την ελευθερία τους ως πολίτες. Αυτά τα δύο είδη ελευθερίας είναι το μυστικό της επιτυχίας της Αμερικής.

`Διαβάστε Αποκ. 13:11, 12. Ποια αλλαγή βλέπετε στο δεύτερο θηρίο; Με ποιον τρόπο μιλάει;`

Η Αμερική ξεκίνησε την ιστορία της ως ένα ήσυχο αρνάκι. Έπειτα όμως μιλάει σαν δράκοντας. Ενεργεί ακριβώς όπως το πρώτο θηρίο. Η Αμερική, το δεύτερο θηρίο, «μιλούσε σαν δράκοντας. Και ενεργούσε ολόκληρη την εξουσία του πρώτου θηρίου μπροστά του» (Αποκ. 13:12). Οι Η.Π.Α. απορρίπτουν κάθε νόμο θρησκευτικής ελευθερίας και κάνουν «τη γη και εκείνους που κατοικούν σ’ αυτή να προσκυνήσουν το πρώτο θηρίο» (Αποκ. 13:12). Οι Ηνωμένες Πολιτείες θα πρωτοστατήσουν απαιτώντας από όλους στην γη να λατρεύουν το πρώτο θηρίο, αναγνωρίζοντας τη θρησκευτική και πολιτική εξουσία του παπισμού. Σύμφωνα με αυτήν την προφητεία, οι Η.Π.Α. σχηματίζουν μια εικόνα του θηρίου – μια ένωση εκκλησίας και κράτους – και θα απαιτήσουν από όλους να λατρεύουν αυτήν την εικόνα.