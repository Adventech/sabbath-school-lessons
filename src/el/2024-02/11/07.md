---
title:  Περαιτέρω Μελέτη
date:  14/06/2024
---

«Ο Θεός ποτέ δεν εκβιάζει τη θέληση ούτε τη συνείδηση του ανθρώπου. Αντίθετα ο Σατανάς σ’ αυτό το μέσο του άγριου εξαναγκασμού καταφεύγει προκειμένου να ασκεί τον έλεγχό του επάνω σ’ αυτούς που δεν μπορεί να εξαπατήσει διαφορετικά. Είτε με το φόβο είτε με τη βία, αγωνίζεται να κυριαρχήσει στις συνειδήσεις των ανθρώπων και να εξασφαλίσει την εκδήλωση υποταγής σ’ αυτόν τον ίδιο. Για την πραγματοποίηση του σκοπού αυτού εργάζεται μέσω των θρησκευτικών και πολιτικών αρχών με το να τους παρακινεί να επιβάλουν τους ανθρώπινους νόμους, καταφρονώντας τον νόμο του Θεού…

«Για να μπορέσουν να ανθέξουν στη δοκιμασία που τους περιμένει, οφείλουν να εννοήσουν ποιο είναι το θέλημα του Θεού όπως αυτό αποκαλύπτεται στο λόγο Του. Μόνο τότε μπορούν να Τον τιμήσουν όταν έχουν σχηματίσει την ορθή αντίληψη για το χαρακτήρα Του, το διοικητικό Του και τις προθέσεις Του ώστε να φέρονται ανάλογα. Μόνο όσοι θα έχουν κατοχυρώσει τη σκέψη τους με τις Βιβλικές αλήθειες θα μπορέσουν να επιζήσουν κατά τον τελευταίο μεγάλο αγώνα…

Αλλά ο Θεός θα έχει ένα λαό στη γη ο οποίος θα υπερασπίζεται τη Γραφή και μόνο τη Γραφή σαν γνώμονα κάθε διδασκαλίας και βάση κάθε μεταρρύθμισης. Ούτε οι γνώμες των σοφών, ούτε τα συμπεράσματα των επιστημόνων, ούτε τα σύμβολα ή οι αποφάσεις των εκκλησιαστικών συνόδων – πολυάριθμες και ασύμφωνες και αυτές σαν τις εκκλησίες που εκπροσωπούν, ούτε ένα, ούτε όλα τους μαζί αυτά θα μπορούσαν ποτέ να εκληφθούν σαν απόδειξη για την αποδοχή ή την απόρριψη οποιασδήποτε θρησκευτικής πεποίθησης. Πριν παραδεχθούμε οποιαδήποτε διδασκαλία ή εντολή, πρέπει να ζητήσουμε να βρούμε αν αυτές στηρίζονται στον απλό γνώμονα του “Ούτω λέγει Κύριος”». Έ. Χουάιτ, Τ.Π.Σ., σελ. 706, 708, 709, 710.

**Ερωτήσεις για συζήτηση**

`1.	Πώς μπορούμε να ζούμε με την προσδοκία του ερχομού του Χριστού και να μοιραζόμαστε αυτή την ελπίδα χωρίς να γινόμαστε κινδυνολόγοι;`

`2.	Ας εστιάσουμε στο θέμα της λατρείας. Τι μας λέει η καθημερινότητά μας για το ποιον ή τι λατρεύουμε;`

`3.	Πώς μπορούμε να ενθαρρύνουμε τον εαυτό μας και τους άλλους να προσμένουν το μέλλον με πίστη και όχι με φόβο;`

`4.	Πώς το η κατανόηση των γεγονότων των εσχάτων ημερών φέρει διαφορά στη ζωή μας σήμερα;`