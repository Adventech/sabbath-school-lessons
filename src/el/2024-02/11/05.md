---
title:  Ποιος Ειναι Το Θηριο – Μερος 2Ο
date:  12/06/2024
---

`Διαβάστε Αποκ. 13:5. Τι μας λέει αυτό το εδάφιο για το θηρίο της θάλασσας;`

Το θηρίο είχε τον έλεγχο των κυβερνήσεων και των θρησκειών για 42 μήνες. Στο 4ο μάθημα μελετήσαμε την προφητεία που μας έδωσε ο Θεός, ώστε να κατανοήσουμε τα μηνύματα που αφορούν τον χρόνο στην Αγία Γραφή. Μία μέρα ισοδυναμεί με ένα κυριολεκτικό έτος (Αρ. 14:34,  Ιεζ. 4:6). Όταν χρησιμοποιούμε αυτόν τον κανόνα για τους 42 μήνες, πρέπει επίσης να θυμόμαστε ότι ένας εβραϊκός μήνας έχει μόνο 30 ημέρες. Έτσι, οι 42 εβραϊκοί μήνες είναι ακριβώς 1.260 ημέρες ή 4 έτη.

Οι πάπες ήταν πολύ ισχυροί από το 538 μ.Χ. έως το 1798 μ.Χ. Ο στρατηγός του Ναπολέοντα, ο Μπερτιέ, φυλάκισε τον πάπα το 1798 μ.Χ. Όταν αυτό συνέβη, οι 42 μήνες/1.260 έτη τελείωσαν και η προφητεία που αφορά τον χρόνο στην Αποκ. 13:εκπληρώθηκε όπως ακριβώς λέει η Αγία Γραφή: «Όποιος φέρνει σε αιχμαλωσία, θα πάει σε αιχμαλωσία» (εδ. 13). Το πλήγμα για τον πάπα και την κυριαρχία του ήταν ισχυρό, αλλά όχι καταλυτικό. Η Αποκ. 13:12 δηλώνει ότι: «η θανάσιμη πληγή» θα θεραπευτεί. Η επιρροή του πάπα, στο μέλλον θα είναι παγκόσμια.

Αυτή η προειδοποίηση για το μέλλον συμβαίνει αυτή τη στιγμή. Σήμερα, οι ηγέτες όλης της γης καλωσορίζουν τον πάπα στις χώρες τους. Επίσης, τον επισκέπτονται τακτικά στην έδρα του, το Βατικανό. Όλα είναι έτοιμα για τον πάπα, ώστε να γίνει ο αποκλειστικός θρησκευτικός ηγέτης στη γη, ο οποίος μπορεί να ενώσει τον κόσμο. Στις 6 Ιουνίου του 2012, περισσότεροι από 15.000 άνθρωποι ήρθαν στην πλατεία του αγίου Πέτρου, στη Ρώμη, για να ακούσουν το κήρυγμα του πάπα Βενέδικτου ΙΣΤ’. Ο πάπας έκανε την εξής ανακοίνωση: «Η Κυριακή είναι η ημέρα του Κυρίου, των αντρών και των γυναικών. Την Κυριακή όλοι πρέπει να είναι ελεύθεροι για την οικογένεια και τον Θεό. Όταν υπερασπιζόμαστε την Κυριακή προστατεύουμε την ανθρώπινη ελευθερία.» Η Έ. Χουάιτ, μας λέει πού θα οδηγήσει η προάσπιση της Κυριακής: «Όσοι τιμούν το Σάββατο της Γραφής θα κατηγορηθούν σαν εχθροί του νόμου και διασαλευτές της τάξης, σαν παραβιαστές των ηθικοκοινωνικών θεσμών, σαν πρόξενοι της αναρχίας και της διαφθοράς και σαν υπαίτιοι της οργής του Θεού πάνω στη γη. Οι περιορισμοί τους οποίους υπαγορεύει η συνείδηση θα χαρακτηριστούν ως ισχυρογνωμοσύνη, σαν πείσμα και σαν περιφρόνηση της εξουσίας. Κήρυκες του ευαγγελίου, μη αναγνωρίζοντας την υποχρέωση της τήρησης του Θεϊκού νόμου, θα υποστηρίζουν από τον άμβωνα ότι οι άνθρωποι υποχρεούνται να υποτάσσονται στις αξιώσεις των πολιτικών αρχών, αφού αυτές είναι από το Θεό ταγμένες. Μπροστά σε νομοθετικά σώματα σαν σε ποινικά δικαστήρια, οι τηρητές των Θεϊκών ενταλμάτων θα ενοχοποιούνται και θα καταδικάζονται.» (Τ.Π.Σ., σελ. 706, 707).