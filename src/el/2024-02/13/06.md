---
title:  Η Τελικη Ανταμοιβη Των Ασεβων
date:  27/06/2024
---

`Διαβάστε Β’ Κορ. 5:10,  Ρωμ. 14:10, 11 και Αποκ. 20:11-15. Γιατί ο Θεός θα αναστήσει τους ασεβείς;`

Ο Θεός πρέπει να λύσει το πρόβλημα της αμαρτίας για πάντα, ώστε το κακό να μην βασιλέψει ξανά. Όλοι πρέπει να πεισθούν ότι ο Κύριος είναι ένας δίκαιος Κριτής. Τελικά, όλοι θα υποκλιθούν σε Αυτόν και θα παραδεχθούν ομόφωνα ότι ήταν δίκαιος σε όλα όσα έπραξε στην αιώνια διαμάχη ανάμεσα στο καλό και το κακό. Ο Σατανάς και οι άγγελοί του θα Τον προσκυνήσουν, επίσης. Θα παραδεχθούν ότι είναι αναπολόγητοι για τις πράξεις τους κατά του Θεού.

«Μόλις ανοίγουν τα κατάστιχα του ουρανού και ο Ιησούς στρέφει το βλέμμα Του προς τους ασεβείς, αμέσως αυτοί συναισθάνονται την κάθε ξεχωριστή αμαρτία που διέπραξαν στη ζωή τους. Διακρίνουν ακριβώς τα σημεία εκείνα στα οποία τα πόδια τους εξέκλιναν από το μονοπάτι της αγνότητας και της αγιοσύνης και διαπιστώνουν πόσο μακριά τους οδήγησε η υπερηφάνεια και η ανταρσία στην παράβαση του νόμου του Θεού. Οι δελεαστικοί πειρασμοί τους οποίους ενεθάρρυναν με τον να εντρυφούν στην αμαρτία, οι ευλογίες που διαστρέβλωσαν, οι αγγελιοφόροι του Θεού που περιφρόνησαν, οι προειδοποιήσεις που απέρριψαν, τα κύματα της ευσπλαχνίας που απώθησαν με πεισματωμένη, αμετανόητη καρδιά, όλα παρουσιάζονται μπροστά τους σαν να ’ναι γραμμένα με πύρινα γράμματα…

`Ολόκληρος ο ασεβής κόσμος εγκαλείται να παρουσιασθεί στο βήμα του Χριστού με την κατηγορία της εσχάτης προδοσίας κατά του καθεστώτος του ουρανού. Δεν έχουν κανέναν ο οποίος να συνηγορήσει γι’ αυτούς. Είναι αδικαιολόγητοι. Και εναντίον τους εκδίδεται η καταδίκη του αιωνίου θανάτου.» Έ. Χουάιτ, Τ.Π.Σ., σελ. 794, 796. Διαβάστε Αποκ. 20:9,  Ψαλ. 37:20 και Μαλ. 4:1, 2. Τι μας λένε αυτά τα εδάφια για το βραβείο που δίνει ο Θεός στον λαό Του; Ποιο θα είναι το τέλος της αμαρτίας και των αμαρτωλών;`

Ο Σατανάς και οι ασεβείς άγγελοι θα καταστραφούν στη λίμνη του πυρός. Η αμαρτία και οι αμαρτωλοί θα καούν. Η Αποκ. 20:9,10 μας λέει ότι ο Σατανάς, οι άγγελοί του και οι ασεβείς «θα βασανίζονται ημέρα και νύχτα, στους αιώνες των αιώνων». Αυτό σημαίνει ότι ποτέ δεν θα πάψουν να καίγονται; Φυσικά και όχι! Η φράση «στους αιώνες των αιώνων» σημαίνει ατελείωτα, όχι όμως όταν κάτι έχει οριστικά τελειώσει. Έτσι, η φράση «στους αιώνες των αιώνων» σημαίνει ότι όταν οι ασεβείς καούν, δεν θα μπορούν να επιστρέψουν στη ζωή. Θα έχουν καταστραφεί για πάντα, αλλά δεν θα καίγονται για πάντα χωρίς τέλος.