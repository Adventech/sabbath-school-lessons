---
title:  Ο Χριστος Ερχεται Συντομα!
date:  24/06/2024
---

`Διαβάστε Ιωάν. 14:1-3 και Τίτ. 2:11-14. Πώς μας ενθαρρύνουν αυτά τα εδάφια καθώς σκεφτόμαστε τον επερχόμενο καιρό της θλίψης;`

Ο Ιησούς είπε, «Ας μη ταράζεται η καρδιά σας· πιστεύετε στο Θεό, και σε Μένα πιστεύετε» (Ιωάν. 14:1). Αυτά τα λόγια είναι μια υπόσχεση. Ο Ιησούς ποτέ δεν θα μας εγκαταλείψει. Θα επιστρέψει ξανά για να μας πάρει στην ουράνια πατρίδα. Αυτή η γη δεν είναι το σπίτι μας. Έρχεται μια καλύτερη ημέρα! Ναι, σύντομα οι εκκλησίες θα συνεργάζονται με την κυβέρνηση για να θεσπίσουν νόμους που θα μας προκαλέσουν δυσκολίες. Σε αυτή την επερχόμενη σκοτεινή περίοδο, η επικείμενη έλευση του Ιησού θα γεμίσει την καρδιά μας ελπίδα.

`Διαβάστε Αποκ. 6:15-17 και Ησ. 25:8, 9. Συγκρίνετε αυτούς που θα σωθούν με αυτούς που θα χαθούν. Πώς αισθάνονται οι δύο ομάδες; Με ποιον τρόπο διαφέρουν; Πού οφείλεται ο διαφορετικός τρόπος σκέψης τους;`

Οι ασεβείς βλέπουν τελικά ότι η αμαρτία είναι φοβερή, ενώ οι σωσμένοι έχουν το δώρο του ελέους του Θεού. Η αμαρτία οδηγεί στον φόβο, την ενοχή και την απώλεια της αιώνιας ζωής. Το έλεος του Θεού στην καρδιά οδηγεί στην συγχώρεση και την ειρήνη μας. Στη Δευτέρα Παρουσία θα νιώθουμε χαρά!

`Διαβάστε Αποκ. 15:3, 4 και 19:7. Ποιον ύμνο ψάλλουν οι σωσμένοι στον Ιησού; Πώς αισθάνονται για το δώρο του ελέους Του;`

«Ο σταυρός του Ιησού θα αποτελεί το αιώνιο θέμα της σπουδής και το άσμα των λυτρωμένων. Βλέποντας τον Χριστό δοξασμένο, θα θωρούν τον Χριστό σταυρωμένο… Η σκέψη ότι Αυτός ο Δημιουργός του σύμπαντος, Αυτός ο απόλυτος ρυθμιστής κάθε πεπρωμένου, καταδέχθηκε να αφήσει κατά μέρος τη δόξα Του και να ταπεινωθεί από αγάπη για τον άνθρωπο, θα προκαλεί τον αιώνιο θαυμασμό και τη λατρεία του σύμπαντος.» Έ. Χουάιτ, Τ.Π.Σ., σελ 777.

`ΣΚΕΨΗ: Διαβάστε Αποκ. 12:17,  17:13, 14 και 19:11-16. Ποιο γεγονός συμβαίνει πρώτο σε αυτά τα εδάφια; Τι ακολουθεί; Πώς περιγράφεται η τελική μάχη στη γη και η νίκη του Ιησού επί του Σατανά;`