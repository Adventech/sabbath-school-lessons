---
title:  Η Γη Κατα Τη Διαρκεια Των 1.000 Ετων
date:  25/06/2024
---

Η Αποκ. 19:τελειώνει με τη Δευτέρα Παρουσία. Εκείνη τη στιγμή, οι ασεβείς καταστρέφονται. Όμως η ιστορία δεν τελειώνει εδώ. Το κεφ. 20:μας εισάγει σε μια χρονική περίοδο που συνεχίζεται για 1.000 χρόνια.

`Διαβάστε Αποκ. 20:1-3. Ποια είναι η κατάληξη του Σατανά κατά τη Δευτέρα Παρουσία;`

Στην Αποκ. 20:1-3, ο Σατανάς δεν είναι στην κυριολεξία δεμένος με αλυσίδες και κλεισμένος στην άβυσσο. Για 1.000 χρόνια, ο Σατανάς δεν θα μπορεί να φύγει από τη γη. Εκείνη την περίοδο, κανείς δεν θα ζει στη γη εκτός από τον Σατανά και τους αγγέλους του. Έτσι, δεν μπορεί να εξαπατήσει κανέναν. Στη Β’ Πέτ. 2:4, διαβάζουμε το τι συνέβη στον Σατανά και τους αγγέλους του μετά την ήττα τους στον ουρανό. «Επειδή, αν ο Θεός δεν λυπήθηκε αγγέλους που αμάρτησαν, αλλά αφού τους έριξε στον τάρταρο δεμένους με αλυσίδες σκότους, τους παρέδωσε για να φυλάγονται προς κρίση». Έτσι, μετά τη Δευτέρα Παρουσία, ο Σατανάς δεν θα μπορεί να φύγει από τη γη για 1.000 χρόνια. Θα δει το χάος που προκάλεσε ο πόλεμός του.

Στη Β’ Πέτ. 2:4 ο όρος «τάρταρο» έχει την έννοια της βαθιάς μαύρης τρύπας. Η Π.Δ. χρησιμοποιεί τον ίδιο όρο για να αναφερθεί στο πώς έμοιαζε η γη προτού ο Ιησούς δημιουργήσει τα πάντα: «Η δε γη ήταν άμορφη και έρημη· και σκοτάδι υπήρχε στο πρόσωπο της αβύσσου. Και Πνεύμα Θεού φερόταν επάνω στην επιφάνεια των νερών» (Γέν. 1:2). Η λέξη «άβυσσος» μάς βοηθά να κατανοήσουμε ότι δεν υπήρχε ζωή στη γη. Έτσι, η βαθιά μαύρη τρύπα δεν είναι κάποια υπόγεια σπηλιά ή ένας μαύρος λάκκος κάπου στο σύμπαν. Η λέξη «άβυσσος» μας εξηγεί το πώς το έργο του Σατανά για την αμαρτία κατέστρεψε ολοκληρωτικά αυτή τη γη πριν τη Δευτέρα Παρουσία. Η αμαρτία κένωσε και νέκρωσε τη γη, όπως ήταν προτού τη γεμίσει ο Θεός με ζωή και δημιουργήσει τα πάντα σε έξι ημέρες.

`Διαβάστε Ιερ. 4:23-26,  25:33 και Ησ. 24:1, 3, 5. Τι λένε οι δύο προφήτες για το πώς θα μοιάζει η γη στη Δευτέρα Παρουσία;`

Στη Δευτέρα Παρουσία, η γη θα έχει καταστραφεί. Ο Σατανάς και οι άγγελοί του έχουν απομείνει μόνοι για να σκεφτούν όλα τα δεινά που προκάλεσαν.