---
title:  Η Αγαπη Του Θεου Νικα
date:  22/06/2024
---

> <p>Εδαφιο Μνημης</p>
>  «Και άκουσα μία δυνατή φωνή από τον ουρανό, που έλεγε: Δέστε, η σκηνή τού Θεού μαζί με τους ανθρώπους, και θα σκηνώσει μαζί τους, και αυτοί θα είναι λαοί Του, και Αυτός ο Θεός θα είναι μαζί τους ο Θεός τους. Και ο Θεός θα εξαλείψει κάθε δάκρυ από τα μάτια τους, και ο θάνατος δεν θα υπάρχει πλέον· ούτε πένθος ούτε κραυγή ούτε πόνος δεν θα υπάρχουν πλέον· επειδή, τα πρώτα παρήλθαν.» Αποκάλυψη 21:3, 4.

### Για τη μελέτη αυτής της εβδομάδας, διαβάστε
Αποκ. 22:11, 12,  Ιωάν. 14:1-3,  Τ.Π.Σ., κεφ. 39-42.

Δεν πρέπει να φοβόμαστε το μέλλον. Έχουμε ελπίδα. Σίγουρα, γνωρίζουμε ότι έρχονται δύσκολοι καιροί. Ξέρουμε ότι θα υποφέρουμε για την πίστη μας στον Ιησού. Άλλα επειδή ελπίζουμε ότι έρχεται μια καλύτερη ημέρα, μπορούμε από σήμερα να ζήσουμε με χαρά.

Ο Φρανκλίνος Ρούσβελτ ήταν πρόεδρος των Η.Π.Α. από το 1933 έως το 1945, μια από τις πιο δύσκολες περιόδους για την Αμερική. Ο πρόεδρος έμεινε παράλυτος λόγω πολιομυελίτιδας. Δεν μπορούσε να περπατήσει χωρίς βοήθεια. Ο Ρούσβελτ είπε: «Πάντα πιστεύαμε ότι μια καλύτερη ζωή και ένα καλύτερο μέλλον μας περιμένει.» Ο Άλμπερτ Αϊνστάιν, ένας από τους εξυπνότερους ανθρώπους, έγραψε: «Μάθε από το χθες. Ζήσε για το σήμερα. Έλπιζε για το αύριο.»

Στο τελευταίο μάθημα αυτής της τριμηνίας, θα δούμε την αγάπη του Ιησού για εμάς, κατά τη διάρκεια της πιο συναρπαστικής περιόδου της ιστορίας του ουρανού. Η αγάπη τού Ιησού ποτέ δεν εκπίπτει. Θα δούμε την νίκη Του στον υπερκόσμιο πόλεμο ανάμεσα στο καλό και το κακό. Το τελευταίο βιβλίο, η Αποκάλυψη, μας δίνει ελπίδα σήμερα, αύριο και για πάντα.