---
title:  Ελπιδα Σε Καιρο Προβληματων
date:  23/06/2024
---

`Διαβάστε Αποκ. 22:11, 12,  Δαν. 12:1, 2 και Ιερ. 30:5-7. Ποια είναι τα τελευταία γεγονότα που θα συμβούν πριν τη Δευτέρα Παρουσία;`

Βρισκόμαστε σε περίοδο δοκιμασίας. Ο Θεός δοκιμάζει όλους τους ανθρώπους της γης. Σύντομα, ο καθένας από μας θα πάρει την οριστική απόφαση υπέρ ή ενάντια στον Ιησού. Έπειτα, η περίοδος δοκιμασίας θα τελειώσει και θα ξεκινήσει μια περίοδος θλίψης. «Και θα είναι καιρός θλίψης, που ποτέ δεν έχει γίνει αφότου υπήρξε έθνος, μέχρις εκείνον τον καιρό» (Δαν. 12:1). Στην Αποκ. 16:η οργή του Θεού εκχέεται μέσα από τις επτά πληγές, οι οποίες πέφτουν επάνω σε εκείνους που απορρίπτουν τον Ιησού. Οι επτά πληγές μας θυμίζουν τις πληγές που είχε στείλει ο Θεός στην Αίγυπτο. Ο Θεός προστάτεψε το Ισραήλ από τις δέκα πληγές. Κατά τον ίδιο τρόπο, θα προστατέψει τον πιστό λαό Του από τις επτά πληγές. Μελετήστε την υπόσχεση του Θεού στο Δαν. 12:1, «Ο λαός Σου θα διασωθεί, καθένας που θα βρεθεί γραμμένος μέσα στο βιβλίο». Για ποιο βιβλίο πρόκειται; Είναι το «Βιβλίο της Ζωής» (Φιλιπ. 4:3,  Αποκ. 13:8,  20:12, 15,  22:19). Εάν παραμείνουμε πιστοί στον Ιησού, το όνομά μας δεν θα σβήσει από το βιβλίο της ζωής. (Αποκ. 3:5).

`Διαβάστε Α’ Ιωάν. 3:1-3,  8:29,  14:30. Ποιος είναι ο μόνος τρόπος να είμαστε έτοιμοι για την περίοδο της θλίψης;`

Πρέπει να έχουμε μια σχέση με τον Ιησού. Η αγάπη μας για Εκείνον πρέπει να είναι τόσο βαθιά και δυνατή που τίποτα να μην μπορεί να μας επηρεάσει. Με τη βοήθεια του Αγίου Πνεύματος μπορούμε να ευχαριστήσουμε κατά πάντα τον Ιησού. Όταν υπακούμε στον Λόγο του Θεού, το Άγιο Πνεύμα κάνει καθαρή και άγια την καρδιά μας, όπως του Ιησού.

`Διαβάστε Ψαλ. 27:5,  Ψαλ. 91:1-11 και Αποκ. 3:10-12. Τι μας υπόσχεται ο Θεός για την περίοδο της θλίψης; Πώς αυτές οι υποσχέσεις μάς δίνουν ελπίδα;`

Μερικοί άνθρωποι παρερμηνεύουν τη Βιβλική αλήθεια υποστηρίζοντας ότι τον καιρό της θλίψης θα ζούμε Βοηθό. Ναι, ο Ιησούς σταματά το μεσιτικό Του έργο στο Ουράνιο Αγιαστήριο, εφόσον όλοι οι άνθρωποι πάρουν την τελική τους απόφαση και ταχθούν υπέρ ή εναντίον Του. Όμως, μας υπόσχεται ότι θα είναι μαζί μας πάντα (Ματ. 28:20). Την περίοδο της θλίψης, το Άγιο Πνεύμα ζει στην καρδιά μας. Θα στείλει τους άγιους αγγέλους Του να μας προστατέψουν.