---
title:  Ποιο Πραγματικα Ειναι Το Θεμα Της Συγκρουσης;
date:  06/04/2024
---

> <p>Εδαφιο Μνημης</p>
>  «Μη φοβάσαι· επειδή, Εγώ είμαι μαζί σου· σε ενίσχυσα· μάλιστα, σε βοήθησα· μάλιστα, σε υπερασπίστηκα με το δεξί χέρι της δικαιοσύνης Μου.» Ησαΐας 41:10.

### Για τη μελέτη αυτής της εβδομάδας, διαβάστε
Λουκ. 19:41-44, Ματ. 23:37, 38, Ψαλ. 46:1, Ησ. 41:10, Πράξ. 2:41, Μάρκ. 2:44-47, Ιωάν. 13:35, Α’ Ιωάν. 4:21, Τ.Π.Σ., κεφ. 1-2.

Φανταστείτε πως είστε βοσκός της Βιβλικής εποχής. Βόσκετε τα πρόβατά σας στο Όρος των Ελαιών. Από τη βουνοπλαγιά, βλέπετε την Ιερουσαλήμ και τον ναό. Ενώ προσέχετε το κοπάδι σας, ακούτε ανθρώπους να μιλάνε. Ένας από αυτούς είναι ο Ιησούς. Τα λόγια που λέει στους μαθητές Του σας εκπλήσσουν. Καταλαβαίνετε ότι και οι μαθητές Του εκπλήσσονται, επίσης.

Το απόγευμα, ο ήλιος δύει πίσω από την χρυσή οροφή του ναού, ενώ ο Ιησούς μιλάει. Οι μαρμάρινοι τοίχοι λάμπουν ολόλευκοι στο φως. «Δεν βλέπετε όλα αυτά;» τους ρωτάει ο Ιησούς. «Σας διαβεβαιώνω ότι, δεν θα αφεθεί εδώ πέτρα επάνω σε πέτρα, που δεν θα καταγκρεμιστεί.» (Ματ. 24:2). Τι εννοεί ο Ιησούς; Οι μαθητές Του είναι μπερδεμένοι, το ίδιο κι εσείς.

Μένετε έκπληκτοι καθώς ο Κύριος εξηγεί το πώς η Ιερουσαλήμ θα καταστραφεί. Ο Ιησούς μιλάει επίσης για τις πλάνες του Σατανά στο τέλος του κόσμου. Μας προειδοποιεί για όσα θα συμβούν στη γη προτού Εκείνος επιστρέψει (Ματθ. 24). Αυτή την εβδομάδα, θα μελετήσουμε το διπλό σχέδιο του Σατανά να παγιδέψει και να καταστρέψει τον λαό του Θεού. Ίσως τα τεχνάσματα του Σατανά να μας ξαφνιάσουν, άλλα ποτέ δεν θα αιφνιδιάσουν τον Θεό. Είναι βέβαιο πως ο Θεός προστατεύει πάντα τον λαό Του στις πιο δύσκολες στιγμές.