---
title:  Πιστοι Στον Θεο Εν Μεσω Επιθεσεων
date:  09/04/2024
---

Η Χριστιανική εκκλησία αναπτυσσόταν ραγδαία. Χιλιάδες άνθρωποι βαπτίστηκαν και έγιναν μέλη της εκκλησίας Του.

`Διαβάστε Πράξ. 2:41,  4:4, 31,  5:42 και 8:1-8. Τι μας διδάσκουν αυτά τα εδάφια για τις επιθέσεις του Σατανά εναντίον της εκκλησίας; Γιατί η εκκλησία αναπτύχθηκε τόσο γρήγορα;`

Οι ακόλουθοι του Ιησού δέχθηκαν απειλές για να σταματήσουν να κηρύττουν για Εκείνον (Πράξ. 4:17). Φυλακίστηκαν (Πράξ. 5:17, 18), διώχθηκαν και δέχθηκαν επιθέσεις (Πράξ. 8:1) και θανατώθηκαν για την πίστη τους (Πράξ. 7:59, 12:2). Όμως, το Άγιο Πνεύμα τούς ενδυνάμωσε και τους ενθάρρυνε. Με γενναιότητα ανακοίνωσαν τα χαρμόσυνα νέα ότι ο Ιησούς αναστήθηκε. Η εκκλησία αναπτυσσόταν στην Ιουδαία, τη Γαλιλαία και τη Σαμάρεια (Πράξ. 9:31).

Η καρδιά τους γέμισε με πίστη. Τι τους έκανε τόσο γενναίους; Ατένιζαν στον Ιησού που είχε αναστηθεί από τους νεκρούς. Αυτό άλλαξε τη ζωή τους για πάντα. Ο Ιησούς τους έδωσε έναν νέο λόγο για να ζουν. Επίσης, ο Κύριός μας τους έδωσε τη Μεγάλη Αποστολή (Μάρκ. 16:15) και τη μεγάλη υπόσχεση, «αλλά, θα λάβετε δύναμη όταν έρθει επάνω σας το Άγιο Πνεύμα· και θα είστε μάρτυρες για Μένα και στην Ιερουσαλήμ και σε ολόκληρη την Ιουδαία και στη Σαμάρεια, και μέχρι το ακρότατο μέρος τής γης.» (Πράξ. 1:8).

Οι δώδεκα μαθητές του Ιησού διέδωσαν τα χαρμόσυνα νέα παντού (Κολ 1:23). Ο Ιωάννης ήταν ο τελευταίος από τους δώδεκα που πέθανε, στο τέλος του 1ου αιώνα. Μετά τον Ιωάννη, κάποιοι άλλοι Χριστιανοί διέδωσαν τα χαρμόσυνα νέα για τον αναστημένο Ιησού. Ο Πλίνιος ο νεότερος, έγραψε μια επιστολή για τους Χριστιανούς. Ήταν ο κυβερνήτης της Βιθυνίας, στα βόρεια παράλια της σημερινής Τουρκίας. Το 110 μ.Χ., ο Πλίνιος έγραψε στον αυτοκράτορα Τραϊνό, περίπου για 80 χρόνια μετά τον θάνατο του Ιησού. Του είπε, «Οι Χριστιανοί άντρες και γυναίκες, τόσο πλούσιοι όσο και φτωχοί, δέχθηκαν επιθέσεις για την πίστη τους. Αυτές οι επιθέσεις θα συνεχιστούν. Ο Χριστιανισμός είναι όπως μια ασθένεια. Αυτή η “ασθένεια” γεμίζει τις πόλεις και τα χωριά.» Henry Bettenson, Documents of the Christian Church, p. 4.

Ο Σατανάς επιτέθηκε στην εκκλησία του Θεού, όμως η εκκλησία αναπτύχθηκε ραγδαία.

`ΣΚΕΨΗ: Ποιο μάθημα αντλούμε για την εκκλησία την εποχή της Κ.Δ. που μπορεί να μας βοηθήσει στους έσχατους καιρούς;`