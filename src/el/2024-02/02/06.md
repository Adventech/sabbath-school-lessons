---
title:  Το Δωρο Της Αγαπης
date:  11/04/2024
---

`Διαβάστε Ιωάν. 13:35 και Α’ Ιωάν. 4:21. Τι μας διδάσκουν αυτά τα εδάφια για το τι σημαίνει να είσαι πραγματικός Χριστιανός; `

Η πρώτη Χριστιανική εκκλησία ήταν μια εκκλησία αγάπης. Ένας από τους ηγέτες της ονομαζόταν Τερτυλλιανός, και έγραψε για την αγάπη της εκκλησίας: «Πολλοί μας μισούν λόγω των όσων κάνουμε από αγάπη. Αυτοί οι άνθρωποι μας κοροϊδεύουν λέγοντας, “Δείτε πώς αγαπιούνται αυτοί οι Χριστιανοί!” (Tertullian’ s Apology 39, S. Thelwall, translator).

Το 160 και το 260 μ.Χ., η εκκλησία έδειξε με έναν ιδιαίτερο τρόπο την αγάπη του Θεού. Εκείνη την περίοδο, μια τρομερή πανδημία χτύπησε τους ανθρώπους. Οι Χριστιανοί προθυμοποιήθηκαν να φροντίσουν τους ασθενείς και τους ετοιμοθάνατους. Η ασθένεια θανάτωσε χιλιάδες ανθρώπους. Σε μερικές πόλεις και χωριά σχεδόν όλοι αρρώστησαν και πέθαναν. Το ανιδιοτελές πνεύμα των Χριστιανών άλλαξε πολλές ζωές. Εκείνον τον καιρό, εκατομμύρια άνθρωποι της Ρωμαϊκής Αυτοκρατορίας έγιναν Χριστιανοί. Η εκκλησία έδειξε την αγάπη του Ιησού στους ασθενείς και τους ετοιμοθάνατους, φροντίζοντας τους αρρώστους, όταν δεν υπήρχε κανείς να τους βοηθήσει.

Ο Rodney Stark έγραψε ένα βιβλίο για τους Χριστιανούς που φρόντιζαν τους ασθενείς και τους ετοιμοθάνατους το 160 και το 260 μ.Χ. Το βιβλίο του μας βοηθά να κατανοήσουμε τι συνέβη εκείνη την περίοδο, με έναν νέο και βελτιωμένο τρόπο. Μας εξηγεί το πώς σύσσωμη η Χριστιανική κοινότητα υπηρέτησε ως νοσηλευτικό προσωπικό στη δεύτερη φάση της πανδημίας. Αυτοί οι Χριστιανοί φρόντισαν για τις βασικές ανάγκες των ασθενών και αναξιοπαθούντων. Ο Stark γράφει, «Κατά τη διάρκεια της χειρότερης φάσης της δεύτερης πανδημίας, γύρω στο 260 μ.Χ., πολλοί ντόπιοι Χριστιανοί έχασαν τη ζωή τους ενώ φρόντιζαν τους ασθενείς. Πολλοί Χριστιανοί έδειξαν ανιδιοτελή αγάπη και αφοσίωση. Δεν σκέφτηκαν τις προσωπικές τους ανάγκες. Σκέφτονταν μόνο το πώς να βοηθήσουν εκείνους που υπέφεραν. Δεν ανησυχούσαν για τον κίνδυνο. Φρόντιζαν για κάθε ανάγκη των αρρώστων με τον ίδιο τρόπο που φρόντιζε ο Ιησούς τους ασθενείς. Πολλοί από αυτούς τους Χριστιανούς αρρώστησαν και πέθαναν. Όμως, αποδέχτηκαν την ασθένεια και την ταλαιπωρία τους με θετική διάθεση.» The Rise of Christianity, p. 82.

`ΣΚΕΨΗ: Τι μας διδάσκει αυτή η ιστορία για την χριστιανική αγάπη; Πώς μαθαίνουμε την αυταπάρνηση, ώστε να έχουμε το ίδιο πνεύμα;`