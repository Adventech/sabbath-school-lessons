---
title:  Φροντιδα Για Την Κοινωνια
date:  10/04/2024
---

Η εκκλησία της Κ.Δ. αναπτυσσόταν επειδή τα μέλη της κήρυτταν και βίωναν τα χαρμόσυνα νέα. Οι ακόλουθοι του Ιησού συνέχισαν το έργο που έκανε ο Ιησούς όταν έζησε στη γη. «Και ο Ιησούς περιερχόταν ολόκληρη τη Γαλιλαία, διδάσκοντας στις συναγωγές τους, και κηρύττοντας το ευαγγέλιο της βασιλείας, και θεραπεύοντας κάθε αρρώστια και κάθε ασθένεια ανάμεσα στον λαό.» (Ματ. 4:23). Ο Κύριος έδειχνε βαθύ ενδιαφέρον για τους ανθρώπους, το ίδιο και η εκκλησία της Κ.Δ. Έτσι, η εκκλησία αναπτυσσόταν διότι τα μέλη της ήταν ανιδιοτελή, βοηθώντας ανθρώπους που είχαν ανάγκη. Μοιράζονταν τα καλά νέα με κάθε άνθρωπο, σε κάθε τόπο. Και επειδή ενεργούσαν με αυτόν τον τρόπο, άλλαζαν τη ζωή των ανθρώπων προς το καλύτερο.

`Διαβάστε Πράξ. 2:44-47,  3:6-9 και 6:1-7. Ποιον σημαντικό κανόνα μπορούμε να μάθουμε από αυτά τα εδάφια για το πώς να είμαστε πραγματικοί Χριστιανοί;`

Οι Χριστιανοί της Κ.Δ. ακολούθησαν το παράδειγμα του Ιησού. Ο Πέτρος λέει, ξέρετε «πώς ο Θεός, τον Ιησού, Αυτόν από τη Ναζαρέτ, Τον έχρισε με Πνεύμα Άγιο και με δύναμη, ο Οποίος πέρασε ευεργετώντας και θεραπεύοντας όλους εκείνους που καταδυναστεύονταν από τον Διάβολο· επειδή, ο Θεός ήταν μαζί Του.» (Πράξ. 10:38). Η εκκλησία του Ιησού είναι το σώμα Του σε αυτή τη γη. Τα πρώτα χρόνια, η εκκλησία έδειξε αγάπη του Ιησού στους ανθρώπους που ήταν πληγωμένοι και συντετριμμένοι. Αυτοί οι Χριστιανοί ήταν ένα ζωντανό παράδειγμα της αγάπης του Ιησού.

Στον υπερκόσμιο πόλεμο ανάμεσα στο καλό και το κακό, ο Σατανάς θέλει να αφαιρέσει από την ανθρώπινη καρδιά κάθε ίχνος αγάπης στον Θεό. Τα καλά νέα είναι ότι ο Χριστός βοηθά τους ανθρώπους να γίνουν ξανά άγιοι, όπως ο Θεός, στην καρδιά και τη διάνοιά τους. Θέλει να θεραπεύσει τους ανθρώπους και να τους κάνει πλήρεις. Θέλει να θεραπεύσει το σώμα, τη διάνοια, την καρδιά και το πνεύμα τους. Στο Ιωάν. 10:10, ο Ιησούς μάς περιγράφει το σχέδιό Του για τον καθένα μας: «Ο κλέφτης δεν έρχεται, παρά για να κλέψει, να σφάξει και να εξολοθρεύσει· Εγώ ήρθα για να έχουν ζωή, και να την έχουν σε αφθονία.»

Τα λόγια του Ιησού στο Μάτθ. 24:και Λουκ. 21:μας προειδοποιούν ότι θα συμβούν τρομερά πράγματα ακριβώς πριν την επιστροφή του Χριστού. Έτσι, περισσότερο από ποτέ, οι άνθρωποι χρειάζονται το θεραπευτικό άγγιγμα του Σωτήρα. Όταν ο Χριστός μάς αγγίζει με το θεραπευτικό Του έλεος, θέλουμε κι εμείς να αγγίξουμε τη ζωή άλλων ανθρώπων με το έλεός Του. Έτσι, μπορούν να είναι πλήρεις. Ο Κύριος μάς στέλνει ως βοηθούς Του να αγγίξουμε τις καρδιές των ανθρώπων με αγάπη. Με αυτόν τον τρόπο οι Χριστιανοί της Κ.Δ. αγαπούσαν ο ένας τον άλλο, καθώς και τους ανθρώπους γύρω τους.