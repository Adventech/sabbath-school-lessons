---
title:  Οι Δυο Μαρτυρες Θανατωνονται
date:  07/05/2024
---

`Διαβάστε Αποκ. 11:7-9. Τι θα συμβεί στους δύο μάρτυρες του Θεού, την Π.Δ. και την Κ.Δ.;`

Το 538 μ.Χ. η Ρωμαϊκή αυτοκρατορία αποδυναμώθηκε. Εκείνη την εποχή, αυτοκράτορας της Ρώμης ήταν ο Ιουστινιανός. Ο Ιουστινιανός έδωσε τον έλεγχο στον πάπα Βιγίλιο. Η εκκλησία έλεγχε τόσο τη θρησκεία όσο και την κυβέρνηση για αρκετό καιρό. Στις 10 Φεβρουαρίου του 1.798, ο Ναπολέων διέταξε τον στρατηγό Μπερτιέ να εισβάλει στη Ρώμη. Ο Μπερτιέ φυλάκισε τον Πάπα Πίο τον VI και τον μετέφερε στη Γαλλία, όπου απεβίωσε. Το βιβλίο του Δανιήλ και η Αποκάλυψη λένε ότι ο έλεγχος της εκκλησίας θα τελείωνε μετά από 1.260 ημέρες ή έτη. Η ιστορία μάς δείχνει ότι έτσι έγινε. Σίγουρα λοιπόν μπορούμε να εμπιστευτούμε την Αγία Γραφή.

Μετά το 1798, ένας νέος εχθρός επιτέθηκε στην Αγία Γραφή. Ήταν το άγριο θηρίο που έβγαινε από μια τρύπα χωρίς πυθμένα. Αυτή η δύναμη πολέμησε ενάντια στην Αγία Γραφή, την εποχή της Γαλλικής Επανάστασης που ξεκίνησε το 1789. Αυτή η δύναμη συμβολίζει τη διδασκαλία που απορρίπτει τον Θεό. Αυτό το δόγμα ξεκίνησε κατά τη διάρκεια της Γαλλικής Επανάστασης.

Εκείνη την εποχή η κυβέρνηση αντικατέστησε τον Χριστιανισμό με τη λατρεία ανθρώπινων ιδεών, δηλαδή τη λογική. Έτσι, οι Γάλλοι λάτρευαν τη λογική ως θεό τους. Η Γαλλία γιόρτασε τη Γιορτή της Λογικής στις 10 Νοεμβρίου, του 1793. Όλες οι εκκλησίες της χώρας έγιναν ναοί της Λογικής. Μια γυναίκα επιλέχθηκε να είναι το ζωντανό σύμβολο του θεού. Οι Γάλλοι έκαψαν τις Αγίες Γραφές στους δρόμους. Οι ηγέτες είπαν ότι δεν υπήρχε Θεός. Ο Σατανάς χρησιμοποίησε πονηρούς ανθρώπους για να θανατώσουν τους «δύο μάρτυρες» του Θεού. Η Αγία Γραφή λέει: «Και τα πτώματά τους θα βρίσκονται επάνω στην πλατεία τής μεγάλης πόλης, που πνευματικά αποκαλείται Σόδομα και Αίγυπτος, όπου και ο Κύριός μας σταυρώθηκε.» (Αποκ. 11:8).

Γιατί αποκαλούνται Σόδομα και Αίγυπτος; Η Αίγυπτος λάτρευε πολλούς θεούς, απορρίπτοντας τον Θεό του ουρανού (Έξ. 5:2). Τα Σόδομα συμβολίζουν την ανηθικότητα. Κατά τη διάρκεια της Γαλλικής Επανάστασης, οι ηγέτες θανάτωσαν τους «δύο μάρτυρες» σύμφωνα με τους νόμους κατά της θρησκείας. Έτσι, η Γαλλία συμπεριφέρθηκε όπως τα Σόδομα και η Αίγυπτος. Στην Αποκ. 11:9 λέει ότι τα σώματα των δύο μαρτύρων θα μείνουν άταφα για 3,5 ημέρες/έτη. Εκείνη την περίοδο, οι Γάλλοι απέρριψαν τον Θεό για 3,5 χρόνια, ξεκινώντας από τις 26 Νοεμβρίου του 1793, που ψηφίστηκαν νόμοι κατά της θρησκείας. Αυτοί οι νόμοι συνεχίστηκαν να εφαρμόζονται ως τις 17 Ιουνίου του 1797, όπου η κυβέρνηση τους απέσυρε.