---
title:  Η Αληθεια Του Θεου Νικα!
date:  09/05/2024
---

Η Αποκ. 11:ξεκινά με το σχέδιο του Σατανά να χρησιμοποιήσει τη Γαλλική Επανάσταση για να καταστρέψει τη Χριστιανική πίστη στο Θεό, και καταλήγει με τη νικητήρια βασιλεία του Θεού ενάντια στη μάχη με τον Σατανά και τους πονηρούς αγγέλους του. Αυτό το κεφάλαιο δίνει ελπίδα σε όσους υποφέρουν για τον Ιησού και την αλήθεια του Λόγου Του.

`Διαβάστε Αποκ. 11:15-18. Τι συμβαίνει στο τέλος του κόσμου όταν ο έβδομος άγγελος σαλπίσει; `

Στο τέλος του κόσμου ο Χριστός είναι ο νικητής. Ο Σατανάς είναι ο ηττημένος. Όλα τα βασίλεια αυτής της γης επιστρέφουν στον Ιησού. Πρέπει να θυμόμαστε αυτή τη Βιβλική αλήθεια και να ακολουθούμε αυτή τη χρήσιμη συμβουλή: «Οτιδήποτε οικοδομείται πάνω στην εξουσία του ανθρώπου θα ανατραπεί. Αλλ’ ό,τι στερεώνεται πάνω στον βράχο του αμετάθετου λόγου του Θεού, θα παραμείνει ασάλευτο για πάντα.» Έ. Χουάιτ, Τ.Π.Σ., σελ. 342.

`Διαβάστε Αποκ. 11:19. Ο απ. Ιωάννης είδε κάτι που ανοίχτηκε στο ουρανό. Τι ήταν αυτό; Τι άλλο συνέβη;`

Ο απ. Ιωάννης είδε τον ναό του Θεού στον ουρανό. Ο ναός ήταν ανοιχτός και ο απόστολος είδε την Κιβωτό της Διαθήκης στα Άγια των Αγίων. Στην Π.Δ., η Σκηνή του Μαρτυρίου και ο ναός στην Ιερουσαλήμ ήταν αντίγραφα του Ουράνιου Ναού. Το φως του Θεού έλαμπε ανάμεσα στα δύο Χερουβείμ που βρίσκονταν στην κορυφή του καλύμματος της Κιβωτού της Διαθήκης. Το φως δήλωνε ότι η παρουσία του Θεού βρισκόταν στον ναό. Μέσα στην κιβωτό υπήρχε ο νόμος του Θεού. Γνωρίζουμε ότι το να τηρούμε τον νόμο Του δεν μας σώζει. Μόνο το έλεός Του μπορεί να μας λυτρώσει λόγω της πίστης μας στον Χριστό. Ωστόσο, η υπακοή μας στον νόμο του Θεού εκφράζει ότι η πίστη μας είναι αληθινή. Ο νόμος του Θεού θα μας κρίνει (Ιάκ. 2:12). Είναι πολύ σημαντικό για εμάς να κατανοήσουμε αυτή τη Βιβλική αλήθεια στις έσχατες ημέρες (Αποκ. 12:17,  14:12).

`ΣΚΕΨΗ: Συγκρίνετε τη Γαλλική Επανάσταση με την εικόνα στο τέλους του κόσμου στην Αποκ. 11. Σε ποια σημεία διαφέρουν; Ποια μαθήματα αντλούμε από το κεφάλαιο αυτό;`