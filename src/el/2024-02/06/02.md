---
title:  Οι Δυο Μαρτυρες
date:  05/05/2024
---

`Διαβάστε Αποκ. 11:3-6. Σημειώστε πέντε χαρακτηριστικά των δύο μαρτύρων.`

Στο Ζαχ. 4, ο προφήτης είδε δύο ελαιόδεντρα δίπλα σε μία χρυσή λυχνία, το ένα στα δεξιά και το άλλο στα αριστερά της. Την ίδια εικόνα συναντάμε στην Αποκ. 11. Ο άγγελος λέει στον Ζαχαρία ότι τα δύο δέντρα είναι δύο άντρες χρισμένοι να υπηρετήσουν τον Κύριο ολόκληρης της γης (Ζαχ. 4:14). Τα ελαιόδεντρα έριχναν λάδι στη λυχνία ώστε να λάμπει πάντα. Αυτό μας παραπέμπει στον Ψαλ. 119:105. Σε αυτό το εδάφιο, ο ψαλμωδός παρομοιάζει τον Λόγο του Θεού με ένα λυχνάρι: «λυχνάρι στα πόδια μου είναι ο Λόγος Σου, και φως στα μονοπάτια μου.» Το λάδι είναι μια παρομοίωση για το Άγιο Πνεύμα (Ζαχ. 4:2, 6). Στην Αποκ. 11:οι δύο μάρτυρες του Θεού γεμίζουν όλη τη γη με την αλήθεια, όπως η λυχνία γεμίζει το χώρο με φως.

Οι δύο μάρτυρες του Θεού μάς προειδοποιούν για τα γεγονότα που θα συμβούν στο μέλλον, μπορούν να συγκρατήσουν τη βροχή, μπορούν να μετατρέψουν το νερό σε αίμα, και να διασπείρουν στην ατμόσφαιρα ασθένειες και προβλήματα. Ο Ηλίας μίλησε εκ μέρους του Θεού στο Ισραήλ. Τους είπε ότι δεν θα έπεφτε βροχή στη χώρα τους. Σε απάντηση της προσευχής του, δεν έπεσε βροχή για 3,5 χρόνια (Ιάκ. 5:17). Οι ψευδοπροφήτες του Βάαλ δεν μπορούσαν να φέρουν τη βροχή (Α’ Βασ. 17, 18). Τότε ο Ηλίας προσευχήθηκε στον Θεό και έβρεξε. Επίσης, ο Μωυσής μίλησε εκ μέρους του Θεού. Ο Κύριος τον χρησιμοποίησε με έναν δυνατό τρόπο. Ο Μωυσής προκάλεσε πολλά προβλήματα και ασθένειες στην Αίγυπτο. Μετέτρεψε το νερό σε αίμα επειδή ο Φαραώ αρνήθηκε να αφήσει ελεύθερο τον λαό τού Θεού (Έξ. 7).

Καθένας που επιτίθεται και καταστρέφει την Αγία Γραφή θα καταστραφεί με φωτιά. Ο Θεός αναγγέλλει στον προφήτη Ιερεμία: «Επειδή, μιλάτε αυτό τον λόγο, προσέξτε, εγώ θα κάνω τα λόγια Μου στο στόμα σου φωτιά, και αυτό τον λαό ξύλα, και θα τους καταφάει» (Ιερ. 5:14). Η Αγία Γραφή προειδοποιεί ότι όποιος απορρίπτει τα λόγια της, θα καταστραφεί με φωτιά. Γι’ αυτό η αλήθεια της  είναι όπως η φωτιά στο στόμα του προφήτη και των δύο μαρτύρων του Θεού.

Οι δύο ισχυροί μάρτυρες στην Αποκ. 11:είναι η Π.Δ. και η Κ.Δ. που διακηρύττουν την αλήθεια του Θεού στη γη.