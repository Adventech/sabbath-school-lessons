---
title:  Οι Δυο Μαρτυρες
date:  04/05/2024
---

> <p>Εδαφιο Μνημης</p>
>  «Το χορτάρι ξεράθηκε, το άνθος μαράθηκε· ο λόγος, όμως, του Θεού μας παραμένει στον αιώνα.» Ησαΐας 40:8

### Για τη μελέτη αυτής της εβδομάδας, διαβάστε
Αποκ. 11:3-6,  11:3,  Τ.Π.Σ., κεφ. 12-17.

Στον Μεσαίωνα η εκκλησία καταδίωκε τους Χριστιανούς. Όμως, οι εχθροί του Θεού δεν μπορούσαν να εμποδίσουν τον λαό Του από το να κηρύττει τις Βιβλικές αλήθειες. Ένας από αυτούς τους γενναίους Χριστιανούς ήταν ο Ουίλλιαμ Τίντεηλ, ο οποίος μετάφρασε την Αγία Γραφή στα αγγλικά. Η Ρωμαιοκαθολική εκκλησία τον φυλάκισε, εξαιτίας της πίστης του. Στη δίκη του, ένας από τους δικαστές τον ρώτησε ποιος τον βοήθησε περισσότερο στην διακήρυξη της Βιβλικής αλήθειας. Ο Τίντεηλ απάντησε: «Ο επίσκοπος της εκκλησίας του Durham.» Η απάντηση του Τίντεηλ εξέπληξε τους δικαστές.

Ο Τίντεηλ εξήγησε ότι ο επίσκοπος αγόρασε πολλές Αγίες Γραφές και τις έκαψε δημοσίως. Ο καθολικός κληρικός δεν γνώριζε ότι αυτή η ενέργειά του θα βοηθούσε τους Προτεστάντες, καθώς αγόρασε τις Αγίες Γραφές έναντι υψηλού αντίτιμου. Με τα επιπλέον χρήματα που κέρδισε ο Τίντεηλ, τύπωσε περισσότερα αντίτυπα από όσα έκαψε ο επίσκοπος!

Αυτή την εβδομάδα, θα μελετήσουμε την πορεία της Αγίας Γραφής κατά τη διάρκεια της Γαλλικής Επανάστασης. Εκείνο τον καιρό, χύθηκε πολύ αίμα στους δρόμους της Γαλλίας. Στην κεντρική πλατεία του Παρισιού τοποθετήθηκε μια γκιλοτίνα. Αυτό το όργανο διέθετε ένα ειδικό ξυράφι, το οποίο έκοβε το κεφάλι του ανθρώπου που τοποθετούνταν στην υποδοχή της. Χιλιάδες άνθρωποι θανατώθηκαν. Οι Γάλλοι ανακοίνωσαν ότι ο Θεός είχε πεθάνει. Όμως, η Γαλλία δεν μπορούσε να καταστρέψει την Αγία Γραφή ή το μήνυμά της.