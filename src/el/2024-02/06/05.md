---
title:  Οι «Δυο Μαρτυρες» Ανασταινονται
date:  08/05/2024
---

`Διαβάστε Αποκ. 11:11. Τι συνέβη στην Αγία Γραφή;`

Στο τέλος της Γαλλικής Επανάστασης, η Αγία Γραφή “αναστήθηκε”. Ασφαλώς, εδώ βλέπουμε ότι μετά τη Γαλλική Επανάσταση όλοι οι άνθρωποι άρχισαν να μελετούν τον Λόγο του Θεού. Η μελέτη του Λόγου τούς έδωσε μια νέα πνευματική ζωή. Είδαν ότι η Αγία έγινε και πάλι ισχυρή στη ζωή των ανθρώπων. Τότε, ο γαλλικός λαός έδειξε σεβασμό στην Αγία Γραφή. Στα τέλη του 1700, πολλοί άνθρωποι ταξίδεψαν μακριά για να διακηρύξουν τα χαρμόσυνα νέα. Ένας από αυτούς ήταν ο Ουίλλιαμ Κάρεϊ, ο οποίος ταξίδεψε ως την Ινδία. Μετέφρασε τον Λόγο του Θεό σε αρκετές Ινδικές διαλέκτους. Οι εκκλησίες των Προτεστάντων έστειλαν εργάτες του Ευαγγελίου σε όλη την υφήλιο.

Πολύ σύντομα, μετά τη Γαλλική Επανάσταση, η Βιβλική αλήθεια εισχώρησε σε πολλές χώρες. Η επιτυχία των εργατών του Ευαγγελίου είναι ο ζωντανός Λόγος του Θεού. Κατά τη διάρκεια της Γαλλικής Επανάστασης, πολλοί πίστευαν ότι η αλήθεια της Αγίας Γραφής είχε πεθάνει. Όμως, συνέχισε να ζει στην καρδιά των ανθρώπων. Μετά τη Γαλλική Επανάσταση, η Αγία Γραφή επέστρεψε στη ζωή, όπως υποσχέθηκε στην Αποκ. 11:11.

«Ο άθεος Βολταίρος καυχησιολογώντας είπε κάποτε: “Βαρέθηκα να ακούω διαρκώς ότι δώδεκα άνθρωποι εδραίωσαν τη Χριστιανική θρησκεία. Εγώ θα αποδείξω ότι ένας μόνο άνθρωπος φθάνει για να την ανατρέψει.” Γενεές ολόκληρες πέρασαν από το θάνατο του Βολταίρου. Εκατομμύρια απίστων τάχθηκαν στο πλευρό του στον πόλεμο κατά της Γραφής. Όχι όμως μόνο δεν καταστράφηκε αυτή, αλλά εκεί όπου υπήρχαν εκατό Γραφές την εποχή του Βολταίρου, σήμερα υπάρχουν δέκα, μπορεί και εκατό, χιλιάδες αντίτυπα του λόγου του Θεού. Σύμφωνα με τα λόγια ενός πρωτεργάτη της Μεταρρύθμισης, “η Γραφή είναι ένα αμόνι που πάνω του φαγώθηκαν χτυπώντας πολλά σφυριά.”» Έ. Χουάιτ., Τ.Π.Σ., σελ. 342.

`Διαβάστε Ψαλ. 119:89 και 111:7, 8. Τι μας λένε αυτά τα εδάφια για την Αγία Γραφή; Γιατί μπορούμε να την εμπιστευόμαστε;`

Μπορεί οι άνθρωποι να εναντιώνονται στις Βιβλικές αλήθειες, ίσως προσπαθούν να σταματήσουν τους άλλους από το να πιστεύουν σε αυτή, όμως η Αγία Γραφή ποτέ δεν θα καταστραφεί. Είναι λυπηρό, αλλά πολλοί Χριστιανοί σήμερα διερωτώνται αν κάποια μέρη της είναι αληθινά. Δεν πρέπει να αφήσουμε αυτές τις ανυπόστατες αντιλήψεις να μας παραπλανήσουν. Ο Λόγος του Θεού είναι ζωντανός σήμερα. Η Αγία Γραφή μιλάει στην καρδιά των ανθρώπων. Δίνει νέα ζωή στον καθένα που θα ακολουθήσει τις διδασκαλίες της.