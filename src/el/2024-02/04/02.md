---
title:  Σεβαστειτε Τον Θεο
date:  21/04/2024
---

`Διαβάστε Δαν. 7:23-25 και Αποκ. 12:6, 14. Για ποια χρονική περίοδο της ιστορίας μιλούν αυτά τα εδάφια;`

Όταν ο λαός του Θεού είναι πιστός σε Αυτόν, ο Σατανάς οργίζεται. Τότε, συνεργάζεται με τους ακολούθους του για να επιτεθούν στον λαό του Θεού. Ο Δανιήλ έγραψε για την επερχόμενη περίοδο όπου οι πάπες θα ξεκινούσαν «πόλεμο με τους αγίους» (Δαν. 7:21) και «θα κατατρέχει τους αγίους του Υψίστου» (Δαν. 7:25). Ο απ. Ιωάννης αναφέρει ότι εκείνη την περίοδο η αληθινή εκκλησία του Θεού κρύφτηκε στην έρημο. Εκεί, ο Θεός την φρόντισε, «για καιρόν και καιρούς και μισόν καιρόν» (Απόκ. 12:14). Στην Αποκ. 12:6 προσθέτει, «Και η γυναίκα έφυγε στην έρημο, όπου έχει έναν ετοιμασμένον τόπο από τον Θεό». Πώς φροντίζει ο Θεός τον λαό Του στην έρημο; Τους έθρεψε με την αλήθεια του ευαγγελίου Του. Οι Βιβλικές αλήθειες ενίσχυσαν τον λαό Του κατά τη διάρκεια αυτής της μακράς, σκοτεινής περιόδου της ιστορίας, όταν οι πάπες έλεγχαν τόσο την εκκλησία όσο και τους αυτοκράτορες.

Ναι, ο Θεός δημιούργησε ένα ασφαλές μέρος για τον λαό Του κατά τη διάρκεια εκείνης της σκοτεινής περιόδου. Ακόμα και στις χειρότερες περιστάσεις, ο Θεός έχει πάντα ένα ασφαλές καταφύγιο για τα πιστά παιδιά Του. Τον καιρό των τρομερών δοκιμασιών, ο λαός του Θεού μπορεί πάντα να εφησυχάζει στην αγάπη και τη φροντίδα του Θεού για αυτούς (Ψαλ. 46)

Τόσο τα 1.260 χρόνια στην Αποκ. 12:6 όσο και τα 3,5 έτη στην Αποκ. 12:14 μιλούν για την ίδια χρονική περίοδο στην ιστορία. (Με βάση τη μαθηματική πράξη, 3,5 έτη x 360 ημέρες ενός ιουδαϊκού έτους = 1.260 ημέρες). Οι προφητείες της Αγίας Γραφής για τον χρόνο συχνά χρησιμοποιούν σύμβολα ή απεικονίσεις. Στο βιβλίο του Δανιήλ και της Αποκάλυψης, μια μέρα ισούται με ένα έτος. Αυτός ο σημαντικός κανόνας για τον χρόνο ονομάζεται κανόνας ημέρας-έτους. Η Αγία Γραφή μιλάει για αυτό στους Αρ. 14:34 και στο Ιεζ. 4:6.

Πότε ξεκίνησαν τα 1.260 ημερονύχτια; Αυτή η χρονική περίοδος ξεκίνησε όταν οι Ρωμαίοι εκδίωξαν τους Οστρογότθους από τη Ρώμη, το 538 μ.Χ. Οι Οστρογότθοι ήταν ένας ξένος λαός. Μετά τον διωγμό τους, ξεκίνησε μια σκοτεινή περίοδος στην ιστορία. Αυτή η περίοδος ονομάζεται Μεσαίωνας. Εκείνη την εποχή, πολλοί Χριστιανοί θανατώθηκαν επειδή υπάκουαν στον Λόγο του Θεού. Ο θάνατός τους είναι μόνο μια αναπαύση μέχρι να επιστρέψει ο Χριστός. Η σκοτεινή περίοδος του Μεσαίωνα συνεχίστηκε για 1.260 χρόνια, έως το 1.798 μ.Χ.. Εκείνη τη χρονιά, ο Γάλλος στρατηγός Μπερτιέ απομακρύνει τον πάπα από τη Ρώμη.

`ΣΚΕΨΗ: Πώς τα βιβλία του Δανιήλ και της Αποκάλυψης  ενισχύουν την πίστη μας;`