---
title:  Το Φως Νικα Το Σκοταδι
date:  22/04/2024
---

`Ποια προειδοποίηση διαβάζουμε στον Ιούδα 1:3, 4; Πώς αυτή η προειδοποίηση μας βοηθά να κατανοήσουμε τι συνέβη αργότερα στη χριστιανική εκκλησία;`

Το βιβλίο του Ιούδα γράφτηκε λίγο πριν το 65 μ.Χ.. Ο Ιούδας έγραψε αυτό το βιβλίο για τους Χριστιανούς. Τους ενθαρρύνει, «να αγωνίζεστε για την πίστη, η οποία μία φορά για πάντα παραδόθηκε στους αγίους» (Ιούδα 1:3). Τους προειδοποιεί για τον κίνδυνο στον οποίο βρίσκονται: «Επειδή, μερικοί άνθρωποι εισχώρησα λαθραία, οι οποίοι είχαν από τον παλιό καιρό προαναγγελθεί σ’ αυτήν την καταδίκη, ασεβείς, που μεταστρέφουν τη χάρη του Θεού μας σε ασέλγεια» (Ιούδα 1:4).

Η προειδοποίηση του Ιούδα ήταν χρήσιμη για τους Χριστιανούς την περίοδο του Μεσαίωνα. Εκείνη την εποχή, λανθασμένες διδασκαλίες εισχώρησαν στην εκκλησία. Οι ηγέτες της εκκλησίας ανάμιξαν τις ανθρώπινες αντιλήψεις με τις αλήθειες της Αγίας Γραφής. Όμως, οι πιστοί ακόλουθοι του Θεού στάθηκαν πιστοί στις Βιβλικές αλήθειες. Μια ομάδα Χριστιανών ήταν και οι Βαλδένσιοι που ζούσαν στα ψηλά βουνά της Ευρώπης. Πίστευαν ότι ο Ιησούς ήταν ο Μόνος που μπορούσε να απευθυνθεί για αυτούς στον Θεό για να τους βοηθήσει. Αυτή η ομάδα πιστών, δέχθηκε την Αγία Γραφή ως το βιβλίο με τους κανόνες για τη ζωή τους.

`Διαβάστε Αποκ. 2:10. Ποια υπόσχεση δίνει ο Θεός σε αυτό το εδάφιο σε όσους πεθαίνουν για την πίστη τους;`

Ο Ιησούς δίνει αυτήν την υπόσχεση στην εκκλησία της Σμύρνης. Ένας από τους επικρατέστερους θεούς της περιοχής ήταν ο Διόνυσος. Ήταν ο θεός τους κρασιού και του θερισμού. Όταν οι ιερείς ή οι πνευματικοί ηγέτες πέθαιναν, στην τελετή της ταφής τους τοποθετούνταν στο κεφάλι τους ένα στεφάνι. Στην Αποκ. 2:10, ο απ. Ιωάννης γράφει για ένα άλλο στεφάνι: το στεφάνι της ζωής. Ο Θεός θα τοποθετήσει το στεφάνι της ζωής στο κεφάλι των ακολούθων του, οι οποίοι θα νικήσουν τη μάχη ενάντια στον Σατανά.

Η υπόσχεση για το στεφάνι της ζωής δίνει θάρρος στους πιστούς να πεθάνουν για Αυτόν, αν χρειαστεί. Το υποσχόμενο  στεφάνι της ζωής βοήθησε τους Βαλδένσιους να παραμείνουν δυνατοί όταν υπέφεραν ή πέθαιναν για την πίστη τους. Γνώριζαν ότι θα δουν τον Χριστό και θα ζήσουν μαζί Του για πάντα. Το στεφάνι της ζωής είναι μια υπόσχεση και για εμάς σήμερα. Ίσως να περνάμε δύσκολες στιγμές τώρα, όμως το στεφάνι της ζωής μάς περιμένει, εάν το βλέμμα μας είναι προσηλωμένο στον Ιησού.

`ΣΚΕΨΗ: Με ποιον τρόπο αντλείτε θάρρος στις δύσκολες στιγμές; Τι σας τρομάζει; Ποιες υποσχέσεις σάς βοηθούν σε αυτούς τους δύσκολους καιρούς;`