---
title:  Υπερασπιζοντας Με Θαρρος Την Αληθεια Του Ευαγγελιου
date:  20/04/2024
---

> <p>Εδαφιο Μνημης</p>
>  «Και όπως ο Μωυσής ύψωσε το φίδι μέσα στην έρημο, έτσι πρέπει να υψωθεί ο Υιός τού ανθρώπου· για να μη χαθεί καθένας ο οποίος πιστεύει σ’ Αυτόν, αλλά να έχει αιώνια ζωή.» Ιωάννη 3:14, 15

### Για τη μελέτη αυτής της εβδομάδας, διαβάστε
Δαν. 7:23-25,  Ιούδα 1:3, 4,  Πράξ. 5:28-32,  Τ.Π.Σ. κεφ. 4-6.

Η Σμύρνη της Τουρκίας είναι μία από τις πόλεις που αναφέρονται από τον απ. Ιωάννη στο βιβλίο της Αποκάλυψης. Τον 1ο και τον 2ο μ.Χ. αιώνα ζούσαν στην Σμύρνη 100.000 κάτοικοι. Ήταν μια πλούσια πόλη και οι πολίτες ήταν πολύ αφοσιωμένοι στον αυτοκράτορα της Ρώμης.

Κάθε χρόνο, οι ηγέτες της Σμύρνης διέταζαν όλους τους κατοίκους της πόλης να κάψουν ευωδιαστά μπαχαρικά και να προσφέρουν το άρωμά τους στους ρωμαϊκούς θεούς. Τον 2ο αιώνα, μια ισχυρή κοινότητα Χριστιανών ζούσε στην περιοχή. Ο Πολύκαρπος ήταν ηγέτης της τοπικής εκκλησίας. Κάηκε ζωντανός στη δημοτική πλατεία της Σμύρνης, επειδή αρνήθηκε να προσφέρει μπαχαρικά για τους ρωμαϊκούς θεούς. Λίγο πριν οι ηγέτες κάψουν τον Πολύκαρπο, του ζήτησαν για τελευταία φορά να εγκαταλείψει την πίστη του στον Ιησού. Ο Πολύκαρπος τους απάντησε, «Υπηρετώ τον Ιησού εδώ και 86 χρόνια. Ποτέ δεν με απογοήτευσε. Πώς μπορώ να πω κάτι ενάντια στον Κύριό μου που με έσωσε;»

Ανά τους αιώνες, πολλοί άνθρωποι επέλεξαν να πεθάνουν για τη πίστη τους. Αρνήθηκαν να απορρίψουν τον Ιησού για να σώσουν τη ζωή τους. Η ιστορίες τους μας ενθαρρύνουν και μας γεμίζουν ελπίδα. Αυτή την εβδομάδα, θα μελετήσουμε σημαντικούς λόγους που οδήγησαν αυτούς τους Χριστιανούς στο να παραμείνουν πιστοί στον Ιησού, ακόμα και όταν θανατώνονταν.