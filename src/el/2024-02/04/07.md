---
title:  Περαιτέρω Μελέτη
date:  26/04/2024
---

«Χωρίς να τους μεταδώσει ολόκληρο το φως που επρόκειτο να δοθεί μελλοντικά στον κόσμο, ο Θεός φώτισε τις διάνοιες των δύο εκλεκτών εκείνων ανθρώπων, αποκαλύπτοντάς τους πολλές πλάνες της Ρωμαϊκής εκκλησίας. Ματαχειριζόμενος τους δύο δούλους Του, ο Θεός έβγαζε το λαό Του έξω από τα σκοτάδια του Καθολικισμού. Αλλ’ έμελλαν να συναντήσουν πολλά και σοβαρά εμπόδια στο δρόμο τους, γι’ αυτό και τους οδηγούσε βήμα προς βήμα, σύμφωνα με την αντοχή τους. Δεν ήταν σε θέση να δεχθούν όλο μαζί το φως. Θα μπορούσαν και να στραφούν μακριά από αυτό, όπως συμβαίνει με άτομα που, αφού παραμείνουν για πολύ καιρό στο σκότος, αντικρύζουν ξαφνικά την εκτυφλωτική λάμψη του ηλίου το καταμεσήμερο. Γι’ αυτό το λόγο ο Θεός το απεκάλυψε στους αρχηγούς κατά μικρές δόσεις ώστε να μπορέσει ο λαός λίγο – λίγο να το χωνέψει. Από γενεά σε γενεά, άλλοι καθιερωμένοι εργάτες θα επακολουθούσαν για να οδηγήσουν τον κόσμο μακρύτερα ακόμη πάνω στο μονοπάτι της Μεταρρύθμισης.» Ε. Χουάιτ, Τ.Π.Σ., σελ. 116.

«Σ’ ένα άλλο γράμμα προς έναν ιερέα που είχε γίνει πιστός μαθητής του ευαγγελίου, ο Χους αναφερόταν με μεγάλη ταπεινοφροσύνη στα προσωπικά του σφάλματα, κατακρίνοντας τον εαυτό του για “την ικανοποίηση που είχε αισθανθεί φορώντας τα πολυτελή άμφια και για τον καιρό που άφησε να πάει χαμένος με ανάξιες λόγου ασχολίες.” Κατόπιν πρόσθετε τις ακόλουθες συγκινητικές παραινέσεις: “Είθε τη σκέψη σου να απασχολεί η δόξα του Θεού και η σωτηρία των ψυχών και όχι η απόκτηση προνομίων και πρόσκαιρων αγαθών. Πρόσεχε μη επιδίδεσαι στο στολισμό του σπιτιού σου περισσότερο από το στολισμό της ψυχής σου. Και πάνω απ’ όλα, δώσε όλη σου την προσοχή στο πνευματικό οικοδόμημα. Έσο ευλαβικός και καταδεκτικός προς τους φτωχούς και μη καταναλώνεις την ύπαρξή σου στις ευωχίες. Αν δεν αλλάξεις τη ζωή σου αποφεύγοντας τους πλεονασμούς, φοβούμαι ότι θα τιμωρηθείς σκληρά σαν εμένα”…» Ε. Χουάιτ, Τ.Π.Σ., σελ. 119.

**Ερωτήσεις για συζήτηση**

`1.	 Γιατί ο Θεός μάς δίνει τις Βιβλικές αλήθειες τμηματικά και όχι μονομιάς; Πώς αυτός ο σημαντικός κανόνας μας βοηθά να κατανοήσουμε τον καλύτερο τρόπο να διακηρύξουμε τις αλήθειες της Αγίας Γραφής σε άλλους ανθρώπους;`

`2.	 Πώς συνδέονται οι καινούργιες Βιβλικές αλήθειες με εκείνες που ήδη δεχτήκαμε και πιστεύουμε; Γιατί οι καινούργιες Βιβλικές αλήθειες δεν πρέπει ποτέ να έρχονται σε αντίθεση με το «φως» που λάβαμε κάποτε;`

`3.	 Όπου κι αν ζείτε, οι αντιλήψεις, οι συνήθειες και τα πιστεύω της κοινωνίας που σας περιβάλλει, κατά κάποιον τρόπο θα έρχονται σε αντίθεση με τις διδασκαλίες της Αγίας Γραφής. Ποιες είναι μερικές από αυτές τις αντιλήψεις, τις συνήθειες και τα πιστεύω στην κοινωνία που ζείτε; Ποιος νομίζετε ότι είναι ο καλύτερος τρόπος να λύσετε αυτό το πρόβλημα; Με ποιον τρόπο θα το διαχειριζόταν η εκκλησία; Πώς μπορούμε να είμαστε καλοί πολίτες, ενώ δεν εγκαταλείπουμε τα πιστεύω μας και τις Βιβλικές αλήθειες;`

`4.	Πώς το γράμμα του Τζον Χους, στην ημέρα της Πέμπτης, αλλάζει τον τρόπο σκέψης μας; Τι σας άρεσε περισσότερο στο γράμμα του;`