---
title:  Ο Τζον Ουκλιφ
date:  24/04/2024
---

`Διαβάστε Ψαλ. 19:7-11,  119:140, 162 και Ιερ. 15:16. Τι πίστευαν ο Δαβίδ και ο Ιερεμίας για την Αγία Γραφή; Πώς αυτές οι απόψεις για την Αγία Γραφή βοηθούν στο να ξεκινήσει η Μεταρρύθμιση; Η Μεταρρύθμιση πραγματοποιήθηκε γύρω στο 1.500 μ.Χ. στην Ευρώπη, όταν κάποιοι άνθρωποι έφεραν μεγάλες αλλαγές στην Καθολική θρησκεία. Αυτοί οι άνθρωποι απέρριψαν τις ψευδείς διδασκαλίες της Καθολικής Εκκλησίας. Οι αλλαγές που έκαναν οδήγησαν στο ξεκίνημα των Προτεσταντικών Εκκλησιών.`

Οι πρωτεργάτες της Μεταρρύθμισης αγαπούσαν και μελετούσαν την Αγία Γραφή. Καθώς μελετούσαν, το Άγιο Πνεύμα τούς άλλαζε. «Ο χαρακτήρας του Ουίκλιφ αποτελεί απόδειξη της αναμορφωτικής και εκπαιδευτικής ιδιότητας των Αγίων Γραφών. Η Βίβλος τον έκαμε αυτό που ήταν. Η προσπάθεια που καταβάλλεται για την κατανόηση των μεγάλων αποκαλυπτικών αληθειών της αναζωογονεί και ενδυναμώνει όλες τις ιδιότητες του ανθρώπου. Επιφέρει ευρύτητα πνεύματος, οξύτητα αντίληψης, ωριμότητα κρίσης. Πάνω από κάθε άλλη μελέτη, η μελέτη της Βίβλου εξευγενίζει κάθε σκέψη, αίσθημα και σκοπό. Χορηγεί σταθερότητα, υπομονή, θάρρος και αντοχή. Εξευγενίζει τον χαρακτήρα και καθαγιάζει την ψυχή. Η προσεκτική, ευλαβική μελέτη των Γραφών, φέροντας τη σκέψη του μαθητή σε άμεση επαφή με τη διάνοια του Απείρου Θεού, θα απέδιδε στην κοινωνία άτομα με ανώτερη, ακμαιότερη νοημοσύνη και με ευγενέστερες αρχές απ’ ότι η πιο επιμελημένη εκπαίδευση που μπορεί να προσφέρει η ανθρώπινη φιλοσοφία.» Ε. Χουάιτ, Τ.Π.Σ., σελ. 106.

`Διαβάστε Β’ Τιμ. 2:1-3. Ποια συμβουλή δίνει ο απ. Παύλος στον Τιμόθεο για τη διακήρυξη της Βιβλικής αλήθειας;`

Πριν την εποχή του Τζον Ουίκλιφ, ένα πολύ μικρό μέρος της Αγίας Γραφής είχε μεταφραστεί στην αγγλική γλώσσα. Ο Ουίκλιφ πέρασε τη ζωή του μεταφράζοντας την Αγία Γραφή στα αγγλικά, για δύο λόγους: Πρώτον, ο Λόγος του Θεού άλλαξε τη ζωή του. Δεύτερον, η καρδιά του Ουίκλιφ ήταν γεμάτη με την αγάπη του Ιησού. Έτσι, ήθελε να μοιραστεί τις αλήθειες της Αγίας Γραφής με άλλους.

Μετά τον θάνατο του Ουίκλιφ, ο Πάπας διέταξε την εκταφή και την αποτέφρωσή του. Η τέφρα του σκορπίστηκε στο ποτάμι και από εκεί, παρασύρθηκε στη θάλασσα. Κατά τον ίδιο τρόπο οι Βιβλικές αλήθειες ταξίδεψαν μακριά λόγω του έργου του Ουίκλιφ.