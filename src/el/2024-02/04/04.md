---
title:  Το Θαρρος Να Σταθουμε
date:  23/04/2024
---

`Συγκρίνετε Πράξ. 5:28-32, Εφεσ. 6:10-12 και Αποκ. 3:11. Ποιος σημαντικός κανόνας υπάρχει σε αυτά τα εδάφια; `

Οι Βαλδένσιοι ήταν πιστοί στον Θεό. Υπάκουαν στις εντολές Του. Πίστευαν ότι η Αγία Γραφή ήταν το βιβλίο με τους κανόνες για τη ζωή τους. Λάτρευαν τον Ιησού και όχι τον Πάπα. Η διάνοιά τους ήταν γεμάτη με τις ιστορίες της Κ.Δ. σχετικά με την πίστη και το θάρρος.

Όπως οι ακόλουθοι του Ιησού και ο απ. Πέτρος, οι Βαλδένσιοι μπορούσαν να πουν, «πρέπει να πειθαρχούμε στον Θεό μάλλον παρά στους ανθρώπους.» (Πράξ. 5:29). Κατανόησαν πλήρως τη συμβουλή του απ. Παύλου, «να ενδυναμώνεστε στον Κύριο, και στην κυριαρχική εξουσία της δύναμής Του» (Εφεσ. 6:10). Ακολούθησαν την προτροπή του Ιησού: «Πρόσεξε, έρχομαι γρήγορα· κράτα εκείνο που έχεις, για να μη λάβει κανένας το στεφάνι σου» (Αποκ. 3:11). Οι Βαλδένσιοι αρνήθηκαν να υπακούσουν στις διδασκαλίες της Ρώμης. Αυτοί οι γενναίοι άνθρωποι της πίστης είχαν το θάρρος να υπερασπιστούν τις Βιβλικές αλήθειες.

Οι Βαλδένσιοι ήταν μία από τις πρώτες ομάδες που μετέφρασαν της Αγία Γραφή στη γλώσσα τους. Ο Jean Leger ήταν ένας Βαλδένσιος που δημιούργησε αντίγραφα της Αγίας Γραφής. Έγραψε για το έργο του, αναφέροντας το πώς συνεργάστηκαν σε ομάδες για να φτιάξουν χειρόγραφα αντίγραφα της Αγίας Γραφής.

Οι Βαλδένσιοι εργάζονταν κρυφά. Αντέγραψαν την Αγία Γραφή στα ορεινά της Βόρειας Ιταλίας και της Νότιας Γαλλίας. Οι γονείς δίδασκαν τα παιδιά από τα πρώτα τους χρόνια να απομνημονεύουν μεγάλες περικοπές τής Αγίας Γραφής.

Αργότερα, όταν αυτά μεγάλωσαν, ταξίδεψαν στην Ευρώπη ως έμποροι. Μοιράστηκαν τις Βιβλικές αλήθειες με τους πελάτες τους. Μερικοί νεαροί Βαλδένσιοι φοίτησαν σε πανεπιστήμια. Όταν τους δινόταν η ευκαιρία, μελετούσαν τις αλήθειες του Ευαγγελίου με άλλους μαθητές. Την κατάλληλη στιγμή, τους έδιναν τα πολύτιμα αντίγραφα της Αγίας Γραφής. Πολλά από αυτά τα γενναία παιδιά θανατώνονταν επειδή διακήρυτταν τις Βιβλικές αλήθειες ή δημιουργούσαν χειρόγραφα του Λόγου του Θεού. Οι Βαλδένσιοι δεν κατανοούσαν όλες τις Βιβλικές αλήθειες. Όμως, διακήρυτταν όσες γνώριζαν και μοίραζαν αντίγραφα σε κάθε ευκαιρία. Η διακήρυξη του Ευαγγελίου διατηρούσε τις αλήθειες του ζωντανές για εκατοντάδες χρόνια.

`ΣΚΕΨΗ: Στις Παρ. 4:18, ο Σολομώντας λέει ότι οι άνθρωποι που ζουν με δικαιοσύνη είναι όπως το λαμπρό φως. Πώς μπορούμε να είμαστε σαν τους Βαλδένσιους και να αφήσουμε το φως του Ιησού να λάμψει στην κοινωνία που ζούμε;`