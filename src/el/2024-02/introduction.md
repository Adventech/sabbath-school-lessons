## Εισαγωγη

### Η διαμαχη αναμεσα στο καλο και το κακο

Τι θα απαντούσατε αν κάποιος σας ρωτούσε, «Ποιο είναι το πιο σημαντικό θέμα στην Αγία Γραφή;» Ο Ιησούς; Το σχέδιο του Θεού για τη σωτηρία των αμαρτωλών; Ο Σταυρός; Όλα αυτά τα θέματα είναι σημαντικά. Όμως, είναι μέρος ενός ευρύτερου θέματος στην Αγία Γραφή: του υπερκόσμιου πολέμου ανάμεσα στο καλό και το κακό.

Αυτός ο πόλεμος άρχισε στον ουρανό όταν ο Εωσφόρος ξεκίνησε πόλεμο ενάντια στον Θεό. Σε τι αφορά αυτός ο πόλεμος; Η απάντηση ίσως σας εκπλήξει. Στην αγάπη του Θεού. Είναι ο Θεός ένας Θεός αγάπης; Ενδιαφέρεται για την υγεία και την ευτυχία των δημιουργημάτων Του; Ή ενδιαφέρεται μόνο για τον Εαυτό Του και απαιτεί από όλους να Τον υπακούν τυφλά;

Η μελέτη αυτής της τριμηνίας αναζητά απαντήσεις σε αυτά τα ερωτήματα. Επίσης, μέσα από τον Λόγο του Θεού θα δούμε την ανθρώπινη ιστορία από την οπτική του Θεού. Θα μελετήσουμε τι έχει να μας πει η Αγία Γραφή για την πλευρά του Θεού για την ιστορία από την εποχή του Ιησού έως τις μέρες μας και μετά. Ο Θεός είναι αγάπη. Έτσι, ό,τι κάνει είναι αποτέλεσμα της αγάπης Του, ακόμα κι αν οι άνθρωποι ή οι άγγελοι δεν μπορούν πάντα να κατανοήσουν τις ενέργειές Του. Αντιλαμβανόμαστε όλο και περισσότερο την αγάπη του Θεού, καθώς ο πόλεμος ανάμεσα στο καλό και το κακό συνεχίζεται. Στον Σταυρό βλέπουμε, ως επί το πλείστον, την αγάπη του Θεού. Στον Γολγοθά, ο Θεός έδειξε την αγάπη Του σε όλο τον ουρανό και τη γη, όταν ο Ιησούς έδωσε τη ζωή Του για να σώσει την ανθρωπότητα. Στον σταυρό, ο Ιησούς κέρδισε τη μάχη εναντίον του Σατανά. Ο Σταυρός είναι η υπόσχεση ότι ο Θεός θα καταστρέψει την αμαρτία και τον Διάβολο για πάντα.

Εντωμεταξύ, ο πόλεμος ανάμεσα στο καλό και το κακό συνεχίζεται. Ο Σατανάς προσπάθησε να εξολοθρεύσει τον Ιησού στον σταυρό. Έπειτα, προσπάθησε να εξοντώσει τον λαό του Θεού, την εκκλησία του Θεού και θανάτωσε εκατομμύρια Χριστιανούς. Όμως, ο Θεός ήταν πάντα με τον λαό Του. Ποτέ δεν θα τους εγκαταλείψει.

Αυτή την τριμηνία, θα δούμε τι έχει ήδη συμβεί στον υπερκόσμιο πόλεμο μεταξύ Θεού και Σατανά. Θα ξεκινήσουμε με τον πόλεμο του Εωσφόρου στον ουρανό. Θα εξετάσουμε τα σημαντικά θέματα αυτού του πολέμου. Επίσης, θα μελετήσουμε για το θάρρος των Βαλδένσιων, οι οποίοι παρέμειναν πιστοί στον Θεό όταν ο Σατανάς χρησιμοποίησε την εκκλησία για να τους επιτεθεί λόγω της πίστης τους. Θα μάθουμε για τους Διαμαρτυρόμενους που στάθηκαν με θάρρος για την αλήθεια της Αγίας Γραφής. Παρέμειναν πιστοί στον Θεό και την Αγία Γραφή όταν βασανίστηκαν, αλυσοδέθηκαν, κάηκαν ζωντανοί ή δολοφονήθηκαν.

Η Έ. Χουάιτ μιλάει για αυτούς τους ήρωες της πίστης: «Για αυθεντία τους είχαν Γραφή και με βάση τη διδασκαλία της δοκίμαζαν κάθε δόγμα και κάθε προβαλλόμενο ισχυρισμό. Η πίστη στο Θεό στο Λόγο Του ενίσχυαν τους αγίους εκείνους ανθρώπους όταν κατέθεταν το σκήνωμά τους πάνω στους μαρτυρικούς βωμούς.» Τ.Π.Σ., σελ. 294.

Αυτή την τριμηνία, θα δούμε τη ζωή μερικών από αυτούς τους ήρωες της Μεταρρύθμισης που είναι: Ο Γούκλιφ, ο Χους, ο Ιερώνυμος, ο Λούθηρος και ο Γουέσλεη. Η Μεταρρύθμιση έγινε γύρω στο 1.500 μ.Χ. στην Ευρώπη, όταν οι θρησκευτικοί ηγέτες έκαναν μεγάλες αλλαγές στην Καθολική θρησκεία, αυτοί οι πιστοί απέρριψαν τις επίπλαστες διδασκαλίες της Καθολικής εκκλησίας. Αυτές οι αλλαγές οδήγησαν στο ξεκίνημα των Διαμαρτυρόμενων εκκλησιών. Οι ηγέτες της Μεταρρύθμισης πίστευαν ότι ο Θεός μάς σώζει με το έλεός Του μέσω του Ιησού. Αργότερα, ο Ουίλιαμ Μίλλερ αποδέχτηκε αυτή την ιδέα και άρχισε να κηρύττει ότι ο Χριστός θα επέστεφε το 1.844 μ.Χ.

Ο Θεός ξεκίνησε τη Χριστιανική Εκκλησία των Αντβεντιστών της Εβδόμης Ημέρας, οικοδομώντας την επάνω στους σημαντικούς κανόνες και τα πιστεύω της Μεταρρύθμισης. Ο Θεός έχει ένα πολύ ξεχωριστό σχέδιο για την Εκκλησία των Αντβεντιστών της Εβδόμης Ημέρας στον έσχατο καιρό. Ο Θεός θέλει η εκκλησία Του να κηρύξει και να διδάξει τις σημαντικές Βιβλικές αλήθειες που ήταν κρυμμένες για εκατοντάδες χρόνια. Επίσης, ο Κύριος έδωσε στην Εκκλησία των Αντβεντιστών της Εβδόμης Ημέρας την αποστολή να αναγγείλει σε όλη τη γη τα μηνύματα των Τριών Αγγέλων της Αποκάλυψης 14/ιδ’ 6-12 που είναι η τελική προειδοποίηση του Θεού σε έναν πλανήτη που σύντομα θα φτάσει στο τέλος του.

Ο Σατανάς απεχθάνεται τα μήνυματα των Τριών Αγγέλων. Στο βιβλίο της Αποκάλυψης, ο απ. Ιωάννης αναφέρεται στον δράκο ως μια απεικόνιση του Σατανά: «Και ο δράκοντας οργίστηκε ενάντια στη γυναίκα, και πήγε να κάνει πόλεμο με τους υπόλοιπους από το σπέρμα της, που τηρούν τις εντολές τού Θεού και έχουν τη μαρτυρία τού Ιησού Χριστού» (Αποκ. 12/ιβ’ 17). Θα μελετήσουμε τα τελευταία γεγονότα στον πόλεμο μεταξύ Θεού και Σατανά. Θα μάθουμε πώς η αγάπη του Θεού θα κερδίσει τον Σατανά και τον στρατό των αγγέλων του. Αφότου ο Σατανάς και οι ακόλουθοί του εξαλειφθούν, ο Θεός θα κάνει Νέους Ουρανούς και Νέα Γη.

Θα μελετήσουμε τι λέει η Αγία Γραφή για το τέλος της ανθρωπότητας. Επίσης, θα χρησιμοποιήσουμε το βιβλίο της Έ. Χουάιτ «Η Τελική Παγκόσμια Σύρραξη», για την περιγραφή του πολέμου ανάμεσα στον Θεό και τον Σατανά. Στην αρχή κάθε μαθήματος θα αναφέρονται τα κεφάλαια της Τελικής Παγκόσμιας Σύρραξης που θα διαβάζουμε για περαιτέρω μελέτη. Είθε όλοι μας να γνωρίσουμε ολοκληρωτικά «την αγάπη του Χριστού, που υπερβαίνει κάθε γνώση, για να γίνετε πλήρεις με ολόκληρο το πλήρωμα του Θεού.» (Εφεσ. 3/γ’ 19). Η προσευχή του απ. Παύλου για τους αναγνώστες του είναι η προσευχή μας για τον καθένα σας.