---
title:  Το Δευτερο Ιεραποστολικο Ταξιδι
date:   25/08/2018
---

### Για τη μελέτη αυτής της εβδομάδας, διαβάστε
Πράξ. 16, Ρωμ. 3:28, Γαλ. 2:16, Πράξ. 17, Α’ Κορ. 1:23, Πράξ. 18:1-10.

> <p>Εδαφιο μνημης</p>
> «Μη φοβού, αλλά ομίλει και μη σιωπήσης, Διότι εγώ είμαι μετά σου, και ουδείς θέλει επιβάλει χείρα επί σε διά να σε κακοποιήση, Διότι έχω λαόν πολύν εν τη πόλει ταύτη.» Πράξεις 18:9,10.

Στην Αντιόχεια, ο Παύλος και ο Βαρνάβας βοηθούσαν την εκκλησία συνεχίζοντας το ευαγγελιστικό έργο. Αυτή ήταν και η τελευταία φορά που συνεργάστηκαν, μιας και μετά από μία έντονη αντιπαράθεση χώρισαν. Ο λόγος της διαφωνίας τους ήταν ο Μάρκος, ο ανιψιός του Βαρνάβα (Κολ. 4:10). Όταν ο Παύλος προσκάλεσε τον Βαρνάβα να επισκεφτούν τις εκκλησίες που είχαν ιδρύσει στο πρώτο ταξίδι, ο Βαρνάβας ήθελε να πάρουν μαζί τους και τον Μάρκο. Ο Παύλος όμως αρνήθηκε, επειδή στο παρελθόν ο Μάρκος τους εγκατέλειψε (Πράξ. 13:13).

Ωστόσο, ο διαχωρισμός του Παύλου και του Βαρνάβα βγήκε σε καλό, επειδή έτσι καλύφτηκε μία ευρύτερη περιοχή. Ο Βαρνάβας με τον Μάρκο πήγαν στην Κύπρο, την πατρίδα του Βαρνάβα (Πράξ. 4:36). Στο μεταξύ, ο Παύλος κάλεσε τον Σίλα και πήγαν στη Συρία και την Κιλικία για να ενδυναμώσουν τις εκεί εκκλησίες. Πριν πάει στην Αντιόχεια, ο Παύλος είχε μείνει αρκετά χρόνια στην Ταρσό (Πράξ. 9:30, 11:25,26). Τώρα είχε την ευκαιρία να επισκεφτεί τις συναθροίσεις που είχε ιδρύσει εκεί. Ωστόσο, το σχέδιο που είχε ο Θεός για εκείνον ήταν πολύ μεγαλύτερο από αυτό που φανταζόταν.