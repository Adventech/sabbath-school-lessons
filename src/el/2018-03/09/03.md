---
title:  Στους Φιλιππους
date:   27/08/2018
---

Μόλις έφτασε στη Μακεδονία ο Παύλος και οι σύντροφοί του κατευθύνθηκαν στους Φιλίππους όπου και εδραίωσαν την πρώτη Χριστιανική συνάθροιση στην Ευρώπη. 

`Διαβάστε Πράξ. 16:11-24. Πού πήγαν οι ιεραπόστολοι το Σάββατο και γιατί; Τι τους συνέβη εκεί;`

Όποτε έφτανε ο Παύλος σε μία πόλη, κατά τη συνήθειά του επισκεπτόταν το Σάββατο την τοπική συναγωγή για να μιλήσει στους Ιουδαίους (Πράξ. 13:14, 42, 44, 17:1,2, 18:4). Το γεγονός ότι στους Φιλίππους πήγανε στον ποταμό για να προσευχηθούν μαζί με Ιουδαίους και Εθνικούς λατρευτές του Θεού, σημαίνει ότι στην πόλη δεν υπήρχε συναγωγή. Αυτό αποδεικνύει πως ο Παύλος δεν πήγαινε στις συναγωγές το Σάββατο μόνο για ευαγγελιστικό σκοπό, αλλά και επειδή είναι η ημέρα λατρείας. 

`Διαβάστε Πράξ. 16:25-34. Δείτε την ιστορία της αλλαγής του δεσμοφύλακα. Τι έπρεπε να κάνει για να σωθεί;`

Η απάντηση του Παύλου και του Σίλα προς τον δεσμοφύλακα εναρμονίζεται πλήρως με το ευαγγέλιο, επειδή η σωτηρία έχει να κάνει εξολοκλήρου με την πίστη στον Ιησού (Ρωμ. 3:28, Γαλ. 2:16). Φυσικά αυτό δεν σημαίνει ότι η πίστη στον Ιησού είναι η μόνη προϋπόθεση για τη βάπτιση, και ότι δεν είναι απαραίτητη η σωστή δογματική και πρακτική καθοδήγηση. Τι γνωρίζουμε για τον δεσμοφύλακα; Ήταν Ιουδαίος ή προσήλυτος στον Ιουδαϊσμό; Όποια κι αν ήταν η περίπτωση, χρειαζόταν να πιστέψει στον Ιησού και να Τον αποδεχτεί ως Κύριο και Σωτήρα. Μπορεί να ήταν ένας από τους Εθνικούς που ήδη γνώριζε και λάτρευε τον Θεό, όπως ο Κορνήλιος και η Λυδία (Πράξ. 16:14), ή μπορεί να είχε παρευρεθεί σε κάποιες από τις ομιλίες του Παύλου στην πόλη. Όπως και να έχει, η περίπτωσή του δεν μπορεί να χρησιμοποιηθεί ως δικαιολογία για γρήγορες βαπτίσεις.

`Σκεψη: Διαβάστε Πράξ. 16:31-34. Πόσο ολοκληρωμένη και πλήρης είναι η θυσία του Χριστού για εμάς; Πώς μπορούμε να αναπαυόμαστε στη δικαιοσύνη του Χριστού ως τη μοναδική μας ελπίδα για σωτηρία;`