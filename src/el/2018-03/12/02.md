---
title:  Ενωπιον Του Φηλιξ
date:   16/09/2018
---

Πέντε μέρες μετά τη μεταφορά του Παύλου στην Καισάρεια, ο αρχιερέας, κάποια μέλη του Συνεδρίου, και ένας επαγγελματίας ρήτορας με το όνομα Τέρτυλλος, «ενεφανίσθησαν στον ηγεμόνα κατά του Παύλου» (Πράξ. 24:1-9).

Αυτή είναι η μοναδική δική στο βιβλίο των Πράξεων όπου οι κατήγοροι προσέλαβαν δικηγόρο. Στην ετυμηγορία του, ο Τέρτυλλος προσπάθησε να κερδίσει την εύνοια του κυβερνήτη. Δεν ήταν αλήθεια ότι οι Ιουδαίοι, υπό την κυριαρχία του Φήλιξ, απόλαυσαν μια μακρά περίοδος ειρήνης. Για την ακρίβεια, κανένας άλλος κυβερνήτης δεν ήταν τόσο καταπιεστικός και βίαιος και αυτό είχε ως αποτέλεσμα να υπάρχει ξεσηκωμός των Ιουδαίων κατά της Ρωμαϊκής κυριαρχίας. Ο Τέρτυλλος, χρησιμοποιώντας τον τρόπο διοίκησης του κυβερνήτη, προσπάθησε να τον πείσει πως και σ’ αυτήν την περίπτωση θα πετύχαινε πολιτική σταθερότητα μόνο εάν έπαιρνε έντονα μέτρα. Στη συνέχεια πρόσαψε τρεις κατηγορίες στον Παύλο: (1) ότι ήταν φθοροποιός και υποκινούσε στάσεις μεταξύ των Ιουδαίων σε όλη την επικράτεια (Πράξ. 24:5), (2) ότι ήταν ο πρωτοστάτης της αίρεσης των Ναζωραίων (εδ. 5), αφήνοντας έτσι να εννοηθεί ότι ο Χριστιανισμός ήταν ένα επαναστατικό κίνημα, και (3) ότι προσπάθησε να βεβηλώσει τον ναό της Ιερουσαλήμ (εδ. 6).

`Διαβάστε Πράξ. 24:10-19. Ποια ήταν η απάντηση του Παύλου στις παραπάνω κατηγορίες;`

Ο Παύλος ανέφερε δύο σημεία που κατέρριπταν τις κατηγορίες: (1) η απουσία μαρτύρων (Πράξ. 24:18,19), οι οποίοι θα μπορούσαν να ακυρώσουν τη δίκη και (2) το γεγονός ότι οι Ιουδαίοι δεν κατηγόρησαν τον Παύλο στο Συνέδριο (εδ. 20) για κανέναν άλλο λόγο πέρα από την πίστη του για την ανάσταση των νεκρών (συγκρίνετε με Πράξ. 23:6). Ο Φήλιξ κατάλαβε αμέσως τη βαρύτητα των επιχειρημάτων του Παύλου, πολύ πιθανόν και λόγω της επαφής που είχε με τον Χριστιανισμό μέσω της Ιουδαίας συζύγου του Δρουσίλλης. Έτσι, αποφάσισε να αναβάλλει τις διαδικασίες μέχρι νεωτέρας (Πράξ. 24:22).

Η απόφαση του Φήλιξ (Πράξ. 24:24-27) μας δίνει αρκετά στοιχεία για τον χαρακτήρα του: αργοπορούσε, ήταν ανοικτός σε δωροδοκίες, και ήταν καιροσκόπος. Ο Παύλος δεν είχε πολλές πιθανότητες για μία δίκαιη ακρόαση από τον Φήλιξ.

`Σκεψη: Διαβάστε Πράξ. 24:16. Ο Παύλος προσπαθούσε να έχει «άπταιστον συνείδησιν προς τον Θεόν και προς τους ανθρώπους.» Τι σημαίνει αυτό; Τι πρέπει να αλλάξετε, εάν υπάρχει κάτι, για να μπορέσετε να πείτε και εσείς το ίδιο;`