---
title:  Περαιτερω Μελετη
date:   21/09/2018
---

«Μήπως τα λόγια αυτά θύμισαν στον Αγρίππα το παρελθόν της οικογένειάς του και τις άκαρπες προσπάθειές τους εναντίον Εκείνου για τον οποίο κήρυττε ο Παύλος; Σκέφτηκε τον προπάππου του Ηρώδη και το φόνο των αθώων παιδιών της Βηθλεέμ; Ή μήπως τον θείο του Αντύπα που αποκεφάλισε τον Ιωάννη τον Βαπτιστή; Θυμήθηκε μήπως τον πατέρα του, Αγρίππα Ι που εκτέλεσε τον απόστολο Ιάκωβο; Είδε στις τραγωδίες που συνέβησαν σ’ αυτούς τους βασιλείς, την δυσαρέσκεια του Θεού εξαιτίας των εγκλημάτων που διέπραξαν στους δούλους Του; Η πομπή που έγινε εκείνη την ημέρα, θύμισε στον Αγρίππα την ημέρα που ο πατέρας του, ο ισχυρός μονάρχης, βρέθηκε στην ίδια πόλη και με ευχαρίστηση άκουγε τα πλήθη να τον αποκαλούν θεό; Ξέχασε μήπως ότι μετά από αυτό το γεγονός πέθανε με φρικτό τρόπο; Σίγουρα κάτι από όλα αυτά πέρασε από το νου του Αγρίππα, αλλά η ματαιοδοξία και η υπερηφάνεια του που ενισχύθηκαν με την ένδοξη πομπή, εξαφάνισαν κάθε ευγενή σκέψη.» Ε. Χουάιτ, B.C., τομ. 6, σ. 1066,1067.

**Ερωτήσεις για συζήτηση**

`1.	 Πώς βλέπετε την απόφαση του Παύλου να κάνει έκκληση στον Καίσαρα; Ήταν σωστή; (συγκρίνετε με Πράξ. 25:25, 26:31,32) Μέχρι ποιο σημείο μπορούμε να ενεργούμε με στρατηγική για την προστασία μας αντί να δείχνουμε ολοκληρωτική εμπιστοσύνη στην φροντίδα του Θεού;`

`2.	 «Όθεν, βασιλεύ Αγρίππα, δεν έγεινα απειθής εις την ουράνιον οπτασίαν» (Πράξ. 26:19). Τι καταλαβαίνουμε από αυτά τα λόγια για τον Παύλο; Πόσο πιστοί είμαστε στην αποστολική μας κλήση ως Χριστιανοί; (Α’ Πέτρ. 2:9,10)`

`3.	 Ο Παύλος ενδιαφερόταν για τους ανθρώπους, όχι για τα νούμερα. Στην τελευταία του ομιλία στην Καισάρεια, εξέφρασε την επιθυμία του όλοι να γίνουν σαν και αυτόν και να σωθούν με τη χάρη του Θεού (Πράξ. 26:29). Δεν επιθυμούσε την ελευθερία του ή την δικαιοσύνη, περισσότερο από την σωτηρία των ακροατών του. Τι μπορούμε να μάθουμε από το παράδειγμά του; Πόσο πρόθυμοι είμαστε να κάνουμε θυσίες για την διάδοση του ευαγγελίου;`

`4.	 Ο Αγρίππας είχε την ευκαιρία να ακούσει το μήνυμα του ευαγγελίου από τον ίδιο τον Παύλο. Και παρόλα αυτά, το απέρριψε. Πώς μπορούμε να είμαστε σίγουροι ότι δεν χάνουμε σπουδαίες ευκαιρίες; Πώς μπορούμε να παραμείνουμε πνευματικά εναρμονισμένη με την πραγματικότητα γύρω μας;`