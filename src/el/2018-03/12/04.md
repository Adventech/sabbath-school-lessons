---
title:  Ενωπιον Του Αγριππα
date:   18/09/2018
---

Ο Φήστος δέχτηκε την αίτηση του Παύλου να τον στείλει στη Ρώμη (Πράξ. 25:12). Στο μεταξύ, επωφελήθηκε της επίσκεψης του Ηρώδη Αγρίππα ΙΙ για να τον συμβουλευθεί όσον αφορά την υπόθεση του Παύλου. Συγκεκριμένα, ήθελε να μάθει τι πληροφορίες εμπεριείχε η επίσημη αναφορά του στον αυτοκράτορα. Ο Φήστος δεν είχε ακόμη εξοικειωθεί με τους Ιουδαίους, και ο Αγρίππας θα μπορούσε να τον βοηθήσει (Πράξ. 26:2,3).

`Διαβάστε Πράξ. 25:13-22. Τι είπε ο Φήστος στον Αγρίππα για τον Παύλο, και πώς ανταποκρίθηκε ο βασιλιάς;`

Ο Αγρίππας ΙΙ, ο τελευταίος των Ηρωδιανών, ήρθε στην Καισάρεια με την αδερφή του Βερνίκη για να χαιρετίσουν τον νέο κυβερνήτη. Κατά την περιγραφή της υπόθεσης του Παύλου, ο Φήστος εξεπλάγη όταν συνειδητοποίησε πως οι κατηγορίες εναντίον του δέσμιου του δεν απειλούσαν την αυτοκρατορία, ούτε πολιτικά ούτε εγκληματικά. Αντιθέτως, είχαν να κάνουν με την Ιουδαϊκή θρησκεία, και συγκεκριμένα με κάποιον «Ιησού αποθανόντος, τον οποίον ο Παύλος έλεγεν ότι ζη» (Πράξ. 25:19). Ο Παύλος είχε ήδη δηλώσει ενώπιον του Συνεδρίου ότι δικαζόταν λόγω της πίστης του στην ανάσταση του Ιησού, και ο Φήστος επιβεβαίωνε τώρα πως αυτή ήταν η αιτία.

`Διαβάστε Πράξ. 25:23-27. Πώς περιγράφει ο Λουκάς την πομπή κατά την οποία ο Παύλος εμφανίστηκε ενώπιον του Αγρίππα;`

«Και τότε φέρθηκε ο Παύλος με τις χειροπέδες και στάθηκε μπροστά στη σύναξη των παρευρισκομένων. Τι μεγάλη αντίθεση παρουσίαζε! Ο κόσμος τιμούσε τον Αγρίππα και την Βερνίκη για τη δύναμη και το αξίωμά τους. Αλλά αυτοί ήταν τελείως απογυμνωμένοι από τα χαρακτηριστικά εκείνα που εκτιμά ο Θεός. Ήταν παραβάτες του νόμου Του, με διεφθαρμένη καρδιά και ζωή. Η διαγωγή τους προκαλούσε τον αποτροπιασμό του ουρανού.» Ε. Χουάιτ, Π.Α. σ. 383.

`Σκεψη: Η εξωτερική εμφάνιση μπορεί να είναι ευχάριστη στους ανθρώπους, συχνά όμως είναι παραπλανητική. Πόσο διαφέρει η εμφάνισή μας από την πραγματικότητα;`