---
title:  Περιορισμενος Στην Καισαρεια
date:   15/09/2018
---

### Για τη μελέτη αυτής της εβδομάδας, διαβάστε
Πράξ. 24, 25, 26, Α’ Κορ. 1:23.

> <p>Εδαφιο μνημης</p>
> «Ήθελον εύχεσθαι προς τον Θεόν, ουχί μόνον συ, αλλά και πάντες οι σήμερον ακούοντές με να γείνωσι και παρ' ολίγον και παρά πολύ τοιούτοι, οποίος και εγώ είμαι, παρεκτός των δεσμών τούτων.» Πράξεις 26:29.

Στην Καισάρεια όπου μεταφέρθηκε, ο Παύλος παρέμεινε δύο χρόνια φυλακισμένος (Πράξ. 24:27) στο πραιτόριο του Ηρώδη (Πράξ. 23:35), στην επίσημη κατοικία του Ρωμαίου κυβερνήτη. Κατά τη διάρκεια αυτών των χρόνων, οδηγήθηκε αρκετές φορές για ακρόαση ενώπιον των δύο Ρωμαίων κυβερνητών Φήλιξ και Φήστου, καθώς και στο βασιλιά Αγρίππα, εκπληρώνοντας έτσι το έργο που του ανέθεσε ο Θεός (Πράξ. 9:15).

Σε όλες αυτές τις ακροάσεις, ο Παύλος ισχυριζόταν πως ήταν αθώος. Άλλωστε δεν υπήρχαν στοιχεία εναντίον του, γεγονός που επιβεβαιωνόταν από την απουσία μαρτύρων. Για την ακρίβεια, από την εξιστόρηση των γεγονότων φαίνεται πως ο Παύλος δεν είχε κάνει τίποτα άξιο σύλληψης και πως θα μπορούσε να είχε απελευθερωθεί εάν δεν είχε επικαλεστεί τον Καίσαρα (Πράξ. 26:32). Αυτές οι ακροάσεις, του έδωσαν την ευκαιρία να μιλήσει για τον Ιησού και την μακαρία ελπίδα που υπάρχει στην υπόσχεση της ανάστασης.

Ωστόσο, αυτά τα χρόνια ο απόστολος ήταν περιορισμένος και ιδιαίτερα ανήσυχος, γιατί δεν είχε καμία υποστήριξη από την εκκλησία στην Ιερουσαλήμ, καθώς οι υπεύθυνοι «κατά βάθος ακόμη πίστευαν ότι ο Παύλος έπρεπε να θεωρηθεί σε μεγάλο βαθμό υπεύθυνος για την επικρατούσα προκατάληψη.» Ε. Χουάιτ, Π.Α. σ. 356.