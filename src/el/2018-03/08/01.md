---
title:  Το Συμβουλιο Της Ιερουσαλημ
date:   18/08/2018
---

### Για τη μελέτη αυτής της εβδομάδας, διαβάστε
Πράξ. 15, Γαλ. 2:11-13, Έξ. 12:43-49, Ρωμ. 3:30, Λευιτ. 18:30, Αποκ. 2:14,20.

> <p>Εδαφιο μνημης</p>
> «Αλλά διά της χάριτος του Κυρίου Ιησού Χριστού πιστεύομεν ότι θέλομεν σωθή, καθ' ον τρόπον και εκείνοι.» Πράξεις 15:11.

Μετά από δύο χρόνια περίπου, ο Παύλος και ο Βαρνάβας επέστρεψαν στην Αντιόχεια της Συρίας. Επειδή αυτή η εκκλησία είχε χρηματοδοτήσει το ιεραποστολικό τους ταξίδι, φυσικό ήταν να δώσουν εκεί την αναφορά τους. Δώσανε έμφαση στα θαυμάσια που έκανε ο Θεός μέσα από αυτούς. Βασικό σημείο της αναφοράς τους ήταν η επιτυχία της αποστολής στους Εθνικούς, παρότι είχαν πιστέψει και αρκετοί Ιουδαίοι. Μετά το περιστατικό όμως με τον Κορνήλιο, δημιουργήθηκε ζήτημα με τον προσηλυτισμό των απερίτμητων Εθνικών (Πράξ. 11:1-18) καθώς ο αριθμός των προστεθέντων Εθνικών ολοένα και μεγάλωνε, περιπλέκοντας έτσι τα πράγματα. Πολλοί από τους πιστούς της Ιερουσαλήμ δεν ήταν χαρούμενοι με τις εξελίξεις. Κατά την άποψή τους, οι Εθνικοί έπρεπε να κάνουν περιτομή για να ενταχθούν στο λαό του Θεού και να μπορέσουν να συναναστραφούν μαζί τους.

Στις Πράξ. 15:διαβάζουμε πως το πρόβλημα με τους Εθνικούς έχει φτάσει σε κρίσιμο σημείο, και η εκκλησία προσπαθεί να βρει κάποια λύση. Το συμβούλιο της Ιερουσαλήμ έπαιξε σημαντικό ρόλο στην ιστορία της αποστολικής εκκλησίας σχετικά με την παγκόσμια αποστολή.