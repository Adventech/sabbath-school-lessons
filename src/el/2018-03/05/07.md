---
title:  Περαιτερω Μελετη
date:   03/08/2018
---

«Όταν ένας στρατηγός σκοτώνεται στη μάχη, στερεί το στράτευμα από την υπηρεσία του, αλλά ο θάνατός του δεν προσφέρει καμία πρόσθετη δύναμη στον εχθρό. Όταν όμως ένας άνθρωπος περιωπής ενώνεται με την αντίθετη παράταξη, τότε όχι μόνο χάνονται οι υπηρεσίες του, αλλά και εκείνοι με τους οποίους συμπράττει κερδίζουν αναμφισβήτητα προνόμια. Ενώ οδοιπορούσε προς τη Δαμασκό, ο Σαύλος της Ταρσού μπορούσε κάλλιστα να παταχθεί με θάνατο από τον Κύριο και μία σημαντική τότε δύναμη θα είχε αποσπασθεί από την καταδιωκτική παράταξη. Μέσα στην αγαθή του όμως πρόνοια ο Θεός όχι μόνο φύλαξε τον Παύλο ζωντανό αλλά και τον μετέπεισε, μεταθέτοντας έτσι έναν πρωταθλητή από την παράταξη του εχθρού στην παράταξη του Χριστού.» Ε. Χουάιτ, Π.Α., σ. 107.

«Ο Χριστός έδωσε την εντολή στους μαθητές Του να πάνε και να κηρύξουν σε όλα τα έθνη, αλλά λόγω των Ιουδαϊκών τους πεποιθήσεων, δεν μπορούσαν να κατανοήσουν τα λόγια του Κυρίου τους και δεν έσπευσαν να τα εφαρμόσουν. Αποκαλούσαν τους εαυτούς τους παιδιά του Αβραάμ και θεωρούσαν ότι ήταν κληρονόμοι της θεϊκής υπόσχεσης. Αρκετά χρόνια μετά την ανάληψη του Κυρίου τους μπόρεσαν να καταλάβουν το νόημα των λόγων Του και ότι έπρεπε να εργαστούν στους Εθνικούς όπως και στους Ιουδαίους.» Ε. Χουάιτ, Sketches From the Life of Paul, σ. 38.

**Ερωτήσεις για συζήτηση**

`1.	 Όταν ο Ιησούς συνάντησε τον Παύλο στο δρόμο προς τη Δαμασκό τον ρώτησε, «Τι με διώκεις;» (Πράξ. 9:4). Ο Παύλος δεν πείστηκε μόνο για την ανάσταση του Ιησού, αλλά είδε και τη σχέση που είχε με την εκκλησία Του (δείτε επίσης Ματθ. 25:34-45). Είναι ξεκάθαρο: Όποιος βλάπτει την εκκλησία, βλάπτει τον Ίδιο τον Ιησού. Τι σημαίνει αυτό για εμάς σήμερα;`

`2.	 Η μαρτυρία για τον Ιησού περιλαμβάνει και δεινά στο όνομά Του. Τι σημαίνει να υποφέρουμε για τον Ιησού;`

`3.	 Μία λατινική φράση λέει: «Πιστεύω προκειμένου να καταλάβω». Πώς αυτή η ιδέα μάς βοηθάει να καταλάβουμε τι συνέβη στον Παύλο; Πριν την αλλαγή του, πριν πιστέψει, ο Παύλος δεν καταλάβαινε. Μόνο μετά την εμπειρία που είχε, μπόρεσε να καταλάβει. Τι μπορούμε να διδαχθούμε από αυτό όταν βλέπουμε ανθρώπους να μην πιστεύουν σε αλήθειες που είναι ξεκάθαρες για εμάς;`