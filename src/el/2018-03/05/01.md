---
title:  Η Αλλαγη Του Παυλου
date:   28/07/2018
---

### Για τη μελέτη αυτής της εβδομάδας, διαβάστε
Πράξ. 26:9-11, Δευτ. 21:23, Πράξ. 9:1-20, Α’ Κορ. 9:1, Γαλ. 1:1, Πράξ. 9:20-30.

> <p>Εδαφιο μνημης</p>
> «Ύπαγε, διότι ούτος είναι σκεύος εκλογής εις εμέ, διά να βαστάση το όνομά μου ενώπιον εθνών και βασιλέων και των υιών Ισραήλ» Πράξεις 9:15. 

Η αλλαγή του Σαούλ από την Ταρσό (ο οποίος αργότερα έμεινε γνωστός ως Παύλος), είναι ένα από τα πιο σημαντικά γεγονότα στην ιστορία της αποστολικής εκκλησίας. Και η σημασία του γεγονότος δεν έχει να κάνει απλώς με την αλλαγή του, καθώς ο Παύλος δεν ήταν ο μοναδικός εχθρός της εκκλησίας που έγινε ειλικρινής Χριστιανός. Το θέμα είναι στο τι κατέληξε να κάνει για χάρη του ευαγγελίου. Ο Παύλος ήταν μεγάλος διώκτης των πιστών και έκανε μεγάλο κακό στην πρώτη εκκλησία. Ήταν αποφασισμένος να καταστρέψει την εκκλησία και, γι’ αυτό, είχε την υποστήριξη του κράτους. Παρόλα αυτά, στο δρόμο προς τη Δαμασκό, ανταποκρίθηκε με πίστη στο κάλεσμα του Θεού, και έγινε ένας από τους μεγαλύτερους αποστόλους. «Από τον χειρότερο διώκτη της εκκλησίας του Χριστού, βγήκε ο αξιότερος υπερασπιστής και ικανότερος αγγελιοφόρος του ευαγγελίου». Ε. Χουάιτ, Sketches from the Life of Paul, σ. 9.

Το γεγονός ότι στο παρελθόν ο Παύλος δίωκε την εκκλησία θα τον έκανε μεν να αισθάνεται την αναξιότητά του αλλά και θα τον βοηθούσε να είναι ευγνώμον για τη χάρη που ο Θεός τού έδειξε. Με την αλλαγή του, ο Χριστιανισμός άλλαξε για πάντα.