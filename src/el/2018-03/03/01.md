---
title:  Η Ζωη Στην Πρωτη Εκκλησια
date:   14/07/2018
---

### Για τη μελέτη αυτής της εβδομάδας, διαβάστε
Πράξ. 2:42-46, Πράξ. 4:34,35, Πράξ. 3:1-26, Πράξ. 4:1-18, Πράξ. 5:1-11, Πράξ. 5:34-39.

> <p>Εδαφιο μνημης</p>
> «Και καθ' ημέραν εμμένοντες ομοθυμαδόν εν τω ιερώ, και κόπτοντες τον άρτον κατ' οίκους, μετελάμβανον την τροφήν εν αγαλλιάσει και απλότητι καρδίας, δοξολογούντες τον Θεόν, και ευρίσκοντες χάριν ενώπιον όλου του λαού. Ο δε Κύριος προσέθετε καθ' ημέραν εις την εκκλησίαν τους σωζομένους.» Πράξεις 2:46,47 

Η αίσθηση σπουδής που χαρακτήριζε την πρώτη εκκλησία δεν θα μπορούσε να ήταν πιο έντονη. Ο τρόπος με τον οποίο ο Ιησούς απάντησε στην ερώτηση σχετικά με την εδραίωση του Μεσσιανικού βασιλείου, αφήνοντας το θέμα του χρόνου ανοικτό (Πράξ. 1:6-8), έδειχνε ότι τα πάντα εξαρτιόταν από την έλευση του Πνεύματος και την ολοκλήρωση της αποστολής. Έτσι, την ημέρα της Πεντηκοστής, οι πρώτοι πιστοί νόμιζαν ότι τα πάντα είχαν εκπληρωθεί: είχαν λάβει Άγιο Πνεύμα και μοιράστηκαν το ευαγγέλιο με τον κόσμο. Φυσικά οι απόστολοι δεν είχαν πάει έξω στον κόσμο να κηρύξουν, αλλά ο κόσμος είχε έρθει σ’ αυτούς (Πράξ. 2:5-11).

Στη συνέχεια οι πιστοί άρχισαν να αποσυνδέονται από τα υλικά αγαθά. Πιστεύοντας ότι το τέλος πλησίαζε, πούλησαν ό,τι είχαν και αφιερώθηκαν στη μάθηση και στη συναδέλφωση δίνοντας τη μαρτυρία τους για τον Ιησού – αλλά μόνο στην Ιερουσαλήμ. Ο κοινοτικός τρόπος ζωής που είχαν αναπτύξει, αν και ήταν αποτελεσματικός για τους πτωχούς, σύντομα δημιούργησε προβλήματα, και χρειάστηκε η επέμβαση του Θεού για να διατηρηθεί η ενότητα της εκκλησίας. Εκείνη την περίοδο άρχισαν και οι διωγμοί. Παρόλα αυτά, η πίστη τους παρέμεινε ακλόνητη.