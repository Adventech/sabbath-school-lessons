---
title:  Η Θεραπεια Του Παραλυτου
date:   16/07/2018
---

Στις Πράξ. 3:1 ο Πέτρος και ο Ιωάννης πηγαίνουν στο ναό να προσευχηθούν. Εδώ φαίνονται τα Ιουδαϊκά κατάλοιπα που είχε η πρώτη εκκλησία. Οι απόστολοι δεν πήγαν στο ναό για να προσηλυτίσουν ανθρώπους, αλλά επειδή εξακολουθούσαν να αισθάνονται Ιουδαίοι στην πίστη, ήταν προσηλωμένοι στις Ιουδαϊκές θρησκευτικές παραδόσεις (Πράξ. 20:16, 21:17-26), τουλάχιστον μέχρι εκείνη τη στιγμή. Εκεί, έκαναν ένα εκπληκτικό θαύμα (Πράξ. 3:1-10), το οποίο έδωσε στον Πέτρο την ευκαιρία να κηρύξει για μία ακόμη φορά.

`Διαβάστε Πράξ. 3:12-26. Σε ποια σημεία εστιάζει ο Πέτρος στο κήρυγμά του;`

Το κήρυγμα των πρώτων Χριστιανών είχε πέντε βασικά σημεία: Ο Ιησούς ήταν ο Μεσσίας που υπέφερε (Πράξ. 3:18), αναστήθηκε από τον Θεό (εδ. 15), αναλήφθηκε στον ουρανό (εδ. 13), θα έρθει ξανά (εδ. 20), και η μετάνοια είναι απαραίτητη για τη συγχώρηση των αμαρτιών (εδ. 19). Καθώς οι απόστολοι εξακολουθούσαν να βρίσκονται σε Ιουδαϊκό περιβάλλον, δεν χρειαζόταν να διδάξουν νέα θρησκεία στους ανθρώπους αλλά να τους μεταφέρουνε από την Παλαιά διαθήκη στην Καινή. Ως λαός του Θεού έπρεπε να αποδεχτούν τον Ιησού ως Μεσσία και να αναγεννηθούν.. Σήμερα, αν και η κατάσταση είναι διαφορετική, το μήνυμα εξακολουθεί να είναι το ίδιο: ο Χριστός πέθανε για τις αμαρτίες μας, αναστήθηκε, και θα επιστρέψει ξανά. Αυτό σημαίνει ότι μπορούμε να βρούμε την σωτηρία σ’ Αυτόν. Η σταύρωση, η ανάσταση και η επιστροφή του Ιησού Χριστού πρέπει να πλαισιώνουν τον τρόπο με τον οποίο κηρύττουμε την τριπλή αγγελία (Αποκ. 14). 

«Από όλους τους δηλωμένους Χριστιανούς, οι Αντβεντιστές της Εβδόμης Ημέρας πρέπει ακόμη περισσότερο να εξυψώνουν τον Χριστό στον κόσμο. Η διακήρυξη της τριπλής αγγελίας απαιτεί την παρουσίαση της αλήθειας του Σαββάτου. Η αλήθεια αυτή, μαζί με άλλες που περιλαμβάνονται στο μήνυμα, πρέπει να κηρυχθεί. Ωστόσο, το κέντρο της προσοχής μας δεν πρέπει να φύγει από τον Ιησού Χριστό. Στο Σταυρό του Χριστού συναντιόνται το έλεος και η αλήθεια, η δικαιοσύνη και η ειρήνη. Ο αμαρτωλός πρέπει να κοιτάξει στον Γολγοθά, με την απλή πίστη ενός μικρού παιδιού να εμπιστευτεί τις αρετές του Σωτήρα, να αποδεχτεί τη δικαιοσύνη Του, και να πιστέψει στο έλεός Του.» Ε. Χουάιτ, Gospel Workers, σ. 156,157.