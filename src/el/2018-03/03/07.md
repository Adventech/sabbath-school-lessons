---
title:  Περαιτερω Μελετη
date:   20/07/2018
---

«Είμαστε διαχειριστές, και έχουμε την ευθύνη από τον αναληφθέντα Κύριό μας να φροντίσουμε εκείνα για τα οποία ήρθε στον κόσμο να υπηρετήσει. Επέστρεψε στον ουρανό και μας άφησε υπεύθυνους. Γι’ αυτό περιμένει από εμάς να προσέχουμε και να προσμένουμε την επιστροφή Του. Ας φανούμε αντάξιοι της εμπιστοσύνης Του, ώστε όταν έρθει ξαφνικά να μη μας βρει στον ύπνο.» Ε. Χουάιτ, Testimonies for the Church, τομ. 8, σ. 37.

«Οι άνθρωποι πρέπει να συνειδητοποιήσουν την ιερότητα των υποσχέσεων που δίνουν για τον σκοπό του Θεού. Οι υποσχέσεις που δίνουμε στον Θεό, πολλές φορές δεν θεωρούνται τόσο δεσμευτικές σε σχέση μ’ αυτές που δίνουμε στους ανθρώπους. Επειδή όμως η υπόσχεση δίνεται στον Θεό, χάνει την ιερότητα και τη δέσμευσή της; Επειδή δεν υπάρχουν τεχνικοί όροι και δεν επιβάλλεται από το νόμο, ο Χριστιανός απαλλάσσεται από την υποχρέωση να εκτελέσει αυτά που υποσχέθηκε; Κανένα συμφωνητικό ή ομόλογο δεν είναι πιο υποχρεωτικό από την υπόσχεση που δίνεται για τον σκοπό του Θεού.» Ε. Χουάιτ, Σχόλια, The SDA Bible Commentary, τομ. 6, σ. 1056.

**Ερωτήσεις για συζήτηση**

`1.	 Ο Ιησούς άφησε στους μαθητές Του δύο άμεσες κληρονομιές: την προσμονή της επικείμενης επιστροφής Του, και μία παγκόσμια αποστολή. Πώς αυτοί οι δύο παράγοντες επηρεάζουν την έννοια της αποστολής και το κάλεσμα να κηρυχθεί το ευαγγέλιο στον κόσμο;`

`2.	 Κάποιος είπε, «Πρέπει να είμαστε έτοιμοι σαν να πρόκειται ο Ιησούς να έρθει σήμερα, αλλά να συνεχίσουμε να εργαζόμαστε (ως εκκλησία) σαν να ερχόταν σε εκατό χρόνια.» Πώς μπορούμε να έχουμε αυτήν την αρχή στη ζωή μας;`

`3.	 Γιατί η ζωή, ο θάνατος, η ανάσταση, και η επιστροφή του Ιησού πρέπει να είναι το κέντρο των όσων κηρύττουμε;`

`4.	 Τι μπορούμε να διδαχτούμε από την ιστορία του Ανανία και της Σαπφείρας για το πόσο δύσκολο είναι να γνωρίζουμε την καρδιά των άλλων;`

`5.	 Υπάρχουν σύγχρονοι Γαμαλιήλ τους οποίους γνωρίζετε; Μήπως εσείς έχετε αυτόν τον ρόλο στη ζωή άλλων; Συζητήστε το πώς μπορεί μία σοφή συμβουλή να οδηγήσει σε κάτι καλό.`