---
title:  Διδασκαλια Και Συναδελφωση
date:   15/07/2018
---

Μετά την Πεντηκοστή, ο Λουκάς συνεχίζει την αφήγησή του με μία γενική περιγραφή της εσωτερικής ζωής της εκκλησίας στην Ιερουσαλήμ. «Και ενέμενον εν τη διδαχή των αποστόλων και εν τη κοινωνία και εν τη κλάσει του άρτου και εν ταις προσευχαίς» (Πράξ. 2:42). Υπήρχε λοιπόν διδασκαλία και συναδέλφωση. Σύμφωνα με το εδ. 46 η διδαχή γινόταν στο ναό, ενώ η συναδέλφωση σε σπίτια. 

Η αυλή του ναού περιβαλλόταν από βεράντες από όπου συχνά οι ραβίνοι έδιναν τις οδηγίες τους. Το γεγονός ότι οι πιστοί άκουγαν τη διδαχή των αποστόλων δείχνει ότι το Άγιο Πνεύμα δεν τους οδήγησε σε μία στοχαστική θρησκεία αλλά στην έντονη μαθητεία από τους αποστόλους των οποίων η εξουσία επικυρώθηκε από «πολλά τεράστια και σημεία» (Πράξ. 2:43). Η συναδέλφωση ήταν ένα ακόμη διακριτικό σημείο της ευσέβειας των πρώτων Χριστιανών. Οι πιστοί ήταν συνεχώς μαζί, όχι μόνο στο ναό αλλά και στα σπίτια, σε συνεστιάσεις, στη Θεία κοινωνία και στη προσευχή (Πράξ. 2:42,46). Μ’ αυτές τις καθημερινές ασχολίες, οι πρώτοι Χριστιανοί εξέφραζαν την ελπίδα τους για την επιστροφή του Ιησού, όταν η συναδέλφωση μαζί Του θα αποκαθίσταντο στην Μεσσιανική βασιλεία (Ματθ. 26:29). Τα σπίτια είχαν σημαντικό ρόλο στη ζωή της πρώτης εκκλησίας. Οι πιστοί εξακολουθούσαν να συμμετάσχουν στις καθημερινές τελετές του ναού (Πράξ. 3:1), και το Σάββατο πιθανόν να ήταν στις συναγωγές με τους άλλους Ιουδαίους (Ιακ. 2:2), αλλά τα διακριτά στοιχεία της Χριστιανικής πίστης γίνονταν στα σπίτια. 

`Διαβάστε Πράξ. 2:44,45, 4:34,35. Ποιο σημαντικό στοιχείο βλέπουμε στην πρώτη Χριστιανική συναδέλφωση;`

Επειδή πίστευαν πως το τέλος πλησίαζε, αποφάσισαν πως τα υλικά αγαθά, οι προσωπικές τους περιουσίες, δεν είχαν πλέον καμία σημασία. Έτσι, είχαν τα πάντα κοινά. Δεν είχαν κανένα λόγο να ανησυχούν για το αύριο, μιας και ο Ίδιος ο Μεσσίας θα κάλυπτε τις ανάγκες τους στη βασιλεία Του (Λουκ. 22:29,30). Μ’ αυτόν τον τρόπο είδαν την βαθύτερη έννοια της ενότητας, και αποτέλεσαν ένα εκπληκτικό παράδειγμα της Χριστιανικής γενναιοδωρίας. 

`Σκεψη: Πόσο γενναιόδωροι είστε μ’ αυτά που σας έχουν δοθεί από τον Κύριο;`