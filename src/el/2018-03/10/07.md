---
title:  Περαιτερω Μελετη
date:   07/09/2018
---

«Η επιτυχία που συνόδευε το κήρυγμα του ευαγγελίου προκάλεσε ξανά την οργή των Ιουδαίων. Από παντού έρχονταν οι ειδήσεις της εξάπλωσης της νέας διδαχής σύμφωνα με την οποία οι Ιουδαίοι απαλλάσσονταν από την υποχρέωση να τηρούν τα έθιμα του τελετουργικού νόμου και οι Εθνικοί απολάμβαναν ίσα με τους Ιουδαίους προνόμια σαν τέκνα του Αβραάμ… Η κατηγορηματική δήλωσή του: ‘‘Δεν είναι Έλλην και Ιουδαίος, περιτομή και ακροβυστία’’ (Κολ. 3:11) θεωρείτο από τους εχθρούς του σαν απροκάλυπτη βλασφημία και απεφάσισαν ότι η φωνή του έπρεπε να σιγήσει.» Ε. Χουάιτ, Π.Α. σ. 343,344.

«Και δεν μπορούσε να υπολογίζει στη συμπάθεια και στην υποστήριξη ούτε και αυτών ακόμη των ομοπίστων αδερφών του. Οι αμετάπειστοι Ιουδαίοι που είχαν ακολουθήσει με τέτοια σχολαστικότητα τα ίχνη του, δεν άργησαν να διαδώσουν τα πιο δυσμενή σχόλια προφορικά και γραπτά στα Ιεροσόλυμα τόσο γι’ αυτόν, όσο και για το έργο του. Και μερικοί, ακόμη και μεταξύ των αποστόλων και πρεσβυτέρων, είχαν πιστέψει στις διαδόσεις αυτές, χωρίς να καταβάλλουν καμία προσπάθεια να τις αντικρούσουν, ούτε και να εκδηλώσουν καμία διάθεση να συμφωνήσουν μαζί του.» Π.Α. σ. 351.

**Ερωτήσεις για συζήτηση**

`1.	 Οι δώδεκα μαθητές που συνάντησε ο Παύλος στην Έφεσο ήταν πρώην ακόλουθοι του Ιωάννη του Βαπτιστή και μαθητές του Ιησού (Πράξ. 19:1-7). Πώς αυτή η περίπτωση προτρέπει Χριστιανούς από άλλα δόγματα να βαπτίζονται ξανά – και ας είχαν κάνει βάπτισμα με βύθιση – όταν ενώνονται με την εκκλησία; Υπάρχει κάποια σημασία στο ότι ο Απολλώς δεν βαπτίστηκε ξανά;`

`2.	 Σκεφτείτε την κατάσταση του Παύλου. Οι συμπατριώτες του που δεν πίστευαν στον Ιησού, τον απέρριψαν. Ακόμη και εκείνοι που πίστευαν στον Ιησού τον έβλεπαν με ιδιαίτερη καχυποψία επειδή εναντιωνόταν στο «ορόσημό τους». Από την άλλη, πολλοί από τους ειδωλολάτρες μίσησαν το ευαγγέλιο που κήρυττε. Γιατί ο Παύλος συνέχιζε, παρά τις αντιδράσεις; Τι μπορούμε να διδαχθούμε από την εμπειρία του;`

`3.	 Σκεφτείτε τα επιχειρήματα που οι άνθρωποι χρησιμοποιούν για να αποδείξουν ότι η αγιοσύνη του Σαββάτου μετατέθηκε στην Κυριακή. Πώς μπορούμε να απαντήσουμε στα επιχειρήματά τους δείχνοντας ότι η υπακοή στο Σάββατο δεν είναι νομικισμός, όπως και η υπακοή στις υπόλοιπες εννέα εντολές, εάν γίνεται με πίστη και αναγνώριση του πού πραγματικά είναι η ελπίδα μας για σωτηρία;`