---
title:  Μάθημα
date:   01/09/2018
---

### Για τη μελέτη αυτής της εβδομάδας, διαβάστε
Πράξ. 18:24-28, Πράξ. 19, Πράξ. 20:7-12, 15-27, Β’ Κορ. 4:8-14, Πράξ. 21:1-15.

> <p>Εδαφιο μνημης</p>
> «Δεν φροντίζω όμως περί ουδενός τούτων, ουδέ έχω πολύτιμον την ζωήν μου, ως το να τελειώσω τον δρόμον μου μετά χαράς, και την διακονίαν την οποίαν έλαβον παρά του Κυρίου Ιησού, να διακηρύξω το ευαγγέλιον της χάριτος του Θεού.» Πράξεις 20:24.

Η αναφορά του Λουκά στο τρίτο ταξίδι του Παύλου ξεκινάει κάπως απότομα. Το κείμενο αναφέρει με μία μόνο φράση ότι αφού ο Παύλος έμεινε για ένα διάστημα στην Αντιόχεια που ήταν και η βάση του, ξεκίνησε ένα νέο ταξίδι όπου «διήρχετο κατά σειράν την γην της Γαλατίας και την Φρυγίαν, επιστηρίζων πάντας τους μαθητάς» (Πράξ. 18:23). 

Αυτή η σύντομη αναφορά γίνεται επειδή το σημείο εστίασης του ταξιδιού του ήταν η Έφεσος, όπου ο Παύλος πέρασε εκεί περισσότερο χρόνο από οποιαδήποτε άλλη πόλη. Η διακονία στην Έφεσο ήταν ιδιαίτερα αποτελεσματική, καθώς το κήρυγμα του Παύλου εξαπλώθηκε σε όλη την επαρχία της Ασίας (Πράξ. 19:10,26). Εκείνη την περίοδο φαίνεται πως ιδρύθηκαν οι εκκλησίες των Κολοσσών, της Ιεράπολης και της Λαοδικείας, πιθανόν από τον Επαφρά (Κολ. 4:12,13), συνεργάτη του Παύλου (Κολ. 1:7, Φιλ. 23).

Το αξιοσημείωτο είναι ότι αυτό το ταξίδι είναι και το τελευταίο του Παύλου που καταγράφεται στις Πράξεις ως ελεύθερος. Ο Λουκάς όμως αναφέρεται και σε ένα άλλο ταξίδι του Παύλου, με κατεύθυνση την Ρώμη, το οποίο έκανε φυλακισμένος.