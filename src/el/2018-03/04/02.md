---
title:  Ο Διορισμος Των Επτα
date:   22/07/2018
---

`Διαβάστε Πράξ. 6:1. Ποιο ήταν το παράπονο των Ελληνιστών πιστών;`

«Αφορμή για τα παράπονα έδωσε ο ισχυρισμός ότι οι χήρες των Ελληνιστών παραβλέπονταν στην καθημερινή διακονία παροχής βοήθειας. Αν και οποιαδήποτε ανισότητα ήταν αντίθετη με το πνεύμα του ευαγγελίου, ο Σατανάς κατόρθωσε να διεγείρει την υποψία. Έπρεπε τώρα να ληφθούν άμεσα μέτρα για να εξαλειφθεί κάθε αφορμή για δυσαρέσκεια, ώστε να μη θριαμβεύσει ο εχθρός στις προσπάθειές του να φέρει το διαχωρισμό μεταξύ των πιστών». Ε. Χουάιτ, Π.Α. σ. 74.

Η λύση που πρότειναν οι απόστολοι ήταν οι Ιουδαίοι να επέλεγαν μεταξύ τους επτά άνδρες για τη διακονία των τραπεζιών (Πράξ. 6:2), ενώ οι απόστολοι θα αφιερώνονταν στην προσευχή και στη «διακονία του λόγου» (Πράξ. 6:4). Εδώ βλέπουμε τα δύο κύρια στοιχεία της ζωής της πρώτης εκκλησίας: διδασκαλία (λόγος) και συναδέλφωση (τραπέζια), και στη συναδέλφωση συμπεριλαμβάνονταν οι συνεστιάσεις, η τελετή της Θείας Κοινωνίας και οι προσευχές (Πράξ. 2:42,46, 5:42).

Οι απόστολοι, ως θεματοφύλακες των διδασκαλιών του Ιησού, θα ασχολούνταν με τη διδαχή των πιστών και την προσευχή, ενώ οι επτά διάκονοι θα ήταν υπεύθυνοι για τις διάφορες δραστηριότητες στα πλαίσια της συναδέλφωσης στις κατ’ οίκον εκκλησίες. Τα καθήκοντά τους ωστόσο, δεν περιορίζονταν στα καθήκοντα που έχουμε σήμερα κατά νου για τους διακόνους. Για την ακρίβεια, αυτοί ήταν υπεύθυνοι για τη συνάθροιση της εκκλησίας.

`Διαβάστε Πράξ. 6:2-6. Πώς επιλέχτηκαν και χρίστηκαν οι επτά διάκονοι;`

Οι υποψήφιοι έπρεπε να ξεχωρίζουν ως προς τις ηθικές, πνευματικές και πρακτικές αρετές: έπρεπε να έχουν καλή φήμη και να είναι πλήρεις Πνεύματος και σοφίας. Οι επτά διάκονοι επιλέχθηκαν και χειροτονήθηκαν με την έγκριση της κοινωνίας των πιστών. Αυτή η τελετή φανέρωση τη δημόσια αναγνώριση και την ανάθεση εξουσίας για το έργο τους ως διάκονοι.

`Σκεψη: Εύκολα προκαλούνται διαφωνίες για τα διάφορα αξιώματα. Πώς μπορούμε, με τη δύναμη που μας δίνει ο Θεός, να διατηρήσουμε την ειρήνη και να εστιάσουμε στην αποστολή μας;`