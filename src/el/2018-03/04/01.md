---
title:  Οι Πρωτοι Ηγετες Της Εκκλησιας
date:   21/07/2018
---

### Για τη μελέτη αυτής της εβδομάδας, διαβάστε
Πράξ. 6, Πράξ. 7:48, Εβρ. 5:11-14, Μιχ. 6:1-16, Πράξ. 7, Πράξ. 8:4-25.

> <p>Εδαφιο μνημης</p>
> «Και ο λόγος του Θεού ηύξανε, και επληθύνετο ο αριθμός των μαθητών εν Ιερουσαλήμ σφόδρα, και πολύ πλήθος των ιερέων υπήκουον εις την πίστιν.» Πράξεις 6:7.

Πολλοί από τους προσήλυτους την Πεντηκοστή ήταν Ελληνιστές, δηλαδή Ιουδαίοι από τον Ελληνορωμαϊκό κόσμο που πλέον έμεναν στην Ιερουσαλήμ (Πράξ. 2:5, 9-11). Αν και ήταν Ιουδαίοι, διέφεραν σε πολλά σημεία από τους Ιουδαίους – Εβραίους – που αναφέρονται στις Πράξ. 6:1. Η πιο αισθητή όμως διαφορά ήταν ότι δεν μιλούσαν την Αραμαϊκή που ήταν η καθομιλούμενη γλώσσα της Ιουδαίας. 

Υπήρχαν και άλλες διαφορές, τόσο πολιτισμικές όσο και θρησκευτικές. Καθώς είχαν γεννηθεί σε ξένες χώρες, δεν είχαν ρίζες στις Εβραϊκές παραδόσεις ή τουλάχιστον δεν ήταν τόσο βαθιές. Υποθέτουμε πως δεν ήταν τόσο συνδεδεμένοι με τις τελετές του ναού και τα σημεία του Μωσαϊκού νόμου που μπορούσαν να τηρηθούν μόνο στην επικράτεια του Ισραήλ. 

Επίσης, επειδή είχαν περάσει μεγάλο μέρος της ζωής του σε Ελληνορωμαϊκό περιβάλλον και είχαν ζήσει με τους εθνικούς, ήταν πιο δεκτικοί στην ιδέα ότι η Χριστιανική πίστη τούς συμπεριλαμβάνει όλους. Για την ακρίβεια, ο Θεός χρησιμοποίησε πολλούς από τους Ελληνιστές για το κήρυγμα του ευαγγελίου.