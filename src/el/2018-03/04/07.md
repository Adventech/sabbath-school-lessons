---
title:  Περαιτερω Μελετη
date:   27/07/2018
---

«Ο διωγμός που ξέσπασε στην εκκλησία των Ιεροσολύμων είχε για αποτέλεσμα να δοθεί μία μεγάλη ώθηση στο έργο του ευαγγελίου. Το κήρυγμα του λόγου γνώρισε μεγάλη επιτυχία στο μέρος εκείνο και υπήρχε κίνδυνος οι μαθητές να μείνουν εκεί για πολύν καιρό παραβλέποντας την εντολή του Κυρίου να πηγαίνουν σε όλον τον κόσμο. Λησμονώντας ότι η δύναμη για την απόκρουση του κακού αποκτάται μάλλον με τη δραστήρια υπηρεσία, άρχισαν να σκέπτονται ότι άλλο σπουδαιότερο έργο δεν είχαν να κάνουν από του να προστατεύουν την εκκλησία της Ιερουσαλήμ από τις εχθρικές επιθέσεις. Αντί να διδάξουν τους καινούριους προσήλυτους να φέρουν το ευαγγέλιο σε όσους δεν το είχαν ακόμη ακούσει, διέτρεχαν τον κίνδυνο να ακολουθήσουν μία πορεία που θα τους ικανοποιούσε όλους με ότι είχαν μέχρι τότε κατορθώσει. Προκειμένου να σκορπίσει τους αντιπροσώπους Του έξω από τη χώρα όπου θα μπορούσαν να εργασθούν για τους άλλους, ο Θεός επέτρεψε να τους βρει ο διωγμός. Διωγμένοι από τα Ιεροσόλυμα, οι πιστοί ‘‘διασπαρέντες διήλθον, ευαγγελιζόμενοι τον λόγον.’’» Ε. Χουάιτ, Π.Α, σ. 89,90.

**Ερωτήσεις για συζήτηση**

`1.	 Διαβάστε προσεκτικά το παραπάνω απόσπασμα της Ε. Χουάιτ σχετικά με τους κινδύνους που αντιμετώπιζε η πρώτη εκκλησία όσον αφορά το να μένει ικανοποιημένη με ότι είχαν μέχρι τότε κατορθώσει. Πώς μπορούμε να αποφύγουμε την παγίδα να παραμελήσουμε το έργο και την αποστολή στην προσπάθειά μας να προστατεύσουμε τα όσα έχουμε;`

`2.	 Την εποχή των αποστόλων οι σχέσεις μεταξύ Ιουδαίων και Σαμαρειτών ήταν ιδιαίτερα εχθρικές. Τι μπορούμε να διδαχθούμε από το γεγονός ότι ο Φίλιππος, ένας Ιουδαίος, κήρυξε τον Ιησού στη Σαμάρεια; Και εμείς σήμερα επηρεαζόμαστε από πολιτισμικές και εθνικές προκαταλήψεις. Πώς ο Σταυρός μάς βοηθάει να συνειδητοποιήσουμε πως όλοι είμαστε ίσοι μπροστά στον Θεό; Τι πρέπει να μας διδάξει ο θάνατος του Χριστού για την αξία του κάθε ανθρώπου;`

`3.	Πώς προσέγγισε ο Φίλιππος τον Αιθίοπα; (Πράξ. 8:27-30) Πώς μπορούμε να είμαστε πιο ανοικτοί στις ευκαιρίες για την μετάδοση του ευαγγελίου στους άλλους;`

`4.	Τι διδαχτήκαμε από τις Πράξ. 6-8–η’ που θα μας βοηθήσει να είμαστε πιο αποτελεσματικοί με την αποστολή μας ως εκκλησία;`