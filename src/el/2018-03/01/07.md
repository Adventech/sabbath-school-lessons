---
title:  Περαιτερω Μελετη
date:   06/07/2018
---

«Το μεσοδιάστημα μεταξύ Πεντηκοστής και Δευτέρας Παρουσίας θα καλυφτεί με την παγκόσμια αποστολή της εκκλησίας, υπό την καθοδήγηση του Αγίου Πνεύματος. Οι ακόλουθοι του Χριστού καλούνται να μαρτυρήσουν τα όσα έκανε ο Ιησούς κατά την πρώτη έλευσή Του, να καλέσουν τους ανθρώπους να μετανοήσουν και να πιστέψουν, και να προετοιμαστούν για την δεύτερη έλευσή Του. Πρέπει να είναι οι μάρτυρές Του σ’ όλη τη γη (Πράξ. 1:8) και μέχρι τη συντέλεια του αιώνος… Δεν μπορούμε να σταματήσουμε έως ότου επιτευχθούν και οι δύο στόχοι.» John R. W. Stott, The Message of Acts: The Spirit, the Church & the World, σ. 44.

«Οι εντολές του Σωτήρα στους μαθητές συμπεριλάβαιναν όλους τους πιστούς… Είναι μοιραίο λάθος να υποθέτουμε ότι το έργο της σωτηρίας των ψυχών εξαρτάται μόνον από τους χειροτονημένους λειτουργούς του ευαγγελίου. Όλοι όσοι έχουν δεχθεί τη θεία έμπνευση, θεωρούνται θεματοφύλακες του ευαγγελίου. Όλοι όσοι δέχονται τον τρόπο ζωής του Χριστού, χειροτονούνται για το έργο της σωτηρίας των συνανθρώπων τους. Γι’ αυτό το έργο ιδρύθηκε η εκκλησία και όλοι όσοι δέχονται τις ιερές υποσχέσεις της, υπόσχονται με τη σειρά τους να γίνουν συνεργάτες του Χριστού.» Ε. Χουάιτ, Ζ.Χ. σ. 789,790.

**Ερωτήσεις για συζήτηση**

`1.	 Τα λόγια του Χριστού στις Πράξ. 1:7 μας θυμίζουν τα λόγια Του στο Μάρκ. 13:32, «Περί δε της ημέρας εκείνης και της ώρας ουδείς γινώσκει, ουδέ οι άγγελοι οι εν ουρανώ, ουδέ ο Υιός, ειμή ο Πατήρ». Η Ε. Χουάιτ αναφέρει σχετικά: «Δεν θα δοθεί ξανά στα παιδιά του Θεού κάποιο μήνυμα όσον αφορά το χρόνο. Δεν χρειάζεται να ξέρουμε τον ακριβή καιρό για την επιφοίτηση του Αγίου Πνεύματος ή για την έλευση του Χριστού.» Selected Messages, τομ. 1, σ. 188. Επίσης προσθέτει: «Όποιος αρχίσει να κηρύττει την ώρα, την μέρα ή τον χρόνο της έλευσης του Χριστού, έχει ένα ζυγό και φέρνει ένα μήνυμα που δεν του αποκαλύφθηκε από τον Κύριο.» Adventist Review and Sabbath Herald, 12 Σεπτεμβρίου 1893. Πόσο σχετικές με την εποχής μας είναι αυτές οι δηλώσεις;`

`2.	 Κάποιος είπε: «Ο Θεός χρειάζεται περισσότερους μάρτυρες από ό,τι δικηγόρους.» Τι έχετε να πείτε σχετικά μ’ αυτή τη δήλωση;`

`3.	 Ποιος ήταν ο ρόλος της προσευχής στην πρώτη εκκλησία; Είναι σύμπτωση ότι σε κάθε κρίσιμη στιγμή προσεύχονταν; (Πράξ. 1:24, 8:14-17, 9:11,12, 10:4,9,30, 13:2,3) Ποιος είναι ο ρόλος της προσευχής στη ζωή μας;`