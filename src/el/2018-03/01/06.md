---
title:  Ο Δωδεκατος Αποστολος
date:   05/07/2018
---

Η πρώτη διοικητική ενέργεια των πρώτων Χριστιανών, οι οποίοι απαρτίζονταν από 120 πιστούς (Πράξ. 1:15), ήταν η επιλογή για την διαδοχή του Ιούδα.

`Διαβάστε Πράξ. 1:21,22. Τι προσόντα έπρεπε να είχε ο διάδοχος του Ιούδα; Γιατί ήταν τόσο σημαντικά;`

Έπρεπε να ήταν μάρτυρας της ανάστασης του Ιησού (συγκρίνετε με Πράξ. 4:33), επειδή η ανάσταση ήταν ισχυρή ένδειξη της Μεσσιανικής ιδιότητας του Ιησού και η αλήθεια όλης της Χριστιανικής πίστης. Η επιλογή, ωστόσο, έπρεπε να γίνει μεταξύ εκείνων που ήταν με τους αποστόλους καθ’ όλη τη διακονία του Ιησού. Ο Παύλος αργότερα ανέφερε πως αν και δεν ήταν μαζί με τον Ιησού κατά τη διακονία Του, έλαβε την αποστολική ιδιότητα λόγω της συνάντησης που είχε μαζί Του στο δρόμο προς τη Δαμασκό, γεγονός που του δώσε το δικαίωμα να μαρτυρεί για την ανάσταση του Ιησού (Α’ Κορ. 9:1). Αν και παρομοίωσε τον εαυτό του με «έκτρωμα» (Α’ Κορ. 15:8) δεν θεωρούσε ότι είχε λιγότερη εξουσία από τους άλλους αποστόλους (Α’ Κορ. 9:2, Γαλ. 2:6-9). Μόνο οι δώδεκα μαθητές και ο Παύλος ήταν «απόστολοι» με την έννοια της εξουσίας (Πράξ. 1:25,26), αν και με τη γενικότερη έννοια ο όρος αυτός θα μπορούσε να εφαρμοστεί σε κάθε εργάτη του ευαγγελίου (Πράξ. 14:4,14, Γαλ. 1:19).

`Διαβάστε Πράξ. 1:23-26. Πώς επιλέχθηκε ο Ματθίας;`

Η μέθοδος για την εκλογή του Ματθία δείχνει παράξενη, αλλά οι κλήροι ήταν ένας συνηθισμένος τρόπος για τη λήψη αποφάσεων (δείτε για παράδειγμα Λευιτ. 16:5-10, Αρ. 26:55). Επιπλέον, η επιλογή έγινε ανάμεσα σε δύο γνωστούς υποψηφίους ισάξιων προσόντων. Οι πιστοί προσευχήθηκαν στον Θεό με την πίστη ότι το αποτέλεσμα θα ήταν και το θέλημά Του (συγκρίνετε με Παρ. 16:33). Πουθενά δεν βλέπουμε να αμφισβητείται η απόφαση. Μετά την Πεντηκοστή δεν βλέπουμε να χρησιμοποιούνται κλήροι, μιας και είχαν την άμεση καθοδήγηση του Αγίου Πνεύματος (Πράξ. 5:3, 11:15-18, 13:2, 16:6-9).

`Σκεψη: Εάν κάποιος σας ρωτούσε, «Πώς μπορώ να ξέρω ποιο είναι το θέλημα του Θεού για τη ζωή μου;» τι θα του απαντούσατε, και γιατί;`