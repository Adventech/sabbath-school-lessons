---
title:  Θα Ειστε Μαρτυρες Μου
date:   30/06/2018
---

### Για τη μελέτη αυτής της εβδομάδας, διαβάστε
Πράξ. 1:6-8, Λουκ. 24:25, 44-48, Δευτ. 19:15, Πράξ. 1:9-26, Παρ. 16:33.

> <p>Εδαφιο μνημης</p>
> «Αλλά θέλετε λάβει δύναμιν, όταν επέλθη το Άγιον Πνεύμα εφ' υμάς, και θέλετε είσθαι εις εμέ μάρτυρες και εν Ιερουσαλήμ και εν πάση τη Ιουδαία και Σαμαρεία, και έως εσχάτου της γης.» Πράξεις 1:8.

Η αποστολή του Ιησού στη γη είχε τελειώσει. Ο Θεός θα έστελνε το Άγιο Πνεύμα για να σφραγίσει τις προσπάθειες των μαθητών με σημεία και τέρατα, να τους ενδυναμώσει, και να οδηγήσει την αποστολή τους μέχρι τα πέρατα της γης. Ο Ιησούς δεν μπορούσε σωματικώς να είναι μαζί τους για πάντα. Το ανθρώπινο σώμα Τον περιόριζε στα πλαίσια της παγκόσμιας αποστολής και έτσι η ανάληψή Του στον ουρανό ήταν απαραίτητη για να μπορέσει να έρθει το Άγιο Πνεύμα. 

Αυτό ήταν κάτι που οι μαθητές δεν είχαν καταλάβει μέχρι την ανάσταση του Ιησού. Όταν τα άφησαν όλα για να Τον ακολουθήσουν, πίστευαν ότι θα τους απελευθέρωνε από τους Ρωμαίους, θα εγκαθιστούσε ξανά τη δυναστεία του Δαβίδ και θα επανέφερε την πρότερη δόξα του Ισραήλ. Δεν τους ήταν εύκολο να σκεφτούν διαφορετικά. 

Αυτό είναι το βασικό θέμα των τελευταίων οδηγιών του Ιησού στους μαθητές Του στις Πράξ. 1. Στα πλαίσια αυτά έχουμε και την υπόσχεση του Αγίου Πνεύματος. Στο πρώτο κεφάλαιο περιγράφεται η ανάληψη του Ιησού στον ουρανό και η προετοιμασία της πρώτης εκκλησίας για την Πεντηκοστή.