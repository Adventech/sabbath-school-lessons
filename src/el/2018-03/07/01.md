---
title:  Μάθημα
date:   11/08/2018
---

### Για τη μελέτη αυτής της εβδομάδας, διαβάστε
Πράξ. 13, Β’ Κορ. 4:7-10, Ρωμ. 10:1-4, Ρωμ. 3:19, Πράξ. 14:1-26, Ρωμ. 9:– 11.

> <p>Εδαφιο μνημης</p>
> «Έστω λοιπόν γνωστόν εις εσάς, άνδρες αδελφοί, ότι διά τούτου κηρύττεται προς εσάς άφεσις αμαρτιών. Και από πάντων, αφ' όσων δεν ηδυνήθητε διά του νόμου του Μωϋσέως να δικαιωθήτε, διά τούτου πας ο πιστεύων δικαιούται.» Πράξεις 13:38,39.

Το ευαγγέλιο έπρεπε να διαδοθεί στους Εθνικούς όπως και στους Ιουδαίους. Αυτό ήταν κάτι που οι πρώτοι Ιουδαίοι Χριστιανοί άργησαν να κατανοήσουν. 

Για πρώτη φορά βλέπουμε Εθνικούς να πιστεύουν σε μεγάλη κλίμακα, στην Αντιόχεια, όπου έχουμε και την πρώτη εκκλησία Εθνικών, παρότι υπήρχε και ένας σημαντικός αριθμός Ιουδαίων πιστών (Γαλ. 2:11-13). Λόγω του ιεραποστολικού ζήλου που είχαν οι ιδρυτές, και της νέας ώθησης που δόθηκε από τον Βαρνάβα και τον Παύλο, η εκκλησία εκεί αυξήθηκε σημαντικά και έγινε το πρώτο σημαντικό Χριστιανικό κέντρο έξω από την Ιουδαία. Υπό μία έννοια ξεπέρασε και την εκκλησία της Ιερουσαλήμ. 

Με τους αποστόλους να βρίσκονται στην Ιερουσαλήμ, η Αντιόχεια έγινε η γενέτειρα των ιεραποστολικών ταξιδιών. Από εκεί ξεκίνησε ο Παύλος, με την υποστήριξη των πιστών, τα τρία ιεραποστολικά του ταξίδια. Λόγω της αφοσίωσής τους ο Χριστιανισμός εξελίχθηκε όπως ο Ιησούς ήθελε: μία παγκόσμια θρησκεία όπου το ευαγγέλιο θα μεταδιδόταν «εις παν έθνος και φυλήν και γλώσσαν και λαόν» (Αποκ. 14:6).