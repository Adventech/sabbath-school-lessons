---
title:  Σαλαμινα Και Παφος
date:   12/08/2018
---

Στις Πράξ. 13:μεταφερόμαστε και πάλι στην Αντιόχεια στο πρώτο ιεραποστολικό ταξίδι του Παύλου, το οποίο καλύπτει τα κεφάλαια 13:και 14. Από εδώ και πέρα η έμφαση δίνεται στον Παύλο και στην αποστολή του στα Έθνη. Αυτή είναι η πρώτη οργανωμένη ιεραποστολική προσπάθεια της εκκλησίας στις Πράξεις. Ωστόσο, ο Λουκάς τονίζει πως παρακινητής αυτής της προσπάθειας ήταν ο Θεός, και όχι οι πιστοί. Το θέμα είναι ότι ο Θεός μπορεί να εργαστεί όταν Του παραδώσουμε πρόθυμα τον εαυτό μας και Τον αφήσουμε να μας χρησιμοποιήσει όπως Εκείνος κρίνει. 

`Διαβάστε Πράξ. 13:1-12. Ποια σημεία θέλει να τονίσει ο Λουκάς όσον αφορά τις δραστηριότητες του Παύλου και του Βαρνάβα στην Κύπρο;`

Πριν την αναχώρηση των ιεραποστόλων μεσολάβησε μία περίοδος προσευχής και νηστείας. Η χειροτονία σ’ αυτήν την περίπτωση ήταν στην ουσία μία κίνηση αφιέρωσης, ή επιδοκιμασίας της χάρης του Θεού (Πράξ. 14:26) για το συγκεκριμένο σκοπό. Η Κύπρος δεν απέχει πολύ από την Αντιόχεια. Ήταν φυσικό να ξεκινήσουν από εκεί, αφενός γιατί ο Βαρνάβας ήταν Κύπριος, και αφετέρου γιατί το ευαγγέλιο είχε ήδη διαδοθεί στο νησί. Φυσικά, είχαν πολλά ακόμη να κάνουν. Στην Κύπρο, ο Βαρνάβας, ο Παύλος και ο Μάρκος Ιωάννης – ανιψιός του Βαρνάβα (Πράξ. 15:39, Κολ. 4:10), κήρυξαν στις συναγωγές της Σαλαμίνας. Αυτή ήταν και η συνήθεια του Παύλου: πρώτα κήρυττε στις συναγωγές και έπειτα στρεφόταν στους Εθνικούς. Επειδή ο Ιησούς ήταν ο Μεσσίας που περίμενε ο Ισραήλ, ήταν φυσικό να ξεκινήσει πρώτα από τους Ιουδαίους. Μετά τη Σαλαμίνα κινήθηκαν δυτικά προς την Πάφο. Σ’ αυτό το σημείο η αφήγηση επικεντρώνεται σε δύο πρόσωπα: στον Ιουδαίο μάγο Βαριησούν, γνωστό και ως Ελυμάς, και στον Σέργιο Παύλο τον Ρωμαίο ανθύπατο της περιοχής. Σ’ αυτήν την ιστορία βλέπουμε τις δύο εκ διαμέτρου αντίθετες αντιδράσεις ως προς το ευαγγέλιο: από τη μία έχουμε έντονη αντίσταση και από την άλλη πιστή αποδοχή και μάλιστα από ένα περίοπτο Εθνικό. 

`Σκεψη: Στην παραπάνω περίπτωση, ο Ιουδαίος αντιστάθηκε στην αλήθεια ενώ ο Εθνικός την αποδέχτηκε. Πώς μας βοηθάει αυτό να καταλάβουμε το γιατί κάποιες φορές είναι δυσκολότερο να προσεγγίσουμε με την «παρούσα αλήθεια» Χριστιανούς σε σχέση με τους απίστους;`