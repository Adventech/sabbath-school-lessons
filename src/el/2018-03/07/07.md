---
title:  Περαιτερω Μελετη
date:   17/08/2018
---

«Κατά την επίγεια διακονία Του, ο Χριστός προσπάθησε να βγάλει τους Ιουδαίους από την νοοτροπία της αποκλειστικότητας που είχαν. Ο προσηλυτισμός του εκατόνταρχου και της Συροφοίνισσας ήταν περιστατικά της διακονίας Του πέρα από το Ισραήλ. Είχε φτάσει ο καιρός που το έργο στους Εθνικούς θα συνεχιζόταν και ολόκληρες κοινωνίες θα δέχονταν με χαρά το ευαγγέλιο δοξάζοντας τον Θεό. Η απιστία και η κακία των Ιουδαίων δεν εμπόδισαν τον σκοπό του Θεού, καθώς ένας νέος Ισραήλ ήταν μπολιασμένος στο παλιό ελαιόδεντρο. Οι συναγωγές έκλειναν τις πόρτες τους στους αποστόλους, αλλά οι πόρτες κατοικιών ήταν ανοικτές γι’ αυτούς. Ακόμη και τα δημόσια κτίρια των Εθνικών χρησιμοποιούνταν για το κήρυγμα του Λόγου του Θεού.» Ε. Χουάιτ, Sketches From the Life of Paul, σ. 51.

«Σε όλες τις ιεραποστολικές τους προσπάθειες ο Παύλος και ο Βαρνάβας φρόντισαν να ακολουθήσουν το παράδειγμα του Χριστού – παράδειγμα εθελοθυσίας και πρόθυμης, πιστής εργασίας για τις ανθρώπινες ψυχές. Άγρυπνοι, ζηλωτές, ακούραστοι, δε σκέπτονταν ούτε τι τους άρεσε, ούτε τι τους βόλευε, αλλά με αγωνία και προσευχή και με ακατάπαυστη δραστηριότητα έσπερναν το σπόρο της αλήθειας. Και παράλληλα με το σπάρσιμο του σπόρου, οι απόστολοι πρόσεχαν να δίνουν πρακτική καθοδήγηση ανυπολόγιστης αξίας σε όσους ασπάζονταν το ευαγγέλιο. Αυτό το πρόθυμο και θεοφοβούμενο πνεύμα δημιουργούσε στη σκέψη των νέων μαθητών μία ανεξίτηλη εντύπωση για τη σπουδαιότητα του ευαγγελικού μηνύματος.» Ε. Χουάιτ, Π.Α., σ. 162.

**Ερωτήσεις για συζήτηση**

`1.	 Σχετικά με το γεγονός της αποχώρησης του Μάρκου, ο Παύλος και ο Βαρνάβας ήρθαν αργότερα σε διένεξη (δείτε Πράξ. 15:37). Μετά από χρόνια, ωστόσο, ο Παύλος έγραψε: «Τον Μάρκον παραλαβών φέρε μετά σού• διότι μοι είναι χρήσιμος εις την διακονίαν» (Β’ Τιμ. 4:11). Τι μπορούμε να διδαχτούμε από αυτήν την ιστορία για εκείνους οι οποίοι, σε συγκεκριμένες καταστάσεις, δεν είναι πιστοί στην κλήση τους;`

`2.	 Δείτε την αντίδραση του Παύλου και του Βαρνάβα στα Λύστρα όταν τους πέρασαν για θεούς (Πράξ. 14:14-18). Τι πρέπει να κάνουμε όταν μας δίνουν δόξα για κάτι που έχει κάνει ο Θεός;`

`3.	 Διαβάστε Πράξ. 14:21-23. Σύμφωνα με το παράδειγμα του Παύλου και του Βαρνάβα, πώς μπορούμε τόσο ατομικά όσο και συνολικά, να ενδυναμώσουμε τους νέους πιστούς;`

`4.	 Πώς είμαστε σίγουροι ότι δεν αφήνουμε τις ανθρώπινες παραδόσεις ή τις πεποιθήσεις που είχαμε για χρόνια, να γίνουν εμπόδιο στη διάδοση της αλήθειας όπως έγινε και με τους θρησκευτικούς ηγέτες της εποχής του Παύλου;`