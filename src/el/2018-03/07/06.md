---
title:  Λυστρα Και Δερβη
date:   16/08/2018
---

Το επόμενο μέρος που επισκέφτηκαν ο Παύλος και ο Βαρνάβας ήταν τα Λύστρα, ένα χωριό 29χλμ μακριά από το Ικόνιο. Παρότι έμειναν για ένα διάστημα εκεί (Πράξ. 14:6,7,15), ο Λουκάς αναφέρεται στο περιστατικό της θεραπείας ενός εκ γενετή χωλού, ο οποίος πιθανόν ήταν ζητιάνος.

`Διαβάστε Πράξ. 14:5-19. Τι φανερώνει η αντίδραση των ανθρώπων για την άγνοιά τους;`

Το πλήθος εντυπωσιάστηκε τόσο με το θαύμα που πίστεψαν πως ο Παύλος και ο Βαρνάβας ήταν θεοί – πως ο Βαρνάβας ήταν ο Δίας και ο Παύλος ο Ερμής, ο αγγελιοφόρος του Δία. Μάλιστα, ετοιμάστηκαν να προσφέρουν θυσίες προς τιμήν τους. Ο ποιητής Ovid πριν χρόνια είχε αναφερθεί σε έναν θρύλο, όπου οι δύο αυτοί θεοί, μεταμφιεσμένοι σε ανθρώπους επισκέφτηκαν μία πόλη στην ίδια περιοχή (στους λόφους της Πυργίας) αναζητώντας ένα μέρος για να αναπαυθούν. Σύμφωνα με τον θρύλο, ένα ηλικιωμένο ζευγάρι τους φιλοξένησε ενώ όλοι οι άλλοι τους αγνόησαν. Λόγω της καλοσύνης και της φιλοξενίας τους, το σπίτι του ζευγαριού μετατράπηκε σε ναό και το ζευγάρι έγιναν ιερείς, ενώ η υπόλοιπη πόλη καταστράφηκε (Metamorphoses 611-724).

Δεδομένου ότι αυτός ο θρύλος ήταν γνωστός, η αντίδραση των ανθρώπων δεν πρέπει να μας εκπλήσσει. Αυτό μάλιστα εξηγεί γιατί ο νους τους πήγε στους συγκεκριμένους θεούς και όχι για παράδειγμα στον Ασκληπιό, θεό της ιατρικής. Ωστόσο, ο Παύλος και ο Βαρνάβας κατάφεραν να σταματήσουν την ψεύτικη αυτή λατρεία. Στο τέλος κάποιοι από τους πολέμιούς τους από την Αντιόχεια και το Ικόνιο διέβαλαν τον λαό και αντέστρεψαν εντελώς την κατάσταση με αποτέλεσμα ο Παύλος να λιθοβοληθεί και να θεωρηθεί νεκρός.

`Διαβάστε Πράξ. 14:20-26. Πού ολοκλήρωσαν ο Παύλος και ο Βαρνάβας το ταξίδι τους; Τι έκαναν στην επιστροφή τους;`

`Σκεψη: Ο Παύλος είπε, «διά πολλών θλίψεων πρέπει να εισέλθωμεν εις την βασιλείαν του Θεού» (Πράξ. 14:22). Τι εννοούσε; Έχετε αισθανθεί το νόημα αυτών των λόγων; Πώς μπορούμε να αυξηθούμε σε πίστη, ανεξαρτήτου των θλίψεων που αντιμετωπίζουμε;`