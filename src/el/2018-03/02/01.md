---
title:  Η Πεντηκοστη
date:   07/07/2018
---

### Για τη μελέτη αυτής της εβδομάδας, διαβάστε
Πράξ. 2:1-4, Ιωάν. 14:16, Πράξ. 2:5-13, Ιωήλ 2:28-32, Πράξ. 2:22-39, Ψαλμ. 110:1-3.

> <p>Εδαφιο μνημης</p>
> «Τούτον τον Ιησούν ανέστησεν ο Θεός, του οποίου πάντες ημείς είμεθα μάρτυρες. Αφού λοιπόν υψώθη διά της δεξιάς του Θεού, και έλαβε παρά του Πατρός την επαγγελίαν του Αγίου Πνεύματος, εξέχεε τούτο το οποίον τώρα σεις βλέπετε και ακούετε.» Πράξεις 2:32,33. 

Η Πεντηκοστή ήταν η Ιουδαϊκή γιορτή των Εβδομάδων (Έξ. 34:22) γνωστή και ως η γιορτή των «απαρχών» (Αρ. 28:26). Πεντηκοστή ονομάστηκε γιατί γιορταζόταν την πεντηκοστή μέρα από την προσφορά των σιταριών, την πρώτη μέρα μετά το Πάσχα. Ήταν ημέρα χαράς και ευχαριστίας, και ο Ισραήλ έφερνε ενώπιον του Κυρίου από «των απαρχών του θερισμού του σίτου» (Έξ. 34:22).

Η γιορτή αυτή μετέπειτα έγινε σύμβολο του πρώτου πνευματικού θερισμού της Χριστιανικής εκκλησίας, όταν το Άγιο Πνεύμα δόθηκε άφθονα για πρώτη φορά, και ως αποτέλεσμα τρεις χιλιάδες ψυχές βαπτίστηκαν μέσα σε μία μέρα (Πράξ. 2:41). Μετά την ανάληψη του Ιησού, η δωρεά του Αγίου Πνεύματος ήταν ένα ξαφνικό, υπερφυσικό γεγονός που μετέτρεψε τους αποστόλους από απλούς και αφανείς Γαλιλαίους σε γενναίους πιστούς άνδρες που επρόκειτο να αλλάξουν τον κόσμο.

Η Πεντηκοστή θεωρείται από πολλούς η μέρα όπου οι ακόλουθοι του Χριστού, Ιουδαίοι και αργότερα Εθνικοί, έγιναν η οργανωμένη κοινότητα του Θεού στη γη.