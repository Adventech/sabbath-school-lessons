---
title:  Περαιτερω Μελετη
date:   13/07/2018
---

Η δωρεά του Αγίου Πνεύματος την ημέρα της Πεντηκοστής αποκάλυψε τη σημαντική αλήθεια για το τι συνέβη στον ουρανό, και πως ο Θεός Πατέρας αποδέχτηκε τη θυσία του Χριστού για τις αμαρτίες του κόσμου. Η δωρεά του Αγίου Πνεύματος σηματοδοτεί την έναρξη της διακονίας του Χριστού στον ουρανό για εμάς. Αυτά τα εκπληκτικά γεγονότα δείχνουν τη σπουδαία αλήθεια ότι ο ουρανός και η γη σχετίζονται με τρόπους που δεν μπορούμε να φανταστούμε.

«Η ανάληψη του Χριστού στον ουρανό ήταν το σύνθημα ότι οι οπαδοί Του θα λάβαιναν την υποσχεμένη ευλογία… Όταν πέρασε από τις ουράνιες πύλες ο Χριστός, κάθισε στο θρόνο Του περιβαλλόμενος από τη λατρεία των αγγέλων. Μόλις συμπληρώθηκε η τελετή αυτή, το Άγιο Πνεύμα κατέβηκε με ορμητικά ρεύματα επάνω στους μαθητές, και τότε πράγματι ο Χριστός δοξάσθηκε με τη δόξα την οποία είχε από τον Πατέρα από χρόνων αιωνίων. Η έκχυση του Πνεύματος την ημέρα της Πεντηκοστής ήταν η κοινοποίηση του Ουρανού ότι η ενθρόνιση του Λυτρωτή είχε πραγματοποιηθεί. Σύμφωνα με την υπόσχεσή Του έστελνε τώρα το Άγιο Πνεύμα από τον ουρανό στους οπαδούς Του σε ένδειξη ότι σαν ιερέας και βασιλιάς είχε λάβει την πλήρη εξουσία στον ουρανό όπως και στη γη, γινόμενος ο Κεχρισμένος του λαού Του.» Ε. Χουάιτ, Π.Α., σ. 27.

**Ερωτήσεις για συζήτηση**

`1.	 Ποια σημεία της Πεντηκοστής μπορεί να βιώσει η εκκλησία σήμερα; Τι μπορεί να επαναληφθεί και τι όχι;`

`2.	 Ο Πέτρος στο κήρυγμά του την ημέρα της Πεντηκοστής έδωσε ιδιαίτερη έμφαση στην ανάσταση του Ιησού. Εκείνο το οποίο έκανε ακόμη πιο εκπληκτικό το γεγονός της ανάστασης είναι ότι στις Μεσσιασικές προσδοκίες των Ιουδαίων δεν υπήρχε τέτοια προοπτική. Κανείς δεν το περίμενε, γιατί πολύ απλά κανείς δεν περίμενε έτσι τον Μεσσία. Τι μπορούμε να διδαχθούμε από αυτήν την εμπειρία; Πώς πρέπει να αντιμετωπίζουμε τις διδασκαλίες της Αγίας Γραφής σε σχέση με τις δημοφιλείς διδασκαλίες της εποχής μας;`

`3.	 Στις Πράξ. 2:38 διαβάζουμε για την αναγκαιότητα της βάπτισης. Τι σημαίνει αυτό; Όποιος πιστεύει στον Ιησού, αλλά πεθαίνει πριν βαπτιστεί, χάνεται; Αιτιολογήστε την απάντησή σας.`