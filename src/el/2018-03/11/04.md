---
title:  Ενωπιον Του Πληθους
date:   11/09/2018
---

Στις Πράξ. 21:37-40 διαβάζουμε τι συνέβη στη συνέχεια. Όταν ο Παύλος έφτασε στο Ρωμαϊκό φρούριο για ανάκριση, ζήτησε από τον χιλίαρχο την άδεια να μιλήσει σε εκείνους που ζητούσαν τον θάνατό του. Επειδή μίλησε στον χιλίαρχο Ελληνικά, εκείνος θεώρησε πως ο Παύλος ήταν ένας Ιουδαίος από την Αίγυπτο που πριν τρία χρόνια είχε υποκινήσει στην Ιερουσαλήμ μία επανάσταση εναντίον της Ρωμαϊκής κυριαρχίας. Η επανάσταση ωστόσο ανεστάλη από τις Ρωμαϊκές δυνάμεις και πολλοί από τους ακολούθους του πέθαναν ή φυλακίστηκαν, ενώ ο Αιγύπτιος δραπέτευσε. 

Αφού εξήγησε ότι είναι από την Ταρσό και όχι από την Αίγυπτο, ο Παύλος ζήτησε την άδεια να μιλήσει στο λαό. Κατά την ομιλία του δεν προσπάθησε να απαντήσει με λεπτομέρειες στις κατηγορίες που του πρόσαπταν (Πράξ. 21:28) αλλά τους είπε την εμπειρία της αλλαγής του, τονίζοντας την αφοσίωσή του στον Ιουδαϊσμό, σε σημείο που διώκε τους ακολούθους του Ιησού. Όταν όμως είδε διάφορες αποκαλύψεις από τον Κύριο, δεν είχε άλλη επιλογή από το να τις ακολουθήσει. Αυτό εξηγεί και την ολοκληρωτική αλλαγή στη ζωή του και την αποστολή του να κηρύξει στους Εθνικούς. Ο Παύλος απέφυγε τη θεολογική συζήτηση και μίλησε για την εμπειρία του, τον λόγο για τα όσα έπραξε.

`Διαβάστε Πράξ. 22:22-29. Πώς αντέδρασε το πλήθος στη δήλωση του Παύλου ότι ήταν απόστολος των Εθνών;`

Το ότι δόθηκε άδεια στον Παύλο να μιλήσει, δεν βγήκε σε καλό. Αναφερόμενος στην αφοσίωσή του στους Εθνικούς, φάνηκε σαν να επιβεβαίωσε τις κατηγορίες εναντίον του (Πράξ. 21:28) και το πλήθος ξεσηκώθηκε για μία ακόμη φορά. Προφανώς ο Ρωμαίος διοικητής δεν κατάλαβε τα όσα είπε ο Παύλος, και έτσι διέταξε να τον μαστιγώσουν. Εκτός όμως από Ιουδαίος (Φιλιπ. 3:5), ο Παύλος είχε και την Ρωμαϊκή υπηκοότητα, και μόλις το ανέφερε αυτό, ο διοικητής αναγκάστηκε να υποχωρήσει. Ως Ρωμαίος πολίτης, ο Παύλος δεν θα έπρεπε να βασανιστεί.

`Σκεψη: Διαβάστε την ομιλία του Παύλου (Πράξ. 22:1-21). Από πού φαίνεται ότι δεν απολογούταν, αλλά κήρυττε στους συμπατριώτες του; Γιατί να πει την ιστορία της αλλαγής του; Γιατί αυτές οι ιστορίες είναι ιδιαίτερα δυνατές;`