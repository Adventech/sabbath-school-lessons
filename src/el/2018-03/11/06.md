---
title:  Μεταφορα Στην Καισαρεια
date:   13/09/2018
---

Επειδή δεν μπόρεσαν να ξεφορτωθούν τον Παύλο με νόμιμο τρόπο, αποφάσισαν να τον δολοφονήσουν στήνοντας ενέδρα.

`Διαβάστε Πράξ. 23:12-17. Ποιο ήταν το σχέδιό τους και πώς ματαιώθηκε; Πώς βλέπουμε σε αυτό το περιστατικό ότι ο ζήλος ορισμένων μπορεί να είναι και για λάθος σκοπούς;`

Το ότι περισσότεροι από σαράντα Ιουδαίοι συνωμότησαν εναντίον του Παύλου και δεσμεύτηκαν με όρκο, δείχνει πόσο μίσος υπήρχε για αυτόν στην Ιερουσαλήμ. Βλέπουμε ότι ήταν ακραίοι, πρόθυμοι να κάνουν τα πάντα για να προστατέψουν την Ιουδαϊκή πίστη από προδότες και εχθρούς. Αυτός ο θρησκευτικός φανατισμός και ο εθνικιστικός ζήλος δεν ήταν ασυνήθιστα στην Ιουδαία του 1ου αιώνα. Με κάποιον τρόπο όμως, το σχέδιο έφτασε στα αυτιά του ανιψιού του Παύλου. Δυστυχώς δεν γνωρίζουμε πολλά για την οικογένεια του Παύλου, πέρα του ότι μαζί με την αδερφή του μεγάλωσαν στην Ιερουσαλήμ (Πράξ. 22:3) και ότι εκείνη είχε τουλάχιστον έναν γιο. Ο νεαρός λοιπόν ανιψιός του Παύλου (Πράξ. 23:18,22), πήγε και μίλησε στον χιλίαρχο.

`Διαβάστε Πράξ. 23:26-30. Τι μήνυμα έστειλε ο διοικητής Λυσίας στον κυβερνήτη Φήλιξ για τον Παύλο;`

Ο Φήλιξ πληροφορήθηκε για την κατάσταση. Επιπλέον, φαίνεται πως ο Παύλος ωφελήθηκε από την Ρωμαϊκή του υπηκοότητα. Ο Ρωμαϊκός νόμος προστάτευε τους πολίτες του και τους έδινε το δικαίωμα να έχουν μία νόμιμη δίκη όπου θα μπορούσαν να υπερασπιστούν τον εαυτό τους (Πράξ. 25:16). Μάλιστα είχαν το δικαίωμα σε περίπτωση κακοδικίας να επικαλεστούν τον Καίσαρα (Πράξ. 25:10,11). Παρά την κακή φήμη του, ο Φήλιξ φέρθηκε σωστά στον Παύλο. Και μετά την προκαταρτική ανάκριση, διέταξε την φρούρησή του μέχρις ότου έφθαναν οι κατήγοροί του. 

`Σκεψη: Σκεφθείτε την πρόνοια του Θεού στη ζωή του Παύλου. Κατά πόσο αναγνωρίζετε την πρόνοια του Θεού στη ζωή σας, παρά τις θλίψεις και τις δοκιμασίες που περνάτε;`