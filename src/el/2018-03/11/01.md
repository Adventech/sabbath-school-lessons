---
title:  Συλληψη Στα Ιεροσολυμα
date:   08/09/2018
---

### Για τη μελέτη αυτής της εβδομάδας, διαβάστε
Πράξ. 21, Ρωμ. 2:28,29, Γαλ. 5:6, Πράξ. 22, Πράξ. 23:1-30, Ματθ. 22:23-32.

> <p>Εδαφιο μνημης</p>
> «Την δε ερχομένην νύκτα επιφανείς εις αυτόν ο Κύριος, είπε• Θάρρει, Παύλε, διότι καθώς εμαρτύρησας τα περί εμού εις Ιερουσαλήμ, ούτω πρέπει να μαρτυρήσης και εις Ρώμην.» Πράξεις 23:11.

Μετά το πρώτο ιεραποστολικό ταξίδι του Παύλου, ήταν ξεκάθαρο ότι υπήρχε διαφωνία στην εκκλησία σχετικά με τους Εθνικούς προσήλυτους (Πράξ. 15:1-5). Επειδή ο Παύλος αισθάνθηκε ότι η διαμάχη θα εντεινόταν, σκέφθηκε ένα σχέδιο που θα προωθούσε την ενότητα στην εκκλησία. Στο συμβούλιο του ζητήθηκε να θυμηθεί τους φτωχούς (Γαλ. 2:10), γι’ αυτό αποφάσισε να καλέσει τις εκκλησίες των Εθνικών να παρέχουν οικονομική βοήθεια στους αδερφούς τους στην Ιουδαία (Α’ Κορ. 16:1) ελπίζοντας έτσι να χτιστούν γέφυρες συμφιλίωσης μεταξύ των δύο πλευρών. 

Αυτό εξηγεί την αποφασιστικότητά του να πάει στην Ιερουσαλήμ στο τέλος του τρίτου ιεραποστολικού του ταξιδιού, παρά τους κινδύνους. Από τη μία αγαπούσε ειλικρινά τους συμπατριώτες του (Ρωμ. 9:1-5), από την άλλη επιθυμούσε να δει την εκκλησία ενωμένη (Γαλ. 3:28, 5:6). Καθώς Ιουδαίοι και Εθνικοί σώζονται εξίσου μέσω της πίστης και όχι μέσω των έργων του νόμου (Ρωμ. 3:28-30), κάθε κοινωνική αποξένωση μεταξύ τους εξαιτίας του τελετουργικού νόμου, ερχόταν σε σύγκρουση με την περικλείουσα φύση του ευαγγελίου (Εφεσ. 2:11-22).

Ας ακολουθήσουμε λοιπόν τον Παύλο καθώς προχωρά σε μία νέα φάση της ζωής και της αποστολής του.