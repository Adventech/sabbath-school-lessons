---
title:  Περαιτερω Μελετη
date:   14/09/2018
---

«Με την ευκαιρία αυτή ο Παύλος και οι σύντροφοί του επίσημα παρέδωσαν στους αρχηγούς του έργου στα Ιεροσόλυμα τις συνεισφορές που είχαν στείλει με αυτούς οι Εθνικές εκκλησίες για τη συνδρομή των απόρων Ιουδαίων αδελφών τους… Αυτές οι αυτοπροαίρετες προσφορές μαρτυρούσαν την αφοσίωση των Εθνικών προσηλύτων στο διοργανωμένο παγκόσμιο έργο του Θεού και θα έπρεπε να γίνουν από όλους δεκτές με έκδηλη ευγνωμοσύνη. Και όμως ο Παύλος και οι σύντροφοί του αντιλήφθηκαν ότι ακόμη και ανάμεσα σ’ αυτούς που είχαν τώρα μπροστά τους, υπήρχαν μερικοί οι οποίοι δεν μπορούσαν να εκτιμήσουν το πνεύμα της αδελφικής αγάπης το οποίο ενέπνευσε τις δωρεές.» Ε. Χουάιτ, Π. Α. σ. 352.

«Αν οι αρχηγοί της χριστιανικής εκκλησίας είχαν εντελώς μεταβάλει τα αισθήματά τους της πικρίας έναντι του αποστόλου και τον είχαν δεχθεί σαν έναν που είχε ειδικά κληθεί από το Θεό για να φέρει το ευαγγέλιο στους Εθνικούς, ο Κύριος θα τον είχε φεισθεί για το καλό τους. Δεν ήταν προσταγή Θεού η υπηρεσία του Παύλου να τελειώσει τόσο σύντομα. Ούτε όμως και έκανε κανένα θαύμα για να αντισταθμίσει την κατεύθυνση που πήραν τα πράγματα και στην οποία είχε εξωθήσει η στάση των εκκλησιαρχών της Ιερουσαλήμ. Το ίδιο πνεύμα εξακολουθεί ακόμη να δημιουργεί τα ίδια αποτελέσματα… Και όταν τα χέρια σταυρωθούν πάνω στο άψυχο στήθος και η φωνή της προειδοποίησης και της ενθάρρυνσης σιγήσει, τότε πιθανόν οι άκαμπτοι να ξυπνήσουν για να αντιληφθούν την αξία της ευλογίας που απομάκρυναν από τον εαυτό τους. Μπορεί με το θάνατό τους οι δούλοι του Θεού να κατορθώσουν αυτό που απέτυχαν να κάνουν με τη ζωή τους.» Π.Α. σ. 368,369.

**Ερωτήσεις για συζήτηση**

`1.	 Ο Παύλος πήγε στην Ιερουσαλήμ παρότι ήξερε ότι δεν ήταν καλοδεχούμενος. Έβαζε την εκκλησία πάνω από το συμφέρον του. Μέχρι ποιο σημείο μπορούμε να ακολουθήσουμε το παράδειγμά του;`

`2.	 Τι μπορούμε να διδαχθούμε από τον συμβιβασμό του Παύλου; Πώς μπορούμε να φέρνουμε τις ισορροπίες χωρίς να συμβιβάζουμε τις αρχές μας; Ή μήπως δεν μπορούμε;`

`3.	 Η ενότητα της εκκλησίας είναι σημαντική. Πώς μπορούμε να συνεργαζόμαστε παρά τις διαφορές μας;`