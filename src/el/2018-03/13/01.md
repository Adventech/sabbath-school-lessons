---
title:  Το Ταξιδι Στη Ρωμη
date:   22/09/2018
---

### Για τη μελέτη αυτής της εβδομάδας, διαβάστε
Πράξ. 27, 28, Ρωμ. 1:18-20.

> <p>Εδαφιο μνημης</p>
> «Μη φοβού, Παύλε• πρέπει να παρασταθής ενώπιον του Καίσαρος.» Πράξεις 27:24.

Ο Παύλος από καιρό επιθυμούσε να επισκεφθεί τη Ρώμη, αλλά η σύλληψή του στα Ιεροσόλυμα άλλαξε τα πάντα. Αφού ενέδωσε στις νομικιστικές πιέσεις των υπευθύνων της εκκλησίας της Ιερουσαλήμ, κατέληξε να είναι υπό Ρωμαϊκή κράτηση για περίπου πέντε χρόνια, συμπεριλαμβανομένης και της διάρκειας του ταξιδιού για την Ιταλία. Αυτή η αλλαγή επηρέασε σημαντικά τα ιεραποστολικά του σχέδια. 

Παρά τις αναποδιές, ο Ίδιος ο Ιησούς τού υποσχέθηκε ότι θα έδινε μαρτυρία για Εκείνον στην Ρώμη (Πράξ. 23:11). Ακόμη και όταν Τον απογοητεύουμε, ο Θεός μπορεί να μας δώσει μία άλλη ευκαιρία, παρότι δεν μας γλιτώνει πάντοτε από τις συνέπειες των πράξεών μας. Ο Παύλος έφτασε τελικά σαν κρατούμενος στη Ρώμη, και δυστυχώς στην Αγία Γραφή δεν υπάρχουν ενδείξεις ότι έκανε το πολυπόθητο ταξίδι στην Ισπανία (Ρωμ. 15:24). Αφού απελευθερώθηκε από την πρώτη του σύλληψη συνελήφθη ξανά από τον αυτοκράτορα Νέρωνα και θανατώθηκε το 67μ.Χ. (Β’ Τιμ. 4:6-8).

Ο Παύλος πήγε στη Ρώμη, και καθώς περίμενε φυλακισμένος κατ’ οίκον για να δικαστεί από τον αυτοκράτορα, έδινε μαρτυρία, παρά τα δεσμά του (Εφεσ. 6:20, Φιλιπ. 1:13), σε όποιον τον επισκεπτόταν (Πράξ. 28:30,31), συμπεριλαμβανομένων και σημαντικών προσώπων από την οικία του Καίσαρα (Φιλιπ. 4:22).