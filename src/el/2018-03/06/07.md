---
title:  Περαιτερω Μελετη
date:   10/08/2018
---

«Στο δέκατο κεφάλαιο των Πράξεων έχουμε ένα ακόμη περιστατικό της υπηρεσίας των ουράνιων αγγέλων που κατέληξε στον προσηλυτισμό του Κορνήλιου και της οικογένειάς του. Τα κεφάλαια αυτά (8-10) πρέπει να διαβαστούν και να μελετηθούν προσεκτικά. Σε αυτά βλέπουμε πως ο ουρανός είναι δίπλα στον Χριστιανό που ασχολείται με το έργο της σωτηρίας των πιστών. Επίσης, δείχνουν πως ο Θεός βλέπει κάθε άνθρωπο, και ότι εμείς πρέπει να συμπεριφερόμαστε στους συνανθρώπους μας ως όργανα του Κυρίου για την επίτευξη του έργου Του στη γη.» Ε. Χουάιτ, Comments, The SDA Bible Commentary, τομ. 6, σ. 1059.

«Όσο η εκκλησία προσεύχεται, το έργο του Θεού θα προχωράει και οι εχθροί Του θα εκμηδενίζονται, χωρίς αυτό να σημαίνει ότι η εκκλησία δεν θα έχει θλίψεις και διωγμούς. Η πεποίθηση του Λουκά για τη νίκη του ευαγγελίου είναι ρεαλιστική, και αναγνωρίζει ότι ο Λόγος του Θεού δεν δεσμεύεται ακόμη και αν οι δούλοι Του μπορεί να έχουν θλίψεις και περιορισμούς.» I Howard Marshall, The Acts of the Apostles, σ. 206, 207.

**Ερωτήσεις για συζήτηση**

`1.	 Ο Κορνήλιος περιγράφεται ως «ευσεβής και φοβούμενος τον Θεόν μετά παντός του οίκου αυτού, όστις και έκαμνεν ελεημοσύνας εις τον λαόν πολλάς και εδέετο του Θεού διαπαντός» (Πράξ. 10:2). Είναι προφανές ότι το Άγιο Πνεύμα εργαζόταν στον Κορνήλιο πολύ πριν γνωρίσει τον Πέτρο. Θα μπορούσαμε να πούμε ότι η ευσεβής ζωή του ήταν η ευκαιρία που ο Θεός ήθελε για να του παρουσιάσει το μήνυμα του ευαγγελίου. Τι μπορούμε να διδαχθούμε από αυτό;`

`2.	 Πώς μπορούμε ως Χριστιανοί να μην επηρεαζόμαστε από τα κοινωνικά πλαίσια και να μην τρέφουμε συναισθήματα που ξυπνούν εθνικιστικές εντάσεις και προκαταλήψεις;`

`3.	 Παρά το κακό, ο διωγμός που εξαπέλυσε ο Παύλος τελικά βγήκε σε καλό: οι πιστοί που πήγαν στην Αντιόχεια κήρυτταν σε Ιουδαίους και Ελληνιστές. Μοιραστείτε με την ομάδα σας προσωπικές σας εμπειρίες όπου ο Θεός μετέτρεψε μία άσχημη κατάσταση σε ευλογία.` 

`4.	 Ο Ιάκωβος ήταν ένας από τους πιο στενούς μαθητές του Ιησού (Μάρκ. 5:37, 9:2, 14:33) αλλά και ο πρώτος που είχε μαρτυρικό θάνατο. Ποια άλλα παραδείγματα πιστών ανθρώπων που υπέφεραν άδικα βρίσκουμε στην Αγία Γραφή; Τι μπορούμε να διδαχθούμε από αυτές τις αναφορές για το όλο θέμα της θλίψης;`