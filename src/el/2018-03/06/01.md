---
title:  Η Διακονια Του Πετρου
date:   04/08/2018
---

### Για τη μελέτη αυτής της εβδομάδας, διαβάστε
Πράξ. 9:32-43, Πράξ. 10:9-16, Εφεσ. 2:11-19, Πράξ. 11:1-26, Πράξ. 12:1-18.

> <p>Εδαφιο μνημης</p>
> «Τότε ο Πέτρος ανοίξας το στόμα είπεν• Επ' αληθείας γνωρίζω, ότι δεν είναι προσωπολήπτης ο Θεός, αλλ' εν παντί έθνει, όστις φοβείται αυτόν, και εργάζεται δικαιοσύνην, είναι δεκτός εις αυτόν.» Πράξεις 10:34,35.

Μετά την αναχώρηση του Παύλου στην Ταρσό, ο Πέτρος γίνεται ξανά ο πρωταγωνιστής της αφήγησης του Λουκά σχετικά με τα πρώτα χρόνια της Χριστιανικής εκκλησίας. Ο Πέτρος φαίνεται πως περιόδευε στην Ιουδαία και στις γύρω περιοχές. Σ’ αυτό το σημείο αναφέρονται δύο θαύματα, η θεραπεία του Αινέα και η ανάσταση της Δορκάδας, τα οποία προηγούνται της ιστορίας του Κορνήλιου στο δέκατο κεφάλαιο.

Ο προσηλυτισμός των Εθνικών ήταν το επίμαχο ζήτημα της αποστολικής εκκλησίας. Αν και οι συζητήσεις που ακολούθησαν μετά τη βάπτιση του Κορνήλιου δεν μπόρεσαν να βοηθήσουν, η δωρεά του Πνεύματος, που ήταν ανάλογη της Πεντηκοστής, βοήθησε τον Πέτρο να πείσει τους αδερφούς στην Ιερουσαλήμ ότι οι ευλογίες του ευαγγελίου δεν περιορίζονταν μόνο στους Ιουδαίους. Εντωμεταξύ, η εκκλησία στην Αντιόχεια είχε ήδη ξεκινήσει το έργο της προς τους εθνικούς.

Στο μάθημα αυτής της εβδομάδας θα δούμε το ξεκίνημα ενός νέου, σύντομου διωγμού από τον βασιλιά Ηρώδη και την επίδρασή του στους αποστόλους που είχαν ξεφύγει από τον διωγμό του Παύλου.