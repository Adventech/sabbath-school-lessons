---
title:  Φοβηθειτε Τον Θεο Και Δωστε Δοξα Σ’ Αυτον`
date:  15/04/2023
---

> <p>Εδαφιο Μνημης</p>
>  «Εδώ είναι η υπομονή των αγίων· εδώ είναι εκείνοι που φυλλάτουν τις εντολές του Θεού και την πίστη του Ιησού» Αποκάλυψη 14:12

### Για τη μελέτη αυτής της εβδομάδας, διαβάστε
Αποκ. 14, Γέν. 22:12, Εκκ. 12:13-14, Κολ. 3:1-2, Εβρ. 12:1-2, Α’ Κορ. 3:16-17.

Ο Δανός συγγραφέας Σόρεν Κίρκεγκωρ είπε μια ιστορία για το τέλος του κόσμου: Σε ένα μεγάλο θέατρο ξέσπασε φωτιά στα παρασκήνια. Ένας κλόουν, ο οποίος συμμετείχε στην παράσταση, βγήκε έξω για να προειδοποιήσει το κοινό: Ο χώρος καίγεται! Το κοινό θεώρησε ότι επρόκειτο για ένα αστείο το οποίο αποτελούσε  μέρος της παράστασης και απλώς χειροκρότησε. Ο κλόουν επανέλαβε την προειδοποίηση: Βγείτε έξω! Βγείτε έξω! Ωστόσο, όσο και αν τους προειδοποιούσε, τόσο περισσότερο χειροκροτούσαν. Κατά την άποψη του Κίρκεγκωρ, με αυτόν τον τρόπο θα τελειώσει ο κόσμος, με το γενικό χειροκρότημα αυτών που πιστεύουν ότι πρόκειται για αστείο.

Το τέλος του κόσμου και τα γεγονότα που οδηγούν σε αυτό, όπως γνωρίζουμε, δεν είναι αστεία. Ο κόσμος αντιμετωπίζει την πιο σοβαρή κρίση μετά τον κατακλυσμό. Μάλιστα, ο ίδιος ο απ. Πέτρος χρησιμοποιεί την ιστορία του κατακλυσμού ως σύμβολο του τέλους, προειδοποιώντας ότι, όπως ακριβώς ο τότε κόσμος χάθηκε από το νερό, στους έσχατους καιρούς «οι ουρανοί θα παρέλθουν με ορμητικόν συριστό ήχο, και τα στοιχεία καθώς θα καίγονται, θα διαλυθούν, και η γη, και τα έργα που βρίσκονται μέσα σ’ αυτή,  θα κατακαούν» (Β’ Πέτ. 3:10). Αφού προειδοποιηθήκαμε για το τι έρχεται, πρέπει τώρα να προετοιμαστούμε για αυτό.