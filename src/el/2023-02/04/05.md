---
title:  Δωστε Δοξα Σ’ Αυτον
date:  19/04/2023
---

Μελέτες σχετικά με τη φράση «δώστε δόξα σ’ Αυτόν» στην Παλαιά Διαθήκη έχουν δείξει ότι, συχνά εμφανίζεται στο πλαίσιο της Θεϊκής κρίσης (Ναυή 7:19, Α’ Σαμ. 6:5, Ιερ. 13:15-16, Μαλ. 2:2), όπως ακριβώς συμβαίνει και στο μήνυμα του πρώτου αγγέλου (Αποκ. 14:7). Αυτή η ιδέα φαίνεται, επίσης, στην Αποκ. 19:1-2: «Aλληλούια, η σωτηρία, και η δόξα, και η τιμή, και η δύναμη ανήκουν στον Kύριο τον Θεό μας· δεδομένου ότι, οι κρίσεις Του είναι αληθινές και δίκαιες· επειδή, έκρινε τη μεγάλη πόρνη, η οποία έφθειρε τη γη με την πορνεία της, και εκδίκησε από το χέρι της το αίμα των δούλων Του.»

`Διαβάστε Α’ Κορ. 3:16-17, 6:19-20, 10:31. Πώς μας βοηθούν αυτά τα εδάφια να κατανοήσουμε έναν τρόπο με τον οποίο μπορούμε να δοξάσουμε τον Θεό;`

Σύμφωνα με τον απ. Παύλο, το σώμα μας είναι ένα αγιαστήριο, η κατοικία του Πνεύματος του Θεού, ένας ναός που αγιάζεται από την παρουσία του Κυρίου. Η Αγία Γραφή μάς δίνει μια ξεκάθαρη έκκληση να δοξάζουμε τον Θεό σε κάθε πτυχή της ζωής μας. Όταν ο Θεός είναι το κέντρο της ζωής μας, η μόνη μας επιθυμία είναι να Τον δοξάζουμε, είτε με τη διατροφή μας, είτε με το ντύσιμό μας, είτε με την ψυχαγωγία μας, είτε με την αλληλεπίδρασή μας με τους άλλους. Δίνουμε δόξα στον Θεό καθώς αποκαλύπτουμε τον χαρακτήρα της αγάπης Του στον κόσμο μέσω της δέσμευσής μας να κάνουμε το θέλημά Του. Αυτό είναι ακόμη πιο σημαντικό υπό το πρίσμα της παγκόσμιας κρίσης στο τέλος του κόσμου.

`Διαβάστε Ρωμ. 12:1-2. Ποια έκκληση απευθύνει ο απ. Παύλος σχετικά με τις επιλογές της ζωής μας;`

Η λέξη σώματα σε αυτό το εδάφιο υποδηλώνει το σύνολο της ανθρώπινης ύπαρξης: σώμα, νους και συναισθήματα. Όταν αναλαμβάνεις την απόλυτη δέσμευση να  φοβάσαι τον Θεό  και να  Τον δοξάζεις σε ό,τι κάνεις, δίνοντας το μυαλό, το σώμα και τα συναισθήματά σου σε Αυτόν, αυτό είναι μια πράξη λογικής λατρείας. Και, επίσης, υπό το πρίσμα της κρίσης του Θεού, το να λαμβάνεις σοβαρά υπόψη την υπακοή, είναι πράγματι καλό.

`ΣΚΕΨΗ: Τι μπορούμε να κάνουμε για να βεβαιωθούμε ότι πράγματι δοξάζουμε με το σώμα μας τον Θεό;`