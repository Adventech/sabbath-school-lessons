---
title:  Περαιτερω Μελετη
date:  21/04/2023
---

Σκεφτείτε τα θαυμάσια λόγια του απ. Παύλου στην Εβρ. 7:25, με τα οποία, μιλώντας για τον Ιησού ως τον Αρχιερέα μας, αναφέρει ότι «μπορεί και να σώζει ολοκληρωτικά αυτούς που προσέρχονται στον Θεό διαμέσου Αυτού.» Ο Ιησούς είναι που μας σώζει. Το δικό μας μέρος είναι να παραδοθούμε σε Αυτόν, διεκδικώντας τη νίκη Του για εμάς. Η εμπιστοσύνη μας πρέπει να είναι στον Ιησού και όχι στον εαυτό μας.

«Μπορούμε να συνοψίσουμε τη δύναμη της έκφρασης «φοβηθείτε

τον Θεό», στο βιβλίο της Αποκάλυψης, ως την τελική πρόσκληση του Θεού προς την ανθρωπότητα να Τον επιλέξει ως τον ένδοξο και μεγαλοπρεπή Θεό της, ... ο Οποίος θα είναι νικητής επί των δυνάμεων του κακού που αντιτίθενται σε Αυτόν και στο σχέδιό Του για το ανθρώπινο γένος (Αποκ. 14/ιδ 9-11). Αυτός ο φόβος δεν εκδηλώνεται, τουλάχιστον προς το παρόν (Αποκ. 6:14-17), με φόβο και τρόμο, αλλά με χαρούμενη και γεμάτη αγάπη υποταγή στον νόμο του Θεού και στην αποκλειστική λατρεία Του. Καμία άλλη δύναμη δεν πρέπει να αναγνωρίζεται ως άξια τέτοιας αφοσίωσης και πίστης. Στην πραγματικότητα, δεν υπάρχουν άλλες επιλογές, διότι αυτά που εμφανίζονται στον ορίζοντα της Μεγάλης Διαμάχης ως πιθανότητες είναι ενέργειες δαιμονικών δυνάμεων που πρόκειται να εξαφανιστούν (Αποκ. 16:13-14, 17:14, 20:11-15). Επομένως, ο φόβος του Κυρίου είναι μια θετική Θεϊκή πρόσκληση… να επιλέξουμε την πλευρά του Θεού στην τελική παγκόσμια σύρραξη για να σταθούμε μπροστά στην πιο ένδοξη παρουσία Του, γεμάτοι χαρά στην αιωνιότητα μαζί Του (Αποκ. 21:3-4, 22:3-5)» Ángel Manuel Rodríguez, “The Closing of the Cosmic Conflict: Role of the Three Angels’ Messages,” unpublished manuscript, p. 27.

**Ερωτησεις για συζητηση**

`1.	 Σκεφτείτε την απίστευτη δύναμη του Θεού, Εκείνου που δημιούργησε και συντηρεί ολόκληρο το σύμπαν. Με δυσκολία μπορούμε  να συλλάβουμε την ιδέα του σύμπαντος, πώς θα μπορούσαμε να κατανοήσουμε τον Δημιουργό του; Σκεφτείτε πόσο μεγαλύτερος και ισχυρότερος είναι. Αυτός, λοιπόν, είναι ο Θεός που μια μέρα θα μας κρίνει. Πώς μας βοηθούν αυτά τα γεγονότα να κατανοήσουμε την ιδέα του  φόβου του Θεού και την  σημασία του;`

`2.	Πώς μπορούμε να αποφύγουμε τον νομικισμό όταν συζητάμε τις Βιβλικές έννοιες της αγιότητας, της υπέρβασης και της νίκης; Γιατί πρέπει να καταλάβουμε ότι μόνο η νίκη του Χριστού για εμάς στο σταυρό, παραμένει το θεμέλιο της ελπίδας μας για σωτηρία, ανεξάρτητα από τις νίκες ή ακόμη και τις αποτυχίες μας εδώ στη γη;`

`3.	Γιατί, ακόμη και με όλες τις υποσχέσεις για νίκη επί της αμαρτίας, συχνά αποτυγχάνουμε και δεν ζούμε σύμφωνα με το πρότυπο της δικαιοσύνης που ο Ίδιος ο Ιησούς διαμόρφωσε για εμάς και μας υπόσχεται ότι θα μπορούσε να είναι και δικό μας; Ποιο λάθος κάνουμε όταν δεν επιτρέπουμε στον Θεό να επιτελέσει μέσα μας το έργο που έχει υποσχεθεί;`