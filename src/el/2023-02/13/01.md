---
title:  Προετοιμασια Για Την Τελικη Κριση
date:  17/06/2023
---

`Διαβάστε Α’ Θεσ. 5:1-6. Ποια προτροπή μας δίνει ο απ. Παύλος σχετικά με τις τελευταίες ημέρες της γης;`

Ο απ. Παύλος παρότρυνε τους πιστούς στη Θεσσαλονίκη να αγρυπνούν και να εγκρατεύονται στο πλαίσιο της Δεύτερης Έλευσης του Χριστού. Κι αν ο Παύλος το είπε αυτό στους πιστούς τότε, τι θα έλεγε σε εμάς σήμερα;

Δήλωσε επίσης ότι ήταν παιδιά του φωτός (Α’Θεσ. 5:5) και όχι του σκότους ώστε η ημέρα (η επιστροφή του Χριστού) να τους καταφτάσει σαν κλέφτης (εδ. 4). Ο Ιησούς χρησιμοποίησε την έκφραση να αγρυπνούν με ένθερμη και εγκάρδια προσευχή (Ματθ. 24:42, Ματθ. 26:40-41). Να αγρυπνείς σημαίνει να είσαι σε πνευματική εγρήγορση. Να εγκρατεύεσαι σημαίνει να είσαι συνειδητοποιημένος σχετικά με τους καιρούς στους οποίους ζούμε και να είσαι επικεντρωμένος στα πράγματα που έχουν πραγματικά σημασία.

Η Ε. Χουάιτ προσθέτει: «Εμείς που γνωρίζουμε την αλήθεια θα πρέπει να προετοιμαζόμαστε για αυτό που σύντομα θα πλήξει τον κόσμο σαν μια συγκλονιστική έκπληξη» T.C. vol.8, p.28.

Και ενώ μπορεί να αποτελεί έκπληξη για τον κόσμο, δεν θα πρέπει να αποτελεί έκπληξη για εμάς. Αν και δεν ξέρουμε πότε θα συμβεί, μπορούμε να δούμε αρκετά γεγονότα ώστε να αντιληφθούμε ότι έρχεται και ότι σήμερα είναι η μέρα που πρέπει να είμαστε έτοιμοι.

`Επανεξετάστε το Δαν. 2:και παρατηρήστε την ακολουθία των βασιλείων ακριβώς όπως είχε προφητευθεί. Τι πρέπει να μας διδάξει αυτό σχετικά με την εμπιστοσύνη μας σε αυτό που λέει ο Θεός ότι πράγματι θα συμβεί;`

Ο Χριστός μας έδωσε αυτά τα μηνύματα του έσχατου καιρού, ώστε,

γνωρίζοντας ό,τι πρόκειται να ακολουθήσει, να προετοιμαστούμε για αυτά. Οι προφητείες του Δανιήλ και της Αποκάλυψης, σε συνδυασμό με το σύγχρονο χάρισμα της προφητείας, μας δίνουν θεϊκή εικόνα για το τι πρόκειται να συμβεί σε αυτόν τον κόσμο. Ο προφητικός λόγος του Θεού σκιαγραφεί εκ των προτέρων την ιστορία της σωτηρίας και το δεύτερο κεφάλαιο του Δανιήλ παρέχει ισχυρές και λογικές αποδείξεις ότι μπορούμε να εμπιστευόμαστε τον Θεό.

`ΣΚΕΨΗ: Ο Παύλος μας προτρέπει να μην αποκοιμηθούμε πνευματικά όπως οι υπόλοιποι. Τι σημαίνει αυτό και πώς μπορούμε να ξέρουμε αν πράγματι αποκοιμηθήκαμε; Αν ναι, τι χρειάζεται για να αφυπνηστούμε;`