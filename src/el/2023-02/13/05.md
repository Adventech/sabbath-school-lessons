---
title:  Το Σφαγμενο Αρνιο
date:  21/06/2023
---

Υπάρχουν πολλά σύμβολα στην Αποκάλυψη με μεγάλη σημασία, όπως: ένας δράκος στον ουρανό (Αποκ. 12:3-4, 7), άγγελοι που πετούν στο μέσον του ουρανού (Αποκ. 14:6), μια γυναίκα καθισμένη σε ένα κόκκινο θηρίο (Αποκ. 17:3) κτλ. Το Άγιο Πνεύμα ενέπνευσε τον Ιωάννη να τα καταγράψει και έχουν σημαντικό ρόλο στην αποκάλυψη της αλήθειας σε όσους διαβάζουν τα λόγια αυτού του βιβλίου και τα πράττουν, διότι, όπως λέει, «Mακάριος αυτός που διαβάζει, και αυτοί που ακούν τα λόγια τής προφητείας, και τηρούν τα γραμμένα μέσα σ’ αυτή· επειδή, ο καιρός είναι κοντά.» (Αποκ. 1:3).

Υπάρχει, ωστόσο, μια άλλη εικόνα που εμφανίζεται επανηλημμένα σε όλο το βιβλίο της Αποκάλυψης. Ποια είναι αυτή η εικόνα και τι αντιπροσωπεύει;

`Διαβάστε Αποκ. 5:6, 8, 12, 7:17, 14:1, 15:3, 19:7, 21:22-23 και 22:1, 3. Ποιο είναι το νόημα του συμβολισμού του Αρνίου και γιατί εμφανίζεται τόσες πολλές φορές; `

Φυσικά, όπως λένε τα πρώτα λόγια του βιβλίου, πρόκειται για μια αποκάλυψη του Ιησού Χριστού του Εσταυρωμένου. Γίνεται αναφορά ενός «Αρνίου σφαγμένου» (Αποκ.  5:6, 12, 13:8). Εδώ είναι η καρδιά και η ψυχή όλης της Αγίας Γραφής, του βιβλίου της Αποκάλυψης και των τριών μηνυμάτων των αγγέλων. Δεν μπορούμε να είμαστε πιστοί στην κλήση μας και να κάνουμε το έργο για το οποίο ο Θεός ανέδειξε αυτή την εκκλησία, αν δεν έχουμε το Αρνίο, το σφαγμένο Αρνίο, τον Ιησού τον Εσταυρωμένο, τη θυσία για τις αμαρτίες μας, ως το κεντρικό σημείο του μηνύματός μας.

«Πρέπει σκόπιμα να τοποθετήσουμε τον Αμνό που σφαγιάστηκε στο επίκεντρο των δογμάτων και της αποστολής μας και στην καρδιά κάθε κηρύγματος που κηρύττουμε, κάθε άρθρου που γράφουμε, κάθε προσευχής που κάνουμε, κάθε ύμνου που ψάλλουμε, κάθε μελέτης της Αγίας Γραφής που κάνουμε και σε κάθε δραστηριότητα μας. Ας αφήσουμε την αγάπη που αποκαλύφθηκε από το Αρνίο στο σταυρό να μεταμορφώσει τον τρόπο με τον οποίο συμπεριφερόμαστε ο ένας στον άλλον και να μας κινητοποιήσει ώστε να νοιαζόμαστε και για τον κόσμο» Ángel Manuel Rodriguez, “The Closing of the Cosmic Conflict: Role of the Three Angels’ Messages,” unpublished manuscript, p. 70.

Mέσα στις εικόνες των επικίνδυνων θηρίων, του δράκοντα που κάνει πόλεμο, των πληγών, των διωγμών και του χαράγματος του θηρίου, το Αρνίο που σφαγιάστηκε παραμένει στο επίκεντρο. Μόνο ο Ιησούς ο Εσταυρωμένος, με όσα έχει κάνει για εμάς και εξακολουθεί να κάνει, είναι τελικά Αυτός για τον Οποίο μιλούν τα μηνύματα των τριών αγγέλων.

`ΣΚΕΨΗ: Γιατί το να έχουμε το σφαγμένο Αρνίο κεντρικό σημείο του μηνύματός μας είναι ζωτικής σημασίας όχι μόνο για να οδηγήσουμε τους άλλους σε Αυτόν αλλά και για τη δική μας πνευματική ζωή;`