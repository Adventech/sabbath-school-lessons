---
title:  Γνωριζοντας Την Αληθεια
date:  18/06/2023
---

`Διαβάστε Ιωάν. 8:32, Ιωάν. 7:17 και Ιωάν. 17:17. Ποιες υποσχέσεις δίνει ο Ιησούς σχετικά με τη γνώση της αλήθειας και πού μπορούμε να τη βρούμε;`

Η τελική έκκληση του Θεού προς τον λαό Του είναι να εγκαταλείψει τα λάθη της Βαβυλώνας και να περπατήσει στο φως της αιώνιας αλήθειας που βρίσκεται στον Λόγο Του. Το κλειδί για τα πάντα είναι η Αγία Γραφή. Εφόσον οι άνθρωποι εμμένουν στη Αγία Γραφή και ακολουθούν αυτά που διδάσκει, δεν θα εξαπατηθούν στην τελική κρίση, ειδικά όσον αφορά το Σάββατο.

Το μήνυμα του δεύτερου αγγέλου μας καλεί να δεχτούμε την αλήθεια και όχι την πλάνη, την Αγία Γραφή και όχι την παράδοση, και τις διδασκαλίες του Λόγου του Θεού και όχι τις εσφαλμένες και ψευδείς διδασκαλίες.

Το μήνυμα του τρίτου αγγέλου που ακολουθεί, αποτελεί προειδοποίηση για το χάραγμα του θηρίου. Σε όλες τις προφητείες της Αγίας Γραφής, το θηρίο αντιπροσωπεύει μια πολιτικοθρησκευτική δύναμη. Το θηρίο της θάλασσας στην Αποκάλυψη 13:και 14:προκύπτει από τη Ρώμη ως παγκόσμιο σύστημα λατρείας. Τελικά αυτή η ρωμαϊκή εξουσία επεκτείνει την επιρροή της σε ολόκληρο τον κόσμο και θα ηγηθεί σε ένα κίνημα για την ένωση εκκλησίας και κράτους. Ο στόχος θα είναι να επιτευχθεί η παγκόσμια ενότητα σε μια εποχή οικονομικών και κοινωνικών αναταραχών, φυσικών καταστροφών, διεθνούς πολιτικής κρίσης και παγκόσμιας σύγκρουσης.

Οι Ηνωμένες Πολιτείες θα αναλάβουν τελικά την ηγεσία αυτής της παγκόσμιας συνομοσπονδίας. «Μέσω των δύο μεγάλων λαθών, της αθανασίας της ψυχής και της ιερότητας της Κυριακής, ο Σατανάς θα φέρει τους ανθρώπους κάτω από τις πλάνες του. Ενώ η πρώτη θέτει τα θεμέλια του πνευματισμού, η δεύτερη δημιουργεί έναν δεσμό συμπάθειας με τη Ρώμη. Οι Προτεστάντες των Ηνωμένων Πολιτειών θα είναι οι πρώτοι που θα απλώσουν τα χέρια τους πέρα από το χάσμα για να πιάσουν το χέρι του πνευματισμού -θα φτάσουν πέρα από την άβυσσο για να σφίξουν τα χέρια με τη ρωμαϊκή εξουσία- και υπό την επίδραση αυτής της τριπλής ένωσης, η χώρα αυτή θα ακολουθήσει τα βήματα της Ρώμης στην καταπάτηση των δικαιωμάτων της συνείδησης» Ε. Χουάιτ, Μ.Δ. σέλ. 653.

Τα μηνύματα αυτά καταλήγουν με μια επείγουσα έκκληση προς τους πιστούς ακολούθους του Χριστού να τηρούν τις εντολές του Θεού μέσω της ζωντανής πίστης του Ιησού που κατοικεί στην καρδιά τους (Αποκ. 14:12).

`ΣΚΕΨΗ: Πώς αντιλαμβάνεστε τα λόγια του Ιησού ότι «η αλήθεια θα σας ελευθερώσει;» Πώς μας έχει ελευθερώσει η αλήθεια; Σε αυτό το πλαίσιο, τι σημαίνει να είσαι ελεύθερος;`