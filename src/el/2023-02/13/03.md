---
title:  Η Μεταρρυθμιση Συνεχιζεται
date:  19/06/2023
---

Ο Θεός ανέδειξε έναν λαό των έσχατων ημερών για να συνεχίσει το έργο των μεγάλων μεταρρυθμιστών του παρελθόντος με την Αγία Γραφή ως το μόνο δόγμα τους, τον Χριστό ως τη μόνη πηγή σωτηρίας τους, το Άγιο Πνεύμα ως τη μόνη πηγή δύναμης τους και την επιστροφή του Κυρίου μας ως την ολοκλήρωση όλων των ελπίδων τους. Αλήθειες που για πολύ καιρό είχαν συσκοτιστεί από πλάνη και παραδόσεις, συμπεριλαμβανομένου του αληθινού Σαββάτου της Αγίας Γραφής, θα διακηρυχθούν στον κόσμο λίγο πριν από την επιστροφή του Κυρίου μας.

Τα μηνύματα των τριών αγγέλων γέννησαν αυτό το κίνημα του έσχατου καιρού για την ολοκλήρωση της Μεταρρύθμισης και τη συμμετοχή με τον Χριστό στην ολοκλήρωση του έργου Του στη γη. Οι σπουδαίες προφητείες του τελευταίου βιβλίου της Αγίας Γραφής αποκαλύπτουν ένα θεϊκό κίνημα που αναδύεται από την απογοήτευση για να διακηρύξει το τελικό μήνυμα του Θεού στον κόσμο. Η Αποκ. 14:περιγράφει μια παγκόσμια εκκλησία που καλύπτει τον πλανήτη με τα καλά νέα του αιώνιου ευαγγελίου.

Οι τρεις άγγελοι της Αποκ. 14:ενώνονται με έναν τέταρτο άγγελο στην Αποκ. 18. Αυτός ο άγγελος δίνει δύναμη στη διακήρυξη των τριών αγγέλων, ώστε «η γη φωτίστηκε από τη δόξα Του» (Αποκ. 18:1). Το κεφάλαιο 18:επικεντρώνεται στα σημαντικά γεγονότα που οδηγούν στην κορύφωση της ιστορίας της γης και στον τελικό και απόλυτο θρίαμβο του ευαγγελίου.

Διαβάστε Αποκ. 18:1. Ποια τρία πράγματα μας λέει ο Ιωάννης

`για αυτόν τον άγγελο; (Δείτε Αββ. 2:14)`

Ο άγγελος που κατεβαίνει από τον ουρανό, από την ένδοξη παρουσία του Θεού στην αίθουσα του θρόνου του Αγιαστηρίου, έχει αναλάβει να διακηρύξει το τελευταίο μήνυμα του ελέους του Θεού και να προειδοποιήσει τους κατοίκους της γης για αυτό που πρόκειται να συμβεί στον πλανήτη.

Το εδάφιο λέει ότι ο άγγελος έρχεται με «μεγάλη εξουσία» Στο Ματθ. 10:1, ο Ιησούς δίνει στους μαθητές Του εξουσία πάνω στις αρχές και τις δυνάμεις του κακού. Τους στέλνει με τη Θεϊκή δύναμη να είναι νικητές στη μάχη μεταξύ του καλού και του κακού. Στο Ματθ. 28:18-19, τους αποστέλλει και πάλι, αλλά αυτή τη φορά με κάθε εξουσία στον ουρανό και στη γη, να κάνουν μαθητές όλα τα έθνη.

`ΣΚΕΨΗ: Τελικά, πώς τα ζητήματα των έσχατων ημερών (όπως και της κάθε μέρας) καταλήγουν στην εξουσία; Ποια αρχή ακολουθούμε: Του Θεού, τη δική μας, του θηρίου ή κάποιου άλλου; Τίνος την εξουσία ακολουθούμε σήμερα;`