---
title:  Περαιτερω Μελετη
date:  22/06/2023
---

«Δούλοι του Θεού με τη θεϊκή καθιέρωση ζωγραφισμένη στα πρόσωπά τους, θα σπεύδουν από μέρος σε μέρος για να διαδώσουν την ουράνια αγγελία. Και η προειδοποιητική αυτή   αγγελία θα αντηχήσει από χιλιάδες φωνές, φθάνοντας μέχρι τα πέρατα της γης. Θαύματα θα γίνονται, ασθενείς θα θεραπεύονται, και διάφορα σημεία θα συνοδεύουν τους πιστούς. Παράλληλα, εργάζεται και ο Σατανάς με πλαστοποιημένα θαύματα. Μέχρι και φωτιά θα κατεβάσει από τον ουρανό μπροστά τα μάτια των ανθρώπων. Δείτε Αποκάλυψις 13[ιγ’]13. Έτσι, οι κάτοικοι της γης θα βρεθούν αναγκασμένοι να πάρουν μια  απόφαση.

Η διάδοση της αγγελίας δε βασίζεται τόσο στην επιχειρηματολογία, όσο στη δεινή πειθώ του Πνεύματος του Θεού. Τα επιχειρήματα ήδη θα έχουν παρουσιασθεί. Ο σπόρος θα έχει σπαρθεί από πριν. Τώρα θα βλαστήσει και θα καρποφορήσει. Τα βιβλία και τα φυλλάδια, σκορπισμένα από τους ιεραποστόλους εργάτες, θα έχουν μιλήσει στις καρδιές των ανθρώπων. Πολλοί όμως, στους οποίους αυτά είχαν κάνει εντύπωση, συναντούσαν εμπόδια στο να κατανοήσουν την αλήθεια σε όλη της την έκταση, ή να συμμορφωθούν με αυτήν. Αλλά τώρα οι φωτεινές ακτίνες εισχωρούν παντού, η αλήθεια παρουσιάζεται με όλη της τη σαφήνεια, και οι ειλικρινείς ψυχές σπάζουν τα δεσμά που τους στέκονται εμπόδιο. Ούτε τα μέλη της οικογένειας, ούτε οι σχέσεις της εκκλησίας μπορούν πια να τους σταματήσουν. Η αλήθεια είναι πιο πολύτιμη από καθετί άλλο. Παρά τις συσπειρωμένες δυνάμεις κατά της αλήθειας, πολλοί είναι εκείνοι που τάσσονται με το μέρος του Κυρίου» Ε. Χουάιτ, Μ.Δ. σέλ. 683.

**Ερωτησεις για συζητηση**

`1.	 Η Ε. Χουάιτ αναφέρει ότι «το μήνυμα της δικαίωσης μέσω της πίστης είναι το μήνυμα του τρίτου αγγέλου….στην πραγματικότητα» Evangelism, p. 190. Τι σημαίνει αυτό; Ποια σχέση έχει η δικαίωση μέσω της πίστης με τα μηνύματα των τριών αγγέλων;`

`2.	Διαβάστε ξανά Αποκ. 14:12. Ποια είναι η διαφορά μεταξύ της τήρησης των εντολών του Θεού και του νομικισμού; Πότε η υπακοή γίνεται νομικισμός; Με ποιους τρόπους μπορεί κάποιος που δεν τηρεί τις εντολές του Θεού να είναι νομικιστής;`

`3.	Τι απάντηση μπορείτε να δώσετε σε όσους μας επικρίνουν όταν μιλάμε για τα άγρια θηρία και την τρομακτική προειδοποίηση που συναντάμε στο βιβλίο της Αποκάλυψης; Πέρα από το ότι σαφώς μιλάμε για αυτά επειδή είναι γραμμένα στο βιβλίο, τι άλλες απαντήσεις μπορείτε να δώσετε;`

`4.	Συζητήστε στην τάξη τα τρέχοντα παγκόσμια γεγονότα. Ποια πράγματα έχετε δει να συμβαίνουν που θα μπορούσαν να βοηθήσουν να οδηγηθούμε σε τελικά γεγονότα; Πώς μπορούμε να βρούμε μια ισορροπία ανάμεσα στην επίγνωση των καιρών που ζούμε και τις άσκοπες εικασίες για όσα δεν μας έχουν αποκαλυφθεί ακόμη;`