---
title:  Η Δοξα Του Θεου Γεμιζει Τη Γη
date:  20/06/2023
---

`Διαβάστε Αποκ. 4:11, Αποκ. 5:12 και Αποκ. 19:1. Ποιες λέξεις σχετίζονται με τη δόξα του Θεού που γεμίζει τη γη, όπως περιγράφεται στην Αποκ. 18:1;`

Η Μεγάλη Διαμάχη μεταξύ του καλού και του κακού στο σύμπαν αφορά επίσης την τιμή και υπόληψη του Θεού. Ο Σατανάς, ένας άγγελος επαναστάτης, έχει δηλώσει ότι ο Θεός είναι άδικος, ότι απαιτεί λατρεία αλλά δίνει ελάχιστα σε αντάλλαγμα. Ο πονηρός δηλώνει ότι ο νόμος του Θεού οριοθετεί την ελευθερία μας και περιορίζει τη χαρά μας.

Η ζωή, ο θάνατος και η ανάσταση του Ιησού κατέρριψαν αυτό το ψέμα. Ο Δημιουργός μας, μέσω της σταύρωσής Του, απάντησε στις κατηγορίες του Σατανά και απέδειξε ότι ο Θεός είναι και στοργικός και δίκαιος.

Και ο λαός Του κατά τον έσχατο καιρό, γοητευμένος από την αγάπη Του, αποκαλύπτει τη δόξα Του και τον στοργικό και με αυτοθυσία χαρακτήρα Του σε έναν εγωκεντρικό και άθεο κόσμο. Η γη φωτίζεται από τον χαρακτήρα του Θεού.

`Διαβάστε Έξ. 33:18-19. Πώς αποκαλύπτει ο Θεός τη δόξα Του στον Μωυσή; Ποια είναι η δόξα του Θεού;`

Η δόξα του Θεού είναι ο χαρακτήρας Του. Η γη θα γεμίσει με τη δόξα Του όταν εμείς γεμίσουμε με την αγάπη του Θεού και αλλάξει ο χαρακτήρας μας.

Η αποκάλυψη της αγάπης Του στην προσωπική μας ζωή αποκαλύπτει τη δόξα Του και τον χαρακτήρα Του στον κόσμο. Το τελευταίο μήνυμα που θα διακηρυχθεί σε έναν κόσμο που έχει κατακλυστεί από πνευματικό σκοτάδι είναι: «Φοβηθείτε τον Θεό, και δώστε δόξα σ’ αυτόν» (Αποκ. 14:7).

Δεν υπάρχει καμία δόξα για τον εαυτό μας στα καλά μας έργα ή τη δικαιοσύνη μας ή την καλοσύνη μας. «Το μήνυμα της δικαιοσύνης του Χριστού πρέπει να ακουστεί από τη μια άκρη της γης ως την άλλη.…  Αυτή είναι η δόξα του Θεού που κλείνει το έργο του τρίτου αγγέλου» Ε. Χουάιτ, T.C. vol.6, p.19. Η Έ. Χουάιτ γράφει επίσης: «Τι είναι η δικαίωση διαμέσου της πίστης; Είναι το έργο του Θεού που βάζει τη δόξα του ανθρώπου στο χώμα και κάνει για τον άνθρωπο αυτό που δεν είναι στη δύναμή του να κάνει για τον εαυτό του» Testimonies to Ministers and Gospel Workers p. 456.

Η δόξα δεν ανήκει σε εμάς. Η δόξα ανήκει μόνο στον Θεό!