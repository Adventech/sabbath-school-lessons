---
title:  Το Ελεος Και Η Κριση Του Θεου
date:  24/04/2023
---

Ο Σταυρός και η κρίση αποκαλύπτουν ότι ο Θεός είναι δίκαιος και ελεήμων. Η παράβαση του νόμου απαιτεί το θάνατο του αμαρτωλού. Η δικαιοσύνη δηλώνει: «Ο μισθός της αμαρτίας είναι θάνατος». Το έλεος απαντά: «Το χάρισμα, όμως, του Θεού είναι  αιώνια ζωή διαμέσου τού Ιησού Χριστού τού Κυρίου μας» (Ρωμ. 6:23). Αν ο νόμος του Θεού Μπορούσε να αλλάξει ή έπαυε να ισχύει, θα ήταν εντελώς περιττό να πεθάνει ο Ιησούς. Ο θάνατος του Χριστού καθιερώνει αιώνια τη φύση του νόμου, και ο νόμος είναι η βάση της κρίσης.

`Διαβάστε Αποκ. 20:12. Πώς κρινόμαστε; Πώς σχετίζονται τα καλά μας έργα με τη σωτηρία μας;`

Τα έργα μας αποκαλύπτουν τις επιλογές μας και την αφοσίωση μας

στον Θεό. Σύμφωνα με την Εφεσ. 2:8-9 «κατά χάρη είστε σωσμένοι, διαμέσου της πίστης ... όχι από έργα, ώστε να μη καυχηθεί κάποιος.» Όταν όμως ο Χριστός μας σώζει, μας αλλάζει. «Επειδή, δικό Του δημιούργημα  είμαστε, καθώς κτιστήκαμε στον Ιησού Χριστό για καλά έργα» (Εφεσ. 2:10).

Τα καλά μας έργα, ενδυναμωμένα από το Άγιο Πνεύμα, δεν μας σώζουν, αλλά μαρτυρούν ότι η πίστη μας είναι γνήσια. Η τελική κρίση του Θεού απογυμνώνει κάθε προσποίηση, κάθε υποκρισία, κάθε ψέμα και εισχωρεί στο βάθος της ύπαρξής μας. Περιγράφοντας τη θέση μας ενώπιον του Θεού στην κρίση, η Ε. Χουάιτ μας παρέχει αυτή την ισχυρή εικόνα για το πώς το ευαγγέλιο και η κρίση συμβαδίζουν: «Το γεγονός ότι ο αναγνωρισμένος λαός του Θεού παρουσιάζεται να στέκεται ενώπιον του Κυρίου με βρώμικα ενδύματα, θα πρέπει να οδηγήσει σε ταπεινότητα και βαθιά έρευνα της καρδιάς όλους όσους ομολογούν το όνομά Του. Εκείνοι που πράγματι εξαγνίζουν τη ψυχή τους υπακούοντας στην αλήθεια θα έχουν μια πολύ ταπεινή γνώμη για τον εαυτό τους. Όσο πιο προσεκτικά βλέπουν τον άσπιλο χαρακτήρα του Χριστού, τόσο ισχυρότερη θα είναι η επιθυμία τους να προσαρμοστούν στην εικόνα Του και τόσο λιγότερο θα βλέπουν αγνότητα ή αγιότητα στον εαυτό τους. Ωστόσο, πρέπει να συνειδητοποιήσουμε την αμαρτωλή μας κατάσταση και να στηριχθούμε στον Χριστό ως τη δικαιοσύνη μας, τον αγιασμό μας και τη λύτρωσή μας. Δεν μπορούμε να απαντήσουμε στις κατηγορίες του Σατανά εναντίον μας. Μόνο ο Χριστός μπορεί να μας υπερασπιστεί αποτελεσματικά. Είναι σε θέση να αποστομώσει τον κατήγορο με επιχειρήματα που δεν βασίζονται στις δική μας αξία, αλλά στα δική Του» T.C. vol.5, pp.471,472

`ΣΚΕΨΗ: Πώς βλέπετε στα λόγια της Ε. Χουάιτ το αναπόσπαστο του ευαγγελίου και της κρίσης; Ποια ελπίδα μπορείτε να αντλήσετε από αυτή τη σύνδεση;`