---
title:  Η Σημασια Της Ωρας Της Κρισης
date:  23/04/2023
---

Το τελευταίο βιβλίο της Αγίας Γραφής, η Αποκάλυψη, επικεντρώνεται στην κορύφωση της αιώνιας διαμάχης μεταξύ του καλού και του κακού. Ο Εωσφόρος, ένας άγγελος επαναστάτης, αμφισβήτησε τη δικαιοσύνη, την αμεροληψία και τη σοφία του Θεού. Ισχυρίστηκε ότι ο Θεός ήταν άδικος στον τρόπο με τον οποίο διοικούσε το σύμπαν. Η τελική κρίση της Αποκάλυψης βρίσκεται στο επίκεντρο αυτής της διαμάχης όσον αφορά τον χαρακτήρα του Θεού.

`Στην Αποκάλυψη 14:7 διαβάζουμε: «και προσκυνήστε Αυτόν ο Οποίος δημιούργησε τον ουρανό και τη γη και τη θάλασσα και τις πηγές των νερών». Γιατί είναι σημαντικό το γεγονός ότι αμέσως μετά την αναφορά στο αιώνιο ευαγγέλιο, το μήνυμα του πρώτου αγγέλου μιλάει για την κρίση του Θεού; Πώς σχετίζεται το αιώνιο ευαγγέλιο  με την κρίση του Θεού;`

Το ευαγγέλιο και η κρίση είναι άρρηκτα συνδεδεμένα μεταξύ τους. Αν δεν υπήρχε το αιώνιο ευαγγέλιο, δεν θα είχαμε καμία ελπίδα την ώρα της κρίσης. Το αιώνιο ευαγγέλιο είναι, πράγματι, η μόνη μας ελπίδα. Δεν υπάρχει αμφιβολία ότι μέρος του περιεχομένου του είναι η ανακοίνωση της κρίσης.

Κατά τη διάρκεια αυτής της κρίσης, οι αναμάρτητοι κόσμοι θα δουν ότι ο Θεός έκανε ό,τι μπορούσε για να σώσει κάθε ανθρώπο. Αυτή η κρίση αποκαλύπτει τη δικαιοσύνη και το έλεος του Θεού. Φανερώνει την αγάπη και τον νόμο Του. Μιλάει για τη χάρη Του να σώσει και τη δύναμή Του να ελευθερώσει.

Η κρίση αποτελεί μέρος της τελικής λύσης του Θεού στο πρόβλημα

της αμαρτίας. Στη Μεγάλη Διαμάχη μεταξύ του καλού και του κακού στο σύμπαν, ο Θεός απάντησε στις κατηγορίες του Σατανά στον Σταυρό, αλλά στην κρίση αποκαλύπτει ότι έχει κάνει τα πάντα για να μας σώσει και να μας στρέψει στον Σταυρό.

Τα αχανή, ακριβή και λεπτομερή αρχεία του Ουρανού θα ανοίξουν (Δαν. 7:10). Είμαστε τόσο πολύτιμοι για τον Θεό, ώστε ολόκληρο το σύμπαν σταματάει για να εξετάσει τις επιλογές που έχουμε κάνει υπό το φως της προσέλκυσης του Αγίου Πνεύματος και της λύτρωσης που τόσο γενναιόδωρα μάς δίνεται από τον Χριστό στο Σταυρό.

`ΣΚΕΨΗ: Διαβάστε προσεκτικά Ψαλ. 51:1-4, ιδιαίτερα το εδάφιο 4. Πώς βοηθούν αυτά τα εδάφια να φωτιστεί το νόημα και ο σκοπός της κρίσης;`