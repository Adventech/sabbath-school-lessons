---
title:  Τα Καλα Νεα Της Κρισης`
date:  22/04/2023
---

> <p>Εδαφιο Μνημης</p>
>  «Και έλεγε με δυνατή φωνή: Φοβηθείτε τον Θεό, και δώστε δόξα σ’ Αυτόν, επειδή ήρθε η ώρα τής κρίσης Του· και προσκυνήστε Αυτόν ο Οποίος δημιούργησε τον ουρανό και τη γη και τη θάλασσα και τις πηγές των νερών» Αποκάλυψη 14:7

### Για τη μελέτη αυτής της εβδομάδας, διαβάστε
Αποκ. 14:7, 20:12,  4:2-4, 5:1-12, Ψαλ. 51:1-4, Δαν. 7:9, 14, 26.

Η Αγία Γραφή είναι σαφής ότι ο Θεός είναι Θεός κρίσης και ότι η κρίση θα πραγματοποιηθεί από τον Ίδιο τον Θεό, τον Κριτή όλης της γης (Γέν. 18:25, Ψαλ. 58:11, Ψαλ. 94:2, Ψαλ. 98/Ϟη´9). Ο απ. Παύλος έγραψε: «Άρα, λοιπόν, κάθε ένας από εμάς θα δώσει λόγο για τον εαυτό του στον Θεό» (Ρωμ. 14:12).

Ακούγεται τρομακτικό το να πρέπει να δώσουμε λόγο ενώπιον του Θεού, ο Οποίος γνωρίζει τα βαθύτερα πράγματα και «θα φέρει σε κρίση κάθε έργο, και κάθε κρυφό πράγμα, είτε αγαθό είτε πονηρό» (Εκκ. 12:14).

Ωστόσο, η κρίση τελικά αποκαλύπτει την καλοσύνη και τη χάρη του Θεού και ότι είναι δίκαιος και φιλεύσπλαχνος στον τρόπο με τον οποίο αντιμετωπίζει τους ευσεβείς, αλλά ακόμη και τους ασεβείς.

Αυτή την εβδομάδα θα εξερευνήσουμε τα βαθύτερα θέματα της κρίσης σε σχέση με τη Μεγάλη Διαμάχη που μαίνεται στο σύμπαν και θα εξετάσουμε ιδιαίτερα τι συμβαίνει όταν ο πιστός λαός του Θεού αντιμετωπίζει την αναπόφευκτη, μέλλουσα κρίση (Πράξ. 24:25).