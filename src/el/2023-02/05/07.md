---
title:  Περαιτερω Μελετη
date:  28/04/2023
---

Κοιτάξτε τις ισχυρές γνώσεις που μας δίνει το Πνεύμα της Προφητείας σχετικά με την κατάσταση του λαού του Θεού στις έσχατες ημέρες, την εποχή της κρίσης και το τέλος του κόσμου.

«Η μόνη τους ελπίδα είναι το έλεος του Θεού και η μόνη τους άμυνα είναι η προσευχή. Όπως Ιησούς (ο αρχιερέας, δείτε Ζαχ. 3) εκλιπαρούσε ενώπιον του Αγγέλου, έτσι και η εκκλησία του πιστού υπόλοιπου, με συντριβή της καρδιάς και ειλικρινή πίστη, θα εκλιπαρήσει για συγχώρεση και απελευθέρωση διαμέσου του Ιησού (Χριστού), του Συνηγόρου της. Οι πιστοί έχουν πλήρη συνείδηση της αμαρτωλότητας της ζωής τους, βλέπουν την αδυναμία και την αναξιότητά τους και καθώς κοιτάζουν τον εαυτό τους είναι έτοιμοι να χάσουν κάθε ελπίδα. Ο Σατανάς είναι έτοιμος να τους κατηγορήσει, όπως ήταν και με την περίπτωση του (αρχιερέα) Ιησού. Επισημαίνει τα βρώμικα ρούχα τους, τον ελλιπή χαρακτήρα τους. Παρουσιάζει την αδυναμία και την ανοησία τους, τις αμαρτίες που διέπραξαν λόγω της αχαριστίας τους και την αντιπαλότητα τους προς τον Χριστό, η οποία προσέβαλε τον Λυτρωτή τους.…  Ο λαός του Θεού υπήρξε από πολλές απόψεις ατελής. Ο Σατανάς έχει ακριβή γνώση των αμαρτιών που τους έβαλε σε πειρασμό να διαπράξουν και τις παρουσιάζει με τον πιο υπερβολικό τρόπο, δηλώνοντας: “Θα εξαλείψει ο Θεός εμένα και τους αγγέλους μου από την παρουσία Του και όμως θα ανταμείψει εκείνους που έχουν υποπέσει στις ίδιες αμαρτίες; Δεν μπορείς να το κάνεις αυτό, Κύριε, με δικαιοσύνη. Ο θρόνος Σου δεν θα σταθεί στη δικαιοσύνη και την κρίση. Η δικαιοσύνη απαιτεί να απαγγελθεί η ποινή εναντίον τους”. Αν και οι ακόλουθοι του Χριστού έχουν αμαρτήσει, δεν έχουν παραδοθεί στον έλεγχο του κακού. Έχουν αποβάλει τις αμαρτίες τους και έχουν αναζητήσει τον Κύριο με ταπεινοφροσύνη και μεταμέλεια, οπότε ο ουράνιος Συνήγορός τους ικετεύει για λογαριασμό τους. Αυτός που έχει κακοποιηθεί περισσότερο εξαιτίας της αχαριστίας τους και γνωρίζει τις αμαρτίες τους, και όμως λόγω της μετάνοιάς τους, δηλώνει: “Ο Κύριος θα σε επιτιμήσει, Διάβολε. Έδωσα τη ζωή Μου για αυτές τις ψυχές. Είναι χαραγμένες στις παλάμες των χεριών Μου”»  Ε. Χουάιτ, T.C. vol.5, pp 473,474

**Ερωτησεις για συζητηση**

`1.	 Πώς επηρεάζει την καθημερινή μας ζωή η γνώση ότι «ήρθε η ώρα της κρίσης Του»; Αν δεν μας επηρεάζει, πώς μπορούμε να αλλάξουμε;`

`2.	Γιατί η κρίση είναι καλή είδηση και όχι κακή; Συζητήστε για το ρόλο του Ιησού την ώρα της κρίσης. Πώς μπορεί αυτό να μας παρακινήσει να είμαστε πιστοί σ’ Αυτόν;`

`3.	Αναλογιστείτε την ιδέα της κρίσης που αποκαλύπτει στο σύμπαν τον χαρακτήρα του Θεού. Πώς αυτή η ιδέα εναρμονίζεται με όλο το φάσμα της Μεγάλης Διαμάχης;`