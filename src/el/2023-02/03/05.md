---
title:  Σε Ολο Τον Κοσμο
date:  12/04/2023
---

`Διαβάστε ξανά την Αποκ. 14:6. Ποια είναι η έκταση της διακήρυξης του αιώνιου ευαγγελίου και γιατί η απάντηση είναι σημαντική για εμάς, την αποστολή και την κλήση μας ως εκκλησία;`

Σύμφωνα με το κατεπείγον μήνυμα του πρώτου από τους τρεις αγγέλους, το αιώνιο ευαγγέλιο πρέπει να κηρυχθεί σε κάθε έθνος, φυλή, γλώσσα και λαό. Πρόκειται για μια αποστολή τόσο μεγαλειώδη, τόσο σπουδαία και τόσο περιεκτική που είναι παντοτινή. Απαιτεί όλη μας την προσπάθεια και την πλήρη δέσμευσή μας. Μας οδηγεί από την ενασχόληση με το προσωπικό μας συμφέρον σε ένα ζήλο για την υπηρεσία του Χριστού. Μας εμπνέει με κάτι μεγαλύτερο από τον εαυτό μας και μας οδηγεί έξω από τα στενά όρια του δικού μας μυαλού σε ένα ευρύτερο όραμα.

`Διαβάστε Ματθ. 28:19-20. Πώς ταιριάζουν αυτά τα εδάφια με το μήνυμα του πρώτου αγγέλου;`

Ο Paul David Tripp αναφέρει την ψυχολογική ανάγκη κάθε ανθρώπου να είναι μέρος σε κάτι μεγαλύτερο από τον εαυτό του: «Οι άνθρωποι δημιουργήθηκαν για να είναι μέρος κάτι μεγαλύτερου από τη δική τους ζωή. Η αμαρτία συρρικνώνει τη ζωή μας. Η χάρη του Χριστού δίνεται για να μας σώσει από τα κλειστοφοβικά όρια του δικού μας μικρού βασιλείου με επίκεντρο τον εαυτό μας και μας απελευθερώνει για να ζήσουμε για τους αιώνιους σκοπούς και τις απολαύσεις της βασιλείας του Θεού.» B&B Media Group, “Living for Something Bigger Than Yourself.”

Δεν υπάρχει τίποτα πιο εμπνευσμένο και πιο ικανοποιητικό από το να είσαι μέρος του Θεϊκού κινήματος που αναδείχθηκε από τον Θεό για να φέρει εις πέρας ένα έργο πολύ μεγαλύτερο από ό,τι θα μπορούσε να υλοποιήσει ένας άνθρωπος μόνος του. Η εντολή που δόθηκε από τον Θεό και περιγράφεται στην Αποκ. 14:είναι το μεγαλύτερο έργο που ανατέθηκε ποτέ στην εκκλησία Του. Είναι μια ειλικρινής έκκληση να δώσουμε τη ζωή μας στο πιο μεγαλειώδες έργο του ουρανού για να αποκαλύψουμε την ασύλληπτη αγάπη του Θεού, λίγο πριν από την επιστροφή του Ιησού.

`ΣΚΕΨΗ: Ποια ήταν η δική σας εμπειρία στο να συμμετέχετε σε κάτι`

μεγαλύτερο από τον εαυτό σας; Πώς σας βοηθάει αυτή η εμπειρία να κατανοήσετε το νόημα της σημερινής μελέτης; Επίσης, τι θα μπορούσε να είναι σπουδαιότερο από το να χρησιμοποιηθούμε από τον Δημιουργό μας για να κάνουμε την αιώνια διαφορά στο σύμπαν;