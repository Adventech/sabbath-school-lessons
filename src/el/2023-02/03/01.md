---
title:  Το Αιωνιο Ευαγγελιο`
date:  08/04/2023
---

> <p>Εδαφιο Μνημης</p>
>  «KAI είδα έναν άλλον άγγελο να πετάει στο μέσον τού ουρανού, ο οποίος είχε ένα αιώνιο ευαγγέλιο, για να κηρύξει σ’ αυτούς που κατοικούν επάνω στη γη, και σε κάθε έθνος και φυλή και γλώσσα και λαό·» Αποκάλυψη 14:6

### Για τη μελέτη αυτής της εβδομάδας, διαβάστε
Αποκ. 14:6-12, Α’ Κορ.15:1-4, Ρωμ. 3:24-26, Α’Πέτ. 1:18-20,  Ματθ. 28:19-20, Πράξ. 1:8.

Οι λαοί που βρίσκονταν γύρω από το Ισραήλ ήταν ειδωλολάτρες, πολυθεϊστές, και λάτρευαν θεούς από ξύλο και πέτρα. Σε αντίθεση, όμως, βρίσκουμε  τη σαφή αναγνώριση, και ισχυρή δήλωση πίστης του Ισραήλ στο Δευτ. 6:4: «Άκου, Ισραήλ· ο Κύριος ο Θεός μας είναι ένας Κύριος.»

Ανά τους αιώνες, η ψαλμωδία του Shema (η προσευχή που βασίζεται στην εβραϊκή λέξη «ακούω») υπενθύμιζε στους Ιουδαίους το πνευματικό όραμα που τους ένωνε ως λαό και που ενίσχυε την αποφασιστικότητά τους να διατηρήσουν τη μοναδική τους ταυτότητα ως λάτρεις του μόνου Αληθινού Θεού.

Για τους Αντβεντιστές της Έβδομης Ημέρας, τα μηνύματα των τριών αγγέλων στην Αποκ. 14:είναι το δικό μας Shema. Είναι η δήλωση της πίστης μας. Ορίζουν ποιοι είμαστε και περιγράφουν την αποστολή μας στον κόσμο. Εν ολίγοις, η μοναδική προφητική μας ταυτότητα περιγράφεται στην Αποκ. 14:6-12, και από αυτά τα εδάφια αντλούμε το ζήλο μας να διακηρύξουμε το ευαγγέλιο στον κόσμο.

Στο μάθημα αυτής της εβδομάδας θα ξεκινήσουμε μια λεπτομερή μελέτη της Αποκ. 14:6-12 μέσα από τα μάτια της χάρης, καθώς θα ακούμε τον Θεό να μιλάει στην καρδιά μας.