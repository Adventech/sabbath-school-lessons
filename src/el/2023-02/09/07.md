---
title:  Οι Τελικες Εξαπατησεις Του Σατανα`
date:  26/05/2023
---

> <p>Εδαφιο Μνημης</p>
>  «Αγίασέ τους μέσα στην αλήθεια Σου· ο λόγος ο δικός Σου είναι αλήθεια» Ιωάννην 17:17.

### Για τη μελέτη αυτής της εβδομάδας, διαβάστε
Αποκ. 12:9, Αποκ. 16:13-14, Α’Θεσ. 4:16-17, Ιεζ. 8:16, Ιεζ. 20:1-20, Αποκ. 18:4-5.

Ήταν ένα από εκείνα τα πανέμορφα πρωινά του Σεπτέμβρη στο Σικάγο. Καθώς ο ήλιος ανέτειλε πάνω από τη λίμνη Μίσιγκαν και οι κάτοικοι κατευθύνονταν στον προορισμό τους, ένα ανατριχιαστικό γεγονός άρχισε να προκαλεί φόβο στην καρδιά των κατοίκων του Σικάγο. Οι άνθρωποι αρρώσταιναν με τραγικό τρόπο και κάποιοι πέθαιναν λίγες ώρες μετά τη λήψη καψουλών Tylenol. Κατά τον έλεγχο, κάθε μία από τις κάψουλες αποδείχθηκε ότι περιείχε κυανιούχο κάλιο, ένα θανατηφόρο δηλητήριο. Ένα διαταραγμένο άτομο είχε πειράξει το φάρμακο. Μέχρι σήμερα δεν γνωρίζουμε ποιος το έκανε.

Όπως είδαμε, η Αποκάλυψη μας προειδοποιεί ότι οι κάτοικοι της γης θα πιούν ένα θανατηφόρο ποτό που ονομάζεται το κρασί της Βαβυλώνας. Υπάρχουν ψευδείς διδασκαλίες και δόγματα που, στο τέλος, θα οδηγήσουν μόνο στο θάνατο. Ωστόσο, ο κόσμος δεν μένει χωρίς το αντίδοτο και την προστασία ενάντια σε αυτό το πνευματικό δηλητήριο, έχουμε τα μηνύματα των τριών αγγέλων.

Στο μάθημα αυτής της εβδομάδας θα συνεχίσουμε να εξετάζουμε όχι μόνο τις πλάνες της Βαβυλώνας, αλλά και το σχέδιο του Ιησού να μας σώσει από αυτές και το θάνατο που θα έφερναν.