---
title:  Μυστηριο, Η Βαβυλωνα Η Μεγαλη
date:  22/05/2023
---

`Διαβάστε Αποκ.17:4-6. Τι μας διδάσκουν αυτά τα εδάφια για τη φύση αυτού του πονηρού συστήματος;`

Όπως είδαμε, η Αποκ. 17:περιγράφει ένα αποστατημένο, θρησκευτικό σύστημα που εισάγει στον Χριστιανισμό πολλές από τις διδασκαλίες της Βαβυλώνας της Παλαιάς Διαθήκης.

«Προκειμένου να κατανοήσουμε τη φύση της Βαβυλώνας, πρέπει να ανατρέξουμε στην πρώτη αναφορά της στη Γένεση. Όλα ξεκίνησαν στην πεδιάδα του Σενναάρ. Πρόκειται για μια περιοχή στο νότιο τμήμα της Μεσοποταμίας, (σημερινό νότιο Ιράκ), που ονομάζεται Βαβυλωνία. Εκεί χτίστηκε ο Πύργος της Βαβέλ,  σύμβολο της ανθρώπινης αυτάρκειας, αυτοσυντήρησης και ανεξαρτησίας από τον Θεό (Γέν. 11:1-4)» Ángel Manuel Rodríguez, “The Closing of the Cosmic Conflict: Role of the Three Angels’ Messages,” unpublished paper, p. 43.

Ο Πύργος της Βαβέλ χτίστηκε στην αρχαία Βαβυλώνα και σε άμεση περιφρόνηση του Λόγου του Θεού. Οι άνθρωποι έχτισαν αυτό το μνημείο για τη δική τους δόξα και έτσι, ο Θεός μπέρδεψε τις γλώσσες τους. «Γι’ αυτό, το όνομά της ονομάστηκε Βαβέλ· επειδή, εκεί ο Κύριος σύγχυσε τη γλώσσα ολόκληρης της γης» (Γέν. 11:9).

Το σύστημα αυτό είναι τόσο κακό που απεικονίζεται ως «γυναίκα που μεθούσε από το αίμα των αγίων, και από το αίμα των μαρτύρων τού Ιησού» (Αποκ. 17:6) – φρικτή απεικόνιση του μεγέθους της διαφθοράς της Βαβυλώνας (δείτε Ησ. 49:26). Το βιβλίο της Αποκάλυψης περιγράφει αυτά τα δύο θρησκευτικά συστήματα. Το πρώτο αποκαλύπτει την απόλυτη εμπιστοσύνη στον Ιησού και την εξάρτηση από τον Λόγο Του. Το δεύτερο αποκαλύπτει την εμπιστοσύνη στην ανθρώπινη εξουσία και την  εξάρτηση από θρησκευτικούς δασκάλους. Το ένα έχει επίκεντρο την πίστη στον Χριστό και την πλήρη εξάρτηση από τη χάρη, τη θυσία και την εξιλέωσή Του για τη σωτηρία. Το άλλο έχει μια ανθρωπιστική προσέγγιση της πίστης που αντικαθιστά την πλήρη εξάρτηση από τον Χριστό για τη σωτηρία με την εξάρτηση από τις παραδόσεις της εκκλησίας.

`ΣΚΕΨΗ: Πώς μπορούμε να προστατευτούμε από τις επιρροές της Βαβυλώνας, όπως για παράδειγμα την τάση να εξαρτόμαστε από τον εαυτό μας και όχι εξολοκλήρου από τον Θεό;`