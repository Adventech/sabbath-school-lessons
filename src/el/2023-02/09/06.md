---
title:  Περαιτερω Μελετη
date:  25/05/2023
---

«Το μήνυμα της Αποκάλυψης 14[ιδ’] αναγγέλλοντας την πτώση της Βαβυλώνας, αφορά στις θρησκευτικές εκείνες οργανώσεις που ξέφυγαν από την πρότερη αγνότητά τους, και υπέστησαν τη διάβρωση. Αφού το μήνυμα αυτό ακολουθεί την αγγελία της κρίσης, έπεται ότι μεταδίδεται μόνο κατά τις έσχατες ημέρες. Συνάγεται λοιπόν ότι δεν είναι δυνατόν να αναφέρεται αποκλειστικά στη Ρωμαϊκή εκκλησία, αφού αυτή βρίσκεται σε έκπτωτη κατάσταση εδώ και αιώνες τώρα» Ε. Χουάιτ, Μ.Δ. σελ. 416.

Στο κεφάλαιο Δαν. 3:διαβάζουμε την ιστορία των τριών νέων που διατάχθηκαν «να προσκυνήσουν τη χρυσή εικόνα, που έστησε ο βασιλιάς Ναβουχοδονόσορας» (εδ. 3:5) στην αρχαία Βαβυλώνα. Είναι ένα σύμβολο των γεγονότων που θα διαδραματιστούν όταν η πνευματική Βαβυλώνα, στις έσχατες ημέρες, θα επιβάλει τη λατρεία μιας κίβδηλης εικόνας (Αποκ. 13:15, 14:9, 11, 16:2, 19:20, 20:4). Πόσο ενδιαφέρον είναι το ότι η εντολή που θα παραβίαζαν οι τρεις νέοι, η δεύτερη εντολή (Εξ. 20:4-5), ήταν μία από τις δύο εντολές που είχε παραποιήσει αυτή η δύναμη, η οποία περιγράφεται σε άλλο σημείο ότι επιδιώκει «να μεταβάλλει καιρούς και νόμους» (Δαν. 7:25).

Ποια ήταν η άλλη εντολή που παραποιήθηκε; Φυσικά, η τέταρτη εντολή, η οποία, όπως είδαμε και θα ξαναδούμε, βρίσκεται στο επίκεντρο του όλου ζητήματος της λατρείας. Επίσης, θα αποτελέσει το επίκεντρο στην τελική κρίση, όταν θα κληθούμε να επιλέξουμε αν θα λατρεύσουμε Εκείνον που «δημιούργησε τον ουρανό και τη γη, τη θάλασσα, και όλα όσα βρίσκονται μέσα σ’ αυτά, και κατά την έβδομη ημέρα αναπαύθηκε» (Εξ. 20:11, Αποκ. 14:7) ή το θηρίο και την εικόνα του.

**Ερωτησεις για συζητηση**

`1.	 Ποια σχέση έχει ο Πύργος της Βαβέλ με τη σύγχρονη πνευματική Βαβυλώνα; Ποιες είναι οι ομοιότητες μεταξύ των δύο;`

`2.	Ο Ιησούς έδωσε εξουσία στην εκκλησία Του. Ωστόσο, είναι επικίνδυνο να εναποθέτουμε τη θρησκευτική μας εμπειρία στα χέρια οποιουδήποτε πνευματικού ηγέτη. Ποια είναι τα όρια της εκκλησιαστικής εξουσίας;`

`3.	Πώς η ειδωλολατρία, μία από τις αμαρτίες της Βαβυλώνας, δεν είναι μόνο η προσκύνηση αγαλμάτων και εικόνων; Με ποιους τρόπους μπορούν ακόμη και οι Διαμαρτυρόμενοι να κατρακυλήσουν στην ειδωλολατρία;`

`4.	Ποιους άλλους παραλληλισμούς μπορούμε να βρούμε μεταξύ του Δανιήλ 3:και της εξαναγκαστικής λατρείας που θα κληθούμε να αντιμετωπίσουμε τις έσχατες ημέρες;`