---
title:  'Βαβυλωνα: Το Κεντρο Της Ειδωλολατρειας'
date:  24/05/2023
---

Εδώ υπάρχει ένα άλλο στοιχείο για τον σαφή προσδιορισμό του μυστηρίου της Βαβυλώνας της Μεγάλης. Η ειδωλολατρία βρισκόταν στην καρδιά της βαβυλωνιακής λατρείας.

`Διαβάστε Ιερ. 50:33-38, 51:17, 47. Τί ανακαλύπτετε σε αυτά τα εδάφια σχετικά με τη λατρεία των εικόνων στην αρχαία Βαβυλώνα και την αντίδραση του Θεού;`

Τα κεφάλαια Ιερ. 50:και 51:προβλέπουν την καταστροφή της Βαβυλώνας από τους Μήδους και τους Πέρσες. Ένας από τους λόγους για την καταστροφή της Βαβυλώνας ήταν η ειδωλολατρία της. Οι Βαβυλώνιοι πίστευαν ότι οι εικόνες αυτές ήταν αναπαραστάσεις των θεοτήτων τους και η λατρεία των αγαλμάτων των θεοτήτων θεωρούνταν ιερή. Οι θεοί ζούσαν ταυτόχρονα στα αγάλματά τους στους ναούς και στις φυσικές δυνάμεις που ενσάρκωναν. Η λεηλασία ή η καταστροφή των ειδώλων θεωρούνταν απώλεια της θεϊκής προστασίας. Για παράδειγμα, ο Χαλδαίος πρίγκιπας Μαρδούκ Απλά Ιντινά Β’ κατέφυγε στα νότια έλη της Μεσοποταμίας με τα αγάλματα των θεών της Βαβυλώνας για να τα σώσει από τις στρατιές του Σενναχειρείμ της Ασσυρίας. (Jane R. McIntosh, Ancient Mesopotamia: New Perspectives, ABC-CLIO, Inc., [Santa Barbara, CA, 2005] p.203).

Οι προφήτες της Αγίας Γραφής αντιπαραβάλουν τη λατρεία αυτών των άψυχων εικόνων με τον Δημιουργό Θεό, ο Οποίος είναι ζωντανός και ζωοποιός (Ιερ. 51:15-16, 19).

`Διαβάστε Έξ. 20:4-6 και Ψαλ. 115:4-8. Τι διδάσκουν αυτά τα εδάφια για την ειδωλολατρία;`

Αν και τα ζητήματα της ειδωλολατρίας της πνευματικής Βαβυλώνας

είναι βαθύτερα από την υπόκλιση μπροστά σε εικόνες από ξύλο και πέτρα, η πνευματική Βαβυλώνα συμβολίζει την αρχαία Βαβυλώνα με τις εικόνες που εισήχθησαν στη λατρευτική της υπηρεσία. Η χρήση εικόνων ως αντικειμένων λατρείας  - η προσκύνηση, αποτελεί παράβαση της δεύτερης εντολής, επειδή παρεμποδίζει την ικανότητα του Αγίου Πνεύματος να αποτυπώνει στο νου μας τις αξίες της αιωνιότητας και υποβιβάζει το μεγαλείο του Θεού σε ένα άψυχο άγαλμα. Αυτές οι εικόνες εισήχθησαν στον χριστιανισμό τον 4ο αιώνα για να κάνουν τον χριστιανισμό αποδεκτό από τον ειδωλολατρικό πληθυσμό. Δυστυχώς, στις εικόνες αυτές αποδίδεται συχνά η αγιότητα και η τιμή που ανήκει μόνο στον Θεό, γεγονός που καθιστά το όλο θέμα πνευματικά ταπεινωτικό.