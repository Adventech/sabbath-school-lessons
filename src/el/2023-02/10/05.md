---
title:  Χαρη Για Υπακοη
date:  31/05/2023
---

Η γυναίκα που κάθεται πάνω στο κόκκινο θηρίο, έχει μοιράσει το ποτήρι με το κρασί της και ο κόσμος έχει μεθύσει από τις ψευδείς Βαβυλωνιακές διδασκαλίες. Αναφερόμενη στο κρασί της Βαβυλώνας, η Ε. Χουάιτ κάνει το εξής σαφές σχόλιο: «Τι είναι αυτό το κρασί; Οι ψευδείς διδασκαλίες της. Έχει δώσει στον κόσμο ένα ψεύτικο Σάββατο αντί για το Σάββατο της τέταρτης εντολής. Επιπλέον, έχει επαναλάβει το ψέμα που ο Σατανάς είπε πρώτος στην Εύα στην Εδέμ: τη φυσική αθανασία της ψυχής» Review and Herald, 6 Δεκεμβρίου 1892. Αυτές οι εσφαλμένες διδασκαλίες έχουν εξαπατήσει εκατομμύρια ανθρώπους. Ως αποτέλεσμα, ο Θεός κάνει στο λαό Του, που είναι ακόμα οχυρωμένος στην πλάνη, μια τελευταία έκκληση.

`Διαβάστε Αποκ. 18:4-5. Ποια είναι η έκκληση του Θεού προς τα πλήθη που βρίσκονται ακόμη σε εσφαλμένες θρησκευτικές οργανώσεις;`

Όπως έχουμε ήδη δει (αλλά αξίζει να το επαναλάβουμε), πολλοί από τους ανθρώπους του Θεού βρίσκονται σε θρησκευτικές οργανώσεις που συμβιβάζουν τις Βιβλικές διδασκαλίες. Δεν κατανοούν, όμως, τις αλήθειες της Αγίας Γραφής. Η στοργική έκκληση του Θεού είναι απλή: «Βγείτε έξω απ’ αυτή, ο λαός Μου, και μη συγκοινωνήσετε στις αμαρτίες της, και μην πάρετε από τις πληγές της» Αποκ. 18:4.

`Διαβάστε Α’ Ιωάν. 3:4 και συγκρίνετέ με Ρωμ. 14:23. Πώς ορίζει η Αγία Γραφή την αμαρτία; Πώς εναρμονίζονται αυτά τα εδάφια της Αγίας Γραφής;`

Αμαρτία είναι η παράβαση του νόμου του Θεού. Ο μόνος τρόπος με τον οποίο μπορεί κάποιος να υπακούσει στο νόμο είναι μέσω της πίστης στη δύναμη του Αναστημένου Χριστού. Είμαστε αδύναμοι, ευάλωτοι, ασταθείς και αμαρτωλοί άνθρωποι. Όταν με πίστη, δεχόμαστε τον Χριστό, η χάρη Του μας εξιλεώνει για το παρελθόν μας και ενδυναμώνει το παρόν μας. Μας δίνει «χάρη και αποστολή σε υπακοή» (Ρωμ. 1:5). Η έκκληση του Ουρανού προς τον λαό Του στις εκκλησίες που δεν σέβονται και δεν υπακούν στον νόμο του Θεού είναι να βγουν έξω με πίστη. Η έκκλησή Του προς τους Αντβεντιστές σε εκκλησίες που τηρούν το Σάββατο είναι να εγκαταλείψουν κάθε εγωκεντρική, ανθρώπινη προσπάθεια υπακοής και να ζήσουν θεοσεβείς ζωές με πίστη στη χάρη του Χριστού, η οποία μας απελευθερώνει από την καταδίκη και την κυριαρχία της αμαρτίας. Και όπως ακριβώς η πίστη του Ισραήλ στο νόμο (Δευτ. 4:6) θα ήταν μια ισχυρή μαρτυρία για τον κόσμο, έτσι και η δική μας πίστη μπορεί να είναι μια ισχυρή μαρτυρία και να βοηθήσει στην καθοδήγηση των ανθρώπων έξω από τη Βαβυλώνα.