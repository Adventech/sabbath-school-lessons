---
title:  Περαιτερω Μελετη
date:  01/06/2023
---

«“Η Βαβυλώνα η μεγάλη” στο βιβλίο της Αποκάλυψης χαρακτηρίζει με μια ιδιαίτερη έννοια τις ενωμένες αποστάτριες θρησκείες στις έσχατες ημέρες… “Βαβυλώνα η μεγάλη” είναι το όνομα με το οποίο το πνεύμα της προφητείας αναφέρεται στη μεγάλη τριπλή θρησκευτική ένωση του παπισμού, του αποστάτη προτεσταντισμού και του πνευματισμού… Ο όρος “Βαβυλώνα” αναφέρεται στις ίδιες τις οργανώσεις και τους ηγέτες τους και όχι τόσο στα μέλη τους τα οποία αναφέρονται ως “πολλά νερά” (Αποκ. 17:1,15)» The SDA Bible Commentary, vol. 7, pp.851,852.

«Με τις δύο μεγάλες πλάνες – την αθανασία της ψυχής και την ιερότητα της Κυριακής – ο Σατανάς θα παρασύρει τους ανθρώπους στην εξαπάτηση. Η πρώτη από αυτές θέτει το θεμέλιο του πνευματισμού, ενώ η δεύτερη δημιουργεί φιλικούς δεσμούς με τη Ρώμη» Μ.Δ. σελ. 653.

Στην Παλαιά Διαθήκη, τα πνεύματα των νεκρών έπαιζαν σημαντικό ρόλο στη βαβυλωνιακή θρησκεία. Οι Βαβυλώνιοι είχαν ισχυρή πίστη στο δόγμα της αθανασίας της ψυχής. Πίστευαν ότι με τον θάνατο η ψυχή εισέρχεται στον πνευματικό κόσμο. Η έννοια της αθάνατης ψυχής είναι ξένη προς τις διδασκαλίες της Αγίας Γραφής. Η Εβραϊκή Εγκυκλοπαίδεια προσδιορίζει σαφώς την προέλευση της λανθασμένης ιδέας της αθανασίας της ψυχής: «Η πεποίθηση ότι η ψυχή συνεχίζει την ύπαρξή της μετά την αποσύνθεση του σώματος…  δεν διδάσκεται πουθενά ρητά στα Ιερά Γραπτά…  Η πίστη στην αθανασία της ψυχής ήρθε στους Ιουδαίους από την επαφή με την ελληνική σκέψη και κυρίως μέσω της φιλοσοφίας του Πλάτωνα, του κύριου εκφραστή της, ο οποίος οδηγήθηκε σε αυτήν μέσω των Ορφικών και Ελευσίνιων μυστηρίων στα οποία αναμιγνύονταν περίεργα οι βαβυλωνιακές και οι αιγυπτιακές απόψεις» Kaufmann Kohler, The Jewish Encyclopedia, «Immortality of the Soul,» (1906).

**Ερωτησεις για συζητηση**

`1.	Γιατί η κατανόηση της αλήθειας για τον θάνατο είναι τόσο σημαντική; Από τι μας προστατεύει; Γιατί είναι τόσο παρηγορητική;`

`2.	Ορισμένες από τις πλάνες του Διαβόλου είναι προφανείς, ενώ άλλες είναι πιο δυσδιάκριτες. Πώς μπορούμε να αποφύγουμε την εξαπάτηση σε οποιαδήποτε μορφή της;`

`3.	Συζητήστε το ερώτημα στην Σκέψη της Κυριακής, σχετικά με εκείνους που κάνουν το κακό πιστεύοντας ότι ακολουθούν το θέλημα του Θεού, σύμφωνα με την Αγία Γραφή. Πώς εξηγείται; Ποιο ρόλο πρέπει να διαδραματίσει ο νόμος του Θεού στην εξήγηση;`