---
title:  Ενα Καλεσμα Στην Πιστη
date:  30/05/2023
---

Το μήνυμα του δεύτερου αγγέλου στην Αποκ. 14:λέει: «Έπεσε, έπεσε η Βαβυλώνα». Στην Αποκ. 17, η γυναίκα που ταυτίζεται με την πνευματική Βαβυλώνα, ντυμένη με πορφύρα και κόκκινο, κάθεται πάνω σε ένα θηρίο με κόκκινο χρώμα, μοιράζει το ποτήρι με το κρασί της και μεθάει τον κόσμο με την πλάνη. Εκκλησία και κράτος ενώνονται. Το ψέμα επικρατεί. Οι δαίμονες κάνουν τα θαύματά τους για να εξαπατήσουν. Ο κόσμος εκτοξεύεται προς την τελική του σύγκρουση.

Την ίδια στιγμή, ο λαός του Θεού κακολογείται, γελοιοποιείται, καταπιέζεται και διώκεται, αλλά εν Χριστώ και με τη δύναμη του Αγίου Πνεύματός Του, παραμένει σταθερός στη δέσμευσή του. Οι δυνάμεις του κακού δεν μπορούν να κάμψουν την αφοσίωσή τους στον Χριστό. Εν Χριστώ, είμαστε ασφαλείς, επειδή Αυτός είναι «καταφυγή μας και δύναμη, βοήθεια ετοιμότατη μέσα στις θλίψεις» (Ψαλ. 46:1).

Ο Θεός καλεί έναν λαό των έσχατων ημερών να επιστρέψει στην πίστη του Λόγου Του. Ο Ιησούς προσευχήθηκε: «Αγίασε τους μέσα στην αλήθεια Σου· ο λόγος ο δικός Σου είναι αλήθεια» (Ιωάν. 17:17). Η αλήθεια του Λόγου του Θεού, και όχι η ανθρώπινη γνώμη ή η παράδοση, θα μας καθοδηγήσει σε αυτή την κρίσιμη ώρα της ιστορίας της γης.

Ακολουθεί μια αξιοσημείωτη δήλωση του Δρ. Έντουαρντ Χίσκοξ, του συγγραφέα του βιβλίου «Πρότυπο εγχειρίδιο για την εκκλησία των Βαπτιστών.» Το 1893, μίλησε σε μια ομάδα εκατοντάδων Βαπτιστών ποιμένων και τους συγκλόνισε καθώς εξήγησε πώς καθιερώθηκε η Κυριακή στο Χριστιανισμό.

«Τι κρίμα που (η Κυριακή) έρχεται σημαδεμένη με το σημείο του παγανισμού και βαφτισμένη με το όνομα του θεού ήλιου, που στη συνέχεια υιοθετήθηκε και εγκρίθηκε από την παπική αποστασία και κληροδοτήθηκε ως ιερή κληρονομιά στον Προτεσταντισμό!» (Edward Hiscox, ενώπιον ενός συνεδρίου ποιμένων της Νέας Υόρκης, 13 Νοεμβρίου 1893).

`Διαβάστε Ιεζ. 20:1-20. Ποια είναι η ουσία του μηνύματος του Ιεζεκιήλ; Πώς το Σάββατο ταιριάζει με αυτή την πρόσκληση για εξάσκηση της πίστης;`

Στο Ιεζ. 20:διαβάζουμε μια ειλικρινή έκκληση προς το Ισραήλ να εγκαταλείψει τις ειδωλολατρικές πρακτικές και να λατρεύει τον Δημιουργό και όχι ψεύτικους θεούς. Στα μηνύματα των τριών αγγέλων, ο Θεός απευθύνει παρόμοια έκκληση για λατρεία στο Δημιουργό, διότι η Βαβυλώνα έπεσε. Και, επίσης, όπως γνωρίζουμε, το Σάββατο και η πίστη σε αυτό, θα διαδραματίσουν μεγάλο ρόλο στα τελικά γεγονότα.

`ΣΚΕΨΗ: Ποιά διδάγματα μπορούμε να λάβουμε από όσα γράφονται στο Ιεζ. 20:1-20; (δείτε επίσης Α’ Κορ. 10:11).`