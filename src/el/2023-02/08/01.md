---
title:  Η Κριση, Η Δημιουργια Και Η Λογοδοσια
date:  13/05/2023
---

Αν είμαστε απλώς μια συλλογή από τυχαία σχηματισμένα κύτταρα, προϊόν τύχης, ενός πιθήκου και τίποτα περισσότερο, τότε η ζωή έχει ελάχιστο νόημα και χάνει τον σκοπό της. Όμως, η Βιβλική Δημιουργία παρέχει έναν λόγο και μια ηθική επιταγή για να ζούμε. Δημιουργηθήκαμε από τον Θεό και είμαστε υπόλογοι απέναντί Του για τις πράξεις μας. Εκείνος που μας δημιούργησε μας θεωρεί υπεύθυνους. Έχει καθιερώσει απόλυτες αρχές, ακόμη και σε έναν κόσμο «ηθικού σχετικισμού».

`Διαβάστε Αποκ. 14:7, Ρωμ. 14:10 και Ιάκ. 2:8-13. Τι υποδηλώνει η κρίση σχετικά με ζητήματα όπως η λογοδοσία και η ευθύνη; Πώς συνδέονται η κρίση, οι εντολές του Θεού και η λατρεία;`

Το μήνυμα των τριών αγγέλων στην Αποκ. 14:αναγγέλλει ότι «ήρθε η ώρα της κρίσης Του» (εδ. 7). Εφόσον δημιουργηθήκαμε από τον Θεό με την ικανότητα να κάνουμε ηθικές επιλογές, είμαστε υπεύθυνοι για τις αποφάσεις που παίρνουμε. Αν ήμασταν απλώς μια τυχαία συλλογή κυττάρων, προϊόντα μόνο της κληρονομικότητας και του περιβάλλοντός μας, οι πράξεις μας θα καθορίζονταν σε μεγάλο βαθμό από δυνάμεις πάνω στις οποίες δεν θα είχαμε κανέναν έλεγχο.

Ωστόσο, η κρίση συνεπάγεται ηθική ευθύνη. Σε αυτή την κρίσιμη ώρα της ιστορίας της γης, την ώρα της κρίσης, ο Θεός μάς καλεί να

πάρουμε αποφάσεις υπό το φως της αιωνιότητας. Η ειλικρινής έκκληση του πρώτου αγγέλου «…προσκυνήστε Αυτόν ο Οποίος δημιούργησε τον ουρανό και τη γη και τη θάλασσα και τις πηγές των νερών» (Αποκ. 14:7) αναγνωρίζει ότι το επίκεντρο της λατρείας είναι το γεγονός ότι δημιουργηθήκαμε από τον Θεό.

Εντωμεταξύ, η προσήλωσή μας στο Σάββατο δείχνει την πίστη μας ότι ο Ιησούς είναι Άξιος να λατρεύεται ως Δημιουργός μας. Αποκαλύπτει την αποδοχή του νόμου των Δέκα Εντολών Του ως θεόπνευστες αρχές για να διάγουμε μια άρτια ζωή. Ο νόμος γίνεται το κριτήριο της κρίσης επειδή είναι το θεμέλιο της διακυβέρνησης του Θεού και επιπλέον αποκαλύπτει τον χαρακτήρα Του. Η πιστότητά μας στην εντολή του Σαββάτου είναι αναγνώριση της δέσμευσής μας να ζούμε με υπακοή.

`ΣΚΕΨΗ: Πώς η κατανόηση της Δημιουργίας επηρεάζει τη συμπεριφορά μας; Ποια σχέση έχει η κληρονομικότητα και το περιβάλλον με τις επιλογές που κάνουμε καθημερινά; Πώς μπορούμε, με τη χάρη του Θεού, να ξεπεράσουμε ελαττώματα του χαρακτήρα που δεν επιλέξαμε να έχουμε;`