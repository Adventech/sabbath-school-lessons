---
title:  Μια Οχι Και Τοσο Ευδιακριτη Εξαπατηση
date:  15/05/2023
---

Σε μια προσπάθεια να καταστρέψει τη μοναδικότητα της δημιουργίας μας, ο Διάβολος εισήγαγε μια όχι και τόσο ευδιάκριτη εξαπάτηση. Η παραχάραξη η οποία γίνεται αποδεκτή ακόμη και από κάποιους από εμάς, έχει ως εξής: Ο Θεός είναι η πρωταρχική αιτία της δημιουργίας, αλλά Του πήρε πολύ καιρό για να έρθει σε ύπαρξη η γη με την άφθονη ποικιλία ζωής. Η εξέλιξη ήταν η διαδικασία που χρησιμοποίησε. Αυτή η προσέγγιση προσπαθεί να εναρμονίσει “τα επιστημονικά δεδομένα” με την αφήγηση της Γένεσης. Υποστηρίζει ότι οι ημέρες της δημιουργίας είναι μεγάλες, απροσδιόριστες χρονικές περίοδοι και ότι η ζωή στη γη έχει ηλικία δισεκατομμυρίων ετών.

`Διαβάστε Ψαλ. 33:6, 9 και Εβρ. 11:3. Τι λένε ξεκάθαρα τα εδάφια της Αγίας Γραφής για τη δημιουργία του κόσμου από τον Θεό;`

Η Βιβλική αφήγηση είναι σαφής. Ο Θεός «είπε, και έγινε· Αυτός πρόσταξε, και στερεώθηκε» (Ψαλ. 33:9). «Διαμέσου της πίστης νοούμε ότι κτίστηκαν οι αιώνες με τον λόγο του Θεού» (Εβρ. 11:3). Το πρώτο κεφάλαιο της Γένεσης επιβεβαιώνει ότι ο Θεός δημιούργησε τον κόσμο σε έξι κυριολεκτικές ημέρες των 24 ωρών και αναπαύθηκε την έβδομη. Η γλωσσική δομή της Γέν. 1:και 2:δεν επιτρέπει κάτι άλλο. Ακόμη και οι μελετητές που δεν πιστεύουν στην κυριολεκτική εξαήμερη δημιουργία, αναγνωρίζουν ότι η πρόθεση του συγγραφέα ήταν να διδάξει την εξαήμερη δημιουργία.

Η εβραϊκή λέξη για την «ημέρα» στη Γέν. 1:είναι yom. Σε όλη την Αγία Γραφή, κάθε φορά που ένας αριθμός τροποποιεί τη λέξη yom ως επίθετο (τρίτη ημέρα, πρώτη ημέρα, κλπ), περιορίζει τη χρονική περίοδο σε 24 ώρες. Χωρίς καμία εξαίρεση, πρόκειται πάντα για μια περίοδο 24 ωρών.

Ποια σημασία έχει το Σάββατο ως έβδομη ημέρα, αν ο Θεός δεν δημιούργησε τον κόσμο σε έξι κυριολεκτικές ημέρες; Επιπλέον, γιατί να μας ζητήσει να τηρούμε την τέταρτη εντολή; Δεν θα είχε απολύτως κανένα νόημα να αφήσει το Σάββατο ως αιώνια κληρονομιά μιας εξαήμερης εβδομάδας δημιουργίας, αν μια εξαήμερη εβδομάδα δημιουργίας δεν υπήρξε ποτέ εξαρχής. Η αποδοχή αιώνων δημιουργίας σημαίνει ότι αμφισβητείται η ίδια η ανάγκη για την έβδομη ημέρα του Σαββάτου. Θέτει επίσης σοβαρά ερωτήματα σχετικά με την ακεραιότητα της Αγίας Γραφής.

Επιτιθέμενος στο Σάββατο, ο Σατανάς αμφισβητεί τον πυρήνα της εξουσίας του Θεού. Τίποτα δεν θα μπορούσε να είναι πιο καταστροφικό για την ενθήμυση της εξαήμερης Δημιουργίας από την άρνηση της ύπαρξής της. Δεν είναι περίεργο που τόσοι πολλοί άνθρωποι, συμπεριλαμβανομένων των Χριστιανών, αγνοούν το Σάββατο ως έβδομη ημέρα. Τι προετοιμασία για την τελική εξαπάτηση!