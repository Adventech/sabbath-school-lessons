---
title:  Περαιτερω Μελετη
date:  18/05/2023
---

«Ο Θεός είναι ο Δημιουργός και αυτός είναι λόγος για να Τον λατρεύουμε. Οι ουράνιες υπάρξεις το  εξέφρασαν αυτό στη λατρεία τους πολύ περιεκτικά “επειδή, Eσύ έκτισες  τα πάντα” (Αποκ.» 4:11). Στη γη, η δημιουργικότητα του Θεού πρέπει να τονίζεται όσο το δυνατόν περισσότερο, για αυτό ο άγγελος λέει: “προσκυνήστε Αυτόν ο Οποίος δημιούργησε τον ουρανό και τη γη και τη θάλασσα και τις πηγές των νερών” (Αποκ. 14:7). Έχει σωστά επισημανθεί ότι ο άγγελος χρησιμοποιεί τη γλώσσα της τέταρτης εντολής για το κάλεσμα σε λατρεία του Θεού (Έξ. 20:11)… Η εντολή του Σαββάτου αποτελεί τη σφραγίδα του Δεκαλόγου καθώς προσδιορίζει Ποιος είναι ο Θεός: Είναι ο Δημιουργός. Επιβεβαιώνει την επικράτεια στην οποία κυβερνάει: Ολόκληρη η Δημιουργία. Τέλος, αποκαλύπτει το δικαίωμά Του να κυβερνάει: Επειδή, Αυτός δημιούργησε τα πάντα. Για να πετύχει ο δράκος, έπρεπε με κάποιον τρόπο να παραμερίσει αυτήν την ενθύμηση» (Ángel Manuel Rodríguez, ”The Closing of the Cosmic Conflict: Role of the Three Angels’ Messages,” unpublished manuscript, pp. 40, 41.

ΕΡΩΤHΣΕΙΣ ΓΙΑ ΣΥΖHΤΗΣΗ:

1.	 Πώς απαντά το μήνυμα του Σαββάτου στα μεγάλα ερωτήματα της ζωής, όπως: Από πού προέρχομαι; Γιατί βρίσκομαι εδώ; Ποιος είναι ο αιώνιος προορισμός μου;

2.	Σκεφτείτε το θαύμα της Δημιουργίας και το θαύμα της δικής μας ύπαρξης σε αυτό το απέραντο σύμπαν. Τι μας διδάσκει η ενθύμηση του Σαββάτου για τη σπουδαιότητα της εξαήμερης Δημιουργίας;

3.	Πώς βλέπουμε στο Δαν. 3:και 6, το θέμα της λατρείας; Πώς μας βοηθούν να προετοιμαστούμε και να αναμένουμε την πρόκληση που θα αντιμετωπίσει ο πιστός λαός του Θεού κατά τη διάρκεια της κρίσης όταν θεσπιστεί το χάραγμα του θηρίου;

4.	Πώς δείχνουμε σε κάποιον που πιστεύει στα εκατομμύρια, ακόμη και στα δισεκατομμύρια χρόνια εξέλιξης ως μέσο δημιουργίας, τον παραλογισμό της τήρησης του Σαββάτου ως αναμνηστικό μιας τέτοιας εξελικτικής δημιουργίας;