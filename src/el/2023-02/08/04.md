---
title:  Η Δημιουργια, Το Σαββατο Και Ο Εσχατος Καιρος
date:  16/05/2023
---

Η Μεγάλη Διαμάχη, η οποία ξεκίνησε στον ουρανό πριν από χιλιετίες, αφορούσε το ζήτημα της εξουσίας του Θεού. Η πρόκληση παραμένει η ίδια και σήμερα.

Διαβάστε Αποκ. 14:7, 9 και 12. Συνοψίστε αυτά τα εδάφια συμπληρώνοντας τις προτάσεις στις παρακάτω γραμμές.

Η Αποκάλυψη 14:7 είναι ένα κάλεσμα για __________________

Η Αποκάλυψη 14:9 είναι μια επίσημη έκκληση να μην _________

Η Αποκάλυψη 14:12 περιγράφει έναν λαό που ______________

Τα εδάφια αυτά καθιστούν σαφές ότι το κεντρικό ζήτημα των έσχατων ημερών στη διαμάχη μεταξύ του καλού και του κακού, του Χριστού και του Σατανά, είναι η λατρεία. Λατρεύουμε τον Δημιουργό ή το θηρίο; Η Δημιουργία αποτελεί το υπόβαθρο όλων των πεποιθήσεών μας. Η ημέρα του Σαββάτου αποτελεί μέρος της αφήγησης της Δημιουργίας στη Γένεση 2:1-3. Αποτελεί το αιώνιο και αμετάβλητο σημάδι αυτής της Δημιουργίας. Είναι το βασικότερο σύμβολο της πιο βασικής διδασκαλίας. Το μόνο πράγμα που είναι πιο θεμελιώδες από αυτό είναι ο ίδιος ο Θεός.

Επομένως, ο σφετερισμός του Σαββάτου σημαίνει σφετερισμός της εξουσίας του Κυρίου ως Δημιουργού (Β’Θεσ. 2:4).

Φυσικά, το πραγματικό ζήτημα στις έσχατες ημέρες είναι η αγάπη και η αφοσίωσή μας στον Ιησού. Σύμφωνα με την Αγία Γραφή, αυτή η αγάπη εκφράζεται με την υπακοή στις εντολές (Α’Ιωάν. 5:3, Αποκ. 14:12), συμπεριλαμβανομένης της εντολής του Σαββάτου η οποία είναι η μόνη που δείχνει τον Θεό ως Δημιουργό (Εξ. 20:8-11). Δεν είναι λοιπόν περίεργο ότι θα αποτελεί χαρακτηριστικό γνώρισμα του τελικού διαχωρισμού εκείνων που λατρεύουν τον Κύριο από εκείνους που λατρεύουν το θηρίο (Αποκ. 14:11-12). Λαμβάνοντας υπόψη πόσο βασικό και θεμελιώδες είναι το Σάββατο, το τελικό ζήτημα της λατρείας του Δημιουργού δεν θα μπορούσε να αφορά τίποτε άλλο.

`ΣΚΕΨΗ: Πολλοί άνθρωποι υποστηρίζουν ότι δεν έχει σημασία ποια ημέρα τηρούμε ως ημέρα του Θεού. Πώς απαντάμε σε αυτό χρησιμοποιώντας την Αγία Γραφή;`