---
title:  Μια Πολη Που Ονομαζεται Συγχυση`
date:  19/05/2023
---

> <p>Εδαφιο Μνημης</p>
>  «Aυτοί θα πολεμήσουν με το Aρνίο, και το Aρνίο θα τους νικήσει, επειδή είναι Kύριος κυρίων και Bασιλιάς βασιλιάδων· και όσοι είναι μαζί του, είναι κλητοί και εκλεκτοί και πιστοί» Αποκ. 17:14.

### Για τη μελέτη αυτής της εβδομάδας, διαβάστε
Αποκ. 17:1-2, 15, Αποκ. 18:1-4, Αποκ. 17:4-6, Ματθ. 16:18, Ιερ. 50:33-38, Ψαλ. 115:4-8.

Το θέμα της Μεγάλης Διαμάχης συνοψίζεται στην Αποκάλυψη με τον συμβολισμό δύο γυναικών: μία ντυμένη με τον ήλιο (Αποκ.12), και μία ντυμένη με κόκκινο (Αποκ. 17).

Το εντυπωσιακό σύμβολο της γυναίκας που είναι ντυμένη με τον ήλιο, με την εκθαμβωτική δόξα του Χριστού, βρίσκεται στην Αποκάλυψη 12. Είναι πιστή στην αγάπη της για τον Ιησού. Δεν μολύνεται από τη διαφθορά των ψευδών δογμάτων. Σε όλη την Αγία Γραφή, η αγνή γυναίκα συμβολίζει τη νύφη του Ιησού - την αληθινή εκκλησία. Στο Ιερ. 6:2, ο προφήτης λέει: «Παρομοίωσα τη θυγατέρα Σιών με εύχαρη και τρυφερή γυναίκα». Ο προφήτης χρησιμοποιεί την έκφραση «θυγατέρα της Σιών» και εννοεί την πιστή γυναίκα για να περιγράψει τον λαό του Θεού. (Δείτε επίσης Εφεσ. 5:25-32 και Ωσ. 2:20).

Αντίθετα, η Αγία Γραφή παρομοιάζει την αποστασία με την πορνεία ή τη μοιχεία (Ιάκ. 4:4). Μιλώντας για την αποστασία και την απιστία του Ισραήλ, ο Ιεζεκιήλ θρηνεί: «σαν μοιχαλίδα, αντί τού άνδρα της, να δέχεται ξένους» (Ιεζ. 16:32).

Στο μάθημα αυτής της εβδομάδας θα μελετήσουμε αυτές τις δύο γυναίκες της Αποκάλυψης και θα διερευνήσουμε βαθύτερα τη σύγκρουση μεταξύ αλήθειας και πλάνης.