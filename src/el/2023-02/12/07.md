---
title:  Λαμπει Με Τη Δοξα Του Θεου`
date:  16/06/2023
---

> <p>Εδαφιο Μνημης</p>
>  «Kαι ύστερα απ’ αυτά, είδα έναν άγγελο που κατέβαινε από τον ουρανό, ο οποίος είχε μεγάλη εξουσία· και η γη φωτίστηκε από τη δόξα Του» Αποκάλυψη 18:1.

### Για τη μελέτη αυτής της εβδομάδας, διαβάστε
Α’ Θεσ. 5:1-6, Ιωάν. 8:32, Αποκ. 18:1, Αποκ. 4:11, Έξ. 33:18-19, Αποκ. 5:6, 12, Αποκ. 13:8.

Αργά ή γρήγορα, τα τελικά γεγονότα θα εκτυλιχθούν. Το πότε και πώς ακριβώς δεν το γνωρίζουμε. Ωστόσο, μας έχουν γνωστοποιηθεί αρκετά.Θα υπάρξει κάποιου είδους νομοθεσία που θα επιβάλλει την τήρηση της Κυριακής, σε αντίθεση με την τήρηση Σαββάτου. Η Αποκάλυψη μας φανερώνει τα κρίσιμα ζητήματα που διακυβεύονται, τους πρωταγονιστές και σε γενικές γραμμές μας λέει τι θα συμβεί όταν, σε αντίθεση με τη λατρεία Εκείνου «που δημιούργησε τον ουρανό και τη γη και τη θάλασσα και τις πηγές των νερών» (Αποκ. 14:7), όλοι οι άνθρωποι «των οποίων τα ονόματα δεν γράφτηκαν στο βιβλίο της ζωής του Αρνίου, που είναι σφαγμένο από τη δημιουργία του κόσμου» (Αποκ. 13:8), θα λατρεύουν το θηρίο και την εικόνα του. Με άλλα λόγια, τα ονόματα όλων εκείνων που έχουν επιλέξει να ακολουθήσουν τον Κύριο Ιησού Χριστό και να υπακούσουν στις εντολές Του, παραμένουν στο Βιβλίο της Ζωής. Πόσο καλύτερα να είσαι στο βιβλίο του Θεού παρά στα αρχεία των ανθρώπων!

Ο Θεός ανέδειξε την Εκκλησία των Αντβεντιστών της Έβδομης Ημέρας για να κηρύξει αυτό το μήνυμα στον κόσμο. Έτσι, πρέπει εμείς οι ίδιοι να έχουμε στραφεί στην αλήθεια του Ιησού, να έχουμε μεταμορφωθεί και αναγεννηθεί από το αιώνιο ευαγγέλιο της Αποκ. 14:6, το οποίο επικεντρώνεται στο θάνατο του Χριστού για μας και στη βεβαιότητα της σωτηρίας μας σε Αυτόν.