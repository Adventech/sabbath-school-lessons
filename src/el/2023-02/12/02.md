---
title:  Η Εξαπατηση
date:  11/06/2023
---

`Διαβάστε Β’ Θεσ. 2:3-4, 9-12. Τι λέει ο Παύλος για τις έσχατες ημέρες; Ποια είναι τα αναγνωριστικά σημάδια που δίνει για το θηρίο και την αντιχριστιανική εξουσία του;`

Ο απόστολος Παύλος προειδοποιεί τους χριστιανούς για την εξα[‘ατηξση από την αλήθεια του Λόγου του Θεού. Ανησυχεί για τους σπόρους της αποστασίας που ήδη υπάρχουν στην εκκλησία της Καινής Διαθήκης, οι οποίοι θα ανθίσουν στους επόμενους αιώνες πριν από τη Δεύτερη Έλευση του Χριστού. Ένα ψευδές ευαγγέλιο θα έμπαινε στην εκκλησία, διαστρεβλώνοντας τον Λόγο του Θεού.

Ο Σατανάς είναι αυτός που βρίσκεται πίσω από αυτή την αποστασία. Είναι ο πραγματικός άνθρωπος της αμαρτίας «αυτός που θα αντιτάσσεται και θα υπερυψώνει τον εαυτό του ενάντια σε κάθε έναν που λέγεται Θεός ή σέβασμα, ώστε να καθήσει στον ναό τού Θεού σαν Θεός, αποδεικνύοντας τον εαυτό του ότι είναι Θεός» (Β’ Θεσ. 2:4). Ο μεγάλος απατεώνας εργάζεται μέσω ανθρώπινων φορέων για να πετύχει τους σκοπούς του. Τα αναγνωριστικά χαρακτηριστικά στον Δανιήλ και την Αποκάλυψη αποκαλύπτουν ότι το μικρό κέρατο του Δανιήλ 7, το θηρίο της Αποκάλυψης 13:και 14:και ο άνομος της Β’ Θεσ. 2:αντιπροσωπεύουν την ίδια οντότητα.

Το SDA Bible Commentary αναφέρει τα εξής: «Μια σύγκριση με την προφητεία του Δανιήλ για τη βλάσφημη εξουσία που διαδέχεται εκείνη της ειδωλολατρικής Ρώμης… και με τη ζωντανή εικόνα του Ιωάννη για το θηρίο που μοιάζει με λεοπάρδαλη… αποκαλύπτει πολλές ομοιότητες μεταξύ των τριών περιγραφών (του μικρού κέρατου, της εξουσίας του θηρίου και του άνομου). Αυτό μας οδηγεί στο συμπέρασμα ότι ο Δανιήλ, ο Παύλος και ο Ιωάννης μιλούν για την ίδια δύναμη, …τον παπισμό» vol.7, p.271.

Είναι εξαιρετικά σημαντικό να θυμόμαστε ότι η προφητεία της Αγίας Γραφής περιγράφει ένα σύστημα θρησκείας που έχει διακυβεύσει τον Λόγο του Θεού, έχει αντικαταστήσει το ευαγγέλιο με ανθρώπινες παραδόσεις και έχει απομακρυνθεί από τη Βιβλική αλήθεια. Αυτές οι προφητείες δίνονται από έναν Θεό απίστευτης αγάπης για να προετοιμάσει το λαό Του για τον ερχομό του Ιησού. Αποτελούν μομφή για τις θρησκευτικές οργανώσεις που έχουν αποστατήσει και έχουν απομακρυνθεί από τον Λόγο του Θεού. Ωστόσο, δεν σημαίνει ότι η μομφή αφορά απαραίτητα τους ανθρώπους σε αυτές (Αποκ. 18:4). Σίγουρα αφορά ένα σύστημα που έχει εξαπατήσει εκατομμύρια ανθρώπους. Αν και εξαπατημένοι, αυτοί οι άνθρωποι είναι πολύ αγαπητοί από τον Χριστό. Ως εκ τούτου, πρέπει να τους αντιμετωπίσουμε αναλόγως.

`ΣΚΕΨΗ: «Λοιπόν, όλα όσα θέλετε να κάνουν σε σας οι άνθρωποι, έτσι και εσείς να κάνετε σ’ αυτούς· επειδή, αυτός είναι ο νόμος και οι προφήτες» (Ματθ. 7:12). Πώς πρέπει να εφαρμόσουμε αυτή την αρχή στην αντιμετώπιση των δυνάμεων του θηρίου της  Αποκ. 13:και 14;`