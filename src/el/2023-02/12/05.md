---
title:  Η Δοκιμασια Του Σαββατου
date:  14/06/2023
---

Ακόμη και τώρα, ίσως, προετοιμάζεται το σκηνικό για τον επικείμενο διωγμό. Στις 6 Ιουνίου 2012, ο Πάπας Βενέδικτος ΙΣΤ’ απηύθυνε επείγουσα έκκληση σε περισσότερους από 15.000 ανθρώπους που συγκεντρώθηκαν στην πλατεία του Αγίου Πέτρου στη Ρώμη, ότι η Κυριακή πρέπει να είναι ημέρα ανάπαυσης για όλους, ώστε οι άνθρωποι να είναι ελεύθεροι να είναι με τις οικογένειές τους και με τον Θεό. «Υπερασπιζόμενος κανείς την Κυριακή, υπερασπίζεται την ανθρώπινη ελευθερία.» Αυτό φυσικά δεν είναι το ίδιο με το να απαιτεί κανείς από τους άλλους να τηρούν αυτή την ημέρα σε αντίθεση με το Βιβλικό Σάββατο. Δείχνει όμως ότι η ιδέα της Κυριακής ως ημέρα ανάπαυσης είναι, σίγουρα, ένα πραγματικό ζήτημα. Αργά ή γρήγορα, θα ψηφιστούν νόμοι και όσοι ακολουθούν ευσυνείδητα το Λόγο του Θεού και τηρούν το Σάββατο θα χαρακτηριστούν ότι αντιτίθενται στα συμφέροντα της κοινωνίας.

Στην εποχή της κρίσης, ο πιστός λαός του Θεού, με τη χάρη και τη δύναμή Του, θα παραμείνει σταθερός στην πεποίθησή του να Τον ακολουθήσει. Δεν θα υποκύψει στην πίεση.

Σε αντίθεση με το χάραγμα του θηρίου, θα λάβουν τη σφραγίδα του

Θεού. Οι σφραγίδες πιστοποιούν τη γνησιότητα των επίσημων εγγράφων. Αναμενόμενο λοιπόν να βρούμε τη σφραγίδα του Θεού ενσωματωμένη στον νόμο Του. Οι αρχαίες σφραγίδες ήταν ένα διακριτικό εξατομικευμένο σημάδι. Ο προφήτης Ησαΐας λέει: «Nα δέσεις τη μαρτυρία, να σφραγίσεις τoν νόμo ανάμεσα στoυς μαθητές μoυ» (Ησ. 8:16).

`Διαβάστε Έξ. 20:8-11. Ποια στοιχεία Βιβλικής σφραγίδας βρίσκουμε στην εντολή του Σαββάτου; Σε τι διαφέρει η εντολή του Σαββάτου από όλες τις άλλες εντολές;`

Η τέταρτη εντολή περιέχει τρία στοιχεία μιας αυθεντικής σφραγίδας. Πρώτον, το όνομα: Ο Κύριος ο Θεός (Έξ. 20:10). Δεύτερον, τον τίτλο: Ο Κύριος που δημιούργησε, ο Δημιουργός (Έξ. 20:11). Τρίτον, την επικράτεια: ουρανό, γη και θάλασσα (Έξ. 20:11). Σύμφωνα με την Αποκ. 7:1-3, η σφραγίδα του Θεού τοποθετείται μόνο στα μέτωπά μας, σύμβολο του νου μας. Ο Ιησούς σέβεται την ελευθερία της επιλογής μας. Μας προσκαλεί να Τον αφήσουμε να διαμορφώσει το νου μας με το Άγιο Πνεύμα Του, ώστε να μην μπορούμε να μετακινηθούμε από την άγκυρα της πίστης μας στον Λόγο του Θεού (Εφεσ. 4:30). Έτσι, καταλαβαίνουμε ότι οι πιστοί είναι εκείνοι «που φυλάττουν τις εντολές του Θεού και την πίστη του Ιησού» (Αποκ. 14:12), συμπεριλαμβανομένης και της τέταρτης εντολής, της μόνης εντολής που η εξουσία του θηρίου διανοήθηκε να μεταβάλλει (Δαν. 7:25).

`ΣΚΕΨΗ: Ποιες συνθήκες βλέπετε να αναπτύσσονται σήμερα που θα μπορούσαν να οδηγήσουν στον περιορισμό της θρησκευτικής μας ελευθερίας; Ποια εμπόδια παραμένουν;`