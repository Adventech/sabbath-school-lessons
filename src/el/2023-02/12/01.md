---
title:  Η Θανασιμη Πληγη
date:  10/06/2023
---

Όπως έχουμε ήδη μελετήσει, οι δυνάμεις του θηρίου της Αποκ. 13:και 14:αντιπροσωπεύουν ένα παγκόσμιο σύστημα κίβδηλης λατρείας. Ωστόσο, υπάρχει και κάτι ακόμη.

`Διαβάστε Αποκ. 13:5, 12:6, 14 και Δαν. 7:25. Για πόσο καιρό κυριάρχησε αυτή η δύναμη στο θρησκευτικό τοπίο των προηγούμενων αιώνων;`

Η εξουσία του θηρίου θα συνεχιζόταν για μια συγκεκριμένη χρονική περίοδο. Στις προφητείες, μια προφητική ημέρα ισοδυναμεί με ένα κυριολεκτικό έτος. Στους Αριθ. 14:34 διαβάζουμε: «για κάθε μια ημέρα έναν χρόνο» - την αρχή της Αγίας Γραφής να μετράμε μια ημέρα για ένα έτος. Στο Ιεζ. 4:6 ο Θεός λέει: «Σου προσδιόρισα κάθε μία ημέρα αντί για έναν χρόνο». Αυτή η αρχή έχει επανειλημμένα αποδειχθεί ακριβής στην ερμηνεία των βιβλικών προφητειών του χρόνου, όπως για παράδειγμα τις 70 εβδομάδες του Δαν. 9:24-27. Υπολογίζοντας τη χρονική περίοδο που αναφέρεται στην Αποκ. 13:5 των 42 μηνών, με 30 ημέρες το μήνα, καταλήγουμε σε 1260 προφητικές ημέρες ή κυριολεκτικά έτη. Τα αρχαία ημερολόγια είχαν 360 ημέρες ανά έτος.

Τον 4ο αιώνα, ο Ρωμαίος αυτοκράτορας Κωνσταντίνος νομιμοποίησε τον χριστιανισμό σε όλη την αυτοκρατορία. Όταν το 330 μ.Χ. μετέφερε την πρωτεύουσα στο Βυζάντιο για να ενώσει το ανατολικό και το δυτικό τμήμα της αυτοκρατορίας του, προέκυψε κενό ηγεσίας στη Ρώμη. Ο Πάπας, λοιπόν, κάλυψε αυτό το κενό. Δεν έγινε μόνο ένας ισχυρός θρησκευτικός ηγέτης, αλλά και μια ευυπόληπτη πολιτική δύναμη στην Ευρώπη. Το 538 μ.Χ., ο Ρωμαίος αυτοκράτορας Ιουστινιανός, παραχώρησε επίσημα στον επίσκοπο της Ρώμης τον ρόλο του υπερασπιστή της πίστης. Η μεσαιωνική εκκλησία άσκησε μεγάλη επιρροή από το 538 μ.Χ. έως το 1798 μ.Χ., συμπεριλαμβανομένου του τρομερού διωγμού που αναφέρεται στην εισαγωγή του μαθήματος. Ο στρατηγός Μπερτιέ, του Ναπολέοντα, αιχμαλώτισε τον πάπα το 1798 μ.Χ. σε ακριβή εκπλήρωση της προφητείας.

Ο Μπερτιέ και ο στρατός του αιχμαλώτισαν τον Πάπα Πίο ΣΤ’ και τον απομάκρυναν με συνοπτικές διαδικασίες από τον παπικό θρόνο. Το πλήγμα στον παπισμό ήταν σοβαρό, αλλά σύμφωνα με την Αποκ. 13:12, η θανάσιμη πληγή θα επουλωνόταν και ο κόσμος θα άκουγε περισσότερα από αυτή τη δύναμη, πολλά περισσότερα.

`ΣΚΕΨΗ: Σκεφτείτε πόσο εκπληκτική είναι η Βιβλική προφητεία και πώς μας αποκαλύπτει τη γνώση του Θεού για τα μελλοντικά γεγονότα. Τι πρέπει να μας διδάξει αυτό το γεγονός για την εμπιστοσύνη μας στις υποσχέσεις του Κυρίου που δεν έχουμε δει ακόμη να εκπληρώνονται;`