---
title:  Ακλονητη Υπομονη
date:  03/06/2023
---

Όπως είδαμε στην Αποκ. 14:7, ο Θεός καλεί όλους τους ανθρώπους να Τον λατρέψουν ως Δημιουργό. Αυτό είναι το μήνυμα του πρώτου αγγέλου. Στην Αποκ. 14:8, ο Θεός προειδοποιεί τους ανθρώπους για την πνευματική Βαβυλώνα, ένα ψευδές θρησκευτικό σύστημα με ρίζες στην αρχαία Βαβυλώνα. Αυτό είναι το μήνυμα του δεύτερου αγγέλου.

Στην Αποκ. 14:9-10, ο τρίτος άγγελος προειδοποιεί ενάντια στη λατρεία του θηρίου. Ο άγγελος δηλώνει με δυνατή φωνή: «Όποιος προσκυνάει το θηρίο και την εικόνα του, και παίρνει το χάραγμα επάνω στο μέτωπό του ή επάνω στο χέρι του, θα πιει και αυτός από το κρασί του θυμού του Θεού.»

`Διαβάστε Αποκ. 14:12. Ποια δύο χαρακτηριστικά ανακαλύπτουμε σε αυτό το εδάφιο για τον λαό του Θεού στον έσχατο καιρό; Γιατί είναι και τα δύο σημαντικά;`

Ο λαός του Θεού στον έσχατο καιρό θα είναι πιστός στον Κύριο παρά τις αντιδράσεις και τους άγριους διωγμούς. Μέσω της χάρης Του, θα στέκονται με ακλόνητη υπομονή, ζώντας μια ζωή με επίκεντρο τον Θεό, γεμάτη χάρη και υπακοή.

Η λατρεία του Δημιουργού (Αποκ. 14:7) έρχεται σε άμεση αντίθεση με τη λατρεία του θηρίου (Αποκ. 14:9) και βρίσκει την έκφρασή της σε έναν λαό που τηρεί τις εντολές του Θεού και έχει την πίστη του Ιησού (Αποκ. 14:12). Αυτή η τελική διαμάχη για την υποταγή στον Χριστό ή την υποταγή στη δύναμη του θηρίου, περιστρέφεται γύρω από τη λατρεία, και στο επίκεντρο αυτής της Μεγάλης Διαμάχης μεταξύ του καλού και του κακού θα είναι το Σάββατο.

`Διαβάστε Ρωμ. 8:1-4, Εφεσ. 2:8-10 και Κολ. 1:29. Τι μας διδάσκουν αυτά τα εδάφια για το αποτέλεσμα μιας ζωής με πίστη;`

Ζώντας με πίστη, λαμβάνουμε τη χάρη Του και η ζωή μας αλλάζει. Οι αφοσιωμένοι ακόλουθοι του Σωτήρα δεν θα έχουν μόνο πίστη στον Ιησού, θα έχουν την πίστη του Ιησού. Η ποιότητα που έχει η πίστη του Ιησού θα είναι δική τους στον έσχατο καιρό και θα παραμείνουν πιστοί, ακόμη και μέχρι θανάτου, όπως ο Ιησούς.

`ΣΚΕΨΗ: Πόσο πιστοί είμαστε στα μικρά πράγματα; Τι λέει αυτό για την πίστη μας όταν έρθει η πραγματική δοκιμασία; (Λουκ. 16:10.)`