---
title:  'Ιησους: Ο Μοναδικος Μας Μεσιτης'
date:  07/06/2023
---

`Διαβάστε Αποκ. 13:4-5. Ποια χαρακτηριστικά γνωρίσματα της εξουσίας του θηρίου ανακαλύπτουμε σε αυτά τα εδάφια;`

Το θηρίο της Αποκάλυψης είναι μια αποστάτισσα θρησκευτική δύναμη που αναδύθηκε από την ειδωλολατρική Ρώμη και αναπτύχθηκε σε ένα παγκόσμιο σύστημα λατρείας. Σύμφωνα με την Αποκ. 13:5 πρόκειται για μια βλάσφημη δύναμη. Στην Καινή Διαθήκη, η βλασφημία ταυτίζεται με την επιδίωξη απόκτησης των προνομίων και των εξουσιών του Θεού.

`Διαβάστε Λουκ. 5:18-26 και Ιωάν. 10:33. Ποιες δύο πτυχές της βλασφημίας προσδιορίζουν αυτά τα εδάφια;`

Ο Ιησούς κατηγορήθηκε για βλασφημία από τους ηγέτες. Στην περίπτωση του Ιησού, οι κατηγορίες ήταν άδικες επειδή έχει όλες τις εξουσίες και τα προνόμια του Θεού, συμπεριλαμβανομένου του δικαιώματος να συγχωρεί τις αμαρτίες μας. Και αυτό επειδή ο Ιησούς είναι Θεός. Όπως είπε και ο Ίδιος: «Tόσον καιρό είμαι μαζί σας, και δεν με γνώρισες, Φίλιππε; Όποιος είδε Εμένα, είδε τον Πατέρα· και πώς εσύ λες: Δείξε σε μας τον Πατέρα;» (Ιωάν. 14:9).

Εντωμεταξύ, το κεφάλαιο Α’ Τιμ. 2:5 διδάσκει ότι ένας είναι ο μεσίτης μεταξύ Θεού και ανθρώπου, ο άνθρωπος Ιησούς Χριστός. Αντίθετα, η Ρωμαϊκή Εκκλησία διδάσκει ότι ο ιερέας είναι ο μεσίτης

μεταξύ του Θεού και της αμαρτωλής ανθρωπότητας. Επειδή όμως ο ιερέας είναι και ο ίδιος αμαρτωλός άνθρωπος, δεν μπορεί να είναι ο μεσίτης μας, διότι χρειάζεται και αυτός έναν μεσίτη. Ως βλασφημία ορίζεται επίσης ο ισχυρισμός οποιουδήποτε ανθρώπου ότι είναι Θεός ή ότι στέκεται στη θέση του Θεού. Ακολουθούν δύο μόνο δηλώσεις από τις έγκυρες πηγές της Ρωμαιοκαθολικής Εκκλησίας:

«Ο Πάπας έχει τόσο μεγάλη αξιοπρέπεια και είναι τόσο εξυψωμένος που δεν είναι ένας απλός άνθρωπος… είναι σαν να είναι ο Θεός επί της γης» Lucius Ferraris, «Papa», άρθρο 2 στο βιβλίο του Prompta Bibliotheca (1763), τόμος 6, σέλ. 25-29.

Ο Πάπας Λέων ΙΓ’ καυχιόταν: «Εμείς [οι πάπες] κατέχουμε σε αυτή τη γη τη θέση του Παντοδύναμου Θεού» The Great Encyclical Letters of Pope Leo XIII (New York: Benziger, 1903), σ. 193.

Επιπλέον, η λέξη «αντί» σημαίνει «στη θέση». Ως εκ τούτου, η λέξη «αντίχριστος» σημαίνει «στη θέση του Χριστού», μια ολοφάνερη βλασφημία!