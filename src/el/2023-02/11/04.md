---
title:  Αυτοι Που Ακολουθουν Το Αρνιο
date:  06/06/2023
---

`Διαβάστε Αποκ. 13:1-2. Από πού προήλθε το θηρίο; Ποιος του έδωσε την εξουσία του;`

Το πρώτο θηρίο της Αποκ. 13:λαμβάνει τη δύναμη, τον θρόνο και μεγάλη εξουσία από τον δράκοντα. Τα εδάφια Αποκ. 12:9 και Αποκ. 20:2 προσδιορίζουν τον δράκοντα ως τον Σατανά. Ο Σατανάς είναι ένας πανούργος εχθρός και εργάζεται μέσω των επίγειων δυνάμεων. Στην Αποκ. 12:3-5 αναφέρεται ότι αυτός ο δράκος, ο Διάβολος, προσπάθησε να αφανίσει το αρσενικό παιδί μόλις γεννήθηκε. Το αρσενικό παιδί όμως «αρπάχτηκε προς τον Θεό και τον θρόνο Του». Αναφέρεται φυσικά, στον Χριστό. Επιθυμώντας να καταστρέψει τον Χριστό, ο Σατανάς εργάστηκε μέσω του Ηρώδη και της αυτοκρατορικής Ρώμης. Στο τέλος της ζωής του Ιησού, ο Ρωμαίος κυβερνήτης Πιλάτος καταδίκασε τον Χριστό σε θάνατο, Ρωμαίοι στρατιώτες Τον κάρφωσαν στον σταυρό, Τον τρύπησαν με μια λόγχη και φρουρούσαν τον τάφο Του. Σύμφωνα με την Αποκ. 13:2, ο δράκος, ο Σατανάς, δουλεύοντας μέσω της ειδωλολατρικής Ρώμης, θα έδινε την έδρα της κυβέρνησής της σε αυτή την αναδυόμενη δύναμη του θηρίου.

«Αν και αντιπροσωπεύει πρωτίστως τον Σατανά, ο δράκος, κατά μία δεύτερη έννοια, αντιπροσωπεύει τη Ρωμαϊκή Αυτοκρατορία… Η δύναμη που διαδέχεται τη Ρωμαϊκή Αυτοκρατορία, η οποία έλαβε από τον δράκοντα τη δύναμή της, τον θρόνο της και μεγάλη εξουσία είναι σαφώς η παπική Ρώμη» The SDA Bible Commentary, vol. 7, p. 817.Ο ιστορικός A. C. Flick εξηγεί ότι «από τα ερείπια της πολιτικής Ρώμης, προέκυψε η μεγάλη ηθική αυτοκρατορία με τη γιγαντιαία μορφή της Ρωμαϊκής Εκκλησίας» The Rise of the Medieval Church (1900) σέλ. 150 όπως αναφέρεται στο The SDA Bible Commentary, vol. 7, p. 817.

`Διαβάστε Αποκάλυψη 13:3 και Αποκάλυψη 14:4. Ποια αντίθεση βλέπετε σε αυτά τα εδάφια;`

Σε αντίθεση με ολόκληρη τη γη που ακολουθεί το θηρίο, ο Θεός θα έχει έναν λαό που θα ακολουθεί το Αρνίο. Όπως πάντα, θα είναι η μία ή η άλλη πλευρά, υπέρ του Ιησού ή κατά του Ιησού. Τότε, όπως και τώρα, δεν θα υπάρχει μέση λύση, ούτε ουδέτερη θέση. Η μη ακλόνητη δέσμευση στον Ιησού σημαίνει, συνειδητά ή όχι, ότι δεσμεύεσαι στην άλλη πλευρά.

`ΣΚΕΨΗ: «Kαι θα είστε μισούμενοι από όλους, εξαιτίας τού ονόματός μου· εκείνος δε που θα έχει υπομείνει μέχρι τέλους, αυτός θα σωθεί» (Ματθ. 10:22). Πόσο έτοιμοι είμαστε να υπομείνουμε μέχρι τέλους;`