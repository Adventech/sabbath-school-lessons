---
title:  Η Σφραγιδα Του Θεου Και Το Χαραγμα Του Θηριου
date:  09/06/2023
---

`ΜΕΡΟΣ 2Ο`

> <p>Εδαφιο Μνημης</p>
>  «Όποιος φέρνει σε αιχμαλωσία, θα πάει σε αιχμαλωσία· όποιος φονεύσει με μάχαιρα, αυτός πρέπει να φονευθεί με μάχαιρα. Eδώ είναι η υπομονή και η πίστη των αγίων.» Αποκάλυψη 13:10

### Για τη μελέτη αυτής της εβδομάδας, διαβάστε
 Αποκ. 12:6, 14, Δαν. 7:25, Β’Θεσ. 2:3-4, Δευτ. 6:8, 11:18, Έξ. 20:8–11.

Τον 15ο αιώνα, οι κοιλάδες της περιφέρειας Πεδεμόντιο στις Άλπεις της βόρειας Ιταλίας, ήταν η πατρίδα των Βαλδένσιων, ενός λαού αποφασισμένου να παραμείνει πιστός στην κατανόηση της Αγίας Γραφής. Ως αποτέλεσμα της ακλόνητης πίστης τους στον Χριστό, διώχθηκαν άγρια. Το 1488 μ.Χ., οι Βαλδένσιοι στην Κοιλάδα του Λόις δολοφονήθηκαν βάναυσα από τη Ρωμαϊκή Εκκλησία για την πίστη τους.

Ένα άλλο κύμα διωγμών ήρθε τον 17ο αιώνα, όταν ο δούκας της Σαβοΐας έστειλε 8.000 στρατιώτες στην επικράτεια και απαίτησε από τον τοπικό πληθυσμό να κατανεμηθούν τα στρατεύματά του στα σπίτια τους. Εκείνοι έκαναν ό,τι τους ζήτησε, αλλά αυτό ήταν μια στρατηγική που έδινε στους στρατιώτες εύκολη πρόσβαση στα θύματά τους. Στις 24 Απριλίου 1655, στις 4:00 π.μ., δόθηκε το σήμα για την έναρξη της σφαγής. Ο αριθμός των νεκρών ξεπέρασε τις 4.000.

Η ιστορία, δυστυχώς, συχνά επαναλαμβάνεται. Η προφητεία για το

χάραγμα του θηρίου αφορά τον τελευταίο κρίκο μιας αλυσίδας θρησκευτικών διώξεων ανά τους αιώνες. Όπως και οι διωγμοί του παρελθόντος, έχει σχεδιαστεί για να εξαναγκάσει τους πάντες να συμμορφωθούν με ένα συγκεκριμένο σύνολο πεποιθήσεων και ένα εγκεκριμένο σύστημα λατρείας. Όπως πάντα όμως, ο Θεός θα έχει

έναν λαό που δεν θα συνθηκολογήσει.