---
title:  Περαιτερω Μελετη
date:  08/06/2023
---

«Αφότου άρχισε η Μεγάλη Διαμάχη στον ουρανό, ο σκοπός του Σατανά ανέκαθεν ήταν η ανατροπή του Νόμου του Θεού. Ακριβώς για την επίτευξη αυτού του σκοπού σήκωσε επανάσταση κατά του Δημιουργού, και αφού αποβλήθηκε από τον ουρανό, συνέχισε τον ίδιο αγώνα του στη γη. Να εξαπατήσει τους ανθρώπους παρασέρνοντάς τους να παραβούν το Νόμο του Θεού, είναι ο αντικειμενικός σκοπός που σθεναρά επιδιώκει. Αν αυτό το επιτύχει με τη γενική απόρριψη του νόμου ή με την απόρριψη μιας μόνο εντολής, τελικά το αποτέλεσμα θα είναι το ίδιο… Για να επιδείξει την περιφρόνησή του προς τα θεϊκά διατάγματα, ο Σατανάς διέστρεψε τις βιβλικές διδασκαλίες, και έτσι διάφορες πλάνες συγχωνεύθηκαν με την πίστη χιλιάδων ανθρώπων που ομολογούν ότι πιστεύουν στην Αγία Γραφή. Η τελευταία Μεγάλη Διαμάχη μεταξύ αλήθειας και πλάνης αποτελεί το τελειωτικό μαχητικό επεισόδιο του μακραίωνα αγώνα με επίκεντρο το νόμο του Θεού. Σε αυτήν ακριβώς τη φάση του αγώνα εισερχόμαστε τώρα, ενός αγώνα ανάμεσα στους νόμους των ανθρώπων και στα διατάγματα του Παντοδυνάμου, ανάμεσα στη θρησκεία της Αγίας Γραφής και στη θρησκεία των μύθων και των παραδόσεων» Ε. Χουάιτ, Μ.Δ. σέλ. 647.

Σε όλη την Αποκάλυψη, η λατρεία και η δημιουργία είναι άρρηκτα συνδεδεμένες. Η ουσία της διαμάχης μεταξύ του καλού και του κακού και τα ζητήματα που αφορούν το χάραγμα του θηρίου, περιστρέφονται γύρω από το αν ο Θεός είναι άξιος να λατρεύεται.

Όπως είδαμε, ο Χριστός ως Δημιουργός είναι το επίκεντρο στη λατρεία του Σαββάτου. Ο Ιησούς υπογραμμίζει σταθερά τη σημασία της συγκεκριμένης ημέρας και αποκαλεί τον εαυτό Του Κύριο του Σαββάτου (Ματθ. 12:8, Μάρκ. 2:28, Λουκ. 6:5). Το Σάββατο είναι μια αιώνια υπενθύμιση της ταυτότητάς μας. Μας υπενθυμίζει ποιοι είμαστε ως ανθρώπινα όντα. Δίνει αξία σε κάθε άνθρωπο. Ενισχύει την ιδέα ότι είμαστε δημιουργημένα όντα και ότι ο Δημιουργός μας αξίζει την υποταγή και τη λατρεία μας. Αυτός είναι ο λόγος για τον οποίο ο Διάβολος μισεί τόσο πολύ το Σάββατο. Είναι ο χρυσός κρίκος που μας ενώνει με τον Δημιουργό μας και για αυτό κατέχει τόσο σημαντικό ρόλο στην τελική κρίση.

**Ερωτησεις για συζητηση**

`1.	 Ποιες είναι οι βασικές αρχές πίσω από την αξίωση του θηρίου της θάλασσας για εξουσία; Με ποιους τρόπους αυτές οι ίδιες συμπεριφορές μπορούν να εδραιωθούν στην καρδιά μας χωρίς να το γνωρίζουμε;`

`2.	Πώς απαντάτε σε όσους υποστηρίζουν ότι η ιδέα ενός κυριολεκτικού Σατανά είναι μια πρωτόγονη δεισιδαιμονία που οι μορφωμένοι και ευφυείς άνθρωποι δεν μπορούν να πάρουν στα σοβαρά; Ποια επιχειρήματα θα μπορούσατε να χρησιμοποιήσετε ως απάντηση;`