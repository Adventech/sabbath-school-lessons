---
title:  Περαιτερω Μελετη
date:  31/03/2023
---

Κατά μία έννοια θα μπορούσαμε να πούμε ότι ο Θεός δεν είχε άλλη επιλογή: Αν ήθελε όντα που θα αγαπούσαν Αυτόν και τους άλλους, έπρεπε να τα δημιουργήσει ελεύθερα. Αν δεν ήταν ελεύθερα, δεν θα μπορούσαν να αγαπήσουν. Πώς λοιπόν, θα ήταν το σύμπαν μας χωρίς αγάπη; Θα ήταν αυτό που κάποιοι άνθρωποι έχουν υποστηρίξει: μια άβουλη μηχανή που λειτουργεί σύμφωνα με τους αυστηρούς νόμους της αιτίας και του αποτελέσματος. Δεν θα είχαμε ελεύθερη βούληση, δεν θα είχαμε ελεύθερη επιλογή. Δεν θα ήμασταν τίποτε άλλο παρά σάρκα και αίμα, πακέτα υποατομικών σωματιδίων που ακολουθούν μόνο τους νόμους της φυσικής. Κάτι τέτοιο δεν αντιπροσωπεύει την αλήθεια που γνωρίζουμε για τον Θεό.

«Επειδή ο νόμος της αγάπης αποτελεί τη βάση της διακυβέρνησης του Θεού, η ευτυχία όλων των λογικών πλασμάτων εξαρτάται από την τέλεια εναρμόνισή τους με τις μεγάλες αρχές της δικαιοσύνης. Ο Θεός επιθυμεί από όλα τα πλάσματά Του υπηρεσία αγάπης, υπηρεσία που πηγάζει από την εκτίμηση προς το χαρακτήρα Του. Η εξαναγκαστική υπακοή δεν Τον ευχαριστεί. Χορηγεί σε όλους την ελευθερία της βούλησης ώστε να μπορούν να Του προσφέρουν εθελοντική υπηρεσία.

Όσο διάστημα τα δημιουργημένα πλάσματα αναγνώριζαν την αφοσίωση της αγάπης, υπήρχε τέλεια αρμονία στο σύμπαν του Θεού. Με χαρά οι ουράνιες στρατιές εκπλήρωναν τις προθέσεις του Δημιουργού τους. Αγάλλονταν να αντανακλούν τη δόξα Του και να Του προσφέρουν τον αίνο τους. Ενώ η αγάπη των πλασμάτων προς το Θεό ήταν ύψιστη, η αγάπη μεταξύ τους ήταν αγνή και αφίλαυτη. Κανένας παράφωνος ήχος δεν τάραζε την ουράνια αρμονία.» Ε. Χουάιτ, Π.Π. σελ. 2-3.

**Ερωτησεις για συζητηση**

`1.	 Γιατί η Αποκ. 12:είναι η κατάλληλη εισαγωγή στα μηνύματα των τριών αγγέλων, ιδίως ενόψει της επερχόμενης σύγκρουσης στις έσχατες ημέρες;`

`2.	Πώς σας καθησυχάζει η Αποκ. 12:στους πειρασμούς και τις δοκιμασίες που αντιμετωπίζετε καθημερινά;`

`3.	Υπάρχουν ορισμένοι που πιστεύουν ότι οι πράξεις μας καθορίζονται σε μεγάλο βαθμό από την κληρονομικότητα και το περιβάλλον μας. Συμφωνείτε ή διαφωνείτε; Τι ρόλο παίζει η επιλογή μας στον καθορισμό της συμπεριφοράς μας; Συζητήστε τη σχέση μεταξύ της επιλογής μας και της δύναμης του Θεού που ενεργεί στη ζωή μας.`