---
title:  Ο Ιησους Νικα –  Ο Σατανας Χανει`
date:  25/03/2023
---

> <p>Εδαφιο Μνημης</p>
>  «Kαι ο δράκοντας οργίστηκε ενάντια στη γυναίκα, και πήγε να κάνει πόλεμο με τους υπόλοιπους από το σπέρμα της, που τηρούν τις εντολές τού Θεού και έχουν τη μαρτυρία τού Iησού Xριστού.» Αποκάλυψη 12:17.

### Για τη μελέτη αυτής της εβδομάδας, διαβάστε
Αποκ. 12, 13:14-17, Εφεσ. 5:25-27,32, Φιλιπ. 3:9, Δαν. 7:25, Ησ. 14:12-14.

Στο βιβλίο του «Απίστευτες ιστορίες των πιο εκπληκτικών ανατροπών στο πεδίο της μάχης», o Κόρμακ Ο’Μπράιαν αφηγείται τις ιστορίες στρατών όπως τον στρατό του Αννίβα από την Καρχηδόνα, ο οποίος με 55.000 στρατιώτες νίκησε τον ανίκητο ρωμαϊκό στρατό των 80.000 στρατιωτών. Διηγείται την εκπληκτική ιστορία του ελληνικού στρατού του Μεγάλου Αλεξάνδρου που νίκησε την αυτοκρατορία της Περσίας.

Και εμείς, επίσης, βρισκόμαστε σε μια μάχη ζωής και θανάτου με έναν πονηρό εχθρό. Είμαστε υποδεέστεροι του εχθρού με τον οποίο  παλεύουμε. Η ανισότητα είναι απίστευτη. Οι δυνάμεις του κακού φαίνονται ανίκητες. Είναι εμφανές ότι βρισκόμαστε αντιμέτωποι με βέβαιη απώλεια. Η ήττα μοιάζει αναπόφευκτη. Η νίκη φαίνεται εκτός οπτικού πεδίου. Από ανθρώπινη οπτική, φαίνεται ότι οι δυνάμεις του Σατανά θα μας κατακλύσουν.

Όμως, αν και υστερούμε, αν και οι πιθανότητες είναι εναντίον μας, αν και οι επιθέσεις του Σατανά είναι μοχθηρές, δόξα τω Θεώ, μέσω του Ιησού τελικά θα νικήσουμε. Το θέμα του τελευταίου βιβλίου της Αγίας Γραφής, της Αποκάλυψης, είναι: Ο Ιησούς νικά, ο Σατανάς χάνει. Το επίκεντρο αυτής της μάχης περιγράφεται στην Αποκάλυψη 12, που είναι το θέμα της μελέτης μας αυτή την εβδομάδα. Αυτή η μελέτη θα μας προετοιμάσει για την κατανόηση της Αποκάλυψης 14:και των μηνυμάτων των τριών αγγέλων.