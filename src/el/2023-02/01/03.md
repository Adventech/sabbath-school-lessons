---
title:  Η Επιθεση Του Σατανα
date:  27/03/2023
---

Από την αρχή, ο Σατανάς επιζητούσε να καταστρέψει τον Χριστό (Αποκ. 12:4-5), ωστόσο, σε κάθε του προσπάθεια απέτυχε. Κατά τη γέννηση του Χριστού, για παράδειγμα, ένας άγγελος προειδοποίησε τον Ιωσήφ και τη Μαρία για τα μοχθηρά σχέδια του Ηρώδη και έτσι κατέφυγαν στην Αίγυπτο. Στην έρημο, ο Ιησούς αντιμετώπισε τους πιο δελεαστικούς πειρασμούς του Σατανά με τα λόγια «Είναι γραμμένο», και έτσι βρήκε προστασία στο Λόγο του Θεού. Με τον θάνατό Του στο σταυρό, αποκάλυψε το μέγεθος της αγάπης Του και μας ελευθέρωσε από την καταδίκη της αμαρτίας. Στην ανάστασή Του, ως ο Ζωντανός Αρχιερέας μας, μας απαλλάσσει από τη δύναμη της αμαρτίας στη ζωή μας.

Διαβάστε Αποκ. 12:4-6, 9, Εφεσ. 5:25-27, 32 και Ψαλ. 2:7-9 και προσδιορίστε τα ακόλουθα σύμβολα:

Δράκοντας	___________________________________

Γυναίκα	___________________________________

Αρσενικό Παιδί	___________________________________

Σιδερένια Ράβδος	___________________________________

Στην Αγία Γραφή, η ράβδος είναι σύμβολο κυριαρχίας ή ηγεμονίας. Μια σιδερένια ράβδος είναι σύμβολο μιας άθραυστης, παντοδύναμης, ανίκητης κυριαρχίας. Ο Ιησούς αντιμετώπισε κάθε πειρασμό που βιώνουμε εμείς, αλλά βγήκε νικητής. Ο Διάβολος είναι ένας ηττημένος εχθρός. Ο Χριστός θριάμβευσε πάνω του με τη ζωή, τον θάνατο και την ανάστασή Του. Επειδή ο Ιησούς έχει ήδη νικήσει τον Διάβολο στον Σταυρό, μπορούμε κι εμείς να είμαστε νικητές. Η νίκη του Χριστού επί του Σατανά ολοκληρώθηκε, αλλά η Μεγάλη Διαμάχη μεταξύ του Χριστού και του Σατανά δεν έχει τελειώσει ακόμη.

Παρόλα αυτά, όταν δεχόμαστε με πίστη όσα έκανε ο Χριστός για εμάς, το χρέος της αμαρτίας μας διαγράφεται και οι αμαρτίες μας συγχωρούνται. Στεκόμαστε τέλειοι ενώπιον του Θεού, καλυμμένοι με τη δικαιοσύνη του Χριστού. Όπως γράφει ο απ. Παύλος «και να βρεθώ σ’ Αυτόν, μη έχοντας τη δική μου δικαιοσύνη, αυτή από τον νόμο, αλλά εκείνη διαμέσου της πίστης του Χριστού, τη δικαιοσύνη, αυτή από τον Θεό διαμέσου της πίστης» (Φιλιπ. 3:9). Εφόσον έχουμε συγχωρεθεί, δεν υπάρχει τίποτα για το οποίο θα κατηγορηθούμε. Ο Ιησούς νίκησε για πάντα την αμαρτία και το κακό. Όταν δεχόμαστε τον Ιησού με πίστη, η νίκη Του είναι δική μας.

`ΣΚΕΨΗ: Γιατί η βεβαιότητα της σωτηρίας, λόγω της νίκης του Χριστού επί του Σατανά, είναι τόσο σημαντική για εμάς; Πώς μπορεί αυτό που έγραψε ο απ. Παύλος στη Φιλιπ. 3:9 να είναι και δική μας εμπειρία;`