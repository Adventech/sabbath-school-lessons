---
title:  Η Καθοριστικη Στιγμη`
date:  01/04/2023
---

> <p>Εδαφιο Μνημης</p>
>  «Και είδα, και ξάφνου, μια λευκή νεφέλη, κι επάνω στη νεφέλη καθόταν κάποιος όμοιος με Υιόν ανθρώπου, έχοντας επάνω στο κεφάλι του χρυσό στεφάνι, και στο χέρι του κοφτερό δρεπάνι. Και ένας άλλος άγγελος βγήκε από τον ναό κράζοντας με δυνατή φωνή προς εκείνον που κάθεται επάνω στη νεφέλη: Στείλε το δρεπάνι σου, και θέρισε∙ επειδή, ήρθε για σένα η ώρα τού να θερίσεις, δεδομένου ότι ξεράθηκε ο θερισμός της γης» Αποκάλυψη 14:14-15.

### Για τη μελέτη αυτής της εβδομάδας, διαβάστε
Ματθ. 24:14, 16:27, Αποκ. 14:14-20, 16:1, Πράξ. 1:9-11, Μάρκ. 4:26-29.

Ο Θεός πάντα μιλούσε στο λαό Του, δίνοντάς τους τις αλήθειες που χρειάζονταν να ακούσουν εκείνη τη στιγμή. Από την προειδοποίηση για τον κατακλυσμό (Γέν. 6:7) έως την πρώτη έλευση του Ιησού (Δαν. 9:24-27) και από την κρίση πριν τη Δευτέρα Παρουσία (Δαν. 7:9-10, Δαν. 8:14) έως τα τελευταία γεγονότα πριν από την επιστροφή του Χριστού (Αποκ. 12-14), ο Θεός μάς μιλάει. Σε αυτές τις έσχατες ημέρες της ανθρωπότητας, έχει στείλει ένα ιδιαίτερο μήνυμα στον κόσμο και στο λαό Του, σχεδιασμένο να ανταποκριθεί στις ανάγκες του καθενός. Το μήνυμα αυτό απεικονίζει τρεις αγγέλους που πετούν στο μεσουράνημα μεταφέροντας το επείγον, για τον έσχατο καιρό, μήνυμά τους προς όλο τον κόσμο.

Τα μηνύματα των τριών αγγέλων είναι το τελικό μήνυμα ελέους του

Ιησού, ένα κάλεσμα που μας οδηγεί από την εμπιστοσύνη στη δική μας δικαιοσύνη, στη δικαιοσύνη του Ιησού να μας δικαιώσει, να μας αγιάσει και στο τέλος να μας δοξάσει.

Απαραίτητη προϋπόθεση όμως είναι να επιλέξουμε τον Χριστό, να παραδοθούμε σε Αυτόν και να Τον υπακούσουμε. Οι επιλογές που κάνουμε τώρα επηρεάζουν τις επιλογές που θα κάνουμε στην τελική κρίση, η οποία είναι μπροστά μας.

Επομένως, τώρα είναι η ώρα να προετοιμαστούμε.