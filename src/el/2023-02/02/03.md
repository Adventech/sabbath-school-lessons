---
title:  Ο Υιος Του Ανθρωπου Επιστρεφει
date:  03/04/2023
---

Η Αποκάλυψη 14:περιέχει τα βασικά εδάφια σχετικά με το μήνυμα του Κυρίου για τις έσχατες ημέρες προς τον λαό Του και τον κόσμο. Στο επίκεντρο όλων αυτών βρίσκεται η επιστροφή του Ιησού και η εκπλήρωση της υπόσχεσής Του ότι «θα δείτε τον Υιό του ανθρώπου να κάθεται στα δεξιά της δύναμης, και να έρχεται μαζί με τα σύννεφα του ουρανού» (Μάρ. 14:62).

`Διαβάστε την Αποκ. 14:14. Ποιος τίτλος χρησιμοποιείται για να περιγράψει τον Ιησού όταν επιστρέφει στη γη; Γιατί νομίζετε ότι ο Ιωάννης χρησιμοποιεί αυτόν τον τίτλο για τον Ιησού;`

Ο Ιησούς χρησιμοποίησε τον όρο «Υιός του Ανθρώπου» 82 φορές στα Ευαγγέλια, αναφερόμενος στον Εαυτό Του. Ήταν ένας από τους αγαπημένους Του τίτλους. Τον χρησιμοποιούσε ως έκφραση αγάπης για να ταυτιστεί μαζί μας. Είναι ένας Σωτήρας που μας καταλαβαίνει, έχει βιώσει τους πειρασμούς μας και έχει περάσει από τις δοκιμασίες μας. Είναι ο Υιός του ανθρώπου που επιστρέφει για να μας μεταφέρει στην ουράνια κατοικία μας. Ο Ιησούς που έρχεται για εμάς είναι ο ίδιος Ιησούς που έζησε ανάμεσά μας. Έχει το δικαίωμα να μας λυτρώσει επειδή έγινε ένας από εμάς. Όμως, ως ένας από εμάς, αντιμετώπισε την πλήρη μανία των πειρασμών του Σατανά και, ναι, νίκησε.

Τι μαθαίνουμε από τα παρακάτω εδάφια για τον Ιησού, τον Υιό του Ανθρώπου;

Ματθ. 16:27 _________________________________________

Ματθ. 24:27,30   _____________________________________

Ματθ. 25:31-32 ______________________________________

Παρατηρήστε ορισμένα στοιχεία σε αυτά τα εδάφια:

(1) Ο Ιησούς, ο Υιός του Ανθρώπου, έρχεται με δόξα με τους αγγέλους Του. (2) Θα χωρίσει τα πρόβατα από τα ερίφια. (3) Η κατάληξη των εθνών και όλης της ανθρωπότητας θα κριθεί για την αιωνιότητα.

`ΣΚΕΨΗ: Σκεφτείτε τον όρο «Υιός του Ανθρώπου». Τί μπορεί να σημαίνει για την ανθρώπινη φύση του Χριστού; Αν και Θεός, έγινε ένας από εμάς, ακριβώς όπως εμείς, αλλά σε αντίθεση με εμάς, δεν αμάρτησε ποτέ. Ποια εκπληκτική ελπίδα μάς προσφέρει αυτό όσον αφορά (1) την αγάπη του Θεού για εμάς και (2) ότι μπορεί να συναισθανθεί τους αγώνες μας και να μας χαρίσει τη νίκη;`