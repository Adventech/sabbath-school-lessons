---
title:  Αιωνιες Επιλογες
date:  02/04/2023
---

Η Αποκάλυψη 14:είναι το τελευταίο μήνυμα ελέους του Ιησού προς έναν αμαρτωλό και επαναστατημένο κόσμο, ο οποίος για περίπου έξι χιλιάδες χρόνια ήταν βουτηγμένος στην αμαρτία και το κακό. Θα έρθει μια μέρα που κάθε άνθρωπος στον πλανήτη Γη θα πάρει την τελική, αμετάκλητη απόφασή του, είτε υπέρ είτε κατά του Ιησού. Το μήνυμα της Αποκάλυψης για τη δικαιοσύνη του Χριστού, που μας απελευθερώνει από την καταδίκη και τα δεσμά της αμαρτίας, θα αντηχεί και θα επαναλαμβάνεται σε όλη τη γη.

`Διαβάστε Ματθ. 24:14 και Αποκ. 14:6. Ποια υπόσχεση έδωσε ο Ιησούς στους μαθητές Του σχετικά με την παγκόσμια διάδοση του ευαγγελίου λίγο πριν από την επιστροφή Του;`

Η υπόσχεση του Ιησού ότι «τούτο το ευαγγέλιο της βασιλείας θα κηρυχθεί σε ολόκληρη την οικουμένη», που δόθηκε στο Ματθ. 24:14, βρίσκει την τελική εκπλήρωσή της στο μήνυμα του Χριστού για τις έσχατες ημέρες στην Αποκ. 14:6, όπου αναφέρεται ότι το ευαγγέλιο  κηρύσσεται σε «κάθε έθνος και φυλή και γλώσσα και λαό».

Τρεις φορές στην Αποκ. 22:ο Ιησούς λέει ότι έρχεται σύντομα (Αποκ. 22:7, 12, 20). Στο πλαίσιο της επικείμενης επιστροφής Του, ο Κύριός μας προσθέτει: «Όποιος αδικεί, ας αδικήσει ακόμα∙ και όποιος είναι μολυσμένος, ας μολυνθεί ακόμα∙ και ο δίκαιος ας γίνει ακόμα πιο δίκαιος, και ο άγιος ας γίνει ακόμα πιο άγιος» (Αποκ. 22:11). Το βιβλίο της Αποκάλυψης κατευθύνεται προς μία ένδοξη κορύφωση, όπου κάθε άνθρωπος καλείται να αποφασίσει υπέρ ή κατά του Χριστού.

Βέβαια, κάθε μέρα, με τις επιλογές μας, ακόμη και για τα πιο ασήμαντα πράγματα, επιλέγουμε είτε υπέρ είτε κατά του Ιησού. Είναι απίθανο για κάποιον που κάνει συνεχώς λάθος επιλογές σήμερα να βρεθεί ξαφνικά στην τελική κρίση, στο πλευρό του Ιησού, ειδικά όταν η δύναμη ολόκληρου του πονηρού κόσμου είναι εναντίον του. Σήμερα και κάθε μέρα πρέπει να επιλέγουμε να είμαστε πιστοί στον Χριστό και τις εντολές Του. «Επειδή, αυτή είναι η αγάπη του Θεού, στο να τηρούμε τις εντολές του» (Α’Ιωάν. 5:3). Η αδ. Χουάιτ έγραψε: «Ο Ιησούς δεν θα αλλάξει τον χαρακτήρα κατά τον ερχομό Του. Το έργο της μεταμόρφωσης πρέπει να γίνει τώρα. Η καθημερινή μας ζωή καθορίζει την κατάληξή μας.» Last Day Events, p. 295

`ΣΚΕΨΗ: Πώς διαμορφώνει ο Θεός το χαρακτήρα μας; Ποια μέσα χρησιμοποιεί για να αναπτυχθούμε στη χάρη; Τι μπορούμε να κάνουμε για να επιτρέψουμε ολοκληρωτικά στο Άγιο Πνεύμα να μας μεταμορφώσει ώστε να γίνουμε περισσότερο σαν τον Ιησού;`