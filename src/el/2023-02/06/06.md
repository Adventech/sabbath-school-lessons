---
title:  Το Ετος 1844
date:  04/05/2023
---

Τα πρώτα 490 χρόνια της προφητείας των 2.300 ετών προορίζονταν ειδικά για το αρχαίο Ιουδαϊκό έθνος και την έλευση του Μεσσία. Το τελευταίο μέρος των 2300 ετών έχει να κάνει με τον λαό του Θεού, τόσο τους Ιουδαίους όσο και τους Εθνικούς, με τον καθαρισμό του ουράνιου Αγιαστηρίου και, τελικά, τη Δεύτερη Έλευση του Χριστού.

Τα πρώτα 490 χρόνια αφορούν την πρώτη έλευση του Μεσσία και τελειώνουν το 34 μ.Χ. Αφαιρώντας τα 490 χρόνια από τα 2.300 χρόνια, έχουμε 1810 χρόνια. Αυτά τα 1810 χρόνια αφορούν τον λαό του Θεού, τον πνευματικό Ισραήλ. Αν στο 34 μ.Χ.  προσθέσουμε τα 1810 χρόνια, καταλήγουμε στο 1844 μ.Χ.

Υπό το φως του καθαρισμού του Αγιαστηρίου και της διερευνητικής κρίσης στον ουρανό, ο Θεός απευθύνει την τελική έκκλησή Του σε όλη την ανθρωπότητα στην Αποκ. 14:6-7 να ανταποκριθούν στην αγάπη Του, να δεχτούν τη χάρη Του και να ζήσουν θεοσεβή, υπάκουη ζωή.

`Διαβάστε Λευτ. 16:16. Ποιος ήταν ο λόγος για τον καθαρισμό του αγιαστηρίου και τι μας διδάσκει αυτό για το ευαγγέλιο;`

Εξαιτίας των αμαρτιών του λαού, των ανομιών του λαού, το αγιαστήριο έπρεπε να καθαριστεί, πράγμα που συνέβαινε μόνο με το αίμα των ζώων. Το ίδιο συμβαίνει και με εμάς. Χρειαζόμαστε έναν Σωτήρα, η ζωή του οποίου συμβολίζεται από τα ζώα που σφάζονταν την Ημέρα του Εξιλασμού, ως τον μόνο τρόπο για να περάσουμε την κρίση.

`Διαβάστε Λευ. 23:26-29. Τι διέταξε ο Θεός να κάνει ο λαός Του εκείνη την ημέρα της κρίσης και τι πρέπει να σημαίνει αυτό για εμάς σήμερα;`

Οι Ισραηλίτες έπρεπε να ταπεινώσουν τη ψυχή τους. Αυτή η έκφραση δείχνει ότι έπρεπε να εξετάσουν την καρδιά τους, να ομολογήσουν τις αμαρτίες τους, να μετανοήσουν και να ζητήσουν από τον Θεό να τους καθαρίσει, όπως ο αρχιερέας καθάριζε το επίγειο αγιαστήριο.

`ΣΚΕΨΗ: Τα προφητικά κεφάλαια του Δαν. 7-9:και της Αποκ. 14:επικεντρώνονται ιδιαίτερα στις επείγουσες εκκλήσεις για προετοιμασία κατά την ώρα της κρίσης. Από το 1844 ζούμε στην ώρα της κρίσης και το μήνυμα του πρώτου αγγέλου της Αποκ. 14:7 διακηρύσσει: «Ήρθε η ώρα της κρίσης Του». Πώς, λοιπόν, εμείς σήμερα ταπεινώνουμε τις ψυχές μας;`