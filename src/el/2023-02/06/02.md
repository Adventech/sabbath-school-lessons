---
title:  Ο Καθαρισμος Του Αγιαστηριου
date:  30/04/2023
---

Όπως έχουμε ήδη δει, πρέπει να υπάρξει κρίση πριν από την έλευση του Χριστού. Ο άγγελος αναγγέλλει με δυνατή φωνή ότι «ήρθε η ώρα της κρίσης Του» (Αποκ. 14:7). Το βιβλίο του Δανιήλ μας δίνει τον χρόνο κατά τον οποίο αρχίζει αυτή η κρίση.

`Διαβάστε  Δαν. 8:14. Ποιο συγκεκριμένο χρονοδιάγραμμα μας δίνει ο Δανιήλ σχετικά με τον καθαρισμό του αγιαστηρίου;`

Κάθε Ιουδαίος κατανοούσε απόλυτα το νόημα του καθαρισμού του επίγειου αγιαστηρίου. Η Ημέρα του Εξιλασμού ήταν η ημέρα της κρίσης. Παρότι ο Δανιήλ κατανοούσε την έννοια του καθαρισμού του αγιαστηρίου και της κρίσης, βρισκόταν σε σύγχυση για τα 2300 ημερονύκτια.

`Διαβάστε Δαν. 8:27 και Δαν. 9:21-22. Ποια ήταν η αντίδραση του Δανιήλ στο όραμα για τα 2.300 ημερονύκτια και πώς ανταποκρίθηκε ο Θεός;`

Στο τέλος του κεφαλαίου 8, ο Δανιήλ λιποθύμησε και αναφώνησε: «θαύμαζα, όμως, για την όραση, και δεν υπήρχε εκείνος που να καταλαβαίνει» (Δαν. 8:27). Δεν μπόρεσε να κατανοήσει το όραμα των 2.300 ημερονυκτίων (η υπόλοιπη όραση είχε ήδη εξηγηθεί: Δαν. 8:19-22). Στο Δαν. 9, καταγράφεται ο άγγελος Γαβριήλ που έρχεται να του εξηγήσει την προφητεία για τα 2.300 ημερονύκτια. «Δανιήλ, βγήκα τώρα για να σε κάνω να λάβεις σύνεση» (Δαν. 9:22).

Ο Γαβριήλ τον εκπλήσσει καθώς του αποκαλύπτει μια απάντηση στην προσευχή του πολύ ευρύτερη από ό,τι είχε ποτέ φανταστεί. Του φανερώνει την αλήθεια για τον επερχόμενο Μεσσία, δίνοντας τις ακριβείς ημερομηνίες της έναρξης της διακονίας Του και του σκληρού θανάτου Του, γεγονότα που συνδέονται άμεσα με τον καθαρισμό του αγιαστηρίου, στο Δαν. 8. Με άλλα λόγια, ο θάνατος του Χριστού και η κρίση συνδέονται άρρηκτα μεταξύ τους.

`ΣΚΕΨΗ: Γιατί είναι σημαντικό το γεγονός ότι ο θάνατος του Ιησού, όπως αποκαλύπτεται στο Δαν. 9:24-27, συνδέεται άμεσα με την κρίση στο Δαν. 8:14; Ποια μεγάλη αλήθεια διδάσκεται με αυτή τη σύνδεση;`