---
title:  Ο Χριστος Θα Εκκοπει
date:  03/05/2023
---

Ο Γαβριήλ ξεκίνησε την εξήγηση της προφητείας των 490 ετών με ένα γεγονός που ήταν εξαιρετικά σημαντικό για τον Δανιήλ και τους Ιουδαίους: την εντολή να αποκατασταθεί και να οικοδομηθεί η Ιερουσαλήμ. Αν και είχαν εκδοθεί διάφορα διατάγματα σχετικά με την Ιερουσαλήμ, στο Έσδ. 7:ανακαλύπτουμε ότι το διάταγμα που εκδόθηκε το 457 π.Χ. επέτρεψε στους Ιουδαίους όχι μόνο να επιστρέψουν στην πατρίδα τους αλλά και να εδραιωθούν ως θρησκευτική κοινότητα (Έσδ. 7:13, 27).

Είναι σημαντικό να σημειωθεί ότι το διάταγμα του Αρταξέρξη εκδόθηκε το φθινόπωρο του 457 π.Χ. Από αυτό το διάταγμα μέχρι τον Μεσσία, σύμφωνα με τον Δανιήλ, θα περάσουν 69 εβδομάδες ή 483 χρόνια. Αν ξεκινήσουμε από το 457 π.Χ. και προχωρήσουμε στο χρονοδιάγραμμα της ιστορίας, φτάνουμε στο 27 μ.Χ.

Η λέξη Μεσσίας σημαίνει Κεχρισμένος. Το 27 μ.Χ., ο Ιησούς Χριστός, ο Μεσσίας, βαπτίστηκε. (Ματθ. 3:13-17). Ο Δανιήλ προέβλεψε εκατοντάδες χρόνια πριν το ακριβές έτος για τη βάπτιση του Χριστού, την ώρα κατά την οποία ο Ιησούς θα ξεκινούσε την διακονία Του για τριάμισι χρόνια.

`Διαβάστε Ρωμ. 5:6-9  Δαν. 9:26. Ποιες μεγάλες αλήθειες αποκαλύπτονται εδώ;`

«Και μετά τις 62 εβδομάδες, ο Χριστός θα εκκοπεί, όμως, όχι για τον Εαυτό Του» (Δαν. 9:26). Ο Χριστός θα εκκοπεί ή θα σταυρωθεί. Το εδάφιο προσθέτει «όμως, όχι για τον Εαυτό Του.» Με άλλα λόγια, ο Χριστός σταυρώθηκε για εμάς, όχι για τον Εαυτό Του. Γι’ αυτό και ο Παύλος έγραψε: «Ο Θεός, όμως, δείχνει τη δική Του αγάπη σε μας, επειδή, ενώ εμείς ήμασταν ακόμα αμαρτωλοί, ο Χριστός πέθανε για χάρη μας» (Ρωμ. 5:8).

Στο Δαν. 9:27 διαβάζουμε ότι στο μέσον της εβδομάδας, στα τελευταία επτά χρόνια, ο Χριστός θα σταματήσει τη θυσία και την προσφορά. Στα μέσα αυτής της εβδομηκοστής εβδομάδας, το 31 μ.Χ., ο Χριστός επιβεβαίωσε την αιώνια διαθήκη με το αίμα Του πεθαίνοντας στο σταυρό, και το σύστημα των θυσιών έχασε κάθε προφητική σημασία. Οι προφητείες αυτές εκπληρώθηκαν με κάθε λεπτομέρεια. Ακριβώς στο Πάσχα, όταν ο αρχιερέας πρόσφερε το αρνί, ο Χριστός θυσιάστηκε για εμάς.

`ΣΚΕΨΗ: Έχοντας κατά νου όσα γράφτηκαν παραπάνω, διαβάστε Μάρ. 15:38 και Ματθ. 3:15-16. Πώς μας βοηθούν αυτά τα εδάφια να κατανοήσουμε την προφητεία του Δαν. 9:24-27;`