---
title:  Περαιτερω Μελετη
date:  05/05/2023
---

Παρακάτω θα βρείτε έναν εύκολο και γρήγορο τρόπο να κατανοήσετε ακόμη περισσότερο την προφητεία των 70 εβδομάδων (Δαν. 9:24-27).

Πρώτον, οι 70 εβδομάδες (Δαν. 9:24).

Στη συνέχεια, οι επτά εβδομάδες και οι 62 εβδομάδες ή 69 εβδομάδες (Δαν. 9:25) από τις 70.

Ύστερα, υπάρχει η τελευταία εβδομάδα, η εβδομηκοστή (Δαν. 9:27).

Και, τέλος, αυτή η τελευταία εβδομάδα διαιρείται - στο μέσον της εβδομάδας (Δαν. 9:27) - σε δύο τμήματα των τρεισήμισι ετών το καθένα.

Αυτό είναι όλο. Εβδομήντα εβδομάδες, οι οποίες αποτελούνται από εξήντα εννέα εβδομάδες και μία εβδομάδα. Και αυτή η μία εβδομάδα χωρίζεται στη μέση. Απλά βάλτε την ημερομηνία 457 π.Χ. στην αρχή και με απλά μαθηματικά  φτάνουμε στο 1844 στο χρονοδιάγραμμα της ιστορίας.

Επίσης, όσον αφορά τα 2.300 ημερονύκτια, δεν υπάρχει καμιά αναφορά στο Δαν. 8:για το πότε άρχισαν. «Μέχρι 2300 ημερονύκτια· τότε, το αγιαστήριο θα καθαριστεί» (Δαν. 8:14). Μέχρι 2300 ημερονύκτια - από πότε; Γιατί να μην αρχίζουν από τότε που ο Δανιήλ είχε το ίδιο όραμα το τρίτο έτος της βασιλείας του βασιλιά Βαλτάσαρ (Δαν. 8:1);

Η απάντηση είναι αρνητική. Το όραμα στο Δαν. 8:δεν περιλάμβανε τη Βαβυλώνα. Ξεκινούσε με τα γεγονότα μετά από αυτήν, δηλαδή από τη Μηδοπερσία και συνέχιζε με την Ελλάδα, τη Ρώμη και έφτανε μέχρι το τέλος του κόσμου. Γιατί να χρονολογήσετε ένα γεγονός, τον καθαρισμό του αγιαστηρίου το οποίο υπάρχει στο όραμα, από ένα γεγονός, τη Βαβυλώνα η οποία δεν υπάρχει; Η ημερομηνία εκκίνησης του οράματος θα πρέπει να προέρχεται από το ίδιο όραμα το οποίο ξεκίνησε με τη Μηδοπερσία και εκτείνεται μέχρι το τέλος του κόσμου.

**Ερωτησεις για συζητηση**

`1.	 Συζητήστε τη στενή σχέση μεταξύ του ευαγγελίου και της κρίσης, όπως φαίνεται σε αυτά τα δύο μέρη μιας προφητείας που στην πραγματικότητα είναι μία. Γιατί η σύνδεση μεταξύ των δύο είναι τόσο καλή είδηση για εμάς; Πώς αυτή η σύνδεση θα πρέπει να βοηθήσει να αμβλυνθεί ο φόβος που πολλοί έχουν σχετικά με την ιδέα της κρίσης;`

`2.	Αναλογιστείτε την αλήθεια που αποκαλύπτεται στο Δαν. 9:26 ότι ο Μεσσίας θα εκκοπεί αλλά όχι για τον Εαυτό Του. Τι εννοεί;`

`3.	 Διαβάστε ξανά Λευτ. 16:16 και 23:26-29. Μιλήστε για τον λόγο του καθαρισμού του αγιαστηρίου και για το πώς πρέπει να ενεργεί ο λαός όταν συμβαίνει. Τι πρέπει να σημαίνει για εμάς σήμερα;`