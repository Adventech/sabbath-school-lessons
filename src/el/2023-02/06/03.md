---
title:  Τα 2300 Ημερονυκτια Και Ο Εσχατος Καιρος
date:  01/05/2023
---

Διαβάστε Δαν. 8:17, 19, 26. Σε ποια χρονική περίοδο δηλώνει ο

`άγγελος ότι αναφέρεται η όραση του Δαν. 8:για τα 2.300 ημερονύκτια; Γιατί είναι σημαντικό να το κατανοήσουμε αυτό;`

Ορισμένοι υποστηρίζουν ότι τα 2300 ημερονύκτια είναι κυριολεκτικά. Πιστεύουν επίσης ότι αυτό το μικρό κέρατο του Δαν.8:αφορά τον Έλληνα βασιλιά των Σελευκιδών Αντίοχο Επιφανή (216-164 π.Χ.), ο οποίος επιτέθηκε στην Ιερουσαλήμ και βεβήλωσε το ναό, παρότι τα 2300 ημερονύκτια δεν ταιριάζουν καν στο χρονικό πλαίσιο διακυβέρνησης του. Αυτή η ερμηνεία, ωστόσο, έρχεται σε αντίθεση με τη σαφή οδηγία του αγγέλου ότι η όραση αφορά τον έσχατο καιρό.

Στο Δαν. 8, ο Γαβριήλ εξηγεί την προφητεία των 2.300 ημερονυκτίων: Το κριάρι αντιπροσωπεύει τη Μηδοπερσία και ο τράγος αντιπροσωπεύει την Ελλάδα (Δαν. 8:20-21). Η επόμενη δύναμη, το μικρό κέρατο, αν και δεν κατονομάζεται, είναι προφανώς η Ρώμη (Δαν. 8:9, 23-24). Στη συνέχεια απεικονίζει ένα είδος θρησκευτικοπολιτικής φάσης της Ρώμης, η οποία «έρριξε την αλήθεια καταγής» (Δαν. 8:10-12, 25) και παρεμβαίνει στην ουράνια διακονία του Χριστού (Δαν. 8:10-12). Ο καθαρισμός του αγιαστηρίου στο Δαν. 8:14 είναι η απάντηση του Θεού στην πρόκληση των επίγειων θρησκευτικών δυνάμεων που προσπάθησαν να σφετεριστούν την εξουσία του Θεού. Αποτελεί μέρος της λύσης του Θεού στο πρόβλημα της αμαρτίας.

Ο καθαρισμός του αγιαστηρίου, ωστόσο, δεν είχε εξηγηθεί.

Ο άγγελος Γαβριήλ, που εμφανίστηκε στο Δαν. 8, εμφανίζεται τώρα στο Δαν. 9:και του λέει: «Στην αρχή των ικεσιών σου βγήκε η προσταγή, και εγώ ήρθα να σου το δείξω αυτό· επειδή, είσαι υπερβολικά αγαπητός· γι’ αυτό, κατάλαβε την οπτασία» (Δαν. 9:23).

`ΣΚΕΨΗ: Ο Γαβριήλ αποκάλεσε τον Δανιήλ υπερβολικά αγαπητό. Τι μας λέει αυτό για τη στενή σχέση μεταξύ ουρανού και γης;`