---
title:  Η Ωρα Της Κρισης Του`
date:  29/04/2023
---

> <p>Εδαφιο Μνημης</p>
>  «Kαι, μάλιστα, γνωρίζοντας τον καιρό ότι είναι ήδη ώρα να εγερθούμε από τον ύπνο· επειδή, η σωτηρία βρίσκεται σε μας πλησιέστερα, παρά όταν πιστέψαμε. H νύχτα προχώρησε, η δε ημέρα πλησίασε». Ρωμαίους 13:11-12

### Για τη μελέτη αυτής της εβδομάδας, διαβάστε
Δαν. 8, 9, Έσδ. 7, Ματθ. 3:13-17, Ρωμ. 5:6-9, Μάρ. 15:38, Λευ. 16:16.

Πριν από πολλά χρόνια, το περιοδικό National Geographic έκανε αναφορά στη δασική πυρκαγιά του Εθνικού Πάρκου Yellowstone στις Ηνωμένες Πολιτείες. Μετά το τέλος της, δασοφύλακες ανέβηκαν στο βουνό για να εκτιμήσουν τις ζημιές. Κάποιος βρήκε ένα πουλί το οποίο είχε γίνει κυριολεκτικά στάχτη κάτω από ένα δέντρο. Μπροστά στο μακάβριο αυτό θέαμα, προσπάθησε να μετακινήσει με ένα ραβδί ό,τι απέμεινε από το πουλί. Τότε, τρία μικροσκοπικά πουλάκια έκαναν την εμφάνιση τους κάτω από τα φτερά της νεκρής μητέρας τους. Η στοργική μητέρα, έχοντας πλήρη επίγνωση της επικείμενης καταστροφής, είχε μεταφέρει τα παιδιά της κάτω από το δέντρο και τα είχε καλύψει με τις φτερούγες της. Θα μπορούσε να είχε πετάξει για να σωθεί αλλά αρνήθηκε να εγκαταλείψει τα μωρά της.

Τι υπέροχη εικόνα ενός πιστού, ο οποίος είναι ασφαλής εν Χριστώ!

Οι φωτιές της κρίσης του Θεού κάηκαν πάνω Του, στον Γολγοθά και όλοι όσοι είναι εν Χριστώ είναι ασφαλείς για πάντα κάτω από τις “φτερούγες” Του. Στο Σταυρό, ο Χριστός κρίθηκε ως καταδικασμένος αμαρτωλός, ώστε εμείς να μπορέσουμε να κριθούμε ως δίκαιοι πολίτες της ουράνιας βασιλείας. Κρίθηκε ως εγκληματίας, ώστε να μπορέσουμε εμείς να απελευθερωθούμε από τις καταστροφικές φωτιές που οδηγούν στην αιώνια απώλεια.