---
title:  Η Οδηγια Του Αγγελου Προς Τον Δανιηλ
date:  02/05/2023
---

`Διαβάστε Δαν. 9:23. Ποια συγκεκριμένη οδηγία δίνει ο άγγελος στον Δανιήλ; Γιατί αυτή είναι σημαντική για την κατανόηση του καθαρισμού του αγιαστηρίου στο Δανιήλ 8:14;`

Ο άγγελος έδωσε στον Δανιήλ την εντολή να καταλάβει την οπτασία (Δαν. 9:23). Ποια οπτασία; Δεν καταγράφεται καμία όραση στο Δανιήλ 9, οπότε ο Γαβριήλ πρέπει να μιλάει για το τμήμα της όρασης στο Δαν. 8:την οποία ο προφήτης δεν κατάλαβε, δηλαδή την όραση για τα 2.300 ημερονύκτια (Δαν. 8:27).

`Ο Γαβριήλ συνεχίζει στο Δαν. 9:24-27. Σε ποια γεγονότα της ζωής και της διακονίας του Ιησού αναφέρεται;`

Το πρώτο μέρος αυτής της προφητείας αναφέρεται στο λαό του Θεού, τους Ιουδαίους. «Εβδομήντα εβδομάδες διορίστηκαν για τον λαό σου» (Δαν. 9:24). Στη Βιβλική προφητεία, μία προφητική ημέρα ισοδυναμεί με ένα κυριολεκτικό έτος (Ιεζ. 4:6, Αριθ. 14:34). Στο Δανιήλ και την Αποκάλυψη, όταν έχουμε συμβολικές εικόνες, συνήθως έχουμε και συμβολική προφητεία που αφορά χρονική περίοδο. Μπορούμε να είμαστε σίγουροι ότι η αρχή της ημέρας-έτους εφαρμόζεται στην προφητεία του Δανιήλ επειδή κάθε γεγονός στο χρονοδιάγραμμα της προφητείας πραγματικά έλαβε χώρα στη σωστή χρονική περίοδο. Αν εφαρμόσουμε αυτή την αρχή, οι 70 εβδομάδες αποτελούνται από 490 ημέρες. Εφόσον μια προφητική ημέρα ισούται με ένα κυριολεκτικό έτος, 490 ημέρες αντιστοιχούν σε 490 κυριολεκτικά έτη.

Ο Γαβριήλ λέει στον Δανιήλ ότι 490 χρόνια είναι “κομμένα” (η κυριολεκτική σημασία της Εβραϊκής λέξης chathak, που μερικές φορές μεταφράζεται ως καθορισμένα – διορισμένα). Αποκομμένα από τι; Θα μπορούσε να είναι η μόνη άλλη χρονική προφητεία που αναφέρεται εδώ: Τα 2.300 ημερονύκτια στο Δαν. 8:14.

Αυτά τα 490 χρόνια συνδέονται άμεσα με τη χρονική προφητεία του Δαν. 8:14, το μόνο μέρος της όρασης που έμεινε ανεξήγητο και η μόνη χρονική προφητεία στο Δαν.8.