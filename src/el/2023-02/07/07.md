---
title:  Το Σαββατο Και Το Τελος`
date:  12/05/2023
---

> <p>Εδαφιο Μνημης</p>
>  «Και να φωτίσω όλους, ποια είναι η κοινωνία τού μυστηρίου που ήταν κρυμμένο από τους αιώνες στον Θεό, ο Οποίος έκτισε τα πάντα διαμέσου τού Iησού Xριστού»

Εφεσίους 3:9.

### Για τη μελέτη αυτής της εβδομάδας, διαβάστε
Ιακ. 2:8-13, Δευ. 5:12-15, Ψαλ. 33:6, 9, Αποκ. 14, Β’ Πέτ. 3:13, Αποκ. 21:1.

Το επίκεντρο της αξιοπρέπειας της ανθρωπότητας είναι μια κοινή δημιουργία. Το γεγονός ότι είμαστε μοναδικά δημιουργημένοι από τον Θεό δίνει αξία σε κάθε άνθρωπο. Από το αγέννητο μωρό στη μήτρα της μητέρας έως τον τετραπληγικό ή με σύνδρομο Down και τον ηλικιωμένο που πάσχει από Αλτσχάιμερ, όλοι έχουμε τεράστια αξία για τον Θεό. Ο Θεός είναι ο Πατέρας μας. «O Θεός, ο Οποίος έκανε τον κόσμο και όλα όσα υπάρχουν μέσα σ’ αυτόν, Αυτός που είναι ο Κύριος του ουρανού και της γης, δεν κατοικεί σε χειροποίητους ναούς… Και από ένα αίμα έκανε κάθε έθνος ανθρώπων, για να κατοικούν επάνω στο πρόσωπο της γης… » (Πράξ. 17:24-26».

Η κληρονομιά μας είναι κοινή. Ανήκουμε στην ίδια οικογένεια. Είμαστε αδέλφια που διαμορφώθηκαν και πλάστηκαν από τον ίδιο Θεό. Η δημιουργία παρέχει μια αληθινή αίσθηση αυτοεκτίμησης. Ο Θεός δημιούργησε το μοτίβο το οποίο σχημάτισε τη μοναδική βιολογική δομή της προσωπικότητάς σας με την ένωση των  γονιδίων και των χρωμοσωμάτων. Δεν υπάρχει κανένας άλλος σαν εσάς σε όλο το σύμπαν. Ο καθένας είναι μοναδικός και τόσο τεράστιας αξίας που ο Θεός, ο Δημιουργός του σύμπαντος, ενσαρκώθηκε και θυσιάστηκε για τις αμαρτίες όλων μας!