---
title:  Ννεα Δδιαθηκη Κκαι Ααιωνια Ζζωη
date:  23/06/2021
---

Υπάρχουν δύο διαστάσεις της αιώνιας ζωής. Η παρούσα διάσταση, όπου ο πιστός ζει τώρα την πλήρη ζωή (Ιωάν. 10:10), στην οποία περιλαμβάνονται οι υποσχέσεις που μας έχουν δοθεί για τη ζωή μας. Και η μελλοντική διάσταση, που δεν είναι άλλη από την αιώνια ζωή – η υπόσχεση της σωματικής ανάστασης (Ιωάν. 5:28,29, 6:39). Αν και είναι ένα γεγονός που θα συμβεί στο μέλλον, δίνει αφία σε όλα τα υπόλοιπα, και περιλαμβάνει όλες τις ελπίδες που έχουμε ως Χριστιανοί.

`Διαβάστε Ιωάν. 11:25,26. Τι λέει εδώ ο Ιησούς; Πού βρίσκεται η αιώνια ζωή; Πώς κατανοούμε τα λόγια Του ότι εκείνοι που ζούνε και πιστεύουν σε Αυτόν, ακόμη κι αν πεθάνουν, δεν θα πεθάνουν ποτέ; (Δείτε Αποκ. 2:11, 20:6,14, 21:8.)`

Φυσικά και όλοι θα πεθάνουμε, αλλά σύμφωνα με τον Ιησού, αυτός ο θάνατος είναι ένας ύπνος, ένα προσωρινό κενό όπου, για εκείνους που πιστεύουν σ’ Αυτόν θα τελειώσει με την ανάσταση της ζωής. Όταν ο Χριστός επιστρέψει, οι πιστοί νεκροί θα αναστηθούν αθάνατοι, και οι ζωντανοί ακόλουθοι του Χριστού, εν ριπή οφθαλμού, θα γίνουν αθάνατοι. Τόσο οι πιστοί νεκροί όσο και οι ζωντανοί πιστοί, θα έχουν το ίδιο είδος σώματος. Η αθανασία για τον λαό του Θεού θα ξεκινήσει από εκείνη τη στιγμή.

Τι μεγάλη χαρά να ξέρουμε ότι το τέλος μας δεν είναι στον τάφο, ότι δεν υπάρχει τέλος, και ότι θα έχουμε νέα ζωή που θα είναι αιώνια!

«Ο Χριστός έγινε μία σάρκα με μας για να γίνουμε και εμείς ένα Πνεύμα με Αυτόν. Με την ένωση αυτή θα αναστηθούμε από τον τάφο όχι μόνο σαν μία εκδήλωση της δύναμης του Χριστού, αλλά και επειδή μέσω της πίστης, κάναμε τη ζωή Του δική μας ζωή. Εκείνοι που βλέπουν τον Χριστό όπως πραγματικά είναι και Τον δέχονται με την καρδιά τους, έχουν την αιώνια ζωή. Ο Χριστός κατοικεί μέσα μας με το Άγιο Πνεύμα. Και το Πνεύμα του Θεού, λαμβανόμενο μέσα στην καρδιά μέσω της πίστης, είναι η αρχή της αιώνιας ζωής.» Ε. Χουάιτ, Ζ.Χ. σ 358.

`ΣΚΕΨΗ: Πώς μπορούμε από τώρα να απολαύσουμε τα οφέλη της αιώνιας ζωής; Πόσο μας ωφελεί στην καθημερινότητά μας, η υπόσχεση για αιώνια ζωή; Πώς θα μπορούσατε να χρησιμοποιήσετε αυτήν την υπόσχεση για να βοηθήσετε κάποιον που υποφέρει, ίσως με τον θάνατο ενός αγαπητού προσώπου;`