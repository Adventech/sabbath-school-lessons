---
title:  Ννεα Δδιαθηκη Κκαι Ννεα Κκαρδια
date:  22/06/2021
---

Εφεσίους 3:17-19

Όπως είδαμε στα μαθήματα αυτής της τριμηνίας, η νέα διαθήκη είναι αυτή στην οποία ο Κύριος γράφει τον νόμο στην καρδιά μας (Ιερ. 31:31-33). Εδώ δεν έχουμε μόνο τον νόμο, αλλά σύμφωνα με τα σημερινά εδάφια, έχουμε και τον Χριστό, γιατί ο Χριστός και ο νόμος Του έχουν άμεση σχέση. Έτσι, με τον νόμο του Χριστού στην καρδιά μας, και με τον Χριστό να κατοικεί μέσα μας, έχουμε ένα ακόμη μεγάλο όφελος από τη διαθήκη – μια νέα καρδιά.

`Γιατί χρειαζόμαστε νέα καρδιά; Τι αλλαγές θα βιώσουν όσοι αποκτήσουν νέα καρδιά;`

Διαβάστε ξανά το σημερινό εδάφιο. Προσέξτε πως ο Παύλος τονίζει το στοιχείο της αγάπης λέγοντας ότι πρέπει να είμαστε «ερριζωμένοι και τεθεμελιωμένοι» σε αυτήν. Αυτά τα λόγια δείχνουν σταθερότητα και μονιμότητα στο θεμέλιο της αγάπης. Η πίστη μας δεν έχει καμία αξία εάν δεν είναι ριζωμένη στην αγάπη μας για τον Θεό και στην αγάπη μας για τους άλλους (Ματθ. 22:37-39, Α’ Κορ. 13). Αυτή η αγάπη δεν έρχεται από το πουθενά. Έρχεται επειδή είδαμε μια εικόνα της αγάπης του Θεού για μας, «την υπερβαίνουσαν πάσαν γνώσιν», όπως εκδηλώθηκε μέσα από τον Ιησού. Ως αποτέλεσμα, άλλαξε η ζωή και η καρδιά μας, γίναμε νέοι άνθρωποι, με νέες σκέψεις, επιθυμίες και στόχους. Είναι η ανταπόκρισή μας στην αγάπη του Θεού για μας που αλλάζει την καρδιά και ενσταλάζει μέσα μας αγάπη για τους άλλους. Ίσως αυτό θέλει να πει ο Παύλος όταν λέει να πληρωθούμε, «με όλον το πλήρωμα του Θεού».

Διαβάστε Α’ Ιωάν. 4:16. Πώς αυτό το εδάφιο σχετίζεται μ’ αυτά που έγραψε ο Παύλος στην Εφεσ. 3:17-19;

`ΣΚΕΨΗ: Δείτε ξανά τα σημερινά εδάφια. Τι μπορείτε να κάνετε για να εκπληρωθούν στην ζωή σας οι υποσχέσεις αυτών των εδαφίων; Υπάρχουν πράγματα που πρέπει να αλλάξετε και σας εμποδίζουν να έχετε την πληρότητα στον Θεό; (Εφεσ. 3:19)  Πως μπορείτε να βοηθήσετε ο ένας τον άλλον κάνοντας τις αλλαγές που χρειάζεται;`