---
title:  Ννεα Δδιαθηκη Κκαι Ααποστολη
date:  24/06/2021
---

Ματθ. 28:19,20

Σε όλον τον κόσμο οι άνθρωποι παλεύουν, με αυτό που αποκάλεσε και ο συγγραφέας L. Van Der Post, το «βάρος του ανούσιου». Οι άνθρωποι έχουν το δώρο της ζωής, αλλά δεν ξέρουν πώς να το διαχειριστούν, ποιος είναι ο σκοπός του και πώς να το χρησιμοποιήσουν. Είναι σαν να δίνεις σε κάποιον μiα βιβλιοθήκη με σπάνια βιβλία και αυτός αντί να τα διαβάζει τα χρησιμοποιεί για προσάναμμα. Τι τρομερή σπατάλη σε κάτι που είναι τόσο πολύτιμο!

Ωστόσο οι Χριστιανοί της νέας διαθήκης, δεν αντιμετωπίζουν αυτό το πρόβλημα. Εκείνοι που γνωρίζουν και έχουν προσωπικά ζήσει τα σπουδαία νέα του εσταυρωμένου και αναστημένου Σωτήρα, που πέθανε για τις αμαρτίες όλων των ανθρώπων, ώστε να έχουν την ευκαιρία για αιώνια ζωή, γνωρίζουν την χαρά. Έχοντας κατά νου την ξεκάθαρη εντολή στο Ματθ. 28:19,20, ο πιστός σίγουρα έχει μια αποστολή και έναν σκοπό στη ζωή. Να μεταδώσει τη σπουδαία αλήθεια που έχει προσωπικά βιώσει με τον Ιησού Χριστό. Τι προνόμιο! Όσα κι αν κάνουμε σε αυτόν τον κόσμο, θα παύσει με τη λήξη του. Αλλά η διάδοση του ευαγγελίου στους άλλους είναι ένα έργο που θα αφήσει το αποτύπωμά του ως την αιωνιότητα. Αυτό θα πει αποστολή και σκοπός!

`Δείτε ξανά τα σημερινά εδάφια. Τι μας ζητάει συγκεκριμένα ο Ιησούς να κάνουμε, και σε τι αφορά τον καθένα; Τι υπόσχεση μας δίνεται που μας οπλίζει με πίστη και κουράγιο, να κάνουμε αυτό που μας προστάζει ο Χριστός;`

`ΣΚΕΨΗ: Ως Χριστιανοί της νέας διαθήκης, μας έχει δοθεί μια καθαρή αποστολή από τον Ίδιο τον Κύριο. Όποιοι κι αν είμαστε, όποια κι αν είναι η κατάσταση στη ζωή μας, όποια κι αν είναι τα όρια μας, όλοι μπορούμε να έχουμε έναν ρόλο. Κάνετε κάτι; Μπορείτε να κάνετε περισσότερα; Τι μπορείτε να κάνετε ως ομάδα για να έχετε μεγαλύτερο ρόλο σε αυτό το έργο;`