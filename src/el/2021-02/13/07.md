---
title:  Ππεραιτέρω Μμελέτη
date:  25/06/2021
---

Διαβάστε Ε. Χουάιτ, Τ.Π.Σ., σ. 758-778, Β.Χ. σ. 107-118.

«Ο Άγιος Υιός του Θεού δεν είχε δικές Του αμαρτίες ή θλίψεις να κουβαλήσει: αλλά επωμίστηκε τις θλίψεις των άλλων, γιατί πάνω Του τοποθετήθηκε η ανομία όλων μας. Με Θεϊκή συμπάθεια συνδέεται με τον άνθρωπο, και ως εκπρόσωπος της φυλής, επιτρέπει να Του φερθούν ως παραβάτη. Κοιτάζει στην άβυσσο της συμφοράς που ανοίξαμε με τις αμαρτίες μας και προθυμοποιείται να καλύψει το κενό που χωρίζει τον άνθρωπο από τον Θεό.» Ε. Χουάιτ, Bible Echo and Signs of the Times, 1 April 1892.

«Έλα, αδερφέ μου, έλα όπως είσαι, αμαρτωλός και ρυπαρός. Δώσε το φορτίο της ενοχής στον Ιησού και με πίστη διεκδίκησε τις αρετές Του. Έλα τώρα, όσο υπάρχει έλεος, έλα με εξομολόγηση, με συντετριμμένη ψυχή, και ο Θεός θα σε συγχωρήσει. Μην αφήσεις να χαθεί και άλλη ευκαιρία. Άκουσε την φωνή του ελέους που σε καλεί να σηκωθείς από τους νεκρούς για να σου δώσει ο Χριστός φως. Κάθε στιγμή φαίνεται πως συνδέεται άμεσα με τον αόρατο κόσμο. Μην αφήσεις την περηφάνια και την απιστία να σε κάνουν να απορρίψεις το έλεος που σου προσφέρεται. Εάν το κάνεις, στο τέλος θα θρηνήσεις, ‘‘Παρήλθεν ο θερισμός, ετελείωσε το θέρος, και ημείς δεν εσώθημεν’’.» Ε. Χουάιτ, Testimonies for the Church, τομ. 5, σ. 353.

**Ερωτήσεις για συζήτηση**

`1.	Ο Francisco José Moreno έγραψε, «Βλέπουμε τον εαυτό μας σε σχέση με το σύμπαν και αναγνωρίζουμε την άγνοια και την πλήρη αδυναμία μας, και συνεπώς την ανασφάλειά μας. Ως εκ τούτου, μας καταλαμβάνει φόβος.» Between Faith and Reason: Basic Fear and the Human Condition, σ.7. Συγκρίνετε την παραπάνω δήλωση με τα εδάφια στην Εφεσ. 3:17-19. Συζητήστε τις διαφορές ανάμεσα τους.`

`2.	 Ο Θεός υπόσχεται χαρά σε αυτούς που πιστεύουν στον Ιησού. Είναι η χαρά και η ευτυχία το ίδιο πράγμα; Πρέπει πάντα να είμαστε χαρούμενοι; Εάν δεν είμαστε, σημαίνει πως υπάρχει κάποιο πρόβλημα με την Χριστιανική μας εμπειρία; Τι βλέπουμε από την ζωή του Ιησού που θα μας βοηθήσει να απαντήσουμε αυτές τις ερωτήσεις;`

`3.	 Μείνετε στην φράση, «διά να πληρωθήτε με όλον το πλήρωμα του Θεού» (Εφεσ. 3:19). Τι σημαίνει; Πώς μπορούμε να το βιώσουμε στη ζωή μας;`

**Περίληψη**: Η διαθήκη δεν είναι απλώς μία βαθιά θεολογική έννοια, αλλά ορίζει τις παραμέτρους για τη σωτήρια σχέση με τον Χριστό, μία σχέση που μας φέρνει θαυμάσια οφέλη τώρα και κατά την επιστροφή Του.