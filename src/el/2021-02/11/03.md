---
title:  Ααμαρτια, Θθυσια, Κκαι Ααποδοχη
date:  07/06/2021
---

Εβραίους 9:22

Ο αμαρτωλός στην Παλαιά Διαθήκη μπορούσε να απαλλαγεί από την αμαρτία και την ενοχή μέσα από τις θυσίες ζώων, όπως είχε ορίσει ο Θεός. Οι λεπτομέρειες γύρω από το σύστημα των θυσιών βρίσκονται στο Λευιτικόν κεφάλαια 1-7/α΄-ζ΄. Ιδιαίτερη προσοχή δίνονταν στην χρήση αλλά και στην απόρριψη του αίματος στα διάφορα είδη θυσιών. Πράγματι, το αίμα στις τελετές είναι ένα από τα ενοποιητικά χαρακτηριστικά των θυσιών. Εκείνος που είχε αμαρτήσει – και συνεπώς είχε παραβιάσει τη σχέση της διαθήκης και τον νόμο που τη ρυθμίζει – θα μπορούσε να αποκαταστήσει τη σχέση του με τον Θεό και τον άνθρωπο θυσιάζοντας ένα ζώο ως υποκατάστατο. Οι θυσίες με τις τελετές τους ήταν τα μέσα που όρισε ο Θεός για να φέρει την εξιλέωση από την κάθε αμαρτία και την ενοχή. Ορίστηκαν για να καθαρίσουν τον αμαρτωλό, να μεταφέρουν με το ράντισμα του αίματος την αμαρτία και την ενοχή στο Αγιαστήριο και να αποκαταστήσουν τη σχέση του μετανοημένου με τον Θεό, τον Κύριο που σώζει.

`Πώς οι παραπάνω έννοιες, μας βοηθάνε να κατανοήσουμε τις τελευταίες ερωτήσεις στην ημέρα της Κυριακής; Ποια είναι η προφητική σημασία στις θυσίες των ζώων; (Ησ. 53:4-12, Εβρ. 10:4)`

Οι θυσίες των ζώων στην Παλαιά Διαθήκη ήταν το μέσο που ο Θεός όρισε για να απαλλάξει τον αμαρτωλό από την αμαρτία και την ενοχή. Ο αμαρτωλός από ένοχος και άξιος θανάτου, συγχωρούνταν και η σχέση διαθήκης του με τον Θεό αποκαθίσταντο. Αλλά υπό μία έννοια, θυσίες των ζώων είχαν και ένα προφητικό ρόλο. Άλλωστε, κανένα ζώο δεν μπορούσε να εξιλεώσει την ανθρώπινη αμαρτία και ενοχή. Ο απόστολος Παύλος αναφέρει, «διότι αδύνατον είναι αίμα ταύρων και τράγων να αφαιρή αμαρτίας»(Εβρ. 10:4). Σκοπός των θυσιών ήταν οι άνθρωποι να προσβλέπουν στο μέλλον στην έλευση του Δούλου του Θεού που θα θυσιάζονταν για τις αμαρτίες όλου του κόσμου. Μέσω αυτής της διαδικασίας ο αμαρτωλός μπορούσε να συγχωρεθεί και να γίνει δεκτός από τον Κύριο. Έτσι εδραιωνόταν η σχέση της διαθήκης.

`ΣΚΕΨΗ: Μπείτε στη θέση κάποιου που έζησε την εποχή της Παλαιάς Διαθήκης, όταν γίνονταν στο Αγιαστήριο θυσίες ζώων. Θυμηθείτε πως τα ζώα ήταν αναπόσπαστο κομμάτι της οικονομίας, της κοινωνίας και της ζωής τους. Τι δίδασκαν οι θυσίες για το κόστος της αμαρτίας;`