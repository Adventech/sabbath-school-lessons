---
title:  Ηη Ννεα Δδιαθηκη – Οο Ααρχιερεας
date:  09/06/2021
---

Το επίγειο Αγιαστήριο όπου ο Θεός επέλεξε για να κατοικεί μεταξύ του λαού Του, επικεντρωνόταν στις θυσίες των ζώων. Ωστόσο, η υπηρεσία δεν ολοκληρωνόταν με τον θάνατο. Μετά τη θυσία ο ιερέας μετέφερε το αίμα στο Αγιαστήριο, εκ μέρους του αμαρτωλού. Η όλη τελετή, φυσικά, δεν ήταν τίποτε άλλο από μια σκιά, ένα σύμβολο του τι θα έκανε ο Χριστός για τον κόσμο. Επομένως, όπως τα σύμβολα (της υπηρεσίας του Αγιαστηρίου) δεν σταματούσαν με τον θάνατο του ζώου, έτσι και το έργο του Χριστού για μας, δεν τελείωσε με τον θάνατό Του στο σταυρό.

`Μελετήστε Εβραίους 8:1-6. Προσευχηθείτε καθώς διαβάζετε αυτά τα εδάφια. Ζητήστε από τον Κύριο να σας βοηθήσει να τα καταλάβετε καθώς και να δείτε γιατί είναι σημαντικό να τα κατανοήσετε. Μετά γράψτε με δικά σας λόγια αυτό που κρίνετε ότι είναι το μήνυμα του Κυρίου για εσάς. Πώς αυτά τα εδάφια μας βοηθάνε να καταλάβουμε τη νέα διαθήκη;`

Όπως υπήρχε επίγειο Αγιαστήριο, ιερατείο, και υπηρεσία κάτω από την παλαιά διαθήκη, έτσι υπάρχει ουράνιο Αγιαστήριο, ουράνιο ιερατείο και υπηρεσία στη νέα διαθήκη. Εκείνα τα οποία στην παλαιά διαθήκη ήταν σύμβολα, εικόνες και σκιά (Εβρ. 8:5) στη νέα διαθήκη έγιναν πραγματικότητα.

Αντί του ζώου έχουμε τον αναμάρτητο Ιησού, και αντί του αίματος του ζώου, έχουμε το αίμα του Χριστού. Επίσης, στη θέση του επίγειου Αγιαστηρίου που κατασκευάστηκε από ανθρώπους, έχουμε την αληθινή σκηνή «την οποίαν κατασκεύασεν ο Θεός» (Εβρ. 8:2). Τέλος, στη θέση ενός αμαρτωλού ιερέα, έχουμε τον Ιησού ως Αρχιερέα ο Οποίος διακονεί για εμάς. Έχοντας όλα αυτά υπόψη, αναλογιστείτε τα λόγια του Παύλου: «πως ημείς θέλομεν εκφύγει, εάν αμελήσωμεν τόσον μεγάλην σωτηρίαν;» (Εβρ. 2:3).

`ΣΚΕΨΗ: Ο Ιησούς έζησε μια αναμάρτητη ζωή για εμάς, πέθανε για εμάς, και υπηρετεί για εμάς στο Ουράνιο Αγιαστήριο. Όλα αυτά έγιναν για να μας σώσει από τις τρομερές συνέπειες της αμαρτίας. Επιδιώξτε να πείτε αυτά τα καλά νέα σε κάποιον που πιστεύετε ότι έχει ανάγκη να τα ακούσει. Προετοιμαστείτε από πριν γι’ αυτά που θα πείτε χρησιμοποιώντας το υλικό της σημερινής μελέτης.`