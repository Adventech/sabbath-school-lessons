---
title:  Σσχεσεις
date:  06/06/2021
---

Εκείνο το οποίο πρέπει να μας είναι ξεκάθαρο μέχρι τώρα είναι το εξής: είτε πρόκειται για την παλαιά, είτε για την καινή διαθήκη, ο Κύριος θέλει να έχει μια στενή σχέση αγάπης με τον λαό Του. Για την ακρίβεια, οι διαθήκες βοηθάνε να διαμορφωθούν οι «κανόνες» γι’ αυτή τη σχέση η οποία είναι σημαντική για τη διαθήκη, ανεξαρτήτου εποχής ή περιεχομένου. Ωστόσο, για να υφίσταται μια σχέση υπάρχει ανάγκη για αλληλεπίδραση, επικοινωνία και επαφή, ιδιαίτερα για τους αμαρτωλούς, γεμάτους λάθη και αμφιβολίες ανθρώπους. Ο Κύριος, φυσικά, επειδή το γνωρίζει αυτό, πήρε την πρωτοβουλία να φανερώσει τον Εαυτό Του έτσι ώστε οι έκπτωτοι άνθρωποι να μπορούν να σχετιστούν μαζί Του ουσιαστικά.

`Διαβάστε Έξ. 25:8, την εντολή του Κυρίου στο Ισραήλ για να κατασκευάσουν ένα Αγιαστήριο. Τι λόγους έδωσε ο Κύριος γι’ αυτό;`

Η απάντηση σε αυτήν την ερώτηση μας οδηγεί, φυσικά, σε μια άλλη ερώτηση και αυτή είναι: Γιατί ο Κύριος θέλει να κατοικήσει με τον λαό Του;

Η αλήθεια, πιθανόν, να βρίσκεται στο Λευιτ. 26:11,12. Προσέξτε πως ο Κύριος θέλει να «στήσει την σκηνήν» Του ανάμεσά τους και στη συνέχεια τους λέει πως δεν θα τους βδελυχθεί. Έπειτα αναφέρει πως θα περπατήσει μαζί τους και πως θα είναι Θεός τους και αυτοί λαός Του. Δείτε τα στοιχεία που συναντάμε σε αυτά τα εδάφια. Για μια ακόμη φορά βλέπουμε καθαρά το κομμάτι της σχέσης.

`ΣΚΕΨΗ: Δείτε ξανά Λευιτ. 26:11,12 και Έξ. 25:8. Γράψτε τα διάφορα σημεία που δείχνουν ότι ο Κύριος επιθυμεί να έχει μία σχέση με τον λαό Του. Εστιάστε ιδιαίτερα στη φράση όπου ο Κύριος λέει «και η ψυχή μου δεν θέλει σας βδελυχθή».  Πώς  το Αγιαστήριο κάνει αποδεκτούς ενώπιον του Κυρίου τους αμαρτωλούς, και γιατί αυτό είναι τόσο σημαντικό για τη διαδικασία σύναψης μιας διαθήκης;`