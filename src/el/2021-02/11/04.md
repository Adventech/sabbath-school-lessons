---
title:  Ηη Ααντικατασταση
date:  08/06/2021
---

Αναμφίβολα ένα από τα βασικότερα θέματα της Καινής Διαθήκης (αν όχι το βασικότερο) είναι το γεγονός ότι ο Ιησούς Χριστός θανατώθηκε, έγινε η Θυσία για τις αμαρτίες όλου του κόσμου. Αυτή η αλήθεια είναι το θεμέλιο όλου του σχεδίου της σωτηρίας. Οποιαδήποτε θεολογία απορρίπτει την εξιλεωτική θυσία του Χριστού, απορρίπτει την καρδιά και τη ψυχή του Χριστιανισμού. Μια αναίμακτη θυσία , δεν μπορεί να σώσει κανέναν.

`Διαβάστε Γαλ. 1:4 και στη συνέχεια απαντήστε τις ακόλουθες ερωτήσεις: Ο Ιησούς πέθανε εθελοντικά; Για ποιον πέθανε; Τι θα επιτυγχάνονταν με τον θάνατό Του;`

Η αντικατάσταση είναι το κλειδί όλου του σχεδίου της σωτηρίας. Εξαιτίας των αμαρτιών μας, αξίζει να πεθάνουμε. Ο Χριστός, από την αγάπη Του για εμάς, «έδωκεν εαυτόν διά τας αμαρτίας ημών» (Γαλ. 1:4). Πέθανε τον θάνατο που άξιζε σε έμας. Ο θάνατος του Χριστού στη θέση των αμαρτωλών, είναι η σπουδαία αλήθεια από όπου απορρέουν όλες οι άλλες αλήθειες. Η ελπίδα μας, για την αποκατάσταση, την ελευθερία, τη συγχώρηση, την αιώνια ζωή στον παράδεισο, βασίζεται στο έργο που έκανε ο Ιησούς θυσιάζοντας τον Εαυτό Του για τις αμαρτίες μας. Χωρίς αυτήν τη θυσία, η πίστη μας θα ήταν ανώφελη όπως εάν στηρίζαμε την ελπίδα και την εμπιστοσύνη μας σε άψυχο αντικείμενο. Η σωτηρία έρχεται μόνο μέσω του αίματος, του αίματος του Χριστού.

`Δείτε τα παρακάτω εδάφια: Ματθ. 26:28, Εφεσ. 2:13, Εβρ. 9:14, Α’ Πέτρ. 1:19. Τι μας λένε για το αίμα; Τι ρόλο έχει το αίμα στο σχέδιο της σωτηρίας;`

«Δεν είναι στο θέλημα του Θεού να είσαι δύσπιστος και να βασανίζεις την ψυχή σου με τον φόβο ότι δεν θα σε δεχτεί επειδή είσαι ανάξιος και αμαρτωλός. Μπορείς να πεις: ‘‘Ξέρω πως είμαι αμαρτωλός, και γι’ αυτόν το λόγο χρειάζομαι Σωτήρα.  Δεν έχω κάποια αρετή ή κάτι καλό για να διεκδικήσω τη σωτηρία, αλλά φέρνω ενώπιον του Θεού το εξιλεωτικό αίμα του άμωμου Αμνού του Θεού που πήρε τις αμαρτίες όλου του κόσμου. Αυτή είναι η μοναδική μου έκκληση.’’» Ε. Χουάιτ, The Faith I Live By, σ. 100.

`ΣΚΕΨΗ: Διαβάστε ξανά το παραπάνω απόσπασμα και βάλτε τον εαυτό σας. Κάντε το προσωπικό. Τι ελπίδα έχετε λόγω του αίματος της νέας διαθήκης;`