---
title:  Ττο Ααγιαστηριο Σστη Ννεα Δδιαθηκη
date:  05/06/2021
---

> <p>Εδαφιο Μνημης</p>
>  «Και διά τούτο είναι μεσίτης διαθήκης καινής, ίνα διά του θανάτου, όστις έγεινε προς απολύτρωσιν των επί της πρώτης διαθήκης παραβάσεων, λάβωσιν οι κεκλημένοι την επαγγελίαν της αιωνίου κληρονομίας.» Εβραίους 9:15.

### Για τη μελέτη αυτής της εβδομάδας, διαβάστε
Έξ. 25:8, Ησ. 53:4-12, Εβρ. 10:4, 9:14, 8:1-6, Α’ Τιμ. 2:5,6.

Ένα αφέγγαρο βράδυ, ο κατάμαυρος ουρανός κάλυπτε τη σκιά του Φράνκ που περπατούσε στους άδειους δρόμους της πόλης. Κάποια στιγμή, ο Φράνκ άκουσε βήματα πίσω του, σαν κάποιος να τον ακολουθούσε μέσα στο σκοτάδι. Ένας άνδρας τον πλησίασε αγγίζοντάς τον, και τον ρώτησε, «Είσαι ο Φράνκ ο τυπογράφος;» «Ναι, αλλά πώς το ξέρετε;»

«Κοίτα», απάντησε ο ξένος, «η αλήθεια είναι πως δεν σε ξέρω προσωπικά, αλλά γνωρίζω πολύ καλά τον αδερφό σου. Έτσι, ακόμη και στο σκοτάδι, ο τρόπος που περπατούσες, το ανάστημά σου, όλα μου τον θύμιζαν και γι’ αυτό υπέθεσα πως είσαι εσύ. Κάποτε μου είχε πει πως είχε έναν αδερφό.»

Η ιστορία αυτή εκφράζει μια σημαντική αλήθεια όσον αφορά το τελετουργικό σύστημα στο Ισραήλ. Όπως η Αγία Γραφή αναφέρει, ήταν μια σκιά, μια εικόνα του αληθινού. Παρόλα αυτά, υπήρχαν αρκετά στοιχεία σ’ αυτές τις σκιές και εικόνες οι οποίες αποκάλυπταν τις αλήθειες που καλούνταν να εκπροσωπήσουν: τον θάνατο και την αρχιερατική διακονία του Χριστού στο ουράνιο Αγιαστήριο.

**Η εβδομάδα με μια ματιά**

`Γιατί ο Θεός ήθελε να κατασκευάσουν οι Ισραηλίτες να Αγιαστήριο; Τι μας διδάσκει το Αγιαστήριο για τον Χριστό ως τον Αντικαταστάτη μας; Τι κάνει ο Ιησούς στον ουρανό ως Εκπρόσωπός μας;`