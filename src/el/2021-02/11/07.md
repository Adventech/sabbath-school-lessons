---
title:  Ππεραιτέρω Μμελέτη
date:  11/06/2021
---

«Και ο ανώτατος άγγελος στον ουρανό δεν θα μπορούσε να πληρώσει τα λύτρα για μια χαμένη ψυχή. Τα Χερουβείμ και τα Σεραφείμ έχουν τη δόξα με την οποία προίκισε ο Δημιουργός τα δημιουργήματά Του. Η συμφιλίωση του ανθρώπου με τον Θεό θα μπορούσε να επιτευχθεί με έναν μεσολαβητή που θα ήταν ίσος με τον Θεό, θα είχε χαρακτηριστικά που θα τον καθιστούσαν άξιο να μεσολαβήσει για τον άνθρωπο στον αιώνιο Θεό και αντίστοιχα θα εκπροσωπούσε τον Θεό στον έκπτωτο κόσμο. Αυτός που θα αντικαθιστούσε τον άνθρωπο θα έπρεπε να είχε ανθρώπινη φύση και να σχετιζόταν με την ανθρώπινη φυλή που καλούνταν να εκπροσωπήσει, ενώ ως εκπρόσωπος του Θεού θα έπρεπε να ήταν μέτοχος της θεϊκής φύσης, να σχετίζεται με τον Αιώνιο, για να μπορέσει να δείξει τον Θεό στον κόσμο και να είναι μεσίτης μεταξύ Θεού και ανθρώπου.» Ε. Χουάιτ, Selected Messages, βιβλίο 1, σ. 257.

«Ο Ιησούς συνεχίζει: Όπως εσείς Με ομολογείτε μπροστά στους ανθρώπους, έτσι και Εγώ θα σας ομολογήσω μπροστά στο Θεό και στους αγίους αγγέλους. Θα είσθε μάρτυρές Μου στη γη, αγωγοί μέσο των οποίων η χάρη Μου θα μπορεί να ρέει για τη θεραπεία του κόσμου. Έτσι και εγώ θα γίνω ο αντιπρόσωπός σας στον ουρανό. Ο Πατέρας δεν βλέπει τον ελαττωματικό χαρακτήρα σας, αλλά σας βλέπει περιβλημένους με την τελειότητά Μου. Είμαι το μέσον με το οποίο θα λάβετε τις ευλογίες του ουρανού. Και ο καθένας που με ομολογεί συμμεριζόμενος τη θυσία Μου για το απολωλός, θα συμμερισθεί τη δόξα και τη χαρά των λυτρωμένων.» Ε. Χουάιτ, Ζ.Χ. σ. 330.

**Ερωτήσεις για συζήτηση**

`1.	 Διαβάστε Ρωμ. 5:2, Εφεσ. 2:18 και 3:12. Τι βλέπουμε σε αυτά τα εδάφια που μας βοηθάει να καταλάβουμε την πρόσβασή μας στον Πατέρα μέσω του Ιησού;`

`2.	 Δείτε το δεύτερο απόσπασμα της Ε. Χουάιτ. Προσέξτε πώς εξηγεί τον ρόλο του μεσολαβητή. Όταν ο Πατέρας μάς κοιτάζει, δεν βλέπει τον δικό μας ατελή χαρακτήρα αλλά την τελειότητα του Χριστού. Συζητήστε στην ομάδα τη σημασία των παραπάνω.`

`3.	 Δεδομένων αυτών που έχουμε μελετήσει αυτήν την εβδομάδα, τι θα απαντούσατε στην ερώτηση, «Και τι έγινε που ο Χριστός είναι στο ουράνιο Αγιαστήριο; Ποια η σημασία του σε καθημερινό, πρακτικό επίπεδο;»`

**Περίληψη**: Το τελετουργικό σύστημα της παλαιάς διαθήκης αντικαταστάθηκε από της νέας, όπου σε αντίθεση με τις θυσίες των ζώων από αμαρτωλούς ιερείς στο επίγειο Αγιαστήριο, έχουμε τον Ιησού, την τέλεια Θυσία μας. Μας εκπροσωπεί ενώπιον του Πατέρα στο ουράνιο Αγιαστήριο θέτοντας τη βάση της νέας διαθήκης και των υποσχέσεων της.