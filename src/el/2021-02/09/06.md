---
title:  Εενθυμουμενοι Ττο Σσαββατο
date:  27/05/2021
---

Το Σάββατο ήταν και είναι σημείο για να «θυμάται» ο άνθρωπος. Ο όρος ενθυμού μπορεί να εξυπηρετεί διάφορους σκοπούς. Πρώτον, το ενθυμού  σε οδηγεί πίσω σε κάτι από το παρελθόν. Σε αυτήν την περίπτωση, το Σάββατο μας παραπέμπει στη Δημιουργία, όπου κλιμακώθηκε με την θέσπιση του Σαββάτου, μία ημέρα της εβδομάδας που ορίστηκε για ανάπαυση και ιδιαίτερη επικοινωνία με τον Θεό.

Η προτροπή να θυμόμαστε έχει ωστόσο να κάνει και με το παρόν. Δεν καλούμαστε μόνο να θυμόμαστε το Σάββατο (Έξ. 20:8), αλλά και να το τηρούμε και να το φυλάττουμε (δείτε Δευτ. 5:12). Επομένως, το Σάββατο έχει επιπτώσεις στη ζωή μας τώρα, στο παρόν.

Τέλος, η ενθύμηση του Σαββάτου μας πηγαίνει και μπροστά. Εκείνος που θυμάται και τηρεί το Σάββατο, έχει ένα υποσχόμενο, πλούσιο και ουσιαστικό μέλλον με τον Κύριο του Σαββάτου. Το άτομο παραμένει στη διαθήκη επειδή μένει με τον Κύριο. Όταν αντιλαμβανόμαστε τη διαθήκη ως μια σχέση μεταξύ του Θεού και του ανθρώπου, το Σάββατο το οποίο μπορεί να συμβάλλει στην ενδυνάμωση αυτής της σχέσης, έχει έναν συγκεκριμένο ρόλο.

Πράγματι, στην ενθύμηση της δημιουργίας και του Δημιουργού, ο λαός του Θεού, επίσης, ανακαλεί στη μνήμη του τις θαυμαστές απολυτρωτικές ενέργειες του Κυρίου (δείτε Δευτ. 5:14, εδώ το Σάββατο, παρουσιάζεται ως σημείο της απελευθέρωσης από την Αίγυπτο - σύμβολο της λύτρωσης που βρήκαν στον Θεό). Η δημιουργία και η αναδημιουργία πάνε μαζί. Το πρώτο καθιστά εφικτό το δεύτερο. Το Σάββατο είναι σημείο που μας δείχνει ότι ο Θεός είναι ο Δημιουργός του κόσμου και Δημιουργός της σωτηρίας μας.

`ΣΚΕΨΗ: «Τηρώντας το Σάββατο ως αγία ημέρα, δείχνουμε ότι είμαστε λαός Του. Ο Λόγος Του διακυρύττει το Σάββατο ως σημείο διαχωρισμού εκείνων που τηρούν τις εντολές… Εκείνοι που τηρούν τον νόμο του Θεού θα είναι μαζί Του στη μεγάλη διαμάχη που διαδραματίζεται μεταξύ του Σατανά και του Θεού στον ουρανό.» Ε. Χουάιτ, Selected Messages, βιβλίο 2, σ. 160. Δείτε την παραπάνω δήλωση της Ε. Χουάιτ.  Γιατί το Σάββατο ξεχωρίζει εκείνους που τηρούν τις εντολές, περισσότερο ίσως από τις υπόλοιπες εντολές;`