---
title:  Ππεραιτέρω Μμελέτη
date:  28/05/2021
---

Διαβάστε Ε. Χουάιτ, Π.Π. σ. 267-278

Οι Δέκα εντολές βάζουν τα θεμέλια στη σχέση μεταξύ Θεού και ανθρώπου και του ανθρώπου με τον συνάνθρωπό του. Η κεντρική εντολή του Δεκαλόγου, είναι αυτή του Σαββάτου. Κατονομάζει τον Κύριο του Σαββάτου με έναν ιδιαίτερο τρόπο και δείχνει τη σφαίρα της εξουσίας και κυριαρχίας Του. Προσέξτε αυτά τα δύο σημεία: (1) η ταυτότητα της Θεότητας, Ιεχωβά (ΚΥΡΙΟΣ), που είναι ο Δημιουργός (Έξ. 20:11, 31:17), και ο Οποίος έχει μια ιδιαίτερη θέση. (2) Η σφαίρα της εξουσίας και της κυριαρχίας Του – «τον ουρανόν και την γην, την θάλασσαν και πάντα τα εν αυτοίς» (Έξ. 20:11 συγκρίνετε με 31:17). Σε αυτά τα δύο σημεία, η εντολή του Σαββάτου έχει τα βασικά στοιχεία της σφραγίδας των διεθνών, αρχαίων Ανατολικών εγγράφων. Οι σφραγίδες αυτού του τύπου έμπαιναν συνήθως στο μέσο των εγγράφων και περιλάμβαναν (1) την ταυτότητα της θεότητας (συνήθως ενός ειδωλολατρικού θεού) και (2) την επικράτεια της κυριαρχίας και της εξουσίας (συνήθως μία συγκεκριμένη γεωγραφική περιοχή).

«Ο καθαγιασμός με το Πνεύμα δείχνει τη διαφορά μεταξύ εκείνων που έχουν τη σφραγίδα του Θεού και εκείνων που τηρούν την κίβδηλη ημέρα ανάπαυσης. Όταν η δοκιμασία έρθει, θα φανεί καθαρά ποιο είναι το χάραγμα του θηρίου. Είναι η τήρηση της Κυριακής… Ο Θεός όρισε την έβδομη ημέρα ως το Σάββατό Του [Έξ. 31:13,17,16]. Επομένως, έχουμε τη διαχωριστική γραμμή μεταξύ των πιστών και των απίστων. Εκείνοι που επιθυμούν να έχουν τη σφραγίδα του Θεού στο μέτωπό τους, πρέπει να τηρούν το Σάββατο, την τέταρτη εντολή.» Ε. Χουάιτ, B. C. τομ. 7, σ. 980, 981.

**Ερωτήσεις για συζήτηση**

`1.	 Διαβάστε Λευιτ. 19:30. Προσέξτε πως συνδέεται το Αγιαστήριο με το Σάββατο. Δεδομένων όλων αυτών που είδαμε για το Σάββατο ως σημείο, γιατί αυτός ο συσχετισμός είναι λογικός;`

`2.	 Αναρωτηθείτε: Έχει ωφελήσει η τήρηση του Σαββάτου τη σχέση σας με τον Κύριο; Εάν όχι, τι αλλαγές μπορείτε να κάνετε;`

**Περίληψη**: Το Σάββατο είναι σημείο της διαθήκης που φτάνει μέχρι τον καιρό όπου το σχέδιο της σωτηρίας θα έχει ολοκληρωθεί. Επίσης, μας πηγαίνει πίσω στη Δημιουργία και ως σημείο της διαθήκης της χάρης μάς παραπέμπει στην αναδημιουργία, όταν ο Θεός θα τα κάνει όλα νέα.