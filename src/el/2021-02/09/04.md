---
title:  Ττο Σσημειο Ττης Δδιαθηκης
date:  25/05/2021
---

Τέσσερις φορές στην Αγία Γραφή το Σάββατο αναφέρεται ως «σημείο» (Έξ. 31:13,17, Ιεζ. 20:12,20). Το «σημείο» δεν είναι ένα «σύμβολο» που δηλώνει ή αντιπροσωπεύει κάτι ή θυμίζει κάτι άλλο, επειδή και στις δύο περιπτώσεις έχουμε παρόμοιες ιδιότητες (για παράδειγμα το σύμβολο της γροθιάς σημαίνει «ισχύ» ή «εξουσία»). Στην Αγία Γραφή, το Σάββατο ως «σημείο» λειτουργούσε ως μια ένδειξη που σκοπός της ήταν να μεταφέρει ένα ιδιαίτερο μήνυμα. Δεν υπήρχε τίποτα στο ίδιο το σημείο που να το συνδέει με την διαθήκη. Το Σάββατο ήταν σημείο της διαθήκης «μεταξύ εμού και υμών εις τας γενεάς υμών» (Έξ. 31:13) μόνο και μόνο επειδή ο Θεός το είπε.

`Γιατί ο Κύριος χρησιμοποίησε το Σάββατο ως σημείο της διαθήκης; Τι έχει το Σάββατο που το καθιστά κατάλληλο σύμβολο για την σωτήρια σχέση με τον Θεό; Αξίζει να θυμηθούμε πως ένα σημαντικό σημείο της διαθήκης είναι ότι έχουμε σωθεί διαμέσου της χάρης, και ότι τα έργα δεν μας σώζουν. Γιατί λοιπόν το Σάββατο είναι καλό σύμβολο γι’ αυτήν τη σχέση; (Δείτε Γέν. 2:3, Εβρ. 4:1-4.)`

Το συναρπαστικό με το Σάββατο ως σημείο της διαθήκης της χάρης είναι ότι για αιώνες οι Ιουδαίοι το κατανοούσαν ως σημείο της Μεσσιανικής λύτρωσης. Μέσα από το Σάββατο έπαιρναν μια πρόγευση της σωτηρίας μέσω του Μεσσία. Επειδή ξέρουμε ότι η λύτρωση έρχεται μόνο διαμέσου της χάρης, και επειδή κατανοούμε τη διαθήκη ως διαθήκη χάρης, η σχέση μεταξύ του Σαββάτου, της Λύτρωσης και της διαθήκης, ξεκαθαρίζεται (δείτε Δευτ. 5:13-15). Επομένως, σε αντίθεση με την κοινή γνώμη, το Σάββατο είναι σημείο της σωτήριας χάρης του Θεού και όχι σημείο της σωτηρίας εξ έργων.

`ΣΚΕΨΗ: Πώς κατανοείτε την έννοια της «ανάπαυσης» στο Σάββατο; Πώς αναπαύεστε το Σάββατο; Τι διαφορετικό κάνετε αυτή την ημέρα που την καθιστά «σημείο»; Εκείνοι που σας ξέρουν βλέπουν πως το Σάββατο είναι μια ξεχωριστή μέρα για σας;`