---
title:  Σστα Φφτερα Ττου Ααετου
date:  09/05/2021
---

Ο λαός Ισραήλ είχε εντρυφήσει πολλά χρόνια στην Αιγυπτιακή ειδωλολατρία και αυτό αναμφίβολα θόλωσε τη γνώση τους για τον Θεό, το θέλημά Του και την καλοσύνη Του. Πώς θα μπορούσε ο Κύριος να τους κερδίσει ξανά; Αρχικά, θα εκδήλωνε τα ειλικρινή Του αισθήματα για το Ισραήλ, και το έκανε μέσα από τις θαυμαστές Του ενέργειες για την απελευθέρωσή τους. Θα «φλέρταρε» το έθνος με την πρόταση της διαθήκης Του. Ο Θεός στο Σινά, πρώτα θύμισε στο έθνος τις πράξεις ελέους Του.

**Ποιες δύο απεικονίσεις χρησιμοποιούνται για την περιγραφή του τρόπου που ο Κύριος πήγε το Ισραήλ από την Αίγυπτο στο Σινά;**

`Έξ. 19:4, Δευτ. 32:10-12`

`Δευτ.1:29-31, Ωσ. 11:1`

`Τι δίδαξαν αυτές οι απεικονίσεις τον Ισραήλ (και εμάς) για την συμπεριφορά του Θεού προς τον λαό Του;`

Αυτές οι απεικονίσεις δείχνουν ότι ο Θεός γνωρίζει την ανικανότητά μας. Διαβάστε Ψαλμ. 103:13,14. Τόσο στην παρομοίωση του αετού όσο και του γονέα που κουβαλάει το παιδί του, βλέπουμε το ενδιαφέρον του Θεού για την ευημερία μας. Είναι στοργικός, υποστηρικτικός, προστατευτικός, ενθαρρυντικός και επιθυμεί την ενηλικίωσή μας.

«Ο αετός είναι γνωστός για την πρωτοφανή αφοσίωση προς τα μικρά του. Κατοικεί στις κορυφές των βουνών. Για να διδάξει τα μικρά του να πετάνε, τα κουβαλάει στην πλάτη του στα μεγάλα ύψη, πάνω από τις κοιλάδες του Σινά, κι έπειτα τα ρίχνει στα βάθη τους. Εάν το μικρό δεν είναι ακόμη έτοιμο να πετάξει, ο πατέρας-αετός σπεύδει από κάτω του, το παίρνει στην πλάτη του και το ανεβάζει ξανά προς τα ουράνια, πάνω στις κορυφές. Έτσι, η Θεϊκή φωνή λέει, ‘‘σε εξήγαγον εκ γης Αιγύπτου προς εμαυτόν.» George A. F. Knight, Theology of Narration (Grand Rapids, MI: William B. Eerdmans Publishing Company, 1976), σ.128.

`ΣΚΕΨΗ: Συγκρίνετε το ενδιαφέρον του Θεού προς εμάς, με το ενδιαφέρον που δείχνουμε εμείς, ο ένας προς τον άλλον. Πώς το ενδιαφέρον Του σε εμάς πρέπει να επηρεάσει το ενδιαφέρον μας για τους άλλους; Με βάση τις προσωπικές σας εμπειρίες, πώς θα μπορούσατε να περιγράψετε το ανιδιοτελές ενδιαφέρον του Θεού προς εμάς; Σκεφτείτε εικόνες μέσα από την κοινωνία σας και τον πολιτισμό.  Μοιραστείτε τις σκέψεις σας στην ομάδα σας.`