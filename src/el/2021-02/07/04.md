---
title:  Ηη Δδιαθηκη Ττου Σσινα
date:  11/05/2021
---

Το βιβλίο της Εξόδου ελκύει την προσοχή του αναγνώστη σε τρία σημαντικά γεγονότα. Σαν τρία βουνά, η Έξοδος, η καθιέρωση της διαθήκης, και η κατασκευή του Αγιαστηρίου, υψώνονται περισσότερο σε σχέση με τα υπόλοιπα, μικρότερα γεγονότα. Η εδραίωση της διαθήκης όπως αναφέρεται στην Έξοδο κεφάλαια 19-24-κδ’, είναι το όρος Έβερεστ μεταξύ των τριών. Μέσα από μια σύντομη περίληψη αυτών των κεφαλαίων βλέπουμε τη σειρά και τη σχέση των γεγονότων.

Ακόμη κι αν δεν έχετε τον χρόνο να δείτε όλα τα παρακάτω εδάφια, εστιάστε στη σειρά των γεγονότων:

- Η άφιξη του Ισραήλ και η εγκατάστασή τους στο Σινά μετά την απελευθέρωσή τους από τον Κύριο (Έξ. 19:1,2)
- Η πρόταση του Θεού για μια διαθήκη με τον Ισραήλ (εδ. 3-6)
- Η θετική ανταπόκριση του λαού ως προς την διαθήκη (εδ. 7,8)
- Προετοιμασία για την επίσημη σύναψη της διαθήκης (εδ. 9-25)
- Η διακήρυξη των 10 Εντολών (Έξ. 20:1-17)
- Ο Μωυσής ως ο μεσάζων της διαθήκης (εδ. 18-21)
- Προφορική μετάδοση των αρχών της διαθήκης (Έξ. 20:22-23:22)
- Η επικύρωση της διαθήκης (Έξ. 24:1-18)

Αυτή η διαθήκη έχει σημαντικό ρόλο στο σχέδιο της σωτηρίας. Είναι η τέταρτη κατά σειρά αναφερόμενη διαθήκη στην Αγία Γραφή (ακολουθεί μετά από του Αδάμ, του Νώε, και του Αβραάμ), και σ’ αυτήν ο Θεός φανερώνεται ακόμη περισσότερο, μέσα από την λειτουργία του τελετουργικού συστήματος. Έτσι, το Αγιαστήριο γίνεται το μέσο με το οποίο ο Θεός δείχνει στο λαό το σχέδιο της σωτηρίας που έπρεπε με τη σειρά τους να φανερώσουν στον κόσμο. Αν και ο Κύριος ελευθέρωσε τον Ισραήλ από τα δεσμά της Αιγύπτου, ήθελε να καταλάβουν πως η λύτρωση που τους πρόσφερε ήταν κάτι περισσότερο από την απελευθέρωση των φυσικών δεσμών. Ήθελε να τους λυτρώσει από την αμαρτία, την απόλυτη δουλεία, και αυτό θα γινόταν μόνο με την θυσία του Μεσσία, όπως διδάσκονταν στους τύπους και στα σύμβολα του τελετουργικού συστήματος. Δεν πρέπει, λοιπόν, να μας εκπλήσσει το γεγονός ότι ο Θεός λίγο καιρό μετά την απελευθέρωση του λαού από την Αίγυπτο, και αφού τους δόθηκε ο νόμος, τους πρόσταξε να κατασκευάσουν το Αγιαστήριο, γιατί μέσα από αυτό ο Θεός τους φανέρωσε το απολυτρωτικό σχέδιο – το οποίο είναι και ο αληθινός σκοπός της διαθήκης. Γιατί η διαθήκη δεν θα ήταν κάτι σημαντικό εάν δεν ήταν διαθήκη σωτηρίας που ο Κύριος προσφέρει στους αμαρτωλούς ανθρώπους. Έτσι ήταν τα πράγματα στην Εδέμ, έτσι και στο Σινά.

`ΣΚΕΨΗ: Γιατί ήταν απαραίτητη η διαθήκη μεταξύ του Θεού και του λαού Ισραήλ; (δείτε Δευτ. 29:10-13 και προσέξτε ξανά τα σημεία που παραπέμπουν στη σχέση της διαθήκης.)`