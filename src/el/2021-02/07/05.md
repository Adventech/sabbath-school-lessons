---
title:  Οο Θθεος Κκαι Ττο Ιισραηλ
date:  12/05/2021
---

Στην Έξ. 19:5,6 ο Κύριος παρουσιάζει τη διαθήκη Του στο λαό Ισραήλ. Παρότι ο Κύριος είναι Εκείνος που τους κάλεσε, η κλήση αυτή δεν έχει νόημα εάν δεν την επιλέξουν. Πρέπει να συνεργαστούν. Ακόμη και η απελευθέρωσή τους από την Αίγυπτο περιλάμβανε τη συνεργασία τους: Εάν δεν έκαναν ό,τι τους έλεγε ο Κύριος (όπως να βάλουν το αίμα στους παραστάτες), δεν θα ελευθερώνονταν. Ήταν τόσο απλό.

Και εδώ, ο Κύριος δεν τους λέει, «Είτε σας αρέσει είτε όχι, θα είστε οι εκλεκτοί μου και βασίλειο ιεράτευμα.» Δεν λέει κάτι τέτοιο στο κείμενο.

`Διαβάστε Έξ. 19:5,6. Πώς κατανοείτε τα λόγια του Κυρίου στα πλαίσια της σωτηρίας μέσω πίστης; Η εντολή για υπακοή στον Κύριο, ακυρώνει με κάποιον τρόπο, την έννοια της διά χάριτος σωτηρίας; Πώς τα παρακάτω εδάφια μας βοηθάνε να καταλάβουμε την απάντηση; Ρωμ. 3:19-24, 6:1,2,7:7, Αποκ. 14:12.`

«Δεν εξασφαλίζουμε τη σωτηρία με την υπακοή μας, επειδή η σωτηρία είναι δώρο Θεού και αποκτάται μόνο με την πίστη. Η υπακοή είναι ο καρπός της πίστης» Ε. Χουάιτ, Β.Χ. σ. 50.

Σκεφτείτε τι ήθελε ο Κύριος να κάνει με το έθνος του Ισραήλ: δεν τους απελευθέρωσε, απλώς, από τη δουλεία της Αιγύπτου με θαυματουργικό τρόπο, αλλά ήθελε να γίνουν οι εκλεκτοί Του, ένα βασιλικό ιερατείο. Στηρίζοντας τη σχέση τους σ’ Αυτόν, στη σωτηρία Του (τόσο από την προσωρινή Αιγυπτιακή δουλεία, όσο και την αιώνια), ο Κύριος ήθελε να τους εξυψώσει σε πνευματικό, διανοητικό και ηθικό επίπεδο για να τους θαυμάζει ο κόσμος. Και όλα αυτά για να γίνουν το μέσο με το οποίο θα κηρύττονταν το ευαγγέλιο στα έθνη. Το μόνο που είχαν να κάνουν ως ανταπόκριση, ήταν να υπακούσουν.

`ΣΚΕΨΗ: Με ποιον τρόπο η προσωπική μας εμπειρία με τον Κύριο αντικατοπτρίζει τις αρχές που είδαμε στη σημερινή μας μελέτη;`