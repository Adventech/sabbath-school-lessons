---
title:  Υυποσχεσεις…
date:  13/05/2021
---

(Εξ. 19/ιθ΄8)

Με μια πρώτη ματιά, όλα δείχνουν καλά. Ο Κύριος απελευθερώνει τον λαό Του, τους προσφέρει τις υποσχέσεις της διαθήκης και εκείνοι δέχονται: θα κάνουν όλα όσα ο Κύριος τούς ζητάει να κάνουν. Πρόκειται για μία τέλεια συμφωνία, έτσι δεν είναι;

**Διαβάστε τα παρακάτω εδάφια. Τι πληροφορίες μας δίνουν για την ανταπόκριση του Ισραήλ στην διαθήκη;**

`Ρωμ. 9:31,32`

`Ρωμ. 10:3`

`Εβρ. 4:1,2`

Ό,τι κι αν μας ζητάει ο Θεός να κάνουμε, η σχέση μας πρέπει να βασίζεται στην πίστη. Η πίστη θέτει το θεμέλιο στο οποίο τα έργα ακολουθούν. Τα έργα, όσο αγνά, ειλικρινή και πολλά κι αν είναι, δεν μπορούν να μας κάνουν αποδεκτούς στην παρουσία του Άγιου Θεού. Δεν θα μπορούσαν να ωφελήσουν τον λαό Ισραήλ όπως δεν ωφελούν εμάς, σήμερα.

`Γιατί τα έργα δεν μπορούν να μας δικαιώσουν στην παρουσία του Θεού, παρότι η Αγία Γραφή αναφέρεται τόσο σ’ αυτά; (Δείτε Ησ. 53:6, 64:6, Ρωμ. 3:23.)`

Δυστυχώς οι Εβραίοι έβλεπαν την υπακοή τους ως το μέσο για τη σωτηρία τους και όχι ως αποτέλεσμα της σωτηρίας τους. Αναζητούσαν τη δικαιοσύνη μέσα από τη δική τους υπακοή στο νόμο και όχι τη δικαιοσύνη του Θεού που έρχεται με πίστη. Η διαθήκη του Σινά – παρότι περιλάμβανε πολλές λεπτομέρειες για τις οδηγίες και τον νόμο – ήταν μία διαθήκη χάρης, όπως όλες οι προηγούμενες. Αυτή η χάρη που δίνεται δωρεάν, φέρνει αλλαγή στην καρδιά και οδηγεί στην υπακοή. Το πρόβλημα φυσικά δεν ήταν η προσπάθειά τους να υπακούσουν (η διαθήκη άλλωστε απαιτούσε υπακοή), το πρόβλημα ήταν στο είδος της «υπακοής», η οποία όπως αποδείχθηκε από την ιστορία του έθνους, δεν ήταν  καθόλου αληθινή.

`ΣΚΕΨΗ: Διαβάστε προσεκτικά, Ρωμ. 10:3, ιδιαίτερα το τελευταίο μέρος. Τι τονίζει εδώ ο Παύλος; Τι γίνεται με εκείνους που προσπαθούν να έχουν δική τους δικαιοσύνη; Γιατί αυτή η προσπάθεια αναπόφευκτα οδηγεί στην αμαρτία, στην αδικία και στην επανάσταση; Δείτε τη ζωή σας. Μήπως κι εμείς αντιμετωπίζουμε τον ίδιο κίνδυνο;`