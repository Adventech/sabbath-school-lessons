---
title:  Ππεραιτέρω Μμελέτη
date:  14/05/2021
---

Διαβάστε Ε.Χουάιτ, Π.Π. σ. 257-292.

«Το πνεύμα της δουλείας γεννάται καθώς ζούμε σύμφωνα με τη θρησκεία του νομικισμού, στην προσπάθειά μας να εκπληρώσουμε τις απαιτήσεις του νόμου με τη δική μας δύναμη.  Υπάρχει ελπίδα μόνο όταν είμαστε κάτω από την Αβρααμική διαθήκη, η οποία είναι διαθήκη χάρης μέσω της πίστης στον Ιησού Χριστό. Το ευαγγέλιο που κηρύχθηκε στον Αβραάμ, στο οποίο είχε την ελπίδα του, είναι το ίδιο ευαγγέλιο που κηρύττεται σε εμάς σήμερα, από το οποίο αντλούμε ελπίδα. Ο Αβραάμ απέβλεπε στον Ιησού που είναι ο Αρχηγός και ο Τελειωτής της πίστης μας.» Ε. Χουάιτ, Σχόλια, The SDA Bible Commentary, τομ. 6, σ.1077.

«Στο διάστημα της αιγυπτιακής δουλείας, πολλοί Ισραηλίτες είχαν χάσει μέχρις ενός ορισμένου σημείου τη γνώση του νόμου του Θεού και είχαν αναμείξει τις εντολές Του με ειδωλολατρικές συνήθειες και παραδόσεις. Ο Θεός τούς έφερε στο Σινά και εκεί με την ίδια τη φωνή Του διακήρυξε το νόμο Του» Ε. Χουάιτ Π.Π. σ. 311.

**Ερωτήσεις για συζήτηση**

`1.	 Με ποιον τρόπο η σχέση της διαθήκης σχεδιάστηκε να διατηρήσει τις φυσικές και πνευματικές ελευθερίες του Ισραήλ; (Δείτε Λευιτ. 26:3-13, συγκρίνετε με Δευτ. 28:1-15.)`

`2.	 Διαβάστε ξανά Έξ. 19:5,6. Προσέξτε τη δήλωση του Κυρίου, «ιδική μου είναι πάσα η γή». Γιατί το είπε αυτό, ιδιαίτερα στα πλαίσια της σύναψης διαθήκης με τους συγκεκριμένους ανθρώπους; Πώς η έννοια του Σαββάτου ταιριάζει εδώ;`

`3.	Αναγνωρίζουμε πως οι αμαρτίες μας συγχωρούνται μόνο διαμέσου της χάρης του Θεού. Πώς κατανοούμε το ρόλο της χάρης του Θεού στο να ζήσουμε μία ζωή πίστης και υπακοής;`

**Περίληψη**: Η διαθήκη που έκανε ο Θεός με το Ισραήλ στο Σινά, ήταν μια διαθήκη χάρης. Έχοντας πληθώρα ενδείξεων της αγάπης και της φροντίδας Του, μέσα από μια αξιοθαύμαστη απελευθέρωση από την Αιγυπτιακή δουλεία, ο Θεός κάλεσε το έθνος να κάνει μία διαθήκη μαζί Του που θα διατηρούσε και θα προωθούσε την ελευθερία τους. Παρότι ο Ισραήλ ανταποκρίθηκε θετικά, δεν είχε την πραγματική πίστη που υποκινείται από αγάπη. Από την μετέπειτα ιστορία του λαού βλέπουμε πως δεν μπόρεσαν να καταλάβουν την αληθινή φύση της διαθήκης και τη διέφθειραν, εφαρμόζοντας τη σωτηρία εξ έργων. Ας μην ακολουθήσουμε την αποτυχημένη πορεία του λαού Ισραήλ αγνοώντας την θαυμαστή χάρη που δίνεται στους αμαρτωλούς.