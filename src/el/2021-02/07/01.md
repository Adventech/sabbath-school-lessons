---
title:  Ηη Δδιαθηκη Σστο Σσινα
date:  08/05/2021
---

> <p>Εδαφιο Μνημης</p>
>  «Σεις είδετε όσα έκαμα εις τους Αιγυπτίους, και σας εσήκωσα ως επί πτερύγων αετού και σας έφερα προς εμαυτόν.» Έξοδος 19:4.

### Για τη μελέτη αυτής της εβδομάδας, διαβάστε
Δευτ. 1:29-31, Ωσ. 11:1, Αποκ. 5:9, Δευτ. 29:10-13, Έξ. 19:5,6, Ρωμ. 6:1,2, Αποκ. 14:12, Ρωμ. 10:3.

«Ένα μικρό αγόρι, παιδί επταμελούς οικογένειας, είχε ένα ατύχημα που το οδήγησε στο νοσοκομείο. Στο σπίτι του δεν υπήρχαν αρκετά αγαθά. Ποτέ δεν είχε την ευκαιρία να πιει ένα ολόκληρο ποτήρι γάλα, παρά μόνο ένα μέρος του. Αν το ποτήρι ήταν γεμάτο, το μοιράζονταν ανά δύο τα παιδιά και εκείνος που έπινε πρώτος θα έπρεπε να είναι προσεκτικός να μην πιεί παραπάνω από όσο έπρεπε. Λίγες μέρες μετά την άφιξη του στο νοσοκομείο, και ενώ η υγεία του βελτιωνόταν, η νοσοκόμα του έφερε ένα μεγάλο ποτήρι γάλα. Το κοίταξε ενθουσιασμένος και μετά από λίγο είπε στη νοσοκόμα, ‘‘Πόσο μπορώ να πιώ;’’ Έκπληκτη η νοσοκόμα του είπε, ‘‘Μπορείς να το πιείς όλο. Πιες το όλο!’’» H. M. S. Richards, “Free Grace,” Voice of Prophecy News, June 1950, σ. 4

Όπως αυτό το αγόρι, ο αρχαίος Ισραήλ είχε το προνόμιο - όπως και εμείς σήμερα – να πιεί όσο ήθελε από το πηγάδι της σωτηρίας. Η απελευθέρωση του Ισραήλ από τους αιώνες της δουλείας και της καταπίεσης ήταν μία θαυμαστή εκδήλωση της Θεϊκής χάρης. Παρομοίως, η απελευθέρωσή μας από την αμαρτία είναι αποτέλεσμα της Θεϊκής χάρης.

**Η εβδομάδα με μια ματιά**

`Ποια εικόνα χρησιμοποίησε ο Κύριος για να περιγράψει τη σχέση Του με τον λαό Ισραήλ; Με ποιον τρόπο οι ιστορίες της Εξόδου και του Σινά παραλληλίζονται με την προσωπική ιστορία του καθενός; Ποιος ήταν ο ρόλος του νόμου στη διαθήκη του Σινά;`