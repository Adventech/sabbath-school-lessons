---
title:  Ππεραιτέρω Μμελέτη
date:  30/04/2021
---

Διαβάστε Ε. Χουάιτ, Π.Π. σ. 109-132.

«Δεν ήταν εύκολη η δοκιμασία στην οποία υποβλήθηκε ο Αβραάμ, ούτε μικρή ήταν η θυσία που απαιτήθηκε από αυτόν… Και όμως δε δίστασε να υπακούσει στην κλήση που έλαβε. Δεν είχε καμία ερώτηση να υποβάλλει σχετικά με τη χώρα της επαγγελίας… Ο Θεός είχε μιλήσει και ο δούλος Του όφειλε να υπακούσει. Γι’ αυτόν ο ευτυχέστερος τόπος στη γη ήταν ο τόπος για τον οποίο τον προόριζε ο Θεός.» Ε. Χουάιτ, Π.Π. σ. 102,103.

Όταν ο Αβραάμ μπήκε στη Χαναάν, ο Κύριος εμφανίστηκε σ’ αυτόν και του είπε ξεκάθαρα πως επρόκειτο να κατακτήσει την γη και να τη δώσει στους απογόνους του (Γέν. 12:7). Ο Θεός επανέλαβε αρκετές φορές αυτήν την υπόσχεση (δείτε Γέν. 13:14,15,17, 15:13,16,18, 17:8, 28:13,15, 35:12). Τετρακόσια περίπου χρόνια αργότερα, κατά την εκπλήρωση της υπόσχεσης (Γέν. 15:13,16), ο Κύριος ανακοίνωσε στο Μωυσή ότι θα έβγαζε το Ισραήλ από την Αίγυπτο και θα τον οδηγούσε σε γη ρέουσα γάλα και μέλι (Έξ. 3:8,17, 6:8). Ο Θεός επανέλαβε την υπόσχεση στον Ιησού του Ναυή (Ναυή 1:3), και στις ημέρες του Δαβίδ, εκπληρώθηκε σε μεγάλο βαθμό, όχι όμως εντελώς, (Γέν. 15:18-21, Β’ Σαμ. 8:1-14, Α’ Βασ. 4:21, Α’ Χρον. 19:1-19).

Τώρα διαβάστε Εβρ. 11:9,10,13-16. Σε αυτά τα εδάφια φαίνεται ξεκάθαρα πως ο Αβραάμ και οι άλλοι πιστοί πατριάρχες έβλεπαν την Χαναάν ως σύμβολο, κάτι που προμήνυε το πραγματικό μέρος που ο Θεός ετοίμασε για τους λυτρωμένους. Όσο υπάρχει αμαρτία καμία κατοικία δεν μπορεί να είναι μόνιμη. Η ζωή φεύγει όπως ο «ατμός, όστις φαίνεται προς ολίγον και έπειτα αφανίζεται» (Ιακ. 4:14). Ως πνευματικοί απόγονοι του Αβραάμ, και εμείς πρέπει να συνειδητοποιήσουμε ότι «δεν έχομεν εδώ πόλιν διαμένουσαν, αλλά την μέλλουσαν επιζητούμεν» (Εβρ. 13:14). Η βεβαιότητα της μελλοντικής ζωής με τον Χριστό είναι αυτή που μας κρατάει σταθερούς σ’ αυτόν τον κόσμο της αλλαγής και της φθοράς.

**Ερωτήσεις για συζήτηση**

`1.	 Πώς πρέπει να επηρεάζει την προσωπική μας Χριστιανική πορεία, η υπόσχεση του Θεού για Νέα Γη; (Συγκρίνετε με Ματθ. 5:5, Β’ Κορ. 4:17,18, Αποκ. 21:9,10, 22:17.)`

`2.	 «Το πραγματικό μεγαλείο έρχεται μετά από την υποταγή στις εντολές του Θεού και τη συνεργασία για το Θεϊκό σκοπό.» SDA Bible Commentary, τομ. 1, σ. 293. Συζητήστε αυτή τη δήλωση.`

**Περίληψη**: Υποσχέσεις! Πόσο πολύτιμες είναι για τον πιστό! Θα εκπληρωθούν; Η πίστη λέει, «Ναι».