---
title:  Ττα Ππαιδια Ττης Υυποσχεσης
date:  24/04/2021
---

> <p>Εδαφιο Μνημης</p>
>  «Και ιδού, εγώ είμαι μεθ' υμών πάσας τας ημέρας έως της συντελείας του αιώνος.» Ματθαίον 28:20.

### Για τη μελέτη αυτής της εβδομάδας, διαβάστε
Γέν. 15:1-3, Ησ. 25:8, Α’ Κορ. 2:9, Αποκ. 22:1-5, Α’ Πέτρ. 2:9, Γέν. 11:4, 12:2.

Ένας πατέρας έκανε διακοπές με την δεκάχρονη κόρη του στην παραλία. Μία μέρα, καθώς βγήκαν να κολυμπήσουν στον ωκεανό, και παρότι και οι δύο ήταν καλοί κολυμβητές, απομακρύνθηκαν αρκετά από την ακτή. Μόλις ο πατέρας συνειδητοποίησε πως τους παρέσερνε το ρεύμα είπε στην κόρη του: «Μαίρη, θα βγω στην ακτή για βοήθεια. Εάν κουραστείς γύρισε ανάσκελα. Έτσι θα μπορείς να επιπλέεις όλη μέρα. Θα έρθω να σε πάρω. Μετά από λίγο, οι διασώστες στις βάρκες έψαχναν για το μικρό κορίτσι. Οι άνθρωποι στην παραλία που έμαθαν τι συνέβη, περίμεναν με αγωνία να δουν τι θα γίνει. Πέρασαν τέσσερις ώρες όταν την βρήκαν να επιπλέει ανάσκελα, μακριά από την ξηρά, πολύ ήρεμη και καθόλου φοβισμένη. Ζητωκραυγές και δάκρυα χαράς ήταν η αντίδραση όλων, όταν είδαν τους διασώστες να επιστρέφουν με το κορίτσι, το οποίο ήταν πολύ ήρεμο. Μάλιστα πίστευε πως η αντίδραση τους ήταν υπερβολική. Είπε, ‘‘Ο πατέρας μου, μου είπε πως μπορώ να  επιπλέω ανάσκελα όλη τη μέρα μέχρι να έρθει να με βρει. Αυτό έκανα και εγώ, γιατί ήξερα πως θα έρθει.’’» H. M. S. Richards, “When Jesus Comes Back,” Voice of Prophecy News, March 1949, σ. 5

**Η εβδομάδα με μια ματιά**

`Γιατί ο Κύριος είπε πως θα ήταν ο υπερασπιστής του Άβραμ; Πώς θα ευλογούνταν όλες οι φυλές της γης από τον Αβραάμ; Ποια είναι η σπουδαιότερη υπόσχεση της διαθήκης;`