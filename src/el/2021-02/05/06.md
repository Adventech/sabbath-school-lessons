---
title:  «Θθελω Μμεγαλυνει Ττο Οονομα Σσου»
date:  29/04/2021
---

`Στη Γέν. 12:2,ο Θεός υπόσχεται να μεγαλύνει το όνομα του Άβραμ. Γιατί να το θέλει αυτό ο Κύριος για τον οποιοδήποτε αμαρτωλό, ανεξάρτητα από το πόσο υπάκουος και πιστός είναι; Ποιος αξίζει να έχει «μεγάλο» όνομα; (Δείτε Ρωμ. 4:1-5, Ιακ. 2:21-24.) Μεγάλυνε ο Θεός τον Άβραμ για προσωπικό του όφελος ή μήπως αντιπροσώπευε κάτι άλλο; Εξηγήστε.`

`Συγκρίνετε Γέν. 11:4 με 12:2. Ποια είναι η μεγάλη διαφορά ανάμεσα στα δύο; Με ποιον τρόπο το ένα δείχνει στη «σωτηρία εξ έργων» και το άλλο στη «σωτηρία μέσω χάρης»;`

Όσο κι αν το σχέδιο της σωτηρίας βασίζεται στα έργα του Χριστού για μας, εμπλεκόμαστε κι εμείς, ως δέκτες της χάρης του Θεού. Έχουμε έναν ρόλο, όπου η ελευθερία της επιλογής έχει εξέχουσα σημασία. Η σύρραξη των αιώνων, η μάχη μεταξύ Χριστού και Σατανά, εξακολουθεί να διαδραματίζεται μπροστά μας και μέσα μας. Άνθρωποι και άγγελοι παρακολουθούν τι γίνεται στη ζωή μας, στα πλαίσια αυτής της διαμάχης (Α’ Κορ. 4:9). Επομένως, το ποιοι είμαστε, το τι λέμε, τι κάνουμε, πέρα του ότι επηρεάζει το άμεσο περιβάλλον μας, έχει συνέπειες που αντηχούν σε όλο το σύμπαν. Μέσα από τα λόγια, τις πράξεις και τη συμπεριφορά μας, μπορούμε να δώσουμε δόξα στον Κύριο που έχει κάνει τόσα για μας ή μπορούμε να ντροπιάσουμε το όνομά Του. Επομένως, όταν ο Κύριος είπε στον Αβραάμ ότι θα μεγαλύνει το όνομά του, σίγουρα δεν αναφερόταν στον τρόπο που ο κόσμος νομίζει. Για τον Θεό, το σπουδαίο όνομα έχει να κάνει με τον χαρακτήρα, την πίστη, την υπακοή, την ταπεινοφροσύνη και την αγάπη για τους άλλους, στοιχεία που αν και συχνά ο κόσμος σέβεται, δεν θεωρούνται παράγοντες για να γίνει το όνομα κάποιου σπουδαίο.

`ΣΚΕΨΗ: Δείτε ανθρώπους που έχουν «μεγάλο» όνομα στον κόσμο, ως ηθοποιοί, πολιτικοί, καλλιτέχνες, πλούσιοι κτλ. Τι ήταν αυτό που τους έκανε διάσημους; Συγκρίνετέ τους με την μεγαλοσύνη του Αβραάμ. Τι μας δείχνει αυτό για τη διαστρεβλωμένη άποψη του κόσμου όσον αφορά το μεγαλείο; Πώς η συμπεριφορά του κόσμου επηρεάζει τον τρόπο που εμείς κατανοούμε το μεγαλείο;`