---
title:  Οο Υυπερασπιστης Σσου
date:  25/04/2021
---

`Διαβάστε Γέν. 15:1-3. Σκεφτείτε τα πλαίσια στα οποία ειπώθηκαν αυτά τα λόγια. Γιατί το πρώτο πράγμα που είπε ο Κύριος στον Άβραμ ήταν «Μη φοβού»; Τι είχε να φοβηθεί ο Άβραμ;`

Το συναρπαστικό εδώ είναι ότι ο Κύριος λέει στον Άβραμ «Εγώ είμαι ο υπερασπιστής σου». Η χρήση της προσωπικής αντωνυμίας δείχνει τη στενή σχέση τους. Ο Θεός ήθελε να έχει προσωπική σχέση μαζί του, όπως θέλει να έχει με όλους μας. Σ’ αυτό το σημείο για πρώτη φορά βλέπουμε τον Θεό να παρουσιάζεται ως «υπερασπιστής», αν και αργότερα οι συγγραφείς χρησιμοποιούν αυτόν τον όρο αναφερόμενοι στον Θεό (Δευτ. 33:29, Ψαλμ. 18:30, 84:11, 144:2).

`Τι θέλει να δείξει ο Θεός όταν χαρακτηρίζεται ως υπερασπιστής κάποιου; Ήταν κάτι που είχε να κάνει αποκλειστικά με τον Άβραμ, και δεν αφορά εμάς; Μπορούμε να επικαλεστούμε αυτήν την υπόσχεση; Σημαίνει πως δεν θα έχουμε καμία σωματική βλάβη; Πώς μπορεί ο Θεός να είναι ο υπερασπιστής μας; Πώς το κατανοείτε;`

«Το ενδιαφέρον του Χριστού προς εμάς δεν είναι συνηθισμένο. Είναι μεγαλύτερο και από το ενδιαφέρον που μια μητέρα δείχνει στο παιδί της… Ο Σωτήρας μάς εξαγόρασε από την ανθρώπινη θλίψη, τις προσβολές, την κακομεταχείριση, τον χλευασμό, την απόρριψη και τον θάνατο. Σε προσέχει, φοβισμένο παιδί του Θεού. Θα είσαι ασφαλής κάτω από την προστασία Του. Η αδυναμία μας στην ανθρώπινη φύση δεν θα εμποδίσει την πρόσβασή μας στον ουράνιο Πατέρα, επειδή Εκείνος (ο Χριστός) πέθανε για να γίνει ο μεσολαβητής μας.» Ellen G. White, Sons and Daughters of God, σ.77.

`ΣΚΕΨΗ: Ο Ρολάντο έδειχνε πιστός ακόλουθος του Κυρίου. Ώσπου ξαφνικά πέθανε. Πού ήταν ο Θεός ως ο υπερασπιστής του; Μήπως πρέπει να κατανοήσουμε διαφορετικά την ιδέα του υπερασπιστή; Από τι υπόσχεται ο Θεός να μας προστατέψει πάντα; (Δείτε Α’ Κορ. 10:13.)`