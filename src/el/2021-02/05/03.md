---
title:  'Ηη Υυποσχεση Ττου Μμεσσια: Μμερος Αα’'
date:  26/04/2021
---

«Εάν δε ήσθε του Χριστού, άρα είσθε σπέρμα του Αβραάμ και κατά την επαγγελίαν κληρονόμοι» (Γαλ. 3:29).

Περισσότερες από μια φορές ο Κύριος είπε στον Αβραάμ πως μέσα από το σπέρμα του,  από τους κληρονόμους του, θα ευλογούνταν όλες οι φυλές της γης (δείτε επίσης Γέν. 12:3,18:18, 22:18). Αυτή η θαυμάσια υπόσχεση διαθήκης επαναλαμβάνεται, γιατί από όλες τις υποσχέσεις αυτή είναι η πιο σημαντική, με τη μεγαλύτερη διάρκεια, αυτή που δίνει αξία και σ’ όλες τις άλλες. Υπό μία έννοια, αυτή ήταν η υπόσχεση για την γέννηση του Ιουδαϊκού έθνους, μέσω του οποίου ο Κύριος ήθελε να δείξει σ’ όλες τις φυλές της γης τον αληθινό Θεό και το σχέδιο της σωτηρίας. Η υπόσχεση αυτή, όμως, εκπληρώνεται πλήρως στο πρόσωπο του Ιησού Χριστού, ο Οποίος ήταν σπέρμα του Αβραάμ και πλήρωσε στον Σταυρό τις αμαρτίες όλου του κόσμου.

`Σκεφτείτε την υπόσχεση διαθήκης που δόθηκε μετά τον Κατακλυσμό (όπου ο Κύριος υποσχέθηκε να μην καταστρέψει τον κόσμο ξανά με νερό). Τι καλό θα υπήρχε σ’ αυτήν την υπόσχεση εάν δεν υπήρχε η υπόσχεση της λύτρωσης μέσω του Ιησού; Σε τι θα μας ωφελούσαν όλες οι υπόλοιπες υποσχέσεις του Θεού χωρίς την υπόσχεση για αιώνια ζωή στον Χριστό;`

`Πώς κατανοείται την άποψη ότι με τον Αβραάμ, μέσω του Ιησού, θα ευλογούνταν «πάσαι αι φυλαί της γης»; Τι σημαίνει αυτό;`

Αναμφίβολα, η υπόσχεση της διαθήκης για τον Σωτήρα του κόσμου, είναι η σπουδαιότερη υπόσχεση του Θεού. Ο Ίδιος ο Λυτρωτής γίνεται το μέσο για την υλοποίηση των όρων και των υποσχέσεων της διαθήκης. Όλοι, Ιουδαίοι και Εθνικοί, που ενώνονται μαζί Του θεωρούνται μέλη της οικογένειας του Αβραάμ και κληρονόμοι της υπόσχεσης για αιώνια ζωή (Γαλ. 3:8,9,27-29), σε ένα αναμάρτητο περιβάλλον όπου το κακό, ο πόνος, και η θλίψη δεν θα έχουν καμία θέση. Μπορείτε να σκεφτείτε καλύτερη υπόσχεση από αυτή;

`ΣΚΕΨΗ: Γιατί η υπόσχεση της αιώνιας ζωής σε έναν κόσμο χωρίς αμαρτία και θλίψη, μας είναι τόσο δελεαστική; Μήπως επειδή δημιουργηθήκαμε να θέλουμε κάτι τέτοιο, και είναι κάτι που αποτελεί κομμάτι της φύσης μας;`