---
title:  'Ηη Υυποσχεση Ττου Μμεσσια: Μμερος Ββ’'
date:  27/04/2021
---

`«Για να απολαύσουμε την πραγματική ευτυχία, θα πρέπει να ταξιδέψουμε σε μια μακρινή χώρα, μακριά ακόμη και από τον ίδιο μας τον εαυτό.» Thomas Browne.  Συμφωνείτε ή διαφωνείτε με αυτή τη δήλωση; Διαβάστε την ξανά μαζί με Α’ Θεσ. 4:16-18 και Αποκ. 3:12.`

Ο Αυγουστίνος έγραψε για την ανθρώπινη κατάσταση: «Η ζωή μας – αν μπορούμε να την αποκαλέσουμε ζωή καθώς είναι γεμάτη με τόσες ασθένειες – μαρτυρεί πως η ανθρώπινη φυλή από την αρχή ήταν καταδικασμένη. Σκεφτείτε την τρομερή άβυσσο της άγνοιας από την οποία ξεχύνονται όλα τα λάθη και καταπίνει τους γιους του Αδάμ σε μία σκοτεινή δεξαμενή, από όπου κανείς δεν μπορεί να ξεφύγει χωρίς να πληρώσει με δάκρυα και φόβο. Στη συνέχεια σκεφτείτε την αγάπη μας για όλα αυτά που έχουν αποδειχτεί ότι είναι μάταια και δηλητηριώδη, που προκαλούν πόνο, προβλήματα, θλίψη και φόβο. Αυτές τις παράλογες χαρές που οδηγούν σε διχόνοια, μάχες και πολέμους, σε φθόνο και φιλοδοξία, σε ανθρωποκτονία και φόνο, σε αγριότητα και βία, σε ανομία και λαγνεία, σε όλα τα ντροπιαστικά πάθη της ακαθαρσίας και της μοιχείας. Στις αιμομιξίες και στις αφύσικες αμαρτίες, στους βιασμούς και στα εκατοντάδες άλλα ακάθαρτα και άσχημα αισθήματα που δεν μπορώ να αναφέρω. Στις αμαρτίες ενάντια στη θρησκεία και την αίρεση, στη βλασφημία και στην ψευδορκία, στις αμαρτίες ενάντια στους συνανθρώπους μας, την απάτη, τα ψέματα και την ψεύτικη μαρτυρία, τις βιαιοπραγίες σε ανθρώπους και περιουσίες, τις αδικίες στα δικαστήρια, και τις αμέτρητες άλλες δυστυχίες και καταστροφές που πλήττουν τον κόσμο, και παρόλα αυτά ξεφεύγουν από την προσοχή μας.» Augustine of Hippo,  The City of God, Gerald G. Walsh, S. J. trans. (New York: Doubleday & Co., 1958), βιβλίο 22, κεφ. 22, σ. 519.

Το παραπάνω απόσπασμα του Αυγουστίνου μπορεί να βρει εφαρμογή σε πολλές σύγχρονες πόλεις σήμερα, παρότι γράφτηκε πριν από 150 χρόνια. Λίγα πράγματα έχουν αλλάξει από τότε, και γι’ αυτό οι άνθρωποι αναζητούν τρόπο διαφυγής. Παρόλα αυτά, όσο σκληρή κι αν είναι η κατάστασή μας τώρα, το μέλλον είναι λαμπρό επειδή ο Θεός μέσω της ζωής, του θανάτου, της ανάστασης και της αρχιερατικής διακονίας του Ιησού Χριστού – εκπλήρωσε απόλυτα την υπόσχεση της διαθήκης που δόθηκε στον Αβραάμ, ότι μέσω του σπέρματός του θα ευλογούνταν όλες οι φυλές της γης.

`ΣΚΕΨΗ: Προσπαθήστε με δικά σας λόγια, να περιγράψετε την άσχημη κατάσταση του κόσμου μας σήμερα. Προσπαθήστε να βρείτε εδάφια της Αγίας Γραφής που αναφέρονται σ’ αυτά που μας υποσχέθηκε ο Θεός διαμέσου του Ιησού Χριστού (Ησ. 25:8, Α’ Κορ. 2:9, Αποκ. 22:2-5). Δείτε αυτές τις υποσχέσεις. Κάντε τις δικές σας. Μόνο έτσι θα μπορέσετε να αντιληφθείτε πραγματικά τον ρόλο της διαθήκης.`