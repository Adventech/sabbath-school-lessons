---
title:  Εενα Μμεγαλο Κκαι Ιισχυρο Εεθνος
date:  28/04/2021
---

Ο Θεός δεν υποσχέθηκε απλά στον Αβραάμ ότι μόνο μέσω αυτού θα ευλογούνταν όλες οι φυλές της γης, αλλά πρόσθεσε ότι θα τον έκανε «έθνος μέγα και δυνατόν» (Γεν. 18:18, δείτε ακόμη Γέν. 12:2, 46:3). Τι σπουδαία υπόσχεση για κάποιον που ήταν παντρεμένος με μία ηλικιωμένη σύζυγο!  Έτσι, όταν ο Αβραάμ δεν είχε κανέναν απόγονο, πόσο μάλλον γιο, ο Θεός του υπόσχεται και τα δύο. Ωστόσο, η υπόσχεση αυτή δεν εκπληρώθηκε πλήρως όσο ο Αβραάμ ζούσε. Ούτε ο Ισαάκ και ο Ιακώβ είδαν την πλήρη εκπλήρωσή της. Ο Θεός επανέλαβε την υπόσχεση στον Ιακώβ και πρόσθεσε πως θα εκπληρωνόταν στην Αίγυπτο (Γέν. 46:3), παρόλο που ο Ιακώβ δεν έζησε για να τη δει. Κάποια στιγμή, φυσικά, η υπόσχεση εκπληρώθηκε.

`Γιατί ο Θεός ήθελε να δημιουργήσει ένα ιδιαίτερο έθνος από το σπέρμα του Αβραάμ; Ήθελε απλώς να δημιουργήσει μια ακόμη χώρα με συγκεκριμένη εθνική προέλευση; Ποιος ήταν ο σκοπός και η αποστολή αυτού του έθνους;  Διαβάστε Έξ. 19:5,6, Ησ. 60:1-3 και Δευτ. 4:6-8 και γράψτε την απάντησή σας. `

Όπως φαίνεται από τα Γραπτά, ο Θεός ήθελε να ελκύσει κοντά Του όλα τα έθνη διαμέσου της μαρτυρίας του Ισραήλ, οι οποίοι θα είχαν την ευλογία Του και θα ήταν ευτυχείς, υγιείς – ένας άγιος λαός. Το έθνος αυτό καλούνταν να δείξει τις ευλογίες που φέρνει η υπακοή στο θέλημα του Δημιουργού. Έτσι, τα πλήθη της γης θα ελκύονταν στη λατρεία του αληθινού Θεού (Ησ. 56:7). Η προσοχή των ανθρώπων θα  στρεφόταν στο Ισραήλ και στον Θεό τους, στο Μεσσία, σε Εκείνον που θα κατοικούσε ανάμεσά τους, στο Σωτήρα του κόσμου.

«Ο λαός Ισραήλ έπρεπε να καταλάβει όλη την περιοχή την οποία ο Θεός τούς υπέδειξε. Εκείνα τα έθνη τα οποία απέρριψαν τη λατρεία και την υπηρεσία προς τον αληθινό Θεό θα απορρίπτονταν.  Αλλά το σχέδιο του Θεού ήταν ο Ισραήλ να αποκαλύψει το χαρακτήρα Του για να ελκυστούν οι άνθρωποι προς Αυτόν. Σ’ όλο τον κόσμο έπρεπε να δοθεί η ευαγγελική πρόσκληση. Μεσ’ από τη διδασκαλία της λειτουργίας των θυσιών ο Χριστός έπρεπε να εξυψωθεί μπροστά στα έθνη, κι όσοι πρόσβλεπαν σ’ Αυτόν, θα ζούσαν.» Ε. Χουάιτ, Λ.Ζ. σ. 226.

`ΣΚΕΨΗ: Βρίσκεται ομοιότητες σ’ αυτά που ο Κύριος ήθελε να κάνει μέσω του λαού Ισραήλ και σ’ αυτά που θέλει να κάνει μέσω της εκκλησίας; Εάν ναι, ποιες είναι αυτές;  Διαβάστε Α’ Πέτρ. 2:9.`