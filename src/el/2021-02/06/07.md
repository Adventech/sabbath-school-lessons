---
title:  Ππεραιτέρω Μμελέτη
date:  07/05/2021
---

Διαβάστε Ε. Χουάιτ, Π.Β. σ. 1-8, 253-260, 487-500.

«Ο Θεός δεν κάνει καμιά εθνική, φυλετική ή κοινωνική διάκριση. Αυτός είναι ο Πλάστης ολόκληρης της ανθρωπότητας. Ξεκινώντας από τη δημιουργία, όλοι οι άνθρωποι κατάγονται από την ίδια οικογένεια, και με την απολύτρωση λογίζονται πάλι ένα. Ο Χριστός ήρθε για να γκρεμίσει κάθε μεσότοιχο φραγμού, να ανοίξει διάπλατα κάθε διαμέρισμα στις αυλές του ναού, ώστε ο καθένας να μπορεί να πλησιάζει στο Θεό. Η αγάπη Του είναι τόσο πλατιά, τόσο βαθιά και τόσο περιεκτική που εισχωρεί παντού. Αποσπά από την επιρροή του Σατανά αυτούς που παρασύρθηκαν από τις απάτες του, και τους τοποθετεί σε προσιτή απόσταση από το θρόνο του Θεού, το θρόνο που περιβάλλεται από το τόξο της υπόσχεσης. Εν Χριστώ δεν είναι Ιουδαίος ή Έλληνας, δούλος ή ελεύθερος.» Ε. Χουάιτ, Π.Β. σ. 255.

Διαβάστε Α’ Πέτρ. 2:9,10 και δείτε τους τέσσερις τίτλους που ο Πέτρος αποδίδει στην εκκλησία. Οι περισσότεροι από αυτούς βρίσκονται σε εδάφια της Παλαιάς Διαθήκης τα οποία αναφέρονται στο λαό Ισραήλ: Έξ. 19:6 και Ησ.43:20. Τι έμφαση δίνει ο κάθε τίτλος στη σχέση μεταξύ της εκκλησίας και του Θεού; (Για παράδειγμα το «έθνος εκλεκτό» τονίζει το γεγονός ότι ο Θεός επέλεξε την εκκλησία και έχει έναν συγκεκριμένο σκοπό γι’ αυτήν.)

**Ερωτήσεις για συζήτηση**

`1.	 Στο αρχαίο Ισραήλ οι ιερείς έκαναν θυσίες ζώων που προεικόνιζαν τον Μεσσία. Ως μέλη βασιλικού ιερατείου, τι είδους «θυσίες» καλούμαστε να κάνουμε;`

`2.	 Ο Θεός ξεχώρισε το Ισραήλ για να είναι ένα άγιο έθνος. Επίσης, έπρεπε να μοιραστούν τις αλήθειες της σωτηρίας με τον κόσμο. Το ίδιο ισχύει και για την εκκλησία σήμερα. Πώς είναι δυνατόν να ξεχωρίζουμε από τον κόσμο και την ίδια στιγμή να κηρύττουμε το ευαγγέλιο μέσα στον κόσμο; Πώς η εμπειρία του Ισραήλ και το παράδειγμα του Ιησού μας βοηθάνε να απαντήσουμε αυτήν την ερώτηση;`

`3.	 Ο Θεός πάντα είχε ένα πιστό υπόλοιπο. Θυμηθείτε τον Ηλία και το υπόλοιπο που υπήρχε στην εποχή του (Α’ Βασ. 19:ιδιαίτερα το εδ. 18). Γιατί συνήθως είναι ευκολότερο να έχεις μια αληθινή σχέση με τον Θεό όταν βρίσκεσαι μεταξύ κοσμικών παρά όταν είσαι ανάμεσα στα μέλη της εκκλησίας σου που παρεκκλίνουν;`

**Περίληψη**: Ο πραγματικός Ισραήλ του Θεού (τόσο πριν όσο και μετά τον Σταυρό) είναι ο Ισραήλ της πίστης, άνθρωποι που έχουν μία πνευματική σχέση διαθήκης μαζί Του. Είναι οι αντιπρόσωποί Του και μεταφέρουν στον κόσμο το ευαγγέλιο της σώζουσας χάρης Του.