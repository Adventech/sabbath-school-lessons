---
title:  Ττο Υυπολοιπο
date:  05/05/2021
---

**Παρά τον επαναλαμβανόμενο κύκλο αποστασίας του Ισραήλ, την Θεϊκή κρίση και την μετάνοια, τι ελπίδα βρίσκουμε σ’ αυτά τα εδάφια;**

`Ησ. 4:3`

`Μιχ. 4:6,7`

`Σοφ. 3:12,13`

Παρότι το σχέδιο του Θεού για τον αρχαίο Ισραήλ αμαυρώθηκε από την ανυπακοή, δεν είχε εντελώς ματαιωθεί. Ανάμεσα στα ζιζάνια, εξακολουθούσαν να ανθίζουν κάποια λουλούδια. Πολλοί προφήτες της Παλαιάς Διαθήκης μιλούν γι’ αυτό το πιστό υπόλοιπο που ο Ίδιος ο Θεός θα συλλέξει σαν ένα όμορφο μπουκέτο.

Ο σκοπός του Θεού για τη δημιουργία και τη διατήρηση ενός πιστού υπόλοιπου ήταν ο ίδιος με αυτόν που αφορούσε όλο το Ισραήλ – να τους χρησιμοποιήσει δηλαδή για να διακηρύξουν την δόξα Του ανάμεσα στα έθνη (βλ. Ησ. 66:19). Έτσι, και άλλοι θα ενώνονταν με τους πιστούς για να προσκυνήσουν, «τον Βασιλέα• τον Κύριον των δυνάμεων» (Ζαχ. 14:16). Συνεπώς, όσο και να χειροτέρευαν τα πράγματα, ο Θεός πάντα είχε πιστούς, οι οποίοι παρά την αποστασία του εκλεκτού λαού, εξακολουθούσαν να είναι πιστοί στην αποστολή και στην εκλογή τους (Β’ Πέτρ. 1:10). Εν ολίγοις, παρά την συνολική αποτυχία του έθνους, υπήρχαν και εκείνοι που προσπαθούσαν να τηρήσουν, όσο καλύτερα μπορούσαν, το μέρος τους ως προς τη διαθήκη (δείτε για παράδειγμα, Α’ Βασ. 19:14-18). Και παρότι υπέφεραν μαζί με όλο το έθνος (όπως για παράδειγμα με την εξορία από τη γη), είχαν την τελική και απόλυτη υπόσχεση της διαθήκης, την αιώνια ζωή.

`Διαβάστε Ιωάν. 10:27,28. Τι λέει εδώ ο Ιησούς; Εφαρμόστε τα λόγια και τις υποσχέσεις Του στην περίπτωση της αποστασίας του αρχαίου Ισραήλ. Πώς μας βοηθάνε να εξηγήσουμε την ύπαρξη ενός πιστού υπόλοιπου;`

Πριν από μερικά χρόνια μια νεαρή γυναίκα άφησε εντελώς τη Χριστιανική της πίστη, επειδή είχε απογοητευτεί με την αμαρτία, την αποστασία, και την υποκρισία που έβλεπε στην τοπική της εκκλησία. «Αυτοί οι άνθρωποι δεν ήταν πραγματικοί Χριστιανοί», είπε για να δικαιολογηθεί που τα παράτησε όλα.  Με βάση το σημερινό μάθημα, γιατί αυτή η δικαιολογία δεν ισχύει;