---
title:  Σσυμφωνια Γγια Γγη
date:  03/05/2021
---

Γένεση 35:12

Η υπόσχεση πως ο Θεός θα έδινε γη στο λαό Ισραήλ, δόθηκε για πρώτη φορά στον Αβραάμ και στη συνέχεια επαναλαμβάνεται στον Ισαάκ και στον Ιακώβ. Επίσης, ο Ιωσήφ επαναλαμβάνει την υπόσχεση λίγο πριν πεθάνει. (Γέν. 50:24). Ο Θεός, ωστόσο, είχε προειδοποιήσει τον Αβραάμ πως «τετρακόσια χρόνια» θα περνούσαν προτού οι απόγονοι του Αβραάμ κατακτούσαν τη γη (Γέν. 15:13,16). Η εκπλήρωση της υπόσχεσης ξεκίνησε στις μέρες του Μωυσή και του Ιησού του Ναυή. Ο Μωυσής επανέλαβε τη Θεϊκή εντολή: «Ιδού, εγώ παρέδωκα έμπροσθέν σας την γήν• εισέλθετε και κυριεύσατε την γην» (Δευτ. 1:8).

`Διαβάστε Δευτ. 28:1,15. Τι βλέπουμε σ’ αυτά τα εδάφια; Εν ολίγοις, η γη που θα τους δινόταν αποτελούσε μέρος της διαθήκης. Μία διαθήκη, όμως, έχει και τις αντίστοιχες υποχρεώσεις. Ποιες ήταν οι υποχρεώσεις του λαού Ισραήλ;`

Στο πρώτο μέρος στο Δευτερονόμιο 28:έχουμε τις ευλογίες που θα λάμβανε ο Ισραήλ εάν ακολουθούσε το θέλημα του Θεού. Στο δεύτερο μέρος διαβάζουμε τις κατάρες που θα έπεφταν εάν δεν υπάκουαν στον Θεό. «Οι κατάρες αυτές ήταν σε έναν μεγάλο βαθμό, τα κακά αποτελέσματα της αμαρτίας. ‘‘διότι ο σπείρων εις την σάρκα εαυτού θέλει θερίσει εκ της σαρκός φθοράν’’ (Γαλ. 6:8). Όπως το νερό, που κυλάει μόνο του και δεν θα σταματήσει να τρέχει μέχρι να γεμίσει το δοχείο, όπως το ρολόι δεν θα σταματήσει να κτυπάει μέχρι να χαλάσει, όπως ένα δέντρο αναπτύσσεται μέχρι να κάνει τον καρπό του, έτσι και η αμαρτία, φτάνει ως ένα σημείο, διανύει μια πορεία, κάνει καρπό και ‘‘το τέλος εκείνων είναι θάνατος’’» (Ρωμ. 6:21).» The Pulpit Commentary: Deuteronomy, H. D. M. Spence and Joseph S. Exell, eds. (Peabody, MA: Hendrickson Publishers, 1890), τομ. 3, σ. 439.

Παρά τις υποσχέσεις που δόθηκαν για γη, οι υποσχέσεις αυτές ήταν υπό όρους. Αποτελούσαν μέρος μίας διαθήκης. Ο Ισραήλ έπρεπε να εκπληρώσει το δικό του μέρος της συμφωνίας, διαφορετικά οι υποσχέσεις δεν θα ίσχυαν. Ο Κύριος το ξεκαθάρισε περισσότερο από μια φορά, πως εάν δεν έκαναν το θέλημά Του, θα έχαναν τη γη τους. Διαβάστε Λευιτ. 26:27-33. Πόσο πιο σαφή θα μπορούσαν να είναι τα λόγια του Κυρίου;

`ΣΚΕΨΗ: Ως Χριστιανοί ανυπομονούμε να βιώσουμε την υπόσχεση για Νέο Ουρανό και Νέα Γη. Είναι μια υπόσχεση ανάλογη με αυτή που δόθηκε στους Εβραίους. Η διαφορά όμως είναι πως εάν φτάσουμε εκεί, δεν θα κινδυνεύσουμε ποτέ να την χάσουμε ξανά (Δαν. 7:18). Την ίδια στιγμή, υπάρχουν κάποιες προϋποθέσεις για να φτάσουμε εκεί. Πώς κατανοείτε αυτές τις προϋποθέσεις, ιδιαίτερα στα πλαίσια της σωτηρίας μόνο μέσω πίστης;`