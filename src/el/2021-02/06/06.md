---
title:  Ππνευματικος Ιισραηλ
date:  06/05/2021
---

Όποια κι αν ήταν τα λάθη και οι αποτυχίες του αρχαίου Ισραήλ, ο Κύριος δεν εγκατέλειψε το σχέδιο για τη δημιουργία πιστών που θα Τον υπηρετούσαν. Για την ακρίβεια, η Παλαιά Διαθήκη προσβλέπει στη στιγμή που ο Κύριος θα δημιουργούσε τον πνευματικό Ισραήλ, ένα σώμα πιστών αποτελούμενο από Ιουδαίους και Εθνικούς που θα κήρυτταν το ευαγγέλιο στον κόσμο. Και έτσι φθάνουμε στην πρώτη εκκλησία.

`Διαβάστε Γαλ. 3:26-29. Σε ποια υπόσχεση αναφέρεται ο Παύλος στο εδ. 29; Ποιο σημαντικό στοιχείο καθιστά κάποιον κληρονόμο αυτών των υποσχέσεων; (Γαλ. 3:26). Γιατί ο Παύλος καταρρίπτει κάθε φυλετική, εθνική και κοινωνική διαφορά; Τι σημαίνει να είμαστε «εν Χριστώ»; Διαβάστε Ρωμ. 4:16,17. Πώς αυτά τα εδάφια μας βοηθάνε να καταλάβουμε τα λόγια του Παύλου στη Γαλ. 3:26-29;`

Ως υιός του Αβραάμ, ο Χριστός έγινε, υπό μία έννοια, κληρονόμος των υποσχέσεων της διαθήκης. Με την βάπτιση αποκτάμε συγγένεια με τον Χριστό και μέσω Αυτού έχουμε το δικαίωμα να συμμετέχουμε στις υποσχέσεις που δόθηκαν στον Αβραάμ. Επομένως, ό,τι υποσχέθηκε ο Θεός στον Αβραάμ βρίσκεται στον Χριστό, και οι υποσχέσεις γίνονται δικές μας, όχι λόγω της εθνικότητας, της φυλής ή του γένους, αλλά διαμέσου της χάρης που ο Θεός μάς δίνει μέσω της πίστης.

«Το δώρο αυτό στον Αβραάμ και στο σπέρμα του συμπεριλάμβανε όχι μόνο τη γη Χαναάν, αλλά ολόκληρη τη γη. Όπως αναφέρει ο απόστολος, ‘‘η επαγγελία προς τον Αβραάμ ή προς το σπέρμα αυτού, ότι έμελλε να ήναι κληρονόμος του κόσμου, δεν έγεινε διά του νόμου, αλλά διά της δικαιοσύνης της εκ πίστεως’’ (Ρωμ. 4/δ΄13). Και η Γραφή σαφώς διδάσκει ότι οι υποσχέσεις που δόθηκαν στον Αβραάμ, μέλλουν να εκπληρωθούν μέσο του Χριστού» Ε. Χουάιτ, Π.Π. σ. 146,147.

Η υπόσχεση αυτή θα εκπληρωθεί όταν οι άγιοι θα κατοικήσουν στη νέα γη, εις τους αιώνες των αιώνων με τον Χριστό (Δαν. 7:27).