---
title:  «Ππαρα Ππαντας Ττους Λλαους…»
date:  02/05/2021
---

Στο Δευτ. 7:6 αναμφίβολα ο Κύριος επέλεξε τους Εβραίους για να είναι οι εκλεκτοί εκπρόσωποί Του εδώ στη γη. Ο όρος segullah που μεταφράζεται ως «εκλεκτός» στο παραπάνω εδάφιο, έχει και την έννοια της «πολύτιμης περιουσίας» ή του «ιδιαίτερου θησαυρού». Το σημείο που αξίζει να θυμόμαστε είναι ότι αυτή η επιλογή ήταν ενέργεια του Θεού, μια έκφραση της χάρης Του. Οι άνθρωποι αυτοί δεν είχαν τίποτα που να τους κάνει να αξίζουν αυτή τη χάρη. Δεν μπορούσε να υπάρξει κάτι, επειδή η χάρη δίνεται σε κάποιον που δεν το αξίζει.

`Διαβάστε Ιεζ. 16:8. Πώς αυτό το εδάφιο μας βοηθάει να εξηγήσουμε την επιλογή του Ισραήλ από τον Κύριο;`

«Γιατί ο Κύριος επέλεξε τον Ισραήλ; Είναι κάτι το ανεξιχνίαστο. Επρόκειτο για μία μικρή ομάδα ανθρώπων, χωρίς κάποιο σπουδαίο πολιτισμό ή κύρος. Δεν είχαν ιδιαίτερα προσόντα που να δικαιολογούν αυτήν την επιλογή. Η επιλογή ήταν καθαρά πράξη του Θεού.  Η μοναδική αιτία γι’ αυτήν την πράξη βρίσκεται στο μυστήριο της Θεϊκής αγάπης. Το γεγονός είναι ότι ο Θεός αγαπούσε τον λαό Ισραήλ και τον επέλεξε, τιμώντας, έτσι, την υπόσχεση που έδωσε στους πατέρες… Ο λαός επιλέχτηκε λόγω της αγάπης του Ιεχωβά προς αυτόν. Τον απελευθέρωσε από τη δουλεία της Αιγύπτου δείχνοντας τη δύναμή Του. Για να συνειδητοποιήσει μέσα από αυτά τα γεγονότα πως ήταν άγιος λαός και ιδιαίτερα πολύτιμος. Κάθε τάση λοιπόν από μέρους τους, να υποταχθούν στην προηγούμενη κατάσταση της αμαρτίας, ήταν απολύτως κατακριτέα.» J. A. Thompson, Deuteronomy (London: Inter-Varsity Press, 1974), σ. 130,131.

Σύμφωνα με το Θεϊκό σχέδιο, οι Ισραηλίτες έπρεπε να είναι έθνος βασιλικό και ιερατικό. Σε έναν κακό κόσμο, καλούνταν να είναι ηθικοί και πνευματικοί βασιλείς, ώστε να υπερισχύσουν πάνω στο βασίλειο της αμαρτίας (Αποκ. 20/κ΄6).  Ως ιερείς, καλούνταν να πλησιάσουν τον Κύριο μέσω της προσευχής, της δοξολογίας και της θυσίας. Ως μεσολαβητές μεταξύ του Θεού και των ειδωλολατρών, έπρεπε να υπηρετούν ως καθοδηγητές, κήρυκες, και προφήτες, και να είναι παράδειγμα της άγιας ζωής – να δείξουν την αληθινή θρησκεία του ουρανού.

`ΣΚΕΨΗ: Προσέξτε τη φράση, «παρά πάντας τους λαούς τους επί του προσώπου της γης».  Με βάση όλα όσα διαβάζουμε στο λόγο για την αρετή της ταπεινοφροσύνης και τον κίνδυνο της περηφάνιας, ποια πιστεύετε ότι είναι η σημασία αυτού του εδαφίου; Με ποιον τρόπο καλούμαστε να είμαστε «πάνω» από όλους τους ανθρώπους; Πρέπει να εφαρμόσουμε αυτήν την ιδέα και σε μας, ως εκκλησία; Εάν ναι, πώς;`