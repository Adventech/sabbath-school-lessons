---
title:  Οο Λλαος Ιισραηλ Κκαι Ηη Δδιαθηκη
date:  04/05/2021
---

Δείτε Ιερ. 11:8. Ο Κύριος λέει ότι θα «φέρει επ' αυτούς πάντας τους λόγους της διαθήκης ταύτης». Ωστόσο, δεν αναφέρεται σε κάτι καλό. Τις περισσότερες φορές νομίζουμε πως η διαθήκη μάς προσφέρει κάτι καλό, υπάρχει όμως και η άλλη πλευρά του νομίσματος. Αυτή η αρχή φαίνεται ιδιαίτερα με τον Νώε. Ο Θεός πρόσφερε στον Νώε κάτι υπέροχο – τον έσωσε από την καταστροφή, αλλά ο Νώε έπρεπε να υπακούσει για να λάβει τις ευλογίες της χάρης του Θεού. Εάν δεν το έκανε, θα ερχόταν αντιμέτωπος με την άλλη πλευρά της διαθήκης.

`Συγκρίνετε το παραπάνω εδάφιο με τη Γέν. 6:5 όσον αφορά τον προκατακλυσμιαίο κόσμο. Ποιοι είναι οι παραλληλισμοί; Τι μας λένε αυτά τα εδάφια για το πόσο σημαντικό είναι για μας να ελέγχουμε τις σκέψεις μας;`

Δυστυχώς η ιστορία του αρχαίου Ισραήλ ήταν κατά κύριο λόγο ένα επαναλαμβανόμενο μοτίβο αποστασίας, που ακολουθούνταν από Θεϊκές κρίσεις, μετάνοια και μία περίοδο υπακοής. Μόνο για ένα σύντομο διάστημα, υπό την κυριαρχία του Δαβίδ και του Σολομώντα, ο Ισραήλ είχε στην κατοχή του όλη τη γη που τους είχε υποσχεθεί.

Δείτε τα παρακάτω εδάφια από τον Ιερεμία σε σχέση με την αποστασία του Ισραήλ. «Λέγουσιν, Εάν τις αποβάλη την γυναίκα αυτού και αναχωρήση από αυτού και γείνη άλλου ανδρός, θέλει επιστρέψει πάλιν εκείνος προς αυτήν; η γη εκείνη δεν θέλει όλως μιανθή; συ επόρνευσας μεν μετά πολλών εραστών• επίστρεψον δε πάλιν προς εμέ, λέγει Κύριος… Βεβαίως καθώς γυνή αθετεί εις τον άνδρα αυτής, ούτως ηθετήσατε εις εμέ, οίκος Ισραήλ, λέγει Κύριος.» (Ιερ. 3:1,20).

Και εδώ ερχόμαστε σε ένα σημείο που θίξαμε λίγο νωρίτερα: η διαθήκη που θέλει ο Θεός να έχει μαζί μας δεν είναι μια ψυχρή νομική συμφωνία ανάμεσα σε επιχειρηματίες που θέλουν τον καλύτερο διακανονισμό για τον εαυτό τους. Η σχέση της διαθήκης είναι μια δέσμευση, τόσο σοβαρή και ιερή όπως ο γάμος, γι’ αυτό και ο Κύριος χρησιμοποιεί τη συγκεκριμένη αναλογία. Το θέμα είναι ότι η αποστασία του Ισραήλ δεν οφείλονταν στην ανυπακοή τους αλλά είχε να κάνει με την κακή προσωπική σχέση με τον Κύριο, η οποία οδήγησε στην ανυπακοή και έφερε πάνω τους τις επιπτώσεις.

`ΣΚΕΨΗ: Γιατί το σημείο της προσωπικής σχέσης είναι τόσο σημαντικό για τη Χριστιανική ζωή; Γιατί, όταν η σχέση μας με τον Θεό δεν είναι αυτή που θα έπρεπε, είμαστε επιρρεπείς στην αμαρτία και στην ανυπακοή; Τι θα απαντούσατε αν κάποιος σας ρωτούσε, «Πώς μπορώ να αποκτήσω μια σχέση αγάπης με τον Θεό;»`