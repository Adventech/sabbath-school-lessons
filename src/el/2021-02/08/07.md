---
title:  Ππεραιτέρω Μμελέτη
date:  21/05/2021
---

Διαβάστε Ε. Χουάιτ, Π.Π. σ. 343-354, Ζ.Χ. σ. 576-579.

Πώς η περικοπή στο Ματθ. 22:34-40 μας βοηθάει να καταλάβουμε (1) τη θέση και τη σημασία του νόμου του Θεού στη διαθήκη και (2) το ότι η έννοια της διαθήκης είναι συνώνυμη με τη διαθήκη της σχέσης;

«Πρέπει πρώτα στην καρδιά να υπάρξει αγάπη για να μπορέσει ο άνθρωπος, με τη δύναμη και τη χάρη του Χριστού να υπακούσει στον νόμο του Θεού (Ρωμ. 8:3,4). Η υπακοή χωρίς την αγάπη είναι αδύνατη και δεν έχει καμία αξία. Εκεί όμως που υπάρχει αγάπη, ο άνθρωπος αυτόματα θα εναρμονίσει τη ζωή του με το θέλημα του Θεού, όπως αυτό εκφράζεται στις εντολές Του.» The SDA Bible Commentary, vol. 5, σ. 484

«Με τις εντολές του αγίου νόμου Του, ο Θεός έθεσε τον τέλειο κανόνα της ζωής και ανακοίνωσε ότι μέχρι τα τέλη των αιώνων, ο νόμος αυτός, αναλλοίωτος κατά γιώτα και κεραία, πρόκειται να απαιτεί την υπακοή των ανθρώπινων υπάρξεων στις αξιώσεις του. Ο Χριστός ήρθε για να μεγαλύνει το νόμο και να τον καταστήσει έντιμο. Υπέδειξε ότι ο νόμος αυτός βασίζεται επάνω στην πλατιά βάση της αγάπης για το Θεό και της αγάπης για τον άνθρωπο και ότι η υπακοή στα εντάλματά του αποτελεί ολοκληρωμένο το καθήκον του ανθρώπου. Με τη δική του ζωή έδωσε το παράδειγμα της υπακοής στο νόμο του Θεού. Στην επί τους όρους ομιλία, απέδειξε ότι οι απαιτήσεις του νόμου επεκτείνονται πιο μακριά ακόμη από τις εξωτερικευμένες πράξεις και τελούν σε πλήρη γνώση των σκέψεων και των προθέσεων της καρδιάς.» Ε.Χουάιτ, Π.Α., σ.446.

**Ερωτήσεις για συζήτηση**

`1.	 Γιατί η αγάπη ελκύει πιο δυνατά τους ανθρώπους στον Θεό από ότι ο φόβος;`

`2.	 Γιατί η εντολή, «Θέλεις αγαπά Κύριον τον Θεόν σου εξ όλης της καρδίας σου και εξ όλης της ψυχής σου και εξ όλης της διανοίας σου» (Ματθ. 22:37) είναι η πρώτη και η μεγαλύτερη των εντολών;`

`3.	 Η Simone Weil έγραψε κάποτε, «Η τάξη είναι η ύψιστη ανάγκη.» (Quoted in Russell Kirk, The Roots of American Order [Washington, D.C.: Regnery Gateway, 1992], σ. 3). Πώς κατανοείτε τα λόγια της στα πλαίσια του μαθήματός μας, ιδιαίτερα όσον αφορά τον νόμο;`

**Περίληψη**: Ο νόμος του Θεού ήταν ένα αναπόσπαστο κομμάτι της διαθήκης. Κι όμως, ήταν μια διαθήκη χάρης. Παρόλα, αυτά η  χάρη δεν ακυρώνει την ανάγκη για νόμο. Απεναντίας, ο νόμος είναι το μέσο με το οποίο η χάρη εκδηλώνεται και εκφράζεται στη ζωή εκείνων που την δέχονται.