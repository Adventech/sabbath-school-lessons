---
title:  Ααν…
date:  20/05/2021
---

**Δείτε τα παρακάτω εδάφια. Τι κοινό σημείο έχουν, και τι μας διδάσκουν για τη φύση της διαθήκης;**

`Γέν. 18:19`

`Γέν. 26:4,5`

`Έξ. 19:5`

`Λευιτ. 26:3`

Ο Θεός αναγνωρίζει την πιστή υπακοή του Αβραάμ προς «τα προστάγματά μου, τας εντολάς μου, τα διατάγματά μου και τους νόμους μου» (Γέν. 26:5). Όπως φαίνεται ακριβώς αυτό τον τρόπο ζωής περίμενε ο Θεός από τον άνθρωπο και συνέταιρό Του στη διαθήκη. Από την διαθήκη στο Σινά είναι ξεκάθαρο πως η υπακοή είναι βασική προϋπόθεση της διαθήκης. Στην Έξ. 19:5 αναφέρεται, «εάν τωόντι υπακούσητε…» Η υπό όρους πλευρά της διαθήκης είναι αδιαμφισβήτητη. Παρότι δίνεται μέσω της χάρης και δεν μπορούν να την κερδίσουν γιατί είναι δώρο, οι υποσχέσεις της διαθήκης δεν έρχονται χωρίς όρους. Οι άνθρωποι είχαν την επιλογή να απορρίψουν το δώρο, να αρνηθούν τη χάρη και να αφήσουν τις υποσχέσεις. Η διαθήκη, όπως και η σωτηρία, ποτέ δεν καταργεί την ελευθερία της επιλογής. Ο Κύριος δεν εξαναγκάζει τους ανθρώπους να έρθουν σε μια σωτήρια σχέση μαζί Του, δεν τους επιβάλλει τη διαθήκη. Την προσφέρει δωρεάν σε όλους και όλοι καλούνται να την δεχτούν. Εφόσον το κάνουν, θα έχουν και κάποιες υποχρεώσεις, όχι για να κερδίσουν τις ευλογίες της διαθήκης, αλλά ως μια έκφραση της αποδοχής των ευλογιών της διαθήκης. Ο Ισραήλ έπρεπε να υπακούσει, όχι για να κερδίσει τις υποσχέσεις, αλλά για να εκπληρωθούν οι υποσχέσεις. Με την υπακοή του ο λαός έδειχνε πώς είναι να είσαι ευλογημένος από τον Κύριο. Με την υπακοή δεν κερδίζουμε τις ευλογίες, αλλά δημιουργείται το περιβάλλον όπου η ευλογία της πίστης μπορεί να εκδηλωθεί.

`ΣΚΕΨΗ: Διαβάστε Δευτ. 5:33. Λέει ο Κύριος σε αυτό το εδάφιο πως με την υπακοή θα κερδίσουν τις ευλογίες, πως είναι κάτι που τους το χρωστάει; Ή μήπως λέει: Εάν υπακούσετε, ως αποτέλεσμα θα έχετε ευλογίες, επειδή με την υπακοή σας μου δίνετε την ευκαιρία να σας ευλογήσω; Πού διαφέρουν αυτές οι δύο απόψεις;`