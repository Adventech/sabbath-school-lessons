---
title:  Δδεσμα Ππου Δδενουν
date:  17/05/2021
---

Όσο και να τονίζουμε ότι η διαθήκη είναι διαθήκη χάρης, αυτό είναι το αποτέλεσμα της εύνοιας που δείχνει ο Θεός σε εκείνους που ξεκινούν μια σωτήρια σχέση μαζί Του, και η χάρη δεν μας δίνει σε καμία περίπτωση την άδεια για παρακοή. Απεναντίας, η διαθήκη και ο νόμος είναι δύο αναπόσπαστα κομμάτια.

`Δείτε Δευτ. 4:13. Πόσο στενά συνδέεται η διαθήκη με τον νόμο; Πώς φαίνεται ο καίριος ρόλος του νόμου στη διαθήκη;`

Αναλογιζόμενοι τι είναι η διαθήκη, είναι λογικό το ότι ο νόμος είναι αναπόσπαστο κομμάτι της. Εάν δούμε τη διαθήκη, ως μια σχέση, τότε είναι απαραίτητη η ύπαρξη κάποιων κανόνων και ορίων. Πόσο θα κρατούσε ένας γάμος, μια φιλία, ή μια επαγγελματική συνεργασία, εάν δεν υπήρχαν κανόνες ή όρια που είχαν συγκεκριμένα τεθεί και ειπωθεί; Ο σύζυγος αποφασίζει να αποκτήσει ερωμένη, ο φίλος να βοηθήσει τον εαυτό του εις βάρους του άλλου, ή ο συνέταιρος να φέρει κάποιον στην δουλειά, χωρίς να ρωτήσει τον συνέταιρό του. Αυτές οι ενέργειες παραβιάζουν τους νόμους, τους κανόνες και τις αρχές. Πόσο θα κρατήσουν οι παραπάνω σχέσεις κάτω από αυτές τις παράνομες συνθήκες; Γι’ αυτό πρέπει να υπάρχουν όρια, διαχωριστικές γραμμές και κανόνες. Μόνο έτσι μια σχέση μπορεί να διατηρηθεί. Για την ακρίβεια, διάφορες εκφράσεις όπως νόμος (Ψαλμ. 78:10), διατάγματα (Ψαλμ. 50:16), μαρτύρια (Ψαλμ. 103:18), εντολές (Ψαλμ. 103:18), και ο λόγος του Κυρίου (Δευτ. 33:9) βρίσκονται παράλληλα, ή έχουν στενή σχέση, αν όχι την ίδια έννοια, με τον όρο διαθήκη. Αποδεδειγμένα, οι λόγοι της διαθήκης αυτής (Ιερ. 11:3,6,8) είναι τα λόγια του νόμου, των διαταγμάτων, των μαρτυρίων και των εντολών του Θεού.

Η διαθήκη του Θεού με τον λαό Ισραήλ είχε διάφορες απαιτήσεις, σημαντικές για τη διατήρηση αυτής της ιδιαίτερης σχέσης που ήθελε να έχει με τον λαό Του. Και σήμερα παραμένει ακριβώς ίδια.

`ΣΚΕΨΗ: Σκεφτείτε κάποιον με τον οποίο έχετε στενή σχέση. Τι θα γινόταν αυτή η σχέση εάν δεν νιώθατε δεσμευμένοι με κανόνες ή νόμους, αλλά πιστεύατε ότι είχατε την απόλυτη ελευθερία να κάνετε ό,τι θέλετε; Ακόμα κι αν λέτε πως αγαπάτε αυτό το πρόσωπο, γιατί εξακολουθεί να είναι απαραίτητη η ύπαρξη κανόνων; Συζητήστε το.`