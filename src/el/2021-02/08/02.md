---
title:  Ηη Εεκλογη Ττου Ιισραηλ
date:  16/05/2021
---

Δευτ. 7:7

Η εβραϊκή παράδοση υποστηρίζει πως ο Θεός έκανε διαθήκη με το Ισραήλ επειδή τα άλλα έθνη την απέρριψαν. Αν και δεν υπάρχει κάποια Βιβλική βάση γι’ αυτήν την άποψη, μας βοηθάει να δούμε ότι όποιος κι αν ήταν ο λόγος που ο Κύριος επέλεξε το Εβραϊκό έθνος, δεν το έκανε επειδή άξιζαν να λάβουν την τιμή και τα προνόμια που τους έδωσε. Δεν είχαν καμία αρετή που θα τους έκανε να αξίζουν την αγάπη του Θεού και θα αιτιολογούσε την εκλογή Του. Ήταν λίγοι σε αριθμό, μια ομάδα υποδουλωμένων φυλών, πολιτικά και στρατιωτικά αδύναμοι. Επιπλέον, ως προς τον πολιτισμό και τη θρησκεία, ήταν σύμμικτο πλήθος, αδιάφοροι, και δεν ασκούσαν κάποια επιρροή. Η βασική αιτία για την εκλογή του Ισραήλ βρίσκεται στο μυστήριο της αγάπης και της χάρης του Θεού.

**Την ίδια στιγμή, πρέπει να είμαστε προσεκτικοί καθώς εξετάζουμε το θέμα της εκλογής, επειδή κρύβει παγίδες και υπάρχει κίνδυνος θεολογικών παρανοήσεων. Για ποιον λόγο ο Θεός εξέλεξε το Ισραήλ; Μήπως για να τους λυτρώσει ενώ αυτόματα οι άλλοι εκλέχτηκαν να απορριφθούν και να χαθούν; Ή μήπως εκλέχθηκαν για να γίνουν το μέσο που θα έδινε στον κόσμο αυτό που τους προσφέρθηκε; Πώς τα παρακάτω εδάφια μας βοηθάνε να δούμε τις απαντήσεις σ’ αυτές τις ερωτήσεις;**

`Έξ. 19:6`

`Ησ. 56:7`

`Εβρ. 2:9`

Ως Αντβεντιστές της Εβδόμης Ημέρας μας αρέσει να βλέπουμε τον εαυτό μας ως το σύγχρονο Ισραήλ, που κληθήκαμε από τον Κύριο, όχι για να είμαστε οι μόνοι που θα σωθούμε, αλλά για να διακηρύξουμε το μήνυμα της λύτρωσης στον κόσμο, στα πλαίσια της τριπλής αγγελίας. Εν ολίγοις, πιστεύουμε ότι έχουμε ένα μήνυμα που κανείς άλλος δεν έχει. Αυτή ήταν βασικά η κατάσταση και με το αρχαίο Ισραήλ. Σκοπός της εκλογής του Εβραϊκού έθνους δεν ήταν για αποκλειστικότητα, όπου μόνο αυτοί θα απολάμβαναν την υπόσχεση της σωτηρίας και της λύτρωσης. Απεναντίας, εφόσον πιστεύουμε ότι ο Χριστός πέθανε για όλους τους ανθρώπους (Εβρ. 2:9), τότε η λύτρωση που προσφέρει ο Κύριος στο Ισραήλ προσφέρεται και σ’ όλον τον κόσμο. Ο Ισραήλ έπρεπε να είναι το μέσο με το οποίο θα γνωστοποιούταν η λύτρωση. Η εκκλησία μας έχει να κάνει ακριβώς το ίδιο έργο.

`ΣΚΕΨΗ: Δείτε τον ρόλο σας στην εκκλησία. Τι μπορείτε να κάνετε για να προάγετε το έργο στο οποίο κληθήκατε; Να θυμάστε πως εάν δεν δραστηριοποιηθείτε, τότε υπό μία έννοια γίνεστε εμπόδιο.`