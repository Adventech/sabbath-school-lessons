---
title:  Ηη Δδιαθηκη Μμε Ττον Μμωυση
date:  07/04/2021
---

**Διαβάστε Έξ. 6:1-8 και στη συνέχεια απαντήστε τις παρακάτω ερωτήσεις**:

`Σε ποια διαθήκη αναφέρεται εδώ ο Θεός; Δείτε Γέν. 12:1-3.`

`Πώς η Έξοδος ήταν η εκπλήρωση, από τη δική Του πλευρά, των υποσχέσεων της διαθήκης;`

`Τι παραλληλισμούς μπορείτε να βρείτε ανάμεσα σ’ αυτά που υποσχέθηκε ο Θεός στον λαό Του και στην υπόσχεση που έδωσε στον Νώε πριν τον Κατακλυσμό;`

Μετά την Έξοδο, ο λαός Ισραήλ έλαβε τη διαθήκη στο Σινά, στα πλαίσια της απελευθέρωσης τους από τη δουλεία (Έξ. 20:2), περιλαμβάνοντας τα τελετουργικά μέσα για την εξιλέωση και τη συγχώρηση της αμαρτίας. Ήταν λοιπόν μία διαθήκη χάρης, της χάρης Του που επεκτεινόταν στον λαό Του.

Η διαθήκη αυτή, από πολλές απόψεις, επαναλάμβανε τα κύρια σημεία της διαθήκης με τον Αβραάμ:

- Η ιδιαίτερη σχέση του Θεού με τον λαό Του (συγκρίνετε Γέν. 17:7,8 με Έξ. 19:5,6).
- Θα γίνονταν ένα σπουδαίο έθνος (συγκρίνετε Γέν. 12:2 με Έξ. 19:6).
- Απαραίτητη η υπακοή (συγκρίνετε Γέν. 17:9-14, 22:16-18 με Έξ. 19:5).

«Προσέξτε τη σειρά: ο Κύριος πρώτα σώζει τον Ισραήλ και στη συνέχεια τους δίνει τον νόμο Του για να τον τηρήσουν. Η ίδια σειρά ισχύει και με το ευαγγέλιο. Ο Χριστός πρώτα μας σώζει από την αμαρτία (δείτε Ιωάν. 1:29, Α’ Κορ. 15:3, Γαλ. 1:4), και στη συνέχεια ο νόμος Του ζει μέσα μας (Γαλ. 2:20, Ρωμ. 4:25, 8:1-3, Α’ Πέτρ. 2:24).» The SDA Bible Commentary, τομ. 1, σ. 602.

`ΣΚΕΨΗ: Διαβάστε Έξ. 6:7. Ποιο σημείο ξεχωρίζει στο πρώτο μέρος όπου ο Κύριος λέει ότι θα είναι ο λαός Του και Αυτός ο Θεός τους; Προσέξτε! Εκείνοι θα είναι κάτι για τον Θεό και ο Θεός θα είναι κάτι γι’ αυτούς. Ο Θεός δεν θέλει, απλώς, να σχετίζεται μαζί τους με έναν ιδιαίτερο τρόπο, αλλά περιμένει και αυτοί να σχετίζονται μαζί Του με έναν ιδιαίτερο τρόπο. Και μαζί μας, δεν θέλει να έχει ο Κύριος την ίδια σχέση σήμερα; Το πρώτο μέρος στην Έξ. 6:7 αντικατοπτρίζει τη σχέση σας με τον Κύριο, ή μήπως ανήκετε στην κατηγορία εκείνων που το όνομά τους είναι, απλώς, γραμμένο στα βιβλία της εκκλησίας; Εάν η απάντησή σας είναι «Ναι» στο πρώτο μέρος της ερώτησης, τότε αιτιολογήστε την απάντησή σας.`