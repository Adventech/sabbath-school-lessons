---
title:  Ππεραιτέρω Μμελέτη
date:  09/04/2021
---

Διαβάστε Ε. Χουάιτ, Π.Π. σ. 109-122, Π.Β. σ. 389-401.

«Ο ζυγός που μας συνδέει με την υπηρεσία είναι ο νόμος του Θεού. Ο μεγάλος νόμος της αγάπης που αποκαλύφθηκε στην Εδέμ, που διακηρύχθηκε στο Σινά και που στη νέα διαθήκη γράφτηκε μέσα στην καρδιά, είναι αυτός που κάνει τον άνθρωπο να εργαστεί σύμφωνα με το θέλημα του Θεού. Αν είχαμε αφεθεί να ακολουθήσουμε τις δικές μας κλίσεις, να πάμε εκεί όπου η θέλησή μας θα μας οδηγούσε, θα παρασυρόμασταν στις τάξεις του Σατανά και θα αποκτούσαμε τα χαρακτηριστικά του… Επιθυμεί να αναλάβουμε υπομονητικά και συνετά τα καθήκοντα της υπηρεσίας. Σαν άνθρωπος, ο ίδιος ο Χριστός, έφερε το ζυγό της υπηρεσίας. Λέγει: ‘‘Χαίρω, Θεέ Μου, να εκτελώ το θέλημά Σου, και ο νόμος Σου είναι εν τω μέσω της καρδίας Μου.’’ ‘‘Διότι κατέβην εκ του ουρανού, ουχί διά να κάμω το θέλημα το Εμόν, αλλά το θέλημα του πέμψαντός Με.’’ (Ψαλμ. 40:8, Ιωάν. 6:38). Η αγάπη Του για το Θεό, ο ζήλος για τη δόξα Του και η αγάπη Του για την αμαρτωλή ανθρωπότητα έφεραν τον Ιησού στη γη για να υποφέρει και για να πεθάνει. Αυτή η δύναμη κυβερνούσε τη ζωή Του. Αυτή την αρχή μας παροτρύνει να ασπασθούμε.» Ε. Χουάιτ, Ζ.Χ. σ. 302,303.

**Ερωτήσεις για συζήτηση**

`1.	 Ήταν οι διαθήκες του Θεού με τον Νώε, τον Αβραάμ, τον Μωυσή και με εμάς, η συνέχεια της διαθήκης Του με τον Αδάμ, ή ήταν κάτι νέο; Συγκρίνετε Γέν. 3:15, 22:18 και Γαλ. 3:8,16.`

`2.	 Γιατί το προσωπικό κομμάτι και αυτό της σχέσης, είναι τόσο σημαντικά για τη διαθήκη; Μπορούμε όπως ξέρουμε να έχουμε μία νομική συμφωνία με κάποιον χωρίς να έχουμε κάποια στενή επαφή. Αυτό ωστόσο δεν είναι κάτι που επιθυμεί ο Κύριος στη διαθήκη Του με τον λαό Του. Γιατί;`

`3.	 Πώς ο γάμος είναι μία καλή αναλογία της διαθήκης; Σε ποια σημεία η αναλογία του γάμου αποτυγχάνει να περιγράψει τη διαθήκη;`

**Περίληψη**: Η είσοδος της αμαρτίας κατέστρεψε τη σχέση που ο Δημιουργός είχε αρχικά εδραιώσει με την ανθρώπινη οικογένεια. Τώρα ο Θεός θέλει να εδραιώσει ξανά την ίδια σχέση αγάπης μέσα από μία διαθήκη. Αυτή η διαθήκη δηλώνει την αφοσιωμένη σχέση μεταξύ του Θεού και εμάς (όπως ο δεσμός ενός γάμου) και τη διευθέτηση της σωτηρίας μας, φέρνοντας μας σε αρμονία με τον Δημιουργό. Ο Ίδιος ο Θεός έχοντας ως κίνητρο την αγάπη Του, ξεκίνησε αυτή τη σχέση διαθήκης. Μέσα από υποσχέσεις και πράξεις ελέους, μας καλεί να ενωθούμε μαζί Του.