---
title:  Ττα Ββασικα Σστοιχεια Ττης Δδιαθηκης
date:  04/04/2021
---

Γένεση 17:2

«Ο εβραϊκός όρος που χρησιμοποιείται για τη ‘‘διαθήκη’’ (εμφανίζεται περίπου 287 φορές στην Παλαιά Διαθήκη) είναι berith. Η προέλευση του όρου δεν είναι ξεκάθαρη, αλλά έχει την έννοια ‘‘κάτι που δένει δύο ομάδες μαζί’’. Έχει χρησιμοποιηθεί φυσικά για να περιγράψει διάφορα είδη ‘‘δεσμών’’, μεταξύ δύο ανθρώπων και μεταξύ Θεού και ανθρώπου. Ο όρος έχει κοινή έννοια όταν οι εμπλεκόμενοι είναι άνθρωποι, και ιδιαίτερη θρησκευτική έννοια όταν η διαθήκη είναι μεταξύ Θεού και ανθρώπου. Η θρησκευτική χρήση του όρου ήταν μία μεταφορά που βασιζόταν στην κοινή χρήση του όρου, με βαθύτερο ωστόσο νόημα.» J. Arthur Thompson, “Covenant (OT),” The International Standard Bible Encyclopedia, revised edition (Grand Rapids, MI: William B. Eerdmans Publishing Company, 1979), τομ. 1, σ. 790.

Όπως με τη συνθήκη του γάμου, η βιβλική διαθήκη ορίζει την σχέση και τους κανόνες. Όσον αφορά τους κανόνες, η βιβλική διαθήκη έχει τα εξής βασικά στοιχεία:

- Ο Θεός βεβαιώνει με όρκο τις υποσχέσεις της διαθήκης (Γαλ. 3:16, Εβρ. 6:13,17)
- Οι υποχρεώσεις της διαθήκης ήταν η υπακοή στο θέλημα του Θεού όπως αυτό εκφράζεται στις Δέκα Εντολές (Δευτ. 4:13).
- Τα μέσα με τα οποία οι υποχρεώσεις της διαθήκης του Θεού εκπληρώνονται, είναι ο Χριστός και το σχέδιο της σωτηρίας (Ησ. 42:1,6).

`Κοιτάξτε τα παραπάνω τρία στοιχεία (οι υποσχέσεις του Θεού, η υπακοή μας και το σχέδιο της σωτηρίας). Πώς βλέπετε αυτούς τους παράγοντες να εφαρμόζονται στην προσωπική σας σχέση με τον Κύριο; Περιγράψτε πώς εκδηλώνονται στη ζωή σας τώρα.`

Στην Παλαιά Διαθήκη μέσα από τους τύπους του τελετουργικού συστήματος, φανερωνόταν όλο το σχέδιο της σωτηρίας. Μέσα από τα σύμβολα, οι πατριάρχες και ο λαός έμαθαν να εξασκούν την πίστη τους στον επερχόμενο Λυτρωτή. Μέσα από τις τελετές, ο αμαρτωλός μπορούσε να λάβει συγχώρηση για τις αμαρτίες του και να απαλλαχθεί από την ενοχή. Έτσι, οι ευλογίες της διαθήκης μπορούν να διατηρηθούν και η πνευματική αύξηση – η αποκατάσταση της εικόνας του Θεού στη ζωή – μπορούσε να συνεχιστεί, ακόμη και όταν οι άνθρωποι απέτυχαν να τηρήσουν τους όρους της συμφωνίας.

`ΣΚΕΨΗ: Αν και υπάρχουν συμφωνίες/συνθήκες μεταξύ ανθρώπων, η κύρια χρήση του όρου berith στην Εβραϊκή, έχει να κάνει με τη σχέση μεταξύ Θεού και ανθρώπου. Αναλογιζόμενοι Ποιος είναι ο Θεός και ποιοι είμαστε εμείς σε σχέση μ’ Αυτόν, τι είδους σχέση περιγράφει αυτή η διαθήκη;`