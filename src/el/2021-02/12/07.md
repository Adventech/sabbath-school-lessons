---
title:  Ππεραιτέρω Μμελέτη
date:  18/06/2021
---

«Ο μόνος τρόπος με τον οποίο μπορεί ο αμαρτωλός να δικαιωθεί, είναι μέσω της πίστης. Μέσω της πίστης μπορεί να φέρει στον Θεός τις αρετές του Χριστού, και ο Κύριος αποδίδει την υπακοή του Υιού Του στον αμαρτωλό. Η δικαιοσύνη του Χριστού είναι αυτή που γίνεται αποδεκτή στην θέση της αποτυχίας του ανθρώπου και ο Θεός δέχεται, συγχωρεί, δικαιώνει, την μετανοημένη πιστή ψυχή. Συμπεριφέρεται στον αμαρτωλό σαν να ήταν δίκαιος, και τον αγαπάει όπως αγαπάει τον Υιό Του. Έτσι, η πίστη λογίζεται δικαιοσύνη.» Ε. Χουάιτ, Selected Messages, βιβλίο 1, σ. 367.

«Όταν μέσω της μετάνοιας και της πίστης αποδεχόμαστε τον Χριστό ως Σωτήρα μας, ο Κύριος συγχωρεί τις αμαρτίες μας και αφαιρεί την ποινή για την παράβαση του νόμου. Τότε ο  αμαρτωλός στέκεται ενώπιον του Θεού δικαιωμένος, έχοντας την εύνοια του ουρανού και μέσω του Αγίου Πνεύματος συμφιλιώνεται με τον Πατέρα και τον Υιό. Στη συνέχεια πρέπει να γίνει ένα άλλο έργο που είναι προοδευτικό. Η ψυχή πρέπει να αγιαστεί μέσα από την αλήθεια, και αυτό πάλι επιτυγχάνεται μέσω της πίστης. Γιατί μόνο με την χάρη του Χριστού, την οποία λάβαμε μέσω της πίστης, ο χαρακτήρας μπορεί να μεταμορφωθεί.» Ε. Χουάιτ, Selected Messages, βιβλίο 3, σ. 191

**Ερωτήσεις για συζήτηση**

`1.	 Ποιος είναι ο διαχωρισμός μεταξύ της ζωντανής και της νεκρής πίστης; (Ιακ. 2:17,18). Πώς περιγράφει ο Παύλος τη ζωντανή πίστη; (Ρωμ. 16:26). Ποια είναι η λέξη κλειδί που μας βοηθάει να δούμε τι περιλαμβάνει;`

`2.	 Τι θα απαντούσατε στο ερώτημα: Εάν σωζόμαστε με την δικαιοσύνη που μας δίνεται, και όχι λόγω της δική μας δικαιοσύνης, τότε τι σημασία έχει το τι κάνουμε και πώς ενεργούμε;`

`3.	 «Η αποδοχή μας από τον Θεό είναι βέβαιη μόνο μέσω του Αγαπημένου Του Υιού, και τα καλά έργα είναι το αποτέλεσμα της συγχωρητικής Του αγάπης. Δεν λογίζονται σε μας, ούτε μπορούμε με τα καλά μας έργα να επικαλεστούμε τη σωτηρία της ψυχής μας.» Ε. Χουάιτ, Selected Messages, βιβλίο 3, σ. 199. Γιατί λοιπόν τα καλά έργα αποτελούν σημαντικό μέρος της Χριστιανικής εμπειρίας;`

**Περίληψη**: Παλαιά ή νέα διαθήκη, ο Ιησούς πλήρωσε το χρέος μας στον νόμο για να μπορούμε να σταθούμε δικαιωμένοι ενώπιον του Θεού.