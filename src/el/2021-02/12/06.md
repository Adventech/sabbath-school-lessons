---
title:  Ααναπαυομενοι Σστην Υυποσχεση
date:  17/06/2021
---

Υπάρχει μία ιστορία για τον διάσημο καρδινάλιο Μπελαρμίν, τον σπουδαίο Καθολικό απολογητή που σε όλη του τη ζωή πολεμούσε το μήνυμα της δικαιοσύνης μόνο μέσω πίστης. Καθώς ήταν στο νεκροκρέβατό του, του έφεραν σταυρούς και λείψανα αγίων για να τον βοηθήσουν να νιώσει σιγουριά πριν τον θάνατο. Αλλά ο Μπελαρμίν τους είπε, «Πάρτε τα από μπροστά μου. Νομίζω ότι είναι καλύτερο να εμπιστευτώ τις αρετές του Χριστού.» Πολλοί είναι εκείνοι που στο τέλος της ζωής τους κοιτάζουν πίσω και βλέπουν πόσο μάταια ήταν όλα, πόσο άχρηστα ήταν τα έργα και οι πράξεις τους για την απόκτηση σωτηρίας, και συνειδητοποιούν πως το μόνο που χρειάζονται είναι η δικαιοσύνη του Χριστού. Ωστόσο, τα καλά νέα είναι ότι δεν χρειάζεται να περιμένουμε τον θάνατο για να έχουμε την ασφάλεια του Κυρίου. Όλη η διαθήκη βασίζεται στις ασφαλείς υποσχέσεις του Θεού, υποσχέσεις που, από τώρα, μπορούν να βελτιώσουν τη ζωή μας.

**Δείτε τα παρακάτω εδάφια και απαντήστε στις ερωτήσεις στα πλαίσια της ανάπτυξης, διατήρησης και ενδυνάμωσης της σχέσης σας με τον Θεό**:

`Ψαλμ. 34:8. Πώς μπορείτε να γευθείτε την καλοσύνη του Θεού;`

`Ματθ. 11:30. Τι έκανε ο Χριστός για μας που κάνει αυτόν τον ζυγό ελαφρύ;`

`Ρωμ. 5:1. Τι σχέση έχει η δικαίωση με την ειρήνη; `

`Φιλιπ. 2:7,8. Τι έχετε κερδίσει από την εμπειρία του Χριστού;`

Με προσευχή εξετάστε την ζωή σας και αναρωτηθείτε τι κάνετε για να ενδυναμώσετε την σχέση σας με τον Θεό, και τι μπορεί να κάνετε που την αποδυναμώνει; Τι αλλαγές πρέπει να κάνετε στη ζωή σας;