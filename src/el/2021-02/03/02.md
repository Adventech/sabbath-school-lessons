---
title:  Οο Κκανονας Ττης Ααμαρτιας
date:  11/04/2021
---

Η άποψη του Θεού για την δημιουργία ήταν πως όλα ήταν «καλά λίαν» (Γέν. 1:31). Με την είσοδο όμως της αμαρτίας τα πράγματα άλλαξαν. Δεν ήταν πλέον «καλά λίαν». Η δημιουργία του Θεού διαταράχθηκε από την αμαρτία και τα τρομερά αποτελέσματά της. Η αποστασία εξαπλώθηκε σε μεγάλο βαθμό στις ημέρες του Νώε, το κακό κατακυρίευσε την φυλή. Παρότι στην Αγία Γραφή δεν μας δίνονται πολλές λεπτομέρειες (για περισσότερες πληροφορίες δείτε Ε. Χουάιτ, Π.Π. σ. 73-75) για τις παραβάσεις και την επανάσταση, ωστόσο, είναι ξεκάθαρο πως ο στοργικός, υπομονετικός και συγχωρητικός Θεός δεν μπορούσε άλλο να τις ανεχτεί. Πώς τα πράγματα χειροτέρεψαν τόσο γρήγορα; Η απάντηση, πιθανόν, να μην είναι τόσο δύσκολη. Άλλωστε, και σήμερα πολλοί αναρωτιούνται ακριβώς το ίδιο. Πώς τα πράγματα χειροτέρεψαν τόσο γρήγορα;

**Δείτε τα παρακάτω εδάφια. Γράψτε το μήνυμά τους. Προσέξτε τη σταθερή εξέλιξη της αμαρτίας**:

`Γέν. 3:6`

`Γέν. 3:11-13`

`Γέν. 4:5`

`Γέν. 4:8`

`Γέν. 4:19`

`Γέν. 4:23`

`Γέν. 6:2`

`Γέν. 6:5,11`

Η κατάσταση στη Γέν. 6:5 και 11 δεν έγινε ξαφνικά. Υπήρχε μία ιστορία πίσω από αυτά. Αυτό το τρομερό αποτέλεσμα είχε αιτία. Η αμαρτία σταδιακά χειροτέρεψε. Αυτή είναι η τάση της. Η αμαρτία δεν είναι σαν το κόψιμο ή σαν μία πληγή που αυτόματα θεραπεύεται. Απεναντίας, εάν δεν αντιμετωπιστεί, πολλαπλασιάζεται και δεν ικανοποιείται μέχρι να οδηγήσει στην καταστροφή και στον θάνατο. Και δεν χρειάζεται να φανταστούμε τη ζωή πριν τον Κατακλυσμό για να δούμε αυτόν τον κανόνα. Τον βλέπουμε ήδη στη ζωή μας. Γι’ αυτό άλλωστε και ο Θεός μισεί την αμαρτία και κάποια στιγμή θα την εξαφανίσει ολοκληρωτικά. Ο δίκαιος και γεμάτος αγάπη Θεός δεν θα μπορούσε να κάνει κάτι άλλο.

Τα καλά νέα, φυσικά, είναι πως θέλει να εξαφανίσει την αμαρτία αλλά και να σώσει τον αμαρτωλό. Και αυτό είναι το νόημα της διαθήκης.