---
title:  «Εεμενε Δδε Μμονον Οο Ννωε»
date:  15/04/2021
---

Στη Γέν. 7:23 βλέπουμε για πρώτη φορά την έννοια του όρου «υπόλοιπο». Ο όρος που χρησιμοποιείται για το ρήμα «έμενε» έχει την ίδια ρίζα με τον όρο που συναντάμε πολλές φορές στην Παλαιά Διαθήκη για την έννοια του υπόλοιπου.

«Και ο Θεός με απέστειλεν έμπροσθέν σας διά να διατηρήσω εις εσάς διαδοχήν επί της γης και να διαφυλάξω την ζωήν σας μετά μεγάλης λυτρώσεως» (Γέν. 45:7).

«Και ο υπόλοιπος εν Σιών και ο εναπολειφθείς εν Ιερουσαλήμ θέλει ονομασθή άγιος, πάντες οι γεγραμμένοι μεταξύ των ζώντων εν Ιερουσαλήμ» (Ησ. 4:3)

«Και εν εκείνη τη ημέρα ο Κύριος θέλει βάλει την χείρα αυτού πάλιν δευτέραν φοράν διά να αναλάβη το υπόλοιπον του λαού αυτού» (Ησ. 11:11). Στα παραπάνω εδάφια οι λέξεις που τονίσαμε συνδέονται με τον όρο «έμενε» που είδαμε στη Γέν. 7:23.

`Δείτε τη Γέν. 7:23 και τα άλλα παραδείγματα. Πώς κατανοείτε την έννοια του υπολοίπου σ’ αυτά; Ποιες είναι οι συνθήκες που οδήγησαν στο υπόλοιπο; Πώς συνδέεται η διαθήκη με την ιδέα του υπολοίπου;`

Την περίοδο του Κατακλυσμού, ο Δημιουργός του κόσμου έγινε και ο Κριτής του. Με την κρίση τέθηκε το ερώτημα εάν όλη η ζωή στη γη - συμπεριλαμβανομένων και των ανθρώπων - καταστρεφόταν. Εάν όχι, ποιοι θα επιβίωναν; Ποιοι θα ήταν το υπόλοιπο;

Σ’ αυτήν την περίπτωση, ήταν ο Νώε και η οικογένειά του. Ωστόσο, η σωτηρία του Νώε συνδεόταν με τη διαθήκη που έκανε ο Θεός μαζί του (Γέν. 6:18) – μια διαθήκη που ξεκίνησε και εκτελέστηκε από τον Θεό της χάρης και του ελέους. Επιβίωσαν λόγω  όλων εκείνων που ο Θεός έκανε γι’ αυτούς, όσο σημαντική κι αν ήταν και η δική τους συμμετοχή. Όποιες κι αν ήταν οι υποχρεώσεις του Νώε ως προς την διαθήκη, όσο πιστά κι αν τις εκτέλεσε, η μόνη του  ελπίδα ήταν το έλεος του Θεού.

`ΣΚΕΨΗ: Σύμφωνα μ’ αυτά που ξέρουμε για τα γεγονότα των εσχάτων ημερών, όπου θα υπάρξει ο καιρός που ο Θεός θα έχει ένα πιστό υπόλοιπο (δείτε Αποκ. 12:17), τι παραλληλισμούς μπορούμε να δούμε από την ιστορία του Νώε που θα μας βοηθήσουν να γίνουμε μέρος του υπολοίπου; Πώς οι καθημερινές μας αποφάσεις, επηρεάζουν τη στάση που θα κρατήσουμε τότε;`