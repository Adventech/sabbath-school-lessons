---
title:  Ππεραιτέρω Μμελέτη
date:  16/04/2021
---

Διαβάστε Ε. Χουάιτ, Π.Π. σ. 73-92.

«Το ουράνιο τόξο, το φυσικό αυτό φαινόμενο, ήταν το κατάλληλο σύμβολο για την υπόσχεση του Θεού να μην καταστρέψει ξανά τον κόσμο με κατακλυσμό. Μιας και θα υπήρχαν μεγάλες κλιματικές αλλαγές μετά τον Κατακλυσμό, και οι βροχές θα αντικαθιστούσαν την πρωινή υγρασία, χρειαζόταν κάτι για να καθησυχάσει τους φόβους των ανθρώπων κάθε φορά που θα έβρεχε. Με τον πνευματικό νου μπορούμε να δούμε μέσα από τα φυσικά φαινόμενα τον Θεό να φανερώνεται (δείτε Ρωμ. 1:20). Έτσι, το ουράνιο τόξο δείχνει στον πιστό πως η βροχή φέρνει ευλογίες και όχι παγκόσμια καταστροφή.» The SDA Bible Commentary, τομ. 1, σ. 265.

**Ερωτήσεις για συζήτηση**

`1.	 «Εκείνες τις μέρες υπήρχε αφθονία, οι άνθρωποι πολλαπλασιάζονταν, ο κόσμος μούγκριζε σαν άγριος ταύρος, και ο μεγάλος θεός ενοχλήθηκε από την οχλοβοή. Ο Ενλίλ άκουσε την οχλοβοή και είπε στους άλλους θεούς στο συμβούλιο, ‘‘Η φασαρία των ανθρώπων δεν είναι πλέον ανεκτή και εξαιτίας αυτής της σύγχυσης δεν μπορούμε να κοιμηθούμε’’. Έτσι, οι θεοί συμφώνησαν να εξαλείψουν τον άνθρωπο.» The Story of the Flood” in The Epic of Gilgamesh, trans. N. K. Sanders (London: The Penguin Group, 1972), σ. 108. Συγκρίνετε την αιτία για τον Κατακλυσμό που δίνεται στο παραπάνω απόσπασμα με την αιτία που συναντάμε στην Αγία Γραφή.`

`2.	 Ο Νώε δεν προειδοποίησε τη γενιά του μόνο για την επερχόμενη κρίση του Θεού. Ήθελε να τους βοηθήσει να αισθανθούν την ανάγκη τους για σωτηρία. Γιατί οι αλήθειες για τη σωτηρία δεν είναι τόσο δημοφιλείς; Αναφερθείτε στα πράγματα που εμποδίζουν τους ανθρώπους να αποδεχτούν το σχέδιο του Θεού για τη σωτηρία τους. Δείτε Ιωάν. 3:19, 7:47,48, 12:42,43, Ιακ. 4:4.`

**Περίληψη**: Στη μελέτη αυτής της εβδομάδας είδαμε τις πρώτες διαθήκες που ο Θεός έκανε με τον Νώε. Βλέπουμε το ενδιαφέρον Του για και το ανθρώπινο γένος, την επιθυμία Του να αποκτήσει μια σωτήρια σχέση μαζί τους. Ο Θεός επιβεβαίωσε τη διαθήκη Του με τον Νώε, και η αφοσίωση του Νώε προς τον Θεό ήταν που τον προφύλαξε από την αποστασία, και τον έσωσε από την καταστρεπτική κρίση του Κατακλυσμού. «Με τον τρόπο αυτό θα δινόταν μία απόδειξη της αγάπης του Θεού προς τον άνθρωπο και θα αυξανόταν περισσότερο η εμπιστοσύνη του σ’ Αυτόν. Παρόλο που ο Θεός είχε αναγκαστεί να καταστρέψει τη γη με τον κατακλυσμό, η ευσπλαχνία Του εξακολουθεί να περιβάλλει τη γη.» Ε. Χουάιτ, Η Ιστορία της Απολύτρωσης, σ. 71.