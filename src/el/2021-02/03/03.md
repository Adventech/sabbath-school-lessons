---
title:  Οο Ννωε
date:  12/04/2021
---

**Μέσα σε όλες τις αναφορές για το κακό που υπήρχε στους προκατακλυσμιαίους, ο Νώε ξεχωρίζει. Διαβάστε στη Γέν. 6:9 τα τρία χαρακτηριστικά που του αποδίδει η Αγία Γραφή. Γράψτε ποια πιστεύετε πως είναι η σημασία αυτών των χαρακτηριστικών**:

`Ήταν «δίκαιος»`

`Ήταν «τέλειος»`

`«Μετά του Θεού περιεπάτησεν»`

Αναμφίβολα, ο Νώε είχε μία ζωντανή σχέση με τον Κύριο. Ήταν κάποιος με τον οποίο ο Θεός μπορούσε να εργαστεί, κάποιος που θα Τον άκουγε, θα Τον υπάκουγε και θα Τον εμπιστευόταν. Γι’ αυτό και ο Κύριος μπόρεσε να χρησιμοποιήσει τον Νώε για να εκπληρώσει τους σκοπούς Του και γι’ αυτό ο Πέτρος στην Καινή Διαθήκη τον αποκαλεί, «κήρυκα δικαιοσύνης» (Β’ Πέτρ. 2:5).

`Διαβάστε Γέν. 6:8. Πώς αυτό το εδάφιο μας βοηθάει να καταλάβουμε τη σχέση μεταξύ του Νώε και του Κυρίου;`

Για πρώτη φορά στην Αγία Γραφή, συναντάμε τον όρο χάρη και έχει την ίδια έννοια με τις αναφορές της Καινής Διαθήκης όπου περιγράφεται η εύνοια του ελεήμονα Θεού προς εμάς τους ανάξιους αμαρτωλούς. Γι’ αυτό, πρέπει να έχουμε στο νου μας πως οι χαρακτηρισμοί στον Νώε, «τέλειος» και «δίκαιος», αποδόθηκαν σε έναν αμαρτωλό που χρειαζόταν την εύνοια του Θεού. Υπό αυτήν την έννοια, ο Νώε δεν διαφέρει από μας που με ειλικρίνεια προσπαθούμε να ακολουθήσουμε τον Κύριο.

`ΣΚΕΨΗ: Κατανοώντας πως ο Νώε χρειαζόταν την χάρη του Θεού όπως όλοι μας, αναρωτηθείτε: Θα μπορούσε κάποιος να με χαρακτηρίσει όπως τον Νώε, «δίκαιο», «τέλειο» και ότι «περπατώ με τον Θεό»; Τι πιστεύετε; Εάν νιώθετε άνετα, μοιραστείτε τις σκέψεις σας με την ομάδα σας.`