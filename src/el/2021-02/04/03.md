---
title:  «Θθεος Ππαντοκρατωρ»
date:  19/04/2021
---

Ο Κύριος είχε ήδη εμφανιστεί πολλές φορές στον Άβραμ (Γέν. 12:1,7, 13:14, 15:1,7,18). Στην Γέν. 17:1 εμφανίζεται ξανά και παρουσιάζεται ως «Θεός Παντοκράτωρ» (El Shaddai), ένα όνομα που χρησιμοποιείται, κατ’ εξαίρεση, μόνο στο βιβλίο της Γένεσης και του Ιωβ. Το El είναι το βασικό όνομα για τον Θεό που χρησιμοποιούν οι Σημίτες. Παρότι το Shaddai δεν είναι σίγουρο ότι σημαίνει «Παντοκράτωρ» φαίνεται όμως να είναι η πιο κοντινή ερμηνεία (Συγκρίνετε με Ησ. 13:6 και Ιωήλ 1:15.) Αυτό το όνομα δείχνει την αντίθεση μεταξύ της ισχυρής δύναμης του Θεού και της αδυναμίας και αστάθειας της ανθρωπότητας.

`Διαβάστε Γέν. 17:1-6 για να μπορέσουμε να δούμε το ευρύτερο πλαίσιο. Γιατί ο Κύριος ήθελε τη δεδομένη στιγμή να δείξει στον Άβραμ την εξουσία και τη δύναμή Του; Τι είπε ο Θεός που απαιτούσε την εμπιστοσύνη του Άβραμ πάνω σ’ αυτήν την εξουσία και τη δύναμη; Δείτε συγκεκριμένα το εδάφιο 6.`

Στην περικοπή αυτή στο Εβραϊκό κείμενο στη θέση του όρου Κύριος, βρίσκεται η λέξη Ιεχωβά και στη θέση του Παντοκράτωρ, El-Shaddai. Μάλιστα το ίδιο όνομα βλέπουμε και στη Γέν. 28:3, όπου ο Ισαάκ λέει στον Ιακώβ, «και ο Θεός ο Παντοδύναμος (El-Shaddai) να σε ευλογήση και να σε αυξήση και να σε πληθύνη».

Παρόμοιες υποσχέσεις βρίσκουμε στη Γέν. 35:11, 43:14 και 49:25, εδάφια που δείχνουν ότι η ευημερία έρχεται από τον Θεό: El, ο Θεός της δύναμης και της εξουσίας, και Shaddai, ο Θεός των ανεξάντλητων πόρων και αγαθών που θέλει να δώσει σε εκείνους που δείχνουν πίστη και υπακοή.

`ΣΚΕΨΗ: Λέγεται πως το τριαντάφυλλο ακόμα κι αν είχε διαφορετικό όνομα, πάλι το ίδιο όμορφα θα μύριζε. Συνεπώς το όνομα δεν έχει κάποια σημασία. Παρόλα αυτά πώς θα αισθανόσασταν εάν το όνομα του Κυρίου ήταν, «ο Αδύναμος Θεός» ή «ο Ασταθής Θεός»; Δείτε το σημερινό κείμενο. Αντικαταστήστε το «Παντοκράτωρ Θεός» με τα παραπάνω ονόματα. Πόσο θα επηρέαζε την πίστη και την εμπιστοσύνη σας στον Κύριο, εάν σας παρουσιαζόταν κατ’ αυτόν τον τρόπο; Την ίδια στιγμή, πώς το όνομα «Παντοκράτωρ» (El-Shaddai) μας παρηγορεί;`