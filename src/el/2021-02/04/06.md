---
title:  Οοι Οοροι Ττης Δδιαθηκης
date:  22/04/2021
---

Όπως είδαμε μέχρι τώρα, η διαθήκη είναι πάντα μια διαθήκη χάρης, που ο Θεός κάνει για εμάς εκείνο το οποίο εμείς ποτέ δεν θα μπορούσαμε να κάνουμε για τον εαυτό μας. Το ίδιο ισχύει και με τη διαθήκη του Αβραάμ. Μέσα στην χάρη Του, ο Θεός επέλεξε τον Αβραάμ ως μέσο για τη διακήρυξη του σχεδίου της σωτηρίας στον κόσμο. Ωστόσο, η εκπλήρωση των υποσχέσεων της διαθήκης Του συνδεόταν με την προθυμία του Αβραάμ να κάνει το δίκαιο και να Τον υπακούει πιστά. Χωρίς αυτήν την υπακοή από τη μεριά του Αβραάμ, ο Θεός δεν θα μπορούσε να τον χρησιμοποιήσει.

Στη Γέν. 18:19, βλέπουμε πώς συνδέονται η χάρη και ο νόμος. Ξεκινάει με τη χάρη, «γνωρίζω αυτόν» και ακολουθεί το γεγονός ότι ο Αβραάμ είναι κάποιος που θα υπακούσει στον Κύριο και θα φροντίσει το ίδιο να κάνει και η οικογένειά του. Η πίστη και τα έργα έχουν μια στενή σχέση, όπως ακριβώς πρέπει. (Δείτε Ιακ. 2:17.)

`Προσέξτε τους όρους που χρησιμοποιούνται στη Γέν. 18:19, ιδιαίτερα την τελευταία φράση. Τι διαβάζουμε για την υπακοή του Αβραάμ; Αν και η υπακοή δεν είναι το μέσο για τη σωτηρία, πόσο σημαντική είναι όπως φαίνεται εδώ; Σύμφωνα με το εδάφιο, θα μπορούσε η διαθήκη να εκπληρωθεί χωρίς αυτήν; Αιτιολογήστε την απάντησή σας.`

Οι ευλογίες της διαθήκης δεν θα μπορούσαν να έρθουν εάν δεν υπήρχαν κάποιες προϋποθέσεις. Παρότι, οι προϋποθέσεις δεν ήταν απαραίτητες για την επισφράγιση της διαθήκης, χρειαζόταν ανταπόκριση αγάπης, πίστης και υπακοής. Ήταν η εκδήλωση της σχέσης μεταξύ του ανθρώπου και του Θεού. Η υπακοή είναι το μέσο με το οποίο ο Θεός μπορεί να εκπληρώσει τις υποσχέσεις της διαθήκης στον λαό.

Η παράβαση της διαθήκης με την ανυπακοή, είναι η απιστία στην εδραιωμένη σχέση. Όταν η διαθήκη σπάει, αυτό που στην πραγματικότητα χαλάει δεν είναι οι όροι της χορήγησης αλλά οι όροι εκπλήρωσης.

`ΣΚΕΨΗ: Μέσα από την προσωπική σας εμπειρία με τον Κύριο, γιατί η υπακοή είναι σημαντική; Μπορείτε να σκεφτείτε παραδείγματα από την Αγία Γραφή ή από την προσωπική σας εμπειρία όπου η παρακοή καθιστά αδύνατη την εκπλήρωση των υποσχέσεων της διαθήκης; Ποια είναι η λύση;`