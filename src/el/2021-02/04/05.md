---
title:  Ττα Σσταδια Ττης Δδιαθηκης
date:  21/04/2021
---

Στη Γέν. 12:1,2 βλέπουμε το πρώτο επίπεδο της διαθήκης του Θεού με τον Άβραμ (υπάρχουν τρία). Ο Θεός πλησιάζει τον Άβραμ και του δίνει μια εντολή και μετά μια υπόσχεση. Ο τρόπος με τον οποίο ο Θεός προσέγγισε τον Άβραμ δείχνει πως ήταν το κύριο πρόσωπο της ιδιαίτερης αυτής διαθήκης χάρης. Η εντολή περιλαμβάνει και τη δοκιμασία απόλυτης εμπιστοσύνης στον Θεό (Εβρ. 11:8). Η υπόσχεση (Γέν. 12:1-3,7), αν και δόθηκε συγκεκριμένα στους απογόνους του Άβραμ, περιλαμβάνει και μια υπόσχεση σε όλη την ανθρώπινη φυλή (Γέν. 12:3, Γαλ. 3:6-9).

**Το δεύτερο στάδιο της διαθήκης του Θεού με τον Άβραμ βρίσκεται στη Γέν. 15:7-18. Σε ποια εδάφια βλέπουμε κάποια από τα ίδια βήματα που συναντήσαμε και στο πρώτο επίπεδο**;

`Η προσέγγιση του Θεού στον άνθρωπο:`

`Η κλήση για υπακοή:`

`Η Θεϊκή υπόσχεση:`

Στο τελετουργικό που βλέπουμε στο δεύτερο στάδιο, ο Κύριος εμφανίζεται στον Άβραμ και περνάει προσεκτικά ανάμεσα στα τεμαχισμένα ζώα. Τα τρία ζώα σφάχτηκαν και χωρίστηκαν στα δύο. Τα δύο μέρη τοποθετήθηκαν το ένα απέναντι από το άλλο έχοντας ένα κενό ανάμεσά τους. Όσον αφορά τα πουλιά, θανατώθηκαν χωρίς ωστόσο να τεμαχιστούν. Αυτοί που θα συμμετείχαν στη διαθήκη έπρεπε να περπατήσουν ανάμεσα από τα διαιρεμένα κομμάτια, δίνοντας έτσι με συμβολικό τρόπο όρκο για διαρκή υπακοή. Με αυτόν τον τρόπο, επικυρώθηκε η συμφωνία.

`Περιγράψτε τα γεγονότα που συνέβησαν κατά το τρίτο και τελευταίο στάδιο της Θεϊκής διαθήκης με τον Αβραάμ. (Δείτε Γέν. 17:1-14).`

Η σημασία του ονόματος Αβραάμ περιλαμβάνει την επιθυμία του Θεού να σώσει όλους τους ανθρώπους. Το «πλήθους εθνών» περιλαμβάνει τόσο τους Ιουδαίους όσο και τους Εθνικούς. Η Καινή Διαθήκη αναφέρει ξεκάθαρα πως οι πραγματικοί απόγονοι του Αβραάμ είναι εκείνοι που έχουν την πίστη του Αβραάμ και που εμπιστεύονται τις αρετές του υποσχόμενου Μεσσία. (Δείτε Γαλ. 3:7,29). Επομένως, στην πρόθεση του Κυρίου ήταν να σώσει όσο το δυνατόν περισσότερους ανθρώπους μπορούσε, ανεξαρτήτου εθνικότητας. Αναμφισβήτητα, το ίδιο ισχύει και σήμερα.

`ΣΚΕΨΗ: Διαβάστε Αποκ. 14:6,7 το μήνυμα του πρώτου αγγέλου. Τι παραλληλισμούς βρίσκετε στο μήνυμα του αγγέλου και στην Αβραμιαία διαθήκη; Με ποιον τρόπο τα ζητήματα είναι ίδια;`