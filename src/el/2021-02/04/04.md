---
title:  Ααπο Ααβραμ Σσε Ααβρααμ
date:  20/04/2021
---

Αν και τα ονόματα του Θεού έχουν πνευματική και θεολογική σημασία, αυτό δεν ισχύει μόνο με τον Θεό. Τα ονόματα των ανθρώπων στην Ανατολή κατά το παρελθόν, είχαν σημασία και ήταν ένα είδος αναγνωριστικού. Σήμερα το όνομα Μαρία ή Σούζυ μπορεί να μην έχει κάποια ιδιαίτερη διαφορά. Για τους Σημίτες ωστόσο, τα ονόματα είχαν μεγάλη πνευματική σημασία. Όλα τα ονόματα σήμαιναν κάτι και συνήθως εξέφραζαν με μια πρόταση την επιθυμία ή την ευγνωμοσύνη των γονέων. Για παράδειγμα, Δανιήλ σημαίνει, «Ο Θεός είναι ο κριτής μου», Ιωήλ σημαίνει, «Ο Ιεχωβά είναι ο Θεός» και Νάθαν σημαίνει, «Δώρο Θεού». Λόγω της σημασίας των ονομάτων, συνηθιζόταν κάποιος να αλλάζει το όνομά του μετά από κάποια ριζική μεταβολή στη ζωή του και στις καταστάσεις γύρω του.

**Δείτε τα παρακάτω εδάφια. Σε ποιες περιπτώσεις αναφέρονται, και γιατί έχουμε αλλαγή ονόματος σ’ αυτές;**

`Γέν. 32:28`

`Γέν. 41:45`

`Δαν. 1:7`

Υπό μία έννοια, δεν μας είναι δύσκολο ακόμη και στη σύγχρονη εποχή να καταλάβουμε τη σημασία ενός ονόματος. Υπάρχουν κάποιες φορές διακριτικές συνέπειες και κάποιες άλλες όχι τόσο διακριτικές. Εάν κάποιον τον αποκαλούν συνέχεια «ανόητο» ή «άσχημο», και αν, μάλιστα, τον αποκαλούν έτσι αρκετοί άνθρωποι, αργά ή γρήγορα αυτές οι προσφωνήσεις θα επηρεάσουν τον τρόπο που βλέπει τον εαυτό του. Την ίδια στιγμή, δίνοντας στους ανθρώπους κάποιο συγκεκριμένο όνομα ή αλλάζοντας το όνομά τους, είναι πιθανόν να επηρεάσουν τον τρόπο που βλέπουν τον εαυτό τους και να αρχίζουν να φέρονται ανάλογα.

Έχοντας αυτά υπόψη, μπορούμε να καταλάβουμε γιατί ο Θεός άλλαξε το όνομα του Άβραμ σε Αβραάμ. Άβραμ σημαίνει «ο Πατέρας εξυψώνεται» και έτσι ο Θεός το άλλαξε και το έκανε Αβραάμ που σημαίνει «Πατέρας πλήθους εθνών». Όταν κοιτάζουμε την υπόσχεση της διαθήκης όπου ο Θεός λέει, «και θέλω σε αυξήσει σφόδρα σφόδρα, και θέλω σε καταστήσει εις έθνη, και βασιλείς θέλουσιν εξέλθει εκ σου» (Γέν. 17:6), η αλλαγή του ονόματος είναι λογική. Πιθανόν, ο Θεός να ήθελε, με αυτόν τον τρόπο, να βοηθήσει τον Αβραάμ να δείξει εμπιστοσύνη στην υπόσχεση της διαθήκης που του έδωσε σε ηλικία 99 ετών και ενώ είχε σύζυγο μια στείρα και ηλικιωμένη, πλέον, γυναίκα. Εν ολίγοις, ο Θεός το έκανε για να αυξήσει την πίστη του Αβραάμ στις υποσχέσεις Του προς αυτόν.