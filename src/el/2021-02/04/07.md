---
title:  Ππεραιτέρω Μμελέτη
date:  23/04/2021
---

Διαβάστε Ε. Χουάιτ, Π.Π. σ.101-108, Π.Α. σ.164-175.

Το ουράνιο τόξο είναι το σημείο της διαθήκης του Θεού με τον Νώε. Διαβάστε Γέν. 17:10 για να δείτε το σημείο της διαθήκης του Θεού με τον Αβραάμ. Η περιτομή τέθηκε για: ●να ξεχωρίζει η γενεαλογία του Αβραάμ από τους των Εθνικούς (Εφεσ. 2:11), ●να διαιωνιστεί η ανάμνηση της διαθήκης του Ιεχωβά (Γέν. 17:13), ●να καλλιεργήσει την ηθική αγνότητα (Δευτ. 10:16), ●να εκπροσωπήσει τη δικαιοσύνη μέσω πίστης (Ρωμ. 4:11), ●να συμβολίζει την περιτομή της καρδιάς (Ρωμ. 2:29), και ●να προεικονίσει τη Χριστιανική τελετή του βαπτίσματος (Κολ. 2:11,12).» The SDA Bible Commentary, τομ. 1, σ. 322,323.

Το ουράνιο τόξο παραμένει σημείο της υπόσχεσης του Θεού μέχρι το τέλος του κόσμου, όχι όμως και το σημείο της περιτομής. Σύμφωνα με τον απ. Παύλο, η περιτομή έγινε από τον Αβραάμ ως σημείο της δικαιοσύνης που έλαβε με πίστη από τον Θεό (Ρωμ. 4:11). Ωστόσο, με το πέρασμα των χρόνων, η περιτομή άρχισε να θεωρείται ως σημείο της σωτηρίας μέσα από την υπακοή στο νόμο. Την εποχή της Καινής Διαθήκης, η περιτομή είχε χάσει τον πραγματικό της σκοπό. Πλέον, απαραίτητο στοιχείο είναι η πίστη στον Ιησού Χριστό που οδηγεί στην υπακοή της μεταμορφωμένης ζωής. Διαβάστε Γαλ. 5:6, 6:15 και Α’ Κορ. 7:18,19.

**Ερωτήσεις για συζήτηση**

`1.	 Συζητήστε τη σχέση μεταξύ πίστης και έργων. Μπορεί το ένα να υπάρξει χωρίς το άλλο; Εάν όχι, γιατί;`

`2.	 «Πολλοί δοκιμάζονται και τώρα όπως δοκιμάσθηκε ο Αβραάμ. Δεν ακούνε τη φωνή του Θεού να τους μιλάει κατευθείαν από τον ουρανό, αλλά Αυτός τους καλεί με τα διδάγματα του λόγου Του και με τα περιστατικά της πρόνοιάς Του. Μπορεί να τους ζητηθεί να εγκαταλείψουν μια σταδιοδρομία η οποία υπόσχεται πλούτη και τιμές, να παρατήσουν ταιριαστές, ελπιδοφόρες συνεργασίες και να αποχωρισθούν από τη συγγένειά τους για να ακολουθήσουν ένα μονοπάτι όπου το μόνο που παρουσιάζει, είναι η αυταπάρνηση, η δυσκολία και η αυτοθυσία. Ο Θεός τούς προορίζει για κάποιο ιδιαίτερο έργο, αλλά η ζωή των ανέσεων και η επιρροή των συγγενών και φίλων στέκονται εμπόδιο για την ανάπτυξη των ιδιαίτερων εκείνων χαρακτηριστικών στοιχείων που απαιτούνται για την πραγματοποίηση του. Τους καλεί μακριά από την ανθρώπινη επιρροή και βοήθεια, τους κάνει να αισθανθούν την ανάγκη της βοήθειάς Του και να εξαρτηθούν μόνο από Αυτόν ώστε να μπορέσει να τους αποκαλυφθεί. Ποιος είναι πρόθυμος να απαρνηθεί προσφιλή σχέδια και στενές συναναστροφές;» Π.Π. σ.103. Αναφερθείτε σε σύγχρονα παραδείγματα ανθρώπων που είχαν παρόμοια κλήση.`

**Περίληψη**: Ο Θεός κάλεσε τον Αβραάμ να συνάψει μαζί Του μία ιδιαίτερη σχέση, μέσα από την οποία θα φανερωνόταν το σχέδιο της σωτηρίας στον κόσμο.