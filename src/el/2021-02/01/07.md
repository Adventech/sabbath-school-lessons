---
title:  Ππεραιτερω Μμελετη
date:  02/04/2021
---

Η Αγία Γραφή είναι γεμάτη κλήσεις προς τους αμαρτωλούς. Συγκρίνετε Ψαλμ. 95:7,8, Ησ. 55:1,2,6,7, Λουκ. 15:3-7, 19:10. Ποιες άλλες μπορείτε να βρείτε;

Διαβάστε Ε. Χουάιτ, Π.Π. σ. 13-52.

«Ήταν ένα κήρυγμα του ευαγγελίου, πιστεύω, αυτές οι δύο Θεϊκές λέξεις που εισχώρησαν στα μύχια της ψυχής, και έφτασαν στα αυτιά των φυγόδικων. ‘‘Πού είσαι;’’ Ο Θεός σας δεν θέλει να σας χάσει, έρχεται να σας βρει, έρχεται μέσω του Υιού Του όχι απλά να σας βρει, αλλά και να σώσει εσάς που έχετε χαθεί.» Charles Haddon Spurgeon, The Treasury of the Bible, Παλαιά Διαθήκη, τομ. 1, σ. 11.

**Ερωτήσεις για συζήτηση**

`1.	 Επειδή ο Θεός που μας νοιάζεται και μας αγαπάει, είναι Εκείνος που ψάχνει τον άνθρωπο, πώς αυτή η γνώση μάς οδηγεί να ανταποκριθούμε στην έκφραση αυτή της αγάπης του Πατέρα και του Ιησού Χριστού, ακόμη και σήμερα; Πώς περιμένει ο Κύριος να ανταποκριθούμε;`

`2.	 Αντιπαραβάλλετε την Βιβλική εικόνα της πτώσης των ανθρώπων από την όμορφη δημιουργία του Θεού και την ανάγκη για λύτρωση, με την θεωρία της εξέλιξης. Ποιο από τα δύο είναι πιο ελπιδοφόρο και γιατί;`

`3.	 Πόσο απαραίτητες είναι οι σχέσεις αγάπης για την ανθρώπινη ευτυχία; Γιατί η σχέση με τον Θεό είναι απαραίτητη για αυτού του είδους τις σχέσεις; Συζητήστε την επιρροή των υγιών ανθρώπινων σχέσεων στα πρόσωπα που εμπλέκονται σ’ αυτές (γονείς-παιδί, φίλοι, άνδρας-γυναίκα, εργοδότης-εργαζόμενος, κτλ).`

**Περίληψη**: Ο Θεός μας δημιούργησε κατ’ εικόνα Του για να μπορέσει να υπάρξει μία σχέση στοργής ανάμεσα σε Εκείνον και σε εμάς. Παρότι η είσοδος της αμαρτίας διέλυσε την αρχική ένωση, ο Θεός θέλει να αποκαταστήσει αυτήν τη σχέση μέσα από το σχέδιο της σωτηρίας. Ως εξαρτώμενα δημιουργήματα, η ζωή αποκτά αληθινό νόημα και σκοπό όταν είμαστε σε ένωση με τον Δημιουργό μας.