---
title:  Δδιαλυση Ττης Σσχεσης
date:  01/04/2021
---

`Έχουμε την τάση να πιστεύουμε εκείνους που γνωρίζουμε και να είμαστε δύσπιστοι προς εκείνους που δεν γνωρίζουμε. Η Εύα, λογικά, θα έπρεπε να ήταν δύσπιστη προς τον Σατανά. Επιπλέον, κάθε καθαρή επίθεση ενάντια στον Θεό θα έπρεπε να την κάνει να κρατήσει αμυντική στάση. Τι βήματα ακολούθησε ο Σατανάς για να καταρρίψει τις φυσικές άμυνες της Εύας; (Γέν. 3:1-6).`

«Όσο απαράδεκτη κι αν ήταν η παράβαση της Εύας και κατάφορτη με τη θλίψη που έφερε σ’ όλους τους ανθρώπους, η επιλογή της δεν περιλάμβανε απαραίτητα όλη τη φυλή στο τίμημα της αμαρτίας της. Ήταν η εσκεμμένη επιλογή του Αδάμ – σε αντίθεση με τη δική της – ο οποίος είχε κατανοήσει την εντολή του Θεού και έκανε την αμαρτία και τον θάνατο να πέσουν στην ανθρωπότητα. Η Εύα εξαπατήθηκε, ο Αδάμ όχι.» B.C. τομ. 1, σ. 231.

Ως αποτέλεσμα αυτής της παράβασης, και της παράβλεψης της εντολής του Θεού, η σχέση μεταξύ Θεού και ανθρώπου, διαλύθηκε. Ενώ είχαν μια ανοικτή σχέση με τον Θεό, μετά την Πτώση έφευγαν με τρόμο από την παρουσία Του (Γέν. 3:8-10). Η αποξένωση και ο χωρισμός αντικατέστησαν την συναδέλφωση και την επικοινωνία. Η αμαρτία εμφανίστηκε, και μαζί της ακολούθησαν όλες οι άσχημες συνέπειες. Εάν δεν γινόταν κάτι, η ανθρωπότητα θα όδευε προς την αιώνια καταστροφή.

`Μέσα σ’ αυτήν την τραγωδία, ποια ελπιδοφόρα υπόσχεση έδωσε ο Θεός; (Δείτε Γέν. 3:15.) `

Τα εκπληκτικά, προφητικά και  ελπιδοφόρα λόγια του Θεού έχουν να κάνουν με την ουράνια, διατεταγμένη εχθρότητα ανάμεσα στο φίδι και τη γυναίκα, ανάμεσα στο Σπέρμα της και στο σπέρμα του. Αυτή κορυφώνεται με την νικηφόρα εμφάνιση του Σπέρματος της γυναικός η οποία δίνει το τελικό χτύπημα συντρίβοντας το κεφάλι του Σατανά, ενώ εκείνος απλά πληγώνει τη φτέρνα του Μεσσία.

Μπροστά στην απόλυτη ανημποριά τους, ο Αδάμ και η Εύα βρίσκουν ελπίδα στην Μεσσιανική αυτή προφητεία, μία ελπίδα που θα μεταμορφώσει την ύπαρξή τους, μιας και δίνεται και υποστηρίζεται από τον Θεό. Η υπόσχεση αυτή του Μεσσία και της τελικής νίκης, όσο θολή κι αν ήταν τη δεδομένη στιγμή, αφαίρεσε από πάνω τους την κατήφεια της αμαρτίας.

`ΣΚΕΨΗ:  Διαβάστε Γέν. 3:9, εκεί όπου ο Θεός λέει στον Αδάμ και στην Εύα, «Πού είσαι;». Ο Θεός, φυσικά, ήξερε που ήταν. Με τα λόγια Του δεν ήθελε να καταδικάσει τους ένοχους ανθρώπους, αλλά να τους ελκύσει κοντά Του. Εν ολίγοις, τα πρώτα λόγια του Θεού προς στους αμαρτωλούς ανθρώπους ήρθαν με την ελπίδα, της χάρης και του ελέους Του. Με ποιον τρόπο βλέπουμε τον Θεό να μας καλεί στο έλεος και στην χάρη Του;`