---
title:  Οο Θθεος Κκαι Οο Αανθρωπος Μμαζι
date:  30/03/2021
---

Γένεση 1:28,29

Προσέξτε τα πρώτα λόγια του Θεού προς τον άνθρωπο, τουλάχιστον σύμφωνα με την Αγία Γραφή. Τους εξηγεί την ικανότητα που έχουν για αναπαραγωγή. Επίσης, τους δείχνει τη γη – τη δημιουργία – και τους εξηγεί πως σκοπός τους είναι να τη γεμίσουν, να την κυριεύσουν, και να την εξουσιάσουν. Επίσης τους δείχνει και τα φυτά που μπορούν να καταναλώσουν για τροφή. Σύμφωνα, λοιπόν με την Αγία Γραφή, τα πρώτα λόγια του Θεού προς τον άνδρα και την γυναίκα έχουν να κάνουν με την επαφή και τη σχέση τους με τον φυσικό κόσμο.

`Τι μας λένε τα εδάφια στη Γέν. 1:28,29 για το πώς βλέπει ο Θεός τον υλικό κόσμο; Φαίνεται να υπάρχει κάτι κακό στα υλικά πράγματα και στην απόλαυσή τους; Τι μπορούμε να διδαχθούμε από αυτές τις πρώτες σκηνές της ανθρώπινης ιστορίας για το ποια πρέπει να είναι η σχέση μας με την δημιουργία;`

Με αυτά Του τα λόγια, ο Θεός κάνει τα πρώτα βήματα προς τη σχέση Του με τον άνθρωπο. Τους μιλάει, τους προστάζει, τους λέει τι να κάνουν. Στα λόγια αυτά βλέπουμε μία αίσθηση ευθύνης. Ο Θεός τους ζήτησε να γίνουν κύριοι της υπέροχης δημιουργίας Του.

`Στην Γέν. 1:28 βλέπουμε πως ο Θεός ευλόγησε τον Αδάμ και την Εύα. Τι σημαίνει αυτό; Τι είδους σχέση φαίνεται πως είχαν μεταξύ τους και με τον Δημιουργό τους;`

Ο Θεός απευθύνθηκε στον Αδάμ και στην Εύα όπως σε ευφυή όντα, που ήταν σε θέση να ανταποκριθούν στην καλοσύνη Του και να έρθουν σε συναδέλφωση μαζί Του. Επίσης, ως δημιουργήματα – παιδιά Του – ο Αδάμ και η Εύα εξαρτιόνταν από την ευλογία και τη φροντίδα του Δημιουργού – Πατέρα. Τους παρείχε όλα όσα χρειάζονταν. Δεν έκαναν τίποτα για να αξίζουν αυτά που τους έδωσε. Έλαβαν κάτι το οποίο δεν κέρδισαν.

`ΣΚΕΨΗ: Καθώς διαβάζουμε για τη δημιουργία του άνδρα και της γυναίκας, μπορούμε να δούμε στοιχεία, πριν την αμαρτία, για το είδος της σχέσης που ο Θεός επιθυμεί να έχουμε μαζί Του τώρα, μετά την αμαρτία. Ξαναδιαβάστε τη σημερινή μέρα, και βρείτε τους παραλληλισμούς που θα σας βοηθήσουν να κατανοήσετε πώς μπορείτε να σχετιστείτε μαζί με τον Θεό, ακόμη και σ’ αυτήν την αμαρτωλή κατάσταση.`