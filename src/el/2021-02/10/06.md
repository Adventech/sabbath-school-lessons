---
title:  Οο Ιιερεας Ττης Ννεας Δδιαθηκης
date:  03/06/2021
---

Στην προς Εβραίους επιστολή δίνεται ιδιαίτερη έμφαση στο Αρχιερατικό έργο του Ιησού στο ουράνιο Αγιαστήριο. Για την ακρίβεια, βλέπουμε ξεκάθαρα τη νέα διαθήκη σε αυτό το βιβλίο της Καινής Διαθήκης όπου τονίζεται το έργο του Χριστού ως Αρχιερέας. Δεν πρόκειται λοιπόν για σύμπτωση. Η ουράνια διακονία του Χριστού είναι άμεσα συνδεδεμένη με τις υποσχέσεις της νέας διαθήκης. Η υπηρεσία του Αγιαστηρίου της Παλαιάς Διαθήκης ήταν το μέσο για να διδαχθούν οι αλήθειες της παλαιάς διαθήκης. Περιστρέφονταν γύρω από τις θυσίες και την μεσιτεία. Σφάζονταν ζώα και οι ιερείς μεσίτευαν με το αίμα τους. Φυσικά, όλα ήταν όλα σύμβολα της σωτηρίας που βρίσκεται μόνο στον Ιησού. Δεν υπήρχε σωτηρία σε αυτά τα μέσα.

`Διαβάστε Εβρ. 10:4. Γιατί η σωτηρία δεν βρισκόταν στο θάνατο αυτών των ζώων; Γιατί ο θάνατος ενός ζώου δεν ήταν αρκετός για να φέρει τη σωτηρία; `

Όλες αυτές οι θυσίες και η ιερατική μεσιτεία που τις συνόδευε, βρήκαν την εκπλήρωσή τους στον Χριστό. Ο Ιησούς έγινε η θυσία, στου Οποίου το αίμα βασίζεται η νέα διαθήκη. Με το αίμα του Χριστού επικυρώθηκε η νέα διαθήκη, κάνοντας έτσι τη διαθήκη του Σινά με τις θυσίες, «παλιά» ή άκυρη. Η πραγματική θυσία έγινε, μια για πάντα (Εβρ. 9:26). Από τη στιγμή που ο Χριστός σταυρώθηκε, δεν υπάρχει ανάγκη κανένα ζώο να σφαχτεί. Οι υπηρεσίες του επίγειου Αγιαστηρίου βρήκαν την εκπλήρωσή τους.

`Διαβάστε Ματθ. 27:51 όπου το παραπέτασμα του επίγειου Αγιαστηρίου σκίζεται με τον θάνατο του Ιησού. Πώς αυτό το γεγονός μας βοηθάει να καταλάβουμε γιατί το επίγειο Αγιαστήριο καταργήθηκε;`

Η ιερατική διακονία ήταν συνδεδεμένη με τις θυσίες των ζώων.  Οι Λευίτες πρόσφεραν τις θυσίες και μεσίτευαν στο επίγειο Αγιαστήριο εκ μέρους του λαού. Με το τέλος των θυσιών, τελείωσε και η δική τους υπηρεσία. Τα πάντα βρήκαν την εκπλήρωσή τους στον Ιησού, ο Οποίος τώρα διακονεί με το αίμα Του στο ουράνιο Αγιαστήριο (δείτε Εβρ. 8:1-5). Στην προς Εβραίους επιστολή ο Χριστός παρουσιάζεται ως Αρχιερέας στον ουρανό, που εισέρχεται με το δικό Του αίμα (Εβρ. 9:12) στη νέα διαθήκη και μεσιτεύει για μας. Αυτό είναι το θεμέλιο της ελπίδας και της υπόσχεσης που βρίσκουμε στη νέα διαθήκη.

`ΣΚΕΨΗ: Πώς αισθάνεστε, τώρα που καταλάβατε, ότι ο Ιησούς διακονεί με το ίδιο Του το αίμα στον ουρανό για μας; Πόση  ελπίδα και βεβαιότητα νιώθετε σε σχέση με τη σωτηρία;`