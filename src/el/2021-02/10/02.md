---
title:  «Ιιδου, Εερχονται Ηημεραι»
date:  30/05/2021
---

**Διαβάστε Ιερ. 31:31-34 και απαντήστε τις ακόλουθες ερωτήσεις**:

`Ποιος ξεκινάει τη διαθήκη;`

`Σε ποιανού νόμο γίνεται αναφορά; Τι νόμος είναι αυτός;`

`Ποια εδάφια αναφέρονται στη σχέση που ο Θεός θέλει να έχει με τον λαό Του;`

`Ποια ενέργεια του Θεού εκ μέρους του λαού Του θέτει τη βάση γι’ αυτή τη σχέση της διαθήκης;`

Είναι ξεκάθαρο: Η νέα διαθήκη δεν διαφέρει και πολύ από την παλαιά διαθήκη που είχε γίνει με τον λαό Ισραήλ στο όρος Σινά. Για την ακρίβεια το πρόβλημα με την διαθήκη στο Σινά δεν ήταν ότι ήταν παλιά ή ξεπερασμένη. Το πρόβλημα, αντιθέτως, ήταν ότι είχε παραβιαστεί (δείτε Ιερ. 31:32).

Οι απαντήσεις στις παραπάνω ερωτήσεις βρίσκονται σ’ αυτά τα τέσσερα εδάφια, όπου αποδεικνύεται ότι πολλές πτυχές της «παλαιάς διαθήκης» παραμένουν στην νέα. Η «νέα διαθήκη» είναι, υπό μία έννοια, «ανανεωμένη διαθήκη». Είναι η ολοκλήρωση ή η εκπλήρωση της πρώτης.

`Εστιάστε στο τελευταίο μέρος του εδαφίου Ιερ. 31:34 όπου ο Κύριος λέει ότι θα συγχωρήσει την ανομία και την αμαρτία του λαού Του. Παρότι ο Κύριος λέει ότι θα γράψει τον νόμο στην καρδιά μας και θα τον θέσει εντός μας, τονίζει επίσης, ότι θα συγχωρήσει την αμαρτία και την ανομία μας που παραβαίνει τον νόμο που έχουμε στην καρδιά μας. Βλέπετε κάποια αντίθεση μεταξύ αυτών των ιδεών; Εάν όχι, γιατί; Τι σημαίνει, όπως βλέπουμε στη Ρωμ. 2:15, να έχουμε τον νόμο γραμμένο στην καρδιά μας; (Ματθ. 5:17-28).`

Πώς θα μπορούσατε να χρησιμοποιήσετε τα σημερινά εδάφια για να απαντήσετε σε εκείνους που ισχυρίζονται ότι οι Δέκα Εντολές (ή συγκεκριμένα το Σάββατο) δεν ισχύουν στη νέα διαθήκη; Βλέπουμε πουθενά σε αυτά τα εδάφια να υποστηρίζεται αυτή η άποψη; Πώς θα μπορούσαμε να χρησιμοποιήσουμε αυτά τα εδάφια για να υποστηρίξουμε την, επ’ άπειρον, διάρκεια του νόμου;