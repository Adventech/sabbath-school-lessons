---
title:  Ππεραιτέρω Μμελέτη
date:  04/06/2021
---

«Μεταλαμβάνοντας ο Ίδιος με τους μαθητές Του από τον άρτο και τον οίνο, ο Χριστός σύνηψε διαθήκη με αυτούς ότι θα είναι ο Λυτρωτής τους. Τους χορήγησε την καινούρια διαθήκη μέσο της οποίας όλοι όσοι Τον δέχονται γίνονται παιδιά του Θεού και συγκληρονόμοι του Χριστού. Με τη συνθήκη αυτή ιδιοποιούνται κάθε ευλογία που ο ουρανός μπορεί να δώσει τόσο γι’ αυτή τη ζωή όσο και για τη μέλλουσα. Αυτό το συμβόλαιο της διαθήκης έπρεπε να επικυρωθεί με το αίμα του Χριστού. Και η εκτέλεση της Θείας Ευχαριστίας θα διατηρούσε ζωντανή για τους μαθητές την ανυπολόγιστη θυσία που υπέστη για τον καθένα τους ατομικά ενώ αποτελούσαν μέρος του μεγάλου συνόλου της αμαρτωλής ανθρωπότητας.» Ε. Χουάιτ, Ζ.Χ. σ. 632,633

«Το πιο έντονο στοιχείο αυτής της διαθήκης ειρήνης, είναι το ιδιαίτερα πλούσιο έλεος που δίνεται στον αμαρτωλό εάν μετανοήσει και εγκαταλείψει την αμαρτία του. Το Άγιο Πνεύμα περιγράφει το ευαγγέλιο ως τη σωτηρία που δίνεται μέσω του ελέους του Θεού μας. ‘‘Διότι θέλω είσθαι ίλεως εις τας αδικίας αυτών,’’ λέει ο Κύριος σε εκείνους που μετανοούν, ‘‘και τας αμαρτίας αυτών και τας ανομίας αυτών δεν θέλω ενθυμείσθαι πλέον.’’ (Εβρ. 8:12). Γίνεται άδικος ο Θεός δείχνοντας έλεος στον αμαρτωλό; Όχι. Ο Θεός δεν μπορεί να ατιμάσει τον νόμο Του επιτρέποντας την ασύδοτη παράβασή του. Υπό τη νέα διαθήκη, η τέλεια υπακοή είναι η προϋπόθεση για ζωή. Εάν ο αμαρτωλός μετανοήσει και εξομολογηθεί τις αμαρτίες του, θα βρει συγχώρηση. Μέσω της θυσίας του Χριστού για εκείνον, η συγχώρηση είναι βέβαιη. Ο Χριστός πλήρωσε τις απαιτήσεις του νόμου για κάθε μετανοημένο, πιστό αμαρτωλό.» Ε. Χουάιτ, God’s Amazing Grace, σ. 138.

**Ερωτήσεις για συζήτηση**

`1.	 Ποιο είναι το πλεονέκτημα όταν ο νόμος γράφεται στην καρδιά σε αντίθεση με τον νόμο που είναι γραμμένος σε πέτρινες πλάκες; Τι είναι ευκολότερο να ξεχαστεί, ο νόμος που είναι γραμμένος στις πέτρες ή αυτός που είναι γραμμένος στην καρδιά;`

`2.	 Από την πτώση της ανθρωπότητας και έπειτα, η σωτηρία βρίσκεται μόνο στον Ιησού, ακόμη και αν η αποκάλυψη αυτής της αλήθειας ποικίλλει κατά τις διάφορες περιόδους της ιστορίας. Δεν λειτουργούν οι διαθήκες με τον ίδιο τρόπο;`

`3.	 Δείτε ξανά το δεύτερο απόσπασμα της Ε. Χουάιτ στη σημερινή μελέτη. Τι θέλει να πει με τον όρο «τέλεια υπακοή» ως απαίτηση για μια διαθήκη σχέσεων; Πώς αυτή η υπακοή καλύπτει τις απαιτήσεις του νόμου για μας;`

**Περίληψη**: Η νέα διαθήκη είναι ανώτερη, πιο ολοκληρωμένη και σ’ αυτήν φανερώνεται καλύτερα το σχέδιο της Απολύτρωσης. Εμείς συμμετέχουμε σ’ αυτήν μέσω της πίστης, μία πίστη που εκδηλώνεται υπακούοντας στον νόμο που είναι γραμμένος στην καρδιά μας.