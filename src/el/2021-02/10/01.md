---
title:  Ηη Ννεα Δδιαθηκη
date:  29/05/2021
---

> <p>Εδαφιο Μνημης</p>
>  «Ιδού, έρχονται ημέραι, λέγει Κύριος, και θέλω κάμει προς τον οίκον Ισραήλ και προς τον οίκον Ιούδα διαθήκην νέαν.» Ιερεμίας 31:31.

### Για τη μελέτη αυτής της εβδομάδας, διαβάστε
Ιερ. 31:31-34, Ματθ. 5:17-28, Ωσ. 2:18-20, Ησ. 56:6,7, Εβρ. 8:7,8, 10:4, Ματθ. 27:51.

Ένα σκιτσογραφικό περιοδικό, πριν μερικά χρόνια, έδειχνε έναν επιχειρηματία σε γραφείο να στέκεται μπροστά σε μια ομάδα στελεχών. Κρατούσε ένα κουτί απορρυπαντικού και το έδειχνε στους άλλους. Με περηφάνια έδειχνε τη λέξη Νέο που είχε με κόκκινα γράμματα πάνω στο κουτί, αφήνοντας να εννοηθεί πως το προϊόν ήταν νέο. Τότε ο διευθυντής είπε, «Είναι η λέξη Νέο πάνω στο κουτί που το κάνει καινούριο.» Με άλλα λόγια το μόνο που άλλαξε, ήταν ότι στο κουτί πάνω προστέθηκε η λέξη Νέο. Όλα τα άλλα ήταν ίδια.

Υπό μία έννοια, θα μπορούσαμε να πούμε πως το ίδιο ισχύει και με τη νέα διαθήκη. Η βάση της διαθήκης, η ελπίδα που υπάρχει για μας, οι βασικοί όροι σε αυτήν, είναι ίδιοι μ’ αυτούς της παλαιάς διαθήκης. Ανέκαθεν ήταν η διαθήκη της χάρης και του ελέους του Θεού, μια διαθήκη που βασίζεται στην αγάπη και ξεπερνά τις ανθρώπινες αδυναμίες και ήττες.

**Η εβδομάδα με μια ματιά**

`Τι παραλληλισμούς βλέπουμε μεταξύ της παλαιάς και της νέας διαθήκης; Τι ρόλο έχει ο νόμος στη διαθήκη; Με ποιον έγινε η διαθήκη; Ποια η έννοια της φράσης, «ανωτέρας διαθήκης»; (Εβρ. 8:6). Ποια είναι η σχέση της διαθήκης με το ουράνιο αγιαστήριο;`