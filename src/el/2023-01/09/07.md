---
title:  Περαιτερω Μελετη
date:  03/03/2023
---

Ο Αχάν δεν ήταν ο μόνος που, μετά την κατάκτηση της Ιεριχώ, μετέφερε χρυσό και ασήμι στο στρατόπεδο του Ισραήλ. Ο Ιησούς του Ναυή είχε πει στου άντρες να φέρουν πίσω το ασήμι και το χρυσάφι και τα χάλκινα και σιδερένια σκεύη στο θησαυροφυλάκιο του οίκου του Θεού (Ναυή 6:19, 24). Τα υπόλοιπα έπρεπε να καούν. Ωστόσο, ο Αχάν ήταν ο μόνος που κράτησε κάτι για τον εαυτό του. «Από τα εκατομμύρια των Ισραηλιτών δε βρέθηκε παρά ένας μόνο που, στην επίσημη εκείνη ώρα του θριάμβου και της ανταπόδοσης, τόλμησε να παραβεί την εντολή του Θεού. Η πλεονεξία του Αχάν γεννήθηκε στο αντίκρισμα της πολυτελέστατης εκείνης φορεσιάς του Σενναάρ. Ακόμα και την ώρα που η στολή αυτή τον είχε φέρει αντιμέτωπο με το θάνατο, εκείνος την αποκάλεσε “μίαν καλήν βαβυλωνικήν στολήν”. Η μια αμαρτία οδήγησε στην άλλη, και ιδιοποιήθηκε το χρυσάφι και το ασήμι που είχαν αφιερωθεί στο θησαυροφυλάκιο του Κυρίου. Είχε κλέψει το Θεό από την πρωτοκαρπία της γης Χαναάν.» Π.Π. σ.481

Στον κατάλογο του Παύλου για τα σημεία των εσχάτων ημερών, τα δύο πρώτα αφορούν τη στάση μας απέναντι στα χρήματα και τα υπάρχοντα. «Γνώριζε μάλιστα, τούτο, ότι στις έσχατες ημέρες θάρθουν κακοί καιροί· επειδή οι άνθρωποι θα είναι φίλαυτοι, φιλάργυροι…» (Β’ Τιμ. 3:1,2). Ο εγωισμός και η αγάπη για το χρήμα είναι σημαντικές περιγραφές της ανθρωπότητας των εσχάτων ημερών – της εποχής μας.

**Ερωτησεις για συζητηση**

`1.  Διαβάστε Α’ Τιμ. 6:6-10. «Μεγάλος δε πλουτισμός είναι η ευσέβεια, με αυτάρκεια. Επειδή, δεν φέραμε τίποτε μέσα στον κόσμο· είναι φανερό ότι ούτε και μπορούμε να μεταφέρουμε έξω απ’ αυτόν κάτι μαζί μας. Έχοντας, μάλιστα, διατροφές και σκεπάσματα, ας αρκούμαστε σ’ αυτά. Όσοι, βέβαια, θέλουν να πλουτίζουν, πέφτουν σε πειρασμό και παγίδα, και σε πολλές ανόητες και βλαβερές επιθυμίες, που βυθίζουν τους ανθρώπους σε όλεθρο και απώλεια. Επειδή, ρίζα όλων των κακών είναι η φιλαργυρία· την οποία μερικοί, καθώς την ορέχθηκαν, αποπλανήθηκαν από την πίστη και πέρασαν τον εαυτό τους μέσα από πολλές οδύνες.» Θυμηθείτε όλους εκείνους που, εξαιτίας της αγάπης τους για το χρήμα, «πέρασαν τον εαυτό τους (και τους γύρω τους) μέσα από πολλές οδύνες». Πώς μπορούμε να βρούμε τη σωστή ισορροπία, γνωρίζοντας ότι χρειαζόμαστε χρήματα για να επιβιώσουμε, αλλά χωρίς να πέσουμε στην παγίδα για την οποία προειδοποιεί ο απ. Παύλος εδώ;`

`2.  Τι άλλο εκτός από τα χρήματα, μπορεί να επιθυμούμε;`

`3.  Ποια είναι η διαφορά μεταξύ της θεμιτής επιθυμίας για κάτι και της πλεονεξίας; Πότε μια θεμιτή επιθυμία μπορεί να μετατραπεί σε πλεονεξία;`