---
title:  Προσοχη Στην Πλεονεξια
date:  25/02/2023
---

> <p>Εδαφιο Μνημης</p>
>  «Προσέχετε να φυλάγεστε από την πλεονεξία· επειδή, αν κάποιος έχει περίσσεια αγαθά, η ζωή του δεν εξαρτάται από τα υπάρχοντά του.» Λουκάν 12:15

### Για τη μελέτη αυτής της εβδομάδας, διαβάστε
Ησ. 14:12-14,  Εφεσ. 5:5, Ναυή 7,  Ιωάν. 12:1-8,  Πράξ. 5:1-11,  Α’ Κορ. 10:13.

Η πλεονεξία έχει οριστεί ως μια υπερβολική επιθυμία για πλούτο ή αγαθά τα οποία στην πραγματικότητα δεν μας ανήκουν. Η πλεονεξία είναι μεγάλη υπόθεση, τόσο μεγάλη ώστε να βρίσκεται ακριβώς εκεί που βρίσκεται το ψέμα, η κλοπή ή ο φόνος – είναι τόσο επιζήμια που ο Θεός επέλεξε να προειδοποιήσει εναντίον της στον σπουδαίο ηθικό Του νόμο: «Να μη επιθυμήσεις το σπίτι του πλησίον σου· να μη επιθυμήσεις τη γυναίκα του πλησίον σου· ούτε τον δούλο ούτε τη δούλη του ούτε το βόδι του ούτε το γαϊδούρι του ούτε κάθε τί, που είναι του πλησίον σου» (Εξ. 20:17).

Η πλεονεξία συχνά συμπεριλαμβάνεται στις ειδεχθείς αμαρτίες που θα κρατήσουν κάποιον μακριά από τη βασιλεία του Θεού. «Ή, δεν ξέρετε ότι οι άδικοι δεν θα κληρονομήσουν τη βασιλεία του Θεού; Μη πλανιέστε· ούτε πόρνοι ούτε ειδωλολάτρες ούτε μοιχοί ούτε κίναιδοι ούτε αρσενοκοίτες ούτε κλέφτες ούτε πλεονέκτες ούτε μέθυσοι ούτε κακολόγοι ούτε άρπαγες δεν θα κληρονομήσουν τη βασιλεία του Θεού.» (Α’ Κορ. 6:9, 10)

**Η εβδομάδα με μια ματιά**

`Η πλεονεξία είναι στην ίδια κλίμακα με τον εκβιασμό, την ειδωλολατρία, την πορνεία και τη μοιχεία. Αυτό μας λένε τα παραπάνω εδάφια. Αυτή την εβδομάδα θα δούμε παραδείγματα για το πόσο επιζήμια είναι και τι μπορούμε να κάνουμε για να την ξεπεράσουμε. `