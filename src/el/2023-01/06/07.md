---
title:  Περαιτερω Μελετη
date:  10/02/2023
---

Ο Θεός τήμισε το δικό Του μέρος της διαθήκης ευλογώντας τον Αβραάμ. Και ο Αβραάμ τίμησε τον Θεό με το να μην αποθηκεύει θησαυρούς σε αυτή τη γη.

«Η κληρονομιά που ο Θεός υποσχέθηκε στο λαό Του, δε βρίσκεται στον κόσμο αυτό. Ο Αβραάμ δεν είχε ακίνητη περιουσία στη γη αυτή, “ουδέ βήμα ποδός”. (Πράξ. 7:5). Είχε πολλά αγαθά και τα χρησιμοποίησε για τη δόξα του Θεού και για το καλό των συναν¬θρώπων του. Δε θεωρούσε όμως αυτό τον κόσμο μόνιμη κατοικία του. Ο Κύριος τον είχε καλέσει να εγκαταλείψει τους ειδωλολάτρες συμπατριώτες του δίνοντάς του την υπόσχεση της Χαναάν για αιώνια κτήση του. Και όμως, ούτε αυτός ούτε ο γιος του την κατέ¬κτησαν. ΄Οταν ο Αβραάμ ζήτησε τόπο ενταφιασμού για τη νεκρή γυναίκα του, χρειάσθηκε να τον αγοράσει από τους Χαναναίους. Ο μοναδικός τόπος που περιήλθε στην κατοχή του στη χώρα της Επαγγελίας ήταν ο λαξευτός τάφος της σπηλιάς του Μαμπελάχ.» Π.Π. σ. 145, 146

Κατά τη διάρκεια της ζωής μας, μπαίνουμε μερικές φορές στον πειρασμό να κατευθυνθούμε προς τον πλούτο και την άνεση. Χρειάζεται ισχυρή πίστη για να εξασκούμε την καθυστερημένη ικανοποίηση.

«Το μεγαλόπρεπο παλάτι του Φαραώ και ο μοναρχικός θρόνος του παρουσιάζονταν σαν δελεάσματα στο Μωυσή. Αλλά ε¬κεί¬νος ήξερε ότι οι αμαρτωλές απολαύσεις που κάνουν τους ανθρώ-πους να λησμονούν το Θεό, φώλιαζαν στις αρχοντικές αυλές. Έβλεπε πέρα από το καταπληκτικό παλάτι, πέρα από το βασιλικό στέμμα τις τιμές που θα αποδοθούν στους αγίους του Υψίστου σε ένα βασίλειο αμόλυντο από την αμαρτία. Με τα μά¬τια της πίστης έβλεπε το αμαράντινο διάδημα που ο Βασιλιάς του ουρανού θα το¬ποθετήσει στο μέτωπο του νικητή. Η πίστη αυτή τον οδήγησε να αποστραφεί τους μεγαλοπρεπείς άρχοντες της γης και να ενωθεί με το ταπεινό, φτωχό και περιφρονημένο έθνος που προτίμησε να υπακούσει στο Θεό παρά να συμπράξει στην αμαρτία.» Π.Π. σ. 226.

**Ερωτησεις για συζητηση**

`1.  Τι θα συμβεί στα υπάρχοντά μας όταν έρθει ο Ιησούς; (δείτε Β’ Πέτρ. 3:10). Τι θα μπορούσε να συμβεί ακόμα και πριν τον ερχομό του Ιησού; (δείτε Ματθ. 6:20). Γιατί, λοιπόν, είναι πάντα σημαντικό να βλέπουμε τα πράγματα από τη σωστή τους πλευρά;`

`2.  Ο Ιησούς προειδοποίησε για «την απάτη του πλούτου» (Μάρκ. 4:19). Πώς μπορούν να μας εξαπατήσουν τα πλούτη;`

`3.  Συζητήστε για τους τρόπους με τους οποίους ο Μωυσής θα μπορούσε να δικαιολογήσει την παραμονή του στην Αίγυπτο, αντί να αφήσει τα πάντα πίσω του για να φύγει με ένα πλήθος σκλάβων σε μια άγονη έρημο. Τι τον οδήγησε, τελικά, σε αυτή την απόφαση;`