---
title:  Αποθηκευοντας Θησαυρο Στον Ουρανο
date:  04/02/2023
---

> <p>Εδαφιο Μνημης</p>
>  «Επειδή, τι θα ωφελήσει τον άνθρωπο, αν κερδήσει ολόκληρο τον κόσμο, ζημιωθεί όμως την ψυχή του; Ή, τι θα δώσει ο άνθρωπος σε ανταλλαγή της ψυχής του;» Μάρκον 8:36, 37.

### Για τη μελέτη αυτής της εβδομάδας, διαβάστε
Γεν. 6:5-14,  Εβρ. 11:8-13,  11:24-29,  Β’ Κορ. 4:18,  Γεν. 13:10-12,  32:22-31.

Ο Ιησούς μας έδωσε την καλύτερη επενδυτική στρατηγική του κόσμου λέγοντας: «Μη θησαυρίζετε για τον εαυτό σας θησαυρούς επάνω στη γη, όπου το σκουλήκι και η σκουριά τους αφανίζει, και όπου κλέφτες κάνουν διάρρηξη και κλέβουν· αλλά θησαυρίζετε στον εαυτό σας θησαυρούς στον ουρανό, όπου ούτε σκουλήκι ούτε σκουριά τους αφανίζουν, και όπου κλέφτες δεν κάνουν διάρρηξη ούτε κλέβουν. Επειδή, όπου είναι ο θησαυρός σας, εκεί θα είναι και η καρδιά σας» (Ματθ. 6:19-21). Με άλλα λόγια: Δείξτε μου σε τι ξοδεύετε τα χρήματά σας, και θα σας δείξω πού είναι η καρδιά σας, γιατι όπου εναποθέτε τα χρήματά σας, η καρδιά σας είναι βέβαιο ότι θα ακολουθήσει, αν δεν είναι ήδη εκεί.

Θέλετε μια καρδιά για τη βασιλεία του Θεού; Αν ναι, τότε εναποθέστε τα χρήματά σας εκεί που θα αποφέρουν αιώνιες ανταμοιβές. Τοποθετήστε τον χρόνο, τα χρήματά σας και την προσευχή σας στο έργο του Θεού. Αν το κάνετε, σύντομα θα ενδιαφερθείτε ακόμη περισσότερο για το έργο αυτό, και η καρδιά σας θα ακολουθήσει, επίσης.

**Η εβδομάδα με μια ματιά**

`Αυτή την εβδομάδα θα εξετάσουμε εδάφια και απεικονίσεις που μας δείχνουν πώς να αποθηκεύουμε θησαυρούς στον ουρανό και, τελικά, να αποκομίζουμε αιώνια ανταμοιβή.`