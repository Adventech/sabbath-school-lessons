---
title:  Απο Απατεωνας Πριγκιπας
date:  08/02/2023
---

Αν και αγαπούσε και φοβόταν τον Θεό, ο Ιακώβ συνωμότησε με τη μητέρα του, τη Ρεβέκκα, για να εξαπατήσει τον πατέρα του και να κερδίσει την ευλογία του. Κατά συνέπεια, ξεκίνησε την ενήλικη ζωή του σε λάθος δρόμο, αναγκασμένος να γίνει φυγάς ή, ίσως να αντιμετωπίσει ένα πρόωρο θάνατο. Η Ρεβέκκα είπε στον Ιακώβ: «Φύγε προς τον αδελφό μου τον Λάβαν… και κατοίκησε μαζί του μερικές μέρες, μέχρις ότου παύσει η οργή του αδελφού σου εναντίον σου… τότε θα στείλω και θα σε φέρω από εκεί» (Γεν. 27:43-45). Ο Ιακώβ έλειψε 20 χρόνια και δεν είδε ποτέ ξανά το πρόσωπο της μητέρας του.

`Διαβάστε Γεν. 32:22-31. Τι συνέβη στον Ιακώβ και ποια πνευματικά μαθήματα μπορούμε να αντλήσουμε για τη χάρη του Θεού, ακόμη και όταν παίρνουμε λάθος αποφάσεις;`

«Με την ταπείνωση, τη μετάνοια και την παραχώρηση του εαυτού του, ο πλανημένος αυτός αμαρτωλός θνητός κατόρθωσε να υπε-ρισχύσει με τη Μεγαλειότητα του ουρανού. Πιάσθηκε με το τρεμά-μενο χέρι από τις υποσχέσεις του Θεού και η καρδιά της Άπειρης Αγάπης δεν μπορούσε να απορρίψει την παράκληση του αμαρ¬-τωλού. Το λάθος που οδήγησε τον Ιακώβ στην αμαρτία να αποκτήσει με δόλο τα δικαιώματα του πρωτοτόκου, του παρουσιάσθηκε τώρα ολο¬φάνερα μπροστά του. Δεν είχε δείξει εμπιστοσύνη στις υποσχέσεις του Θεού, αλλά επιδίωξε να επιτύχει με τις δικές του προσπάθειες αυτό που ο Θεός θα εκπλήρωνε με τον τρόπο και στο χρόνο που Εκείνος ήθελε. Για να αποδειχθεί ότι είχε πια συγχωρηθεί, το όνομα του άλλαξε από εκείνο που του θύμιζε την αμαρτία σε αυτό που θύμιζε τη νίκη του. Ο Άγγελος είπε: “Δεν θέλει καλεσθή πλέον το όνομά σου Ιακώβ (υποσκελιστής), αλλά Ισραήλ, διότι ενίσχυσας μετά Θεού και μετά ανθρώπων θέλεις είσθαι δυνατός.” Ο Ιακώβ είχε αποκτήσει την ευλογία που λαχταρούσε η ψυχή του. Η αμαρτία του τού υποσκελιστή και του απατεώνα είχε συγχωρηθεί» Π.Π. σ.176.

`Διαβάστε Γεν. 49:29-33. Παρότι ο Ιακώβ δεν είχε πλέον καμία ιδιοκτησία στη γη Χαναάν, ποιες οδηγίες έδωσε στους γιους του σχετικά με την ταφή του, και γιατί; Ποιοι είναι, επίσης, θαμμένοι σε εκείνο το σπήλαιο;`

Η Αγία Γραφή μας πληροφορεί ότι και οι τρεις πατριάρχες και οι γυναίκες τους είναι θαμμένοι στο ίδιο σπήλαιο. Η εμπιστοσύνη του Ιακώβ στον Θεό ήταν ισχυρή και θεωρούσε τον εαυτό του ξένο και παρεπίδημο στη γη (δείτε Εβρ. 11:13). Παρά τα λάθη του, έφυγε από την πατρίδα του χωρίς τίποτα, αλλά επέστρεψε στη Χαναάν πλούσιος.

`ΣΚΕΨΗ: Παρά τα λάθη μας, ο Θεός μπορεί να μας ευλογήσει. Ωστόσο, θα ήταν προτιμότερο να αποφύγουμε τα λάθη εξαρχής. Ποιες επιλογές πρέπει να κάνετε και πώς μπορείτε να αποφύγετε τα λάθη;`