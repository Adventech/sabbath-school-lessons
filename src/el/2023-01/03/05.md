---
title:  Δεκατο Επι Του Ακαθαριστου
date:  18/01/2023
---

Ή ΕΠΙ ΤΟΥ ΚΑΘΑΡΟΥ ΕΙΣΟΔΗΜΑΤΟΣ;

Υπολογίζουμε το δέκατο επί του εισοδήματός μας, αν πληρωνόμαστε με την ώρα ή με μισθό, και αποδίδουμε με βάση την αύξηση ή το κέρδος μας, αν είμαστε αυτοαπασχολούμενοι και έχουμε τη δική μας επιχείρηση. Σε πολλές χώρες η κυβέρνηση βάζει φόρους στον μισθό του εργαζόμενου για να καλύψει το κόστος των υπηρεσιών που γίνονται για τον λαό, όπως δημόσια υγεία, δημόσιοι δρόμοι και γέφυρες, επιδόματα ανεργίας κλπ. Το ζήτημα του μικτού ή καθαρού αφορά κυρίως το αν επιστρέφουμε τα δέκατα από το εισόδημά μας πριν ή μετά την αφαίρεση αυτών των φόρων. Όσοι είναι αυτοαπασχολούμενοι, μπορούν νομίμως να αφαιρούν το κόστος της επιχειρηματικής δραστηριότητας, προκειμένου να προσδιορίσουν το πραγματικό τους κέρδος, πριν από την αφαίρεση των προσωπικών τους φόρων.

Μελέτες σχετικά με τη συνήθεια των μελών να δίνουν δέκατα, ανακαλύπτουν ότι η πλειονότητα των Αντβεντιστών της Εβδόμης Ημέρας δίνει δέκατα επί του ακαθάριστου εισοδήματος, δηλαδή προτού αφαιρεθούν οι φόροι. Στην πραγματικότητα, σύμφωνα με το Tithing Principles and Guidelines, published by General Conference, 1990, «Τα δέκατα πρέπει να υπολογίζονται σύμφωνα με το ακαθάριστο ποσό του μισθού ή των εισοδημάτων του μισθωτού πριν τις νόμιμες κρατήσεις ή άλλες αδειοδοτημένες κρατήσεις του εργοδότη. Σε αυτό περιλαμβάνονται ομοσπονδιακοί και κρατικοί φόροι εισοδήματος, οι οποίοι παρέχονται για υπηρεσίες και άλλα οφέλη για την υπεύθυνη αγωγή του πολίτη. Οι συνεισφορές κοινωνικής ασφάλισης μπορούν να αφαιρεθούν. Δείτε Guideline 111-F.» – p. 22.

`Διαβάστε Α’ Βασ. 17:9-16. Ποια ήταν η κατάσταση της χήρας πριν την επισκεφτεί ο Ηλίας; Τι της ζήτησε ο προφήτης να κάνει προτού φροντίσει τον εαυτό της και τον γιο της; Τι μπορούμε να μάθουμε από αυτή την ιστορία, σχετικά με το συγκεκριμένο θέμα;`

Ο Θεός είπε στη χήρα της Σαρεπτά ότι ένας άνθρωπος του Θεού θα ερχόταν να τη δει. Όταν έφτασε ο Ηλίας, εκείνη εξήγησε τη δεινή της κατάσταση. Ο Ηλίας ζήτησε πρώτα ένα ποτήρι νερό και στη συνέχεια πρόσθεσε: «Μη φοβάσαι· πήγαινε, κάνε όπως είπες· αλλά απ’ αυτό κάνε πρώτα σε μένα μία μικρή πίτα, και φέρ’ την σε μένα, και έπειτα κάνε για τον εαυτό σου, και για τον γιο σου· επειδή, έτσι λέει ο Κύριος ο Θεός τού Ισραήλ: το πιθάρι με το αλεύρι δεν θα αδειάσει ούτε το ρωγί με το λάδι θα ελαττωθεί, μέχρι την ημέρα κατά την οποία ο Κύριος θα δώσει βροχή επάνω στο πρόσωπό της γης.» (Α’ Βασ. 17:13, 14).

Ήταν αυτό εγωιστικό εκ μέρους του ή απλά δοκίμαζε την πίστη της – επιτρέποντάς της, στην πραγματικότητα, να ασκήσει την πίστη της; Η απάντηση πρέπει να είναι προφανής.

«Καθένας πρέπει να είναι ο ίδιος αξιολογητής του εαυτού του και να μπορεί να δώσει όπως του υπαγορεύει η καρδιά του.» Έ. Χουάιτ, T.C., τ. 4, σ. 469.

`ΣΚΕΨΗ: Πώς θα εξηγούσατε σε κάποιον που δεν έχει δώσει ποτέ δέκατα, τις ευλογίες που ωφελούμαστε από την απόδοσή τους; Ποιες είναι αυτές οι ευλογίες και πώς η επιστροφή των δεκάτων ενισχύει την πίστη μας;`