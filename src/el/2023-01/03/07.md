---
title:  Περαιτερω Μελετη
date:  20/01/2023
---

Προτροπές προς την Εκκλησία, τομ. 9, σελ. 192-197.

«Αν όλα τα δέκατα του λαού μας εισέρρεαν στο θησαυροφυλάκιο του Κυρίου όπως θα έπρεπε, θα λαμβάνονταν τέτοιες ευλογίες που δωρεές και οι προσφορές για ιερούς σκοπούς θα δεκαπλασιάζονταν και έτσι ο δίαυλος μεταξύ Θεού και ανθρώπου θα παρέμενε ανοιχτός.» T.C., τ. 4, σ. 474. Αυτή είναι μια καταπληκτική δήλωση! Αν ήμασταν όλοι πιστοί στα δέκατα, ο Θεός θα μας ευλογούσε με κεφάλαια για να αυξήσουμε τις προσφορές μας κατά 1.000%.

«Στο τρίτο κεφάλαιο του Μαλαχία βρίσκεται η συνθήκη που έκανε ο Θεός με τον άνθρωπο. Εδώ ο Κύριος προσδιορίζει τον τρόπο που θα ενεργήσει για να χαρίσει τα μεγάλα δώρα Του σε εκείνους που θα Του επιστρέψουν πιστά τα δέκατα και τις προσφορές.» Έ. Χουάιτ, Review and Herald, 17/12/1901.

«Όλοι θα πρέπει να θυμούνται ότι οι αξιώσεις του Θεού πάνω μας, υπερέχουν από κάθε άλλη αξίωση. Μας δίνει απλόχερα, και η διαθήκη που έχει κάνει με τον άνθρωπο είναι ότι το ένα δέκατο από τα υπάρχοντά του θα επιστρέφεται στον Θεό. Ο Κύριος εμπιστεύεται θαυμασίως στους διαχειριστές Του τους θησαυρούς Του, αλλά για το δέκατο λέει: “Αυτό είναι δικό μου”. Ακριβώς κατ’ αναλογία με το πώς ο Θεός έχει δώσει την ιδιοκτησία Του στον άνθρωπο, έτσι και ο άνθρωπος πρέπει να επιστρέψει στον Θεό ένα πιστό δέκατο από όλη την περιουσία του. Αυτή η ξεχωριστή ρύθμιση έγινε από τον Ίδιο τον Ιησού Χριστό.» Έ. Χουάιτ, T.C., τ. 6, σ. 384.

**Ερωτησεις για συζητηση**

`1.  Σκεφτείτε ότι η πρακτική του δέκατου δεν προήλθε από το αρχαίο Ισραήλ. Πώς μας βοηθάει αυτό το γεγονός να κατανοήσουμε τη μονιμότητα αυτής της υποχρέωσής μας ενώπιον του Θεού;`

`2.  Συζητήστε την ερώτηση στη Σκέψη της Δευτέρας. Σκεφτείτε τι θα συνέβαινε αν οι άνθρωποι αποφάσιζαν να στείλουν τα δέκατά τους κάπου άλλου. Τι θα συνέβαινε στην εκκλησία μας; Θα εξακολουθούσαμε να έχουμε εκκλησία; Ποιο είναι το κακό με την άποψη: «Τα δέκατά μου είναι τόσο λίγα σε σχέση με των άλλων, που δεν έχει σημασία.» Τι θα γινόταν αν όλοι σκέφτονταν έτσι;`

`3.  Συζητήστε για το τι έχετε μάθει και βιώσει από την απόδοση των δεκάτων. Τι μπορούμε να διδάξουμε τους άλλους σχετικά με αυτή την πρακτική;`