---
title:  Η Διαθηκη Του Δεκατου
date:  14/01/2023
---

> <p>Εδαφιο Μνημης</p>
>  «Φέρετε όλα τα δέκατα στην αποθήκη για να είναι τροφή στον οίκο Μου· και, τώρα, δοκιμάστε Με σε τούτο, λέει ο Κύριος των δυνάμεων, αν δεν σας ανοίξω τους καταρράκτες τού ουρανού, και εκχέω την ευλογία σε σας, ώστε να μην επαρκεί τόπος γι’ αυτήν.» Μαλαχίας 3:10

### Για τη μελέτη αυτής της εβδομάδας, διαβάστε
Γεν. 14:18-20,  Μαλ. 3:10, Δευτ. 12:5-14,  Λευιτ. 27:30,  Α’ Βασ. 17:9-16,  Α’ Κορ. 4:1, 2.

Στη Γέν. 14, ο Άβραμ είχε επιστρέψει από μια επιτυχημένη αποστολή διάσωσης ομήρων στην οποία είχε σώσει τον ανιψιό του Λωτ, την οικογένειά του και όλους όσους είχαν μεταφερθεί από τα Σόδομα. Ο βασιλιάς των Σοδόμων ήταν τόσο ευγνώμων, που για να τον ευχαριστήσει πρόσφερε στον Άβραμ όλα τα λάφυρα της μάχης. Ο Άβραμ όχι μόνο αρνήθηκε την προσφορά, αλλά έδωσε το δέκατο από όλα όσα κατείχε στον Μελχισεδέκ.

Αμέσως μετά την εμπειρία με το δέκατο, ο Θεός είπε στον Άβραμ: «Μη φοβάσαι, Άβραμ· εγώ είμαι ο υπερασπιστής σου· ο μισθός σου θα είναι υπερβολικά μεγάλος.» Στην πραγματικότητα ο Κύριος έλεγε στον Άβραμ: “Μην ανησυχείς. Εγώ θα είμαι ο προστάτης και ο τροφοδότης σου.” Στη συνέχεια, πολύ αργότερα, ο Μωυσής είπε στον λαό Ισραήλ, καθώς επρόκειτο να εισέλθουν στη γη Χαναάν: «Θα αποδεκατίζεις οπωσδήποτε όλα τα γεννήματα του σπόρου σου, που φέρνει το χωράφι κάθε χρόνο…για να μάθεις να φοβάσαι πάντοτε τον Κύριο τον Θεό σου.» (Γεν. 15:1, Δευτ. 14:22, 23). Η Έ. Χουάιτ έγραψε: «Οι άνθρωποι έπρεπε να προσφέρουν στον Θεό δώρα για θρησκευτικούς σκοπούς πριν δοθεί το συγκεκριμένο σύστημα στον Μωυσή, ακόμη και από τις ημέρες του Αδάμ.» T.C., σ. 393.

Τι σημαίνουν όλα αυτά για εμάς σήμερα;