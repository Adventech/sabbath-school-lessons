---
title:  Ο Σκοπος Των Δεκατων
date:  17/01/2023
---

`Διαβάστε Λευιτ. 27:30 και Αρ. 18:21, 24. Τι λέει ότι θα κάνει ο Θεός με το δέκατο;`

Επειδή ο Θεός είναι ο Ιδιοκτήτης των πάντων (Ψαλμ. 24:1), προφανώς δεν χρειάζεται τα χρήματα. Αλλά, επειδή το δέκατο είναι δικό Του, μας λέει τι να το κάνουμε – να το χρησιμοποιούμε για την υποστήριξη της διακονίας του ευαγγελίου. Ως εκ τούτου, η μισθοδοσία όσων δουλεύουν για το έργο Του καλύπτεται με το δέκατο του Θεού.

Η φυλή Λευί – οι ιερείς στην υπηρεσία του Θεού – δεν είχε μεγάλες ιδιοκτησίες, όπως οι υπόλοιπες φυλές. Σε αυτή τη φυλή δόθηκαν ορισμένες πόλεις, συμπεριλαμβανομένων των πόλεων καταφυγίων, με αρκετή γη γύρω τους ώστε οι Λευίτες να καλλιεργούν τους κήπους τους. Αυτούς τους κήπους, τούς συντηρούσαν με τα δέκατα των άλλων, ενώ παράλληλα έδιναν και οι ίδιοι τα δέκατα από τα έσοδά τους.

`Διαβάστε Πραξ. 20:35. Ποιο είναι το μήνυμα εδώ και πώς αυτό σχετίζεται με το ζήτημα των δεκάτων;`

Η επιστροφή των δεκάτων είναι σημαντική γιατί μας βοηθάει να δημιουργήσουμε μια σχέση εμπιστοσύνης με τον Θεό. Το να επιστρέφουμε το ένα δέκατο του εισοδήματός μας (αν και, ουσιαστικά, ούτως ή άλλως ανήκει στον Θεό) απαιτεί πραγματικά μια πράξη πίστης, και μόνο με την εξάσκηση της πίστης θα αυξηθεί η πίστη μας.

Σκεφτείτε για παράδειγμα, τους έσχατους καιρούς, όταν οι πιστοί δεν θα μπορούν αγοράσουν ή να πουλήσουν όπως διαβάζουμε στην Αποκ. 13, 14:(δείτε μάθημα 11). Το να έχουμε αναπτύξει την εμπιστοσύνη μας στον Θεό, στη δύναμη και την αγάπη Του θα είναι υψίστης σημασίας όταν όλος ο κόσμος θα μοιάζει να είναι εναντίον μας. Η πιστή επιστροφή των δεκάτων μπορεί σίγουρα να βοηθήσει στην ανάπτυξη αυτής της εμπιστοσύνης.

Ένας δεύτερος σημαντικός λόγος για την πίστη μας σε σχέση με τα χρήματα, είναι η πρόσβαση στις υποσχόμενες, χειροπιαστές ευλογίες του Θεού. Ως μέρος της συνθήκης των δεκάτων, ο Θεός έχει υποσχεθεί ευλογίες τόσο μεγάλες που δεν θα έχουμε επαρκή χώρο για να τις τοποθετήσουμε. Με το πλεόνασμά μας μπορούμε να βοηθήσουμε άλλους και με τις προσφορές μας να συμβάλουμε στην υποστήριξη του έργου τού Θεού.

`ΣΚΕΨΗ: Με ποιους τρόπους έχετε βιώσει τη μεγάλη αλήθεια ότι είναι πράγματι μεγαλύτερη ευλογία να δίνεις παρά να λαμβάνεις;`