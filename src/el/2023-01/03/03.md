---
title:  Που Ειναι Η Αποθηκη;
date:  16/01/2023
---

`Διαβάστε Μαλ. 3:10. Τι μπορούμε να μάθουμε από αυτό το εδάφιο σχετικά με το πού πρέπει να πηγαίνουν τα δέκατά μας;`

Αν και δεν δίνονται συγκεκριμένες οδηγίες στην περικοπή, είναι ωστόσο προφανές ότι ο λαός του Θεού γνώριζε τι εννοούσε με τη λέξη «αποθήκη». Ο Θεός συμπεριλαμβάνει στις οδηγίες Του, «για να είναι τροφή στον οίκο μου». Ο λαός Του κατάλαβε ότι ο οίκος του Θεού ήταν αρχικά το αγιαστήριο – μια περίτεχνη σκηνή που χτίστηκε με συγκεκριμένες οδηγίες που δόθηκαν στον Μωυσή, στο όρος Σινά. Αργότερα, όταν ο λαός έζησε στη Γη της Επαγγελίας, η κεντρική τοποθεσία ήταν στη Σηλώ και στη συνέχεια, στο ναό της Ιερουσαλήμ.

`Διαβάστε Δευτ. 12:5-14. Αυτά τα εδάφια δεν λένε ότι ο λαός του Θεού μπορούσε να επιστρέφουν τα δέκατά τους με βάση τη δική τους σύνεση. Ποιες αρχές μπορούμε να πάρουμε από αυτά τα εδάφια για τον εαυτό μας, σήμερα;`

Ως μέλη της οικογένειας του Θεού, θέλουμε να κατανοήσουμε και να εφαρμόσουμε το θέλημά Του σχετικά με το τι πρέπει να κάνουμε με τα δέκατά μας. Από τις αναφορές της Αγίας Γραφής βλέπουμε ότι τρεις φορές τον χρόνο – το Πάσχα, την Πεντηκοστή και τη γιορτή της Σκηνοπηγίας – ο λαός του Θεού έπρεπε να ταξιδεύει στην Ιερουσαλήμ για να φέρει προσωπικά τα δέκατα και τις προσφορές του, λατρεύοντας και δοξάζοντας τον Θεό. Στη συνέχεια, οι Λευίτες μοίραζαν τα δέκατα στους αδελφούς τους, σε όλη τη γη του Ισραήλ (δείτε Εξ. 23:14-17, Β’ Χρον. 31:11-21, Νεεμ. 12:44-47, 13:8-14). Σε αρμονία με αυτή τη Βιβλική αρχή της κεντρικής αποθήκης, η Χριστιανική Εκκλησία των Αντβεντιστών της Εβδόμης Ημέρας έχει ορίσει τις Αποστολές και τις Ενώσεις των εκκλησιών ως αποθήκες, εκ μέρους της Παγκόσμιας Εκκλησίας, από τις οποίες αμοίβεται η διακονία.

Για τη διευκόλυνση των μελών της εκκλησίας, ο θεσμός των δεκάτων έχει μεταφερθεί στην τοπική εκκλησία, όπου ως μέρος της λατρείας, τα μέλη φέρνουν τα δέκατα και τις προσφορές τους, αν και ορισμένοι χρησιμοποιούν την ηλεκτρονική δωρεά. Έπειτα, οι τοπικοί ταμίες προωθούν τα δέκατα στην αποθήκη (ταμείο) της Αποστολής. Αυτό το σύστημα διαχείρισης των δεκάτων, το οποίο έχει περιγραφεί και οριστεί από τον Θεό, έχει επιτρέψει στην Χριστιανική Εκκλησία των Αντβεντιστών της Εβδόμης Ημέρας να έχει παγκόσμιο και αυξανόμενο αντίκτυπο στον κόσμο.

`ΣΚΕΨΗ: Φανταστείτε ο καθένας από μας να αποφάσιζε να δώσει τα δέκατά του σε όποιον ήθελε, εις βάρος της εκκλησίας.Τι θα συνέβαινε στην εκκλησία μας; Γιατί αυτό θα ήταν λάθος και αντίθετο με τον Λόγο του Θεού;`