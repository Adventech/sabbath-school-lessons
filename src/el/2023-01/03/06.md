---
title:  Ενα Ειλικρινες Και Πιστο Δεκατο
date:  19/01/2023
---

`Διαβάστε Α’ Κορ. 4/δ΄1, 2. Ως παιδιά του Θεού και διαχειριστές των ευλογιών Του, τι είδους άνθρωποι καλούμαστε να είμαστε;`

Τι σημαίνει να είμαστε πιστοί με τα δέκατά μας; Αυτή την εβδομάδα εξετάσαμε αρκετά από τα στοιχεία του δέκατου:

1. Το ποσό, το οποίο είναι το ένα δέκατο ή το 10% του εισοδήματος ή των κερδών μας.
2. Η τοποθέτηση στην αποθήκη – το μέρος από το οποίο πληρώνονται οι εργάτες του ευαγγελίου.
3. Αποδίδουμε τιμή στον Θεό με το πρώτο μέρος του εισοδήματός μας.
4. Χρησιμοποιείται για τον σωστό σκοπό – την υποστήριξη της διακονίας του ευαγγελίου.

Είναι δική μας ευθύνη ως μέλη της εκκλησίας να τηρήσουμε τα τρία πρώτα στοιχεία και είναι ευθύνη των διαχειριστών της αποθήκης να διασφαλίζουν ότι τα κεφάλαια των δεκάτων χρησιμοποιούνται σωστά.

Και τα δέκατα δεν είναι στη διακριτική μας ευχέρεια. Τόσο τα δέκατα όσο και η αποθήκη, αποτελούν μέρος της ευθύνης μας. Δεν καθορίζουμε εμείς τις παραμέτρους – ο Θεός το κάνει. Αν δεν επιστρέψουμε ένα πλήρες 10% από το εισόδημά μας, τότε στην ουσία δεν δίνουμε δέκατα – και αν δεν φέρουμε αυτό το 10% στην αποθήκη, στην πραγματικότητα δεν το επιστρέφουμε.

`Διαβάστε Ματθ. 25:19-21. Πότε καλούμαστε να δώσουμε λογαριασμό για τη διαχείριση των χρημάτων του Θεού; Τι λέει ο Θεός ε εκείνους που ήταν οικονομικά πιστοί;`

«Φέρετε πάντα τα δέκατα εις την αποθήκην μου» (Μαλ. 3:10), είναι η εντολή του Θεού. Δε γεννάται ζήτημα ευγνωμοσύνης ή γενναιοδωρίας. Αυτό είναι απλώς θέμα τιμιότητας. Το δέκατο είναι του Κυρίου, και Αυτός μας διατάζει να Του αποδώσουμε αυτό που Του ανήκει.» ΕΚ., σ.126. Η διαχείριση για τον Θεό είναι ένα μοναδικό προνόμιο και μια ευθύνη, επίσης. Μας ευλογεί και μας συντηρεί. Αυτό που ζητάει είναι μόνο το ένα δέκατο, και στη συνέχει το χρησιμοποιεί για να προμηθεύσει όσους εργάζονται στο έργο Του, όπως έκανε και με τη φυλή Λευί κατά την εποχή του αρχαίου Ισραήλ.

`ΣΚΕΨΗ: Σε ορισμένους δεν αρέσει ο τρόπος με τον οποίο χρησιμοποιούνται τα χρήματα των δεκάτων τους, και ως εκ τούτου, είτε δεν δίνουν δέκατα είτε στέλνουν τα χρήματά τους κάπου αλλού. Ωστόσο, πού λέει ο Θεός, “Φέρε τα δέκατα στην αποθήκη, αλλά μόνο αν είσαι σίγουρος ότι η αποθήκη τα χρησιμοποιεί σωστά”;`