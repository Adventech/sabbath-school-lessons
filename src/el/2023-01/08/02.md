---
title:  Προτεραιοτητες
date:  19/02/2023
---

`Διαβάστε Εκκλ. 12:1. Ποιο είναι το μήνυμα για εμάς εδώ;`

Καθώς οι νέοι πλησιάζουν την ενηλικίωση, θα γεννηθούν σκέψεις σχετικά με το πώς θα καλυφθούν οι βασικές ανάγκες – τροφή, ένδυση και στέγη. Ο ίδιος ο Ιησούς μας είπε με ποιον τρόπο να ιεραρχούμε τις ανάγκες μας: «Αλλά, να ζητάτε πρώτα τη βασιλεία του Θεού και τη δικαιοσύνη του· και όλα αυτά θα σας προστεθούν» (Ματθ. 6:33). Φυσικά, για όσους είναι μεγαλύτεροι και δεν επέλεξαν τον Ιησού όταν ήταν νέοι, υπάρχει ακόμα χρόνος να πάρουν τις σωστές αποφάσεις σχετικά με τη διαχείριση.

Όπως είδαμε στη Γεν. 28:20-22, ο Ιακώβ είχε κάνει κάποιες σημαντικές επιλογές ζωής, τόσο στον πνευματικό όσο και στον οικονομικό τομέα. Στο όραμα, ο Κύριος συστήθηκε στον Ιακώβ ως «ο Κύριος, ο Θεός του Αβραάμ του πατέρα σου, και ο Θεός του Ισαάκ». Στη συνέχεια, στο πλαίσιο του όρκου του προς τον Θεό, ο Ιακώβ είπε: «ο Κύριος θα είναι ο Θεός μου» (Γέν. 28:13, 21).

`Διαβάστε Γεν. 29:9-20. Ποιο πράγμα είναι σημαντικό σχετικά με τη χρονική στιγμή αυτής της απόφασης;`

Αφού ο Ιακώβ ανέλαβε τις πνευματικές και οικονομικές δεσμεύσεις του προς τον Θεό, ο Κύριος τον οδήγησε στο πηγάδι όπου βρισκόταν η Ραχήλ.

Είναι απαραίτητο να πάρετε τις αποφάσεις γύρω από τα πνευματικά και τη ζωή σας πριν παντρευτείτε. Ο μελλοντικός σύζυγος θα πρέπει να γνωρίζει τις χριστιανικές σας πεποιθήσεις. Είναι αυτό το άτομο ένας αφοσιωμένος χριστιανός; Με τι είδους εργασία θα ασχοληθεί; Σε τι είδους ζωή θα δεσμευτώ; Άλλες ερωτήσεις που χρειάζονται απαντήσεις πριν τη δέσμευση του γάμου είναι οι εξής: Τι επίπεδο εκπαίδευσης έχει ολοκληρώσει; Ποιο είναι το ποσό του χρέους που θα μπει στον γάμο; Είμαι διατεθειμένος/η να αποδεχθώ αυτή την κατάσταση ως μέρος της ευθύνης μου;

`ΣΚΕΨΗ: Διαβάστε Β’ Κορ. 6:14, 15. Γιατί είναι τόσο σημαντική αυτή η αρχή ώστε να την λάβετε υπόψη σας όταν αναζητάτε σύντροφο ζωής; Αν και δεν εγγυάται έναν καλό γάμο, γιατί θα βοηθούσε να δημιουργηθούν περισσότερες πιθανότητες για έναν πετυχημένο γάμο;`