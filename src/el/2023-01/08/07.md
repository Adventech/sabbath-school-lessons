---
title:  Περαιτερω Μελετη
date:  24/02/2023
---

«Κανένας τομέας εργασίας, κανένα σχέδιο της ζωής δεν μπορεί να θεωρηθεί υγιές και ολοκληρωμένο όταν περιλαμβάνει τα σύντομα μόνο χρόνια της παρούσας ζωής, χωρίς να ετοιμάζει εφόδια για το ατέρμονο μέλλον… Κανείς δεν μπορεί να συγκεντρώσει θησαυρούς στον ουρανό χωρίς να πλουτίσει και να εξευγενίσει την επίγεια ζωή του.» Έ. Χουάιτ ΕΚ., σ. 132.

«Εκείνο που αποτελεί το θεμέλιο της επιχειρηματικής τελειότητας και της πραγματικής ακεραιότητας είναι η αναγνώριση της ιδιοκτησίας του Θεού. Ο Δημιουργός των πάντων, Αυτός είναι ο αρχικός ιδιοκτήτης. Εμείς είμαστε οι οικονόμοι Του. Όλα όσα έχουμε, Εκείνος μας τα έχει εμπιστευθεί για να τα χρησιμοποιήσουμε σύμφωνα με την καθοδήγησή Του.» ΕΚ. σ. 125.

Εξαιτίας της πίεσης να συντηρήσουμε τις οικογένειές μας, πολλές φορές νομίζουμε ότι η δουλειά μας είναι απλώς να εξασφαλίσουμε ένα εισόδημα. Όμως, ως Χριστιανοί, έχουμε επίσης το καθήκον να εκπληρώνουμε τον ρόλο μας στη μεγάλη εντολή που έδωσε ο Ιησούς σε όλους τους ακόλουθούς Του. Αφού παρέθεσε αυτή την εντολή, η οποία βρίσκεται στο Μαρκ. 16:15, η Έ. Χουάιτ έγραψε: «Όχι ότι όλοι καλούνται να γίνουν ιεροκήρυκες ή ιεραπόστολοι στην κυριολεξία. Όλοι όμως μπορούν να γίνουν συνεργάτες Του για να φέρουν τη χαρμόσυνη αγγελία στους συνανθρώπους τους. Η εντολή δίνεται σε όλους, μικρούς και μεγάλους, μορφωμένους και αμαθείς, νέους και ηλικιωμένους.» ΕΚ. σ. 251.

«Πρέπει να ακολουθήσουμε προσεκτικότερα το σχέδιο του Θεού για τη ζωή. Για να κάνουμε ό,τι το καλύτερο στην εργασία που έχουμε μπροστά μας, το να αναθέσουμε την οδό μας στον Θεό και να περιμένουμε τις ενδείξεις της πρόνοιάς Του, αυτοί είναι οι κανόνες που εξασφαλίζουν την ασφαλή καθοδήγηση για την εκλογή ενός επαγγέλματος.» ΕΚ. σ. 254.

**Ερωτησεις για συζητηση**

`1.  Πώς ορίζουμε σαν χριστιανοί τον όρο «επιτυχημένη ζωή»; Ποια μπορεί να είναι η διαφορά ανάμεσα σε αυτό που ορίζει ο κόσμος ως επιτυχία και σε αυτό που ιδανικά θα έπρεπε να έχουμε εμείς; Πώς θα ορίζατε τη ζωή του Ιωάννη του Βαπτιστή, του οποίου η ζωή κατέληξε ατιμωτικά σε μια φυλακή και από εκεί στον αποκεφαλισμό, και όλα αυτά εξαιτίας του καπρίτσιου μιας ασεβούς γυναίκας; Θα χαρακτηρίζατε τη ζωή του επιτυχημένη; Αιτιολογείστε την απάντησή σας.`

`2.  Πώς εξηγούμε το γεγονός ότι υπάρχουν αρκετοί πολύ «επιτυχημένοι» άνθρωποι που δεν ακολουθούν καμία από τις Βιβλικές αρχές σχετικά με τη διαχείριση του πλούτου ή της ζωής γενικότερα; Ή τι γίνεται με εκείνους που προσπαθούν να τις ακολουθήσουν και παρόλα αυτά δεν τα καταφέρνουν, και ίσως αντιμετωπίζουν μια σοβαρή ασθένεια ή μια συμφορά. Πώς πρέπει να κατανοήσουμε αυτές τις καταστάσεις;`