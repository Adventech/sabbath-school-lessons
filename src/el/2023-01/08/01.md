---
title:  Σχεδιασμος Για Επιτυχια
date:  18/02/2023
---

> <p>Εδαφιο Μνημης</p>
>  «Και κάθε τι, ό,τι αν κάνετε, να το εργάζεστε από ψυχής, σαν στον Κύριο, και όχι σε ανθρώπους· ξέροντας ότι από τον Κύριο θα πάρετε την ανταπόδοση της κληρονομιάς· επειδή, υπηρετείτε ως δούλοι στον Κύριο, τον Χριστό.» Κολοσσαείς 3:23, 24.

### Για τη μελέτη αυτής της εβδομάδας, διαβάστε
Εκκλ. 12:1, Γεν. 2:15, 39:2-5, Α’Τιμ. 5:8, Κολ. 3:23, 24, Παρ. 3:5-8

Οι περισσότεροι άνθρωποι θέλουν να ζήσουν μια επιτυχημένη και ευτυχισμένη ζωή. Φυσικά, σε έναν αμαρτωλό κόσμο, όπου ο πόνος και οι συμφορές μπορούν να χτυπήσουν από τη μια στιγμή στην άλλη, ο στόχος αυτός δεν είναι πάντα εύκολο να επιτευχθεί.

Υπάρχει, επίσης, το ζήτημα πώς ορίζουμε την επιτυχία. Βλέπουμε την περίπτωση του Ιωσήφ στην Αίγυπτο – θα μπορούσαμε να πούμε ότι η ζωή του ήταν επιτυχημένη. Από τη φυλακή, βρέθηκε στο παλάτι. Από την άλλη πλευρά, παρατηρούμε τη ζωή του Ιωάννη του Βαπτιστή. Από τη φυλακή πήγε στον τάφο. Πόσο επιτυχημένη ήταν η ζωή του; Όλα, λοιπόν, εξαρτώνται από τον ορισμό που δίνουμε στην επιτυχία.

**Η εβδομάδα με μια ματιά**

`Αυτή την εβδομάδα θα εξετάσουμε την ιδέα της επιτυχίας στο πλαίσιο των βασικών αρχών της διαχείρισης και των οικονομικών. Ανεξάρτητα από το ποιοι είμαστε και πού ζούμε, τα χρήματα και τα οικονομικά θα αποτελούν μέρος της ζωής μας, είτε μας αρέσει είτε όχι. Υπάρχουν κάποια πρακτικά βήματα που μπορούμε να εφαρμόσουμε, τα οποία αν και δεν εγγυώνται επιτυχία, μπορούν ωστόσο να μας βοηθήσουν να αποφύγουμε παγίδες και λάθη που ίσως δυσκολέψουν την οικονομική μας κατάσταση. `