---
title:  Εργασια Με Ακεραιοτητα
date:  22/02/2023
---

Η τελευταία φάση μιας επιτυχημένης ζωής, μπορεί να είναι η πιο ευχάριστη – αν οι αποφάσεις των προηγούμενων ετών ήταν σοφές και δεν καταστράφηκαν από αναπάντεχα γεγονότα. Σε μια ιδανική κατάσταση, οι γονείς έχουν μεγαλώσει τα παιδιά τους ώστε να γίνουν ανεξάρτητοι ενήλικες, το σπίτι έχει εξοφληθεί, τα μεταφορικά έξοδα καλύπτονται, δεν υπάρχουν χρέη και το εισόδημα αρκεί ώστε να καλύψει τις ανάγκες του ηλικιωμένου ζευγαριού.

Ο Θεός καλεί τα παιδιά Του σε υψηλότερα πρότυπα στην εργασία και στη ζωή. Αυτό το πρότυπο είναι ο νόμος του Θεού που είναι γραμμένος στην καρδιά μας (δείτε Ιερ. 31:33) και αντανακλάται στον χαρακτήρα μας. Καθώς η κοινωνία διαβρώνεται και η χριστιανική διδασκαλία αμβλύνεται και ελαχιστοποιείται, θα γίνει ακόμα πιο σημαντικό για τον κάθε χριστιανό να ζει και να εργάζεται σε επίπεδο που είναι υπεράνω κάθε μομφής. Η Αγία Γραφή λέει: «Προτιμότερο είναι το καλό όνομα παρά μεγάλα πλούτη, χάρη αγαθή παρά ασήμι και χρυσάφι» (Παρ. 22:1).

Ο Λόγος του Θεού καταγράφει περιπτώσεις εργοδοτών που αναγνώρισαν ότι ήταν ευλογημένοι, επειδή είχαν ευσεβή υπάλληλο. Όταν ο Ιακώβ επιθύμησε να εγκαταλείψει τον πεθερό του, τον Λάβαν, και να επιστρέψει με την οικογένειά του στην πατρίδα του, ο Λάβαν τον παρακάλεσε να μην φύγει λέγοντας: «Σε παρακαλώ, να βρω χάρη μπροστά σου· γνώρισα εκ πείρας, ότι ο Κύριος με ευλόγησε εξαιτίας σου» (Γέν. 30:27). Και όταν ο Ιωσήφ πουλήθηκε ως σκλάβος στην Αίγυπτο, το αφεντικό του ο Πεντεφρής, έκανε μια παρόμοια δήλωση για το έργο του Ιωσήφ και τον αντάμειψε ανάλογα.

`Διαβάστε Γέν. 39:2-5. Αν και τα εδάφια δεν το αναφέρουν ξεκάθαρα, τι φαντάζεστε ότι έκανε ο Ιωσήφ ώστε ο κύριός του να τον δει τόσο θετικά;`

«Είτε, λοιπόν, τρώτε είτε πίνετε είτε κάνετε κάτι, τα πάντα να τα κάνετε προς δόξαν του Θεού» (Α’ Κορ. 10:31). Έτσι, είτε στην εργασία μας, είτε στην οικονομική διαχείριση ή σε ό,τι κάνουμε, όλα θα πρέπει να γίνονται προς δόξα του Θεού. Αυτός είναι που μας δίνει τη γνώση και τη δύναμη να πετύχουμε στη ζωή.

«Δική σου, Κύριε, είναι η μεγαλοσύνη, και η δύναμη, και η τιμή, και η νίκη και η δόξα· επειδή δικά σου είναι όλα όσα είναι στον ουρανό και όσα είναι επάνω στη γη· δική σου είναι η βασιλεία, Κύριε, και εσύ είσαι που υψώνεσαι σαν κεφάλι πιο πάνω από όλους· και ο πλούτος και η δόξα από σένα έρχονται, και εσύ δεσπόζεις τα πάντα· και στο χέρι σου είναι η ισχύς και η δύναμη· και στο χέρι σου είναι να μεγαλύνεις και να ισχυροποιείς τα πάντα» (Α’ Χρον. 29:11, 12).

`ΣΚΕΨΗ: Ποιες είναι οι αρχές που ακολουθείτε, όχι μόνο στη δουλειά, αλλά και στη ζωή γενικότερα; Ποιες αλλαγές μπορεί να χρειαστεί να κάνετε;`