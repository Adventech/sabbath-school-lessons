---
title:  Η Ευλογια Της Ιδανικης Εργασιας
date:  20/02/2023
---

Αν δεν είστε εύποροι, αργά ή γρήγορα θα χρειαστεί να δουλέψετε για να ζήσετε. Βέβαια, το ιδανικό είναι να βρείτε κάτι που σας παθιάζει και μπορεί να σας προσφέρει ένα καλό εισόδημα, να εκπαιδευτείτε πάνω σε αυτό, να βρείτε μια δουλειά που να σας παθιάζει και παραμείνετε εκεί έως τη συνταξιοδότηση. Αυτό είναι το ιδεώδες – φυσικά, τα πράγματα δεν γίνονται πάντα έτσι.

`Διαβάστε Γέν. 2:15 (δείτε και Εκκλ. 9:10 και Β’ Θεσ. 3:8-10). Ποια είναι η σημασία του ότι ακόμα και πριν από την είσοδο της αμαρτίας, ο Αδάμ και η Εύα είχαν εργασία; `

Προφανώς, αυτή η εργασία δεν ήταν τιμωρία. Είχε σχεδιαστεί για το καλό τους. Ακόμα και στον Παράδεισο, σε έναν κόσμο που δεν υπήρχε αμαρτία, θάνατος ή πόνος, ο Θεός γνώριζε ότι οι άνθρωποι έπρεπε να εργάζονται.

«Και στον Αδάμ δόθηκε το έργο της φροντίδας του κήπου. Ο Δημιουργός γνώριζε ότι ο Αδάμ δεν θα μπορούσε να είναι ευτυχισμένος χωρίς απασχόληση. Η ομορφιά του κήπου τον ευχαριστούσε, αλλά αυτό δεν ήταν αρκετό. Έπρεπε να έχει εργασία για να θέσει σε λειτουργία τα θαυμάσια όργανα του σώματος. Αν η ευτυχία συνίστατο στο να μην κάνει κανείς τίποτα, ο άνθρωπος στην κατάσταση της ιερής αθωότητάς του, θα ήταν αδρανής. Εκείνος όμως που δημιούργησε τον άνθρωπο ήξερε τι θα ήταν καλό για την ευτυχία του – και μόλις τον δημιούργησε, του έδωσε την καθορισμένη εργασία του. Η υπόσχεση της μελλοντικής δόξας και η απόφαση ότι ο άνθρωπος πρέπει να μοχθεί για το καθημερινό του ψωμί, προήλθαν από τον ίδιο θρόνο.» Έ. Χουάιτ, Our High Calling, σ.223.

Ωστόσο, ακόμη και μετά την πτώση στην αμαρτία, ο Θεός είπε στον Αδάμ: «Καταραμένη να είναι η γη εξαιτίας σου· με λύπες θα τρως τους καρπούς της όλες τις μέρες τής ζωής σου» (Γέν. 3:17). Προσέξτε, ο Θεός καταράστηκε τη γη «εξαιτίας σου», εξαιτίας του Αδάμ, με την έννοα ότι η εργασία θα ήταν κάτι που θα χρειαζόταν, ιδιαίτερα ως έκπτωτο ον.

`ΣΚΕΨΗ: Τι είναι αυτό που κάνει την εργασία, ευλογία για εμάς;`