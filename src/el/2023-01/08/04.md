---
title:  Τα Χρονια Του Κερδους
date:  21/02/2023
---

Όπως είδαμε ο Θεός προόριζε τον άνθρωπο να εργάζεται έχοντας διάφερες ιδιότητες. Η περίοδος εργασίας στη ζωή μας συνήθως διαρκεί περίπου 40 χρόνια. Για πολλούς ανθρώπους αυτή είναι η περίοδος κατά την οποία τα παιδιά μεγαλώνουν και σπουδάζουν, και κατά την οποία αποκτάται ένα σπίτι και άλλες σημαντικές αγορές. Από οικονομικής άποψης, αυτή μπορεί να μια πολύ έντονη περίοδος. Είναι μια πολύ ευαίσθητη περίοδος επειδή η οικογένεια μαθαίνει να εργάζεται από κοινού και τα μέλη της δημιουργούν δεσμούς ζωής. Το άγχος για τα οικονομικά μπορεί να καταστρέψει τον γάμο σε αυτό το σημείο, και αυτό συμβαίνει συχνά. Οι οικογένειες στις οποίες και οι δύο σύζυγοι είναι χριστιανοί και είναι πρόθυμοι να ακολουθήσουν τις Βιβλικές αρχές, είναι πολύ πιο σταθερές.

`Διαβάστε Α’ Τιμ. 5:8, Παρ. 14:23 και Κολ. 3:23, 24. Ποια σημαντικά σημεία μπορούμε να αποκομίσουμε από αυτά τα εδάφια σχετικά με την οικονομική διαχείριση στο σπίτι;`

Σε πολλές περιπτώσεις, ο σύζυγος είναι ο κύριος βιοπαλαιστής, αν και συχνά εργάζονται και οι δύο σύζυγοι. Φυσικά, μπορεί να προκύψουν απρόβλεπτες περιστάσεις – ασθένεια, οικονομική ύφεση, οτιδήποτε – που καθιστούν αυτό το ιδανικό δύσκολο. Οι άνθρωποι, λοιπόν, πρέπει να προσαρμόζονται ανάλογα.

Τα παιδιά που γεννιούνται αποκαλούνται «κληρονομιά από τον Κύριο» (Ψαλ. 127:3). Πρέπει να θυμόμαστε ότι η ανατροφή των παιδιών είναι μια τεράστια ευθύνη. Ο στόχος των χριστιανών γονέων είναι να εκπαιδεύσουν τα παιδιά τους ώστε να γίνουν ανεξάρτητοι ενήλικες σε αυτή τη ζωή και να τα προετοιμάσουν για τη ζωή που έρχεται. Ακολουθούν τρία σημεία που θα βοηθήσουν τους γονείς:

- Παρέχετε ένα χριστιανικό περιβάλλον στο σπίτι. Αυτό θα περιλαμβάνει τακτική και ενδιαφέρουσα οικογενειακή λατρεία, τακτική προσέλευση στην εκκλησία και στη Σχολή Σαββάτου, καθώς και πιστή απόδοση στα δέκατα και τις προσφορές. Αυτές είναι σπουδαίες συνήθειες που πρέπει διαμορφωθούν από τα πρώτα χρόνια της ζωής τους.
- Διδάξτε τα την προθυμία και την εκτίμηση της εργασίας. Τα παιδιά θα ανακαλύψουν ότι η επιμέλεια και η ακεραιότητα στην εργασία πάντα γίνονται αντιληπτές, εκτιμώνται και ανταμείβονται. Θα μάθουν ότι τα χρήματα έρχονται σε μας ως αποτέλεσμα της προσφοράς του χρόνου μας στους άλλους, εκτελώντας εργασίες που είναι πολύτιμες γι’ αυτούς.
- Εφοδιάστε τα με καλή εκπαίδευση. Η εκπαίδευση σήμερα είναι ακριβή – ιδιαίτερα η χριστιανική εκπαίδευση σε ιδιωτικά σχολεία. Αλλά για τους γονείς που έχουν σχέδια για τα παιδιά τους, όχι μόνο για αυτή τη ζωή αλλά και για τη μελλοντική, αξίζει το κόστος.

`ΣΚΕΨΗ: Φυσικά, ό,τι κι αν κάνουν, κανείς δεν μπορεί να εγγυηθεί για την κατεύθυνση που θα ακολουθήσουν τα παιδιά του. Γιατί είναι σημαντικό οι γονείς να μην κατηγορούν τον εαυτό τους για τις λανθασμένες επιλογές που μπορεί να κάνουν τα παιδιά τους;`