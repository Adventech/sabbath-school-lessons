---
title:  Διαχειριση Σε Δυσκολους Καιρους
date:  11/03/2023
---

> <p>Εδαφιο Μνημης</p>
>  «Να θυσιάσεις στον Θεό θυσία αίνεσης, και να αποδώσεις στο Ύψιστο τις ευχές σου· και να επικαλείσαι Εμένα σε ημέρα θλίψης, θα σε ελευθερώσω και θα με δοξάσεις.» Ψαλμοί 50:14, 15.

### Για τη μελέτη αυτής της εβδομάδας, διαβάστε
Β’ Χρον. 20:1-22,  Α’ Χρον. 21:1-14,  Β’ Πέτρ. 3:3-12,  Α’ Ιωάν. 2:15-17,  Αποκ. 13:11-17.

Μερικές φορές ο κόσμος μας φαίνεται να περιστρέφεται εκτός ελέγχου: πόλεμοι, αιματοχυσίες, εγκληματικότητα, ανηθικότητα, φυσικές καταστροφές, πανδημίες, οικονομική αβεβαιότητα, πολιτική διαφθορά και πολλά άλλα. Υπάρχει μια ισχυρή παρότρυνση για τις οικογένειες αλλά και για τον κάθε άνθρωπο ξεχωριστά, να σκέφτονται πρώτα τη δική τους επιβίωση. Κατά συνέπεια, δαπανάται πολλή σκέψη στην αναζήτηση ασφάλειας, σε αυτούς τους αβέβαιους καιρούς, πράγμα που φυσικά είναι κατανοητό.

Οι μέριμνες της ζωής απορροφούν μεγάλο μέρος της καθημερινής μας προσοχής. Με χρέη που πρέπει να πληρώσουμε, παιδιά που πρέπει να μεγαλώσουμε, ακίνητα που πρέπει να διατηρήσουμε, χρειάζεται χρόνος και σκέψη. Και, φυσικά, χρειαζόμαστε ρούχα, φαγητό και στέγη. Στην Επί του Όρους Ομιλία, ο Ιησούς ασχολήθηκε με αυτές τις πολύ βασικές ανάγκες και στη συνέχεια δήλωσε: «Επειδή ο ουράνιος Πατέρας σας ξέρει ότι έχετε ανάγκη από όλα αυτά. Αλλά, να ζητάτε πρώτα τη βασιλεία τού Θεού, και τη δικαιοσύνη Του· και όλα αυτά θα σας προστεθούν» (Ματθ. 6:32, 33).

Στους δύσκολους καιρούς, όταν χρειάζεται να στηριχτούμε στον Κύριο περισσότερο από ποτέ, υπάρχουν κάποια συγκεκριμένα βήματα βασισμένα σε Βιβλικές αρχές, που πρέπει να ακολουθήσουμε.