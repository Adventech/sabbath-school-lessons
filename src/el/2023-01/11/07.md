---
title:  Περαιτερω Μελετη
date:  17/03/2023
---

Παρότι δεν υπάρχει στην Αγία Γραφή προειδοποίηση κατά του πλούτου, ο πλούτος δεν αυξάνει την πνευματική ανάπτυξη του ατόμου. Στην πραγματικότητα, υπάρχει κίνδυνος για το αντίθετο. «Η φιλοχρηματία, η επιθυμία του πλούτου αποτελεί τη χρυσή αλυσίδα που τους δένει με το Σατανά» Β.Χ. σ. 44

Από την ίδρυση του Χριστιανισμού, καμία εκκλησία δεν είχε ποτέ τέτοιο πλούτο και ανέσεις, όπως απολαμβάνει η εκκλησία σήμερα σε πολλές χώρες του κόσμου. Το ερώτημα είναι: Με ποιο κόστος; Μια τέτοια ευμάρεια σίγουρα επηρεάζει την πνευματικότητά μας – και όχι για καλό. Πώς θα μπορούσε πότε ο πλούτος και η υλική αφθονία να προάγουν τις Χριστιανικές αρετές της αυταπάρνησης και της αυτοθυσίας; Το να έχουμε στο σπίτι μας ψυγεία γεμάτα από τρόφιμα, περισσότερα από όσα μπορούμε να καταναλώσουμε, να έχουμε ένα ή δύο αυτοκίνητα, να κάνουμε πολυτελείς διακοπές και αγορές μέσω διαδικτύου, να αγοράζουμε τους πιο σύγχρονους υπολογιστές ή smartphones, θα μας βοηθούσε να μην αγαπάμε τον κόσμο και τα πράγματα που είναι του κόσμου; Αν και πολλά μέλη της εκκλησίας μας δεν έχουν αυτές τις πολυτέλειες, κάποιοι άλλοι τις έχουν – και το κάνουν με κίνδυνο της ίδιας τους της ψυχής. Εδώ δεν μιλάμε για τους εκατομμυριούχους. Αυτοί τουλάχιστον γνωρίζουν ότι είναι πλούσιοι και μπορούν, αν το επιλέξουν, να λάβουν υπόψη τους τις Βιβλικές αρχές που τους δίνονται. Αντιθέτως, μιλάμε για πολλούς ακόμα και από τη μεσαία τάξη, οι οποίοι είναι αρκετά ξεγελασμένοι ώστε να νομίζουν ότι επειδή ανήκουν απλώς στην «μεσαία τάξη», δεν κινδυνεύουν πνευματικά από την ίδια τους την ευημερία. Αυτός είναι ο λόγος για τον οποίο τα δέκατα μπορεί να είναι ένα ισχυρό πνευματικό αντίδοτο στους κινδύνους του πλούτου, ακόμα και για εκείνους που δεν είναι ιδιαίτερα πλούσιοι.

**Ερωτησεις για συζητηση**

`1.	Ακόμα κι αν δεν είμαστε πλούσιοι με τα παγκόσμια πρότυπα, γιατί πρέπει όλοι να προσέχουμε τη στάση μας απέναντι στα χρήματα και τον πλούτο;`

`2.	Ποιες άλλες πρακτικές εφαρμογές, εκτός από τα δέκατα, θα μπορούσαν να μας βεβαιώσουν ότι δεν είμαστε τόσο απορροφημένοι από τα πράγματα αυτού του κόσμου;`

`3.	Τι θα συνέβαινε αν αύριο, ξαφνικά, δεν μπορούσαμε να αγοράσουμε ή να πουλήσουμε, επειδή συγκαταλεγόμαστε σε εκείνους που «φυλάττουν τις εντολές του Θεού και την πίστη του Ιησού»; (Αποκ. 14:12). Πόσο καλά είναι στερεωμένη η πίστη μας;`