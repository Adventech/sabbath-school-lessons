---
title:  Ωρα Για Απλοποιηση
date:  14/03/2023
---

Ως Χριστιανοί Αντβεντιστές της Εβδόμης Ημέρας, γνωρίζοντας ότι το τέλος του κόσμου και η Δεύτερη Έλευση του Χριστού είναι κοντά, θέλουμε να χρησιμοποιήσουμε τα περιουσιακά μας στοιχεία για να πούμε στους άλλους τα καλά νέα του ευαγγελίου και τι έχει ετοιμάσει ο Θεός για όσους Τον αγαπούν. Ξέρουμε ότι κάποια μέρα, πολύ σύντομα, τα πάντα σε αυτή τη γη θα καταστραφούν.

Ο Λόγος του Θεού μάς λέει ότι όλα θα καταστραφούν με φωτιά για πάντα, μαζί με όλα τα ίχνη της αμαρτίας και του κακού.

Τι πρέπει λοιπόν να κάνουμε με τα υπάρχοντά μας; «Τώρα είναι η ώρα που οι αδελφοί μας θα πρέπει να μειώνουν τα υπάρχοντά τους αντί να τα αυξάνουν. Είμαστε έτοιμοι να μετακομίσουμε σε μια καλύτερη χώρα, σε μια ουράνια χώρα. Τότε, ας μην είμαστε κάτοικοι της γης, αλλά ας συγκεντρώνουμε πράγματα σε όσο το δυνατόν μικρότερη ποσότητα.» Έ. Χουάιτ, Counsels on Stewardship, σ. 59.

Αυτά τα λόγια γράφτηκαν πριν από περίπου έναν αιώνα! Όμως η αρχή παραμένει ίδια: ο χρόνος είναι πάντα σύντομος, επειδή η ζωή μας είναι πάντα σύντομη. Τι είναι 60 χρόνια, ή 80 χρόνια ή ακόμη και 100 χρόνια μπροστά στην αιωνιότητα; Η ζωή μας μπορεί να τελειώσει άμεσα και ξαφνικά, και το επόμενο πράγμα που θα γνωρίσουμε θα είναι η Δεύτερη Έλευση του Ιησού.

Ως Χριστιανοί Αντβεντιστές της Εβδόμης Ημέρας πρέπει πάντα να ζούμε στο φως της αιωνιότητας. Ασφαλώς και χρειάζεται να εργαζόμαστε σκληρά για να εξασφαλίσουμε εμάς και την οικογένειά μας – και αν έχουμε ευλογηθεί με πλούτη, δεν είναι κακό να τα απολαμβάνουμε τώρα, αρκεί να μη γίνουμε άπληστοι αλλά να είμαστε γενναιόδωροι με τους άπορους. Ωστόσο, πρέπει να θυμόμαστε πως ό,τι έχουμε συγκεντρώσει εδώ είναι παροδικό, και αν δεν είμαστε προσεκτικοί μπορεί να μας διαφθείρει πνευματικά.

`ΣΚΕΨΗ: Αν ξέρατε ότι ο Ιησούς θα ερχόταν σε τρία, σε πέντε ή σε δέκα χρόνια, πώς θα αλλάζατε τη ζωή σας;`