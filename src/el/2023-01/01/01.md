---
title:  Μερος Της Οικογενειας Του Θεου
date:  31/12/2022
---

> <p>Εδαφιο Μνημης</p>
>  «Δέστε τι είδους αγάπη έδωσε σε μας ο Πατέρας, ώστε να ονομαστούμε παιδιά τού Θεού.» Α’ Ιωάννη 3:1.

### Για τη μελέτη αυτής της εβδομάδας, διαβάστε
Γαλ. 3:26, 29, Ψαλμ. 50:10-12, Α’ Χρον. 29:13, 14, Φιλιπ. 4:19, Α’ Ιωάν. 5:3, Ματθ. 6:19-21.

Ως χριστιανοί, ένα εκπληκτικό χαρακτηριστικό της σχέσης μας με τον Θεό είναι ότι μας εμπιστεύεται να διαχειριζόμαστε τις υποθέσεις Του στη γη. Στην αρχή της ιστορίας της ανθρωπότητας, ο Θεός ανέθεσε ρητά στον Αδάμ και την Εύα την προσωπική φροντίδα μιας αψεγάδιαστης δημιουργίας. (Δείτε Γεν. 2:7-9, 15). Από την ονομασία των ζώων, μέχρι τη φύλαξη του κήπου της Εδέμ και τη διαιώνιση της ανθρώπινης ζωής στη γη, ο Θεός άφησε να εννοηθεί ότι πρέπει να εργαστούμε για λογαριασμό Του, εδώ.

Επίσης, μας ευλογεί με πόρους, αλλά εμείς είμαστε εκείνοι στους οποίους έχει αναθέσει να τους διαχειριστούμε, όπως το να εξοικονομούμε χρήματα, να κάνουμε πληρωμές και ηλεκτρονικές μεταφορές, προϋπολογισμούς ή να φέρνουμε τα δέκατα και τις προσφορές μας στην εκκλησία, το πρωί του Σαββάτου. Ο Κύριος μας ενθαρρύνει να δαπανούμε τους πόρους που μας έχει δώσει για τις δικές μας ανάγκες, για τις ανάγκες των άλλων και για την προώθηση του έργου Του. Όσο απίστευτο κι αν φαίνεται, είμαστε αυτοί στους οποίους ο Θεός έχει αναθέσει την ανατροφή των παιδιών Του, την οικοδόμηση των κτιρίων Του και την εκπαίδευση των επόμενων γενεών.

**Η εβδομάδα με μια ματιά**

`Στη μελέτη αυτής της εβδομάδας θα εξετάσουμε τα προνόμια και τις ευθύνες που έχουμε ως μέλη της οικογένειας του Θεού.`