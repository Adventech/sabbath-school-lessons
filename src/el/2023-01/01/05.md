---
title:  Οι Ευθυνες Των Μελων Της Οικογενειας Του Θεου
date:  04/01/2023
---

Όλοι απολαμβάνουμε τις πνευματικές και υλικές ευλογίες, αλλά και τα δώρα που μας δίνει ο Θεός. Πόσο ανακουφιστικό είναι να γνωρίζουμε, επίσης, ότι είμαστε μέρος της οικογένειάς Του!

`Διαβάστε Δευτ. 6:5 και Ματθ. 22:37. Τι εννοούν αυτά τα εδάφια και πώς βρίσκουν εφαρμογή στη ζωή μας;`

Πώς θα αγαπούσατε τον Θεό «από όλη την καρδιά σου, και από όλη την ψυχή σου, και από όλη τη διάνοιά σου»; (Ματθ. 22:37). Το ενδιαφέρον είναι ότι η Αγία Γραφή μάς δίνει την απάντηση, όμως δεν είναι αυτή που περιμένουν οι περισσότεροι άνθρωποι.

`Διαβάστε Δευτ. 10:12, 13 και Α’ Ιωάν. 5:3. Πώς ανταποκρινόμαστε στη σχέση αγάπης με τον Ουράνιο Πατέρα μας, με τη Βιβλική έννοια;`

Τηρώντας τον νόμο; Υπακούοντας στις εντολές; Για πολλούς Χριστιανούς, δυστυχώς, η ιδέα της υπακοής στον νόμο (κυρίως στην τέταρτη εντολή) είναι νομικισμός, και ισχυρίζονται ότι καλούμαστε, απλώς, να αγαπάμε τον Θεό και να αγαπάμε τον πλησίον μας όπως τον εαυτό μας. Ωστόσο, ο Κύριος είναι σαφής: αποκαλύπτουμε την αγάπη μας προς τον Θεό και τους πλησίον μας με το να υπακούμε, ναι, στις εντολές Του.

«Επειδή, αυτή είναι η αγάπη του Θεού, στο να τηρούμε τις εντολές του· και οι εντολές του δεν είναι βαριές.» (Α’ Ιωάν. 5:3). Έχουμε συνηθίσει να ερμηνεύουμε αυτό το εδάφιο ως, ότι αγαπάμε τον Θεό και επομένως τηρούμε τις εντολές Του. Αυτό είναι σωστό. Αλλά, μπορούμε, επίσης, να το ερμηνεύσουμε ως εξής: «αυτή είναι η αγάπη του Θεού», δηλαδή γνωρίζουμε και βιώνουμε την αγάπη του Θεού τηρώντας τις εντολές Του.

Στο Ματθ. 7:21-27 ο Ιησούς είπε ότι όσοι ακούν και κάνουν πράξη τα λόγια του Θεού, παρομοιάζονται με τον σοφό οικοδόμο που έχτισε το σπίτι του πάνω σε πέτρα. Εκείνοι που ακούν, αλλά δεν υπακούν παρομοιάζονται με τον ανόητο οικοδόμο που έχτισε το σπίτι του πάνω στην άμμο – με καταστροφικά αποτελέσματα. Και οι δύο άκουσαν τον λόγο – ο ένας υπάκουσε, ο άλλος όχι. Τα αποτελέσματα έκαναν τη διαφορά μεταξύ ζωής και θανάτου.

`ΣΚΕΨΗ: Σκεφτείτε τη σχέση μεταξύ της αγάπη του Θεού και της υπακοής στον νόμο Του. Γιατί η αγάπη για τον Θεό εκφράζεται με αυτόν τον τρόπο; Τι είναι αυτό που αφορά την τήρηση των εντολών το οποίο, πράγματι, αποκαλύπτει αυτή την αγάπη; Σκεφτείτε τις επιπτώσεις της ανυπακοής του νόμου.`