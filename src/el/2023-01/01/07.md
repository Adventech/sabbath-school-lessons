---
title:  Περαιτερω Μελετη
date:  06/01/2023
---

«Η καρδιά του Θεού σκιρτάει για τα επίγεια παιδιά Του με αγάπη που είναι δυνατότερη και από αυτόν τον θάνατο. Θυσιάζοντας τον Υιό Του, ο Θεός κένωσε ολόκληρο τον ουρανό για χάρη μας. Η ζωή, ο θάνατος και το μεσιτικό έργο του Σωτήρα, η λειτουργική υπηρεσία των αγγέλων, οι ικεσίες του Αγίου Πνεύματος, η πάνω από όλα και με όλα τα μέσα στοργική φροντίδα του Πατέρα, το αμείωτο ενδιαφέρον των ουράνιων υπάρξεων, τα πάντα έχουν προσφερθεί για τη λύτρωση του ανθρώπου.» Β.Χ. σ. 21.

«Αν έχετε απαρνηθεί τον εαυτό σας και έχετε παραδοθεί στον Χριστό, είστε μέλος της οικογένειας του Θεού, και τα πάντα στον οίκο του Πατέρα είναι για εσάς. Όλοι οι θησαυροί του Θεού είναι ανοιχτοί για εσάς, τόσο ο κόσμος που ζούμε όσο και αυτό πρόκειται να έρθει. Η διακονία των αγγέλων, η δωρεά του Αγίου Πνεύματος, οι κόποι των δούλων Του – όλα είναι για εσάς. Ο κόσμος, με όλα όσα συμπεριλαμβάνει, είναι δικός σας, στον βαθμό που μπορεί να σας ωφελήσει.» Έ. Χουάιτ, Thoughts From the Mount of Blessing, σ. 110.

**Ερωτησεις για συζητηση**

`1.	Με όλα αυτά τα υπέροχα δώρα που δίνει ο Θεός στα παιδιά Του, πρέπει να αναρωτηθούμε όπως ο ψαλμωδός: «Τι να ανταποδώσω στον Κύριο, για όλες τις ευεργεσίες Του σε μένα;» (Ψαλμ. 116:12). Κάντε έναν κατάλογο με τις ευλογίες και τα δώρα του Θεού σε σας, στην πνευματική και την επίγεια ζωή σας. Πόσο ευγνώμονες πρέπει να είμαστε στον Θεό για όλα αυτά;`

`2.	Η Αγία Γραφή διδάσκει επανειλημμένα ότι ο Θεός, ο Δημιουργός μας, είναι και ο Συντηρητής μας (δείτε Εβρ. 1:3, Ιωβ 38:33-37, Ψαλ. 135:6,7, Κολ. 1:17, Πράξ. 17:28, Β’ Πέτρ. 3:7). Από τους γαλαξίες στο σύμπαν, μέχρι τους χτύπους της καρδιάς μας και τις δυνάμεις που συγκρατούν τη δομή του ατόμου, οι οποίες αποτελούν όλη τη γνωστή ύλη, είναι μόνο η δύναμη του Θεού να συντηρεί που διατηρεί όλα αυτά στη ζωή. Πώς αυτή η Βιβλική αλήθεια μας βοηθά να κατανοήσουμε ποιες ακριβώς είναι οι υποχρεώσεις μας απέναντι στον Θεό, όσον αφορά τον τρόπο με τον οποίο χρησιμοποιούμε ό,τι μας έχει δώσει; Πώς μας βοηθάει αυτή η πραγματικότητα να διατηρήσουμε τη ζωή μας και τον σκοπό της ζωής μας σε σωστή βάση;`

`3.	Το μάθημα αυτής της εβδομάδας μάς εξηγεί το γιατί από όλα όσα μας έχει προσφέρει ο Θεός, ο Ιησούς και το σχέδιο της σωτηρίας είναι τα μεγαλύτερα δώρα από όλα. Αλήθεια, τι θα είχαμε αν δεν είχαμε αυτό το δώρο και τη μεγάλη ελπίδα που μας προσφέρει; Ένας άθεος συγγραφέας περιέγραψε τους ανθρώπους ως τίποτε άλλο από “κομμάτια φθαρμένης σάρκας πάνω σε αποσυντιθέμενα οστά”. Γιατί, χωρίς το δώρο του ευαγγελίου, θα είχε δίκιο ο συγγραφέας;`