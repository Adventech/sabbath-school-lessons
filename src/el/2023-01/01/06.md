---
title:  Ο Θησαυρος Στον Ουρανο
date:  05/01/2023
---

`Διαβάστε Ματθ. 6:19-21. Ποιες κρίσιμες αλήθειες τονίζει ο Ιησούς εδώ;`

Ποιος δεν έχει ακούσει για άτομα που είχαν συγκεντρώσει πλούτη και , για κάποιον λόγο, τα έχασαν; Ο κόσμος μας είναι ένα πολύ ασταθής: πόλεμοι, εγκλήματα, βία, φυσικές καταστροφές – οτιδήποτε  μπορεί να έρθει ξαφνικά και να μας στερήσει όλα εκείνα τα οποία έχουμε αποκτήσει με κόπο, ειλικρίνεια και πίστη.  Επίσης, αιφνίδια έρχεται ο θάνατος, και έτσι αυτά τα πράγματα γίνονται άχρηστα για μας, ούτως ή άλλως.

Φυσικά, η Αγία Γραφή δεν μας λέει ποτέ ότι είναι λάθος να είμαστε πλούσιοι ή να αποκτήσουμε πλούτη – αντιθέτως, σε αυτά τα εδάφια ο Ιησούς μας προειδοποιεί να τα θέτουμε όλα σε σωστή βάση. Τι σημαίνει όμως να μαζεύεις θησαυρούς στον ουρανό; Σημαίνει να κάνεις τον Θεό και τον σκοπό Του πρώτο και κύριο στη ζωή σου, αντί να κάνεις πρώτα και κύρια τα χρήματα. Μεταξύ άλλων, σημαίνει να χρησιμοποιούμε ό,τι έχουμε για το έργο του Θεού, για την προώθηση της βασιλείας Του, να εργαζόμαστε για λογαριασμό άλλων και να γινόμαστε ευλογία για τους άλλους.

Για παράδειγμα, όταν ο Θεός κάλεσε τον Άβραμ, σχεδίαζε να χρησιμοποιήσει αυτόν και την οικογένειά του για να ευλογήσει όλες τις φυλές της γης. Ο Θεός είπε στον Αβραάμ, ο οποίος ονομάστηκε «φίλος του Θεού» (Ιακ. 2:23): «Και θα σε κάνω να γίνεις ένα μεγάλο έθνος· και θα σε ευλογήσω, και θα μεγαλύνω το όνομά σου· και θα είσαι για ευλογία· και θα ευλογήσω εκείνους που σε ευλογούν, και θα καταραστώ εκείνους που σε καταρώνται· και μέσα από σένα θα ευλογηθούν όλες οι φυλές της γης.» (Γέν. 12:2, 3).

«Ώστε, αυτοί που είναι από την πίστη, ευλογούνται μαζί με τον πιστό Αβραάμ.» (Ιακ. 2:23,  Γάν. 12:2, 3,  Γαλ. 3:9).

«Τα χρήματα έχουν τεράστια αξία επειδή μπορούν να κάνουμ μεγάλο καλό. Στα χέρια των παιδιών του Θεού είναι τροφή στον πεινασμένο, νερό στο διψασμένο και ρούχα στο γυμνό. Είναι υπεράσπιση στον καταπιεσμένο και μέσο βοήθειας στον άρρωστο. Αλλά τα χρήματα δεν έχουν περισσότερη αξία απ’ ότι η άμμος, εκτός αν χρησιμοποιηθούν για να καλύψουν τις ανάγκες της ζωής, αν είναι ευλογία για τους άλλους κι αν συμβάλλουν για την προαγωγή του έργου του Χριστού.» Έ. Χουάιτ, Λ.Ζ., σ. 274.

`ΣΚΕΨΗ: «Επειδή, όπου είναι ο θησαυρός σας, εκεί θα είναι και η καρδιά σας.» (Ματθ. 6:21). Πού λέει η καρδιά σας ότι βρίσκεται ο θησαυρός σας;`