---
title:  Περαιτερω Μελετη
date:  24/03/2023
---

Εδώ βλέπουμε μια εικόνα της εκκλησιαστικής οικογένειας – αυτών που είναι οικονομικά πιστοί διαχειριστές του έργου του Θεού στη γη.

Το όραμα της διαχείρισης για την Χριστιανική Εκκλησία

Αντβεντιστών της Εβδόμης Ημέρας παγκοσμίως

Κάποια στιγμή στο μέλλον – οι ποιμένες και οι ηγέτες των τοπικών εκκλησιών έχουν επιτύχει να δημιουργήσουν ένα περιβάλλον σωστής διαχείρισης στην εκκλησία. Έχουν διδάξει, έχουν εκπαιδεύσει, έχουν υποστηρίξει και ενθαρρύνει την εκκλησιαστική οικογένεια στην Βιβλική οικονομική διαχείριση.

Οι άνθρωποι εφαρμόζουν τις Βιβλικές αρχές στη ζωή τους. Αυξάνουν τη γενναιοδωρία τους, αποταμιεύουν σε τακτική βάση για τα απρόβλεπτα και απομακρύνονται από τα δεσμά του καταναλωτικού χρέους.

Ο τρόπος ζωής τους χαρακτηρίζεται από μετριοπάθεια, πειθαρχεία και αυτάρκεια. Το χρήμα έχει εξαλειφθεί ως αντίπαλος θεός και αναπτύσσουν τη σχέση τους με τον Δημιουργό Θεό.

Είναι Σάββατο πρωί και ο κόσμος φθάνει στην εκκλησία για τη λατρεία. Στη συμπεριφορά τους υπάρχει μια αίσθηση γαλήνης – δεν υπάρχει ανησυχία για οικονομικά θέματα, επικρατεί μια διάχυτη αίσθηση ικανοποίησης και ευγνωμοσύνης.

Οι συζυγικές συγκρούσεις για τα χρήματα έχουν εξαλειφθεί σε μεγάλο βαθμό. Μπαίνουν στην λατρεία με μια αίσθηση προσμονής και αναμονής της παρουσίας και του έργου του Θεού ανάμεσά μας.

Οι διακονίες της εκκλησίας χρηματοδοτούνται πλήρως, και η κάθε τοπική εκκλησία έχει ισχυρή εξωστρέφεια. Εκτείνει την αγάπη του Χριστού με πολύ απτούς τρόπους σε όσους έχουν ανάγκη.

Διατέθηκαν κονδύλια για την παροχή εκκλησιαστικών εγκαταστάσεων που υποστηρίζουν θαυμάσια τη διακονία και που συντηρούνται στην εντέλεια.

Το ερώτημα που τίθεται ενώπιων μας είναι: «Τι μας καλεί ο Θεός να κάνουμε με τους πόρους που μας έχει εμπιστευτεί;»

**Ερωτησεις για συζητηση**

`1.  Συζητήστε για το πώς πρέπει να κατανοήσουμε δύο πολύ σαφείς Βιβλικές διδασκαλίες: τη σωτηρία δια πίστεως και την ανταμοιβή σύμφωνα με τα έργα. Πώς εναρμονίζονται αυτές οι δύο έννοιες;`

`2.  Γιατί το να μάθουμε να είμαστε ευχαριστημένοι με αυτά που έχουμε τώρα δεν σημαίνει ότι δεν μπορούμε να προσπαθούμε για τη βελτίωση της οικονομικής μας κατάστασης; Γιατί αυτές οι ιδέες δεν είναι απαραίτητα αντίθετες;`

`3.  Δεν υπάρχει αμφιβολία ότι μας περιμένει η αιωνιότητα. Ποιες επιλογές κάνουμε τώρα, ακόμη και μικρές, που θα βοηθήσουν να καθορίσουμε το πού θα περάσουμε αυτή την αιωνιότητα;`