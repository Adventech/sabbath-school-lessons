---
title:  Οι Ανταμοιβες Της Πιστης
date:  18/03/2023
---

> <p>Εδαφιο Μνημης</p>
>  «Και ο Κύριος είπε σ’ αυτόν: Εύγε, δούλε αγαθέ και πιστέ· στα λίγα φάνηκες πιστός, επάνω στα πολλά θα σε καταστήσω· μπες μέσα στη χαρά του κυρίου σου» Ματθαίον 25:21

### Για τη μελέτη αυτής της εβδομάδας, διαβάστε
Εβρ. 11:6, Ησ. 62:11, Ρωμ. 6:23,  8:16-18,  Ιωάν. 14:1-3,  Αποκ. 21,  Ματθ. 25:20-23.

Αν και δεν μπορούμε ποτέ να κερδίσουμε τη σωτηρία, η Αγία Γραφή χρησιμοποιεί την ελπίδα της ανταμοιβής ως κίνητρο για μια πιστή ζωή, ως ανάξιοι αποδέκτες της χάρης του Θεού, διότι ακόμα κι αν τελικά τη λάβουμε, θα είναι πάντα και μόνο με τη χάρη Του.

Όπως έγραψε ο Δαβίδ: «Ο νόμος τού Κυρίου είναι άμωμος, επιστρέφει ψυχή· η μαρτυρία τού Κυρίου είναι πιστή, σοφίζει τον απλό· τα διατάγματα τού Κυρίου είναι ευθέα, ευφραίνουν την καρδιά· η εντολή του Κυρίου είναι λαμπρή, φωτίζει τα μάτια· ο φόβος τού Κυρίου είναι καθαρός, παραμένει στον αιώνα· οι κρίσεις τού Κυρίου είναι αληθινές, και ταυτόχρονα δίκαιες· πιο επιθυμητές και από το χρυσάφι, μάλιστα και από καθαρό χρυσάφι σε πλήθος, και πιο γλυκιές, περισσότερο και από το μέλι και τα σταλάγματα της κερήθρας. Ο δούλος, μάλιστα, νουθετείται διαμέσου αυτών· στην τήρησή τους η ανταμοιβή είναι μεγάλη» (Ψαλμ. 19:7-11).

Σε διάφορα σημεία η Αγία Γραφή μιλάει για τις ανταμοιβές μας, για το τι μας υπόσχονται μέσω του Χριστού μετά τη Δευτέρα Παρουσία, και ότι η λοξοδρόμηση προς την αμαρτία έχει τελειώσει μια για πάντα.

Ποιες είναι οι υποσχέσεις που αντλούμε και πώς μας δίνεται η διαβεβαίωση ότι θα λάβουμε αυτό που μας έχει υποσχεθεί;