---
title:  Εκκαθαριση Λογαριασμων
date:  22/03/2023
---

Κοντά στο τέλος της διακονίας του Ιησού, ήρθαν κοντά Του κατ’ ιδίαν οι μαθητές και Τον ρώτησαν: «Πες μας, πότε θα γίνουν αυτά; Και ποιο θα είναι το σημείο τής παρουσίας Σου, και της συντέλειας του αιώνα;» (Ματθ. 24:3). Στην συνέχεια, ο Ιησούς χρησιμοποιεί δύο κεφάλαια για να απαντήσει στις ερωτήσεις τους. Το Ματθ. 24:μιλάει για σημεία στον κόσμο γύρω μας, όπως πόλεμοι, καταστροφές κ.λ.π. Το Ματθ. 25:αναφέρεται στις συνθήκες που επικρατούν στην εκκλησία λίγο πριν έρθει ο Ιησούς ξανά. Αυτές οι συνθήκες απεικονίζονται με τρεις ιστορίες, μία από τις οποίες είναι η παραβολή των ταλάντων, η οποία μιλάει για το πώς ο λαός Του είχε χρησιμοποιήσει τα χαρίσματα που τους είχε δώσει ο Θεός.

`Διαβάστε Ματθ. 25:14-19. Ποιος είναι αυτός που ταξιδεύει σε μια μακρινή χώρα; Σε ποιον εμπιστεύεται τα αγαθά του; Τι σημαίνει να «κάνει λογαριασμό μαζί τους»; (εδ. 19).`

Μερικές φορές σκεφτόμαστε τα τάλαντα ως φυσικά χαρίσματα, όπως το τραγούδι, η ομιλία κλπ., αλλά στην παραβολή με τις δέκα μνες, στο Λουκ. 19:12-24, αναφέρονται συγκεκριμένα τα χρήματα και η διαχείρισή τους. «Μου δείχθηκε ότι η παραβολή των δέκα ταλάντων δεν έχει κατανοηθεί πλήρως. Αυτό το σημαντικό μάθημα δόθηκε στους μαθητές προς το όφελος των Χριστιανών που ζουν στις έσχατες ημέρες. Και αυτά τα τάλαντα δεν αντιπροσωπεύουν απλώς την ικανότητα να κηρύττουν και να διδάσκουν τον λόγο του Θεού. Η παραβολή ισχύει για τα πρόσκαιρα μέσα που ο Θεός έχει εμπιστευτεί στον λαό Του.» Έ. Χουάιτ, T.C., τ. 1, σ. 197.

`Διαβάστε Ματθ. 25:20-23. Τι λέει ο Θεός σε αυτούς που διαχειρίστηκαν πιστά τα χρήματά τους για να υποστηρίξουν το έργο Του; Τι σημαίνει η φράση «μπες μέσα στη χαρά τού κυρίου σου»;(εδ.23)`

Είναι πολύ φυσικό να πιστεύουμε ότι ο κάποιος άλλος έχει περισσότερα από εμάς και επομένως είναι πιο υπεύθυνος απέναντι στον Θεό. Σε αυτή την παραβολή, ωστόσο, το άτομο με το ένα μόνο τάλαντο – τα λιγότερα χρήματα – αποδείχτηκε άπιστος και έχασε τη βασιλεία. Αντί να σκεφτόμαστε τις ευθύνες των άλλων, ας επικεντρωθούμε στο πώς μπορούμε να χρησιμοποιήσουμε τα δικά μας τάλαντα για τη δόξα Του.

`ΣΚΕΨΗ: Σε ποια θέση θα βρίσκεστε όταν ο Θεός έρθει για να «κάνει λογαριασμό» μαζί σας;`