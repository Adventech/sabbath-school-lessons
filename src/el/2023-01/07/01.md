---
title:  Για Τους Ελαχιστους Απο Αυτους
date:  11/02/2023
---

> <p>Εδαφιο Μνημης</p>
>  «Τότε, ο βασιλιάς θα πει σε αυτούς που είναι από τα δεξιά του: Ελάτε, οι ευλογημένοι τού Πατέρα μου, κληρονομήστε τη βασιλεία, που είναι ετοιμασμένη σε σας από τη δημιουργία του κόσμου.» Ματθαίον 25: 34

### Για τη μελέτη αυτής της εβδομάδας, διαβάστε
Λουκ. 4:16-19, 19:1-10, Ησ. 62:1, 2, Δευτ. 15:11, Ματθ. 19:16-22, Ιώβ 29:12-16.

Η Αγία Γραφή μιλάει συχνά για τους ξένους (μερικές φορές τους αναφέρει ως πάροικους), τις χήρες και τα ορφανά. Αυτοί μπορεί να είναι εκείνοι στους οποίους ο Ιησούς αναφέρθηκε ως «τους ελάχιστους αδελφούς μου» (Ματθ. 25:40).

Πώς μπορούμε να αναγνωρίσουμε αυτούς τους ανθρώπους σήμερα; Οι ξένοι της εποχής της Αγίας Γραφής ήταν άτομα που αναγκάστηκαν να εγκαταλείψουν την πατρίδα τους, ίσως λόγω πολέμου ή πείνας. Κάτι αντίστοιχο στις μέρες μας θα μπορούσε να είναι τα εκατομμύρια των προσφύγων που έχουν εξαθλιωθεί εξαιτίας συνθηκών στις οποίες δεν επέλεξαν να βρεθούν.

Τα ορφανά είναι τα παιδιά που έχασαν τους γονείς τους σε πόλεμο, ατύχημα ή από ασθένεια. Ή οι γονείς των οποίων βρίσκονται στη φυλακή ή απουσιάζουν για άλλον λόγο.

Οι χήρες είναι εκείνες που έχασαν τους συζύγους τους. Πολλές από αυτές μπορεί να έχουν ανήλικα παιδιά και θα μπορούσαν να χρησιμοποιήσουν τη βοήθεια που μπορεί να προσφέρει η εκκλησία.

**Η εβδομάδα με μια ματιά**

`Όπως θα δούμε αυτήν την εβδομάδα, επειδή είμαστε διαχειριστές του έργου του Θεού, η βοήθεια προς τους φτωχούς δεν είναι απλώς μια επιλογή. Είναι να ακολουθούμε το παράδειγμα του Ιησού και να υπακούμε στις εντολές Του.`