---
title:  Σχετικα Με Τον Χαρακτηρα Του Ιωβ
date:  16/02/2023
---

`Διαβάστε Ιώβ 1:8. Πώς περιγράφει τον Ιώβ ο ίδιος ο Θεός;`

Ακόμα και ο Ίδιος ο Θεός αποκάλεσε τον Ιώβ «άμεμπτο» και «ευθύ», τόσο που κανένας άλλος στη γη, εκείνη την εποχή, δεν μπορούσε να συγκριθεί μαζί του.

Όταν ο Ιώβ αντιμετώπισε τη μία καταστροφή μετά την άλλη, ο Θεός επανέλαβε αυτό που είχε πει γι’ αυτόν, ότι δεν υπήρχε άλλος στη γη όμοιός του, άμεμπτος και ευθύς, δηλώνοντας επιπλέον ότι: «Ακόμη κρατάει την ακεραιότητά του αν και με παρόξυνες εναντίον του, για να τον εξολοθρεύσω χωρίς αιτία» (Ιώβ 2:3).

Και παρότι βλέπουμε ένα καλό παράδειγμα της ακεραιότητας και της ευθύτητας του Ιώβ, στο πώς αρνήθηκε να εγκαταλείψει τον Θεό παρά τα όσα συνέβησαν και παρά την άτυχη ειρωνεία της γυναίκας του, «Ακόμα κρατάς την ακεραιότητά σου; Βλασφήμησε τον Θεό και πέθανε», το βιβλίο αποκαλύπτει μια άλλη πτυχή της ζωή του προτού του συμβούν όλα αυτά.

`Διαβάστε Ιώβ 29:12-16. Τι απεικονίζεται εδώ που μας δίνει ακόμα μεγαλύτερη εικόνα για το μυστικό του χαρακτήρα του Ιώβ;`

Το πιο εύστοχο σημείο εδώ είναι στα λόγια του Ιώβ «και τη δίκη που δεν γνώριζα την εξιχνίαζα» (Ιώβ 29:16). Ο Ιώβ δεν περίμενε να τον πλησιάσει κάποιος ζητιάνος με κουρέλια ζητώντας του βοήθεια. Αντιθέτως, ήταν προνοητικός με τις ανάγκες των άλλων και στη συνέχεια ενεργούσε σύμφωνα με αυτές.

Η Έ. Χουάιτ προτείνει: «Μην περιμένετε από αυτούς (τους φτωχούς) να σας επιστήσουν την προσοχή στις ανάγκες τους. Ενεργήστε όπως ο Ιώβ. Οτιδήποτε δεν γνώριζε, το έψαχνε. Εξετάστε την περίπτωση και μάθετε τι ανάγκες υπάρχουν και ποιος είναι ο καλύτερος τρόπος για να καλυφθούν.» T.C., τ. 5, σ. 151.

Είναι ένας τρόπος διαχείρισης των οικονομικών και των πόρων του Θεού που διαφέρει από τον τρόπο με τον οποίο διαχειρίζονται τα χρήματά τους αρκετά παιδιά του Θεού, σήμερα.

`ΣΚΕΨΗ: Διαβάστε Ησ. 58:6-8. Πώς μπορούμε να εφαρμόσουμε αυτά τα λόγια στη ζωή μας σήμερα;`