---
title:  Ο Ζακχαιος
date:  15/02/2023
---

Ο Ζακχαίος ήταν ένα πλούσιος Εβραίος που είχε δημιουργήσει περιουσία δουλεύοντας ως φοροεισπράκτορας για τους απεχθείς Ρωμαίους. Επειδή οι φοροεισπράκτορες απαιτούσαν περισσότερους φόρους από όσους οι άνθρωποι όφειλαν στην πραγματικότητα, ο Ζακχαίος μισήθηκε και ονομάστηκε «αμαρτωλός».

Ο Ζακχαίος ζούσε στην Ιεριχώ, η οποία βρισκόταν σε ένα εμπορικό πέρασμα όπου γίνονταν πολλές εμπορικές συναλλαγές. Η συνάντησή του με τον Ιησού δεν ήταν τυχαία. Ο Ζακχαίος είχε προφανώς νιώσει πνευματικό έλεγχο και ήθελε να κάνει κάποιες αλλαγές στη ζωή του. Είχε ακούσει για τον Ιησού και επιθυμούσε να Τον δει. Πρέπει να είχε γίνει γνωστό ότι ο Ιησούς θα έφτανε στην Ιεριχώ εκείνη την ημέρα. Ο Ιησούς έπρεπε να περάσει από την Ιεριχώ για να φτάσει στη Γαλιλαία, με προορισμό το τελευταίο του ταξίδι για την Ιερουσαλήμ. Τα πρώτα λόγια του Χριστού προς τον Ζακχαίο αποκάλυψαν ότι, πριν ακόμα μπει στην πόλη, ο Κύριος γνώριζε τα πάντα γι’ αυτόν.

`Διαβάστε Λουκ. 19:1-10. Ποιες ήταν οι διαφορές μεταξύ της εμπειρίας αυτού του πλούσιου ανθρώπου με τον Ιησού και της εμπειρίας του πλούσιου νέου;`

Και οι δύο ήταν πλούσιοι, και οι δύο ήθελαν να δουν τον Ιησού, και οι δύο ήθελαν αιώνια ζωή. Παρατηρείστε, όμως, ότι όταν ο Ζακχαίος είπε, «τα μισά από τα υπάρχοντά μου δίνω στους φτωχούς», ο Ιησούς δέχθηκε αυτή τη χειρονομία, ως έκφραση μιας αληθινής εμπειρίας μεταστροφής. Δεν του είπε: “Λυπάμαι, αλλά όπως είπα και στον πλούσιο νέο, ή όλα ή τίποτα. Τα μισά δεν αρκούν!” Γιατί; Πιθανότατα επειδή, αν και ο Ζακχαίος σίγουρα αγαπούσε τα πλούτη, δεν ήταν γι’ αυτόν θεός του, όπως ήταν για τον πλούσιο νέο. Στην πραγματικότητα, αν και δεν ξέρουμε τι ακριβώς του είπε ο Ιησούς, ο Ζακχαίος είναι αυτός που μιλάει πρώτος επιθυμώντας να δώσει χρήματα στους φτωχούς. Αντιθέτως, ο Ιησούς έπρεπε να πει συγκεκριμένα στον πλούσιο νεαρό να τα δώσει όλα, αλλιώς τα πλούτη θα τον κατέστρεφαν. Αν και ο Ζακχαίος, όπως και κάθε πλούσιος, έπρεπε να προσέχει τους κινδύνους του πλούτου, φαίνεται ότι είχε καλύτερα τον έλεγχο από ό,τι ο πλούσιος νέος.

«Προηγουμένως όταν το πλούσιο αρχοντόπουλο είχε απομακρυνθεί από τον Ιησού, οι μαθητές απόρησαν για το λόγια του Κυρίου τους: “Πόσον δύσκολον είναι να εισέλθωσιν εις την βασιλείαν του Θεού οι έχοντες το θάρρος αυτών εις τα χρήματα:” Τότε είχαν πει ο ένας στον άλλον: “Και τις δύναται να σωθεί;” Τώρα είχαν την απόδειξη για την ορθότητα των λόγων του Χριστού ότι “Τα αδύνατα παρά ανθρώποις είναι δυνατά παρά τω Θεώ.” (Μάρκ. 10:24, 26, Λουκ. 18:27). Είδαν πως, με τη χάρη του Θεού, ένας πλούσιος μπορούσε να εισέλθει στη βασιλεία.» Ζ.Χ. σ. 521