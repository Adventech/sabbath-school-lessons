---
title:  Περαιτερω Μελετη
date:  17/02/2023
---

«Όταν δε έλθη ο Υιός του ανθρώπου εν τη δόξη Αυτού, και πάντες οι άγιοι άγγελοι μετ’ Αυτού, τότε θέλει καθίσει επί του θρόνου της δόξης Αυτού. Και θέλουσι συναναχθή έμπροσθεν Αυτού πάντα τα έθνη· και θέλει χωρίσει αυτούς απ’ αλλήλων” (Ματθ.25:31, 32). Έτσι περιέγραψε στους μαθητές Του ο Χριστός πάνω στο Όρος των Ελαιών τη σκηνή της μεγάλης ημέρας της θεϊκής κρίσης. Και παρουσίασε ότι η απόφασή της θα βασιστεί πάνω σ’ ένα γεγονός. Όταν τα έθνη θα συγκεντρωθούν μπροστά Του, θα υπάρχουν δύο μόνο κατηγορίες ανθρώπων και η αιώνια τύχη τους θα αποφασισθεί από το τι έχουν κάνει ή τι παρέλειψαν να κάνουν γι’ Αυτόν στο πρόσωπο των φτωχών και των πασχόντων.»

«Όταν ανοίγετε το σπίτι σας στους πάσχοντες και στους φτωχούς του Χριστού, υποδέχεσθε αόρατους αγγέλους. Προσκαλείτε τη συντροφιά ουρανίων υπάρξεων. Αυτοί φέρνουν μια ιερή ατμόσφαιρα χαράς και ειρήνης. Έρχονται ψάλλοντας δοξολογίες των οποίων ο αντίλαλος ακούγεται στον ουρανό. Κάθε ευσπλαχνική πράξη αντηχεί εκεί σαν μουσική. Ο Πατέρας από το θρόνο Του καταλογίζει τους ανιδιοτελείς εργάτες Του ανάμεσα στους πιο πολύτιμους θησαυρούς Του.» Ζ.Χ. σ. 611, 613

**Ερωτησεις για συζητηση**

`1. «Επειδή, δεν θα λείψει φτωχός μέσα από τη γη σου» (Δευτ. 15:11). Πέρα από το γεγονός ότι αυτή η δήλωση δυστυχώς έχει εκπληρωθεί, πώς πρέπει να την κατανοήσουμε σήμερα; Κάποιοι χρησιμοποιούν αυτά τα λόγια για να δικαιολογήσουν την άρνηση τους για βοήθεια στους φτωχούς, σκεπτόμενοι ότι “Εφόσον ο Θεός είπε ότι οι φτωχοί θα είναι πάντα ανάμεσά μας, άρα, είναι δεδομένο”. Ποια είναι η πλάνη αυτής της σκέψης;`

`2. Διαβάστε Α’ Τιμ. 6:17-19. «Στους πλουσίους αυτού του κόσμου να παραγγέλεις να μη υψηλοφρονούν ούτε να ελπίζουν στην αβεβαιότητα του πλούτου, αλλά στον ζωντανό Θεό, που μας τα δίνει όλα, πλούσια, για απόλαυση· να αγαθοεργούν, να πλουτίζουν σε καλά έργα, να είναι ευμετάδοτοι, κοινωνικοί, θησαυρίζοντας στον εαυτό τους ένα καλό θεμέλιο στο μέλλον, για να απολαύσουν την αιώνια ζωή.» Προσέξτε ποιος είναι ο κίνδυνος: να εμπιστεύεται κανείς τα πλούτη του σε αντίθεση με τον ζωντανό Θεό. Γιατί είναι τόσο εύκολο να ενεργήσουν έτσι όσοι έχουν χρήματα, παρότι γνωρίζουν ότι στο τέλος ούτε όλη η περιουσία τους δεν θα μπορεί να τους κρατήσει στη ζωή; Γιατί πρέπει όλοι να είμαστε προσεκτικοί στο να μην εμπιστευόμαστε τίποτε άλλο εκτός από τον ζωντανό Θεό;`