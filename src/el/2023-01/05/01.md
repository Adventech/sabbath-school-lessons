---
title:  Η Διαχειριση Του Χρεους
date:  28/01/2023
---

> <p>Εδαφιο Μνημης</p>
> «Ο πλούσιος εξουσιάζει τους φτωχούς· και εκείνος που δανείζεται είναι δούλος του δανειστή.»

Παροιμίες 22:7.

### Για τη μελέτη αυτής της εβδομάδας, διαβάστε
Δευτ. 28:1, 2, 12, Ματθ. 6:24, Α’ Ιωάν. 2:15, Παρ. 22:7, 6:1-5, Δευτ. 15:1-5.

Ένας ορισμός του χρέους είναι: «Να ζεις σήμερα με αυτά που προσδοκάς να έρθουν στο μέλλον». Σήμερα τα χρέη φαίνεται να είναι τρόπος ζωής, αλλά δεν θα πρέπει να είναι ο κανόνας για τα παιδιά του Θεού. Η Αγία Γραφή μας αποτρέπει από τη δημιουργία χρεών. Στον Λόγο Του Θεού υπάρχουν τουλάχιστον 26 αναφορές στο θέμα του χρέους, και όλες είναι αρνητικές. Δεν λέει ότι είναι αμαρτία να δανειζόμαστε χρήματα, αλλά μιλάει για τις, συχνά, κακές συνέπειες που έχει ο δανεισμός. Ο απ. Παύλος συμβουλεύει σχετικά με τις οικονομικές υποχρεώσεις: «Αποδώστε, λοιπόν, σε όλους εκείνα που οφείλετε: Σε όποιον οφείλετε τον φόρο, τον φόρο· σε όποιον οφείλετε τον δασμό, τον δασμό· σε όποιον οφείλετε τον φόβο, τον φόβο· σε όποιον οφείλετε την τιμή, την τιμή. Σε κανέναν μη οφείλετε τίποτα, παρά μονάχα το να αγαπάτε ο ένας τον άλλον· επειδή, εκείνος που αγαπάει τον άλλον εκπληρώνει τον νόμο» (Ρωμ. 13:7,8). Γιατί το χρέος είναι μια, σχεδόν, διεθνής μάστιγα σε κάθε επίπεδο – προσωπικό, εταιρικό και κρατικό; Κάθε κοινωνία έχει πάντα, ένα μικρό ποσοστό χρέους. Όμως, σήμερα το μεγαλύτερο ποσοστό των ανθρώπων χρωστάει, και αυτό σχεδόν ποτέ δεν είναι προς όφελός τους.

**Η εβδομάδα με μια ματιά**

`Αυτή την εβδομάδα θα εξετάσουμε τους λόγους για τα χρέη και πώς να τα διαχειριστούμε. Μπορεί να έχουμε απαλλαγεί από αυτά, αλλά θα ήταν χρήσιμο να μοιραστούμε αυτές τις πολύτιμες πληροφορίες με την οικογένεια και τους φίλους ώστε να επωφεληθούν από αυτές.  `