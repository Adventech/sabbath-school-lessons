---
title:  Οι Οροι Της Συμφωνιας Και οι Προϋποθεσεις Δανεισμου
date:  02/02/2023
---

`Διαβάστε Δευτ. 15:1-5. Τι απαιτούσε ο Κύριος από τον λαό Του, όπως αποκαλύπτεται σε αυτά τα εδάφια;`

Σε συνάρτηση με άλλα επταετή διατάγματα (Έξ. 21:2,  Λευιτ. 25:3, 4) υπήρχε ρύθμιση τόσο για τους δούλους και τη γη, όσο και για τους δανειστές. Επειδή οι δανειστές δεν ήθελαν να παραγράψουν κανένα χρέος, το μεγαλύτερο χρονικό διάστημα που μπορούσε κάποιος να είναι χρεωμένος ήταν επτά χρόνια. Αυτό που μπορούμε να αντλήσουμε από αυτά τα εδάφια είναι ότι ο Κύριος ενδιαφέρεται για τέτοιου είδους οικονομικά ζητήματα, ειδικά όταν αυτά αφορούσαν τον λαό Ισραήλ. Αυτά τα εδάφια δείχνουν επίσης ότι ο Θεός αναγνώριζε την πραγματικότητα του χρέους, ανεξάρτητα από το πόσο άσχημο ήταν, γενικά. Τόνισε επίσης, ότι έπρεπε να αποφεύγεται, όσο το δυνατόν περισσότερο.

Αντιθέτως, σήμερα, σε πολλά μέρη του κόσμου υπάρχουν δάνεια 30 και 40 ετών, για την αγορά κατοικίας. Φαίνεται ότι ένας λόγος που τα σπίτια κοστίζουν τόσο πολύ είναι ότι υπάρχουν πιστώσεις στην παροχή δανείων για την αγορά των σπιτιών.

Εντωμεταξύ, πολλοί άνθρωποι, γονείς και φοιτητές, σκέφτονται σοβαρά τον δανεισμό χρημάτων για εκπαίδευση. Κατά κανόνα, η απόκτηση πτυχίου θα ενισχύσει την εισοδηματική ικανότητα ενός ατόμου για το υπόλοιπο της ζωής του. Μερικοί άνθρωποι μπορεί να χρειαστεί να δανειστούν κάποια χρήματα για να πληρώσουν την εκπαίδευσή τους, αλλά να έχετε υπόψη σας τους εξής παράγοντες:

- Θα πρέπει να τα αποπληρώσετε με τόκους.
- Προσπαθήστε να λάβετε όλες τις υποτροφίες και τις χορηγίες που μπορείτε.
- Εργαστείτε και αποταμιεύστε όσο μπορείτε για τη φοίτηση.
- Παρακολουθήστε μόνο μαθήματα που θα σας οδηγήσουν σε μια θέση εργασίας,
- Ζητήστε τη βοήθεια των γονέων σας.

Στην Αγία Γραφή βλέπουμε ότι οι γονείς έδιναν στα παιδιά τους καλλιεργήσιμη γη για να μπορούν να βγάλουν τα προς το ζην. Σήμερα αυτή η κληρονομιά θα πρέπει μάλλον να είναι η εκπαίδευση, ώστε να μπορέσουν να γίνουν ανεξάρτητοι ενήλικες.

Σε έναν ιδανικό κόσμο, δεν θα έπρεπε να υπάρχει δανεισμός και χρέος. Αλλά, επειδή δεν ζούμε σε έναν ιδανικό κόσμο, μπορεί να υπάρξουν φορές που είναι αναγκαίο να δανειστεί κανείς. Απλώς, βεβαιωθείτε ότι έχετε την καλύτερη δυνατή συμφωνία και το καλύτερο διαθέσιμο επιτόκιο. Στη συνέχεια, δανειστείτε το ελάχιστο που χρειάζεστε και εξοφλήστε το όσο το δυνατόν συντομότερα για να γλιτώσετε τόκους. Ωστόσο, όσο είναι ανθρωπίνως δυνατό, και ακολουθώντας τις οικονομικές αρχές της Αγίας Γραφής στην καθημερινή μας ζωή, θα πρέπει να επιδιώκουμε να αποφεύγουμε τα περιττά χρέη και την τρομερή επιβάρυνση που μπορεί να επιφέρουν σε μας και την οικογένειά μας.

`ΣΚΕΨΗ: Αν έχετε δανείσει χρήματα σε ανθρώπους, πόσο ειλικρινείς, δίκαιοι και ευγενικοί είστε στις σχέσεις σας μαζί τους; Πώς θα τα λογοδοτήσετε στον Θεό γι’ αυτές τις συναλλαγές; (δείτε Εκκλ. 12:14).`