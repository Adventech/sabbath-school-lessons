---
title:  Περαιτερω Μελετη
date:  03/02/2023
---

Η αδ. Έ. Χουάιτ συμβουλεύει: «Να είστε αποφασισμένοι να μην δημιουργήσετε ποτέ άλλο χρέος. Αρνηθείτε στον εαυτό σας χίλια πράγματα, παρά να καταφεύγετε στα χρέη. Η κατάρα της ζωής σας θα είναι το να χρωστάτε. Αποφύγετέ το όπως θα αποφεύγατε την ευλογιά…

Κάντε μια επίσημη διαθήκη με τον Θεό ότι με την ευλογία Του θα πληρώσετε τα χρέη σας και μετά δεν θα χρωστάτε σε κανέναν τίποτα, ακόμα κι αν ζείτε με χυλό και ψωμί… Μην παραπαίετε, μην αποθαρρύνεστε και μην γυρίζετε πίσω. Αρνηθείτε τις απολαύσεις, αρνηθείτε την απόλαυση της όρεξης, εξοικονομήστε τα χρήματά σας και πληρώστε τα χρέη σας…

Να τα ξεφορτωθείτε όσο το δυνατόν γρηγορότερα. Όταν μπορέσετε να βγείτε ξανά ελεύθερος άνθρωπος, χωρίς να χρωστάτε σε κανέναν τίποτα, θα έχετε πετύχει μια μεγάλη νίκη.» Counsels on Stewardship, σ. 257.

Αν χρειάζεστε περαιτέρω βοήθεια για να απαλλαγείτε από τα χρέη, δοκιμάστε τις παρακάτω εφαρμογές:

Καθορίστε έναν προϋπολογισμό. Φτιάξτε έναν απλό προϋπολογισμό κρατώντας αρχείο όλων των εσόδων και τον εξόδων σας για αγορές σε διάστημα τριών μηνών. Πολλοί εκπλήσσονται όταν αντιλαμβάνονται πόσα χρήματα ξοδεύουν για περιττά αντικείμενα.

Καταστρέψτε τις πιστωτικές κάρτες. Οι πιστωτικές κάρτες είναι μία από τις κύριες αιτίες της οικογενειακού χρέους. Είναι τόσο εύκολο να τις χρησιμοποιήσετε και τόσο δύσκολο να τις αποπληρώσετε. Αν διαπιστώσετε ότι δεν εξοφλείτε τις κάρτες συνολικά κάθε μήνα ή ότι τις χρησιμοποιείτε για να αγοράσετε αντικείμενα που διαφορετικά δεν θα αγοράζατε, θα πρέπει να καταστρέψετε τις πιστωτικές σας κάρτες, πριν καταστρέψουν εσάς ή τον γάμο σας ή και τα δύο.

Έναρξη οικονομικών μέτρων. Μερικές φορές δεν έχουμε επίγνωση για το πόσα θα μπορούσαμε να εξοικονομήσουμε από τα μηνιαία έξοδά μας, απλώς και μόνο με το να είμαστε προσεκτικοί σε κάποια από τα μικρά πράγματα που αγοράζουμε. Αυτά αυξάνονται γρήγορα.

**Ερωτησεις για συζητηση**

`1.  Το ύψος του χρέους που έχουν αναλάβει πολλά έθνη, καθώς και κάποια άτομα μεμονωμένα, είναι συγκλονιστικό! Ποια ήταν η δική σας εμπειρία με τα χρέη και τα προβλήματα που δημιούργησαν σε εσάς ή σε άλλους;`

`2.  Τι θα μπορούσε να κάνει η τοπική σας εκκλησία για να βοηθήσει τα μέλη της να μάθουν να διαχειρίζονται τα χρέη ή τα οικονομικά ζητήματα, γενικότερα;`

`3.  Ποιες Βιβλικές υποσχέσεις μπορούμε να επικαλεστούμε για να προστατευτούμε από τα θέλγητρα του κόσμου και τους οικονομικούς κινδύνους στους οποίους μπορεί να μας εκθέσει η απληστία;`