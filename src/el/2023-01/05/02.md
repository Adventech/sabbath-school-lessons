---
title:  Τα Προβληματα Των Χρεων
date:  29/01/2023
---

`Διαβάστε Δευτ. 28:1, 2, 12. Ποιο είναι το ιδανικό του Θεού για τα παιδιά Του όσον αφορά τα χρέη; Πώς μπορούμε να πετύχουμε αυτό το ιδανικό; Παρότι αυτό το πλαίσιο είναι πολύ διαφορετικό από το δικό μας, ποιες αρχές μπορούμε να αντλήσουμε από αυτό και να τις εφαρμόσουμε στη ζωή μας;`

Μελέτες έδειξαν ότι υπάρχουν τρεις βασικοί λόγοι για τους οποίους οι άνθρωποι αντιμετωπίζουν οικονομικές δυσκολίες. Με σειρά μεγαλύτερης συχνότητας είναι:

1.  Η άγνοια. Πολλοί άνθρωποι, ακόμη και οι πιο μορφωμένοι είναι οικονομικά αναλφάβητοι. Απλώς, δεν έμαθαν ποτέ τις Βιβλικές ή ακόμα και τις κοσμικές αρχές της διαχείρισης των χρημάτων. Ωστόσο, υπάρχει ελπίδα! Αυτό το μάθημα υπογραμμίζει αυτές τις αρχές και τον τρόπο εφαρμογής τους.
2.  Η απληστία ή ο εγωισμός. Ανταποκρινόμενοι στη διαφήμιση και στην προσωπική επιθυμία, οι άνθρωποι απλά ζουν πέρα από τις δυνατότητές τους. Δεν είναι πρόθυμοι να ζήσουν, να οδηγήσουν ή να φορέσουν αυτό που πραγματικά μπορούν να αντέξουν οικονομικά. Πολλοί από αυτούς αισθάνονται ότι είναι απλώς πολύ φτωχοί για να δώσουν δέκατα. Κατά συνέπεια, ζουν τη ζωή χωρίς την υποσχόμενη σοφία και ευλογία του Θεού (δείτε Μαλ. 3:10,11,  Ματθ. 6:33). Υπάρχει ελπίδα και γι’ αυτούς, αλλά απαιτεί αλλαγή της καρδιάς και πνεύμα ικανοποίησης.
3.  Η προσωπική κακοτυχία. Μπορεί να έχουν υποστεί μια σοβαρή ασθένεια χωρίς επαρκή ασφάλιση υγείας. Μπορεί να έχουν εγκαταλειφθεί από έναν σπάταλο σύντροφο. Μια φυσική καταστροφή μπορεί να έχει εξαφανίσει τα υπάρχοντά τους. Ή μπορεί να έχουν γεννηθεί και μεγαλώσει σε συνθήκες απόλυτης φτώχιας. Υπάρχει ελπίδα και γι’ αυτούς τους ανθρώπους. Αν και η πορεία τους είναι αρκετά δύσκολη, τα προβλήματά τους μπορούν να ξεπεραστούν. Η αλλαγή μπορεί να έρθει με την υποστήριξη χριστιανών φίλων –με τη βοήθεια θεοκρατικών συμβουλών – τη σκληρή δουλειά σε συνδυασμό με μια καλή εκπαίδευση – και με την ευλογία και την πρόνοια του Θεού.

Όποια κι αν είναι η αιτία, ακόμη και αν είναι δικό μας λάθος, το χρέος μπορεί να μειωθεί. Ωστόσο, όσοι έχουν χρέη, θα πρέπει να κάνουν κάποιες αλλαγές στη ζωή τους, στις δαπάνες και στις οικονομικές τους προτεραιότητες.

`ΣΚΕΨΗ: Διαβάστε Α’ Τιμ. 6:6-9. Τι λέει εδώ ο απ. Παύλος που όλοι μας πρέπει να προσέξουμε; Τι σημαίνουν για εμάς αυτά τα λόγια και με ποιους τρόπους μπορούμε να ακολουθήσουμε καλύτερα αυτό που μας διδάσκει ο Θεός;`