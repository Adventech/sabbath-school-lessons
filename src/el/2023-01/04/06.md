---
title:  'Ενα Ιδιαιτερο Δωρο:'
date:  26/01/2023
---

ΕΝΑ ΑΛΑΒΑΣΤΡΟ ΜΕ ΜΥΡΟ

Έρευνες έχουν δείξει ότι μόνο περίπου το 9% των περιουσιακών στοιχείων των ανθρώπων είναι ρευστά και μπορούν να δοθούν ως προσφορά οποιαδήποτε χρονική στιγμή. Τα μετρητά και οι αποταμιεύσεις θεωρούνται ρευστά περιουσιακά στοιχεία. Τα περισσότερα από τα περιουσιακά μας στοιχεία, περίπου το 91%, είναι επενδυμένα σε ακίνητη περιουσία, όπως σπίτια μας, μαγαζιά, χωράφια κ.τ.λ. Οι περισσότεροι άνθρωποι δίνουν τις προσφορές ή τα δέκατά τους από το 9%, το μικρό ποσοστό – από τα ρευστά τους περιουσιακά στοιχεία. Αλλά όταν κάποιος ενθουσιάζεται πραγματικά με κάτι, δίνει από το 91%, το μεγάλο ποσοστό. Η Αγία Γραφή διηγείται πολλές τέτοιες ιστορίες.

`Διαβάστε Μάρκ. 14:3-9 και Ιωάν. 12:2-8. Ποιοι ήταν οι κύριοι χαρακτήρες στη γιορτή του Σίμωνα; Ποια ήταν η αξία του δώρου της Μαρίας; Γιατί άλειψε τον Ιησού με το μύρο εκείνη τη στιγμή;`

Η προσφορά της Μαρίας άξιζε 300 δηνάρια, έναν ολόκληρο μισθό! Ήταν πιθανότατα ένα δώρο από το μεγάλο ποσοστό. Χρειάζεται πραγματική αγάπη και δέσμευση για να κάνουμε δωρεές από το μεγάλο ποσοστό – από τις επενδύσεις μας. Και αντιθέτως, υπάρχει ο κίνδυνος να γίνουμε άπληστοι όπως ο Ιούδας (που πρόδωσε τον Χριστό για 30 αργύρια) και να πουλήσουμε ακόμη και την ψυχή μας για πράγματα μηδαμινής αξίας.

Το έργο και οι δραστηριότητες του Βαρνάβα αναφέρονται 28 φορές στην Καινή Διαθήκη. Τον γνωρίζουμε κυρίως ως συνεργάτη του απ. Παύλου και ως μεγάλο ιεραπόστολο. Αλλά, το θεμέλιο για όλα αυτά βρίσκεται στις Πράξ. 4:36, 37 όπου διαβάζουμε για την προσφορά του Βαρνάβα, η οποία δόθηκε από το μεγάλο ποσοστό. Τι ισχυρό παράδειγμα, τα λόγια του Χριστού: «Επειδή, όπου είναι ο θησαυρός σας, εκεί είναι και η καρδιά σας» (Ματθ. 6:21).

`ΣΚΕΨΗ: Γιατί η προσφορά θυσίας είναι τόσο σημαντική για τον δότη όσο και για τον παραλήπτη;`