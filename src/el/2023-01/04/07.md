---
title:  Περαιτερω Μελετη
date:  27/01/2023
---

Το ουράνιο Βιβλίο Ενθύμησης σημειώνει, επίσης, την οικονομική πίστη των μελών της οικογένειας του Θεού. «Ο άγγελος που καταγράφει, κάνει πιστή καταγραφή κάθε προσφοράς που αφιερώνεται στον Θεό και μπαίνει στο θησαυροφυλάκιο, καθώς και του τελικού αποτελέσματος των πόρων που χορηγούνται με αυτόν τον τρόπο. Ο Θεός βλέπει κάθε δεκάρα που αφιερώνεται στον σκοπό Του,  καθώς της προθυμίας καθώς και την απροθυμία του δότη. Το κίνητρο της προσφοράς καταγράφεται, επίσης. Εκείνοι που με αυτοθυσία και αφιέρωση επιστρέφουν στον Θεό όσα Του ανήκουν, όπως Εκείνος απαιτεί από αυτούς, θα ανταμειφθούν ανάλογα με τα έργα τους. Ακόμη και αν οι πόροι που αφιερώνονται με αυτόν τον τρόπο χρησιμοποιηθούν λανθασμένα, ώστε να μην επιτευχθεί ο σκοπός που είχε κατά νου ο δότης, δηλαδή η δόξα του Θεού και η σωτηρία των ψυχών, εκείνοι που έκαναν τη θυσία με ειλικρίνεια στην ψυχή, με μοναδικό σκοπό τη δόξα του Θεού, δεν θα χάσουν την ανταμοιβή τους.» Έ. Χουάιτ, T.C., τ. 2, σ. 518.

«Ο Θεός επιθυμεί οι άνθρωποι να προσεύχονται και να δημιουργούν πλάνα για την προώθηση του έργου Του. Αλλά, όπως ο Κορνήλιος, πρέπει να ενώνουμε την προσευχή μας με την προσφορά. Οι προσευχές μας και οι ελεημοσύνες μας πρέπει να έρχονται ενώπιον του Θεού ως υπόμνημα. Η πίστη χωρίς έργα είναι νεκρή – και χωρίς ζωντανή πίστη είναι αδύνατο να ευχαριστήσουμε τον Θεό. Ενώ προσευχόμαστε, πρέπει να δίνουμε ό,τι μπορούμε, τόσο από την εργασία μας όσο και από τους πόρους μας, για την εκπλήρωση των προσευχών μας. Αν κάνουμε πράξη την πίστη μας, ο Θεός δεν θα μας λησμονήσει. Σημειώνει κάθε πράξη αγάπης και αυταπάρνησης. Θα μας ανοίξει δρόμους μέσα από τους οποίους θα μπορέσουμε να δείξουμε την πίστη μας με τα έργα μας.» Έ. Χουάιτ, Atlantic Union Glean-er, 17/7/1903.

**Ερωτησεις για συζητηση**

`1.  Πώς συμβαδίζει η προσευχή με την προσφορά; Δηλαδή, πώς γ προσευχή μπορεί να σας βοηθήσει στο να γνωρίζετε τι να δώσετε, πότε και πόσο;`

`2.  Ένα γνωστό περιοδικό στις Η.Π.Α. μιλούσε για νέους επαγγελματίες της Wall Street οι οποίοι έβγαζαν τόσα πολλά χρήματα, αλλά ήταν τόσο δυστυχισμένοι, τόσο άδειοι, γεμάτοι άγχος και ανησυχία. Ένας από αυτούς, διαχειριστής χαρτοφυλακίου, είπε: «Δεν έχω ξανακούσει κάτι τέτοιο: “Τι σημασία έχει αν μετά τον θάνατό μου είχα 1% επιπλέον κέρδος στο χαρτοφυλάκιό μου;”». Τι διδάγματα μπορούμε να πάρουμε σχετικά με το πώς η προσφορά, ακόμα και η προσφορά θυσίας, μπορεί να είναι τόσο ωφέλιμη πνευματικά για τον δότη, δεδομένου ότι μας βοηθά να απελευθερωθούμε από «την απάτη του πλούτου»; (Ματθ. 13:22)`

``3.  Στο παραπάνω απόσπασμα της Έ. Χουάιτ, παρατηρείστε το σημείο σχετικά με τα κονδύλια που χρησιμοποιούνται λανθασμένα. Γιατί είναι σημαντικό για εμάς που δίνουμε, να έχουμε κατά νου αυτό το σημείο;``