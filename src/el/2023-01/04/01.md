---
title:  Οι Προσφορες Για Τον Ιησου
date:  21/01/2023
---

> <p>Εδαφιο Μνημης</p>
>  «Τι να ανταποδώσω στον Κύριο, για όλες τις ευεργεσίες του σε μένα; Θα πάρω το ποτήρι της σωτηρίας, και θα επικαλεστώ το όνομα του Κυρίου. Θα αποδώσω τις ευχές μου στον Κύριο, τώρα, μπροστά σε ολόκληρο τον λαό Του.» Ψαλμοί 116:12-14.

### Για τη μελέτη αυτής της εβδομάδας, διαβάστε
Β’ Κορ. 9:6, 7,  Δευτ. 16:17,  Ψαλμ. 116:12-18,  Α’ Χρον. 16:29,  Μάρκ. 12:41-44, Μάρκ. 14:3-9.

Εκτός από τα δέκατα, υπάρχουν προσφορές οι οποίες προέρχονται από το 90% που παραμένει στην κατοχή μας μετά την επιστροφή των δεκάτων μας στον Θεό. Από εδώ ξεκινάει η γενναιοδωρία. Ο λαός του Θεού έδινε διαφορετικούς τύπους προσφορών, όπως προσφορές αμαρτίας, οι οποίες δίνονταν ως ανταπόκριση στη χάρη του Θεού, ή προσφορές ευχαριστίας, οι οποίες δίνονταν για να αναγνωριστεί η προστασία του Θεού, και οι ευλογίες Του για την υγεία, την ευημερία και την συντηρητική Του δύναμη. Υπήρχαν επίσης προσφορές για τους φτωχούς και για την οικοδόμηση και συντήρηση του οίκου του Θεού.

Όταν σκεφτόμαστε πόσα δώρα μας έχει δώσει ο Θεός, τότε αρχίζουμε να βλέπουμε την προσφορά μας ως κάτι περισσότερο από μια απλή χειρονομία. Φέρνουμε τις προσφορές μας ως απάντηση σε αυτό που ο Θεός έχει κάνει για μας, και ιδιαίτερα όσον αφορά τη θυσία του Ιησού. «Εμείς τον αγαπάμε, επειδή Αυτός πρώτος μας αγάπησε» (Α’ Ιωάν. 4:19). Η εκκλησία, λοιπόν, είτε τοπική είτε παγκόσμια, χρησιμοποιεί τις προσφορές μας για να προωθήσει το έργο του Θεού.

**Η εβδομάδα με μια ματιά**

`Αυτή την εβδομάδα θα εξετάσουμε τι έχει να πει η Αγία Γραφή για τις προσφορές ως μέρος της διαχείρισης του Θεού στη γη.  `