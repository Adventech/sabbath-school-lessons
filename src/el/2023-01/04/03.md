---
title:  Το Βασικο Κριτηριο Για Τις Προσφορες
date:  23/01/2023
---

`Διαβάστε Δευτ. 16:17. Ποιο κριτήριο δίνει ο Θεός ως βάση για το ποσό των προσφορών μας;`

Οι προσφορές μας είναι μια αναγνώριση και έκφραση της ευγνωμοσύνης μας προς τον Θεό για τα άφθονα δώρα Του, όπως το δώρο της ζωής, της απολύτρωσης, της τροφής και των συνεχώς διάφορων ευλογιών. Έτσι, σύμφωνα με την παραπάνω περικοπή, το ποσό των προσφορών μας βασίζεται σε αυτά με τα οποία έχουμε ευλογηθεί. «Και σε όποιον δόθηκε πολύ, πολύ θα ζητηθεί απ’ αυτόν» (Λουκ. 12:48).

`Διαβάστε Ψαλμ. 116:12-14. Πώς πρέπει να απαντήσουμε στο ερώτημα που τίθεται στο εδ. 12; Πώς ταιριάζουν τα χρήματα με την απάντηση;`

Πώς θα μπορούσαμε να ξεπληρώσουμε τον Θεό για όλες τις ευλογίες Του προς εμάς; Η απλή απάντηση είναι ότι δεν θα μπορούσαμε ποτέ. Το καλύτερο που μπορούμε να κάνουμε είναι να είμαστε γενναιόδωροι στο έργο του Θεού και να βοηθάμε τους συνανθρώπους μας. Όταν ο Ιησούς έστειλε τους μαθητές Του σε ένα ιεραποστολικό ταξίδι, τους είπε: «Δωρεάν πήρατε, δωρεάν να δώσετε» (Ματθ. 10:8). Οι προσφορές μας συμβάλλουν στην διάπλαση ενός χαρακτήρα που μοιάζει με τον Χριστό. Με τον τρόπο αυτό μετατρέπουμε τον εγωισμό μας σε αγάπη – πρέπει να ενδιαφερόμαστε για τους άλλους και για το έργο του Θεού, όπως έκανε ο Χριστός.

Ας θυμόμαστε πάντα ότι «Με τέτοιο τρόπο αγάπησε ο Θεός τον κόσμο, ώστε έδωσε»(Ιωάν. 3:16). Αντιθέτως, είναι απολύτως σίγουρο ότι όσο περισσότερο θησαυρίζουμε για τον εαυτό μας, τόσο πιο εγωιστές θα γινόμαστε μας και τόσο πιο δυστυχισμένοι θα νιώθουμε. Το να φέρουμε μια προσφορά στον Κύριο είναι χριστιανικό καθήκον με πνευματικές και ηθικές συνέπειες. Αν το αμελήσουμε, αυτό σημαίνει ότι κάνουμε πνευματική ζημιά στον εαυτό μας, ίσως μάλιστα μεγαλύτερη από ό,τι φανταζόμαστε. Ωστόσο, από εμάς εξαρτάται να καθορίσουμε το ποσό που δίνουμε και σε ποια διακονία πάνε οι προσφορές μας.

`ΣΚΕΨΗ: Τι λένε οι προσφορές σας και η στάση σας σχετικά με αυτές, για τη σχέση σας με τον Θεό;`