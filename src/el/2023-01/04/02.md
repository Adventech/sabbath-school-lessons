---
title:  Το Κινητρο Για Προσφορα
date:  22/01/2023
---

Αγαπάμε τον Θεό επειδή Εκείνος μας αγάπησε πρώτος. Η προσφορά μας είναι απάντηση στο καταπληκτικό Του δώρο προς εμάς, τον Ιησού. Η Ε. Χουάιτ αναφέρει: «Ο Κύριος δεν χρειάζεται τις προσφορές μας. Δεν μπορούμε να Τον πλουτίσουμε με τα δώρα μας. Ο ψαλμωδός λέει, “Τα πάντα έρχονται από Σένα, από τα δικά Σου δίνουμε σε σένα” (Α’ Χρον. 29:14). Ωστόσο ο Θεός μάς επιτρέπει να δείχνουμε την εκτίμησή μας για τα ελέη Του με αυτοθυσία για να τα προωθούμε το ίδιο και στους άλλους. Αυτός είναι ο μόνος τρόπος με τον οποίο είναι δυνατόν να εκδηλώσουμε την ευγνωμοσύνη και την αγάπη μας προς τον Θεό. Δεν έχει προβλέψει κάτι άλλο.» Counsels on Stewardship, σ. 18.

Όταν παραδίδουμε τα «δικά μας» χρήματα στον Ιησού, αυτό στην πραγματικότητα ενισχύει την αγάπη μας γι’ Αυτόν και τους άλλους. Επομένως, τα χρήματα μπορούν να είναι μια πραγματική δύναμη για καλό σκοπό. Ο Ιησούς, μίλησε περισσότερο για τα χρήματα και τον πλούτο, από οποιοδήποτε άλλο θέμα. Ένα στα έξι εδάφια στο κατά Ματθαίο, κατά Μάρκο και κατά Λουκά ευαγγέλιο, αναφέρεται στα χρήματα. Τα καλά νέα είναι ότι ο Θεός μπορεί να μας λυτρώσει από την κακή χρήση και την αγάπη για το χρήμα.

`Διαβάστε τα εδάφια Ματθ. 6:31-34 και Δευτ. 28:1-14. Τι μας υπόσχεται ο Θεός αν Τον υπακούσουμε; Είναι εγωιστικό να διεκδικούμε τις υποσχέσεις του Θεού;`

Οι προσφορές μας είναι μια ένδειξη πρόθυμης αυτοθυσίας για τον Θεό. Μπορούν να αποτελέσουν μια βαθιά πνευματική εμπειρία, μια έκφραση του γεγονότος ότι η ζωή μας έχει παραδοθεί ολοκληρωτικά στον Θεό, ως Κύριό μας. Μια αγγλική παροιμία λέει: «Να τοποθετήσουμε τα χρήματά μας όπου είναι το στόμα μας». Μπορούμε να λέμε με το στόμα ότι αγαπάμε τον Θεό, αλλά αυτό θα φανεί από τις γενναιόδωρες προσφορές μας.

Η προσφορά έρχεται από μια καρδιά που εμπιστεύεται έναν προσωπικό Θεό, ο Οποίος συνεχώς φροντίζει για τις ανάγκες μας όπως Εκείνος κρίνει καλύτερα. Οι προσφορές μας στηρίζονται στην πεποίθηση ότι έχουμε νιώσει τη βεβαιότητα της σωτηρίας στον Χριστό. Δεν είναι για να κατευνάσουν τον Θεό ώστε να μας αποδεχθεί. Αντίθετα, οι προσφορές απορρέουν από μια καρδιά που έχει αποδεχτεί τον Χριστό με πίστη, ως το μοναδικό και απόλυτο μέσο χάρης και λύτρωσης.

`ΣΚΕΨΗ: Διαβάστε Β’ Κορ. 9:6, 7. Τι μας λέει ο Κύριος, εδώ; Τι σημαίνει να δίνουμε «ανάλογα με την προαίρεση της καρδιάς» μας; Πώς μαθαίνουμε να δίνουμε με χαρά;`