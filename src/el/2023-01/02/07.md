---
title:  Περαιτερω Μελετη
date:  13/01/2023
---

«Όποτε ο λαός του Θεού, σε οποιαδήποτε χρονική στιγμή υλοποίησε με χαρά και προθυμία το σχέδιό Του σε συστηματική ευεργεσία (δέκατα), σε δωρεές και προσφορές, πραγματοποίησε την ακλόνητη υπόσχεση ότι η ευημερία θα αντάμειβε όλους τους κόπους τους, ακριβώς ανάλογα με το πόσο υπάκουαν στις απαιτήσεις Του. Όταν αναγνώριζαν τις αξιώσεις τού Θεού και συμμορφώνονταν με τις απαιτήσεις Του, τιμώντας Τον με την περιουσία τους, οι σιταποθήκες τους γέμιζαν με αφθονία. Όταν όμως, έκλεβαν τον Θεό στα δέκατα και τις προσφορές, τότε έπρεπε να συνειδητοποιήσουν ότι δεν έκλεβαν μόνο Εκείνον, αλλά και τους εαυτούς τους, διότι Εκείνος περιόριζε τις ευλογίες Του προς αυτούς, ακριβώς κατά τον ίδιο τρόπο που εκείνοι περιόριζαν τις προσφορές τους προς Αυτόν.» Έ. Χουάιτ, T.C., Τ.3, σ. 395.

Η Αγία Γραφή είναι πολύ σαφής, ότι σωζόμαστε μόνο με την πίστη, ένα δώρο της χάρης του Θεού. Η υπακοή μας στις εντολές Του είναι μια απάντηση στη χάρη Του – δεν την κερδίσαμε (άλλωστε, αν την είχαμε κερδίσει, δεν θα ήταν χάρη: δείτε Ρωμ. 4:1-4).

Πράγματι, όταν εξετάζουμε τη διμερή διαθήκη του Θεού μαζί μας, μπορούμε να δούμε τόσο τις ευλογίες μας, όσο και τις ευθύνες μας. Καθώς ανταποκρινόμαστε σε αυτά που μας προσφέρει ο Θεός, καθορίζουμε τη σχέση μας μαζί Του, και σε μεγάλο βαθμό, καθορίζουμε την κατάλληξή μας. Η υπακοή – η υπηρεσία και η υποταγή από αγάπη – είναι το αληθινό σημάδι της μαθητείας. Δίχως να μας απαλλάσσει από την υπακοή, η πίστη και μόνο είναι που μας κάνει κοινωνούς της χάρης του Χριστού. Η χάρη Του μας επιτρέπει να επιδεικνύουμε την υπακοή που ζητά ο Θεός από εμάς.

**Ερωτησεις για συζητηση**

`1. Έχει ειπωθεί ότι αν κάθε Αντβεντιστής ήταν πιστός στην επιστροφή των δεκάτων, η εκκλησία μας θα είχε υπεραρκετά χρήματα για να κάνει όλα όσα χρειάζεται για τη διάδοση του ευαγγελίου. Τι κάνουμε, όσον αφορά τα δέκατα και τις προσφορές, για να βοηθήσουμε την εκκλησία να πραγματοποιήσει αυτό για το οποίο έχει κληθεί;`

`2. Μείνετε περισσότερο στην ιδέα του πόσο σημαντικές είναι οι επιλογές και τα έργα μας στη σχέση μας με τον Θεό. Πώς αντιλαμβανόμαστε τα ζητήματα των έργων και της υπακοής, συμπεριλαμβανομένης της επιστροφής των δεκάτων και της καλής διαχείρισης, χωρίς να πέφτουμε στην παγίδα του νομικισμού;`

`3. Συζητήστε την ερώτηση της Τρίτης, σχετικά με τις δύσκολες στιγμές που πιθανόν να έρθουν, ακόμα κι όταν είμαστε πιστοί. Πώς αντιδρούμε όταν συμβαίνει κάτι τέτοιο, και πώς μπορούμε να μην αποθαρρυνθούμε;`