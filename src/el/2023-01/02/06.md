---
title:  Ζητατε Πρωτα Τη Βασιλεια Του Θεου
date:  12/01/2023
---

Για τον Ιησού ειπώθηκε ότι: «το πολύ πλήθος τον άκουγε με ευχαρίστηση» (Μαρκ. 12:37). Οι περισσότεροι από τους ανθρώπους στα μεγάλα πλήθη που ακολουθούσαν και άκουγαν τον Ιησού ανήκαν – στον απλό λαό. Ήταν εκείνοι που τράφηκαν στην πλαγιά του βουνού και άκουσαν την Επί του Όρους Ομιλία. Ο Ιησούς, ουσιαστικά, τους είπε: “Ξέρω ότι ανησυχείτε για την εξασφάλιση των οικογενειών σας. Ανησυχείτε για το φαγητό και το νερό που χρειάζεστε καθημερινά, για τα ρούχα, για τη ζεστασιά και την προστασία. Αλλά, Εγώ σας προτείνω…”

`Διαβάστε Ματθ. 6:25-33. Τι υπόσχεται εδώ ο Ιησούς, και τι έπρεπε να κάνουν οι άνθρωποι για να λάβουν αυτές τις υποσχέσεις;`

Πολλές από τις υποσχέσεις του Θεού έχουν στοιχεία διμερούς διαθήκης. Δηλαδή, για να λάβουμε την ευλογία, πρέπει να κάνουμε και εμείς το μέρος που μας αναλογεί.

`Διαβάστε Ησ. 26:3. Τι καλούμαστε να κάνουμε για να έχουμε την ειρήνη του Θεού;`

`Διαβάστε Α’ Ιωάν. 1:9. Τι θα κάνει ο Ιησούς αν ομολογήσουμε τις αμαρτίες μας;`

`Διαβάστε Β’ Χρον. 7:14. Ποια είναι τα «αν» που προτείνει ο Θεός εδώ;`

Όλα αυτά τα εδάφια και πολλά άλλα, αφορούν το σημαντικό γεγονός ότι, παρόλο που ο Θεός είναι και ο Κυρίαρχος, ο Δημιουργός και ο Συντηρητής μας, και παρότι που η σωτηρία είναι δώρο χάρης που δεν το αξίζαμε, εξακολουθούμε να έχουμε συμμετοχή στο μεγάλο δράμα της Μεγάλης Διαμάχης, εδώ στη γη. Χρησιμοποιώντας το ιερό δώρο της ελεύθερης βούλησης, της ελεύθερης επιλογής, πρέπει να επιλέξουμε να ακολουθήσουμε την προτροπή του Αγίου Πνεύματος και να υπακούσουμε σε αυτό που μας καλεί ο Θεός να κάνουμε. Παρόλο που ο Κύριος μας προσφέρει ευλογίες και ζωή, εμείς  μπορεί να επιλέξουμε την κατάρα και τον θάνατο. Δεν είναι λοιπόν περίεργο που ο Θεός λέει: «διαλέξτε τη ζωή, για να ζείτε, εσύ και το σπέρμα σου» (Δευτ. 30:19).