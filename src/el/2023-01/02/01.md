---
title:  Οι Διαθηκες Του Θεου Μαζι Μας`
date:  07/01/2023
---

> <p>Εδαφιο Μνημης</p>
>  «Και αν υπακούς με επιμέλεια τη φωνή τού Κυρίου τού Θεού σου, για να προσέχεις να κάνεις όλες τις εντολές Του, που σήμερα Εγώ σε προστάζω, ο Κύριος ο Θεός Σου θα σε υψώσει επάνω από όλα τα έθνη τής γης· Και θάρθουν επάνω σου όλες αυτές οι ευλογίες, και θα σε βρουν, αν υπακούσεις στη φωνή τού Κυρίου τού Θεού σου.» Δευτερονόμιο 28:1, 2.

### Για τη μελέτη αυτής της εβδομάδας, διαβάστε
Ματθ. 10:22, Ιωάν. 6:29, Δευτ. 28:1-14, Παρ. 3:1-10, Μαλ. 3:7-11, Ματθ. 6:25-33.

Παραδόξως, ο Θεός έχει κάνει κάποιες διαθήκες μαζί μας. Οι περισσότερες είναι διμερείς, που σημαίνει ότι οι δύο πλευρές – Θεός και άνθρωποι – έχουν να εκπληρώσουν από ένα μέρος.

Ένας σπανιότερος τύπος διαθήκης είναι η μονομερής. “Θα το κάνω αυτό, είτε κάνεις κάτι είτε όχι”. Μερικές από τις διαθήκες του Θεού με τους ανθρώπους είναι μονομερείς. Για παράδειγμα, «ανατέλλει τον ήλιο Του επάνω σε πονηρούς και αγαθούς, και βρέχει επάνω σε δικαίους και αδίκους». Ό,τι κι αν κάνουμε ή δεν κάνουμε ο Θεός θα φέρει τον ήλιο και τη βροχή. Μετά τον κατακλυσμό, ο Θεός υποσχέθηκε στην ανθρωπότητα και «σε κάθε έμψυχο ζώο» ότι δεν θα υπάρξει ποτέ ξανά κατακλυσμός που θα καλύψει όλη τη γη, ανεξάρτητα από τις πράξεις μας. Υποσχέθηκε επίσης, «Όσον καιρό η γη παραμένει, σπορά και θερισμός, και ψύχος και καύμα, και καλοκαίρι και χειμώνας, και ημέρα και νύχτα, δεν θα παύσουν να υπάρχουν.» (Ματθ. 5:45,  βλ. Γεν. 9:9-16,  8:22). Οι εποχές θα εναλλάσσονται, ανεξάρτητα από το τι κάνουμε εμείς.

**Η εβδομάδα με μια ματιά**

`Αυτή την εβδομάδα θα μελετήσουμε μερικές πολύ σημαντικές διμερείς διαθήκες μεταξύ του Θεού και των παιδιών Του. Ας προσευχηθούμε ότι με τη χάρη Του, θα τηρήσουμε το δικό μας μέρος της διαθήκης.`