---
title:  Πνευματικη Κληρονομια
date:  09/03/2023
---

Αν και είναι δύσκολο να ξέρουμε πώς θα ήταν η ζωή στη γη αν οι άνθρωποι δεν είχαν αμαρτήσει, ένα μπορούμε να γνωρίζουμε σίγουρα: δεν θα υπήρχε αποθησαυρισμός, απληστία, φτώχεια – καταστάσεις που μαστίζουν τον κόσμο μας από αρχαιοτάτων χρόνων. Η αίσθηση της ιδιοκτησίας, κάτι για το οποίο έχουμε δουλέψει και, αν το κάναμε με ειλικρίνεια, είναι δικαιωματικά δικό μας, είναι ωστόσο μια έκφραση της ζωής σε έναν έκπτωτο από την αμαρτία κόσμο. Τελικά, όμως, ανεξάρτητα από το πόσα έχουμε ή δεν έχουμε, υπάρχει ένα σημαντικό σημείο που πρέπει πάντα να θυμόμαστε.

`Διαβάστε Ψαλμ. 24:1,  50:10,  Εβρ. 3:4,  Γέν. 14:19,  Κολ. 1:15-17. Ποιο είναι το κεντρικό σημείο σε όλα αυτά τα εδάφια και πώς αυτό μας επηρεάζει στο πώς διαχειριζόμαστε τα μέσα με τα οποία μας έχει ευλογήσει ο Θεός;`

Είμαστε διαχειριστές και οικονόμοι όσων μας έχει εμπιστευτεί – δηλαδή, όλα αυτά ανήκουν τελικά στον Θεό και Αυτός είναι που μας δίνει ζωή, ύπαρξη και τη δύναμη να έχουμε οτιδήποτε.

«Δίνοντας στο έργο του Θεού, συσσωρεύετε για τον εαυτό σας θησαυρούς στον ουρανό. Όλα όσα συσσωρεύετε εκεί, είναι ασφαλή από καταστροφές και απώλειες και αυξάνονται σε μια αιώνια, μια διαρκή κατάσταση και θα καταχωρηθούν στον λογαριασμό σας στη βασιλεία των ουρανών.» Έ. Χουάιτ, Councels on Stewrdship, σ. 342.

Υπάρχουν πολλά πλεονεκτήματα στο να δίνουμε τώρα, όσο ζούμε. Μερικά από αυτά είναι:

1. Ο δωρητής μπορεί πραγματικά να δει τα αποτελέσματα της δωρεάς – ένα νέο κτήριο της εκκλησίας, οι σπουδές ενός νέου, μια ευαγγελιστική εκστρατεία που χρηματοδοτείται, κ.λπ.
2. Η διακονία ή το άτομο μπορεί να επωφεληθεί τώρα που η ανάγκη είναι μεγαλύτερη.
3. Αποτελεί ένα καλό παράδειγμα οικογενειακών αξιών γενναιοδωρίας και αγάπης για άλλους.