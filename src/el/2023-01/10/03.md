---
title:  «Δεν Θα Παρει Μαζι Του Τιποτε»
date:  06/03/2023
---

Κάποιος ρώτησε τον γνωστό ευαγγελιστή Μπίλι Γκράχαμ τι τον εξέπληξε περισσότερο στη ζωή τώρα που ήταν ηλικιωμένος (τότε ήταν γύρω στα 60). Η απάντηση του Γκράχαμ ήταν, «Η συντομία της». Αναμφίβολα, η ζωή περνάει γρήγορα.

`Τι μας διδάσκουν τα παρακάτω εδάφια για την ανθρώπινη ζωή σε αυτόν τον κόσμο; Ψαλμ. 39:11,  49:17,  Α’ Τιμ. 6:6, 7, Ιακ. 4:14,  Εκκλ. 2:18-22.`

Όχι μόνο η ζωή περνάει γρήγορα, αλλά όταν κανείς πεθάνει δεν παίρνει μαζί του κανένα από τα υλικά αγαθά που έχει στην κατοχή του; «Επειδή, στον θάνατό του, δεν θα πάρει μαζί του τίποτε, ούτε η δόξα του θα κατέβει πίσω απ’ αυτόν» (Ψαλμ. 49:17), που σημαίνει ότι τα αφήνει όλα πίσω για να τα πάρει κάποιος άλλος. Το ποιος θα τα αποκτήσει, φυσικά, εξαρτάται από τα σχέδια που έχουν γίνει εκ των προτέρων.

Παρότι δεν είναι όλοι πλούσιοι, οι περισσότεροι άνθρωποι καθώς εργάζονται έχουν αποκτήσει με τα χρόνια, κάποια περιουσία. Τελικά, το τι θα συμβεί με την περιουσία μας μετά τον θάνατό μας, είναι πραγματικά ένα σημαντικό θέμα που πρέπει όλοι να εξετάσουμε.

Για όσους έχουν περιουσία στο τέλος της ζωής τους, η προσεκτική διαχείριση των όσων τους έχει ευλογήσει ο Θεός μπορεί να είναι η τελευταία πράξη διαχείρισης. Εάν δεν έχετε κάνει διαθήκη, μπορεί οι νόμοι της πολιτείας ή της κυβέρνησης να έχουν τον λόγο (αυτό, φυσικά, εξαρτάται από το πού ζείτε). Εάν αποβιώσετε χωρίς διαθήκη, όλα τα περιουσιακά στοιχεία σας μεταβιβάζονται στους συγγενείς σας, είτε τα χρειάζονται είτε όχι, είτε θα τα χρησιμοποιήσουν σωστά είτε όχι, και είτε θα είχατε επιλέξει να δώσετε ένα μέρος από αυτά στο συγκεκριμένο πρόσωπο είτε όχι.

`ΣΚΕΨΗ: Ο θάνατος, όπως γνωρίζουμε, μπορεί να έρθει ανά πάσα στιγμή, και μάλιστα απροσδόκητα, ακόμα και σήμερα. Τι θα συνέβαινε στους αγαπημένους σας αν πεθαίνατε σήμερα;`