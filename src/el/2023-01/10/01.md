---
title:  Προσφεροντας Πισω
date:  04/03/2023
---

> <p>Εδαφιο Μνημης</p>
>  «Και άκουσα μία φωνή από τον ουρανό, που έλεγε σε μένα: Γράψε: Μακάριοι οι νεκροί, που από τώρα πεθαίνουν εν Κυρίω. Ναι, λέει το Πνεύμα, για να αναπαυθούν από τον κόπο τους· και τα έργα τους ακολουθούν μετά από αυτούς.»

Αποκάλυψη 14:13.

### Για τη μελέτη αυτής της εβδομάδας, διαβάστε
Λουκά 12:16-21,  Εκκλ. 2:18-22,  5:10,   Παρ. 27:23-27,  Β’ Κορ. 4:18, Κολ. 1:15-17.

Καθώς πλησιάζουμε προς το τέλος των εργασιακών μας χρόνων, η εστίαση στα οικονομικά στρέφεται στη διατήρηση των περιουσιακών μας στοιχείων ενόψει του τέλους της ζωής. Η μετάβαση από την εργασία στη συνταξιοδότηση μπορεί να είναι μια πολύ τραυματική εμπειρία. Ποιος είναι ο καλύτερος τρόπος να προχωρήσουμε, όσον αφορά τα οικονομικά μας;

Καθώς οι άνθρωποι μεγαλώνουν, είναι φυσιολογικό να ανησυχούν για το μέλλον. Οι πιο συνηθισμένοι φόβοι είναι μήπως αποβιώσουν πολύ νωρίς και δεν έχουν φροντίσει για το μέλλον της οικογένειας, ή οι αποταμιεύσεις τους εξαντληθούν όσο ζουν, ή μια ασθένεια όπου όλοι οι πόροι του θα ξοδευτούν κτλ.

Σχολιάζοντας αυτούς τους φόβους, η αδ. Χουάιτ έγραψε: «Όλοι αυτοί οι φόβοι προέρχονται από τον Σατανά… Αν έπαιρναν τη θέση που θα ήθελε ο Θεός, οι τελευταίες τους ημέρες θα μπορούσαν να είναι οι καλύτερες και οι πιο ευτυχισμένες… Θα πρέπει να αφήσουν στην άκρη το άγχος και τα βάρη, να ενασχοληθούν όσο πιο ευτυχισμένα μπορούν και να ωριμάσουν για τον ουρανό.»T.C., τ.1, σ. 424.

**Η εβδομάδα με μια ματιά**

`Αυτή την εβδομάδα θα επανεξετάσουμε τη συμβουλή του Θεού σχετικά με τα τελευταία μας χρόνια. Ποια είναι τα πράγματα που πρέπει να κάνουμε, τι πρέπει να αποφύγουμε και ποιες αρχές πρέπει να ακολουθήσουμε;`