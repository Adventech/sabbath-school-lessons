---
title:  Υποταγη Για Υπηρεσια
date:  11/09/2022
---

`Διαβάστε Φιλιπ. 2:5-9. Ποιο σημαντικό μήνυμα κρύβεται σε αυτά τα εδάφια;`

Η σύγχρονη κουλτούρα μάς παρακινεί να απαιτούμε και να διεκδικούμε τα δικαιώματά μας. Αυτό είναι καλό, και συχνά έτσι πρέπει να γίνεται. Αλλά όπως στην περίπτωση του Ιησού, το θέλημα του Θεού μπορεί να είναι να αφήσουμε τα δικαιώματά μας, προκειμένου να υπηρετήσουμε τον Πατέρα, με τρόπους που θα έχουν αιώνιο αντίκτυπο στη βασιλεία Του. Αυτή η διαδικασία, να αφήσουμε τα δικαιώματά μας, μπορεί να γίνει δύσκολη και να δημιουργήσει συνθήκες δοκιμασίας.

Κοιτάξτε Φιλιπ. 2:5-8, τι έκανε ο Ιησούς. Αυτά τα εδάφια περιγράφουν τρία βήματα που έκανε ο Ιησούς για να υποταχθεί στο θέλημα του Πατέρα. Στην αρχή ο απ. Παύλος μάς υπενθυμίζει: «Το ίδιο φρόνημα, που ήταν και στον Ιησού Χριστό» (εδ.5). Προκειμένου να μας σώσει, ο Ιησούς άφησε την ισότητά του με τον Πατέρα και ήρθε στη γη παίρνοντας «δούλου μορφή» (εδ. 6,7). Ο Ιησούς δεν ήρθε στη γη ως ένας μεγαλοπρεπής και ένδοξος άνθρωπος αλλά ως υπηρέτης των ανθρώπων (εδ.7). Ως υπηρέτης, ο Ιησούς δεν έζησε μία ειρηνική και μακροχρόνια ζωή, αλλά έγινε «υπάκουος μέχρι θανάτου». Όμως ακόμη και ο θάνατός Του, δεν ήταν ένδοξος και αξιοπρεπής. Έγινε «υπάκουος μέχρι θανάτου, θανάτου μάλιστα σταυρού!» (εδ.8).

`Σε ποιες φάσεις της ζωής μας το παράδειγμα του Ιησού πρέπει να είναι υπόδειγμα για μας; Εάν τα δικαιώματα και η ισότητα είναι καλά και πρέπει να προστατεύονται, πώς εξηγείται το γεγονός ότι ορισμένες φορές θα χρειαστεί να μην τα διεκδικήσουμε; Διαβάστε το εδάφιο 9. Με ποιους τρόπους αυτό το εδάφιο μάς βοηθάει να καταλάβουμε τη λογική της υποταγής στο θέλημα του Πατέρα;`

`ΣΚΕΨΗ: Προσευχηθείτε ζητώντας σοφία από το Άγιο Πνεύμα. Ποια δικαιώματα σάς εμποδίζουν να υποταχθείτε στο θέλημα του Ιησού, στην υπηρεσία της οικογένειας, της εκκλησίας και των συνανθρώπων σας; Ως ποιο σημείο είστε πρόθυμοι να χάσετε την άνεση σας, για να υπηρετήσετε τους άλλους;`