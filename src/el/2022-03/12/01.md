---
title:  Πεθαινοντας Οπως Ενας Σπορος
date:  10/09/2022
---

> <p>Εδαφιο Μνημης</p>
>  «Σας διαβεβαιώνω απόλυτα: Αν ο κόκκος του σιταριού δεν πέσει στη γη και πεθάνει, αυτός μονάχος μένει· αν, όμως, πεθάνει, φέρνει πολύ καρπό.» Ιωάννη 12:24.

### Για τη μελέτη αυτής της εβδομάδας, διαβάστε
Α’ Σαμ. 2:12-3:18, 13:1-14,  Ζαχ. 4:1-14,  Ρωμ. 12:1,2,  Φιλιπ. 2:5-9.

Το παράδειγμα που αναφέρει ο Ιησούς, ενός κόκκου σιταριού που πέφτει, είναι μία συναρπαστική αναλογία με την παράδοση στο θέλημα του Θεού. Πρώτον, υπάρχει η πτώση. Ο κόκκος που πέφτει από το σιτάρι δεν έχει κανέναν έλεγχο του πώς και πού θα πέσει. Δεν έχει κανέναν έλεγχο στο έδαφος που τον περιβάλλει και στη συνέχεια τον καλύπτει.

Δεύτερον, υπάρχει η αναμονή. Καθώς ο κόκκος βρίσκεται στη γη, δεν ξέρει τι του επιφυλάσσει το μέλλον. Δεν μπορεί να «φανταστεί» ποια θα είναι η εξέλιξη στο μέλλον, γιατί είναι μόνο ένας κόκκος σιταριού.

Τρίτον, υπάρχει ο θάνατος. Ο κόκκος δεν μπορεί να γίνει σιτάρι εάν πρώτα δεν αφήσει την ασφαλή και αναπαυτική του κατάσταση ως σπόρος. Πρέπει να «πεθάνει», να αφήσει ό,τι ήταν πριν, και να μεταμορφωθεί σε ένα καρποφόρο φυτό.

**Η εβδομάδα με μια ματιά**

`Εφόσον γνωρίζουμε ότι το θέλημα του Θεού είναι το καλύτερο για μας, τότε γιατί δυσκολευόμαστε να το αποδεχτούμε; Τι παραδείγματα υποταγής μάς έχει αφήσει ο Χριστός; Πώς βλέπετε την αναλογία του κόκκου σιταριού να εφαρμόζεται στη ζωή σας;`