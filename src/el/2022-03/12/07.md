---
title:  Περαιτερω Μελετη
date:  16/09/2022
---

Διαβάστε Ε. Χουάιτ, Π.Π, σ. 569-576, 623-634.

Με την υποταγή στο θέλημα του Θεού, καθώς θανατώνουμε τις επιθυμίες και τις φιλοδοξίες μας, ανοίγεται ο δρόμος για αληθινή υπηρεσία προς τους άλλους. Δεν μπορούμε να ζήσουμε για τον Θεό, εάν δεν γίνουμε θυσία και δεν είμαστε συνεχώς ανοικτοί στη φωνή Του. Προκειμένου να παραδώσουμε στα αλήθεια το θέλημά μας στο θέλημα του Πατέρα, πρέπει να αναγνωρίσουμε τους κινδύνους που διατρέχουμε όταν στηριζόμαστε στον εαυτό μας και στα υποκατάστατα του Λόγου και της δύναμης του Θεού. Καθώς η υποταγή στο θέλημα του Θεού βρίσκεται στην καρδιά της χριστιανικής ζωής, ο Θεός μπορεί να επιτρέψει δοκιμασίες ώστε να μας διδάξει να στηριζόμαστε πάνω Του.

«Η αμέλεια του Ηλεί ήταν ξεκάθαρη μπροστά σε όλους τους γονείς του τόπου. Ως αποτέλεσμα της ακαθαγίαστης στοργής του, της απροθυμίας του να κάνει το χρέος του, θέρισε την ανομία με τους ασυμμόρφωτους γιους του. Και οι γονείς που επιτρέπουν την ανομία στα παιδιά τους, είναι ένοχοι ενώπιον του Θεού, ο Οποίος δεν θα δεχτεί καμία θυσία ή προσφορά για τις αμαρτίες τους.» Ε. Χουάιτ, Child Guidance, σ.276.

**Ερωτησεις για συζητηση**

`1.	Ως ομάδα, συζητήστε για την απίστευτη αυταπάρνηση του Υιού του Θεού, να έρθει στη γη ως άνθρωπος προκειμένου να πεθάνει για τις αμαρτίες μας. Τι μας λέει αυτό για την αυτοθυσία και την αυταπάρνηση για το καλό των άλλων; Αν και δεν μπορούμε να κάνουμε κάτι τόσο μεγάλο, το παράδειγμα υπάρχει και θα βρίσκεται πάντα μπροστά μας. Με ποιους τρόπους μπορούμε να ενστερνιστούμε αυτό το είδος υποταγής και αυτοθυσίας που έδειξε ο Ιησούς στο σταυρό;`

`2.	Για πολλούς το να υποταχθούμε στον Θεό χωρίς να ξέρουμε τι θα γίνει μετά, προκαλεί τρόμο. Πώς θα συμβουλεύατε κάποιον που στηρίζεται στον εαυτό του, αντί στον Θεό; Τι θα του λέγατε για να τον βοηθήσετε να διώξει τους φόβους του, ότι δεν ξέρει ή δεν μπορεί να ελέγξει το μέλλον;`

`3.	Ως ομάδα, προσευχηθείτε για ανθρώπους που ξέρετε ότι αντιμετωπίζουν δυσκολίες στο να υποταχθούν στο θέλημα του Θεού, ώστε να δουν ότι με το να δείξουν εμπιστοσύνη στο θέλημά Του, θα αποκτήσουν διαρκή ειρήνη. Παράλληλα, τι μπορείτε να κάνετε στην πράξη γι’ αυτούς τους ανθρώπους, βοηθώντας τους να υποταχθούν στον Θεό και να δουν ότι ο τρόπος Του είναι ο καλύτερος;`

`4.	Πώς ο Θεός μπορεί να σας χρησιμοποιήσει να βοηθήσετε τους άλλους να γνωρίσουν την αγάπη Του που τόσο πρόθυμα προσφέρει;`