---
title:  Προθυμια Να Υπακουσουμε
date:  13/09/2022
---

Α’ Σαμουήλ 3:10

Το βιβλίο του Σαμουήλ, αναφέρεται αρχικά στην ιστορία ενός ηλικιωμένου ιερέα, πατέρα δύο ασεβών γιων που δεν υπάκουαν στον Κύριο, και σε ένα μικρό αγόρι το οποίο Τον άκουσε. Παρόλο που υπήρχαν σκληρές προειδοποιήσεις από τον Θεό, για να αλλάξουν πορεία, εκείνοι δεν το έκαναν.

`Διαβάστε την ιστορία στο Α’ Σαμ. 2:12 – 3:18. Ποιες είναι οι εμφανείς αντιθέσεις ανάμεσα σε εκείνους που ακούνε τον Θεό και σε εκείνους που δεν Τον ακούνε;`

Οι γιοι του Ηλεί είχαν άλλα ενδιαφέροντα από το να υπηρετούν τον Θεό. Ο Ηλεί, όταν άκουσε εκείνα που ο Θεός είπε, απλά μίλησε στους γιους του χωρίς να κάνει τίποτε περισσότερο. Και οι γιοι του ήταν προφανές ότι δεν ήταν έτοιμοι να υποταχθούν στο θέλημα του Θεού. Τι αντίθεση με τον νεαρό Σαμουήλ! Ο ιεροκήρυκας Charles Stanley περιγράφει πόσο απαραίτητο είναι να είμαστε ανοικτοί στη φωνή του Θεού όταν μας καλεί. Λέει, «Το Άγιο Πνεύμα… δεν μιλάει απλά για να μας δώσει πληροφορίες. Μιλάει και περιμένει ανταπόκριση. Γνωρίζει πότε το πρόγραμμά μας έχει πάρει μεγάλο μέρος της προσοχή μας και ότι είναι άσκοπο να προτείνει κάτι το αντίθετο. Όταν συμβαίνει αυτό, συχνά παραμένει σιωπηλό. Περιμένει από μας να γίνουμε αρκετά ουδέτεροι ώστε να ακούσουμε, και στη συνέχεια, να υπακούσουμε.» Charles Stanley, The Wonderful Spirit-Filled Life, σ.180

`ΣΚΕΨΗ: Τι νομίζετε ότι εννοεί ο παραπάνω συγγραφέας λέγοντας τη φράση να γίνουμε «αρκετά ουδέτεροι»; Πόσο ανοικτοί είστε στον Θεό; Ποια πράγματα σάς εμποδίζουν από το να γίνετε αρκετά «ουδέτεροι για να Τον ακούσετε, και στη συνέχεια, να υπακούσετε»; Τι χρειάζεται να κάνετε στη ζωή σας για να είστε ανοικτοί στη φωνή του Θεού και να γίνετε πιο αποφασιστικοί στο να είστε υπάκουοι στο θέλημά Του;`