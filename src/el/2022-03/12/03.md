---
title:  Ο Θανατος Ερχεται Πριν Τη Γνωση
date:  12/09/2022
---

ΤΟΥ ΘΕΛΗΜΑΤΟΣ ΤΟΥ ΘΕΟΥ

Πολλοί χριστιανοί ψάχνουν με ειλικρίνεια να βρουν ποιο είναι το θέλημα του Θεού στη ζωή τους. «Εάν ήξερα ποιο είναι το θέλημα του Θεού για τη ζωή μου, θα θυσίαζα τα πάντα για Εκείνον.» Αλλά ακόμη και μετά από αυτή την υπόσχεση, μπορεί να εξακολουθούμε να είμαστε μπερδεμένοι όσον αφορά το θέλημα Του. Η αιτία για αυτήν τη σύγχυση βρίσκεται στην Ρωμ. 12:1,2. Ο Παύλος περιγράφει τον τρόπο με τον οποίο μπορούμε να γνωρίσουμε το θέλημα του Θεού, τονίζοντας κάτι σημαντικό: Εάν θέλεις να μάθεις ποιο είναι το θέλημα του Θεού, πρέπει πρώτα να κάνεις θυσίες!

Διαβάστε Ρωμ. ιβ’1,2. Ο Παύλος λέει ότι θα μπορέσουμε να εξετάσουμε ποιο «είναι το θέλημα του Θεού» (εδ. 2) όταν:

•	Κατανοήσουμε πλήρως το έλεος του Θεού για μας (εδ.1)

•	Προσφέρουμε τον εαυτό μας «θυσία ζωντανή» (εδ.2)

•	Ανανεώσουμε το νου μας (εδ.2).

Μόνο ένας ανανεωμένος νους μπορεί να κατανοήσει το θέλημα του Θεού. Αλλά αυτή η ανανέωση απαιτεί πρώτα το θάνατο του «εγώ». Δεν ήταν αρκετό ο Χριστός να υποφέρει μόνο για μας, έπρεπε και να πεθάνει. Το ίδιο γίνεται και με εμάς.

`Ζητήστε από το Άγιο Πνεύμα να σας δείξει σε ποια μέρη δεν έχετε «πεθάνει». Ποια πράγματα σάς ζητάει το Άγιο Πνεύμα να αφήσετε ώστε να γίνετε «θυσία ζωντανή» για το Θεό;`

Όταν το «εγώ» δεν έχει πεθάνει τελείως, σε κάποια σημεία της ζωή μας, ο Θεός επιτρέπει δοκιμασίες ώστε να τραβήξει την προσοχή μας. Ωστόσο, οι θλίψεις δεν μας βοηθάνε μόνο να δούμε την αμαρτία μας, αλλά μας δείχνουν το πώς ο Ιησούς έδωσε τον Εαυτό Του για μας. Η Elisabeth Elliot γράφει: «Η παράδοση των βαθύτερων επιθυμιών της καρδιάς μας, έρχεται όταν καταλαβαίνουμε καλύτερα την έννοια του Σταυρού… Η προσωπική μας εμπειρία σταύρωσης – αν και είναι ασύγκριτα μικρότερη από εκείνη του Σωτήρα μας – μας δίνει την ευκαιρία να Τον γνωρίσουμε μέσα από το πνεύμα αλληλεγγύης των θλίψεών Του. Σε κάθε μορφή της θλίψης μας, μας καλεί σε αυτήν την αλληλεγγύη.» Quest for Love, σ.182.

`ΣΚΕΨΗ: Διαβάστε με προσευχή Ρωμ. 12:1,2. Σκεφτείτε τα πράγματα που πρέπει να αφήσετε, προκειμένου να γίνετε θυσία. Πώς σας βοηθάει αυτό να καταλάβετε τη θλίψη που πέρασε ο Ιησούς στο σταυρό; Πώς σας βοηθάει να έχετε μία σχέση αλληλεγγύης με τον Ιησού και της θλίψης Του;`