---
title:  Ζωη Δοξολογιας
date:  23/08/2022
---

Ακόμα και στις καλές μας στιγμές, μπορεί η δοξολογία προς τον Θεό να μη μας βγαίνει αυθόρμητα. Επομένως, πόσο πιο δύσκολο ακόμα θα είναι στις κακές στιγμές; Ωστόσο, αυτό καλούμαστε να κάνουμε. Η δοξολογία είναι κάτι στο οποίο πρέπει να εξασκούμαστε, έως ότου από δραστηριότητα γίνει τρόπος ζωής. Η δοξολογία δεν πρέπει να είναι μία συγκεκριμένη πράξη, αλλά ένας συγκεκριμένος τρόπος ζωής.

`Διαβάστε Ψαλμ. 145. Ποιους λόγους για δοξολογία στον Θεό δίνει ο Δαβίδ; Με ποιους τρόπους τα λόγια αυτού του ψαλμού μπορούν να γίνουν δικά μας;`

Ο σπουδαίος Βρετανός ιεροκήρυκας Charles Haddon Spurgeon, έγραψε ένα βιβλίο που έχει ως τίτλο, Η πρακτική της Δοξολογίας. Βασίζεται στο εδάφιο 7 του παραπάνω ψαλμού. Σε αυτό το μικρό εδάφιο, ο Spurgeon θέτει την προσοχή μας σε τρία διαφορετικά πράγματα, τα οποία μπορούν να μας βοηθήσουν να αναπτύξουμε τη δοξολογία στη ζωή μας.

1.	Η δοξολογία εξασκείται με τα πράγματα γύρω μας. Εάν δεν παρατηρήσουμε γύρω μας να δούμε τη μεγαλειότητα του Θεού, δεν θα έχουμε κανένα λόγο για να Τον δοξάσουμε. Τι μπορείτε να δείτε στο δημιουργημένο κόσμο που είναι άξιο δοξολογίας, όπως η ομορφιά της δημιουργίας του Θεού; Τι μπορείτε να δείτε στον πνευματικό κόσμο που είναι άξιο δοξολογίας, όπως η αυξάνουσα πίστη σε ένα νέο χριστιανό;

2.	Η δοξολογία εξασκείται όσο αναλογιζόμαστε εκείνα που έχουμε δει. Εάν θέλουμε να ζούμε μία ζωή δοξολογίας, πρέπει να είμαστε σε θέση να θυμόμαστε την αιτία για δοξολογία. Με ποιους τρόπους μπορούμε να θυμόμαστε σπουδαία πράγματα για τον Θεό, ώστε η καλοσύνη και η αλήθεια για το πρόσωπό Του να μη φύγει ποτέ από τον νου μας αλλά να μας θυμίζουν την καλοσύνη Του;

3.	Η δοξολογία εξασκείται όσο μιλάμε για αυτήν. Η δοξολογία δεν είναι κάτι που κάνουμε στο νου μας. Πρέπει να βγαίνει από το στόμα μας και να ακούγεται στους γύρω μας. Τι λόγους μπορείτε να βρείτε για να δοξάσετε τον Θεό με λόγια; Ποιες θα είναι τα αποτελέσματα μιας τέτοιας δοξολογίας στους γύρω σας;

`ΣΚΕΨΗ: Πάρτε στυλό και χαρτί και μελετήστε αυτά τα σημεία. Τι μπορείτε να κάνετε για να αναπτύξετε τη συνήθεια της δοξολογίας στη ζωή σας;`