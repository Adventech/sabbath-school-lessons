---
title:  Δοκιμασιες Απο Τον Ποιμενα
date:  25/06/2022
---

> <p>Εδαφιο Μνημης</p>
>  «Ανόρθωσε την ψυχή μου· με οδήγησε μέσα από μονοπάτια δικαιοσύνης, χάρη του ονόματός του.» Ψαλμοί 23:3.

### Για τη μελέτη αυτής της εβδομάδας, διαβάστε
Ψαλμ. 23, Ρωμ. 12:18-21.

Η Σοφία ακούμπησε στην πόρτα του δωματίου της και στη συνέχεια κάθισε στο πάτωμα. Δάκρυα κυλούσαν από τα μάτια της και με λυγμούς έλεγε, «Πώς μπόρεσε;» Πριν από λίγο η Σοφία έμαθε κάτι που ράγισε την καρδιά της. Κάποιος τον οποίο θεωρούσε φίλο της, τον οποίο σεβόταν και εμπιστευόταν, διέδωσε τρομερά κουτσομπολιά για εκείνη, προκειμένου να καταστρέψει το έργο και την φήμη της. Καθώς πήρε την Αγία Γραφή της, άρχισε να διαβάζει κάποια πολύ γνωστά εδάφια: «Ανόρθωσε την ψυχή μου· με οδήγησε μέσα από μονοπάτια δικαιοσύνης, χάρη του ονόματός του. Και μέσα σε κοιλάδα σκιάς θανάτου αν περιπατήσω, δεν θα φοβηθώ κακό.» (Ψαλμ. 23:3,4).

«Δεν μπορεί να γίνει αυτό!» σκέφτηκε. Όμως λογικά έμοιαζε αναπόφευκτο. Ο Ποιμένας του ψαλμού οδηγούσε τα πρόβατά Του σε μονοπάτια δικαιοσύνης, που έμοιαζε όμως να καταλήγουν στην κοιλάδα του θανάτου. Είναι δυνατόν, ακόμα και αυτή η επώδυνη προδοσία από έναν φίλο – η  κοιλάδα του θανάτου – να χρησιμοποιηθεί από τον Θεό για την εκπαίδευση στη δικαιοσύνη;

**Η εβδομάδα με μια ματιά**

`Ποιες στιγμές της ζωής σας είχατε πνευματική ανάπτυξη, στις δύσκολες ή στις εύκολες;`