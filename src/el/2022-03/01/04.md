---
title:  'Μια Απροσδοκητη Παρακαμπτηρια Οδος: Η Κοιλαδα'
date:  28/06/2022
---

Ψαλμοί 23:4 – Μέρος α’

Τι ωραία που θα ήταν εάν τα μονοπάτια της δικαιοσύνης περνούσαν από πράσινες κοιλάδες με δροσερά τρεχούμενα ρυάκια! Δυστυχώς όμως ο Δαβίδ μάς δίνει μια άλλη εικόνα. Μέσα σε αυτά τα μονοπάτια υπάρχει και η κοιλάδα του θανάτου – ένα μέρος στο οποίο σίγουρα δεν ανυπομονούμε να πάμε! Ορισμένες μέρες του χρόνου, τα φαράγγια και οι χαράδρες που βρίσκονται στο Ισραήλ, είναι επιρρεπής σε ξαφνικές πλημμύρες που μπορούν να αποβούν σαρωτικές. Αυτά τα μέρη είναι ιδιαίτερα στενά με απότομες πλευρές που εμποδίζουν το φως. Επομένως, η «σκιά θανάτου» μάς παραπέμπει στο πυκνό σκοτάδι.

`Θυμηθείτε τις στιγμές που βρισκόσασταν στη δική σας «κοιλάδα σκιάς θανάτου». Πώς ήταν; Φοβηθήκατε, παρόλο που ο Ποιμένας ήταν μαζί σας; Ποια εδάφια από την Αγία Γραφή σάς βοήθησαν ιδιαίτερα, εκείνες τις ημέρες και γιατί;`

`Πώς νομίζετε ότι τα πρόβατα κατέληξαν στην κοιλάδα; Πιστεύετε ότι τα πρόβατα πήγαν μόνα τους στην κοιλάδα ή ότι ο ίδιος ο Ποιμένας τα οδήγησε εκεί; Αιτιολογήστε την απάντησή σας.`

Η Elisabeth Elliot γράφει, «Ένα πρόβατο που βρέθηκε σε κοιλάδα σκιάς θανάτου, μπορεί να πιστέψει ότι δεν οδηγήθηκε σωστά. Όμως, ήταν απαραίτητο να διασχίσει το σκοτάδι, για να μάθει να μην το φοβάται. Ακόμη κι εκεί, ο Ποιμένας παραμένει μαζί του.» Elisabeth Elliot, Quest for Love, σ.218.

`ΣΚΕΨΗ: Έχετε νιώσει ποτέ ότι από «λάθος» οδηγηθήκατε στην κοιλάδα; Ποια ήταν η αντίδρασή σας απέναντι στο Θεό, εκείνο το διάστημα; Γιατί νομίζετε ότι ο Ποιμένας ρισκάρει να παρεξηγηθεί, με το να μας οδηγεί στη σκοτεινή κοιλάδα;`