---
title:  Οι Τοποθεσιες Του Ταξιδιου
date:  27/06/2022
---

Ψαλμοί 23:3

Φανταστείτε τα «μονοπάτια δικαιοσύνης» (εδ.3) να βρίσκονται μπροστά σας, αλλά σε μακρινή απόσταση. Δεν μπορείτε να δείτε το τέλος, αλλά ξέρετε ότι εκεί βρίσκεται το σπίτι σας, το σπίτι του Θεού. Καθώς όμως πλησιάζετε, βλέπετε πού οδηγούν αυτά τα μονοπάτια; Ορισμένα μέρη μπορείτε να τα δείτε καθαρά, άλλα όμως εμποδίζονται από μεγάλα ή επικίνδυνα εμπόδια. Κάποιες στιγμές το μονοπάτι εξαφανίζεται εξαιτίας μιας οροσειράς. Ορισμένα σημεία από το μονοπάτι είναι ευχάριστα ενώ άλλα είναι δύσβατα. Ακριβώς το ίδιο συνέβαινε και με το λαό Ισραήλ καθώς ταξίδευε από την Αίγυπτο προς την Υποσχόμενη Γη, και το ίδιο συμβαίνει σε αυτόν τον ψαλμό.

`Διαβάστε τον Ψαλμό 23. Αναφέρετε τις τοποθεσίες που βλέπει ο Δαβίδ να διασχίζουν τα πρόβατα, καθώς ακολουθούν τα μονοπάτια της δικαιοσύνης και οδεύουν προς τον οίκο του Κυρίου.`

Γιατί αυτά τα μονοπάτια καλούνται «μονοπάτια δικαιοσύνης» ή «σωστά» μονοπάτια; Υπάρχουν τέσσερις σημαντικοί λόγοι γι’ αυτό. Πρώτον, γιατί οδηγούν στη σωστή κατεύθυνση – το σπίτι του Ποιμένα. Δεύτερον, γιατί μας κρατούν σε αρμονία με το σωστό πρόσωπο – τον Ίδιο τον Ποιμένα. Τρίτον, γιατί μας εκπαιδεύουν να γίνουμε σωστοί – όπως ο Ποιμένας. Τέταρτον, γιατί μας δίνουν τη σωστή μαρτυρία – καθώς γινόμαστε σωστοί, δίνουμε δόξα στον Κύριο. Τα μονοπάτια είναι «σωστά» ή «δίκαια» είτε ο δρόμος είναι εύκολος είτε δύσκολος.

Είναι σημαντικό να κατανοήσουμε ότι όταν ο Θεός μάς οδηγεί, δεν το κάνει όπως ένας ταχυδρόμος που στέλνει το πακέτο στον προορισμό του. Ο τρόπος με τον οποίο το κάνει, είναι κάτι παραπάνω από καθοδήγηση και προστασία. Στην Αγία Γραφή βλέπουμε ότι, όταν ο Θεός οδηγεί τα παιδιά Του (όπως όταν οδήγησε τον Αβραάμ μέσω των υποσχέσεών Του ή το λαό Ισραήλ μέσω φωτιάς και νεφέλης), το κάνει σε συνδυασμό με την εκπαίδευση του λαού Του σε δικαιοσύνη.

`ΣΚΕΨΗ: Έχετε επίγνωση ότι προτεραιότητα του Θεού στη ζωή σας είναι η δικαιοσύνη; Με ποιον τρόπο οι δοκιμασίες μπορούν να αλλάξουν τη ζωή σας, ώστε να αντικατοπτρίζεται καλύτερα το χαρακτήρα του Χριστού;`