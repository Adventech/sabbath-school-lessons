---
title:  'Ενας Οδηγος Για Το Ταξιδι: Ο Ποιμενας'
date:  26/06/2022
---

Ψαλμοί 23:1

Κάποτε ζητήθηκε από ορισμένα παιδιά να ζωγραφίσουν τον Θεό. Ανεξαιρέτως, όλες οι ζωγραφιές των παιδιών είχαν από μία καρδιά. Όταν ρωτήθηκαν γιατί ζωγράφισαν μία καρδιά, είπαν επειδή ο Θεός είναι αγάπη. Έτσι απλά! Είναι εύκολο να έχεις καλή γνώμη για τον Θεό και τους σκοπούς Του όταν όλα στη ζωή σου πηγαίνουν καλά. Καθώς όμως μεγαλώνουμε και η ζωή γίνεται όλο και πιο απαιτητική και περίπλοκη, η εικόνα που έχουμε για τον Θεό συχνά αλλάζει. Φυσικά δεν είναι ο Θεός Εκείνος που αλλάζει (Εβρ. 13:8, Ιακ. 1:17), αλλά εμείς. Ο Δαβίδ στον Ψαλμό 23:επηρεασμένος από την ποιμενική ζωή των ανθρώπων εκείνης της εποχής, χρησιμοποιεί την εικόνα ενός βοσκού για να δείξει τον τρόπο με τον οποίο ο Θεός μάς φροντίζει. Η παρομοίωση του Θεού με ποιμένα, χρησιμοποιείται τόσο στην Παλαιά όσο και στην Καινή Διαθήκη. Είναι μία υπέροχη και αναλλοίωτη εικόνα. Προτού κοιτάξουμε τον Ψαλμό 23, ας δούμε πως οι συγγραφείς της Αγίας Γραφής κατανοούν το ρόλο και το χαρακτήρα του βοσκού.

**Τί μαθαίνετε για τον βοσκό από τα παρακάτω εδάφια;**

`Ησ.40:11`

`Ιερ.23:3,4`

`Ιεζ.34:12`

`Ιωάν 10:14,16`

`Α’ Πέτρ. 2:25`

**Τώρα διαβάστε τον Ψαλμ. 23. Τί κάνει ο Ποιμένας για να φροντίσει τα πρόβατά Του;**

`Ψαλμ 23:2`

`Ψαλμ 23:3`

`Ψαλμ 23:4`

`Ψαλμ 23:5`

`Ψαλμ 23:6`

`ΣΚΕΨΗ: Πώς αισθάνεστε όταν ξέρετε ότι υπάρχει Κάποιος που νοιάζεται τόσο πολύ για σας; Πώς μπορείτε να χρησιμοποιήσετε αυτήν την απεικόνιση για να ενθαρρύνετε κάποιον, που η εικόνα του για τον Θεό έχει αλλοιωθεί, εξαιτίας των διαφόρων δυσκολιών που αντιμετωπίζει;`