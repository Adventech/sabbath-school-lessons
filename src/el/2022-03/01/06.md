---
title:  Μια Βεβαιη Υποσχεση Για Το Ταξιδι
date:  30/06/2022
---

Ψαλμοί 23:6

Όταν είμαστε στην κοιλάδα ή όταν είμαστε περικυκλωμένοι από εχθρούς, είναι πιθανόν να πιστέψουμε ότι είμαστε μόνοι. Νιώθουμε ότι ο Θεός δεν έχει κάνει αρκετά για μάς, και πιστεύουμε ότι εάν μας βοηθούσε, δεν θα βρισκόμασταν σε αυτήν την κατάσταση. Ωστόσο, όπως είναι προφανές, ο Δαβίδ δεν το έβλεπε έτσι.

`Στο εδάφιο 6, παρόλες τις δοκιμασίες του, ο Δαβίδ είναι βέβαιος για δύο πράγματα. Ποια είναι αυτά; Δείτε επίσης Εφεσ. 1:4, Β’ Πέτρ. 1:10, Εβρ. 11:13-15.`

`Καθώς διαβάζετε το εδάφιο «σίγουρα χάρη και έλεος θα με ακολουθούν», ποια εικόνα σάς έρχεται στον νου; Τί νομίζετε ότι ήθελε να πει ο Δαβίδ για τον Θεό όταν περιέγραψε με αυτόν τον τρόπο το ενδιαφέρον Του για μας;`

Όσο βαθιά κι αν είναι η κοιλάδα και όσο επίμονοι κι αν είναι οι εχθροί, η σιγουριά της χάρης και του ελέους του Θεού και η βεβαίωση της καθοδήγησής Του έως το τέλος του ταξιδιού, είναι αναμφισβήτητες. Εάν αυτές οι σκέψεις βοήθησαν τον Ιησού στον Γολγοθά, μπορούν να ενθαρρύνουν και εμάς. Ωστόσο, υπάρχουν φορές που τα άτομα για τα οποία νοιαζόμαστε, είναι γεμάτα απορίες. Ο καλύτερος τρόπος για να αναφερθούμε σε αυτές τις ανησυχίες τους, δεν είναι μέσω μίας θεολογικής περιγραφής του τι μπορεί να κάνει ο Θεός, αλλά όπως δείχνει ο Δαβίδ στο εδάφιο 6, μέσω της προσωπικής μας πεποίθησης για τον Θεό.

`ΣΚΕΨΗ: Τί αποδείξεις έχετε μέσα από προσωπική σας εμπειρία με τον Θεό, που βεβαιώνουν ότι η χάρη και το έλεός Του θα σας ακολουθούν; Τί στοιχεία από την Αγία Γραφή μπορείτε να προσθέσετε; Πώς μπορείτε να τα μοιραστείτε με εκείνους που αμφισβητούν το ενδιαφέρον του Θεού; Πώς ο Σταυρός αποτελεί το σπουδαιότερο παράδειγμα αυτής της καταδίωξης;`