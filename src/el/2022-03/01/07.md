---
title:  Περαιτερω Μελετη
date:  01/07/2022
---

Διαβάστε Ε. Χουάιτ, Ζ.Χ. σ. 451-457.

«Εκείνοι που θα βγουν τελικά νικητές, θα περάσουν στη θρησκευτική τους ζωή από περιόδους φοβερής αμηχανίας και δοκιμασίας. Δεν πρέπει όμως να χάσουν την εμπιστοσύνη τους επειδή αυτό αποτελεί μέρος της μαθητείας τους στο σχολείο του Χριστού και είναι απαραίτητο για να αποβληθεί όλη η σκουριά. Ο δούλος του Θεού πρέπει να αντιμετωπίζει με θάρρος τις επιθέσεις του εχθρού, τα οδυνηρά του σκώμματα, και πρέπει να υπερπηδήσει τα εμπόδια που ο Σατανάς θα τοποθετήσει στο δρόμο του…

Αλλά εάν εξακολουθείτε να κοιτάζετε προς τα πάνω και όχι προς τα κάτω, όταν συναντάτε δυσκολίες δεν θα αποκάμετε στο δρόμο, σε λίγο θα δείτε τον Ιησού να σας τείνει χέρι βοηθείας, και το μόνο που έχετε να κάνετε είναι να Του προσφέρετε το χέρι σας με εμπιστοσύνη και Τον αφήσετε να σας οδηγεί. Ασκώντας την εμπιστοσύνη αποκτάτε την ελπίδα…

Ο Θεός μάς έδωσε το καλύτερο δώρο Του, Αυτόν τον μονογενή Υιό Του για να μας εξυψώσει, να μας εξευγενίσει και, χορηγώντας μας τη δική Του τελειότητα του χαρακτήρα, να μας καταστήσει κατάλληλους για κατοίκηση στη βασιλεία Του.» Ε. Χουάιτ, Μ.Ν, σ. 49,50.

**Ερωτησεις για συζητηση**

`1.	 Πόσο σοβαρά είχατε αναλογιστεί ποτέ το ότι οι τρομερές και δύσκολες δοκιμασίες που έρχονται στη ζωή σας, αποτελούν μέρος της εκπαίδευσής σας από τον Χριστού;`

`2.	 Πώς μπορούμε να βοηθήσουμε, να παρηγορήσουμε και να ενθαρρύνουμε εκείνους που βρίσκονται στην κοιλάδα, κατά τη διάρκεια της πορείας τους με τον Ποιμένα, να ξεπεράσουν αυτήν την κρίση; Τί μπορούμε να κάνουμε ως εκκλησία, για να βοηθήσουμε εκείνους που έχουν ανάγκη;`

`3.	 Μοιραστείτε τις εμπειρίες χάρης και ελέους του Κυρίου, που βιώσατε.`

`4.	 Θυμηθείτε τις τελευταίες ώρες της ζωής του Χριστού. Από τις αναφορές της Αγίας Γραφής και από τις δηλώσεις της Ε. Χουάιτ, με ποιόν τρόπο κατάφερε ο Ιησούς – έχοντας την ανθρώπινη φύση – να υπομείνει στις δοκιμασίες; Τι μπορούμε να διδαχτούμε από το παράδειγμά Του για τις δοκιμασίες που αντιμετωπίζουμε;`