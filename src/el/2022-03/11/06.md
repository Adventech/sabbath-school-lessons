---
title:  Μαθαινοντας Να Χαιρομαστε Εν Κυριω
date:  08/09/2022
---

Ψαλμοί 37:4

Στο Ψαλμ. 37:4 υπάρχει μία υπέροχη υπόσχεση. Φανταστείτε να αποκτούσατε εκείνα που πάντα θέλατε. Για να αποκτήσουμε τις επιθυμίες της καρδιάς μας, πρέπει να έχουμε μία καρδιά που να χαίρεται στον Κύριο. Τι σημαίνει λοιπόν η φράση «να ευφραίνεσαι στον Κύριο»;

Διαβάστε Ψαλμ. 37:1-11. Το περιεχόμενο του εδαφίου 4 ίσως μας εκπλήσσει λίγο. Ο Δαβίδ γράφει ότι περιτριγυρίζεται από άτομα που εργάζονται ενάντια στο Θεό και στον ίδιο. Όταν οι άνθρωποι είναι εναντίον μας, είναι φυσική αντίδραση το να θυμώσουμε ή να προσπαθήσουμε να δικαιωθούμε. Αλλά ο Δαβίδ μάς συμβουλεύει κάτι διαφορετικό.

**Στα ακόλουθα εδάφια, ποια είναι η συμβουλή του Δαβίδ προς το λαό του Θεού για τέτοιες περιπτώσεις;**

`Εδ.1`

`Εδ.5`

`Εδ.7`

`Εδ.8`

`Ξαναδιαβάστε το εδ. 4. Στα πλαίσια των παραπάνω εδαφίων, τι σημαίνει να «να ευφραίνεσαι στον Κυρίο»;`

Ο Δαβίδ επαναλαμβάνει με διαφορετικό τρόπο, «Εμπιστευτείτε τον Θεό». Να Τον εμπιστεύεστε στην πράξη. Μη θυμώνετε, επειδή ο Θεός εργάζεται για σας – ακόμη και αυτήν τη στιγμή. Δεν χρειάζεται να κάνετε τίποτα μόνοι σας. Ο Ουράνιος Πατέρας σας έχει τον έλεγχο. Εμπιστευτείτε Τον. Εμπιστευτείτε Τον ολοκληρωτικά. Σε αυτό το πλαίσιο, γράφει ο Δαβίδ να χαιρόμαστε στον Κύριο– να ζούμε με τέλεια εμπιστοσύνη προς Εκείνον. Τίποτα δεν μπορεί να ταράξει την ειρήνη μας, επειδή ο Θεός τα έχει αναλάβει όλα. Μπορούμε να Τον δοξάσουμε. Μπορούμε ακόμα και να χαιρόμαστε γιατί κανείς δεν μπορεί να ξεπεράσει τον Θεό μας! Όταν μάθουμε να το κάνουμε αυτό, τότε θα λάβουμε εκείνο που οι καρδιές μας ποθούν, επειδή θα πάρουμε την κατάλληλη για μας στιγμή, εκείνο που ο Αξιαγάπητος Πατέρας μας θέλει να μας δώσει – καθώς και τη βασιλεία Του.

`ΣΚΕΨΗ: Πώς μπορούμε να μάθουμε να «ευφραινόμαστε στον Κύριο»; Προσευχηθείτε, αναζητώντας την καθοδήγηση του Θεού ώστε να το πραγματοποιήσετε στη ζωή σας.`