---
title:  Περαιτερω Μελετη
date:  09/09/2022
---

Διαβάστε Ε. Χουάιτ, Π.Π. σ. 167-180.

Το σχέδιο του Θεού για μας μπορεί να περιλαμβάνει αρκετό καιρό αναμονής και αυτό μπορεί να φανεί ως δοκιμασία. Κατά τη διάρκεια της αναμονής μπορούμε να αναπτύξουμε την υπομονή μας και να εστιάσουμε στο Θεό, δείχνοντας εμπιστοσύνη σ’ Εκείνον που ενεργεί για μας. Υπάρχουν πολλοί λόγοι για την αναμονή. Όλοι όμως, αφορούν την εκπλήρωση του σχεδίου του Θεού για μας και τη βασιλεία Του. Μπορούμε να χάσουμε πολλά εάν βιαστούμε αλλά μπορούμε και να κερδίσουμε πολλά, εάν διατηρήσουμε μία συμπεριφορά εμπιστοσύνης και χαράς προς Εκείνον.

«Κάθε δοκιμασία μετριέται από τον Κύριο Ιησού Χριστό, και δεν ξεπερνάει τη δυνατότητα του ανθρώπου να υπομείνει μέσω της χάρης που του δίνεται.» Ε. Χουάιτ, Manuscript Releases, τομ. 12, σ. 81.

«Δεν μπορώ να δω το σκοπό του Θεού στη θλίψη μου. Εκείνος όμως γνωρίζει τι είναι το καλύτερο για μένα, και εγώ θα παραδώσω τη ψυχή, το σώμα και το πνεύμα μου σε Εκείνον, τον πιστό Δημιουργό μου. ‘Διότι εξεύρω εις τίνα επίστευσα, και είμαι πεπεισμένος ότι είναι δυνατός να φυλάξη την παρακαταθήκην μου μέχρις εκείνης της ημέρας’ (Β’ Τιμ. α’12). Εάν εκπαιδεύαμε την ψυχή μας ώστε να έχει περισσότερη πίστη, αγάπη, υπομονή και τέλεια εμπιστοσύνη στον ουράνιο Πατέρα μας, ξέρω ότι καθημερινά θα είχαμε περισσότερη ειρήνη και ευτυχία, καθώς θα περνούσαμε τις μάχες της ζωής.» Ε. Χουάιτ, Selected Messages σ. 242.

**Ερωτησεις για συζητηση**

`1.	Τι σημαίνει ότι η κάθε δοκιμασία «μετριέται» από τον Ιησού; Πώς σας βοηθάει αυτό στην αναμονή σας;`

`2.	Μοιραστείτε με την ομάδα σας προσωπικές εμπειρίες αναμονής. Ποιοι ήταν οι φόβοι και ποιες οι χαρές σας; Πώς το αντιμετωπίσατε; Τι μάθατε από τις εμπειρίες σας; Σε ποιες υποσχέσεις στηριχθήκατε;`

`3.	Τι μπορείτε να κάνετε ως εκκλησία ή ως ομάδα, για να βοηθήσετε εκείνους που βρίσκονται σε δοκιμασία περιμένοντας κάτι από το Θεό;`

`4.	Ποιος ο ρόλος της προσευχής στην ανάπτυξη της υπομονής; Υπάρχουν άτομα για τα οποία μπορείτε να προσευχηθείτε, ώστε το Άγιο Πνεύμα να αναπτύξει την υπομονή στη ζωή τους;`