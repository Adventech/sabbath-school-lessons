---
title:  'Δαβιδ: Μια Διδακτικη Εμπειρια Αναμονης'
date:  06/09/2022
---

Στο Α’ Σαμ. 16:1-13, βλέπουμε τον νεαρό Δαβίδ να χρίζεται βασιλιάς από τον προφήτη Σαμουήλ. Ωστόσο, από βοσκός στο σπίτι του πατέρα του Ιεσσαί, μέχρι τη στέψη του στην Ιερουσαλήμ, μεσολαβεί μία μακρά περίοδος. Χωρίς καμία αμφιβολία υπήρχαν στιγμές που ένιωθε ότι βρισκόταν στη μέση μίας δοκιμασίας. Πρώτον, καλείται να παίξει μουσική στον Σαούλ για να ηρεμήσει το πνεύμα του (Α’ Σαμ. 16). Αργότερα, σκοτώνει τον Γολιάθ και γίνεται ήρωας στον Ισραήλ (Α’ Σαμ. 17). Στη συνέχεια, για αρκετά χρόνια, ο Δαβίδ έτρεχε για να ζώσει τη ζωή του. Τόσο ο Σαούλ όσο και ο γιος του ο Ιωνάθαν, γνώριζαν ότι ο Δαβίδ θα ήταν ο επόμενος βασιλιάς (Α’ Σαμ. 23:17, 24:20). Ωστόσο, ο Δαβίδ δεν κάνει τίποτα για να επισπεύσει το γεγονός. Για την ακρίβεια, μοιάζει να κάνει ακριβώς το αντίθετο. Παρόλο που ο Σαούλ προσπαθούσε να τον σκοτώσει, ο Δαβίδ, όταν έκοψε ένα κομμάτι από το ένδυμα του βασιλιά, λυπήθηκε και μετάνιωσε για την πράξη του (Α’ Σαμ. 24:5-7). Ο Σαούλ εξακολουθούσε τις προσπάθειες για να τον σκοτώσει, αλλά όταν η ευκαιρία εμφανίστηκε για δεύτερη φορά στον Δαβίδ, εκείνος αρνήθηκε και πάλι να σκοτώσει τον βασιλιά του (Α’ Σαμ. 26:7-11).

`Διαβάστε Α’ Σαμ. 26:1-11. Γιατί ο Δαβίδ αρνείται να σκοτώσει τον Σαούλ; Τι μας διδάσκει αυτό για τον τρόπο που ο Θεός θέλει να εκπληρώσει τα σχέδιά Του στη ζωή μας;`

`Διαβάστε Α’ Σαμ. 26:12-25. Πώς η άρνηση του Δαβίδ να σκοτώσει τον βασιλιά του, επηρέασε τον Σαούλ; Τι μας διδάσκει αυτό για τα πλεονεκτήματα που έχουμε καθώς περιμένουμε τον Θεό;`

Καθώς κοιτάζουμε την πορεία του Δαβίδ προς το θρόνο, θα μπορούσαμε με μία μικρή πρόταση να πούμε – μην αρπάζετε εκείνα που ο Θεός δεν σας έχει δώσει ακόμη. Τα δώρα του Θεού λαμβάνονται καλύτερα από τα χέρια Του στον δικό Του χρόνο. Αυτό μπορεί να συνεπάγεται με αρκετό καιρό αναμονής. Οι σπόροι των φασολιών μπορούν κυριολεκτικά, να μεγαλώσουν μέσα σε ώρες, ενώ μία βελανιδιά χρειάζεται χρόνια. Στους δυνατούς όμως ανέμους το δέντρο δεν θα ξεριζωθεί.

`ΣΚΕΨΗ: Σκεφτείτε πόσο εύκολα ο Δαβίδ θα μπορούσε να δικαιολογήσει το φόνο του Σαούλ: «Ο θρόνος μου είχε υποσχεθεί, και εξάλλου ο Σαούλ ήταν κακός.» Ωστόσο, οι πράξεις του μαρτυρούν αληθινή πίστη στον Θεό. Τι μπορείτε να διδαχτείτε από αυτό το παράδειγμα, που θα σας βοηθήσει καθώς περιμένετε;`