---
title:  Ο Θεος Της Υπομονης
date:  04/09/2022
---

`Διαβάστε Ρωμ. 15:4,5. Τι λένε αυτά τα εδάφια, που μας αφορά;`

Πολλές φορές ανυπομονούμε για πράγματα τα οποία πραγματικά θέλουμε ή μας έχει υποσχεθεί ότι θα λάβουμε, αλλά δεν τα έχουμε λάβει ακόμα. Συχνά, ικανοποιούμαστε μόνο όταν λαμβάνουμε εκείνα που επιθυμούμε. Και επειδή σπάνια λαμβάνουμε εκείνα που θέλουμε, όταν τα θέλουμε, εκνευριζόμαστε και γινόμαστε ανυπόμονοι. Και όταν βρισκόμαστε σε αυτό το στάδιο, είναι σχεδόν αδύνατο να διατηρήσουμε την ειρήνη και την εμπιστοσύνη μας στο Θεό.

Η αναμονή είναι οδυνηρή από ορισμού της. Στην Εβραϊκή γλώσσα, μία από τις λέξεις για την προσμονή (Ψαλμ. 37:7), προέρχεται από μία λέξη που μεταφράζεται ως «να πονάς», «να τρέμεις», «να είσαι λυπημένος». Δεν είναι εύκολο να διδαχτείς την υπομονή, και ορισμένες φορές είναι ουσιώδες το να είσαι σε δοκιμασία.

`Διαβάστε Ψαλμ. 27:14, 37:7, και Ρωμ.5:3-5. Τι μας λένε αυτά τα εδάφια; Πού μας οδηγεί η υπομονή;`

Καθώς περιμένουμε, έχουμε δύο επιλογές. Μπορούμε να επικεντρώσουμε την προσοχή μας στα πράγματα που περιμένουμε ή σε Εκείνον που κρατάει αυτά τα πράγματα στα χέρια Του. Αυτό που κάνει τη διαφορά, δεν είναι το πόσο περιμένουμε κάτι, αλλά το ποια είναι η συμπεριφορά μας όσο το περιμένουμε. Εάν Τον εμπιστευτούμε, εάν αφήσουμε τη ζωή μας στα χέρια Του, και εάν Του παραδώσουμε τη θέλησή μας – όσο και εάν είναι δύσκολο – μπορούμε να είμαστε σίγουροι ότι όταν είναι η κατάλληλη στιγμή, θα κάνει το καλύτερο για μας.

`ΣΚΕΨΗ: Τι είναι εκείνο που περιμένετε με μεγάλη ανυπομονησία; Πώς μπορείτε να μάθετε να εμπιστεύεστε τα πάντα στον Θεό, και σύμφωνα με το χρονοδιάγραμμά Του; Προσευχηθείτε να αποκτήσετε μία συμπεριφορά πλήρους υποταγής και παράδοσης στον Κύριο.`