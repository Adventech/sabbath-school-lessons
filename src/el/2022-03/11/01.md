---
title:  «Εν Καιρω Δοκιμασιας»
date:  03/09/2022
---

> <p>Εδαφιο Μνημης</p>
>  «Ο καρπός, όμως, του Πνεύματος είναι…» Γαλάτας 5:22.

### Για τη μελέτη αυτής της εβδομάδας, διαβάστε
Α’ Σαμ. 26, Ψαλμ. 37/ λζ’1-11,  Ρωμ. 5:3-5, 15:4,5.

Κάποιοι επιστήμονες έκαναν ένα πείραμα με καραμέλες και με παιδιά ηλικίας 4 ετών. Είπαν σε κάθε παιδί ότι μπορούσε να έχει από μία καραμέλα, αλλά εάν περίμενε τον επιστήμονα να επιστρέψει από κάποια δουλειά που είχε, θα του έδινε δύο καραμέλες. Ορισμένα από τα παιδιά, έβαλαν την καραμέλα στο στόμα τους αμέσως μετά την αναχώρηση των επιστημόνων, ενώ άλλα περίμεναν. Οι κινήσεις τους καταγράφονταν.

Οι επιστήμονες εξακολουθούσαν να παρατηρούν την συμπεριφορά αυτών των παιδιών και κατά την εφηβεία τους. Τα παιδιά που περίμεναν, αποδείχτηκε ότι πιο εύκολα προσαρμόζονταν, ήταν καλύτεροι μαθητές και είχαν περισσότερη αυτοπεποίθηση από εκείνα που δεν περίμεναν. Αποδείχτηκε ότι η υπομονή ήταν ένδειξη για κάτι μεγαλύτερο, κάτι σημαντικό στον ανθρώπινο χαρακτήρα. Γι’ αυτό και ο Κύριος μάς ζητάει να την καλλιεργήσουμε.

Αυτή την εβδομάδα θα δούμε τι μπορεί να κρύβεται πίσω από μία ιδιαίτερα δύσκολη δοκιμασία: Τη δοκιμασία της αναμονής.

**Η εβδομάδα με μια ματιά**

`Γιατί ορισμένες φορές χρειάζεται να περιμένουμε τόσο πολύ για κάτι; Τι μαθήματα μπορούμε να πάρουμε για την υπομονή κατά τη διάρκεια μίας δοκιμασίας;`