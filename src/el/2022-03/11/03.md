---
title:  Στον Χρονο Του Θεου
date:  05/09/2022
---

`Διαβάστε Ρωμ. 5:6 και Γαλ. 4:4. Τι μας λένε αυτά τα εδάφια για το χρονοδιάγραμμα του Θεού;`

Στα παραπάνω εδάφια, ο Παύλος λέει ότι ο Ιησούς ήρθε να πεθάνει για μας ακριβώς την κατάλληλη στιγμή. Δεν μας λέει όμως γιατί εκείνη ήταν η κατάλληλη στιγμή. Διαβάζοντας αυτά τα εδάφια, είναι πολύ εύκολο να αναρωτηθούμε: Γιατί ο Ιησούς έπρεπε να περιμένει να περάσουν χίλια χρόνια για να έρθει στη γη ώστε να αντιμετωπίσει την αμαρτία; Το σύμπαν δεν είχε ήδη καταλάβει το κακό που προκαλούσε η αμαρτία; Επίσης: Γιατί ο Ιησούς καθυστερεί και την Δεύτερη Έλευση Του; Κι ακόμη: Γιατί ο Θεός περιμένει τόσο για να απαντήσει στην προσευχή μου;Σκεφτείτε για παράδειγμα, την προφητεία των εβδομήντα εβδομάδων που βρίσκεται στο Δανιήλ 9:24-27, την προφητεία και αποκαλύπτει τον Ιησού ως Μεσσία. Ποια η διάρκεια αυτής της περιόδου; Τι μας δείχνει αυτό για το πώς πρέπει να μάθουμε να περιμένουμε τα διάφορα πράγματα στο χρονοδιάγραμμα του Θεού, ακόμη κι αν χρειαστεί να περάσει αρκετός καιρός;

Υπάρχουν πολλοί σημαντικοί, πνευματικοί λόγοι για τους οποίους θα χρειαστεί να περάσουμε καιρούς αναμονής. (i) Η αναμονή μπορεί να πάρει την προσοχή μας από τα «πράγματα» και να την στρέψει και πάλι στον ίδιο τον Θεό. (ii) Η αναμονή μάς επιτρέπει να αναπτύξουμε μία καθαρότερη εικόνα των κινήτρων και των επιθυμιών μας. (iii) Η αναμονή χτίζει την επιμονή – την πνευματική καρτερικότητα. (iv) Η αναμονή ανοίγει την πόρτα για την ανάπτυξη πολλών πνευματικών δυνατοτήτων, όπως η πίστη και η εμπιστοσύνη. (v) Η αναμονή επιτρέπει στο Θεό να προσθέσει και άλλα κομμάτια στο παζλ αυτής της μεγάλης εικόνας. (vi) Επειδή μπορεί να μη μάθουμε ποτέ την αιτία για την οποία περιμέναμε, μαθαίνουμε να ζούμε με πίστη. Μπορείτε να σκεφτείτε και άλλους λόγους για την αναμονή;

`ΣΚΕΨΗ: Τι παραδείγματα από την Αγία Γραφή μπορείτε να βρείτε, όπου ο Θεός ενήργησε στον δικό Του χρόνο, τα οποία θα σας βοηθήσουν να Τον εμπιστευτείτε καθώς περιμένετε; (Σκεφτείτε για παράδειγμα τον Αβραάμ και τη Σάρρα και τον υποσχόμενο γιο). Την ίδια στιγμή αναρωτηθείτε, «Τι μπορεί να κάνω που ίσως καθυστερεί την απάντηση της προσευχής μου;»`