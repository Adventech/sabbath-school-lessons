---
title:  'Ηλιας: Το Προβλημα Της Βιασυνης'
date:  07/09/2022
---

Η αποκάλυψη του Αληθινού Θεού, στο όρος Κάμηλο, μόλις είχε πραγματοποιηθεί (Α’ Βασ. 18). Φωτιά έπεσε από τον ουρανό και όλοι αναγνώρισαν τον Αληθινό Θεό, ενώ οι ψευδοπροφήτες του Βάαλ καταδικάστηκαν σε θάνατο. Ο Θεός είχε δικαιωθεί μετά από αυτό το γεγονός. Θα περίμενε κανείς ότι ο Ηλίας θα είχε πνευματική αύξηση. Ωστόσο, μια είδηση τον τρόμαξε τόσο πολύ, που ζήτησε να πεθάνει. Διαβάστε τη συνέχεια της ιστορίας στο Α’ Βασ. 19:1-9. Τα τελευταία λόγια του εδαφίου, είναι ανησυχητικά: «και ξάφνου, λόγος τού Κυρίου ήρθε προς αυτόν και του είπε: Τι κάνεις εδώ Ηλία;» (εδ.9). Ο φόβος, οδήγησε τον Ηλία σε φυγή και σε λάθος μέρος.

`Μετά από την τόσο ισχυρή ένδειξη της δύναμης του Κυρίου, ο Ηλίας θα έπρεπε να είχε μεγαλύτερη πίστη και εμπιστοσύνη. Αντιθέτως, έτρεξε από φόβο για τη ζωή του. Τι μπορούμε να μάθουμε από αυτό το κακό παράδειγμα;`

Αυτή η ιστορία μάς δείχνει κάτι σημαντικό: Όταν βιαζόμαστε, μπορούμε πολύ εύκολα να βρεθούμε σε λάθος μέρη. Στην περίπτωση του Ηλία, ο φόβος του τον έκανε να βιαστεί να κρυφτεί στην έρημο και να εύχεται να πεθάνει. Αλλά υπάρχουν και άλλα πράγματα που μας κάνουν να βιαζόμαστε και να φεύγουμε από το σχέδιο του Θεού.

`Διαβάστε τα ακόλουθα εδάφια. Τι ήταν εκείνο που οδήγησε τους παρακάτω χαρακτήρες σε φυγή και τους απομάκρυνε από το θέλημα του Θεού; Γέν. 16:1-3,  Αρ. 20:10-12, Κριτ. 14:1-3, Ματθ. 20:20,21,  Λουκ. 9:52-56,  Πράξ. 9:1.`

Είναι πολύ εύκολο, αισθήματα όπως, φιλοδοξία, θυμός, πάθος, έλλειψη πίστης και ο υποτιθέμενος «ζήλος» για τον Κύριο, να μας οδηγήσουν μακριά από κει που θα έπρεπε να ήμασταν. Κανείς δεν είναι προστατευμένος από αυτόν τον κίνδυνο. Το μυστικό είναι να καλλιεργήσουμε την πίστη μας στην καλοσύνη και στο έλεος του Θεού, ο Οποίος γνωρίζουμε ότι μας αγαπάει και θέλει το καλύτερο για μας. Αυτό δεν συμβαίνει αυτόματα. Η πίστη μπορεί να είναι δώρο, αλλά είναι ένα δώρο που χρειάζεται να αναπτυχθεί, να τραφεί και να προστατευθεί με ζήλο.