---
title:  Δοκιμασιες Για Εξαγνισμο
date:  06/07/2022
---

Ιερεμίας 9:7

«Εάν το Άγιο Πνεύμα φέρνει στον νου σου κάποια λέξη του Κυρίου που σε πληγώνει, τότε να είσαι σίγουρος ότι υπάρχει κάτι το οποίο Εκείνος θέλει να πληγώσει θανάσιμα.» Oswald Chambers, My Utmost for His Highest, σ. 271.

`Πώς καταλαβαίνετε το παραπάνω κείμενο; Ποια είναι η δική σας εμπειρία πόνου που βιώσατε κατά τη διάρκεια μιας διαδικασίας εξαγνισμού;`

`Διαβάστε Ιερ. 9:7-16. Ο Θεός, μιλώντας για τον Ιούδα και την Ιερουσαλήμ στο εδάφιο 7, λέει: «θα τους βάλω σε χωνευτήρι, καιθα τους περάσω από δοκιμασία». Ποιους δύο λόγους δίνει ο Θεός γι’ αυτή την κίνησή Του; Πώς θα γίνει ο καθαρισμός; (εδ.15,16).`

Ο καθαρισμός και η εξέταση του Θεού περιλαμβάνουν δραστικές ενέργειες. Υπάρχουν τρεις λόγοι για τους οποίους ο καθαρισμός και η εξέταση μοιάζουν με δοκιμασία.

Πρώτον, καθώς ο Θεός χρησιμοποιεί διάφορες καταστάσεις για να δούμε την αμαρτία που κάναμε, νιώθουμε πόνο. Λίγο πιο πριν, ο Ιερεμίας με πόνο έγραψε, «Το φυσητήρι κάηκε· το μολύβι καταναλώθηκε από τη φωτιά· ο χωνευτής διαλύει μάταια· επειδή, οι κακοί δεν χωρίστηκαν.» (Ιερ. 6:29). Γι’ αυτό ορισμένες φορές χρειάζονται δραστικά μέτρα για να τραβήξουν την προσοχή μας.

Δεύτερον, νιώθουμε ανησυχία καθώς αισθανόμαστε θλίψη για την αμαρτία που τώρα ξεκάθαρα βλέπουμε. Τρίτον, απογοητευόμαστε καθώς προσπαθούμε να ζήσουμε διαφορετικά. Μπορεί να είναι αρκετά δύσκολο να εγκαταλείψουμε πράγματα που κάποτε αποτελούσαν κομμάτι του εαυτού μας.

`ΣΚΕΨΗ: Σκεφτείτε τις αμαρτίες για τις οποίες αγωνίζεστε. Εάν ο Θεός σάς εξέταζε σήμερα, πώς θα το έκανε; Τι μπορείτε να κάνετε προκειμένου να μη χρειαστεί να πάρει ο Θεός δραστικά μέτρα, όπως έκανε με το λαό Ισραήλ;`