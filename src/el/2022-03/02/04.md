---
title:  Δοκιμασιες Της Αμαρτιας
date:  05/07/2022
---

Ρωμαίους 1:18

Για ό,τι κάνουμε, υπάρχουν συνέπειες. Εάν στεκόμαστε στον καυτό ήλιο κρατώντας ένα παγωτό, το σίγουρο είναι ότι θα λιώσει. Η αιτία και το αποτέλεσμα πάνε μαζί. Όσο κι εάν θέλουμε τα πράγματα να είναι διαφορετικά, το ίδιο συμβαίνει και με την αμαρτία. Πάντοτε φέρνει συνέπειες. Δεν είναι ο Θεός που φέρνει τις άσχημες συνέπειες στους ανθρώπους που αμαρτάνουν, αλλά η αμαρτία. Το πρόβλημα είναι ότι πολλές φορές πιστεύουμε πως μπορούμε να ξεγελάσουμε τον Θεό και να αμαρτήσουμε χωρίς συνέπειες. Όμως αυτό δεν συμβαίνει ποτέ. Ο απ. Παύλος λέει ξεκάθαρα ότι οι συνέπειες της αμαρτίας δεν αφορούν μόνο την αιωνιότητα αλλά και το σήμερα.

`Στην προς Ρωμαίους 1:21-32, ο απ. Παύλος περιγράφει τη διαδικασία των ανθρώπων που αμαρτάνουν και τις συνέπειες των πράξεών τους. Διαβάστε προσεκτικά αυτά τα εδάφια και γράψτε περιληπτικά την έννοια των λόγων του απ. Παύλου εστιάζοντας ιδιαίτερα στα στάδια της αμαρτίας και των συνεπειών της.`

Μερικά εδάφια πιο πριν, ο απ. Παύλος αναφέρεται σε αυτές τις συνέπειες ως «οργή Θεού» (εδ.18). Η οργή του Θεού στο παραπάνω κείμενο, φαίνεται στο ότι ο Θεός επιτρέπει να θερίσουν οι άνθρωποι εκείνα που έσπειραν. Ακόμα και για τους χριστιανούς, ο Θεός δεν επεμβαίνει πάντοτε αμέσως αφαιρώντας τον πόνο και τη θλίψη που επέρχονται ως συνέπεια των πράξεών τους. Πολλές φορές επιτρέπει να γευθούμε τις συνέπειες των πράξεών μας προκειμένου να καταλάβουμε πόσο αποκρουστική και καταστρεπτική είναι η αμαρτία. Έχουμε λάβει υπόψη τις συνέπειες της παραβίασης του ηθικού νόμου του Θεού. Τί γίνεται όμως με την παραβίαση των εντολών για την υγεία; Το σώμα μας είναι ναός του Αγίου Πνεύματος. Εάν φθείρουμε το σώμα μας με ακατάλληλες τροφές, έλλειψη άσκησης ή υπερκόπωση, τότε αυτό θεωρείται επίσης αμαρτία στον Θεό. Και αυτό φέρνει συνέπειες που μπορεί να αποτελέσουν συνθήκες για μία δοκιμασία.

`ΣΚΕΨΗ: Πώς θερίσατε στη ζωή σας τις άμεσες συνέπειες των αμαρτιών σας; Τι μαθήματα πήρατε; Τι αλλαγές πρέπει να κάνετε προκειμένου να μην περάσετε τα ίδια;`