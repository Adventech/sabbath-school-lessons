---
title:  Οι Δοκιμασιες Ερχονται
date:  02/07/2022
---

> <p>Εδαφιο Μνημης</p>
>  «Αγαπητοί, να μη παραξενεύεστε εξαιτίας τού βασανισμού που γίνεται σε σας για δοκιμασία, σαν να σας συνέβαινε κάτι παράδοξο· αλλά, δεδομένου ότι είστε κοινωνοί των παθημάτων του Χριστού, να χαίρεστε, ώστε και όταν η δόξα του φανερωθεί, να χαρείτε νιώθοντας αγαλλίαση.» Α’ Πέτρου 4:12,13.

### Για τη μελέτη αυτής της εβδομάδας, διαβάστε
Ιερ. 9:7-16, Ρωμ. 1:21-32, Β’ Κορ. 12:7-12, Α’ Πέτρ. 4:12-19, 5:8-11.

Στα χημικά εργαστήρια συχνά τοποθετούνται σε μικρά δοχεία διάφορα υλικά, που θερμαίνονται σε ιδιαίτερα υψηλές θερμοκρασίες.  Όσο πιο πολύ θερμαίνεται το δοχείο το περιεχόμενο του λιώνει, σφυρίζει, πετάγεται ή καίγεται, ανάλογα το υλικό με το οποίο είναι φτιαγμένο. Το δοχείο αυτό ονομάζεται χωνευτήριο. Στο λεξικό το χωνευτήριο ορίζεται ως (1) η χοάνη για το λιώσιμο των μετάλλων και (2) μεταλλευτικό καμίνι. Αυτοί οι ορισμοί μάς βοηθάνε να καταλάβουμε καλύτερα τον παραλληλισμό στην πνευματική μας ζωή.

Αυτήν την εβδομάδα θα εξετάσουμε ορισμένους λόγους για τους οποίους μπορεί να βρεθούμε κάτω από πίεση, σε μέρη όπου οι καταστάσεις θα μας κάνουν να αλλάξουμε, να αναπτυχθούμε ως χαρακτήρες. Το μάθημα αυτής της εβδομάδας θα μας βοηθήσει να καταλάβουμε το ότι ο Θεός έχει γνώση του τι γίνεται στη ζωή μας, και έτσι όταν βρεθούμε σε δοκιμασία θα ξέρουμε πώς να αντιδράσουμε.

**Η εβδομάδα με μια ματιά**

`Ποιες είναι οι αιτίες για τις δύσκολες στιγμές που έχουμε περάσει στη ζωή μας;`