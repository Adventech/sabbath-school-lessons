---
title:  Περαιτερω Μελετη
date:  08/07/2022
---

«Εκείνος που διαβάζει τις καρδίες των ανθρώπων γνωρίζει τους χαρακτήρες τους καλύτερα από ό,τι αυτοί οι ίδιοι τους γνωρίζουν. Βλέπει ότι μερικοί έχουν δυνάμεις και συναισθήματα τα οποία, κατευθυνόμενα όπως πρέπει, μπορούν να χρησιμοποιηθούν για την πρόοδο του έργου Του. Προνοητικά οδηγεί τους ανθρώπους αυτούς σε διαφορετικές θέσεις και σε ποικίλες περιστάσεις ώστε να ανακαλύψουν στο χαρακτήρα τους τα ελαττώματα που δεν είχαν υποπέσει στην αντίληψή τους. Τους προσφέρει την ευκαιρία να διορθώσουν τα ελαττώματα αυτά και να γίνουν κατάλληλοι για την υπηρεσία Του. Πολλές φορές επιτρέπει να υποφέρουν μέσα στις φλόγες της δοκιμασίας για να μπορέσουν έτσι να καθαρισθούν.» Ε. Χουάιτ, Ζ.Υ. σ. 471.

**Ερωτησεις για συζητηση**

`1.	Η διαδικασία του να θερίσουμε τις συνέπειες της αμαρτίας μας μπορεί να γίνει πολύ δύσκολη. Συχνά αναρωτιόμαστε, «Θα μπορέσω να ξαναφτιάξω τη σχέση μου με τον Θεό;» Τι υποσχέσεις μάς δίνει ο Θεός που μπορούν να μας ενθαρρύνουν; (δείτε τι γράφει ο Παύλος στην Ρωμ. 5:1-11). Τι μπορείτε να πείτε σε κάποιον που αναρωτιέται ακριβώς το ίδιο;`

`2.	Στο παραπάνω απόσπασμα, τι εννοεί η Ε. Χουάιτ όταν λέει «προνοητικά»; Πώς γίνεται; Πώς ξέρετε ότι κάτι συνέβη κάτω από την πρόνοια του Θεού; Ποιες προνοητικές πράξεις του Θεού σάς οδήγησαν σε δοκιμασίες; Πώς μπορείτε να βοηθήσετε κάποιον που αναρωτιέται αν ορισμένα γεγονότα στη ζωή του βρίσκονται υπό την πρόνοιά Του;`

`3.	Ποια είναι η αντίδρασή σας όταν βλέπετε κάποιον που περνάει μία θλίψη; Σας ενδιαφέρει ο πόνος του ή μήπως η αιτία της θλίψης του; Ένας νεαρός χριστιανός που ζούσε στην Ανατολική Αφρική, πέρασε μία φρικτή δοκιμασία. Όταν όλα τελείωσαν, μετακόμισε στην Ευρώπη όπου αργότερα είπε σε κάποιον, «Το πτώμα μου το άφησα στην Ανατολική Αφρική». Τί ήθελε να πει με αυτό; Γιατί πρέπει όλοι μας, υπό μία έννοια, να αφήσουμε τα πτώματά μας κάπου; Τί ρόλο παίζουν οι δοκιμασίες σε αυτήν τη διαδικασία;`