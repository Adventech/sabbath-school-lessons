---
title:  Παλευοντας Με Ολη Τη Δυναμη
date:  30/07/2022
---

> <p>Εδαφιο Μνημης</p>
>  «Στον οποίο και κοπιάζω, διεξάγοντας αγώνα, σύμφωνα με την ενέργεια, που ενεργείται μέσα μου με δύναμη.» Κολοσσαείς 1:29.

### Για τη μελέτη αυτής της εβδομάδας, διαβάστε
Γέν. 32, Ματθ. 5:29,  Ιωάν. 16:5-15,  Κολ. 1:28,29,  Α’ Πέτρ. 1:13.

Οι προσκεκλημένοι ενός τηλεοπτικού προγράμματος, ένας άντρας και μία γυναίκα, αναφέρθηκαν στη δυσάρεστη εμπειρία της δολοφονίας των παιδιών τους. Παρόλο που ο γιος της γυναίκας είχε δολοφονηθεί πριν είκοσι χρόνια, η οργή και η πικρία της εξακολουθούσαν να είναι έντονες. Από την άλλη πλευρά, η ψυχολογία του άντρα ήταν τελείως διαφορετική. Η κόρη του είχε σκοτωθεί από τρομοκράτες λίγα χρόνια πριν. Μίλησε για συγχώρεση προς τους δολοφόνους της κόρης του και για το πώς ο Θεός άλλαξε τον πόνο του. Όσο τρομερός κι αν ήταν ο πόνος του, αυτός ο άντρας αποτελεί παράδειγμα για το πώς ο Θεός μπορεί να φέρει θεραπεία ακόμα και στις πιο σκοτεινές στιγμές της ζωής μας.

Πώς είναι δυνατό δύο άνθρωποι να αντιδράσουν τόσο διαφορετικά; Πώς η πνευματική αλλαγή εμφανίζεται στη ζωή του χριστιανού, δίνοντάς του τη δυνατότητα να ωριμάσει μέσα από τις δοκιμασίες, αντί να εξουθενωθεί από αυτές;

**Η εβδομάδα με μια ματιά**

`Τι ρόλο παίζουν οι επιθυμίες και η δύναμη της θέλησης στη μάχη του εγώ και της αμαρτίας; Πώς μπορούμε να αποφύγουμε την παγίδα να αφήσουμε τα αισθήματά μας να κατευθύνουν τις αποφάσεις μας; Γιατί πρέπει να επιμένουμε σε μια δοκιμασία και να μην τα παρατάμε;`