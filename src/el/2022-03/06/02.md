---
title:  Το Πνευμα Της Αληθειας
date:  31/07/2022
---

Έχετε ζητήσει ποτέ από το Θεό να σας κάνει «καλό άνθρωπο» χωρίς όμως να δείτε ιδιαίτερη διαφορά; Πώς είναι δυνατόν να προσευχόμαστε στον Παντοδύναμο Θεό να μας μεταμορφώσει και να μη γίνεται τίποτα; Ξέρουμε ότι ο Θεός έχει απεριόριστα υπερφυσικά πλούτη που μας τα προσφέρει με μεγάλη προθυμία. Πραγματικά θέλουμε να τα εκμεταλλευτούμε όλα αυτά, ωστόσο, η ζωή μας δεν μοιάζει να αλλάζει σε σχέση με εκείνα που ο Θεός προσφέρει.

Γιατί; Ο λόγος είναι ανησυχητικά απλός: Ενώ το Άγιο Πνεύμα έχει απεριόριστη δύναμη για να μας μεταμορφώσει, είναι πιθανό να περιορίζουμε με τις επιλογές μας το έργο του Θεού στη ζωή μας.

`Διαβάστε Ιωάν. 16:5-15. Σε αυτό το απόσπασμα ο Ιησούς αποκαλεί το Άγιο Πνεύμα ως «Πνεύμα της αλήθειας» (εδ.13). Τι φαίνεται ότι μπορεί να κάνει το Άγιο Πνεύμα για μας;`

Ενώ το Άγιο Πνεύμα μπορεί να φανερώσει την αμαρτωλή μας κατάσταση, δεν μπορεί να μας αναγκάσει να μετανοήσουμε. Μπορεί επίσης να μας δείξει την σπουδαία αλήθεια για τον Θεό, αλλά δεν μπορεί να μας αναγκάσει να πιστέψουμε ή να υπακούσουμε σ’ Εκείνον. Εάν ο Θεός μάς εξανάγκαζε έστω και λίγο, θα χάναμε την ελευθερία της βούλησης, και ως αποτέλεσμα ο Σατανάς θα κατηγορούσε τον Θεό ότι εκμεταλλεύεται το νου και την καρδιά μας, και επομένως υπερτερεί στη μεγάλη αυτή διαμάχη. Όταν η μεγάλη διαμάχη ξέσπασε στον ουρανό, ο Πατέρας μας δεν εξανάγκασε τον Σατανά ή κάποιον από τους αγγέλους να πιστέψουν ότι είναι καλός και δίκαιος. Ούτε ανάγκασε τους αγγέλους να μετανοήσουν. Στον κήπο της Εδέμ, όπου διακυβεύονταν τόσα πολλά, ο Θεός είπε την αλήθεια για το δέντρο στον Αδάμ και στην Εύα, αλλά δεν τους εμπόδισε να εξασκήσουν την ελευθερία της βούλησής τους και να δείξουν ανυπακοή. Ούτε με εμάς σήμερα ο Θεός θα ενεργήσει διαφορετικά. Έτσι το Άγιο Πνεύμα παρουσιάζει την αλήθεια για τον Θεό και την αμαρτία και έπειτα λέει, «Βάση αυτών που σου έδειξα, Τι θα αποφασίσεις να κάνεις;» Ακριβώς το ίδιο συμβαίνει όταν βρισκόμαστε σε δοκιμασία. Μερικές φορές η δοκιμασία έρχεται ως αποτέλεσμα της ανυπακοής μας ή επειδή δεν μετανοήσαμε για τις αμαρτίες μας. Για να εργαστεί ο Πατέρας μας σε τέτοιες περιπτώσεις, πρέπει συνειδητά να επιλέξουμε, να ανοίξουμε τις πόρτες της μετάνοιας και της υπακοής, προκειμένου να επιτρέψουμε στη δύναμη του Θεού να εισχωρήσει μέσα μας και να μας μεταμορφώσει.

`ΣΚΕΨΗ: Ποιες αρχές γνωρίσατε πρόσφατα από το «Πνεύμα της αληθείας;» Πόσο καλά ακούτε τη φωνή Του; Ποιες είναι οι επιλογές σας;`