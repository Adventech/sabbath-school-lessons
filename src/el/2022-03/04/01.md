---
title:  Βλεποντας Το Προσωπο Του Χρυσοχοου
date:  16/07/2022
---

> <p>Εδαφιο Μνημης</p>
>  «Και όλοι εμείς, βλέποντας σαν μέσα σε κάτοπτρο τη δόξα τού Κυρίου, με ξεσκεπασμένο πρόσωπο, μεταμορφωνόμαστε στην ίδια εικόνα, από δόξα σε δόξα, ακριβώς όπως από του Πνεύματος του Κυρίου.» Β’ Κορινθίους 3:18.

### Για τη μελέτη αυτής της εβδομάδας, διαβάστε
Ιώβ 23:1-10, Δαν. 12:1-10,  Ματθ. 5:16, 25:1-12,  Α’ Κορ. 4:9,  Εφεσ. 3:10, 4:11-16.

Η Amy Carmichael πήρε μία ομάδα παιδιών και τα πήγε σε ένα παραδοσιακό χρυσοχοείο στην Ινδία. Πάνω στην αναμμένη από τα κάρβουνα φωτιά, βρισκόταν μία καμπυλωτή στέγη από κεραμίδια. Πάνω τους υπήρχε ένα μείγμα από αλάτι, ταμάρινδο (ένα είδος φρούτου) και σκόνη από πλίνθο. Σε αυτό το μείγμα υπήρχε ενσωματωμένος χρυσός. Καθώς οι φλόγες έκαιγαν το μείγμα, ο χρυσός γινόταν καθαρότερος. Ο χρυσοχόος χρησιμοποιώντας μία τσιμπίδα έπαιρνε το χρυσάφι που αν δεν ήταν αρκετά καθαρό το ξαναέβαζε στην φωτιά σε ένα νέο μείγμα. Κάθε φορά που ο χρυσός αντικαθίστατο η θερμοκρασία ανέβαινε. Τα παιδιά ρώτησαν, «Πώς ξέρετε ότι ο χρυσός έχει καθαρίσει;» Εκείνος απάντησε, «Όταν μπορώ να δω το πρόσωπό μου μέσα σ’ αυτό.» Amy Carmichael, Learning of God, σ. 50. Ο Θεός επιδιώκει να μας καθαρίσει, να μας εξευγενίσει σαν το χρυσό, να μας μεταμορφώσει στην εικόνα Του. Αυτός είναι ένας εκπληκτικός στόχος, και εκείνο που είναι ακόμα πιο εκπληκτικό, είναι το γεγονός ότι ένας χριστιανικός χαρακτήρας αναπτύσσεται καθώς περνά μέσα από δοκιμασίες.

**Η εβδομάδα με μια ματιά**

`Τί ρόλο παίζει η θλίψη στη διαδικασία καθαρισμού; Πώς τα καταλαβαίνουμε όλα αυτά μέσα στα πλαίσια της μεγάλης διαμάχης;`