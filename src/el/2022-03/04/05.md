---
title:  «Οι Συνετοι»
date:  20/07/2022
---

Χθες μελετήσαμε το σπουδαίο ρόλο που παίζει ο χαρακτήρας για εκείνους που περιμένουν τη Δευτέρα Παρουσία. Σήμερα θα δούμε με πιο πολλές λεπτομέρειες ποια η σημασία του χαρακτήρα για εκείνους που θα είναι ζωντανοί στην δεύτερη έλευση του Ιησού.

`Διαβάστε Δαν. 12:1-10. Ποιο είναι το περιεχόμενο αυτών των εδαφίων; Σε ποια χρονική περίοδο της ιστορία του κόσμου αναφέρονται; Τι μπορούμε να πούμε για τον χαρακτήρα των πιστών εκείνο τον καιρό; Τι χαρακτηριστικά δίνονται σε αντίθεση με τους ασεβείς; Δείτε επίσης Αποκ. 22:11.`

Στον Δανιήλ ειπώθηκε ότι λίγο πριν τον ερχομό του Ιησού θα υπάρχει καιρός θλίψης, που όμοιος του στην ιστορία δεν υπήρξε. Στα εδάφια 3 και 10 μας δίνονται κάποιες αναφορές για τους δικαίους και τους ασεβείς εκείνου του καιρού. Παρατηρήστε πώς οι ασεβείς «θα ασεβούν» (εδ.10) σε αντίθεση με τους δικαίους, οι οποίοι «θα λάμψουν» (εδ.3) επειδή «θα καθαριστούν, και θα λευκανθούν, και θα δοκιμαστούν.» (εδ.10), κατά τη διάρκεια της «θλίψης, που ποτέ δεν έχει γίνει αφότου υπήρξε έθνος» (Δαν. 12:1). Οι ασεβείς δεν θα κατανοούν σε αντίθεση με τους δικαίους που θα είναι «συνετοί» και θα κατανοούν.

Τι θα καταλαβαίνουν; Τα μαθηματικά, την επιστήμη, τη φιλοσοφία; Στις Παροιμίες λέει, «Αρχή σοφίας είναι φόβος του Κυρίου» (Παρ. 1:7). Στην παραπάνω περίπτωση λοιπόν, «συνετοί» είναι εκείνοι που θα κατανοούν τα τελευταία γεγονότα, κατά τον καιρό της θλίψης όπως αυτή θα ξετυλίγεται. Δεν θα εκπλαγούν, μιας και από την μελέτη της Αγίας Γραφής θα ξέρουν το τι μέλλει να γίνει. Οι ασεβείς από την άλλη, θα επιμένουν στην επανάστασή τους και γι’ αυτό θα συνεχίσουν να ασεβούν. Το σημαντικό είναι ότι μας δίνεται μία αναφορά για τους ανθρώπους που θα περάσουν από την διαδικασία του καθαρισμού και εξαγνισμού.

`ΣΚΕΨΗ: Βάση των παραπάνω εδαφίων πώς μπορούμε να κατανοήσουμε καλύτερα το πόσο σημαντική είναι για μας σήμερα η διαδικασία του καθαρισμού;`