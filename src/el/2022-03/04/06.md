---
title:  Χαρακτηρας Και Κοινοτητα
date:  21/07/2022
---

Έχετε νιώσει ποτέ να θέλετε να προχωρήσετε μόνοι; Μπορεί και να έχετε ακούσει ανθρώπους να λένε: «Η πορεία μου με τον Θεό είναι προσωπική υπόθεση. Δεν είναι κάτι για το οποίο θέλω να μιλήσω.»

`Διαβάστε Εφεσ. 4:11-16. Τί θέλει να πει εδώ ο απ. Παύλος; Τί ρόλο δίνει στην κοινότητα;`

Ο απ. Παύλος περιγράφει την Εκκλησία στους Εφέσιους ως ένα σώμα. Ο Ιησούς είναι το κεφάλι και ο λαός Του το υπόλοιπο σώμα. Εάν δείτε το εδάφιο 13, ο σκοπός για να ζούμε σε μία τέτοια κοινότητα, είναι για να βιώσουμε την πληρότητα στον Χριστό. Και γι’ αυτό χρειαζόμαστε ο ένας τον άλλον!

Σίγουρα, μπορείς να είσαι χριστιανός και μόνος. Στην πραγματικότητα, θα υπάρχει κάποιο διάστημα που θα σταθούμε μόνοι, όπως άλλωστε έγινε και με πολλούς που γελοιοποιήθηκαν ή διώχτηκαν, ανά τους αιώνες. Είναι μία δυνατή μαρτυρία προς τον Θεό όταν άνδρες και γυναίκες δεν λυγίζουν κάτω από πίεση. Ωστόσο, αν και είναι αλήθεια, ο Παύλος θέλει να δώσει έμφαση σε μία άλλη κρίσιμη αλήθεια: Η πληρότητα του Χριστού βιώνεται και φανερώνεται όταν συνεργαζόμαστε όλοι μαζί.

`Τι είναι εκείνο που λέει ο απ. Παύλος ότι πρέπει να συμβεί για να αποκαλυφθεί η πληρότητα του Χριστού στη χριστιανική κοινότητα;`

`Με ποιον τρόπο η μαρτυρία της κοινότητας που φανερώνει την πληρότητα στον Χριστό είναι διαφορετική από ό,τι μία μεμονωμένη μαρτυρία; Ποιες είναι οι συνέπειες, στα πλαίσια της μεγάλης διαμάχης; Δείτε Εφεσ. 3:10.`

`ΣΚΕΨΗ: Είναι εύκολο να είσαι καλός όταν είσαι μόνος ή με αγνώστους. Αντιθέτως είναι πολύ δύσκολο να είσαι καλός με ανθρώπους που είτε γνωρίζεις πολύ καλά είτε δεν συμπαθείς. Αυτό σημαίνει ότι όταν δείχνουμε καλοσύνη και χάρη σε αυτούς τους ανθρώπους, παρέχουμε μία ακαταμάχητη μαρτυρία αλήθειας για τον Θεό.`