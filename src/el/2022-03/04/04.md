---
title:  Τα Τελευταια Λογια Του Ιησου
date:  19/07/2022
---

Λίγο πριν σταυρωθεί, ο Ιησούς βρισκόταν στην Ιερουσαλήμ. Σύμφωνα με το ευαγγέλιο του Ματθαίου, την τελευταία ώρα της διδασκαλίας Του την πέρασε λέγοντας παραβολές στους μαθητές Του, συμπεριλαμβανομένου της παραβολής των δέκα παρθένων και των προβάτων με τα ερίφια. Οι ιστορίες αυτές σχετίζονται με τον τρόπο ζωής μας καθώς περιμένουμε την επιστροφή του Ιησού. Επομένως η σχέση τους με το σήμερα – με τα σημεία της σύντομης επιστροφής του Ιησού να μας περιβάλλουν – είναι ακόμα πιο σημαντική.

Στην παραβολή των δέκα παρθένων (Ματθ. 25:1-12) πολλοί σχολιαστές λένε ότι το λάδι συμβολίζει το Άγιο Πνεύμα. Η Ε. Χουάιτ συμφωνεί με τον παραπάνω συμβολισμό και προσθέτει ότι το λάδι, μπορεί επίσης να συμβολίζει και το χαρακτήρα, μιας και είναι κάτι το οποίο κανείς δεν μπορεί να το αποκτήσει για μας.

Διαβάστε την παραβολή. Πώς αλλάζει το νόημα της παραβολής όταν το λάδι συμβολίζει το Άγιο Πνεύμα και πώς όταν συμβολίζει τον χαρακτήρα μας; Ποιες είναι οι συνέπειες αυτής της παραβολής για μας εάν το λάδι συμβολίζει το Άγιο Πνεύμα, και ποιες εάν συμβολίζει τον χριστόμορφο χαρακτήρα;

`Άγιο Πνεύμα`

`Χαρακτήρας`

`Διαβάστε την παραβολή των προβάτων και των εριφίων στο Ματθ. 25:31-46. Ποια κριτήρια χρησιμοποιούνται για το διαχωρισμό των προβάτων από τα ερίφια;`

Προσέξτε ότι ο διαχωρισμός των προβάτων και των εριφίων βασίζεται στα έργα τους – στο χαρακτήρα τους. Παρόλο που ο Ιησούς δεν διδάσκει την σωτηρία εξ’ έργων, μπορούμε ωστόσο να δούμε πόσο σημαντική είναι η ανάπτυξη του χαρακτήρα στο σχέδιο της σωτηρίας και πώς εκείνοι που έχουν σωθεί μέσω του Ιησού, θα αντανακλούν τη σωτηρία μέσα από τη ζωή και τον χαρακτήρα τους.

`ΣΚΕΨΗ: Λέγεται ότι, ο χαρακτήρας δείχνει πώς είναι ένα άτομο μέσα στο σκοτάδι. Τι είδους άτομο είστε όταν κανένας δεν σας βλέπει; Τι δείχνει η απάντησή σας για τις αλλαγές που πρέπει να κάνετε;`