---
title:  Πιστη Μεσα Στην Εξευγενιστικη Φωτια
date:  18/07/2022
---

Άλλο πράγμα είναι να είσαι μέσα σε μία μάχη, και άλλο να μην έχεις δει ούτε καν τις δυνάμεις που έχουν παραταχθεί. Υπό μία έννοια, αυτό συμβαίνει με εμάς τους χριστιανούς. Γνωρίζουμε ότι υπάρχουν δυνάμεις που μπορούμε να τις αισθανθούμε στη ζωή μας. Παρόλα αυτά όμως, πρέπει και να προχωρήσουμε με πίστη, έχοντας εμπιστοσύνη στον «αόρατο» (Εβρ. 11:27).

`Διαβάστε Ιώβ 23:1-10. Ποια είναι η ουσιαστική σημασία του αγώνα του Ιώβ; Τι είναι εκείνο που δεν βλέπει; Την ίδια στιγμή, σε τι βασίζει την πίστη του παρόλες τις δοκιμασίες του;`

Ακόμη και κατά τη διάρκεια των φοβερών δοκιμασιών του, ο Ιώβ εμπιστεύτηκε τον Κύριό του. Ό,τι και να συνέβαινε, ο Ιώβ ήταν αποφασισμένος να υπομείνει. Και ένα από τα πράγματα που τον έκανε να υπομένει, ήταν ο χρυσός. Όχι ως μέταλλο, αλλά κοιτάζοντας στο μέλλον κατάλαβε ότι εάν στηριζόταν στον Θεό, θα έβγαινε καλύτερος από αυτήν την δοκιμασία - ακριβώς όπως ο χρυσός. Το κατά πόσο ο Ιώβ ήξερε το τι γινόταν πίσω στο παρασκήνιο, είναι κάτι που δεν το γνωρίζουμε. Ανεξάρτητα όμως με το τι ήξερε και τι όχι, αυτό που έχει σημασία είναι ότι υπέμεινε την εξευγενιστική φωτιά.

Φοβάστε τη φωτιά; Ανησυχείτε για τη θερμότητα που δημιουργούν οι καταστάσεις; Όπως στην περίπτωση του Ιώβ, ίσως η ένταση του Θεού μοιάζει ανεξήγητη. Μπορεί να είναι η δυσκολία προσαρμογής σε μία νέα δουλειά ή ένα νέο σπίτι. Μπορεί να είναι η επιβίωση από μία αρρωστημένη συμπεριφορά στη δουλειά ή ακόμα και μέσα στην οικογένειά σου. Μπορεί να είναι μία αρρώστια ή οικονομική απώλεια. Αν και είναι δύσκολο να το καταλάβουμε, ο Θεός μπορεί να χρησιμοποιήσει αυτές τις δοκιμασίες για να μας εξευγενίσει και να μας καθαρίσει, φέρνοντας την εικόνα Του στον χαρακτήρα μας. Για να αναδειχθεί ο χρυσός, ο Ιώβ έστρεψε το βλέμμα του από τα προβλήματά του. Το γεγονός και μόνο ότι μέσα στον πόνο και στην θλίψη του κατάφερε να καταλάβει ότι όλο αυτό ήταν μία διαδικασία καθαρισμού, είναι πραγματικά μία πολύ δυνατή μαρτυρία. Αν και δεν ήξερε πολλά, εκείνο που ήξερε ήταν ότι οι δοκιμασίες θα τον καθάριζαν.

`ΣΚΕΨΗ: Μέσα από δικές σας εμπειρίες, πώς καθαρίζουν οι δοκιμασίες; Με ποιους άλλους τρόπους, πέρα από τις δοκιμασίες, μπορούμε να καθαριστούμε;`