---
title:  Περαιτερω Μελετη
date:  22/07/2022
---

Ε. Χουάιτ, Λ.Ζ, σ. 321-332, Τ.Π.Σ, σ. 732-757

«Ο σχηματισμός του χαρακτήρα είναι το σπουδαιότερο έργο που έχει ανατεθεί στις ανθρώπινες υπάρξεις, και ποτέ προηγουμένως η επισταμένη μελέτη του δεν ήταν τόσο σημαντική όσο είναι σήμερα. Καμιά από τις προηγούμενες γενεές δεν κλήθηκε ποτέ να έρθει αντιμέτωπη με τέτοια φλέγοντα ζητήματα. Ποτέ προηγουμένως οι νέοι και οι νέες δεν έχουν περιβληθεί από τόσο σοβαρούς κινδύνους, όπως αυτοί που τους περιβάλλουν σήμερα» Ε. Χουάιτ, Ε. σ. 213.

«Στην παραβολή, οι “μωρές” παρθένες παρουσιάζονται να ψάχνουν για λάδι και να παρακαλούν γι’ αυτό, χωρίς στο τέλος να μπορούν να το αποκτήσουν. Αυτές αντιπροσωπεύουν όλους εκείνους που δεν θα έχουν ετοιμάσει το χαρακτήρα τους για να μπορέσει να σταθεί τον καιρό της κρίσης. Είναι σαν να πήγαιναν στο γείτονά τους και να του έλεγαν: ‘’Δώσε μου τον χαρακτήρα σου, διαφορετικά θα χαθώ’’. Εκείνες που ήταν φρόνιμες δεν μπορούσαν να πάρουν το λάδι από τις λαμπάδες τους και να το δώσουν στις  “μωρές” παρθένες. Ο χαρακτήρας δεν μεταδίδεται. Δεν πουλιέται ούτε αγοράζεται. Είναι επίκτητος. Ο Κύριος δίνει στον καθένα την ευκαιρία να αποκτήσει έναν δίκαιο χαρακτήρα τον καιρό της χάριτος. Ωστόσο δεν έδωσε σε κανέναν το δικαίωμα να μεταφέρει το χαρακτήρα που αναπτύχθηκε μέσα από σκληρές εμπειρίες, διδάχτηκε από τον σπουδαίο Διδάσκαλο, έδειξε υπομονή στις δοκιμασίες και απέκτησε πίστη με την οποία μπορεί να μετακινεί βουνά, σε κάποιον άλλον.» Ε. Χουάιτ, The Youth’s In-structor, 16 Ιανουαρίου 1896.

**Ερωτησεις για συζητηση**

`1.	Ποια η έννοια της «διαμόρφωσης του χαρακτήρα»; Πώς μπορεί να γίνει; Κατά πόσο η διαμόρφωση του χαρακτήρα είναι προτεραιότητα της εκκλησιαστικής κοινότητας;`

`2.	Την ημέρα της Πέμπτης αναφερθήκαμε στο σημαντικό ρόλο που παίζει η κοινότητα στη ζωή ενός χριστιανού. Πόσο καλά λειτουργεί η τοπική σας εκκλησία ως σώμα Χριστού; Πόσο καλά αντιπροσωπεύετε τον Χριστό ως κοινότητα; Συζητήστε τι μπορείτε να κάνετε για να βελτιωθείτε.`

`3.	Εάν η δικαιοσύνη του Ιησού και ο τέλειος χαρακτήρας Του μας σώζει, τότε γιατί είναι απαραίτητη η ανάπτυξη του χαρακτήρα μας;`

`4.	Η Helen Keller, που από νεαρή ηλικία ήταν κουφή και τυφλή, έγραψε, «Ο χαρακτήρας δεν μπορεί να αλλάξει έτσι απλά και εύκολα. Μόνο μέσα από εμπειρίες, δοκιμασίες και θλίψεις, η ψυχή μπορεί να δυναμώσει, το όραμα να είναι καθαρό, η φιλοδοξία θεόπνευστη και η επιτυχία πραγματοποιήσιμη.» Leadership, τομ. 17. Συμφωνείτε; Συζητήστε τη σχέση μεταξύ χαρακτήρα, θλίψης και μεγάλης διαμάχης.`