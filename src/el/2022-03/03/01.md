---
title:  Το Κλουβι
date:  09/07/2022
---

> <p>Εδαφιο Μνημης</p>
>  «Για το οποίο νοιώθετε αγαλλίαση, αν και τώρα, (εφόσον χρειαστεί), λυπηθείτε λίγο σε διάφορους πειρασμούς» Α’ Πέτρου 1:6.

### Για τη μελέτη αυτής της εβδομάδας, διαβάστε
Έξ. 14, 15:22-27,  17:1-7,  Παρ. 3,  Λουκά 4:1-13, Α’ Πέτρ. 1:6-9.

«Στο δυνατό φως της ημέρας και με το θόρυβο της μουσικής και των διαφόρων φωνών, το εγκλωβισμένο πουλί δεν κελαηδάει το τραγούδι που προσπαθεί να του μάθει ο κύριός του. Μαθαίνει λίγο απ’ τόνα λίγο απ’ τάλλο, αλλά ποτέ μία ξεχωριστή και άρτια μελωδία. Ο κύριός του όμως σκεπάζει το κλουβί και το βάζει εκεί όπου το πουλί ακούει μόνο το τραγούδι που πρέπει να κελαηδήσει. Στα σκοτεινά προσπαθεί συνεχώς να κελαηδήσει το τραγούδι αυτό μέχρι που το μαθαίνει και τότε ψάλλει με όλη του τη δύναμη την τέλεια μελωδία. Τότε, το πουλί ξαναφέρεται στη θέση του, και απ’ εκεί και εμπρός, μπορεί να ψάλλει το ίδιο τραγούδι στο φως. Έτσι φέρεται ο Θεός στα παιδιά Του. Έχει να μας μάθει ένα τραγούδι και όταν το μάθουμε ανάμεσα στα σκοτάδια των δοκιμασιών μπορούμε μετά να το ψάλλουμε χωρίς σταματημό.» Ε. Χουάιτ Ζ.Υ, σ.445.

Παρατηρήστε, ότι εκείνος που βάζει το πουλί στο σκοτάδι είναι ο κύριος του. Είναι εύκολο να καταλάβουμε ότι ο Σατανάς προκαλεί πόνο. Αλλά πώς είναι δυνατόν ο ίδιος ο Θεός να μας οδηγήσει σε δοκιμασίες όπου ερχόμαστε σε σύγχυση ή υποφέρουμε;

**Η εβδομάδα με μια ματιά**

`Ποια παραδείγματα από την Αγία Γραφή μπορείτε να σκεφτείτε, όπου ο ίδιος ο Θεός οδήγησε τον λαό Του σε επώδυνες εμπειρίες; Ποια νομίζετε ότι ήταν τα “νέα τραγούδια” που ήθελε να τους διδάξει; `