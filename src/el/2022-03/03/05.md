---
title:  Μια Διαρκης Κληρονομια
date:  13/07/2022
---

`Διαβάστε Α’ Πέτρου 1:6,7. Τί λέει ο απ. Πέτρος σε αυτά τα εδάφια;`

Ο απ. Πέτρος γράφει σε ανθρώπους που αντιμετώπιζαν δυσκολίες και συχνά αισθάνονταν μόνοι. Έγραφε στους «παρεπιδήμους τους διασκορπισμένους στον Πόντο, Γαλατία, Καππαδοκία, Ασία και Βιθυνία» (Α’ Πέτρ. 1:1). Αυτή η περιοχή είναι η γνωστή σε εμάς σήμερα, ως η δυτική Τουρκία. Λίγα εδάφια παρακάτω, ο Πέτρος λέει, «λυπηθείτε σε διάφορους πειρασμούς». (εδ. 6).

`Τί εννοεί όταν τους αποκαλεί «παρεπίδημους» και «διασκορπισμένους»; Πώς αυτά τα επίθετα μπορούν να επιβαρύνουν τις δοκιμασίες τους;`

Εκείνη την εποχή το να είναι κάποιος χριστιανός ήταν κάτι το ασυνήθιστο. Οι πιστοί ήταν λίγοι σε αριθμό και σε πολλές περιοχές ήταν η μειονότητα που διωκόταν με άσχημο τρόπο. Ο απ. Πέτρος τούς βεβαιώνει ότι αυτές οι δοκιμασίες δεν είναι τυχαίες και ότι η αξία τους και η ανταμοιβή τους είναι μεγάλη (Α’ Πέτρ. 1:6,7). Η ειλικρινής πίστη είναι ο σκοπός όλων εκείνων που εμμένουν σε διάφορους πειρασμούς.

`Διαβάστε Α’ Πέτρ. 1:6-9. Ποια απόλυτη διαβεβαίωση δίνει ο απ. Πέτρος σε αυτούς τους ανθρώπους για τις δοκιμασίες τους; Τί σημαίνει αυτή η ελπίδα για εμάς;`

Όποιες και εάν είναι οι δοκιμασίες και οι θλίψεις τους, δεν μπορούν να συγκριθούν με την αιώνια ζωή που τους περιμένει με την επιστροφή του Χριστού. Τα λόγια του απ. Πέτρου σε εκείνους, είναι τα λόγια του Θεού σε εμάς ανεξάρτητα με το τι αντιμετωπίζουμε. Όσο δύσκολες ή επώδυνες είναι οι δοκιμασίες μας, δεν πρέπει ποτέ να στρέψουμε το βλέμμα μας από την αιώνια ζωή στην νέα γη και στον νέο ουρανό, όπου η θλίψη και ο θάνατος δεν θα υπάρχουν. Με αυτήν την υπόσχεση που μας εγγυήθηκε ο Ιησούς μέσω του θανάτου Του, είναι σημαντικό όχι μόνο να μη χάσουμε την πίστη μας, αλλά κατά τη διάρκεια της δοκιμασίας μας να ζητήσουμε από τον Κύριο να μας απαλλάξει, από ό,τι εμποδίζει την ανάπτυξή της.