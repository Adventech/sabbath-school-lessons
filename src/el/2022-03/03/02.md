---
title:  Στην Υποσχομενη Γη Μεσα Απο Αδιεξοδο
date:  10/07/2022
---

Έξοδος 14:10

Έχετε οδηγηθεί ποτέ σε παγίδα ή σε αδιέξοδο; Είναι ωραία όταν σε οδηγούν σε ένα δωμάτιο γεμάτο με φίλους που περιμένουν όλοι μαζί φωνάζοντας «Έκπληξη! Χρόνια Πολλά!» Άλλες φορές όμως μπορεί η «έκπληξη» να σας σοκάρει και να μην είναι καθόλου ευχάριστη. Μπορεί στο σχολείο ή ακόμα και στη δουλεία, να υπάρχουν εκείνοι που προσπαθούν να σας χαλάσουν την ημέρα.

Από την ημέρα που οι Ισραηλίτες έφυγαν από την Αίγυπτο μέχρι και την ημέρα που έφτασαν στην Υποσχόμενη Γη, «Και ο Κύριος πορευόταν μπροστά από αυτούς, την ημέρα σε στύλο νεφέλης, για να τους οδηγεί στον δρόμο· και τη νύχτα, σε στύλο φωτιάς, για να τους φέγγει· ώστε να οδοιπορούν ημέρα και νύχτα.» (Έξ. 13:21). Κάθε στιγμή του ταξιδιού τους βρίσκονταν υπό την καθοδήγηση του ίδιου του Θεού. Δείτε όμως πού τους οδήγησε αρχικά: Σε ένα μέρος όπου, μπροστά τους βρισκόταν θάλασσα, γύρω τους βουνά και πίσω τους ο στρατός του Φαραώ.

`Διαβάστε Έξοδος 14. Γιατί ο Θεός οδήγησε τους Ισραηλίτες σε ένα μέρος όπου ήξερε ότι θα κινδύνευαν και θα τους κυρίευε ο τρόμος; `

Το να ακολουθείς την στήλη, δεν σημαίνει ότι πάντα θα είσαι ευτυχισμένος. Μπορεί να σε οδηγήσει σε μία σκληρή δοκιμασία, μιας και η εκπαίδευση στην δικαιοσύνη, μας οδηγεί σε μέρη όπου δοκιμάζεται η καρδιά μας, η οποία από τη φύση της είναι απατηλή (Ιερ. 17:9). Κατά τη διάρκεια των δυσκολιών, το κλειδί για να γνωρίσουμε πότε ακολουθούμε αληθινά τον Θεό δεν βρίσκεται στην απουσία των δοκιμασιών ή του πόνου αλλά στη συνεχή παράδοση νου και καρδιάς στην καθοδήγησή Του.

`Τί διδάχτηκαν οι Ισραηλίτες από αυτή την εμπειρία τους; Έξ. 14:31.`

`ΣΚΕΨΗ: Γιατί είναι δύσκολο να εμπιστευτούμε τον Θεό παρόλες τις υπέροχες υποσχέσεις που μας έχει δώσει; Θυμηθείτε κάποιες δύσκολες καταστάσεις στις οποίες ο Θεός σάς οδήγησε, προκειμένου να σας διδάξει τον «φόβο» και την «εμπιστοσύνη» προς Εκείνον.`