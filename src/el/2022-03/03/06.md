---
title:  Δοκιμασια Μεσω Φωτιας
date:  14/07/2022
---

Ο Αλέξης ένας νεαρός που πέρασε δύσκολη εφηβεία με ναρκωτικά, βία και φυλακή, γνώρισε τον Θεό και παρέδωσε την καρδιά του στον Ιησού μέσω ενός χριστιανού που κάποτε είχε κλέψει. Αν και εξακολουθούσε να έχει προβλήματα και παρόλο που διατηρούσε ακόμα στοιχεία από το παρελθόν του, ο Αλέξης έγινε ένας νέος άνθρωπος με τον Ιησού. Αγαπούσε τον Θεό και επεδίωκε να εκφράσει την αγάπη αυτή υπακούοντας τις εντολές Του (Α’Ιωάν. 5:1,2). Κάποια στιγμή ο Αλέξης αισθάνθηκε ότι όλα τον οδηγούσαν να γίνει ποιμένας. Χωρίς δισταγμό, απάντησε στην κλήση του Θεού. Στην αρχή όλα πήγαιναν καλά. Έπειτα η μία δυσκολία ακολουθούσε την άλλη και η ζωή του άρχισε να διαλύεται. Τα οικονομικά έσοδα που είχε, άρχισαν να στερεύουν. Ένας καλός του φίλος στράφηκε εναντίον του κατηγορώντας τον για πράγματα που δεν έκανε, αμαυρώνοντας τη φήμη του. Στη συνέχεια, αρρώσταινε συνεχώς, με αποτέλεσμα η κατάσταση της υγείας του να επηρεάσει τις σπουδές του, σε σημείο που φοβήθηκε ότι έπρεπε να τα παρατήσει. Και σαν να μην έφταναν αυτά, βρισκόταν σε συνεχή πειρασμό με τα ναρκωτικά, μιας και ήταν διαθέσιμα στην τοπική κοινότητα. Κάποια στιγμή, σε αυτό το σημείο έπεσε. Ο Αλέξης δεν μπορούσε να καταλάβει γιατί του συνέβησαν όλα αυτά, ιδιαίτερα επειδή πίστευε ότι ο Κύριος ήταν Εκείνος που τον οδήγησε στο σχολείο. Μήπως είχε κάνει λάθος για όλα αυτά; Εάν ναι, μήπως η όλη εμπειρία του με τον Θεό ήταν ένα λάθος; Ακόμα και τα πιο βασικά στοιχεία της πίστης του, κλονίζονταν.

`Φανταστείτε ότι κατά τη διάρκεια της δοκιμασίας του, ο Αλέξης ερχόταν σε εσάς για να τον συμβουλέψετε. Τί θα του λέγατε; Ποιες προσωπικές σας εμπειρίες θα μπορούσαν να τον βοηθήσουν; Ποια εδάφια από την Αγία Γραφή θα χρησιμοποιούσατε; Πόσο χρήσιμα θα ήταν τα ακόλουθα εδάφια σε μία τέτοια κατάσταση; Παρ. 3, Ιερ. 29:13,  Ρωμ. 8:28, Β’ Κορ. 12:9, Εβρ. 13:5.`

`ΣΚΕΨΗ: Σχεδόν όλοι όσοι ακολουθούν τον Ιησού περνούν από δοκιμασίες στις οποίες έρχονται σε πειρασμό να αμφισβητήσουν την καθοδήγηση του Κυρίου. Το σημαντικό σε τέτοιες περιπτώσεις είναι να κρατηθείς στις υποσχέσεις Του, να θυμηθείς την καθοδήγηση του Θεού στο παρελθόν και να προσευχηθείς για πίστη και υπομονή. Ο Κύριος ποτέ δεν μας παρατάει. Εκείνος ήταν που πολέμησε τον πειρασμό για να παραδοθούμε σ’ Αυτόν.`