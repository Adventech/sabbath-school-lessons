---
title:  Η Μεγαλη Διαμαχη Στην Ερημο
date:  12/07/2022
---

Λουκά 4:1,2

`Διαβάστε Λουκά 4:1-13. Πώς μπορείτε να διδαχτείτε από αυτήν την περικοπή να αντιμετωπίζετε τον πειρασμό ώστε να μην αμαρτάνετε;`

Οι πειρασμοί μπορούν να γίνουν πολύ δύσκολοι γιατί αφορούν πράγματα που μας αρέσουν και έρχονται πάντα όταν είμαστε πιο αδύναμοι. Στο Λουκά 4:αναφέρονται οι πειρασμοί του Ιησού από τον Σατανά, όπου η προσοχή μας στρέφεται σε ορισμένα δύσκολα ζητήματα. Αρχικά φαίνεται ότι το Άγιο Πνεύμα οδηγεί τον Ιησού στον πειρασμό. Ωστόσο, ο Θεός ποτέ δεν μας πειράζει (Ιακ. 1:13). Προκειμένου όμως να πιστέψουμε, μας οδηγεί σε δοκιμασίες. Αυτό που είναι σημαντικό, στο Λουκά 4, είναι ότι το Άγιο Πνεύμα μπορεί να μας οδηγήσει σε δοκιμασίες που μας εκθέτουν στους πιο έντονους πειρασμούς του Σατανά. Τέτοιες στιγμές, όταν αισθανόμαστε τόσο έντονα τους πειρασμούς, μπορεί να σκεφτόμαστε ότι δεν ακολουθούμε τον Θεό όπως πρέπει. Αλλά αυτό δεν είναι απαραίτητα σωστό. «Συχνά, όταν περνούμε κάποια δοκιμασία, αμφιβάλλουμε αν το Πνεύμα του Θεού είναι εκείνο που μας οδηγεί. Και όμως το Άγιο Πνεύμα οδήγησε το Χριστό στην έρημο για να πειρασθεί από το Σατανά. Όταν ο Θεός μάς οδηγεί στη δοκιμασία, έχει κάποιο καλό σκοπό για μας. Ο Ιησούς δεν σκέφθηκε να εκμεταλλευθεί τις θείες υποσχέσεις προκειμένου να εκτεθεί αφ’ εαυτού Του στον πειρασμό, αλλά ούτε και αποθαρρύνθηκε όταν Τον βρήκε ο πειρασμός. Ούτε και εμείς πρέπει να αποθαρρυνθούμε.» Ε. Χουάιτ, Ζ.Χ. σ. 99,100.

Μερικές φορές κατά τη διάρκεια κάποιας δοκιμασίας καιγόμαστε αντί να εξαγνιστούμε. Είναι λοιπόν πολύ παρηγορητικό να ξέρουμε ότι όταν σκοντάφτουμε στον πειρασμό μπορούμε να ελπίζουμε, γιατί ο Ιησούς δεν παρέμεινε σταθερός. Τα καλά νέα είναι ότι επειδή ο Ιησούς κομίστηκε τις αμαρτίες μας, πλήρωσε το τίμημα της αποτυχίας μας να αντισταθούμε στον πειρασμό και πέρασε δοκιμασίες χειρότερες από αυτές που θα περάσουμε εμείς. Δεν έχουμε ξεχαστεί από τον Θεό. Υπάρχει ελπίδα ακόμα και για τον χειρότερο αμαρτωλό (Α’ Τιμ. 1:15).

`ΣΚΕΨΗ: Τι πειρασμούς αντιμετωπίζετε τώρα; Προσευχηθείτε ζητώντας από τον Κύριο να σας διδάξει πώς να εφαρμόσετε το παράδειγμα του Ιησού στη ζωή σας. Να θυμάστε ότι δεν θα ενδώσετε στον πειρασμό ποτέ! Να θυμάστε επίσης, ότι σε περίπτωση που υποκύψετε, έχετε έναν Σωτήρα.`