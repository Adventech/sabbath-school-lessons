---
title:  Πικρα Νερα
date:  11/07/2022
---

Έξοδος 17:1

Ο Θεός, μπορεί να μη μας δίνει εκείνα που εμείς θεωρούμε αναγκαία, αλλά εκείνα που πραγματικά χρειαζόμαστε;

Ένα πράγμα το οποίο πραγματικά οι Ισραηλίτες χρειάζονταν, ήταν το νερό. Αμέσως μετά το περιστατικό με την Ερυθρά θάλασσα, οι Ισραηλίτες ακολουθούσαν για τρεις μέρες το σύννεφο, μέσα στη ζεστή και άνυδρη έρημο. Η απαισιοδοξία τους γίνεται απόλυτα κατανοητή, μιας και στην έρημο η εύρεση νερού είναι πραγματικά δύσκολη. Πότε θα αποκτούσαν το νερό που τόσο χρειαζόντουσαν; Πού τους οδηγούσε ο Θεός;

Η στήλη τούς οδήγησε στην Μερρά, όπου και βρήκαν νερό. Σίγουρα ο ενθουσιασμός τους ήταν μεγάλος. Όταν όμως δοκίμασαν το νερό, η απογοήτευσή τους ήταν μεγαλύτερη καθώς το νερό ήταν πικρό. «Και ο λαός γόγγυζε ενάντια στον Μωυσή, λέγοντας: Τι θα πιούμε;» (Έξ. 15:24). Το περιστατικό αυτό επαναλαμβάνεται λίγες μέρες αργότερα, με τη διαφορά ότι αυτή τη φορά, η στήλη σταμάτησε σε μέρος όπου δεν υπήρχε καθόλου νερό (Έξ. 17:1).

`Διαβάστε Έξοδος 15:22-27 και 17:1-7. Ποιες πτυχές του Εαυτού Του φανέρωσε ο Θεός στο λαό Ισραήλ, στην Μερρά και στην Ραφιδείν; Τί έπρεπε να μάθουν οι Ισραηλίτες;`

`ΣΚΕΨΗ: Τί αναρωτήθηκε ο λαός Ισραήλ στην Ραφιδείν; Έξ. 17:7. Έχετε αναρωτηθεί ποτέ το ίδιο; Αν ναι, γιατί; Πώς αισθανόσασταν και τί διδαχτήκατε αφού λάβατε την απάντηση; Πόσες φορές ακόμα χρειαζόμαστε την απάντηση για να σταματήσουμε να κάνουμε αυτή την ερώτηση;`