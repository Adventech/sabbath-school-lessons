---
title:  Περαιτερω Μελετη
date:  19/08/2022
---

Διαβάστε Ε.Χουάιτ, Π.Β. σ. 413-418.

«Δεν υποσχέθηκε ο Θεός ότι θα δώσει το Άγιο Πνεύμα Του σε εκείνους που Το ζητάνε; Το Άγιο Πνεύμα δεν είναι ένας αληθινός, πραγματικός οδηγός; Ορισμένοι φοβούνται να δεχτούν το Λόγο του Θεού γιατί θεωρούν ότι είναι παράλογος. Προσεύχονται στον Κύριο να τους διδάξει, ωστόσο φοβούνται να δεχτούν το Λόγο του Θεού και να πιστέψουν εκείνα που τους δίδαξε. Όσο ερχόμαστε με ταπεινοφροσύνη στον ουράνιο Πατέρα μας, με πνεύμα επιδεκτικό για μάθηση, πρόθυμοι και ανυπόμονοι να μάθουμε, γιατί να αμφιβάλουμε για την εκπλήρωση των υποσχέσεων του Θεού; Δεν πρέπει ούτε για μία στιγμή να Τον αμφισβητήσουμε και με αυτόν τον τρόπο να Τον ατιμάσουμε. Όταν επιδιώκουμε να γνωρίσουμε το θέλημά Του, το μέρος μας στη σχέση μας με το Θεό είναι να πιστέψουμε ότι κάνοντας το θέλημά Του θα ευλογηθούμε και θα καθοδηγηθούμε. Εάν δυσπιστήσουμε από φόβο μήπως παρερμηνεύσαμε τις διδασκαλίες Του, τότε να το θέσουμε ως ζήτημα προσευχής. Να Τον εμπιστευτούμε, και το Άγιο Πνεύμα θα μας βοηθήσει να καταλάβουμε σωστά τα σχέδιά Του και το προνοητικό έργο Του.» Ε. Χουάιτ, Manuscript Releases, τομ. 6, σ. 225.

«Η πίστη αυξάνεται όταν έρχεται σε σύγκρουση με τις αμφιβολίες και τις αντίθετες επιρροές. Η εμπειρία που αποκτήθηκε από αυτές τις δοκιμασίες, έχει μεγαλύτερη αξία ακόμη και από τα πιο ακριβά κοσμήματα.» Ε. Χουάιτ, Testimonies for the Church, τομ. 3, σ. 555.

**Ερωτησεις για συζητηση**

`1.	Συζητήστε για πράγματα τα οποία πιστεύουμε και ξέρουμε ότι είναι αληθινά, παρόλο που δεν τα βλέπουμε. Πώς αυτό μπορεί να μας βοηθήσει να καταλάβουμε τι σημαίνει η φράση «βλέπων τον αόρατον»;`

`2.	Ξανασυζητήστε σχετικά με τη σκέψη που βρίσκεται στην ημέρα της Τετάρτης. Πόσο συχνά βρισκόμαστε σε μια τέτοια κατάσταση; Τι μπορούμε να κάνουμε που θα μας βοηθήσει να εμπιστευτούμε τον τρόπο του Θεού, ως τον καλύτερο, ακόμη κι αν δεν είναι αυτό που εμείς θέλουμε;`

`3.	Εάν «Η πίστη αυξάνεται όταν έρχεται σε σύγκρουση με τις αμφιβολίες και τις αντίθετες επιρροές», και αυτό οδηγεί σε κάτι που έχει μεγάλη αξία, τότε, πώς πρέπει να αλλάξει η αντίληψή μας για τις διαμάχες;`

`4.	Οι περισσότεροι από μας, έχουμε δει ανθρώπους – ακόμη και χριστιανούς – σε καταστάσεις που το αποτέλεσμα ήταν τουλάχιστον απαίσιο. Παρά τις προσευχές και τις καλύτερές μας προσπάθειες, συνέβη το χειρότερο που μπορούσαμε να φανταστούμε. Πώς το κατανοούμε αυτό σε σχέση με όσα έχουμε μελετήσει;`