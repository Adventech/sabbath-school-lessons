---
title:  Η Δυναμη Της Αναστασης
date:  16/08/2022
---

Η ανάσταση απευθύνεται στο πρόβλημα της ανθρώπινης αδυναμίας. Όταν σκεφτόμαστε για τη ζωή, το θάνατο και την ανάσταση του Ιησού, συχνά σκεφτόμαστε πώς ο θάνατος του Ιησού ήταν το γεγονός που μας καθιστά νόμιμους απέναντι στον Θεό. Και αυτό φυσικά είναι αλήθεια.

Παρόλα αυτά, η ανάσταση δίνει μία άλλη διάσταση στη σωτηρία. Η ανάσταση του Ιησού δεν είναι μόνο σημαντική επειδή μας δείχνει ότι μία μέρα θα αναστηθούμε κι εμείς. Η ανάσταση τοποθέτησε τον Ιησού στα δεξιά του Πατέρα σε μία θέση δύναμης και εξουσίας. Αυτή η δύναμη της ανάστασης είναι διαθέσιμη από τον Θεό και σε εμάς σήμερα!

`Στην Εφεσ. 1:18-23, ο Παύλος μιλάει για τη δύναμη του Θεού. Τι μας διδάσκει αυτό το εδάφιο για τη δύναμη της ανάστασης; Τι είδους ελπίδα και υποσχέσεις μπορείτε να βρείτε σε αυτά τα εδάφια; `

Ο απ. Παύλος προσεύχεται ώστε οι Εφέσιοι να κατανοήσουν ορισμένα πράγματα, τα οποία μπορούν να κατανοηθούν ορθά μόνο με Θεϊκή βοήθεια: 1) Ότι υπάρχει ελπίδα για μεταμόρφωση κι ένα αιώνιο μέλλον στο οποίο ο Ιησούς μάς έχει καλέσει. 2) Ότι καταλαβαίνουμε τη δύναμη που εκδηλώθηκε για μας.

Στη συνέχεια ο απ. Παύλος προσπαθεί να περιγράψει το πόσο εκπληκτική είναι αυτή η δύναμη, που είναι διαθέσιμη και σε εμάς σήμερα. Είναι η ίδια δύναμη που ανέστησε τον Ιησού και Τον έθεσε σε θέση εξουσίας, στα δεξιά του Πατέρα.

Αλλά ο απ. Παύλος δεν σταματάει εδώ. Η ανάσταση δεν έδωσε στον Ιησού μία απλή εξουσία, αλλά την εξουσία να κυβερνά και να παρέχει όλα όσα χρειάζεται ο λαός Του για την αιωνιότητα!

`ΣΚΕΨΗ: Κάντε μία λίστα με τους τομείς της ζωής σας που χρειάζονται τη δύναμη του αναστημένου Ιησού. Προσευχηθείτε ώστε αυτή η δύναμη να βρει εφαρμογή. Παράλληλα, τι μπορείτε να κάνετε και ποιες επιλογές μπορείτε να πάρετε που θα επιτρέψουν σε αυτή τη δύναμη να εργαστεί ελεύθερα στη ζωή σας;`