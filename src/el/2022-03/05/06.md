---
title:  Υπερβολικη Ζεστη
date:  28/07/2022
---

Μέχρι τώρα, αυτή την τριμηνία, εξετάσαμε πολλά παραδείγματα δοκιμασιών που ο Θεός χρησιμοποιεί για να μας εξαγνίσει και να μας κάνει «σύμμορφοι με την εικόνα του Υιού του» (Ρωμ. 8:29). Ωστόσο, ορισμένοι βλέποντας αυτά τα παραδείγματα μπορεί να καταλήξουν στο συμπέρασμα ότι ο Θεός είναι αυστηρός και απαιτητικός. Σίγουρα μερικοί μπορεί να πούνε, «Ξέρουμε ότι ο Θεός θέλει το καλό μας, αλλά αυτά τα παραδείγματα δεν δείχνουν τη φροντίδα και την αγάπη Του. Αντιθέτως, ο Θεός φαίνεται να είναι πολύ σκληρός. Ξεκινάει ένα έργο που μας προκαλεί ιδιαίτερα δύσκολες στιγμές και που δεν μπορούμε να κάνουμε τίποτα γι’ αυτό. Η αλήθεια είναι ότι όσο ζούμε σε αυτόν τον αμαρτωλό κόσμο, θα μπορούμε να καταλάβουμε μόνο ένα μικρό μέρος του γιατί συμβαίνουν κάποια πράγματα. Στον ουρανό θα κατανοήσουμε πολλά περισσότερα (Α’ Κορ. 4:5, 13:12), αλλά προς το παρόν θα πρέπει να αρκεστούμε στη γνώση ότι ο Θεός είναι παρών και ενδιαφέρεται για μας, ακόμα κι όταν τα πράγματα δεν πηγαίνουν τόσο καλά.

Διαβάστε Ησαΐα 43:1-7. Στα εδάφια 2-3, ο Θεός λέει ότι ο λαός Του θα περάσει μέσα από φωτιές και ποταμούς. Αυτά τα δύο στοιχεία αντιπροσωπεύουν ακραίους κινδύνους. Μπορεί όμως και να παραπέμπουν στο πέρασμα του Ιορδάνη ποταμού και της Ερυθράς θάλασσας, στις δύο τρομακτικές εμπειρίες του λαού που όμως τον οδήγησαν σε νέα ζωή. Μπορεί να περιμένατε ο Θεός να προστατέψει τα παιδιά Του από αυτούς τους κινδύνους και να τα οδηγούσε σε έναν πιο εύκολο δρόμο. Αντιθέτως, στις δύσκολες στιγμές, ο Θεός ζητάει από το λαό Του να μη φοβηθεί γιατί Εκείνος θα είναι μαζί τους, ως ο ποιμένας στο Ψαλμό 23.

`Ξαναδιαβάστε την περικοπή στον Ησ. 43:1-7. Γράψτε τους διαφορετικούς τρόπους με τους οποίους ο Θεός βεβαιώνει το λαό Του ότι θα τους παρηγορήσει κατά τη διάρκεια των ποταμών και της φωτιάς. Ποια εικόνα του Θεού έρχεται στο νου σας; Ποια υπόσχεση μπορείτε να επικαλεστείτε;`

Θα μπορούσαμε να ανακεφαλαιώσουμε εκείνα που μάθαμε για τις δοκιμασίες του Θεού, με τρεις τρόπους. (1) Η υπερβολική ζέστη από το Θεό γίνεται για την εξόντωση της αμαρτίας κι όχι για τη δική μας. (2) Η υπερβολική ζέστη από το Θεό δεν γίνεται για να μας κάνει δυστυχείς αλλά για να μας καθαρίσει και να μας κάνει όπως δημιουργηθήκαμε. (3) Η φροντίδα του Θεού για μας είναι συνεχής και θερμή – δεν θα μας αφήσει ποτέ μόνους, ό,τι κι αν συμβεί.

`ΣΚΕΨΗ: Τι σας δείχνουν αυτά τα εδάφια για τις πράξεις και το χαρακτήρα του Θεού; Ψαλμ. 103:13,14,  Ματθ. 28:20, Α’ Κορ. 10:13, Α’ Πέτρ. 1:7. Πώς βιώσατε αυτά τα εδάφια στη ζωή σας;`