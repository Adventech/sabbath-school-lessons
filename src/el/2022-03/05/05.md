---
title:  Επιβιωση Μεσω Ελπιδας
date:  27/07/2022
---

Β’ Κορινθίους 1:8,9

`Ως εκλεγμένος απόστολος του Θεού, ο απ. Παύλος υπέμεινε περισσότερα από ό,τι πολλοί άλλοι άνθρωποι. Ωστόσο, ο απ. Παύλος δεν κατέρρευσε. Αντιθέτως αύξησε τη δοξολογία του προς το Θεό. Διαβάστε τη λίστα με τις δυσκολίες του στην Β’ Κορ. 11:23-29. Στη συνέχεια, διαβάστε, Β’ Κορ. 1:3-11.`

`Στο εδάφιο 4, ο απ. Παύλος αναφέρει ότι ο λόγος που έλαβε την ευσπλαχνία και την παρηγοριά του Θεού είναι «για να μπορούμε και εμείς να παρηγορούμε εκείνους που είναι σε κάθε μορφή θλίψη, με την παρηγορία, με την οποία εμείς οι ίδιο παρηγορούμαστε από τον Θεό». Μέχρι ποιο σημείο μπορεί η θλίψη να γίνει κλήση για διακονία; Πώς μπορούμε να είμαστε σε ετοιμότητα για μία τέτοια πιθανότητα;`

Ο Θεός θέλει μέσα από μας να βοηθάει τους πληγωμένους ανθρώπους. Αυτό σημαίνει ότι μπορεί να επιτρέψει ώστε εμείς πρώτα να βιώσουμε κάποια είδη θλίψεων. Τότε θα είμαστε σε θέση να τους ενθαρρύνουμε όχι μόνο με λόγια, αλλά μέσα από την προσωπική μας εμπειρία συμπόνιας και παρηγοριάς που γευθήκαμε από το Θεό. Αυτός είναι ο κανόνας συμπεριφοράς από τη ζωή του Ιησού (δείτε Εβρ. 4:15). Οι έντονες περιγραφές του Παύλου για τις δυσκολίες του δεν έγιναν για να τον λυπηθούμε, αλλά για να γνωρίσουμε ότι όσο βαθιά στις δυσκολίες κι αν είμαστε, ο Πατέρας μας μπορεί ακόμα να επέμβει συμπονώντας και ανακουφίζοντάς μας. Μπορεί να απελπιστούμε από τη ζωή μας και να νιώσουμε πως όλα έχουν τελειώσει, αλλά δεν πρέπει να φοβόμαστε. Ο Θεός μάς καλεί να στηριχτούμε πάνω Του. Μπορούμε να Τον εμπιστευτούμε, γιατί ο Θεός «ανασταίνει τους νεκρούς» (Β’ Κορ. 1:9). Καθώς ο Παύλος συνεχίζει να κηρύττει το ευαγγέλιο, γνωρίζει ότι ο Θεός θα τον σώσει. Η ικανότητα του Παύλου να παραμένει σταθερός, βασίζεται σε τρία πράγματα που αναφέρει στην Β’ Κορ. 1:10,11. Πρώτον, βασίζεται στα αποδεδειγμένα επιτεύγματα του Θεού: «ο οποίος μάς ελευθέρωσε από έναν τέτοιο μεγάλο θάνατο, και ελευθερώνει» (εδ.10). Δεύτερον, επικεντρώνεται αποφασιστικά στον Ίδιο τον Θεό: «στον οποίο ελπίζουμε ότι και ξανά θα ελευθερώσει» (εδ.10). Τρίτον, στη συνεχή μεσολάβηση των αγίων: «ενώ και εσείς συνεργείτε για μας με δέηση» (εδ.11).

`ΣΚΕΨΗ: Τί μπορούμε να διδαχτούμε από τον απ. Παύλο που θα μας βοηθήσει να μην παραπονιόμαστε κατά τη διάρκεια των αγώνων μας;`