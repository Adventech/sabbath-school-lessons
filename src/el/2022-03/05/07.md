---
title:  Περαιτερω Μελετη
date:  29/07/2022
---

Διαβάστε Ε.Χουάιτ, Π.Π. σ. 126-133.

«Ανέκαθεν ο Θεός δοκίμαζε τα τέκνα Του στο καμίνι της οδύνης. Στου καμινιού τη θέρμανση αποχωρίζεται η σκουριά από το πραγματικό χρυσάφι του χριστιανικού χαρακτήρα. Ο Ιησούς παρακολουθεί τη δοκιμασία. Εκείνος ξέρει τι χρειάζεται για τον καθαρισμό του πολύτιμου μετάλλου, ώστε να είναι σε θέση να αντανακλάει τη λάμψη της αγάπης Του. Ο Θεός πειθαρχεί τους δούλους Του με αυστηρές και αποτελεσματικές δοκιμασίες. Βλέπει ότι μερικοί έχουν δυνάμεις που μπορούν να χρησιμοποιηθούν για την πρόοδο του έργου Του και θέτει τα άτομα αυτά σε δοκιμή. Με την πρόνοιά Του τους φέρνει σε θέσεις όπου δοκιμάζεται ο χαρακτήρας τους και αποκαλύπτονται ελαττώματα και αδυναμίες που δεν ήξεραν ότι είχαν. Τους δίνει την ευκαιρία να διορθώσουν τις ατέλειες αυτές και να γίνουν κατάλληλοι για την υπηρεσία Του, επειδή Αυτός είναι η μόνη βοήθεια και προστασία τους. Έτσι, πετυχαίνει ο σκοπός Του. Είναι εκπαιδευμένοι, γυμνασμένοι για την εκπλήρωση του μεγάλου σκοπού για τον οποίο τους χορηγήθηκαν οι δυνάμεις αυτές.» Ε.Χουάιτ, Π.Π. σ. 106, 107.

«Εάν η Θεϊκή πρόνοια μάς καλεί να υπομείνουμε δοκιμασίες, ας αποδεχτούμε το σταυρό και ας πιούμε από το πικρό αυτό ποτήρι, έχοντας υπόψη ότι τα χέρια του Πατέρα οδηγούν το ποτήρι αυτό στα χείλη μας. Ας Τον εμπιστευτούμε στο σκοτάδι, όπως και στην ημέρα. Δεν μπορούμε να πιστέψουμε ότι θα κάνει τα πάντα για το καλό μας; …Ακόμα και μέσα στη θλίψη της νύχτας, πώς μπορούμε να αρνηθούμε να υψώσουμε την καρδιά και τις δοξολογίες μας, όταν θυμόμαστε την αγάπη Του για μας όπως εκφράστηκε στον Γολγοθά; Ε. Χουάιτ, Testimonies for the Church, τομ. 5, σ. 316.

**Ερωτησεις για συζητηση**

`1.	Μοιραστείτε τις δικές σας δοκιμασίες πίστης όπως εκείνη του Αβραάμ. Τί μπορείτε να μάθετε από τις επιτυχίες ή από τις αποτυχίες σας;`

`2.	Κάντε μία ανασκόπηση του τελευταίου εικοσιτετράωρου της ζωής του Χριστού. Ποιες ακραίες καταστάσεις αντιμετώπισε; Πώς άντεξε; Τί αρχές μπορούμε να πάρουμε από το παράδειγμά Του ώστε να τις εφαρμόσουμε στη ζωή μας κατά τη διάρκεια της δικής μας δοκιμασίας;`

`3.	Συζητήστε για το πώς μέσα από τη δική μας θλίψη μπορούμε να βοηθήσουμε αυτούς που υποφέρουν. Ποια είναι ορισμένα από τα προβλήματα που μπορεί να αντιμετωπίσουμε;`

``4.	Η Ε. Χουάιτ έγραψε, «Ας Τον εμπιστευθούμε στο σκοτάδι όπως θα Τον εμπιστευόμασταν και στην ημέρα.» Εύκολο να το πεις, δύσκολο να το κάνεις. Πώς μπορούμε να βοηθήσουμε ο ένας τον άλλον να αναπτύξουμε ένα τέτοιο είδος πίστης; Γιατί είναι σημαντικό να εμπιστευόμαστε τον Θεό στις δύσκολες στιγμές;``