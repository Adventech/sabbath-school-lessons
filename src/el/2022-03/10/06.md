---
title:  Ο Βραχος Και Το Καταφυγιο Μας
date:  01/09/2022
---

Συχνά οι πιο υπερήφανοι, αλαζόνες και επιθετικοί άνθρωποι είναι εκείνοι οι οποίοι υποφέρουν από χαμηλή αυτοεκτίμηση. Η αλαζονεία και η υπερηφάνεια τους – η απόλυτη έλλειψη πραότητας και ταπεινοφροσύνης – καλύπτει, ίσως υποσυνείδητα, το κενό μέσα τους. Εκείνο που χρειάζονται είναι κάτι το οποίο όλοι χρειαζόμαστε: Μία αίσθηση ασφάλειας, αξίας και αποδοχής – ειδικότερα σε στιγμές απογοήτευσης και θλίψης. Αυτά μπορούμε να τα αποκτήσουμε μόνο μέσω του Ιησού. Η πραότητα και η ταπεινοφροσύνη, πέρα του ότι δεν είναι ενδείξεις αδυναμίας, συχνά είναι οι πιο ισχυρές ενδείξεις μιας γερά θεμελιωμένης ψυχής στον Βράχο.

`Διαβάστε Ψαλμ. 62:1-8. Ποιο μοιάζει να είναι το υπόβαθρο αυτού του ψαλμού; Τι τονίζει ο Δαβίδ; Ποιες πνευματικές αρχές μπορείτε να πάρετε από αυτά που λέει και πώς μπορείτε να τις εφαρμόσετε στη ζωή σας;`

«Χωρίς κανένα λόγο, οι άνθρωποι θα γίνουν εχθροί μας. Τα κίνητρα των παιδιών του Θεού θα παρεξηγηθούν, όχι μόνο από τον κόσμο, αλλά και από τα ίδια τα αδέλφια τους. Οι υπηρέτες του Κυρίου θα αντιμετωπίσουν δύσκολες καταστάσεις. Ο λοφίσκος θα γίνει βουνό, για να δικαιώσει τον εγωισμό των ανθρώπων και την άδικη πορεία τους… Μέσα από παρερμηνεύσεις, οι άνθρωποι θα ντυθούν τα σκοτεινά ενδύματα της ανειλικρίνειας επειδή καταστάσεις πέρα από τον έλεγχό τους θα περιπλέξουν το έργο τους. Θα κατηγορήσουν το λαό του Θεού ως ανάξιο εμπιστοσύνης, και αυτό θα γίνει από μέλη της εκκλησίας. Οι δούλοι του Θεού πρέπει να έχουν ως οπλισμό τον τρόπο σκέψης του Χριστού. Δεν πρέπει να θεωρούν ότι θα αποφύγουν τις προσβολές και τις αδικίες. Θα τους αποκαλέσουν ενθουσιώδεις και φανατικούς. Αλλά δεν πρέπει να αποθαρρυνθούν. Τα χέρια του Θεού βρίσκονται στο τιμόνι της πρόνοιάς Του, οδηγώντας το έργο Του προς τη δόξα του ονόματός Του.» Ε. Χουάιτ, Spalding and Magan Collection, σ.370.

`ΣΚΕΨΗ: Πόσο απρόσβλητοι είστε στις επικρίσεις και στους υπαινιγμούς των άλλων; Τι μπορείτε να κάνετε για να προσκολληθείτε καλύτερα στον Κύριο και να στηρίξετε την αυτοεκτίμησή σας, σε Εκείνον που από αγάπη πέθανε για τις αμαρτίες σας και σας βοηθάει να προστατευτείτε από τις προσβολές των άλλων;`