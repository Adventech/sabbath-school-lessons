---
title:  Πραοτητα Στη Δοκιμασια
date:  27/08/2022
---

> <p>Εδαφιο Μνημης</p>
>  «Μακάριοι οι πράοι· επειδή αυτοί θα κληρονομήσουν τη γη.» Ματθαίο 5:5.

### Για τη μελέτη αυτής της εβδομάδας, διαβάστε
Εξ. 32:1-14, Ψαλμ. 62:1-8,  Ιεζ. 24:15-27,  Ματθ. 5:43-48, Α’ Πέτρ. 2:18-25.

Δεν συναντάμε συχνά τη λέξη «πράος», παρά μόνο όταν διαβάζουμε για τον Μωυσή ή τους Μακαρισμούς. Και αυτό γιατί, Πραότητα σημαίνει να υπομένεις, δίχως να δυσανασχετείς, καταστάσεις που σε πληγώνουν. Είναι ένα χαρακτηριστικό που η σημερινή κοινωνία δεν το σέβεται ιδιαίτερα. Ορισμένες φορές η Αγία Γραφή αποδίδει τη λέξη ως «ταπεινοφροσύνη», αλλά και πάλι, η ταπεινοφροσύνη δεν είναι ιδιαίτερα επιθυμητό χαρακτηριστικό από τη σημερινή κοινωνία.

Παρόλα αυτά η πραότητα είναι ένα από τα πιο δυνατά χαρακτηριστικά του Ιησού και των οπαδών Του. Η πραότητα του πνεύματος μπορεί να γίνει ένα ισχυρό όπλο στα χέρια εκείνων που περνούν μεγάλη θλίψη και δοκιμασία. Στην πραγματικότητα, μέσω της δοκιμασίας μπορούμε να διδαχτούμε την πραότητα και μέσα από την πραότητα που θα δείξουμε στις δύσκολες στιγμές, μπορούμε να γίνουμε δυνατοί μάρτυρες για τον Θεό.

**Η εβδομάδα με μια ματιά**

`Ποια είναι η σχέση μεταξύ θλίψης και πραότητας; Πώς μπορούμε στις δύσκολες στιγμές, να γίνουμε με την πραότητά μας, μάρτυρες στους άλλους; Πώς η πραότητα μπορεί να γίνει δύναμη για τον Χριστιανό κι όχι αδυναμία;`