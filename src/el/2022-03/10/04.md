---
title:  Αγαπωντας Εκεινους Που Μας Πληγωνουν
date:  30/08/2022
---

Κάποιος είπε, «Το να αγαπάμε τους εχθρούς μας, δεν σημαίνει να αγαπάμε τη βρωμιά στην οποία το μαργαριτάρι είναι θαμμένο, αλλά το μαργαριτάρι που βρίσκεται μέσα στη βρομιά… ο Θεός δεν μας αγαπάει επειδή είμαστε από τη φύση μας αξιαγάπητοι. Αλλά γινόμαστε αξιαγάπητοι επειδή μας αγαπάει.»

`Όταν κοιτάζετε τους «εχθρούς» σας τι βλέπετε συνήθως, το μαργαριτάρι ή τη βρωμιά που το περιτριγυρίζει;`

`Διαβάστε Ματθ. 5:43-48. Ο Ιησούς μάς καλεί να αγαπάμε και να προσευχόμαστε για τους εχθρούς μας. Ποιο παράδειγμα που μας έδωσε ο Ιησούς, από τη φύση μας βοηθάει να καταλάβουμε γιατί πρέπει να αγαπάμε τους εχθρούς μας; Τι θέλει να μας διδάξει;`

Στο εδ. 45, ο Ιησούς χρησιμοποιεί το παράδειγμα του Πατέρα Του στον ουρανό, για να μας δείξει πώς πρέπει να φερόμαστε σε εκείνους που μας πληγώνουν, και που ίσως μας οδηγούν στις χειρότερες δοκιμασίες. Ο Ιησούς ζητά από τον Πατέρα Του να ευλογήσει και τους δίκαιους και τους άδικους. Εφόσον ο Θεός ευλογεί ακόμα και τους άδικους, εμείς πώς πρέπει να τους συμπεριφερόμαστε; Ο Ιησούς δεν μας ζητάει να έχουμε ένα ζεστό, ασαφές συναίσθημα προς εκείνους που μας προκαλούν προβλήματα, παρόλο που μπορεί να γίνει και αυτό. Στην ουσία, η αγάπη προς τους εχθρούς μας, δεν πρόκειται για ένα αίσθημα που πρέπει να έχουμε απέναντί τους, αλλά για συγκεκριμένες πράξεις που θα εκδηλώνουν φροντίδα και ευγένεια. Ο Ιησούς καταλήγει σε αυτό το κείμενο με ένα εδάφιο που συχνά προκαλεί διαφωνίες: «να είστε, λοιπόν, εσείς τέλειοι, όπως ο Πατέρας σας, που είναι στους ουρανούς, είναι τέλειος.» (εδ. 48). Το νόημα του εδαφίου είναι ξεκάθαρο: Οι άνθρωποι που θέλουν να είναι τέλειοι όπως ο Θεός είναι, πρέπει να δείξουν αγάπη στους εχθρούς τους, όπως ο Θεός έδειξε στους δικούς Του. Για να γίνουμε τέλειοι για τον Θεό, πρέπει να αγαπάμε τους ενάντιους μας και για να γίνει αυτό χρειαζόμαστε την πραότητα, που μόνο ο Θεός μπορεί να μας δώσει.

`ΣΚΕΨΗ:  Έχοντας υπόψη τον ορισμό της πραότητας (να υπομένεις, δίχως να δυσανασχετείς, καταστάσεις που σε πληγώνουν), σκεφτείτε τις αλλαγές που πρέπει να κάνετε προκειμένου να επιτρέψετε στον Κύριο να σας δώσει την πραότητα που χρειάζεστε ώστε να έχετε σωστή συμπεριφορά προς τους «εχθρούς».`