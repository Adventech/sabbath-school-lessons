---
title:  Υπηρεσια Με Πραοτητα
date:  28/08/2022
---

`Πολλές φορές ακούμε την εξής φράση: «Έγινε χαλί να τον πατήσουν». Ποια η έννοια αυτής της φράσης;`

Μέσα στην Αγία Γραφή υπάρχουν πολλά παραδείγματα ανθρώπων που «έγιναν χαλί» για να υπηρετήσουν άλλους. Ο Μωυσής υπέμεινε πολλά σχόλια και κριτικές καθώς ηγούνταν τον λαό προς την Υποσχόμενη Γη. Ο Ιωσήφ αναγκάστηκε να ταξιδέψει στην Αίγυπτο, υποβαλλόμενος σε προδοσία και φυλάκιση, ώσπου να καταλήξει σε μία θέση υπηρεσίας. Ο Θεός επιτρέπει καταστάσεις, προκειμένου η ζωή των παιδιών Του να φανερώνει τη χάρη και τη φροντίδα Του προς αυτά τους καθώς και προς εκείνους με τους οποίους συναναστρέφονται. Μπορεί να χρησιμοποιήσει τον καθένα από μας κατ’ αυτόν τον τρόπο. Σε τέτοιες καταστάσεις, είναι εύκολο να θυμώσουμε ή να πληγωθούμε. Αλλά όπως είπαμε, η πραότητα είναι η ικανότητα που μας δίνεται από το Θεό ώστε να υπομείνουμε χωρίς δυσανασχέτηση τέτοιες καταστάσεις.

`Διαβάστε Ιεζ. 24:15-27. Τι συμβαίνει εδώ; Γιατί ο Ιεζεκιήλ πέρασε από αυτή τη δοκιμασία;`

Στο εδάφιο 24 ο Θεός λέει, «Και ο Ιεζεκιήλ θα είναι σε σας ως σημείο· σύμφωνα με όλα όσα αυτός έκανε, θα κάνετε· όταν θάρθει αυτό, τότε θα γνωρίσετε ότι εγώ είμαι ο Κύριος ο Θεός». Μέσα από το παράδειγμα του Ιεζεκιήλ, ο λαός Ισραήλ θα έβλεπε την αλήθεια για το Ποιος ήταν ο Κυρίαρχος Θεός – καθώς θα βίωναν την εκπλήρωση της προφητείας μέσα από τη ζωή του ίδιου του προφήτη. Θα μπορούσαν να δουν την αλήθεια, επειδή ο Ιεζεκιήλ θα γινόταν «χαλί» για εκείνους. Ποιος ξέρει πόσοι άνθρωποι θα δουν «Κύριο τον Θεό» μέσα από τη δική μας υπηρεσία;

`ΣΚΕΨΗ: Κάποια στιγμή, η ίδια η ζωή μάς αναγκάζει να γίνουμε «χαλί να μας πατήσουν». Ποια είναι η δική σας εμπειρία; Τι διδαχτήκατε από αυτήν; Πώς ο Κύριος χρησιμοποίησε την υπηρεσία σας για να βοηθήσει άλλους;`