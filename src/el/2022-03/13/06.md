---
title:  Ο Βασανισμενος Θεος
date:  22/09/2022
---

Όσο είμαστε σε αυτόν τον κόσμο, θα υποφέρουμε. Αυτή είναι η μοίρα όλων των έκπτωτων δημιουργημάτων. Τίποτα στην Αγία Γραφή δεν υπόσχεται κάτι διαφορετικό.

`Τι λένε τα παρακάτω εδάφια για αυτό το θέμα; Πράξ. 14:22,  Φιλιπ. 1:29, Β’ Τιμ. 3:12.`

Ενώ βρισκόμαστε σε θλίψη, πρέπει να έχουμε στο νου μας δύο πράγματα:

Πρώτον, ο Χριστός, ο Κύριός μας, υπέφερε περισσότερα από όσα ο οποιοσδήποτε από μας θα μπορούσε να υποφέρει. Στο σταυρό, «βάσταξε τις ασθένειές μας, και επιφορτίστηκε τις θλίψεις μας» (Ησ. 53:4). Εκείνο που εμείς νιώθουμε ατομικά, Εκείνος το ένιωσε για όλους μας. Εκείνος που ήταν αναμάρτητος, έγινε «αμαρτία» για μας (Β’ Κορ. 5:21), υποφέροντας με τρόπο που εμείς οι αμαρτωλοί, δεν μπορούμε ούτε να φανταστούμε.

Δεύτερον, καθώς υποφέρουμε, πρέπει να θυμόμαστε ποια ήταν τα αποτελέσματα της θλίψης του Χριστού. Είναι όλα εκείνα που ο Χριστός μάς έχει υποσχεθεί ότι θα κάνει για μας.

`Διαβάστε Ιωάν. 10:28, Ρωμ. 6:23, Τίτο 1:2 και Α’Ιωάν. 2:25. Τι μας έχει υποσχεθεί;`

Όποιες και εάν είναι οι θλίψεις μας, χάρη του Ιησού, χάρη του ότι επιφορτίστηκε την τιμωρία της αμαρτίας μας, και χάρη της πρόνοιας του ευαγγελίου – ότι μέσω της πίστης μπορούμε να σταθούμε τέλειοι μπροστά στο Χριστό – έχουμε την υπόσχεση για αιώνια ζωή. Έχουμε την υπόσχεση ότι εξαιτίας των όσων ο Χριστός έκανε για μας, μέσα από την τέλεια ζωή και την θυσία Του, η ζωή εδώ δεν είναι παρά μόνο μία στιγμή σε σχέση με την αιωνιότητα που μας περιμένει σε μία νέα γη χωρίς αμαρτία, θλίψη και θάνατο. Έτσι ώστε μία μέρα, σύντομα «Θα δει τους πόνους του καρπού της ψυχής του, και θα χορτάσει.» (Ησ. 53:11).