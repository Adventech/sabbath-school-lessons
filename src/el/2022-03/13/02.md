---
title:  Οι Πρωτες Μερες
date:  18/09/2022
---

Η Αγία Γραφή δίνει λίγες πληροφορίες για τα πρώτα χρόνια της ζωής του Ιησού. Παρόλα αυτά, μπορούμε να δούμε τις συνθήκες στον κόσμο στον οποίο ο Σωτήρας ήρθε.

`Διαβάστε Λουκά 2:7, 22-24 (δείτε επίσης Λευιτ. 12:6-8) και Ματθ. 2:1-18. Τι φανερώνουν αυτά τα εδάφια για τη ζωή που από την αρχή ο Ιησούς έζησε;`

Φυσικά ο Ιησούς δεν ήταν ο μόνος άνθρωπος που έζησε στη φτώχεια ή ο μόνος που ήθελαν να Τον θανατώσουν από νεαρή ηλικία. Υπάρχει ωστόσο κάποιο άλλο στοιχείο, που ίσως μπορεί να μας βοηθήσει να καταλάβουμε το τι πέρασε ο Χριστός, από τα πρώτα κιόλας χρόνια.

`Διαβάστε Ιωάν. 1:46. Ποιο στοιχείο προστίθεται που μας βοηθάει να καταλάβουμε τι θλίψη που πέρασε ως νεαρός Ιησούς;`

Με εξαίρεση τον Αδάμ και την Εύα, πριν την πτώση, ο Ιησούς ήταν ο μόνος αναμάρτητος που έζησε στη γη. Από την αγνότητα και την αθωότητά Του, μπήκε σε έναν κόσμο αμαρτίας. Τι μαρτυρικό που θα ήταν γι’ Αυτόν, ιδιαίτερα ως παιδί, με την αγνή Του ψυχή να βρίσκεται συνεχώς σε επαφή με την αμαρτία. Ακόμη και μέσα στη σκληρότητά μας εξαιτίας της αμαρτίας, συχνά αποτραβιόμαστε από αυτήν και το κακό, τα οποία βρίσκουμε αποκρουστικά. Φανταστείτε πώς θα ήταν για τον Ιησού, του Οποίου η ψυχή ήταν αγνή και δεν είχε σπιλωθεί ούτε ελάχιστα από την αμαρτία. Σκεφτείτε την έντονη αντίθεση με τα άτομα γύρω Του. Θα πρέπει να ήταν ιδιαίτερα επώδυνο γι’ Αυτόν.

`ΣΚΕΨΗ: Πόσο ευαίσθητοι είμαστε με την ύπαρξη της αμαρτίας; Μας ενοχλεί ή την έχουμε συνηθίσει; Εάν την έχουμε συνηθίσει, μήπως είναι εξαιτίας εκείνων που διαβάζουμε, βλέπουμε ή κάνουμε;`