---
title:  Περαιτερω Μελετη
date:  23/09/2022
---

Διαβάστε Ε. Χουάιτ, Ζ.Χ, σ. 657-668, 714-730.

«Τρεις φορές επανέλαβε την προσευχή εκείνη. Τρεις φορές η ανθρώπινη φύση οπισθοχώρησε μπροστά στην τελική αποκορυφωτική θυσία. Αλλά τη στιγμή αυτή η ιστορία της ανθρώπινης φυλής παρουσιάζεται μπροστά στο Λυτρωτή του κόσμου. Βλέπει ότι οι παραβάτες του νόμου, αν αφεθούν μόνοι τους, θα χαθούν. Βλέπει την ανικανότητα του ανθρώπου. Βλέπει τη δύναμη της αμαρτίας. Οι στεναγμοί και οι θρήνοι ενός καταδικασμένου κόσμου υψώνονται μπροστά Του. Βλέπει ποια θα ήταν η μοίρα του κόσμου και παίρνει την απόφαση. Θα σώσει τον άνθρωπο, όσο και αν Του στοιχίσει αυτό. Δέχεται το βάπτισμα του αίματος, ώστε μέσω Αυτού τα εκατομμύρια που χάνονται να κερδίσουν την αιώνια ζωή. Άφησε τις ουράνιες αυλές όπου όλα είναι αγνότητα, ευτυχία και δόξα, για να σώσει το ένα απολωλός πρόβατο, τον έναν αυτό κόσμο που έπεσε στην αμαρτία. Και δεν θα εγκαταλείψει την αποστολή Του. Θα γίνει ο εξιλασμός της φυλής που εθελοντικά προτίμησε να αμαρτήσει. Η προσευχή Του τώρα δηλώνει μοναχά υποταγή: ‘Εάν δεν ήναι δυνατόν τούτο το ποτήριον να παρέλθη απ’ Εμού, χωρίς να πιω αυτό, γενηθήτω το θέλημά Σου.’» Ε Χουάιτ, Ζ.Χ. σ 663.

**Ερωτησεις για συζητηση**

`1.	Πώς βοηθάει στη θλίψη μας ότι γνωρίζουμε πως ο Ίδιος ο Θεός, στο πρόσωπο του Χριστού, υπέφερε περισσότερα από ό,τι ο καθένας; Τι σημαίνει η θλίψη του Χριστού για μας; Τι παρηγοριά μπορούμε να πάρουμε από αυτήν την απίστευτη αλήθεια; Καθώς σκέφτεστε την απάντησή σας, έχετε στο νου την ακόλουθη δήλωση της Ε. Χουάιτ: «Όλη η θλίψη, που είναι αποτέλεσμα της αμαρτίας, έπεσε πάνω στον αναμάρτητο Υιό του Θεού.» Ε. Χουάιτ, Selected Messages, βιβλίο 3, σ.129.`

`2.	Ως ομάδα, ξαναδείτε τις θλίψεις του Χριστού που μελετήσαμε αυτήν την εβδομάδα. Ποιες ήταν οι δοκιμασίες που αντιμετώπισε ο Χριστός; Σε τι μοιάζουν με τις δικές μας και σε τι διαφέρουν; Τι μπορούμε να μάθουμε από τον τρόπο που ο Χριστός χειρίστηκε αυτές τις προκλήσεις ώστε να μας βοηθήσει στις δικές μας δοκιμασίες;`

`3.	Ποιες είναι ορισμένες από τις αγαπημένες σας υποσχέσεις της Αγίας Γραφής, υποσχέσεις στις οποίες μπορείτε να στηριχτείτε μέσα στον πόνο και στη θλίψη σας; Γράψτε τις και μοιραστείτε τις με την υπόλοιπη ομάδα.`

`4.	Γράψτε σε μία μικρή παράγραφο τα σημεία που σας έκαναν ιδιαίτερη εντύπωση αυτή την τριμηνία. Ποιες απορίες σας απαντήθηκαν; Ποια θέματα παραμένουν αναπάντητα; Πώς μπορούμε να βοηθήσουμε ο ένας τον άλλον στην αντιμετώπιση πραγμάτων που μας προβληματίζουν;`