---
title:  Ο Χριστος Στη Δοκιμασια
date:  17/09/2022
---

> <p>Εδαφιο Μνημης</p>
>  «Και γύρω στην ενάτη ώρα, ο Ιησούς ανεβόησε με δυνατή φωνή, λέγοντας: ‘‘Ηλί, Ηλί, λαμά σαβαχθανί;’’ δηλαδή, ‘‘Θεέ μου, Θεέ μου, γιατί με εγκατέλειψες;’’» Ματθαίο 27:46.

### Για τη μελέτη αυτής της εβδομάδας, διαβάστε
Ματθ. 2:1-18, 27:51,52,  Λουκά 2:7, 22-24, 22:41-44,  Ιωάν. 8:58,59, Ρωμ. 6:23,  Τίτο 1:2.

Κάθε φορά που μελετάμε το θέμα της θλίψης, τίθεται το εξής ερώτημα: Πώς ξεκίνησε η αμαρτία και η θλίψη; Μέσα από Θεϊκή αποκάλυψη, μπορούμε να πούμε ότι: Η αμαρτία γεννήθηκε επειδή ελεύθερα δημιουργήματα καταχράστηκαν την ελευθερία που τους έδωσε ο Θεός. Αυτό μας οδηγεί σε μία άλλη ερώτηση: Ήξερε ο Θεός από πριν ότι αυτά τα πλάσματα θα πέσουν στην αμαρτία; Ναι, αλλά ίσως σκέφτηκε, ότι «άξιζε το ρίσκο».

Άξιζε το ρίσκο; Για ποιον; Για μας, ενώ ο Θεός κάθεται στον ουράνιο θρόνο Του; Όχι ακριβώς. Η ελευθερία όλων των ευφυών δημιουργημάτων Του ήταν τόσο ιερή, που προκειμένου να μην μας τη στερήσει, ο Θεός δέχτηκε να κουβαλήσει το βάρος της θλίψης, που προήλθε από τη δική μας κατάχρηση ελευθερίας. Αυτή η θλίψη εκδηλώνεται στη ζωή και στο θάνατο του Ιησού, ο Οποίος βιώνοντας τη σαρκική μας θλίψη, δημιούργησε δεσμούς μεταξύ ουρανού και γης που θα διαρκέσουν για πάντα.

**Η εβδομάδα με μια ματιά**

`Τι υπέφερε ο Χριστός για μας; Τι μπορούμε να μάθουμε από τη θλίψη Του;`