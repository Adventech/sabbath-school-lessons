---
title:  Ο Σταυρωμενος Θεος
date:  21/09/2022
---

Ο σταυρικός θάνατος ήταν μία από τις σκληρότερες τιμωρίες των Ρωμαίων. Θεωρούταν ο χειρότερος τρόπος θανάτου. Επομένως, πόσο φρικιαστικό θα ήταν για τον οποιονδήποτε να πεθάνει με αυτόν τον τρόπο, πόσο μάλλον για τον Υιό του Θεού! Πρέπει πάντα να θυμόμαστε ότι, ο Ιησούς, ήρθε ως άνθρωπος. Τα χτυπήματα, τα μαστιγώματα, τα καρφιά στα χέρια και στα πόδια Του, θα πρέπει να Του προκαλούσαν αβάσταχτο φυσικό πόνο. Ήταν σκληρό, ακόμα και για τους χειρότερους εγκληματίες. Ωστόσο, όπως ξέρουμε, η σωματική θλίψη του Χριστού ήταν ήπια σε σχέση με το τι συνέβαινε στην πραγματικότητα. Ήταν κάτι περισσότερο από το θάνατος ενός αθώου ανθρώπου.

**Ποια γεγονότα που διαδραματίστηκαν κατά το θάνατο του Ιησού, έκαναν πολλούς ανθρώπους να καταλάβουν ότι συνέβαινε κάτι περισσότερο; Ποια σημαντικά σημεία σε αυτά τα γεγονότα μάς βοηθούν να δούμε τι συνέβη;**

`Ματθ. 27:45`

`Ματθ. 27:51,52`

`Μάρκο 15:38`

Ήταν ξεκάθαρο ότι συνέβαινε κάτι περισσότερο από ό,τι ο θάνατος ενός αθώου ανθρώπου. Σύμφωνα με την Αγία Γραφή, ο θυμός του Θεού απέναντι στην αμαρτία, την αμαρτία μας, έπεσε πάνω στον Ιησού. Ο Ιησούς στο σταυρό υπέφερε όχι τον αμαρτωλό άδικο ανθρώπινο θυμό, αλλά τον θυμό του Δίκαιου Θεού απέναντι στην αμαρτία – τις αμαρτίες όλου του κόσμου. Έτσι, ο Ιησούς υπέφερε κάτι βαθύτερο, σκοτεινότερο και πιο οδυνηρό από ό,τι κάθε άνθρωπος θα μπορούσε ποτέ να γνωρίσει ή να βιώσει.

`ΣΚΕΨΗ: Καθώς αντιμετωπίζετε τις οποιεσδήποτε δοκιμασίες, τι ελπίδα και παρηγοριά μπορείτε να λάβετε από την πραγματική θλίψη του Χριστού πάνω στο σταυρό;`