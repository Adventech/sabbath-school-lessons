---
title:  Αφθαρτη Ελπιδα
date:  06/08/2022
---

> <p>Εδαφιο Μνημης</p>
>  «Η δε ελπίδα δεν ντροπιάζει, δεδομένου ότι η αγάπη του Θεού είναι ξεχυμένη μέσα στις καρδιές μας διαμέσου του Αγίου Πνεύματος, που δόθηκε σε μας.» Ρωμαίους 5:5.

### Για τη μελέτη αυτής της εβδομάδας, διαβάστε
Ιώβ 38-41, Ησ. 41:8-14, Ιερ. 29:1-10, Αββ. 1:1-4, Εβρ. 12:1-13.

Πόσο εύκολο είναι να μιλάς και να ψέλνεις για την ελπίδα, όταν η εκκλησία αποτελείται από μέλη ευδιάθετα και χαμογελαστά! Στις δύσκολες στιγμές όμως, η ελπίδα μοιάζει να χάνεται. Καθώς οι καταστάσεις πιέζουν, αρχίζουμε να αμφισβητούμε τα πάντα, και κυρίως τη σοφία του Θεού.

Σε ένα από τα βιβλία του, ο C.S. Lewis γράφει για ένα φανταστικό λιοντάρι. Κάποιος ήθελε να συναντήσει αυτό το λιοντάρι κι έτσι ρώτησε εάν το λιοντάρι είναι ασφαλές. Του απάντησαν ότι, άκουσαν, πως δεν είναι ασφαλές, «αλλά ότι είναι καλό».

Το γεγονός ότι δεν μπορούμε πάντα να καταλαβαίνουμε τον Θεό, ο Οποίος συχνά κάνει απρόβλεπτα πράγματα, δεν σημαίνει ότι είναι και εναντίον μας. Απλά, δεν έχουμε ακόμα μια πλήρη εικόνα για τον Θεό. Έχουμε όμως την εντύπωση ότι, για να έχουμε ειρήνη, σιγουριά και ελπίδα, ο Θεός πρέπει να γίνει κατανοητός και προβλέψιμος. Πρέπει να είναι «ασφαλής» σύμφωνα με το δικό μας τρόπο σκέψης, και γι’ αυτό απογοητευόμαστε.

**Η εβδομάδα με μια ματιά**

`Πώς η αντίληψή μας για το χαρακτήρα του Θεού, μας βοηθάει να διατηρήσουμε την ελπίδα στις δυσκολίες;`