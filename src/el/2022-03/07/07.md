---
title:  Περαιτερω Μελετη
date:  12/08/2022
---

Διαβάστε Ε.Χουάιτ, Ε. σ. 285-292.

«΄Ολοι συναντούν στη ζωή τους στιγμές σφοδρής απογοήτευσης και τρομερής αποθάρρυνσης - ημέρες γεμάτες από λύπη, κατά τις οποίες είναι δύσκολο να πιστεύει κανείς ότι ο Θεός εξακολουθεί να είναι ο καλοκάγαθος ευεργέτης των χοϊκών παιδιών Του, ημέρες κατά τις οποίες οι στενοχώριες βασανίζουν την ψυχή σε σημείο που ο θάνατος φαίνεται προτιμότερος από τη ζωή. Τότε είναι που πολλοί χάνουν το έρεισμα τους στο Θεό και καταλήγουν να γίνουν σκλάβοι της αμφιβολίας, δέσμιοι της απιστίας. Αν μπορούσαμε σε τέτοιες ώρες να διακρίνουμε με πνευματική διορατικότητα τη σημασία της πρόνοιας του Θεού, θα βλέπαμε αγγέλους να επιζητούν να μας σώσουν από τον ίδιο τον εαυτό μας, αγωνιζόμενοι να στηρίξουν τα πόδια μας επάνω σε θεμέλιο στερεότερο και από τα αιώνια βουνά. Και τότε θα γεννιόταν μέσα μας καινούρια πίστη και καινούρια ζωή.» Ε. Χουάιτ, Π.Β. σ. 107, 108.

**Ερωτησεις για συζητηση**

`1.	Η Ε. Χουάιτ λέει ότι «όλοι συναντούν στη ζωή τους στιγμές σφοδρής απογοήτευσης και τρομερής αποθάρρυνσης». Πόσο προσέχουμε ο ένας τον άλλον όταν περνάμε τέτοιες στιγμές; Πώς μπορούμε να μάθουμε να είμαστε ελπιδοφόροι για τους άλλους όταν βιώνουμε τέτοιες πικρές απογοητεύσεις;`

`2.	Ως ομάδα συζητήστε την τελευταία ερώτηση στο μάθημα της Τρίτης. Τι διαφορά έγινε στη ζωή σας καθώς είχατε την εικόνα του Θεού να βρίσκεται τόσο κοντά σας;`

`3.	Διαβάστε Ιώβ 38:– 41. Ποια εικόνα του Θεού παρουσιάζεται; Τι είναι εκείνο που μαθαίνετε και σας δίνει ελπίδα και ενθάρρυνση; Πώς το Σάββατο κολλά σε αυτήν την εικόνα; Πώς μας βοηθάει να έχουμε στο νου μας τη φύση και το χαρακτήρα του Θεού;`

`4.	Η ελπίδα που μεταμορφώνει έρχεται από τον ουρανό. Αυτό σημαίνει ότι μπορούμε να προσευχηθούμε για να αποκτήσουμε ελπίδα. Προσευχηθείτε για όσους έχουν χάσει την ελπίδα τους, να μπορέσουν να την ξαναβρούν. Τι άλλο μπορούμε να κάνουμε για όσους χάνουν τη μάχη με την ελπίδα;`

`5.	Μοιραστείτε εμπειρίες απογοητεύσεων και δοκιμασιών που έκαναν κάθε ελπίδα και πίστη να χαθεί. Πώς μπορούμε να βοηθήσουμε ο ένας τον άλλον μέσα από αυτές τις εμπειρίες;`