---
title:  Η Ευρυτερη Εικονα
date:  07/08/2022
---

`Όταν πονάμε, είναι πολύ εύκολο να θεωρήσουμε ότι το μόνο που μετράει είναι εκείνο που μας συνέβη. Η εικόνα όμως δεν περιέχει μόνο «εμάς», είναι ευρύτερη (δείτε Αποκ. 12:7, Ρωμ. 8:22). Διαβάστε Αββ. 1:1-4. Τι αντιμετώπισε ο προφήτης;`

Θα περιμέναμε η απάντηση του Θεού να ήταν κάπως έτσι: «Είναι πραγματικά τρομερό Αββακούμ, άσε Με να έρθω αμέσως να σε βοηθήσω.» Η απάντηση όμως του Θεού ήταν εντελώς διαφορετική. Λέει στον Αββακούμ ότι τα πράγματα θα χειροτερέψουν. Διαβάστε Αββ.1:5-11.

`Αν και ο Ισραήλ είχε ήδη αιχμαλωτιστεί από τους Ασσύριους, ο Θεός υπόσχεται ότι τα πράγματα θα χειροτερέψουν ακόμη περισσότερο: Οι Βαβυλώνιοι θα αιχμαλωτίσουν το λαό του Ιούδα. Στα εδάφια 12-17, ο Αββακούμ εκλιπαρεί για μία ακόμη φορά, και στη συνέχεια περιμένει να δει την απάντηση του Θεού. Κατά ποιον τρόπο το ξεκίνημα της υπόσχεσης για την καταστροφή της Βαβυλώνας, στο Αββ. 2:2,3, είναι ελπιδοφόρο;`

Στο κεφάλαιο 2:βρίσκεται η υπόσχεση του Θεού για την καταστροφή της Βαβυλώνας. Στην Εβρ. 10:37 χρησιμοποιείται ένα απόσπασμα από το Αββ. 2:3, το οποίο αφήνει μια υπόνοια για μια μεσσιανική εφαρμογή σε αυτήν τη μελλοντική υπόσχεση. Με την ίδια βεβαιότητα ότι η καταστροφή της Βαβυλώνας είχε δοθεί ως υπόσχεση, είμαστε σίγουροι για την καταστροφή της «μεγάλης Βαβυλώνας» (Αποκ. 18:2).

Ο Αββακούμ, παγιδεύτηκε ανάμεσα στο μεγάλο κακό που τον περιέβαλε και στην υπόσχεση του Θεού για τα χειρότερα που έμελλε να επακολουθήσουν. Σε αυτό ακριβώς το σημείο βρισκόμαστε κι εμείς σήμερα στην ιστορία της σωτηρίας. Αν και μας περιτριγυρίζει μεγάλο κακό, η Αγία Γραφή προβλέπει ότι τα χειρότερα, έπονται. Ο λόγος που ο Αββακούμ κατάφερε να επιβιώσει, ήταν ότι είδε την ευρύτερη εικόνα. Γι’ αυτό, στο κεφάλαιο 3:κάνει μία θαυμάσια προσευχή δοξολογίας για όσα ο Θεός θα κάνει στο μέλλον.

`ΣΚΕΨΗ: Διαβάστε Αββ. 3:16-19. Ποιοι λόγοι δίνουν ελπίδα στον Αββακούμ; Ποια είναι η ελπίδα για το λαό του Θεού καθώς περιμένει την εκπλήρωση των προφητειών των εσχάτων ημερών; Πώς μπορούμε να αποκτήσουμε αυτήν την ελπίδα;`