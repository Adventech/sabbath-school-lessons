---
title:  Η Πειθαρχεια Του Πατερα Μας
date:  11/08/2022
---

`Διαβάστε Εβραίους 12:5-13. Ποιο είναι το μήνυμα για εμάς και πώς ταιριάζει με αυτά που μελετάμε αυτήν την τριμηνία;`

Στην Εβρ. 12:5-13, ο συγγραφέας περιγράφει τις δοκιμασίες στα πλαίσια της «παιδείας». Στο παραπάνω απόσπασμα η λέξη αναφέρεται περίπου οκτώ φορές. Η χρήση της λέξης «παιδεία» παραπέμπει στην «εκπαίδευση». Επομένως, για να καταλάβουμε την «πειθαρχία» πρέπει πρώτα να καταλάβουμε το πώς μας εκπαιδεύει ο Θεός στο σχολείο της πίστης, το οποίο περιγράφεται στο κεφάλαιο 11.

Στην προς Εβραίους 11, ο Παύλος αναφέρεται στους ήρωες της πίστης. Η πίστη ήταν εκείνη που τους βοήθησε να συνεχίσουν, καθώς αντιμετώπιζαν διαφόρων ειδών καταστάσεις. Καθώς μπαίνουμε στο κεφάλαιο 12, ο Παύλος απευθύνεται στους αναγνώστες και λέει ότι εφόσον όλοι αυτοί οι άνθρωποι άντεξαν και διατήρησαν την πίστη τους σε απίστευτες καταστάσεις, τότε κι εμείς μπορούμε να ζήσουμε μία ζωή πίστης. Το σημαντικό είναι να έχουμε το βλέμμα μας στον Ιησού (εδ. 2) ο Οποίος μπορεί να είναι το παράδειγμά μας στις δύσκολες στιγμές (εδ. 3). Το κεφάλαιο 12:είναι σαν ένα ζευγάρι γυαλιά μυωπίας. Χωρίς αυτά, η όρασή μας – η αντίληψή μας για τις κακουχίες – θα είναι πάντα θολή. Αλλά εάν κοιτάξουμε μέσα από αυτά τα γυαλιά, η θαμπάδα για την εξήγηση των θλίψεων που η κουλτούρα μας αποδίδει, θα εξαφανιστεί. Τότε θα μπορέσουμε να καταλάβουμε και να ανταποκριθούμε με έξυπνο τρόπο στις δοκιμασίες μας.

**Διαβάστε μέσα από τα «γυαλιά» της Εβρ. 12:1-13. Συγκεντρωθείτε στα εδάφια 5-13. Ποια είναι:**

`η πηγή της πειθαρχίας;`

`η ανταπόκρισή μας στην πειθαρχία;`

`ο στόχος της πειθαρχίας;`

`ΣΚΕΨΗ: Διαβάστε Εβρ. 12:1-13. Κάντε μία λίστα με όλους τους λόγους που μπορείτε να προσδιορίσετε ως βάσεις για ελπίδα. Πώς βιώσατε αυτήν την ελπίδα κατά τα διάρκεια της δικής σας πνευματικής «εκπαίδευσης»;`