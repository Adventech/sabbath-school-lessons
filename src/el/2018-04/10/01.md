---
title:  Ενοτητα Και Διαλυμενες Σχεσεις
date:   01/12/2018
---

> <p>Εδαφιο μνημης</p>
> «Διότι, εάν εχθροί όντες εφιλιώθημεν με τον Θεόν διά του θανάτου του Υιού αυτού, πολλώ μάλλον φιλιωθέντες θέλομεν σωθή διά της ζωής αυτού.» Ρωμαίους 5:10.

### Για τη μελέτη αυτής της εβδομάδας, διαβάστε
Β’ Τιμ. 4:11, Φιλ. 1-25, Β’ Κορ. 10:12-15, Ρωμ. 5:8-11, Εφεσ. 4:26, Ματθ. 18:15-17.

Όπως είδαμε, ακόμη και μετά την Πεντηκοστή, υπήρχαν στιγμές που οι σχέσεις μεταξύ των πιστών ήταν τεταμένες. Στην Καινή Διαθήκη βρίσκουμε παραδείγματα όπου οι υπεύθυνοι της εκκλησίας και μεμονωμένα μέλη αντιμετώπισαν τέτοιες προκλήσεις. Αυτές οι αρχές είναι ιδιαίτερα πολύτιμες για την εκκλησία σήμερα. Δείχνουν τα θετικά αποτελέσματα που προκύπτουν όταν χρησιμοποιούμε τις Βιβλικές αρχές για να αντιμετωπίσουμε τις διαμάχες και να διατηρήσουμε την ενότητά μας εν Χριστώ.

Στο μάθημα αυτής της εβδομάδας θα εστιάσουμε στις αποκατεστημένες σχέσεις και στο πώς οι ανθρώπινες σχέσεις επηρεάζουν την ενότητά μας στον Χριστό. Το έργο του Αγίου Πνεύματος είναι να φέρνει τους ανθρώπους πιο κοντά στον Θεό και μεταξύ τους. Επίσης, καταρρίπτει τους φραγμούς στη σχέση μας με τον Θεό και αναμεταξύ μας. Εν ολίγοις, η μεγαλύτερη εκδήλωση της δύναμης του ευαγγελίου δεν είναι απαραίτητα σ’ αυτά που λέει η εκκλησία, αλλά στον τρόπο με τον οποίο ζει.

«Εκ τούτου θέλουσι γνωρίσει πάντες ότι είσθε μαθηταί μου, εάν έχητε αγάπην προς αλλήλους» (Ιωάν. 13:35). Χωρίς αυτήν την αγάπη, όλα όσα λέμε για την εκκλησιαστική ενότητα είναι ανούσια.