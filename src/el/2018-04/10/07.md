---
title:  Περαιτέρω μελέτη
date:   07/12/2018
---

«Όταν οι εργάτες έχουν το Χριστό μέσα τους, όταν το εγώ είναι νεκρωμένο, όταν δεν υπάρχει ανταγωνισμός και προσπάθεια για υπεροχή, όταν υπάρχει ενότητα, όταν η αγάπη μεταξύ τους είναι αισθητή και ορατή, τότε η βροχή της χάρης του Αγίου Πνεύματος θα έρθει σ’ αυτούς, καθώς από την υπόσχεση του Θεού δεν χάνεται ποτέ ούτε γιώτα ή κόμμα.» Ε. Χουάιτ, Selected Messages, βιβλ.1, σ.175.

«Εάν θέλουμε την ημέρα τη μεγάλη του Κυρίου να έχουμε τον Χριστό καταφύγιο και φρούριο μας, πρέπει να παραμερίσουμε κάθε φθόνο, κάθε προσπάθεια για εξύψωση. Πρέπει να καταστρέψουμε ολοκληρωτικά τις ρίζες των ανόσιων πραγμάτων για να μην ξαναέρθουν στη ζωή. Πρέπει να είμαστε εξολοκλήρου με την πλευρά του Κυρίου.» Ε. Χουάιτ, Last Day Events, σ. 190.

**Ερωτήσεις για συζήτηση**

`1.	 Διαβάστε στις Κολ. 3:12-17 τις Χριστιανικές αρετές που ο απ. Παύλος ενθαρρύνει τους πιστούς να επιδιώξουν. Γιατί είναι η βάση στην επίλυση συγκρούσεων; Πώς μας βοηθούν να ακολουθήσουμε τις αρχές που δίνει ο Ιησούς στο Ματθ. 18:15-18;`

`2.	 Γιατί τα όσα αναφέρονται Κολ. 3:12-17είναι σημαντικά για την ενότητα της εκκλησίας;`

`3.	 Τι εμποδίζει την εκκλησία μας να αποκτήσει την ενότητα που χρειάζεται για να προσεγγίσει τον κόσμο; Μήπως φταίνε η διδασκαλία και τα δόγματά μας; Ασφαλώς και όχι. Αυτά τα λάβαμε από τον Θεό. Το πρόβλημα βρίσκεται εξολοκλήρου σε εμάς, στις ζήλιες και στον εγωισμό, στην επιθυμία μας για υπεροχή. Γιατί πρέπει να παρακαλούμε το Άγιο Πνεύμα να φέρει τις απαραίτητες αλλαγές στη ζωή μας πρώτα, για να δούμε την ενότητα στην εκκλησία;`

**Περίληψη**: Το ευαγγέλιο του Ιησού Χριστού αφορά τη θεραπεία και τη μεταμόρφωση. Όταν αυτά συμβούν, δεν μπορούν παρά να επηρεάσουν τη σχέση μας με τους άλλους. Η Αγία Γραφή δίνει ισχυρές αρχές και παραδείγματα για να έχουμε καλές και στενές σχέσεις με τους άλλους, ακόμη και στον αμαρτωλό αυτόν κόσμο.