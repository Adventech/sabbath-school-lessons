---
title:  Ενοτητα Εν Μεσω Διαφορετικοτητασ
date:   28/11/2018
---

Στη Ρωμ. 14:και 15, ο απόστολος Παύλος αναφέρεται σε ζητήματα που δίχαζαν την εκκλησία στη Ρώμη. Καλεί τους Ρωμαίους να φερθούν με ανεκτικότητα και υπομονή ο ένας στον άλλον και να μην επιτρέψουν να διχαστεί η εκκλησία γι’ αυτά τα ζητήματα. Τι μπορούμε να μάθουμε εμείς από τη συμβουλή του;

`Διαβάστε Ρωμ. 14:1-6. Ποια θέματα έκαναν τα μέλη της εκκλησίας να είναι επικριτικά και να μην έχουν συναδέλφωση μεταξύ τους;`

Πολύ πιθανόν αυτά τα ζητήματα να αφορούσαν τον τελετουργικό νόμο περί καθαρότητας. Σύμφωνα με τον Παύλο αυτά ήταν θέματα «φιλονεικίας διαλογισμών» (Ρωμ. 14:1) και δεν ήταν θέματα σωτηρίας αλλά ζητήματα που είχαν να κάνουν με τη συνείδηση του καθενός (δείτε Ρωμ. 14:5). 

Αυτές οι συγκρούσεις ήταν σχετικά με τη διατροφή. Ο Παύλος εδώ δεν αναφέρεται στο νόμο περί καθαρών και ακαθάρτων ζώων που βρίσκουμε στο Λευιτ. 11. Πουθενά δεν φαίνεται ότι οι πρώτοι Χριστιανοί άρχισαν να τρώνε χοιρινό κρέας ή άλλα ακάθαρτα ζώα την εποχή του Παύλου, και σίγουρα γνωρίζουμε ότι δεν το έκανε ποτέ ο Πέτρος (Πράξ. 10:14). Επίσης, το ότι οι ασθενείς έτρωγαν μόνο λαχανικά (Ρωμ. 14:2) και το ότι η διαμάχη συμπεριλάμβανε και τα αφεψήματα (Ρωμ. 14:17,21) φανερώνουν ότι το ζήτημα αφορούσε τελετουργικό περί ακαθαρσίας. Αυτό φαίνεται και από τον όρο «ακάθαρτον» που χρησιμοποιείται στη Ρωμ. 14:14. Προφανώς κάποιοι στη Ρωμαϊκή κοινότητα δεν έτρωγαν στις συνεστιάσεις επειδή δεν είχαν πειστεί εάν το φαγητό είχε προετοιμαστεί κατάλληλα ή εάν επρόκειτο για ειδωλόθυτα. 

Το ίδιο συνέβαινε και με την τήρηση των ημερών. Εδώ δεν γίνεται αναφορά στην τήρηση του Σαββάτου, καθώς ξέρουμε ότι ο Παύλος τηρούσε την ημέρα του Σαββάτου (Πράξ. 13:14, 16:13, 17:2). Αυτή είναι προφανώς μία αναφορά στις διάφορες γιορτές των Ιουδαίων ή στις ημέρες νηστείας. Σκοπός του Παύλου είναι να τους προτρέψει να δείξουν ανοχή σε εκείνους που με ειλικρίνεια και ευσυνειδησία τηρούν αυτά τα τελετουργικά, αρκεί φυσικά να μην τα βλέπουν ως μέσα σωτηρίας. Η ενότητα μεταξύ των Χριστιανών εκδηλώνεται με την υπομονή και την ανεκτικότητα, όταν δεν υπάρχει συμφωνία, ιδικά σε ζητήματα που δεν έχουν να κάνουν με τη σωτηρία. 

`Σκεψη: Υπάρχει κάτι που πιστεύουμε και ακολουθούμε ως εκκλησία που δεν πιστεύουν και να ακολουθούν απαραίτητα όλοι οι Αντβεντιστές;`