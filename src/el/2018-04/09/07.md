---
title:  Περαιτέρω μελέτη
date:   30/11/2018
---

Το παρακάτω απόσπασμα μας βοηθάει να δούμε πώς η πρώτη εκκλησία, ενωμένη καθώς ήταν διά μέσω του Χριστού, μπόρεσε να διατηρήσει την ενότητά της παρά τις διαφορές ανάμεσά τους και να δώσει μία δυνατή μαρτυρία στον κόσμο.

«Η Αγία Γραφή αναφέρει πως το Άγιο Πνεύμα οδηγούσε την πρώτη εκκλησία στις αποφάσεις. Αυτό γινόταν με τρεις τουλάχιστον αλληλένδετους τρόπους:  με αποκαλύψεις (π.χ. το Άγιο Πνεύμα τους έλεγε τι να κάνουν όπως στον Κορνήλιο, τον Ανανία, τον Φίλιππο, και ίσως και μέσω κλήρων),  με τα Γραπτά (η εκκλησία κατέληγε σε συμπεράσματα σύμφωνα με τις Γραφές), και με ομοφωνία (το Άγιο Πνεύμα εργαζόταν με την εκκλησία και σχεδόν ανεπαίσθητα έφερνε ομοφωνία μέσα από το διάλογο και τη μελέτη με τρόπο που η εκκλησία αντιλαμβανόταν ότι ενεργούσε το Άγιο Πνεύμα). Όπως φαίνεται, όταν υπήρχαν πολιτισμικές, δογματικές, και θεολογικές συγκρούσεις μεταξύ των πιστών, το Άγιο Πνεύμα ενεργούσε ώστε να υπάρχει ομοφωνία στη λήψη των αποφάσεων. Σ’ αυτήν τη διαδικασία βλέπουμε τον ενεργό ρόλο της κοινωνίας όλων των πιστών και όχι μόνο της ηγεσίας, και τη σημασία της προσευχής για διάκριση. Η καθοδήγηση του Αγίου Πνεύματος φαίνεται στο γεγονός ότι τα μέλη κατανοούσαν τον Λόγο του Θεού, στην εμπειρία της κοινωνίας των πιστών για την κάλυψη των αναγκών, και στην εμπειρία των υπευθύνων καθώς διακονούσαν. Διάφορες εκκλησιαστικές αποφάσεις λήφθηκαν μέσα από μία διαδικασία καθοδηγούμενη από το Άγιο Πνεύμα, όπου τα Γραπτά, η προσευχή, και η εμπειρία ήταν στοιχεία θεολογικού αντικατοπτρισμού.» Denis Fortin, “The Holy Spirit and the Church,” in Angel Manuel Rodriguez, Message, Mission, and Unity of the Church, σ. 321,322.

**Ερωτήσεις για συζήτηση**

`1.	 Πώς μπορούμε να δούμε ποιες διδασκαλίες και πρακτικές είναι απαραίτητες για εμάς τους Αντβεντιστές, και ποιες δεν είναι;`

`2.	 Πώς μπορούμε να σχετιστούμε με Χριστιανούς άλλων δογμάτων οι οποίοι, όπως και εμείς, πιστεύουν στο θάνατο και στην ανάσταση του Ιησού;`

**Περίληψη**: Η πιο πειστική απόδειξη της ενότητας μεταξύ αδελφών είναι να αγαπάνε ο ένας τον άλλον όπως ο Ιησούς. Η συγχώρηση των αμαρτιών μας και η σωτηρία που μοιραζόμαστε ως Αντβεντιστές είναι οι καλύτεροι δεσμοί της συναδέλφωσής μας. Εν Χριστώ, μπορούμε να δείξουμε στον κόσμο την ενότητά μας και να μαρτυρήσουμε την κοινή μας πίστη. Δεν κληθήκαμε για τίποτα λιγότερο.