---
title:  Περαιτέρω μελέτη
date:   09/11/2018
---

Διαβάστε Ε. Χουάιτ, Ζ.Χ. σ. 451-457.

«Στο πλαίσιο του ναού της Ιερουσαλήμ, καθώς και Ελληνορωμαϊκών οικοδομημάτων, οι συγγραφείς της Καινής Διαθήκης χρησιμοποιούν αυτήν τη μεταφορά για να βοηθήσουν τους πιστούς να δουν την ιερότητα της εκκλησίας, το ρόλο του Θεού στη δημιουργία και στην ανάπτυξη της εκκλησίας, τη φύση του έργου του Χριστού και του Αγίου Πνεύματος, και την αλληλεγγύη των πιστών μέσα στην εκκλησία. Αρχιτεκτονικά, δείχνει μια στατική απεικόνιση. Ωστόσο, η μεταφορά αυτή χρησιμοποιείται σε συνδυασμό με την ζωντανή απεικόνιση και έτσι προβάλλεται η διαδικασία της οικοδόμησης. Αντί μιας στατικής εικόνας, ‘‘καλούμαστε να οραματιστούμε την ιστορία της κατασκευής, και όχι ενός ολοκληρωμένου οικοδομήματος.’’ Στην εκκλησία έχει δοθεί το μεγάλο προνόμιο να είναι ‘‘ο ναός του Θεού’’ (Β’ Κορ. 6:16).» John McVay, Biblical Metaphors for the Church: Building Blocks for Ecclesiology, σ. 52.

**Ερωτήσεις για συζήτηση**

`1.	 Σκεφτείτε τις Βιβλικές απεικονίσεις για την εκκλησία. Ποια σας αρέσει περισσότερο, και γιατί; Κάποιες άλλες παρομοιώσεις της εκκλησίας βρίσκονται σ’ αυτές τις περικοπές: Α’Τιμ. 3:15, Β’Τιμ. 2:3-5, Α’Πέτρ. 2:9. Τι άλλο μας διδάσκουν αυτές οι παρομοιώσεις για την εκκλησία;`

`2.	 «Ο Θεός θέλει τα παιδιά Του να έχουν στενούς δεσμούς Χριστιανικής συναδέλφωσης. Η εμπιστοσύνη μεταξύ των μελών είναι απαραίτητη για την ευημερία της εκκλησίας, οι ενωμένες προσπάθειες είναι σημαντικές για την αντιμετώπιση μίας θρησκευτικής κρίσης. Ένα ασύνετο βήμα, μία απρόσεκτη πράξη, μπορεί να οδηγήσουν την εκκλησία σε δυσκολίες και δοκιμασίες από τις οποίες να μην μπορεί να ανακάμψει για χρόνια.»  Ε. Χουάιτ, Testimonies for the Church, τομ.3, σ.446. Τι μας διδάσκει αυτή η προειδοποίηση για το πόσο προσεκτικά πρέπει να διατηρήσουμε την ενότητα στην εκκλησία; Ποιος ο ρόλος μας σ’ αυτήν την ιερή ευθύνη;`

`3.	 Είδαμε πως ως λαός του Θεού δεν πρέπει να στηριζόμαστε στις δικές μας αρετές για σωτηρία, αλλά στη χάρη του Θεού. Για την ακρίβεια, θα μπορούσαμε να πούμε ότι γίναμε λαός του Θεού επειδή ακριβώς στηριζόμαστε στις αρετές του Θεού για σωτηρία. Είναι βάσιμη αυτή η αξίωση; Γιατί ναι ή γιατί όχι;`

**Περίληψη**: Στην Καινή Διαθήκη βρίσκουμε διάφορες μεταφορές που δείχνουν τη φύση και την αποστολή της εκκλησίας. Επιπλέον, οι μεταφορές αυτές μας διδάσκουν ότι ο Θεός προσέχει το λαό Του και τον προστατεύει. Αυτές οι απεικονίσεις, μας διδάσκουν επίσης ότι ως λαός του Θεού συνδεόμαστε μεταξύ μας και χρειαζόμαστε ο ένας τον άλλον στο έργο  για το οποίο μας κάλεσε ο Κύριος.