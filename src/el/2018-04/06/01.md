---
title:  Απεικονισεις Ενοτητας
date:   03/11/2018
---

> <p>Εδαφιο μνημης</p>
> «Διότι καθώς το σώμα είναι εν και έχει μέλη πολλά, πάντα δε τα μέλη του σώματος του ενός, πολλά όντα, είναι εν σώμα, ούτω και ο Χριστός.» Α’ Κορινθίους 12:12.

### Για τη μελέτη αυτής της εβδομάδας, διαβάστε
Α’ Πέτρ. 2:9, Έξ. 19:5,6, Εφεσ. 2:19-22, Α’ Κορ. 3:16, 17, 12:12-26, Ιωάν. 10:1-11, Ψαλμ. 23.

Όλοι οι μελετητές της Αγίας Γραφής γνωρίζουν πως είναι γεμάτη απεικονίσεις και συμβολισμούς που δείχνουν σε πράγματα σπουδαιότερα από ό,τι τα ίδια τα σύμβολα. Για παράδειγμα, το τελετουργικό σύστημα είναι ένα σύμβολο που δείχνει σε κάτι σπουδαιότερο: στον Ιησού και στο σχέδιο της σωτηρίας.

Στην Αγία Γραφή υπάρχουν πολλών ειδών απεικονίσεις, και ορισμένες φορές ακόμη και τα βασικά στοιχεία, όπως το νερό, η φωτιά και ο αέρας, χρησιμοποιούνται συμβολικά. Αναλόγως το περιεχόμενο, οι απεικονίσεις αυτές χρησιμοποιούνται για πνευματικές και θεολογικές αλήθειες. Για παράδειγμα, όταν ο Ιησούς είπε, «Ο άνεμος όπου θέλει πνέει, και την φωνήν αυτού ακούεις, αλλά δεν εξεύρεις πόθεν έρχεται, και πού υπάγει• ούτως είναι πας όστις εγεννήθη εκ του Πνεύματος» (Ιωάν. 3:8), χρησιμοποίησε τον άνεμο ως σύμβολο του Αγίου Πνεύματος.

Η Αγία Γραφή χρησιμοποιεί διάφορες απεικονίσεις για να περιγράψει το είδος της ενότητας που βρίσκουμε στην εκκλησία, την ενότητα που ο Θεός θέλει να δείξουμε στον κόσμο. Η εικόνα μεμονωμένα δεν είναι ολοκληρωμένη. Ως σύνολο όμως, όλες αυτές οι απεικονίσεις φανερώνουν πολλά πράγματα για την ενότητα της εκκλησίας, όπως τη σχέση της εκκλησίας με τον Θεό, τη σχέση των μελών μεταξύ τους, και τη σχέση της εκκλησίας με την κοινότητα στην οποία βρίσκεται.

Αυτήν την εβδομάδα θα εξετάσουμε κάποιες απεικονίσεις και θα δούμε τι φανερώνουν για την ενότητα στον Χριστό.