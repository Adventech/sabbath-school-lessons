---
title:  Η Οργανωση Της Εκκλησιας Και Η Ενοτητα
date:   15/12/2018
---

> <p>Εδαφιο μνημης</p>
> «Ούτως όμως δεν θέλει είσθαι εν υμίν• αλλ' όστις θέλει να γείνη μέγας εν υμίν, ας ήναι υπηρέτης υμών• και όστις θέλη να ήναι πρώτος εν υμίν, ας ήναι δούλος υμών.» Ματθαίον 20:26,27.

### Για τη μελέτη αυτής της εβδομάδας, διαβάστε
Εφεσ. 5:23-27, Ματθ. 20:25-28, Τίτον 1:9, Ματθ. 16:19, Γαλ. 6:1,2, Ματθ. 28:18-20.

Οι Αντβεντιστές της Εβδόμης Ημέρας είμαστε Διαμαρτυρόμενοι Χριστιανοί που πιστεύουμε ότι η σωτηρία μας έρχεται μέσω της πίστης μας στον Ιησού Χριστό και σε όσα έχει κάνει για την ανθρωπότητα. Δεν χρειαζόμαστε μία εκκλησία, ή μία εκκλησιαστική ιεραρχία για να λάβουμε τα προνόμια των όσων ο Χριστός έκανε για εμάς. Μπορούμε να τα λάβουμε απευθείας από τον Χριστό που είναι ο Αντικαταστάτης μας στο Σταυρό και ο Αρχιερέας μας στο ουράνιο Αγιαστήριο.

Παρόλα αυτά, η εκκλησία θεσπίστηκε από τον Θεό, όχι ως μέσο της σωτηρίας μας, αλλά ως όχημα που θα μας βοηθήσει να εκδηλώσουμε τη σωτηρία στον κόσμο. Η εκκλησία είναι ένας οργανισμός που δημιούργησε ο Ιησούς για τη διάδοση του ευαγγελίου στον κόσμο. Η οργάνωση είναι απαραίτητη για την αποστολή. Εάν η εκκλησία δεν ήταν οργανωμένη το μήνυμα της σωτηρίας δεν θα μπορούσε να μεταδοθεί αποτελεσματικά σε άλλους. Και οι υπεύθυνοι της εκκλησίας είναι σημαντικοί επίσης, καθώς προωθούν την ενότητα και μέσα από τη ζωή τους εξηγούν το παράδειγμα του Ιησού.

Αυτήν την εβδομάδα θα δούμε γιατί η οργάνωση της εκκλησίας είναι σημαντική για την αποστολή και πώς συμβάλλει στην ενότητα.