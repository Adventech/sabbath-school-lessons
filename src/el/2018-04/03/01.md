---
title:  «Δια Να Ηναι Παντες Εν»
date:   13/10/2018
---

### Για τη μελέτη αυτής της εβδομάδας, διαβάστε
Ιωάν. 17:1-26, Α’ Ιωάν. 5:19, Ιωάν. 13:18-30, Ιωάν. 5:20-23, Μάρκ. 9:38-41, Αποκ. 18:4, Α’ Ιωάν. 2:3-6.

> <p>Εδαφιο μνημης</p>
> «Και δεν παρακαλώ μόνον περί τούτων, αλλά και περί των πιστευσόντων εις εμέ διά του λόγου αυτών• διά να ήναι πάντες έν, καθώς συ, Πάτερ, είσαι εν εμοί και εγώ εν σοι, να ήναι και αυτοί εν ημίν έν, διά να πιστεύση ο κόσμος ότι συ με απέστειλας.» Ιωάννην 17:20,21. 

Το ευαγγέλιο του Ιωάννη παρουσιάζει τις ανησυχίες του Ιησού καθώς η προδοσία και ο θάνατός Του διαγράφονταν στον ορίζοντα. Στα πέντε κρίσιμα κεφάλαια 13-17:βλέπουμε τις τελευταίες οδηγίες του Ιησού, με αποκορύφωμα την «Αρχιερατική προσευχή» Του στο Ιωάν. 17.

«Ο τίτλος αυτός της προσευχής είναι απόλυτα ταιριαστός, μιας και ο Κύριός μας σ’ αυτήν την προσευχή καθιερώνεται για τη θυσία στην οποία είναι συγχρόνως ιερέας και θύμα. Παράλληλα, είναι μία προσευχή καθιέρωσης εκείνων για τους οποίους θα γίνει αυτή η θυσία – τους μαθητές που ήταν στο ανώγειο και όλους εκείνους που θα πίστευαν στη μαρτυρία τους.» F. F. Bruce, The Gospel of John, σ. 328.

Βασικό θέμα στην προσευχή αυτή του Ιησού είναι η ανησυχία Του για την ενότητα των μαθητών Του καθώς και εκείνων που αργότερα θα πίστευαν σ’ Αυτόν. «Εγώ περί αυτών παρακαλώ• δεν παρακαλώ περί του κόσμου, αλλά περί εκείνων τους οποίους μοι έδωκας, διότι ιδικοί σου είναι. Και τα εμά πάντα σα είναι, και τα σα εμά, και εδοξάσθην εν αυτοίς» (Ιωάν. 17:9,10).

Κάθε συζήτηση για εκκλησιαστική ενότητα, να είμαστε ένα με τον Χριστό, θα είναι μάταιη εάν δεν ληφθεί υπόψη αυτή η προσευχή. Για τι και για ποιους προσευχήθηκε ο Ιησούς, και ποια η σημασία της προσευχής Του για εμάς σήμερα;