---
title:  Ενοτητα Μεταξυ Των Χριστιανων
date:   17/10/2018
---

`Διαβάστε Μάρκ. 9:38-41 και Ιωάν. 10:16. Τι μας διδάσκει η απάντηση του Ιησού στον Ιωάννη για την αποκλειστικότητα και τις βεβιασμένες κρίσεις για το ποιος είναι αληθινός ακόλουθος του Ιησού;`

Οι Αντβεντιστές της Εβδόμης Ημέρας βλέπουμε την προσευχή του Ιησού στο Ιωάν. 17:ως άμεση εφαρμογή στην ενότητα της εκκλησίας μας. Πρέπει να είμαστε ενωμένοι ως εκκλησία για να εκπληρώσουμε την αποστολή μας και να μεταδώσουμε την τριπλή αγγελία στον κόσμο. Στο σημείο αυτό συμφωνούμε όλοι. Τι γίνεται όμως με την ενότητα με άλλους Χριστιανούς; Ποια πρέπει να είναι η σχέση μας με τους άλλους σύμφωνα με την προσευχή του Ιησού;

Αναμφίβολα, πιστεύουμε πως ο Θεός έχει πιστούς και σε άλλες εκκλησίες. Άλλωστε, η Αγία Γραφή καθιστά σαφές ότι ο Θεός έχει πιστούς ακόμη και μέσα στη Βαβυλώνα: «Εξέλθετε εξ αυτής ο λαός μου, διά να μη συγκοινωνήσητε εις τας αμαρτίας αυτής, και να μη λάβητε εκ των πληγών αυτής» (Αποκ. 18:4). Επίσης, σύμφωνα με το βιβλίο της Αποκάλυψης, γνωρίζουμε ότι υπάρχει μεγάλη αποστασία και μεταξύ εκείνων που ομολογούν το όνομα του Χριστού, και ότι στις έσχατες ημέρες πολλοί ψευδο-χριστιανοί θα ενωθούν, και μαζί με την κυβερνητική εξουσία θα ξεκινήσουν τον διωγμό που βλέπουμε στην Αποκ. 13:1-17. Γι’ αυτόν τον λόγο οι Αντβεντιστές είναι πάντοτε προσεκτικοί με τις προσπάθειες του Οικουμενικού κινήματος για την ένωση των εκκλησιών.

Ποια πρέπει λοιπόν να είναι η σχέση μας με τα άλλα δόγματα; Η Ε. Χουάιτ έγραψε τα εξής όσον αφορά τη συνεργασία με άλλους Χριστιανούς, τουλάχιστον γι’ αυτό το συγκεκριμένο ζήτημα: «Καθώς ο άνθρωπος καθυποτάσσει το θέλημά του στο θέλημα του Θεού, το Άγιο Πνεύμα θα εντυπωθεί στην καρδιά εκείνων με τους οποίους εργάζεται. Μου ειπώθηκε πως δεν πρέπει να αποφύγουμε τους W.C.T.U. εργάτες. Με το να ενωθούμε μαζί τους χάρη της συνολικής εγκράτειας δεν αλλάζουμε τη θέση μας όσον αφορά την τήρηση της έβδομης ημέρας, και μπορούμε έτσι να δείξουμε την εκτίμησή μας για τη θέση τους όσον αφορά το θέμα της εγκράτειας. Ανοίγοντας την πόρτα και προσκαλώντας τους να ενωθούν μαζί μας στο θέμα της εγκράτειας, εξασφαλίζουμε τη βοήθειά τους όσον αφορά αυτόν τον τομέα. Και εκείνοι, ενωμένοι μαζί μας, θα έχουν την ευκαιρία να ακούσουν νέες αλήθειες που το Άγιο Πνεύμα θέλει να εντυπώσει στην καρδιά τους.» Welfare Min-istry, σ. 163.

Αν και η παραπάνω δήλωση είχε να κάνει με ένα συγκεκριμένο ζήτημα σε μία συγκεκριμένη περίοδο, μας αφήνει μία αρχή που μπορούμε να ακολουθήσουμε όσον αφορά τη σχέση μας με τους άλλους Χριστιανούς, ιδιαίτερα όσον αφορά την ένωση γύρω από έναν σκοπό. Πρώτον, μπορούμε να συνεργαστούμε πάνω σε κοινά κοινωνικά ενδιαφέροντα. Έπειτα, εάν ενωθούμε, πρέπει να το κάνουμε χωρίς να συμβιβάσουμε τις αρχές και τα πιστεύω μας. Τρίτον, μπορούμε και πρέπει, να χρησιμοποιήσουμε αυτήν την «ενότητα» για να μοιραστούμε με τους άλλους τις πολύτιμες αλήθειες που έχουμε.