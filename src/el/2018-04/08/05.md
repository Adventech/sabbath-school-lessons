---
title:  Το Σαββατο
date:   21/11/2018
---

Μία ακόμη σημαντική Βιβλική διδασκαλία που οι Αντβεντιστές της Εβδόμης Ημέρας πιστεύουν και κρατούν, είναι η έβδομη ημέρα - το Σάββατο. Αυτό είναι ένα βασικό δόγμα που ενισχύει την ενότητα και τη συναδέλφωση μεταξύ μας. Με ελάχιστες εξαιρέσεις, πρόκειται για ένα δόγμα που κυρίως εμείς ακολουθούμε στον Χριστιανικό κόσμο. 

Το Σάββατο είναι το δώρο του Θεού στον άνθρωπο από την εβδομάδα της Δημιουργίας (Γέν. 2:1-3). Στη Δημιουργία, τρεις ιδιαίτερες θεϊκές ενέργειες θέσπισαν το Σάββατο: (1) Ο Θεός αναπαύθηκε το Σάββατο, (2) το ευλόγησε, και (3) το αγίασε. Αυτές οι τρεις ενέργειες θέσπισαν το Σάββατο ως το ξεχωριστό δώρο του Θεού, δίνοντας την ευκαιρία στους ανθρώπους στη γη να βιώσουν τον ουρανό και να επιβεβαιώσουν την εξαήμερη Δημιουργία. Το Σάββατο είναι η άγια ημέρα που ο Θεός συναντιέται με τα παιδιά Του με έναν ιδιαίτερο τρόπο.

`Τι διδάσκουν τα παρακάτω εδάφια για τη σημασία του Σαββάτου στην ανθρωπότητα; Έξ. 20:8-11, Δευτ. 5:12-15, Ιεζ. 20:12,20.`

Ακολουθώντας το παράδειγμα του Ιησού (Λουκ. 4:16), τηρούμε την έβδομη ημέρα του Σαββάτου. Η συμμετοχή του Ιησού στις τελετές του Σαββάτου δείχνει πως την ενέκρινε ως ημέρα ανάπαυσης και λατρείας. Κάποια από τα θαύματα που έκανε ήταν το Σάββατο, δείχνοντας πως η θεραπεία (σωματική και πνευματική) επερχόταν από τη λατρεία του Σαββάτου (Λουκ. 13:10-17). Οι απόστολοι και οι πρώτοι Χριστιανοί κατάλαβαν πως ο Ιησούς δεν κατήργησε το Σάββατο, και αυτό φαίνεται από το γεγονός ότι συνέχισαν να την έχουν ως ημέρα λατρείας (Πράξ. 13:14,42,44, 16:13, 17:2, 18:4). Μία άλλη όμορφη διάσταση του Σαββάτου είναι ότι είναι σημείο της απελευθέρωσής μας από την αμαρτία. Το Σάββατο είναι το αναμνηστικό της Θεϊκής σωτηρίας στην απελευθέρωση του λαού Ισραήλ από τη δουλεία της Αιγύπτου και της ανάπαυσης, στη Γη της Επαγγελίας - Χαναάν (Δευτ. 5:12-15). Παρά την αποτυχία του Ισραήλ να βρει ανάπαυση, εξαιτίας της επαναλαμβανόμενης ανυπακοής και ειδωλολατρίας, ο Θεός και πάλι υπόσχετε, «μένει κατάπαυσις εις τον λαόν του Θεού» (Εβρ. 4:9). Όλοι όσοι επιθυμούν να εισέλθουν στην ανάπαυση αυτή, μπορούν να το κάνουν με πίστη στη σωτηρία που προσφέρει ο Ιησούς. Η τήρηση του Σαββάτου συμβολίζει την πνευματική αυτή ανάπαυση στον Χριστό και την εξάρτησή μας στις δικές Του αρετές - και όχι στα έργα μας -  για σωτηρία από την αμαρτία και αιώνια ζωή. (Δείτε Εβρ. 4:10, Ματθ. 11:28-30).

`Σκεψη: Πώς βιώνετε το Σάββατο την εμπειρία της ενότητας και της συναδέλφωσης που ο Χριστός επιθυμεί για το λαό Του;`