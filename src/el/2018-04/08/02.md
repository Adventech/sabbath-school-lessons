---
title:  Σωτηρια Στον Ιησου
date:   18/11/2018
---

Παρότι ως εκκλησία έχουμε πολλά κοινά με άλλα Χριστιανικά δόγματα, στα πιστεύω μας υπάρχουν κάποιες Βιβλικές αλήθειες που κανείς άλλος στον Χριστιανικό κόσμο δεν κηρύττει. Αυτές οι αλήθειες μας καθορίζουν ως το πιστό υπόλοιπο του Θεού των εσχάτων ημερών.

`Διαβάστε Πράξ. 4:8-12, 10:43. Σύμφωνα με τον Πέτρο, πόσο σημαντικός είναι ο ρόλος του Ιησού Χριστού στο σχέδιο της σωτηρίας;`

Ο απόστολος Παύλος είπε στους Κορίνθιους πως τα καλά νέα είναι ότι, «ο Θεός ήτο εν τω Χριστώ διαλλάσσων τον κόσμον προς εαυτόν» (Β’Κορ. 5:19). Ο θάνατος του Χριστού μας συμφιλιώνει με τον Πατέρα και γεφυρώνει το χάσμα που προκάλεσε η αμαρτία και ο θάνατος. Για αιώνες οι Χριστιανοί προσπαθούσαν να κατανοήσουν τη σημασία του θανάτου, της ανάστασης και της συμφιλίωσης που επιτεύχθηκε από τον Ιησού. Η διαδικασία της συμφιλίωσης περιγράφεται με τον όρο εξιλέωση. Η εξιλέωση φέρνει αρμονία στη σχέση, και όπου υπάρχει έχθρα, η αρμονία οδηγεί στη συμφιλίωση. Επομένως, η εκκλησιαστική ενότητα είναι δώρο αυτής της συμφιλίωσης.

**Τι λένε τα παρακάτω εδάφια για τη σημασία του θανάτου και της ανάστασης του Ιησού;**

`Ρωμ. 3:24,25`

`Α’ Ιωάν. 2:2`

`Α’ Ιωάν. 4:9,10`

`Α’ Πέτρ. 2:21-24`

Αν και το πιστεύω μας για τον θάνατο και την ανάσταση του Χριστού συμφωνεί με τα περισσότερα Χριστιανικά δόγματα, εμείς το διακηρύττουμε στα πλαίσια του «αιώνιου ευαγγελίου» (Αποκ. 14:6), της τριπλής αγγελίας στην Αποκ. 14:6-12. Ως Αντβεντιστές της Εβδόμης Ημέρας δίνουμε ιδιαίτερη έμφαση σ’ αυτά τα μηνύματα, σε σύγκριση με άλλους Χριστιανούς.

`Σκεψη: Πώς μπορούμε να έχουμε συνεχώς μπροστά μας την αλήθεια του θανάτου, της ανάστασης του Χριστού και της ελπίδας που προσφέρει; `