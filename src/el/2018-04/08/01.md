---
title:  Ενοτητα Στην Πιστη
date:   17/11/2018
---

> <p>Εδαφιο μνημης</p>
> «Και δεν υπάρχει δι' ουδενός άλλου η σωτηρία• διότι ούτε όνομα άλλο είναι υπό τον ουρανόν δεδομένον μεταξύ των ανθρώπων, διά του οποίου πρέπει να σωθώμεν.» Πράξεις 4:12.

### Για τη μελέτη αυτής της εβδομάδας, διαβάστε
Πράξ. 4:8-12, 1:11, Ματθ. 25:1-13, Εβρ. 9:11,12, Έξ. 20:8-11, Α’ Κορ. 15:51-54.

Το 1888 η εκκλησία των Αντβεντιστών της Εβδόμης Ημέρας πέρασε μία περίοδο εντάσεων σχετικά με την ερμηνεία κάποιων βασικών Βιβλικών εδαφίων. Ενώ οι ποιμένες και οι υπεύθυνοι της εκκλησίας έρχονταν σε αντιπαράθεση για την ταυτότητα των δέκα κεράτων στη προφητεία του Δαν. 7:και του νόμου στη Γαλ. 3:24, ελάχιστοι συνειδητοποίησαν πως η εχθρική συμπεριφορά που εκδηλώθηκε κατέστρεφε τη συναδέλφωση και τις φιλικές σχέσεις, φθείροντας την ενότητα και την αποστολή της εκκλησίας. 

Η Ε. Χουάιτ, βαθιά απογοητευμένη γι’ αυτήν την κατάσταση, ενθάρρυνε όλους τους εμπλεκομένους να αναλογιστούν τη σχέση τους με τον Ιησού και το πώς η αγάπη Του πρέπει να εκδηλώνεται στη συμπεριφορά μας, κυρίως στις διαφωνίες. Επίσης, είπε πως δεν πρέπει να περιμένουμε από όλους να συμφωνούν με όλες τις ερμηνείες των Βιβλικών εδαφίων. Τόνισε ακόμη, πως πρέπει να επιζητούμε την ενότητα στην κατανόηση των ουσιαστικών δογμάτων μας. Αυτήν την εβδομάδα θα εξετάσουμε κάποιες σημαντικές Βιβλικές διδασκαλίες που μας όρισαν ως Αντβεντιστές και διέπλασαν την ενότητα και την πίστη μας.