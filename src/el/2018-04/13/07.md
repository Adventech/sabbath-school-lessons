---
title:  Περαιτέρω μελέτη
date:   28/12/2018
---

«Η ανάσταση και η ανάληψη του Κυρίου μας είναι μια σίγουρη μαρτυρία του θριάμβου των αγίων του Θεού πάνω από το θάνατο και τον τάφο, και μια υπόσχεση ότι ο ουρανός είναι ανοικτός σε εκείνους που πλένουν το χιτώνα του χαρακτήρα τους και τον κάνουν λευκό στο αίμα του Αμνού. Ο Ιησούς αναλήφθηκε στον Πατέρα ως εκπρόσωπος της ανθρώπινης φυλής, και ο Θεός θα φέρει εκείνους που αντανακλούν την εικόνα Του να δουν και να μοιραστούν μαζί Του τη δόξα Του. 

Υπάρχουν οικίες για τους προσκυνητές της γης. Υπάρχουν χιτώνες για τους δίκαιους, με διαδήματα δόξας και φοίνικες νίκης. Όλα όσα μας μπερδεύουν όσον αφορά την πρόνοια του Θεού θα γίνουν σαφή στον επερχόμενο κόσμο. Πράγματα που είναι δύσκολο να κατανοηθούν θα βρουν εξηγήσεις. Τα μυστήρια της χάριτος θα ξεδιπλωθούν μπροστά μας. Όπου ο περιορισμένος μας νους ανακάλυψε μόνο σύγχυση και αθετημένες υποσχέσεις, θα δει την πιο τέλεια και όμορφη αρμονία. Θα γνωρίσουμε ότι η απέραντη αγάπη διέταξε τις εμπειρίες που φαινόταν οι πιο δύσκολες. Καθώς αντιλαμβανόμαστε την τρυφερή φροντίδα Εκείνου που κάνει όλα τα πράγματα να συνεργάζονται για το καλό μας, θα εφρανθούμε με χαρά ανυπολόγιστη και γεμάτη δόξα ». Ellen G. White, Προτροπές προς την Εκκλησία (Counsels for the Church) σ. 358.

 
**Ερωτήσεις για συζήτηση:**

`1 Παρόλο που και άλλοι Χριστιανοί (αν και όχι όλοι) πιστεύουν στην κυριολεκτική Δεύτερη Έλευση του Ιησού, τι είναι μοναδικό όσον αφορά την ελπίδα των Αντβεντιστών στη Δεύτερη Έλευσή Του;`

`2 Δύο ψάρια κολυμπούν όταν το ένα λέει στο άλλο: «Πώς είναι το νερό;» Το άλλο ψάρι απαντά: «Τι είναι νερό;» Το θέμα είναι ότι μπορεί να συνηθίσουμε τόσο πολύ διάφορα πράγματα που δεν συνειδητοποιούμε το πόσο δεδομένα είναι. Για παράδειγμα, πώς μπορούμε, ως όντα που γεννήθηκαν στην αμαρτία, γεμάτα με αμαρτία, και να ζώντας σε έναν αμαρτωλό κόσμο, να αντιληφθούμε πραγματικά ποια θα είναι η θαυμάσια νέα ύπαρξη που θα έχουμε στους Νέους Ουρανούς και στη Νέα Γη; Γιατί, ανεξάρτητα από τους περιορισμούς, πρέπει να προσπαθούμε να φανταστούμε πώς θα είναι;`

`3 Δεν υπάρχει αμφιβολία ότι, όποια κι αν είναι η ύπαρξή μας στη Νέα Γη, θα ζούμε ενωμένοι με όλους. Τι μπορούμε να κάνουμε τώρα, ώστε να προετοιμαστούμε για αυτήν τη στιγμή;`

**Περίληψη**: 

Η Αγία Γραφή μιλά με βεβαιότητα για την εποχή που αυτή η γη θα αναδημιουργηθεί και οι καταστροφές της αμαρτίας θα σβηστούν για πάντα. Επιτέλους η ανθρωπότητα θα αποκατασταθεί στον αρχικό της σκοπό, και όλοι οι άνθρωποι θα ζήσουν αρμονικά. Η σημερινή μας πνευματική ενότητα με τον Χριστό, αν και τώρα όχι πλήρως συνειδητοποιημένη, θα είναι τότε μια ζωντανή και αιώνια πραγματικότητα.