---
title:  Τελικη Αποκατασταση Της Ενοτητας
date:   22/12/2018
---

> <p>Εδαφιο μνημης</p>
> «Κατά δε την υπόσχεσιν αυτού νέους ουρανούς και νέαν γην προσμένομεν, εν οις δικαιοσύνη κατοικεί.» Β’ Πέτρου 3:13.

### Για τη μελέτη αυτής της εβδομάδας, διαβάστε
Ιωάν. 14:1-3, Ησ. 11:1-10, Αποκ. 21:1-5, Α’ Θεσ. 4:13-18, Αποκ. 22:1-5, Ησ. 35:4-10.

Μία από τις μεγαλύτερες υποσχέσεις της Αγίας Γραφής είναι η υπόσχεση του Ιησού να επιστρέψει. Χωρίς αυτήν δεν υπάρχει τίποτα, επειδή η βάση της ελπίδας μας βρίσκεται σε αυτήν την υπόσχεση και στα όσα σημαίνει για εμάς.  Όταν ο Χριστός επιστρέψει, όλα τα επίγεια και ανθρωπίνως κατασκευασμένα, τα προσωρινά και πολλές φορές ανούσια, θα σαρωθούν. Μετά τη χιλιετία στον ουρανό, αυτή η γη με τους πολέμους, τους λιμούς, τις ασθένειες, και τις τραγωδίες, θα γίνει νέα και τόπος κατοικίας των λυτρωμένων που επιτέλους θα ενωθούν  ξανά με τον Κύριό τους και μεταξύ τους.

Η ελπίδα στη Δευτέρα Παρουσία του Χριστού είναι το βασικό θέμα της Καινής Διαθήκης, και για αιώνες οι Χριστιανοί επιθυμούσαν την εκπλήρωση αυτής της υπόσχεσης. Και εμείς, οι Αντβεντιστές της Εβδόμης Ημέρας, επίσης επιθυμούμε την επιστροφή Του. Άλλωστε αυτό φαίνεται και από το όνομά μας. 

Στο τελευταίο αυτό μάθημα θα δούμε την υπόσχεση αυτή και τη σημασία της στη Χριστιανική ενότητα. Η ένωσή μας με τον Χριστό δέχεται συχνά προκλήσεις από τα ανθρώπινα όρια και της αδυναμίες. Στη Δευτέρα Παρουσία θα γίνουμε ένα με τον Κύριο, και ενωμένοι θα είμαστε μία αποκατεστημένη οικογένεια.