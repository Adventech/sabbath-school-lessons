---
title:  Η Ενοτητα Στην Πρωτη Εκκλησια
date:   27/10/2018
---

### Για τη μελέτη αυτής της εβδομάδας, διαβάστε
Πράξ. 1:12-14, 2:5-13, Αποκ. 14:12, Πράξ. 2:42-47, 4:32-37, 5:1-11, Β’ Κορ. 9:8-15.

> <p>Εδαφιο μνημης</p>
> «Και ενέμενον εν τη διδαχή των αποστόλων και εν τη κοινωνία και εν τη κλάσει του άρτου και εν ταις προσευχαίς.» Πράξεις 2:42. 

Η ενότητα της εκκλησίας είναι αποτέλεσμα της κοινής πνευματικής εμπειρίας στον Ιησού, ο Οποίος είναι η αλήθεια. «Εγώ είμαι η οδός και η αλήθεια και η ζωή• ουδείς έρχεται προς τον Πατέρα, ειμή δι' εμού» (Ιωάν. 14:6). Οι γεροί δεσμοί της συναδέλφωσης σφυρηλατούνται στο κοινό πνευματικό ταξίδι και στις κοινές εμπειρίες. Οι πρώτοι Αντβεντιστές είχαν μία τέτοια εμπειρία με το κίνημα του Μίλερ. Η κοινή τους εμπειρία το 1844 τους ένωσε καθώς αναζητούσαν την εξήγηση για την απογοήτευσή τους. Μέσα από αυτήν την εμπειρία γεννήθηκε η Χριστιανική Εκκλησία των Αντβεντιστών της Εβδόμης Ημέρας και ήρθε στην επιφάνεια η αλήθεια για την διερευνητική κρίση και όλα όσα αυτή περιλαμβάνει. 

Η εμπειρία που είχαν οι μαθητές του Ιησού μετά την ανάληψή Του στον ουρανό είναι μία μαρτυρία της δύναμης του Λόγου του Θεού, της προσευχής, και της κοινής συναδέλφωσης δημιουργώντας ενότητα και αρμονία σε πιστούς διαφορετικού υπόβαθρου. Την ίδια εμπειρία μπορούμε να έχουμε και εμείς σήμερα.

«Επιμένω ότι η συναδέλφωση είναι ένα ιδιαίτερα σημαντικό στοιχείο της συλλογικής λατρείας… Δεν υπάρχει κανένα υποκατάστατο για τον Χριστιανό που θα τον βοηθήσει να συνειδητοποιήσει τον πνευματικό δεσμό που τον ενώνει με τους άλλους πιστούς και με τον Κύριο Ιησού Χριστό… Ο Ιησούς Χριστός πρώτα οδηγεί τη ψυχή κοντά Του και στη συνέχεια ενώνει την ψυχή αυτή με τους άλλους πιστούς στο σώμα Του, την εκκλησία.» Robert G Rayburn, O Come, Let Us Worship, σ. 91.