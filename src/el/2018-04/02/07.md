---
title:  Περαιτέρω μελέτη
date:   12/10/2018
---

Διαβάστε Ε. Χουάιτ, Π.Β. σ 55-62, Π.Α σ. 262-270.

«Ο Κύριος θέλει οι εκλεκτοί δούλοι Του να μάθουν να εργάζονται αρμονικά. Μπορεί κάποιος να θεωρήσει ότι η αντίθεση στα χαρίσματά τους είναι τόσο μεγάλη που θα τους εμποδίσει να συνεργαστούν αρμονικά. Όταν όμως έχει κατά νου ότι θα χρειαστεί να προσεγγίσουν διάφορους ανθρώπους οι οποίοι μπορεί να απορρίψουν την αλήθεια όπως την παρουσιάζει ο ένας εργάτης και να τη δεχτούν με τον τρόπο που θα την παρουσιάσει ο άλλος, θα μπορέσουν να εργαστούν ενωμένοι. Τα χαρίσματά τους, όσο διαφορετικά και αν είναι, βρίσκονται κάτω από τον έλεγχο του ίδιου Πνεύματος. Σε κάθε λόγο και πράξη εκδηλώνονται η καλοσύνη και η αγάπη, και καθώς κάθε εργάτης καλύπτει με πίστη το πόστο του, η προσευχή του Χριστού για ενότητα στους ακολούθους Του εκπληρώνεται και ο κόσμος γνωρίζει ότι είναι μαθητές Του.» Ε. Χουάιτ, Gospel Workers, σ. 483.

**Ερωτήσεις για συζήτηση**

`1.	 Η άποψη ότι ο καθένας μπορεί να κάνει αυτό που πιστεύει ότι είναι σωστό, δεν είναι κάτι καινούριο. Ο Μεταμοντερνισμός που αμφισβητεί την ιδέα της ύπαρξης μιας υπερέχουσας ηθική εξουσίας, ανοίγει τον δρόμο για ηθική αναρχία για την οποία προειδοποιούμαστε από την Αγία Γραφή. Ως Χριστιανοί και ως εκκλησία, πώς αντιμετωπίζουμε αυτήν την πρόκληση;`

`2.	 Δείτε την ιστορία του βασιλιά Ροβοάμ και τον διαχωρισμό του Ισραήλ (Α’ Βασ. 12). Τι μαθήματα υπάρχουν για εμάς σήμερα;`

`3.	 Τι μπορούν να κάνουν οι υπεύθυνοι και τα μέλη της εκκλησίας για να αποτρέψουν τις κλίκες και τις διαμάχες στην τοπική εκκλησία, πριν εξαπλωθούν; Πώς μπορούμε ως μέλη να προφυλαχθούμε από την παγίδα που είχαν πέσει τα μέλη στην Κόρινθο;` 

`4.	 Μελετήστε Παρ. 6:16-19. Πώς μπορούμε να αποτρέψουμε την διχόνοια στην τοπική μας εκκλησία;`

**Περίληψη**: Στην Αγία Γραφή βλέπουμε περιπτώσεις που οδήγησαν σε διχόνοια. Όποτε τα παιδιά του Θεού έδειχναν πιστή υπακοή, οι κίνδυνοι της διάσπασης εξαλήφονταν. Παραδείγματα από την εποχή των Κριτών, καθώς και από την ηγεμονία του Ροβοάμ, άνοιξαν το δρόμο για τη διάσπαση. Το πρόβλημα της διχόνοιας εξακολουθούσε να υπάρχει και στην Καινή Διαθήκη. Η σωστή κατανόηση του Λόγου του Θεού και η καθαγιασμένη προσπάθεια για υπακοή, είναι οι καλύτερες μέθοδοι προστασίας ενάντια στη διχόνοια και στα σχίσματα ανάμεσα μας. 