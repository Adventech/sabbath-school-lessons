---
title:  Ο Διαχωρισμος Του Εβραϊκου Εθνουσ
date:   09/10/2018
---

Ο δρόμος της αποστασίας, και οι τρομερές συνέπειές του, δεν συνέβησαν μέσα σε μία νύχτα. Αλλά οι λανθασμένες επιλογές και οι αποφάσεις που καλλιεργήθηκαν στους αιώνες έφεραν τις τρομερές συνέπειες στο λαό του Θεού. 

`Διαβάστε την ιστορία του βασιλιά Ροβοάμ στο Α’ Βασ. 12:1-16. Τι ήταν αυτό που προκάλεσε το τρομερό σχίσμα στο λαό του Θεού;`

«Αν ο Ροβοάμ και οι άπειροι σύμβουλοί του είχαν εννοήσει ποιο ήταν το θεϊκό θέλημα για τον Ισραήλ, θα είχαν εισακούσει το αίτημα του λαού για τις απαραίτητες μεταρρυθμίσεις στη διοίκηση του κράτους. Την ώρα όμως της ευκαιρίας που τους παρουσιάσθηκε στη Συχέμ δεν υπολόγισαν από την αιτία στο αποτέλεσμα, και έτσι εξασθένησαν για πάντα την επιρροή τους επάνω σ’ ένα μεγάλο μέρος του λαού. Η δηλωμένη τους απόφαση να συνεχίσουν και να αυξήσουν την καταδυνάστευση που πρωτοεμφανίσθηκε στη βασιλεία του Σολομώντα, ήταν εντελώς αντίθετη με το θέλημα του Θεού, και έδωσε στο λαό μεγάλη αφορμή να αμφιβάλουν για την ειλικρίνεια των κινήτρων τους. Με την ασύνετη και άκαρδη προσπάθεια να ασκήσει δύναμη, ο βασιλιάς και οι εκλεγέντες σύμβουλοι φανέρωσαν την περηφάνια  που εμπνέει η θέση και η εξουσία.» Ε. Χουάιτ, Π.Β. σ. 57.

**Τι λένε οι παρακάτω δηλώσεις σχετικά με τη σοφία που χρειαζόμαστε για τη λήψη σωστών αποφάσεων; Ποια είναι η πηγή της αληθινής σοφίας;**

`Παρ. 4:1-9`

`Παρ. 9:10`

`Ιακ. 1:5`

Η ιστορία του Ροβοάμ και η βεβιασμένη και ανόητη απόφασή του να θέσει περισσότερα βάρη στο λαό, είναι ένα θλιβερό γεγονός στην ιστορία των βασιλέων του Ισραήλ. Ο βασιλιάς ζήτησε συμβουλή από δύο ομάδες συμβούλων, στο τέλος όμως ακολούθησε τη γνώμη των νέων και λιγότερο έμπειρων ανδρών, φέρνοντας καταστροφή βασίλειο που ο πατέρας του Σολομώντας, και ο παππούς του Δαβίδ είχαν ιδρύσει πριν 80 χρόνια. Η συμβουλή που ακολούθησε ο βασιλιάς, να γίνει πιο σκληρός από τον πατέρα του, ήταν ανόητη. Οι νέοι σύμβουλοι πίστευαν πως ο βασιλιάς δεν θα έπρεπε να δείξει συμπόνια στις απαιτήσεις του λαού για ελάφρυνση της φορολογίας. Απεναντίας, του πρότειναν να γίνει σκληρότερος. Έτσι, φάνηκε ανάξιος της πιστότητας του λαού, που εντέλει, διαχωρίστηκε - κάτι το οποίο δεν ήταν ποτέ στο αρχικό σχέδιο του Θεού για το λαό Του.