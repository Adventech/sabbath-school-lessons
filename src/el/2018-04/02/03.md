---
title:  «Το Αρεστον Εις Τους Οφθαλμους Αυτου»
date:   08/10/2018
---

Στο βιβλίο των Κριτών διαβάζουμε αρκετές ιστορίες με αρνητικές συνέπειες επειδή ο Ισραήλ δεν ακολούθησε το θέλημα του Κυρίου. Λίγο μετά την είσοδο τους στη Χαναάν, ο λαός άρχισε να ακολουθεί τις κίβδηλες θρησκείες των Χαναναίων γύρω τους – έκαναν δηλαδή ακριβώς αυτό για το οποίο προειδοποιήθηκαν να μην κάνουν! Δυστυχώς, αυτό δεν ήταν το μόνο πρόβλημα που αντιμετώπισαν.

`Διαβάστε Κριτ. 17:6 και Κριτ. 21:25. Τι μας διδάσκουν αυτά τα εδάφια για τα προβλήματα που προέκυψαν στο λαό του Θεού;`

Αυτή θα λέγαμε πως είναι η συνταγή για τη διαίρεση και τη διχόνοια στο λαό του Θεού. Το έθνος παρέμεινε ενωμένο όσο ήταν υπάκουο στον Κύριο και στη διαθήκη που έκαναν μαζί Του. Ωστόσο, κάνοντας εκείνο που ήταν αρεστό στα μάτια τους – ιδιαίτερα καθώς ήταν επηρεασμένοι από τα γύρω έθνη – βάδιζαν προς την καταστροφή. Όλοι είμαστε αμαρτωλοί, και εάν αφεθούμε στις δικές μας δυνάμεις και τάσεις της καρδιάς, τότε σίγουρα θα παραστρατήσουμε από τον δρόμο του Θεού.

**Τι λένε τα παρακάτω εδάφια για τις πνευματικές και κοινωνικές συνθήκες που επικρατούσαν στο Ισραήλ την περίοδο των Κριτών;**

`Κριτ. 2:11-13`

`Κριτ. 3:5-7`

«Μέσο του Μωυσή ο Κύριος είχε κάνει γνωστά στο λαό Του τα αποτελέσματα της απιστίας. Αν αρνούντο να τηρήσουν τη διαθήκη Του, μόνοι τους θα αποκόπτονταν από τη ζωή του Θεού και δε θα είχαν την ευλογία Του. Κατά καιρούς είχαν δώσει προσοχή στις προειδοποιήσεις αυτές, και σαν επακόλουθο πλούσιες ευλογίες είχαν χορηγηθεί στο ιουδαϊκό έθνος, και κοντά σ’ αυτό στα γειτονικά επίσης έθνη. Τις περισσότερες όμως φορές λησμόνησαν το Θεό και έχασαν από τα μάτια τους το μεγάλο τους προνόμιο που είχαν να είναι αντιπρόσωποί Του. Στέρησαν από Αυτόν τη λατρεία που απαιτούσε να Του προσφέρουν, και ακόμη στέρησαν τους συνανθρώπους τους από τη θρησκευτική καθοδήγηση και από ένα ιερόπρεπο παράδειγμα. Θέλησαν να ιδιοποιηθούν τους καρπούς του αμπελιού, η επιμέλεια του οποίου τους είχε ανατεθεί. Η λαιμαργία και η απληστία τους τούς έκαναν μισητούς ακόμη και στους ειδωλολάτρες. Με αυτόν τον τρόπο δόθηκε η αιτία στον ειδωλολατρικό κόσμο να παρερμηνεύσουν το χαρακτήρα του Θεού και τους νόμους της βασιλείας Του.» Π.Β. σ. 6

`Σκεψη: Πώς οι ενέργειές μας ως εκκλησία επηρεάζουν τους γύρω μας; Τι βλέπουν στους Αντβεντιστές της Εβδόμης Ημέρας που θα τους δώσει θετική εντύπωση;`