---
title:  Αιτιες Διαιρεσης
date:   06/10/2018
---

### Για τη μελέτη αυτής της εβδομάδας, διαβάστε
Δευτ. 28:1-14, Ιερ. 3:14-18, Κριτ. 17:6, Α’ Βασ. 12:1-16, Α’ Κορ. 1:10-17, Πράξ. 20:25-31.

> <p>Εδαφιο μνημης</p>
> «Αρχή σοφίας φόβος Κυρίου• και επίγνωσις αγίων, φρόνησις.» Παροιμίες 9:10. 

Οι προφήτες της Παλαιάς Διαθήκης καλούσαν επανειλημμένως το λαό Ισραήλ να υπακούσει στις εντολές του Θεού. Η ανυπακοή και η απροσεξία οδηγούν στην αποστασία και στη διαίρεση. Η υπακοή στο νόμο του Θεού έχει ως σκοπό να προφυλάξει τους ανθρώπους από τις φυσικές συνέπειες της αμαρτίας και να τους αγιάσει ανάμεσα στα άλλα έθνη. 

Η υπακοή στο θέλημα του Θεού θα έφερνε αρμονία στο λαό και θα τους ενδυνάμωνε ώστε να μπορέσουν να αντέξουν τις εισβολές των ειδωλολατρικών συνηθειών που τους περιέβαλλαν από παντού. Η πρόθεση του Θεού ήταν ο λαός Του να παραμείνει άγιος και να είναι μάρτυρες στα έθνη γύρω τους. 

Όπως ο Κύριος τούς είπε μετά την απελευθέρωσή τους από τους Αιγυπτίους: «Ιδού, εγώ σας εδίδαξα διατάγματα και κρίσεις, καθώς προσέταξεν εις εμέ Κύριος ο Θεός μου, διά να κάμνητε ούτως εν τη γη, εις την οποίαν εισέρχεσθε διά να κληρονομήσητε αυτήν. Φυλάττετε λοιπόν και κάμνετε αυτά• διότι αύτη είναι η σοφία σας και η σύνεσίς σας ενώπιον των εθνών• τα οποία θέλουσιν ακούσει πάντα τα διατάγματα ταύτα και θέλουσιν ειπεί, Ιδού, λαός σοφός και συνετός είναι το μέγα τούτο έθνος» (Δευτ. 4:5,6).

Αναμφίβολα, εάν παρέμεναν πιστοί, θα είχαν ευλογηθεί πλουσιοπάροχα και θα ήταν μεγάλη ευλογία στους άλλους. Η απιστία, ωστόσο, θα τους έφερνε πολλά προβλήματα, και η διαίρεση ήταν ένα από αυτά.