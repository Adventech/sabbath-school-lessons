---
title:  Οταν Εμφανιζονται Διαμαχες
date:   10/11/2018
---

> <p>Εδαφιο μνημης</p>
> «Επειδή όσοι εβαπτίσθητε εις Χριστόν, Χριστόν ενεδύθητε. Δεν είναι πλέον Ιουδαίος ουδέ Έλλην, δεν είναι δούλος ουδέ ελεύθερος, δεν είναι άρσεν και θήλυ• διότι πάντες σεις είσθε εις εν Χριστώ Ιησού.» Γαλάτας 3:27,28.

### Για τη μελέτη αυτής της εβδομάδας, διαβάστε
Πράξ. 6:1-6, Πράξ. 10:1-23, Ματθ. 5:17-20, Πράξ. 11:3-24, 15:1-22, Αμώς 9:11,12.

Ένα από τα δυσκολότερα έργα της Χριστιανικής κοινότητας είναι η διατήρηση της ενότητας όταν υπάρχουν διαφορετικές γνώμες σε θέματα που αφορούν την ταυτότητα και την αποστολή της εκκλησίας. Αυτές οι διαφορές μπορεί να οδηγήσουν σε καταστρεπτικές συνέπειες.

Οι Χριστιανικές κοινότητες σήμερα, δεν διαφέρουν και πολύ από αυτές που βλέπουμε στην Καινή Διαθήκη. Είμαστε άνθρωποι και διαφορές θα προκύπτουν, ακόμη και σε σημαντικά ζητήματα. Οι πρώτοι Χριστιανοί αντιμετώπισαν διαμάχες που προκλήθηκαν από προκαταλήψεις και από σοβαρές διαφορές ερμηνειών βασικών ιστοριών και τελετών της Παλαιάς Διαθήκης. Αυτές οι διαμάχες θα μπορούσαν να καταστρέψουν την εκκλησία εάν οι απόστολοι και οι υπεύθυνοι δεν επιζητούσαν την καθοδήγηση του Αγίου Πνεύματος και των Γραφών για την επίλυση των εντάσεων.

Πριν μερικές εβδομάδες μελετήσαμε την εμπειρία της πρώτης εκκλησίας σε εκκλησιαστική ενότητα. Αυτή την εβδομάδα θα δούμε το πώς η πρώτη εκκλησία έλυσε τις εσωτερικές διαμάχες που υπονόμευαν την ενότητα και απειλούσαν την επιβίωσή της. Ποιες ήταν αυτές οι διαμάχες, πώς λύθηκαν, και τι μπορούμε να διδαχθούμε από αυτές τις εμπειρίες;