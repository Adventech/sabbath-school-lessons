---
title:  Περαιτέρω μελέτη
date:   16/11/2018
---

Διαβάστε Ε. Χουάιτ, Π.Α. σ. 113-122, 164-175.

«Η σύνοδος που αποφάνθηκε για την υπόθεση αυτή αποτελείτο από αποστόλους και δασκάλους οι οποίοι είχαν πρωτοστατήσει στο να ιδρύσουν ιουδαϊκές και εθνικές χριστιανικές εκκλησίες. Αντιπρόσωποι είχαν εκλεγεί από διάφορα μέρη. Πρεσβύτεροι των Ιεροσολύμων και αναπληρωτές της Αντιόχειας ήταν παρόντες και οι σημαντικότερες εκκλησίες είχαν εκπροσωπηθεί. Η σύνοδος ενήργησε σύμφωνα με τις υποδείξεις φωτισμένης κρίσης και με την επισημότητα μιας εκκλησίας που είχε εγκαθιδρυθεί με το θέλημα του Θεού. Σαν αποτέλεσμα της προσεκτικής εξέτασης του ζητήματος, όλοι τους αντιλήφτηκαν ότι ο ίδιος ο Θεός είχε δώσει τη λύση στο πρόβλημα αυτό με το να χορηγήσει στους Εθνικούς το Άγιο Πνεύμα. Και αναγνώρισαν ότι είχαν καθήκον να ακολουθήσουν τις υποδείξεις του Πνεύματος. Η ολομέλεια των Χριστιανών δεν κλήθηκε να ψηφίσει για το ζήτημα αυτό. ‘‘Οι απόστολοι και οι πρεσβύτεροι’’ άνθρωποι με επιρροή και κρίση, σύνταξαν και εξέδωσαν το θέσπισμα το οποίο του λοιπού γενικά θα αποδέχονταν οι χριστιανικές εκκλησίες. Και όμως όλοι δεν έμειναν ευχαριστημένοι με την απόφαση εκείνη. Υπήρχε ένα κόμμα από φιλόδοξους και αυτέμπιστους αδερφούς που διαφωνούσαν με αυτή. Οι άνθρωποι αυτοί αποφάσισαν να αναλάβουν το έργο υπευθύνη τους. Γόγγυζαν διαρκώς, και ανακάλυπταν λάθη στους άλλους, προτείνοντας καινούρια σχέδια και προσπαθώντας να καταστρέψουν το έργο των ανθρώπων που είχαν ορισθεί από το Θεό για να κηρύξουν το άγγελμα του ευαγγελίου. Από μιας αρχής η εκκλησία αντιμετώπισε τέτοιου είδους εμπόδια και θα τα αντιμετωπίζει συνεχώς μέχρι το τέλος.» Ε. Χουάιτ, Π.Α. σ 171,172.

**Ερωτήσεις για συζήτηση**

`1.	 Ποια από αυτά τα βήματα που μελετήσαμε αυτήν την εβδομάδα για την επίλυση συγκρούσεων μπορούν να ακολουθηθούν από την εκκλησία σας σε περίπτωση εντάσεων; Αν και το ζήτημά τους ήταν θεολογικής φύσεως, τι μπορούμε να διδαχτούμε για πολιτισμικά, εθνικά και πολιτικά ζητήματα που απειλούν την ενότητα στην εκκλησία; Ποιες σπουδαίες αρχές μπορούμε να υιοθετήσουμε;`

`2.	 Διαβάστε το παραπάνω απόσπασμα της Χουάιτ. Παρά το θετικό αποτέλεσμα, κάποιοι παρέμεναν δυσαρεστημένοι. Τι μπορούμε να διδαχθούμε από αυτήν την θλιβερή πραγματικότητα;`

**Περίληψη**: Η πρώτη εκκλησία απειλούταν από εσωτερικές διαμάχες πάνω σε ζητήματα που θα μπορούσαν να είχαν καταστροφικές συνέπειες. Είδαμε το πώς η εκκλησία, υπό την καθοδήγηση του Αγίου Πνεύματος και την υποταγή στον Λόγο του Θεού, μπόρεσε να λύσει τις συγκρούσεις και να αποφύγει το σχίσμα.