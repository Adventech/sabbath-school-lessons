---
title:  Ο Προσηλυτισμος Των Εθνικων
date:   12/11/2018
---

Ο προσηλυτισμός των Εθνικών στο ευαγγέλιο του Ιησού Χριστού θα έφερνε τη μεγαλύτερη φιλονικία που θα ξεσπούσε στην πρώτη εκκλησία και θα απειλούσε την ύπαρξη και την αποστολή της.

`Διαβάστε Πράξ. 10:1-23. Ποια σημεία δείχνουν πως το Άγιο Πνεύμα εργαζόταν στην καρδιά πολλών για να προετοιμάσει το έδαφος ώστε και οι Εθνικοί να αποδεχτούν το ευαγγέλιο;`

Το όραμα θα πρέπει να παραξένεψε πολύ Έμεινε εμβρόντητος, καθώς ως πιστός Ιουδαίος δεν είχε φάει ποτέ κάτι ακάθαρτο, όπως πρόσταζε ο νόμος (δείτε Λευιτ. 11, Ιεζ. 4:14 και Δαν. 1:8). Ωστόσο, το όραμα αυτό δεν αφορούσε τη διατροφή αλλά τους φραγμούς που υπήρχαν μεταξύ Ιουδαίων και Εθνικών, και εμπόδιζαν τη διάδοση του ευαγγελίου. Τέτοιοι φραγμοί υπάρχουν δυστυχώς και σήμερα. 

Κατά τις πρώτες δεκαετίες, ο Χριστιανισμός αποτελείτο από Ιουδαίους που αποδέχτηκαν τον Ιησού ως τον αναμενόμενο Μεσσία που ανέφεραν οι προφητείες της Παλαιάς Διαθήκης. Οι πρώτοι αυτοί Χριστιανοί ήταν πιστοί Ιουδαίοι που υπάκουαν στο νόμο όπως είχαν διδαχθεί. Δεν θεωρούσαν ότι το ευαγγέλιο του Χριστού αθετεί ή καταργεί τα γραπτά της Παλαιάς Διαθήκης (δείτε Ματθ. 5:17-20).

`Διαβάστε Πράξ. 10:28,29,34,35. Πώς κατανόησε ο Πέτρος το όραμα που έλαβε; Τι τον οδήγησε σ’ αυτήν την ερμηνεία;`

Όπως βλέπουμε στις Πράξεις, το Άγιο Πνεύμα προετοίμασε το δρόμο ώστε οι Εθνικοί να γίνουν αποδεκτοί στην Χριστιανική κοινότητα. Και αυτό μπορούσε να γίνει χωρίς να είναι απαραίτητη η περιτομή και ο εξιουδαϊσμός τους. Αυτό που έπεισε τον Πέτρο και κάποιους ακόμη πως αυτό ήταν το θέλημα του Θεού, ήταν η δωρεά του Αγίου Πνεύματος στον Κορνήλιο και στην οικογένειά του, όπως είχε γίνει και με τους μαθητές την ημέρα της Πεντηκοστής (Πράξ. 10:44-47). Εφόσον το Άγιο Πνεύμα δόθηκε στους Εθνικούς με τον ίδιο τρόπο που δόθηκε στους Ιουδαίους, τότε ήταν προφανές πως δεν προαπαιτούταν η περιτομή στο να δεχθεί κάποιος τον Ιησού ως Μεσσία. Αυτό το συμπέρασμα ξεκίνησε μια σημαντική θεολογική φιλονικία μεταξύ των πρώτων Χριστιανών.