---
title:  Εθνικες Προκαταληψεις
date:   11/11/2018
---

`Διαβάστε Πράξ. 6:1. Ποιο ζήτημα στην πρώτη εκκλησία προκάλεσε παράπονα για δίκαιη και σωστή κατανομή αγαθών στις χήρες;`

Κάποιοι από τους πρώτους Χριστιανούς φαίνεται πως ήταν προκατειλημμένοι προς τις χήρες Ελληνικής καταγωγής δίνοντάς τους λιγότερο φαγητό από ό,τι στις χήρες Εβραϊκής καταγωγής. Αυτή η εύνοια προκάλεσε διενέξεις στην πρώτη εκκλησία. Εάν αυτό ίσχυε ή όχι, δεν αναφέρεται στο κείμενο. Το μόνο που αναφέρεται είναι πως κάποιοι αυτό πίστευαν. Αυτή η διαμάχη απείλησε από πολύ νωρίς την ενότητα της εκκλησίας. Είναι εκπληκτικό το πόσο γρήγορα φάνηκαν εθνικοί διαχωρισμοί στην εκκλησία.

`Διαβάστε Πράξ. 6:2-6. Ποια απλά βήματα ακολούθησε η εκκλησία για την επίλυση της παρεξήγησης;`

Η πρώτη εκκλησία αυξανόταν ραγδαία και η αύξηση αυτή έφερε μεγάλο βάρος στους αποστόλους. Η χειροτονία επτά ανδρών - διακόνων (παρότι δεν αποκαλούνται έτσι στην Καινή Διαθήκη), κατεύνασε την ένταση στην εκκλησία της Ιερουσαλήμ και επέτρεψε τη συμμετοχή περισσοτέρων ατόμων στη διακονία της εκκλησίας. Οι απόστολοι άκουσαν με προσοχή τα παράπονα των Ελληνιστών πιστών και τους ζήτησαν μια λύση. Η επιλογή των επτά ανδρών που θα βοηθούσαν τους αποστόλους αφέθηκε στους ίδιους, κι έτσι έχουμε την επιλογή επτά Ελληνιστών. Οι άνδρες αυτοί ήταν γνωστοί ως «πλήρεις Πνεύματος Αγίου και σοφίας» (Πράξ. 6:3). Η διακονία των αποστόλων που μέχρι εκείνη τη στιγμή περιλάμβανε το κήρυγμα του Λόγου του Θεού και την κατανομή των τροφίμων στις χήρες, μοιράστηκε σε δύο ομάδες, και καθεμία είχε ισάξια διακονία στη διακήρυξη του ευαγγελίου. Ο Λουκάς χρησιμοποιεί τον όρο «διακονία», και για το κήρυγμα του Λόγου από τους αποστόλους (εδ.4) και για τη διανομή τροφίμων από τους διακόνους (εδ.1).

`Σκεψη: Πόσο σημαντικό είναι το γεγονός ότι οι υπεύθυνοι κάλεσαν τους πιστούς (Πράξ. 6:2) ώστε να βρουν μαζί μία λύση;`