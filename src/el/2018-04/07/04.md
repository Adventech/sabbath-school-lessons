---
title:  Το Αγιο Πνευμα Καθοδηγει
date:   13/11/2018
---

Σύντομα η αναφορά των συμβάντων στο σπίτι του Κορνήλιου έφτασε στους υπευθύνους της εκκλησίας στην Ιερουσαλήμ, οι οποίοι και ζήτησαν από τον Πέτρο να δώσει τη δική του αναφορά σχετικά με τα συμβάντα. Προσβλήθηκαν από τη στάση του Πέτρου επειδή σύμφωνα με τη δική τους κατανόηση του νόμου του Μωυσή, ένας πιστός Ιουδαίους δεν επιτρεπόταν να τρώει με Εθνικούς (Πράξ. 11:3). 

`Διαβάστε Πράξ. 11:4-18. Τι είπε ο Πέτρος για να εξηγήσει το έργο του Αγίου Πνεύματος σ’ αυτό το περιστατικό; Ποιο βασικό σημείο τόνισε καθώς μετέφερε τα γεγονότα;`

Αν και κάποιοι αμφισβήτησαν τη νομιμότητα των ενεργειών του Πέτρου και της απόφασής του να βαπτίσει αυτούς τους Εθνικούς, οι μάρτυρες που ήταν του (Πράξ. 11:12) επιβεβαίωσαν τα λόγια του και πως το Άγιο Πνεύμα παρουσιάστηκε με τον ίδιο τρόπο όπως την ημέρα της Πεντηκοστής. Η καθοδήγηση του Αγίου Πνεύματος στη συγκεκριμένη περίπτωση είναι αδιαμφισβήτητη. «Ακούσαντες δε ταύτα ησύχασαν και εδόξαζον τον Θεόν, λέγοντες• Και εις τα έθνη λοιπόν έδωκεν ο Θεός την μετάνοιαν εις ζωήν» (Πράξ. 11:18).

`Διαβάστε Πράξ. 11:19-24. Τι συνέβη στη συνέχεια στην πρώτη εκκλησία;`

Πιθανόν ορισμένοι να πίστεψαν πως το περιστατικό στον Κορνήλιο ήταν μία εξαίρεση και πως αυτή η εμπειρία δεν έπρεπε να επαναληφθεί. Δεν ήταν όμως αυτή η πρόθεση του Αγίου Πνεύματος. Καθώς οι μαθητές διασκορπίστηκαν πέρα από την Ιερουσαλήμ και την Ιουδαία, προς τη Σαμάρεια, τη Φοινίκη, την Κύπρο και την Αντιόχεια, εξαιτίας του διωγμού που ξέσπασε μετά τον λιθοβολισμό του Στεφάνου (Πράξ. 8:1), όλο και περισσότεροι Εθνικοί αποδέχτηκαν τον Ιησού ως Σωτήρα τους. Συνέβη αυτό ακριβώς που τους είχε πει ο Ιησούς (Πράξ. 1:8). Όσο θαυμάσια όμως κι αν ήταν η εισροή των Εθνικών, εάν έρθουμε στη θέση των πρώτων Ιουδαίων πιστών θα καταλάβουμε γιατί δεν ήξεραν πώς να αντιδράσουν.

`Σκεψη: Πώς μπορεί και εμείς να έχουμε στενόμυαλες απόψεις για την εκκλησία και το μήνυμα που να εμποδίζουν τη μαρτυρία μας;`