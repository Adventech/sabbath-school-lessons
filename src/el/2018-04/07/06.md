---
title:  Μια Δυσκολη Επιλυση
date:   15/11/2018
---

Χρειάστηκε εμπιστοσύνη από την εκκλησία της Αντιόχειας για να στείλει αντιπροσώπους στην Ιερουσαλήμ προκειμένου να βρεθεί λύση στη διαμάχη τους. Ωστόσο, μετά από πολύωρη συνομιλία μεταξύ των αποστόλων και των πρεσβυτέρων, ο Ιάκωβος, ο αδερφός του Ιησού, ο οποίος δείχνει να ηγούταν της συνέλευσης, πρότεινε μία λύση (Πράξ. 15:13-20). Η σύνοδος αποφάσισε πως οι εθνικοί δεν χρειαζόταν να εξιουδαϊστούν και να ακολουθήσουν τον τελετουργικό νόμο, συμπεριλαμβανομένης και της περιτομής, για να γίνουν Χριστιανοί.

`Διαβάστε Αμώς 9:11,12 και Ιερ. 12:14-16. Τι προείπαν αυτοί οι προφήτες της Παλαιάς Διαθήκης για τα γειτονικά έθνη του Ισραήλ;`

Μπορεί ο Ιάκωβος να αναφέρθηκε στο Αμώς 9:, ωστόσο, και άλλοι προφήτες της Παλαιάς Διαθήκης αναφέρονται στη σωτηρία των εθνικών. Πρόθεση του Θεού ήταν να σωθεί όλος ο κόσμος μέσα από τη μαρτυρία του Ισραήλ. Το κάλεσμα του Θεού στον Αβραάμ εμπεριείχε ευλογία για όλα τα έθνη μέσω αυτού και των απογόνων του (Γέν. 12:1-3). Η καθοδήγηση του Αγίου Πνεύματος - η διακονία του Πέτρου, του Βαρνάβα, και του Παύλου στους Εθνικούς - και ο προσηλυτισμός πολλών Εθνικών μαρτυρούσαν πως αυτό ήταν ένα θέμα που δεν μπορούσε να παραμεριστεί. Οι μαρτυρίες αυτές βοήθησαν τους υπευθύνους της εκκλησίας στην Ιερουσαλήμ να συνειδητοποιήσουν πως πολλές προφητείες της Παλαιάς Διαθήκης εκπληρώνονταν. Μάλιστα, ο Θεός είχε ήδη δώσει νόμους σχετικά με την παρουσία των Εθνικών στο Ισραήλ και τους περιορισμούς που θα έπρεπε να υπόκεινται (Λευιτ. 17,18). Ο Ιάκωβος επίσης αναφέρθηκε σ’ αυτούς τους νόμους όταν ανακοίνωνε την απόφασή του (Πράξ. 15:29). Έγινε σε όλους φανερό πως ο Θεός καλούσε τους Εθνικούς να ενωθούν με τον λαό Του και να λάβουν τη σωτηρία μέσω του Ιησού. Υπό την καθοδήγηση του Αγίου Πνεύματος κατανόησαν καλύτερα τις Γραφές και είδαν σημαντικές αλήθειες που μέχρι τότε αγνοούσαν. 

Στις Πράξ. 15:30-35 διαβάζουμε την ανταπόκριση των πιστών της Αντιόχειας στην απόφαση της συνόδου, «Αναγνώσαντες δε αυτήν, εχάρησαν διά την γενομένην παρηγορίαν» (εδ.31). 

Στις Πράξεις έχουμε ένα θαυμάσιο παράδειγμα της πρώτης εκκλησίας που υποτάχθηκε στο Λόγο του Θεού, και με αγάπη, ενότητα, και εμπιστοσύνη, μπόρεσαν υπό την καθοδήγηση του Αγίου Πνεύματος να αντιμετωπίσουν αυτήν τη σημαντική κρίση.

`Σκεψη: Πόσο σημαντικό είναι να ακούμε τους άλλους ακόμη κι αν δεν λένε αυτά που θα θέλαμε να ακούσουμε;`