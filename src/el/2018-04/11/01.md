---
title:  Ενοτητα Στην Λατρεια
date:   08/12/2018
---

> <p>Εδαφιο μνημης</p>
> «Και είδον άλλον άγγελον πετώμενον εις το μεσουράνημα, όστις είχεν ευαγγέλιον αιώνιον, διά να κηρύξη εις τους κατοικούντας επί της γης, και εις παν έθνος και φυλήν και γλώσσαν και λαόν• και έλεγε μετά φωνής μεγάλης, Φοβήθητε τον Θεόν, και δότε δόξαν εις αυτόν, διότι ήλθεν η ώρα της κρίσεως αυτού• και προσκυνήσατε τον ποιήσαντα τον ουρανόν και την γην και την θάλασσαν και τας πηγάς των υδάτων.» Αποκάλυψη 14:6,7.

### Για τη μελέτη αυτής της εβδομάδας, διαβάστε
Αποκ. 4:8,11, Ματθ. 4:8,9, Δαν. 3:8-18, Αποκ. 14:6,7,9, Πράξ. 4:23-31.

Λίγο μετά την Πεντηκοστή, οι πρώτοι Χριστιανοί αφιέρωναν πολύ χρόνο στην λατρεία. «Και ενέμενον εν τη διδαχή των αποστόλων και εν τη κοινωνία και εν τη κλάσει του άρτου και εν ταις προσευχαίς» (Πράξ. 2:42). Η χαρά της γνώσης ότι ο Ιησούς ήταν ο Μεσσίας, και η εκπλήρωση των προφητειών της Παλαιάς Διαθήκης, γέμιζαν την καρδιά τους με ευχαριστία και ευγνωμοσύνη στον Θεό. Τι προνόμιο να γνωρίζουν αυτήν την υπέροχη αλήθεια! Ένιωθαν την ανάγκη να περνούν χρόνο σε συναδέλφωση, συνμελέτη και συμπροσευχή, δοξάζοντας τον Θεό που τους αποκαλύφθηκε μέσα από τη ζωή, το θάνατο και την ανάσταση του Ιησού, καθώς και για όλα όσα είχε κάνει στη ζωή τους.

Η εκκλησία του Ιησού Χριστού είναι από ορισμού της μία λατρευτική κοινότητα η οποία κλήθηκε από τον Θεό να είναι «οίκος πνευματικός, ιεράτευμα άγιον, διά να προσφέρητε πνευματικάς θυσίας ευπροσδέκτους εις τον Θεόν διά Ιησού Χριστού» (Α’Πέτρ. 2:5). Η ευγνωμοσύνη στον Θεό που εκφράζεται με λατρεία, μεταμορφώνει την καρδιά και το νου των ανθρώπων στο χαρακτήρα του Θεού και τους προετοιμάζει για υπηρεσία.

Το μάθημα αυτής της εβδομάδας εστιάζει στη σημασία της λατρείας και στο πώς διατηρεί την ενότητα μεταξύ των πιστών στον Ιησού.