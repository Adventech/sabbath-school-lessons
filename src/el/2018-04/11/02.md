---
title:  Λατρευοντασ Τον Δημιουργο Και Λυτρωτη
date:   09/12/2018
---

Συχνά, τονίζουμε τα στοιχεία της λατρείας, τι περιλαμβάνει και πώς γίνεται, ποιο είναι όμως το βαθύτερο νόημά της; Τι σημαίνει να λατρεύουμε τον Θεό, και γιατί το κάνουμε; Στον Ψαλμ. 29:2 ο Δαβίδ δηλώνει, «Απόδοτε εις τον Κύριον την δόξαν του ονόματος αυτού• προσκυνήσατε τον Κύριον εν τω μεγαλοπρεπεί αγιαστηρίω αυτού». Ο Ψαλμός αυτός μας στρέφει στη σωστή κατεύθυνση κατανόησης του νοήματος της λατρείας. Το να λατρεύουμε τον Κύριο σημαίνει να Του δίνουμε τη δόξα και την τιμή που Του αξίζουν.

`Διαβάστε Αποκ. 4:και 5. Για ποιους λόγους αποδίδουν οι κάτοικοι του ουρανού τη λατρεία τους στον Θεό και στον Ιησού, τον Αμνό του Θεού; Δείτε Αποκ. 4:8, 11, 5:9,10,12,13.`

Η αναφορά της λατρείας στην ουράνια αίθουσα του θρόνου, η παρουσίαση του Ιησού ως Αμνός του Θεού και Σωτήρας του κόσμου, προκαλεί δέος. Η λατρεία αποδίδεται όταν η δημιουργία του Θεού αποκρίνετε με λόγια θαυμασμού και ευγνωμοσύνης για τα όσα Εκείνος έκανε - τη δημιουργία και τη σωτηρία του Θεού. Στο τέλος, και οι λυτρωμένοι θα ενωθούν με θαυμασμό και θα ανταποκριθούν με παρόμοιο τρόπο στη σωτηρία του Θεού. «Μεγάλα και θαυμαστά τα έργα σου, Κύριε Θεέ Παντοκράτωρ• δίκαιαι και αληθιναί αι οδοί σου, βασιλεύ των αγίων. Τις δεν θέλει σε φοβηθή, Κύριε, και δοξάσει το όνομά σου; διότι είσαι μόνος όσιος, διότι πάντα τα έθνη θέλουσιν ελθεί και προσκυνήσει ενώπιόν σου, διότι αι κρίσεις σου εφανερώθησαν» (Αποκ. 15:3,4).

Επομένως, η λατρεία είναι η ανταπόκριση της πίστης μας στον Θεό για τα θαυμαστά Του έργα: πρώτον, επειδή μας δημιούργησε, και δεύτερον, επειδή μας λύτρωσε. Με την λατρεία αποδίδουμε στον Θεό την ευλάβεια, την δοξολογία, την αγάπη και την υπακοή που Του αρμόζουν. Φυσικά, αυτά που γνωρίζουμε για τον Θεό ως Δημιουργό και Σωτήρα μας είναι βάση των όσων μας φανέρωσε μέσα από τα Γραπτά. Επιπλέον γνώση για τον Θεό αποκαλύφθηκε πλήρως μέσα από τον Ιησού και τη διακονία Του (δείτε Ιωάν. 14:8-14). Γι’ αυτό οι Χριστιανοί λατρεύουμε τον Ιησού ως Σωτήρα και Λυτρωτή, γιατί η εξιλεωτική θυσία και η ανάστασή Του είναι ο πυρήνας της λατρείας.

`Σκεψη: Σκεφτείτε όλα αυτά που μας έχουν δοθεί μέσω του Χριστού, από τι μας έσωσε και τι μας προσφέρει με τον εξιλεωτικό θάνατό Του. Γιατί αυτές οι αλήθειες πρέπει να αποτελούν το θεμέλιο της λατρείας μας;`