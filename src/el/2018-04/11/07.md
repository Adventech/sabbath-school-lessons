---
title:  Περαιτέρω μελέτη
date:   14/12/2018
---

«‘‘Η σπουδαιότητα του Σαββάτου σαν αναμνηστικό της δημιουργίας έγκειται στο ότι παρουσιάζει ένα μόνιμο αποδεικτικό στοιχείο για την οφειλή λατρείας στο Θεό’’ - επειδή Αυτός είναι ο Δημιουργός και εμείς τα δημιουργήματά Του. – ‘‘Ώστε λοιπόν το Σάββατο αποτελεί το θεμέλιο της θεϊκής λατρείας, αφού διδάσκει τη σημαντική αυτή αλήθεια κατά τον πιο εντυπωσιακό τρόπο. Αυτό δεν συμβαίνει με καμία άλλη εντολή. Η πραγματική βάση για τη θεϊκή προσκύνηση όχι μόνο στην περίπτωση του Σαββάτου, αλλά και κατά γενικό κανόνα λατρείας, βρίσκεται στη διάκριση που υφίσταται ανάμεσα στον Ποιητή και στα πλάσματά Του. Η μεγάλη αυτή αλήθεια δεν μπορεί να περιέλθει ποτέ σε αχρηστία, ούτε πρέπει ποτέ να λησμονηθεί.’’(J.N. Andrews, History of the Sabbath, κεφ. 27.) Ο αντικειμενικός σκοπός του Θεού κατά τη θέσπιση του Σαββάτου στην Εδέμ ήταν να διατηρηθεί ανεξίτηλα χαραγμένη η αλήθεια αυτή στη διάνοια του ανθρώπου. Και όσο εξακολουθεί να παραμένει γεγονός ότι η δημιουργική ιδιότητα του Θεού συνεπάγεται έγκυρη αξίωση για τη λατρεία Του, άλλο τόσο το Σάββατο θα εξακολουθεί να είναι το σημείο και αναμνηστικό του γεγονότος αυτού. Αν το Σάββατο είχε βρει παγκόσμια απήχηση, οι καρδιές και οι σκέψεις των ανθρώπων θα είχαν στραφεί στο Δημιουργό σαν αντικείμενο του σεβασμού και της λατρείας τους και δεν θα υπήρχαν στον κόσμο ειδωλολάτρες, άθεοι ή άπιστοι. Η τήρηση του Σαββάτου είναι ένδειξη αφοσίωσης προς τον πραγματικό Θεό… Συμπεραίνεται μ’ αυτό ότι η αγγελία που εντέλλεται στους ανθρώπους να λατρεύσουν το Θεό και να τηρήσουν τις εντολές Του στρέφει την προσοχή τους ιδιαίτερα στην τήρηση της τετάρτης εντολής.» Ε.Χουάιτ, Τ.Π.Σ. σ. 522,523.

**Ερωτήσεις για συζήτηση**

`1.	 Από τη στιγμή που η λατρεία, η δημιουργία, και η σωτηρία είναι έννοιες τόσο στενά συνδεδεμένες, πώς η τήρηση του Σαββάτου μπορεί να γίνει το αντίδοτο του Θεού στην κίβδηλη λατρεία; Ποιος είναι ο ρόλος του Σαββάτου στην εσχατολογική προφητεία της Αποκ. 14:6,7; Γιατί γίνεται αναφορά του Σαββάτου στο μήνυμα του πρώτου αγγέλου;`

`2.	 Πολλές φορές όταν μιλάμε για λατρεία έχουμε την τάση να εστιάζουμε σε αυτά που πρέπει και που δεν πρέπει να κάνουμε. Είναι αρκετό; Τι είναι στην πραγματικότητα η λατρεία; Πώς βιώνει η τοπική σας εκκλησία το νόημα της λατρείας;`

`3.	 Σε ορισμένες κοινωνίες, η Χριστιανική λατρεία στις εκκλησίες ξεχνιέται ή παραμερίζεται, ακόμη και σε εκκλησίες Αντβεντιστών.  Τι μπορείτε να κάνετε ως τοπική εκκλησία για να αποφύγετε αυτόν τον κίνδυνο;`

**Περίληψη**: Λατρεία είναι η ανταπόκριση ευγνωμοσύνης του Χριστιανού στον Θεό για το δώρο της σωτηρίας. Επίσης, είναι ένα απαραίτητο στοιχείο για να υπάρχει στην εκκλησία ενότητα και συναδέλφωση. Χωρίς προσευχή και μελέτη της Αγίας Γραφής με την επιθυμία να γνωρίσουμε την αλήθεια του Θεού για εμάς, θα αποτύχουμε ως κοινότητα να βιώσουμε την ενότητα με τον Χριστό.