---
title:  Βιβλικη Μελετη Και Συναδελφωση
date:   12/12/2018
---

`Διαβάστε Πράξ. 2:42. Ποια ήταν ορισμένα από τα στοιχεία της πρώτης Χριστιανικής λατρείας;`

«Και ενέμενον εν τη διδαχή των αποστόλων και εν τη κοινωνία και εν τη κλάσει του άρτου και εν ταις προσευχαίς» (Πράξ. 2:42). Από τις πρώτες στιγμές της εκκλησίας, κεντρική θέση στη λατρεία είχε η μελέτη του Λόγου του Θεού που γινόταν από τους αποστόλους. Οι πρώτοι Χριστιανοί ήταν πιστοί στη μελέτη των Γραφών στα όσα αναφέρονταν για τον Ιησού τον Μεσσία. Συναθρίζονταν συνεχώς για να μοιράζονται τις ευλογίες που τους έδωσε ο Θεός και να ενθαρρύνουν ο ένας τον άλλον στην πνευματική τους πορεία με Εκείνον. Μέσα στο Λόγο βρήκαν τις ιερές αλήθειες που έγιναν η βάση του μηνύματός τους στον κόσμο.

**Τι λένε τα παρακάτω εδάφια για τη σημασία της μελέτης του Λόγου του Θεού στη συναδέλφωση με τους άλλους πιστούς;**

`Β’ Βασ. 22:8-13`

`Πράξ. 17:10,11`

`Β’ Τιμ. 3:14-17`

«Οπουδήποτε κηρύσσονται οι αλήθειες του ευαγγελίου, εκείνοι που ειλικρινά θέλουν να πράξουν το σωστό, οδηγούνται πάντοτε στο να κάνουν προσεκτική έρευνα των Γραφών. Αν κατά τις τελευταίες σκηνές της ιστορίας του κόσμου, αυτοί στους οποίους κηρύσσονται συγκλονιστικές αλήθειες ακολουθούσαν το παράδειγμα των Βεροιέων, ερευνώντας κάθε μέρα τις Γραφές και συγκρίνοντας με το λόγο του Θεού τις αγγελίες που τους παρουσιάζονται, θα υπήρχε σήμερα ένας μεγάλος αριθμός αφοσιωμένων τηρητών των εντολών του Θεού εκεί όπου υπάρχουν σχετικά λίγοι.» Ε. Χουάιτ, Π.Α. σ. 203.

Είμαστε ένας ενωμένος λαός λόγω των αληθειών που κηρύττουμε, αλήθειες που βρίσκουμε στο Λόγο του Θεού. Αυτό ίσχυε τόσο στην πρώτη εκκλησία όσο και σήμερα. Η μελέτη του Λόγου του Θεού αποτελεί τον πυρήνα της λατρείας μας στον Θεό και της ενότητάς μας ως λαό που έχει την αποστολή να κηρύξει την τριπλή αγγελία στον κόσμο. Καθώς συγκεντρωνόμαστε όλοι σε συναδέλφωση και λατρεία, η Αγία Γραφή μιλά σε εμάς τα λόγια του Θεού που θα μας καθοδηγήσουν στην καθημερινότητά μας και θα μας προετοιμάσουν για την αποστολή μας και τη Δευτέρα Παρουσία του Ιησού.

`Σκεψη: Πόσο γερά θεμελιωμένα είναι από την Αγία Γραφή τα πιστεύω μας; Είμαστε αρκετά θεμελιωμένοι όπως οι τρεις παίδες ώστε να μείνουμε σταθεροί ακόμη και υπό την απειλή του θανάτου;`