---
title:  Κατεδαφιζοντασ Τον Μεσοτοιχο
date:   22/10/2018
---

Οι φυλετικές, εθνικιστικές, και θρησκευτικές διαφορές χωρίζουν τους ανθρώπους. Σε πολλές κοινωνίες, στις ταυτότητες προσδιορίζονται η εθνικότητα και η θρησκεία του ατόμου, και αυτοί οι διαχωρισμοί συχνά συνδέονται με προνόμια ή περιορισμούς με τους οποίους οι άνθρωποι καλούνται να ζουν. Σε πολέμους και διαμάχες, αυτά τα σημεία στις ταυτότητες συχνά είναι καταλυτικοί παράγοντες για καταδυνάστευση και βία.

`Στην Εφεσ. 2:11-22 ο Παύλος υποδεικνύει έναν καλύτερο τρόπο για την Χριστιανική κοινότητα. Πώς η ενότητα μας στον Χριστό επηρεάζει τις διαφορές μας; Τι είναι αυτό που κόπηκε με τον θάνατο του Ιησού στο σταυρό;`

Ο Παύλος καλεί τους Εφέσιους να θυμηθούν πώς ήταν η ζωή τους πριν δεχτούν τη χάρη του Θεού μέσω του Χριστού. Οι εθνικές, πολιτισμικές και θρησκευτικές διαφορές δημιουργούν έχθρες και διαμάχες στους ανθρώπους. Τα καλά νέα όμως είναι, ότι μέσω του Χριστού, είμαστε όλοι ένα έχοντας κοινό Σωτήρα και Κύριο. Ανήκουμε όλοι στο λαό του Θεού. «Τώρα όμως διά του Ιησού Χριστού σεις οι ποτέ όντες μακράν εγείνετε πλησίον διά του αίματος του Χριστού» (Εφεσ. 2:13). 

Ο ναός της Ιερουσαλήμ είχε έναν τοίχο που χώριζε τα διάφορα τμήματα του ναού που ήταν προσβάσιμα μόνο σε Ιουδαίους. Στον τοίχο αυτό υπήρχε μία επιγραφή που απαγόρευε στους ξένους να προχωρήσουν, διαφορετικά τιμωρούνταν με θάνατο. Λόγω αυτού του νόμου ο Παύλος κατηγορήθηκε όταν γύρισε στην Ιερουσαλήμ από τα ιεραποστολικά του ταξίδια. Τον κατηγόρησαν ότι έβαλε στο ναό έναν εθνικό, τον Εφέσιο Τρόφιμο (Πράξ. 21:29). Σ’ αυτήν την επιστολή ο Παύλος υποστηρίζει πως ο Χριστός «είναι η ειρήνη ημών, όστις έκαμε τα δύο εν και έλυσε το μεσότοιχον του φραγμού» (Εφεσ. 2:14).

Μέσω του Χριστού, οι πιστοί γίνονται απόγονοι του Αβραάμ και περιτέμνονται στην καρδιά. Η φυσική περιτομή που ο Θεός ζήτησε από τον Αβραάμ έδειχνε στην πνευματική περιτομή που οι πιστοί θα λάμβαναν μέσω του Χριστού (δείτε Δευτ. 10:16). «Εις τον οποίον και περιετμήθητε με περιτομήν αχειροποίητον, απεκδυθέντες το σώμα των αμαρτιών της σαρκός διά της περιτομής του Χριστού» (Κολ. 2:11).

`Σκεψη: Διαβάστε ξανά Εφεσ. 2:11-22. Πώς βλέπουμε τα λεγόμενα του Παύλου να συμβαίνουν στην εκκλησία μας; Ποιες προκλήσεις παραμένουν;`