---
title:  Το Κλειδι Της Ενοτητας
date:   20/10/2018
---

### Για τη μελέτη αυτής της εβδομάδας, διαβάστε
Εφεσ. 1:3-14, Γαλ. 4:7, Εφεσ. 2:11-22, 4:1-6, 11, Ματθ. 20:25-28, Εφεσ. 5:15-6:9.

> <p>Εδαφιο μνημης</p>
> «Γνωστοποιήσας εις ημάς το μυστήριον του θελήματος αυτού κατά την ευδοκίαν αυτού, την οποίαν προέθετο εν εαυτώ, εις οικονομίαν του πληρώματος των καιρών, να συγκεφαλαιώση τα πάντα εν τω Χριστώ, και τα εν τοις ουρανοίς και τα επί της γης.» Εφεσίους 1:9,10.

Η Έφεσος ήταν ένα σημαντικό κέντρο εμπορίου και επιρροής στην Ασία. Η εκκλησία εκεί ιδρύθηκε για Ιουδαίους, Εθνικούς, και ανθρώπους από όλα τα κοινωνικά στρώματα. Αυτή η ποικιλομορφία στα μέλη θα προκαλούσε διαμάχες, όπως γινόταν με τον κόσμο στον οποίο ζούσαν, εάν δεν ήταν του Χριστού και εάν δεν είχαν ενότητα ως μέλη του σώματός Του. Γι’ αυτό, το ενδιαφέρον του Παύλου για την ενότητα μεταξύ των ακολούθων του Χριστού είναι το κεντρικό θέμα της προς Εφεσίους επιστολής του.

Η έννοια της ενότητας για τον Παύλο έχει δύο διαστάσεις: ενότητα στην εκκλησία, όπου Ιουδαίοι και Εθνικοί γίνονται εν Χριστώ ένα σώμα, και ενότητα στο σύμπαν, όπου τα πάντα στον ουρανό και στη γη ενώνονται απόλυτα με τον Χριστό.

Πηγή αυτής της ενότητας είναι ο Χριστός. Η έκφραση του Παύλου «εν τω Χριστώ» ή «μετά του Χριστού», χρησιμοποιείται πολλές φορές σ’ αυτήν την επιστολή για να δείξει τι έχει κάνει ο Θεός για εμάς και το σύμπαν μέσα από τη ζωή, τον θάνατο και την ανάσταση του Ιησού Χριστού. Ο απόλυτος σκοπός του Θεού στο σχέδιο της σωτηρίας είναι η επανένωση όλων μέσω του Χριστού. Αυτή η ενότητα θα εκδηλωθεί πλήρως μόνο κατά τη Δευτέρα Παρουσία.