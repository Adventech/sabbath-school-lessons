---
title:  Ενωμενοι Σε Ενα Σωμα
date:   23/10/2018
---

Ο Παύλος είναι πρακτικός στα εμπνευσμένα λόγια του προς τους Εφέσιους. Η ενότητα που υπάρχει μεταξύ Ιουδαίων και Εθνικών, ανάμεσα σε ανθρώπους με διαφορετικά πολιτισμικά και εθνικά υπόβαθρα, είναι μια πραγματικότητα που αξιώνει από εμάς, «να περιπατήσητε αξίως της προσκλήσεως, καθ' ην προσεκλήθητε» (Εφεσ. 4:1).

`Σύμφωνα με την Εφεσ. 4:1-3, με ποιους τρόπους οι Χριστιανοί μπορούν να περπατήσουν «αξίως της προσκλησεως» τους στον Χριστό;`

Το αποτέλεσμα της εφαρμογής αυτών των αρετών και της χάρης στην Χριστιανική ζωή βοηθάει «να διατηρήτε την ενότητα του Πνεύματος διά του συνδέσμου της ειρήνης» (Εφεσ. 4:3). Όλα αυτά τα στοιχεία βασίζονται στην αγάπη (Α’ Κορ. 13:1-7). Η εφαρμογή της αγάπης διατηρεί σχέσεις μεταξύ αδελφών και προωθεί την ειρήνη και την ενότητα στην Χριστιανική κοινότητα, και όχι μόνο. Η ενότητα στην εκκλησία εκδηλώνει την αγάπη του Θεού με μοναδικό τρόπο τον οποίο οι άλλοι μπορούν να δουν. Η εκκλησία καλείται να είναι μάρτυρας, ιδιαίτερα σε περιόδους συγκρούσεων, διαμαχών και πολέμων.

`Διαβάστε Εφεσ. 4:4-6. Ποιο είναι το σημαντικό ζήτημα σ’ αυτά τα τρία εδάφια;`

Στα πρώτα εδάφια του κεφαλαίου, ο Παύλος εκφράζει το βαθύ του ενδιαφέρον για την ενότητα της εκκλησίας. Ξεκινά με προτροπή για ενότητα (εδ. 1-3) και συνεχίζει με μία λίστα από επτά στοιχεία που ενώνουν τους πιστούς (εδ. 4-6). Η ενότητα είναι συγχρόνως κάτι που οι πιστοί ήδη έχουν (εδ. 4-6), κάτι που πρέπει συνεχώς να εργάζονται να διατηρήσουν (εδ. 1-3), και κάτι που είναι ο μελλοντικός στόχος για τον οποίο αγωνίζονται. (εδ. 13).

«Ο απόστολος προτρέπει τους αδερφούς να εκδηλώσουν στη ζωή τους τη δύναμη της αλήθειας που τους έχει παρουσιάσει. Με την πραότητα και την ευγένεια, την ανεκτικότητα και την αγάπη, έπρεπε να εξηγήσουν τον χαρακτήρα του Χριστού και τις ευλογίες της σωτηρίας Του. Υπάρχει μόνο ένα σώμα, και ένα Πνεύμα, ένας Κύριος, μία πίστη. Ως μέλη του σώματος του Χριστού, όλοι οι πιστοί ζωογονούνται από το ίδιο πνεύμα και την ίδια ελπίδα. Οι διαιρέσεις στην εκκλησία προσβάλλουν τη θρησκεία του Χριστού στον κόσμο και δίνουν την ευκαιρία στους εχθρούς της αλήθειας να δικαιολογήσουν τη ζωή τους. Οι οδηγίες του Παύλου δεν απευθύνονται μόνο στην εκκλησία της εποχής του. Ο Θεός το έκανε έτσι ώστε να φτάσουν και σε εμάς. Τι κάνουμε για να διατηρήσουμε την ενότητα με δεσμούς της ειρήνης;» Ε. Χουάιτ, Testimonies for the Church, τομ. 5, σ. 239.

`Σκεψη: Τι επιλογές μπορούμε να κάνουμε άμεσα ώστε να βεβαιωθούμε ότι βαδίζουμε «αξίως της προσκλησεώς» μας;`