---
title:  Δημιουργια Και Πτωση
date:   29/09/2018
---

### Για τη μελέτη αυτής της εβδομάδας, διαβάστε
Γέν. 1:26,27, Α’ Ιωάν. 4:7,8,16, Γεν. 3:16-19, Γεν. 11:1-9, Γαλ. 3:29, Δευτ. 7:6-11.

> <p>Εδαφιο μνημης</p>
> «Και έφερεν αυτόν έξω και είπεν, Ανάβλεψον τώρα εις τον ουρανόν και αρίθμησον τα άστρα, εάν δύνασαι να εξαριθμήσης αυτά• και είπε προς αυτόν, Ούτω θέλει είσθαι το σπέρμα σου. Και επίστευσεν εις τον Κύριον• και ελογίσθη εις αυτόν εις δικαιοσύνην.» Γένεσις 15:5,6.

Η ιστορία του λαού του Θεού ξεκινάει με τη δημιουργία των ανθρώπων και την τραγική πτώση τους στην αμαρτία. Για να μπορέσουμε να κατανοήσουμε την φύση της ενότητας στην εκκλησία, θα πρέπει να ξεκινήσουμε με το αρχικό σχέδιο του Θεού στη Δημιουργία και μετά να εξετάσουμε την ανάγκη για αποκατάσταση που εμφανίστηκε μετά την Πτώση. 

Τα πρώτα κεφάλαια της Αγίας Γραφής φανερώνουν την πρόθεση του Θεού για την ανθρωπότητα. Ο Θεός ήθελε οι άνθρωποι να είναι μία οικογένεια. Δυστυχώς όμως η ενότητα αυτή διαταράχθηκε μετά την τραγική εμφάνιση της αμαρτίας. Άμεσες συνέπειες της ανυπακοής είναι η διχόνοια και η διαίρεση, οι οποίες έχουν τη ρίζα τους στην αμαρτία. Μία γεύση αυτής της διαίρεσης παίρνουμε από την αλληλεπίδραση του Αδάμ και της Εύας όταν ο Θεός τούς πλησίασε μετά την Πτώση (δείτε Γέν. 3:11). Έτσι, το σχέδιο της σωτηρίας θα αποκαταστήσει επίσης και την αρχική ενότητα.

Ο Αβραάμ, ο πατέρας του λαού του Θεού, είχε βασικό ρόλο στο σχέδιο της σωτηρίας. Παρουσιάζεται στην Αγία Γραφή ως το σπουδαίο παράδειγμα της δικαίωσης μέσω πίστης (δείτε Ρωμ. 4:1-5), το είδος της πίστης που ενώνει τα παιδιά του Θεού μεταξύ τους και με τον Κύριο. Ο Θεός εργάζεται μέσω των ανθρώπων για να αποκαταστήσει την ενότητα και να γνωστοποιήσει το θέλημά Του στη χαμένη ανθρωπότητα.