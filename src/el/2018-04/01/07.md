---
title:  Περαιτέρω μελέτη
date:   05/10/2018
---

Διαβάστε Ε. Χουάιτ, Π.Π. σ. 13-22, 101-108.

Ο αρχικός σκοπός του Θεού για τη δημιουργία της ανθρωπότητας αντικατοπτρίζεται και στους θεσμούς της οικογένειας (Γέν. 2:21-24) και του Σαββάτου. Το Σάββατο δόθηκε για όλους τους ανθρώπους, όπως ξεκάθαρα φαίνεται και από τη δήλωση του Ιησού στο Μάρκ. 2:27,28. Για την ακρίβεια, η παγκόσμια φύση του φαίνεται και από την αναφορά της Γένεσης όπου ο Θεός ξεχώρισε την έβδομη ημέρα πολύ πριν την κλήση του λαού Ισραήλ ως περιούσιου λαού, αλλά και πριν την είσοδο της αμαρτίας στη γη. Τι ισχυρή ενωτική δύναμη θα αποτελούσε το Σάββατο εάν τηρούταν από όλους τους ανθρώπους! Ήταν η ημέρα της ανάπαυσης που ο Θεός ξεχώρισε για να θυμίζει στους απογόνους του Αδάμ και της Εύας τη σχέση τους μαζί Του αλλά και μεταξύ τους.

«Το Σάββατο και ο γάμος θεσπίστηκαν στην Εδέμ, και κατά την πρόθεση του Θεού είναι αδιαχώριστα συνδεδεμένα. Αυτήν την ημέρα μπορούμε να ζήσουμε την Εδεμική ζωή περισσότερο από κάθε άλλη μέρα. Ήταν στο σχέδιο του Θεού τα μέλη της οικογένειας να συνδέονται με το έργο και τη μελέτη, τη λατρεία και την αναψυχή, ο πατέρας ως ιερέας του σπιτιού, και οι γονείς μαζί ως δάσκαλοι και σύντροφοι των παιδιών τους.» Ε. Χουάιτ, Child Guidance, σ. 535.

**Ερωτήσεις για συζήτηση** 

`1.	 Πώς η δημιουργία της Εύας από το πλευρό του Αδάμ δείχνει τη στενή σχέση που πρέπει να έχει το ανδρόγυνο; Τι μας δείχνει το γεγονός ότι ο Θεός χρησιμοποιεί τη σχέση του ανδρόγυνου για να μας δείξει το είδος του δεσμού που επιθυμεί να έχει με το λαό Του;`

`2.	 Παρότι η ιστορία του Πύργου της Βαβέλ δείχνει ότι ο γλωσσικός και πολιτισμικός διαχωρισμός δεν ήταν στο αρχικό σχέδιο του Θεού για την ανθρωπότητα, πώς μπορούμε σήμερα να ξεπεράσουμε αυτούς τους φυσικούς διαχωρισμούς; Πώς μπορεί η εκκλησία να είναι ενωμένη ακόμη κι αν έχει αρμονία και ας αποτελείται από μέλη διαφόρων εθνικοτήτων και γλωσσών;`

`3.	 Τι παραλληλισμούς βρίσκεται στην κλήση του αρχαίου Ισραήλ και στην κλήση μας ως Αντβεντιστές της Εβδόμης Ημέρας; Τι μπορούμε να διδαχθούμε από αυτούς ώστε να μείνουμε πιστοί στην κλήση μας από τον Θεό;`

**Περίληψη**: Το αρχικό σχέδιο του Θεού στη δημιουργία ήταν οι άνθρωποι να ζούνε όλοι μαζί σαν μία μεγάλη οικογένεια, ειρηνικά και αρμονικά. Η ανυπακοή των πρώτων πατέρων παρέμβαλλε το σχέδιο του Θεού. Έτσι, ο Θεός κάλεσε τον Αβραάμ ώστε μέσα από τους απογόνους του να διατηρηθεί ζωντανή η υπόσχεση της αποκατάστασης που θα ερχόταν μέσω του Χριστού.