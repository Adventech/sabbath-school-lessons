---
title:  Ο Αρχοντας Της Ειρηνης
date:  30/10/2025
---

`Διαβάστε Ησ. 9:6, Ησ. 11:1-5, Ησ. 60:17, Ωσ. 2:18, Μιχ. 4:3. Τι μας λένε αυτά τα εδάφια για το μέλλον που σχεδιάζει ο Θεός για τον λαό Του;`

Το μάθημα αυτής της εβδομάδας αφορά τον ιερό πόλεμο στην Παλαιά Διαθήκη. Ωστόσο, πρέπει να αναφέρουμε την παρουσία ενός άλλου εξίσου σημαντικού θέματος στα προφητικά κείμενα της Παλαιάς Διαθήκης: τη μελλοντική ειρήνη που υπόσχεται ο Θεός. Ο Μεσσίας απεικονίζεται ως "Άρχοντας ειρήνης" (Ησ. 9:6). Θα εγκαινιάσει μια βασιλεία γεμάτη γαλήνη, το λιοντάρι και το αρνί θα βόσκουν μαζί (Ησ. 11:1-8), δεν θα υπάρχει πόνος ή δυστυχία (Ησ. 11:9) και η ειρήνη θα κυριαρχεί (Ησ. 60:17) και θα ρέει σαν ποτάμι (Ησ. 66:12).

`Διαβάστε Β’ Βασ. 6:16-23. Τι μας διδάσκει αυτή η ιστορία για το σχέδιο του Θεού για τον ιδιαίτερο λαό Του και για την ανθρωπότητα;`

Σε αυτή την ιστορία, ο Ελισσαίε διατάζει τον λαό του Θεού να δώσει τροφή στον συριακό στρατό. Ο Ελισσαίε επιλέγει να μην σκοτώσει τους Σύριους (Β’ Βασ. 6:22), αλλά να τους δείξει έλεος. Το σχέδιο του Θεού για τον λαό Του και για όλους τους άλλους είναι πάντα η ειρήνη. Στην ιστορία, ο Ελισσαίε γνωρίζει ότι ένας αόρατος στρατός αγγέλων βρίσκεται γύρω από τον εχθρό (Β’ Βασ. 6:17). Αυτοί οι άγγελοι είναι ισχυρότεροι από τον συριακό στρατό. Ο Θεός θέλει να σώσει τους ανθρώπους, όχι να τους χτυπήσει ή να τους καταστρέψει. Θέλει να ζουν ειρηνικά, όχι ως σκλάβοι. Το μίσος και ο πόνος προκαλούν περισσότερο μίσος και πόνο (Ματθ. 26:52), ενώ η ειρήνη δημιουργεί περισσότερη ειρήνη. Η ιστορία στο Β’ Βασ. 6:τελειώνει με την δήλωση: «Kαι στo εξής δεν ήρθαν τα τάγματα της Συρίας στη γη τoυ Iσραήλ» (Β’ Βασ. 6:23).

`Σκεψη: Σκεφτείτε όλους τους τρόπους με τους οποίους, προσπαθώντας να μιμηθούμε τον Ιησού, μπορούμε να μοιραστούμε την ειρήνη Του με άλλους ανθρώπους; Τι γίνεται με τη δική σας ζωή αυτή τη στιγμή; Με ποιους τρόπους μπορείτε να φέρετε την ειρήνη και όχι τον πόλεμο στις ζωές των άλλων ανθρώπων;`