---
title:  Ο Θεος Αγωνιζεται Για Σενα
date:  25/10/2025
---

> <p>Εδαφιο Μνημης</p>
>  «Kαι όλους αυτούς τους βασιλιάδες και τη γη τους ο Iησούς κυρίευσε μεμιάς, επειδή ο Kύριος ο Θεός του Iσραήλ πολεμούσε υπέρ του Iσραήλ» Ιησούς του Ναυή 10:42.

### Για τη μελέτη αυτής της εβδομάδας, διαβάστε
Γέν. 15:16, Λευιτ. 18:24-30, Β’ Τιμ. 4:1, 8, Έξ. 23:28-30, Δευτ. 20:10, 15-18, Ησ. 9:6.

Το βιβλίο του Ιησού του Ναυή περιέχει κάποιες ιστορίες που ίσως δυσκολευόμαστε να κατανοήσουμε. Σοβαρά ερωτήματα εγείρονται στο άκουσμα θεϊκού ή ιερού πολέμου που απεικονίζει μια ομάδα ανθρώπων που έχουν λάβει θεϊκή εντολή να καταστρέψουν μια άλλη ομάδα.

Σίγουρα, οι Χριστιανοί δυσκολεύονται να κατανοήσουν το θέμα του πολέμου στην Παλαιά Διαθήκη. Η Παλαιά Διαθήκη μας δείχνει ότι ο Θεός έχει τον έλεγχο των πάντων στον ουρανό και στη γη. Άρα, όλα όσα συμβαίνουν πρέπει με κάποιο τρόπο να αποτελούν μέρος του σχεδίου Του. Έτσι, το ερώτημα "Πώς μπορεί ο Θεός να επιτρέπει τέτοια πράγματα;" καθίσταται αναπόφευκτο. Την προηγούμενη εβδομάδα είδαμε ότι ο ίδιος ο Θεός εμπλέκεται σε μια σύγκρουση που είναι πολύ μεγαλύτερη από οποιονδήποτε πόλεμο ή μάχη που δόθηκε στην ανθρώπινη ιστορία, μια μάχη που διαπερνά κάθε πτυχή της ζωής μας. Είδαμε επίσης ότι τα γεγονότα, είτε από την Αγία Γραφή είτε από την παγκόσμια ιστορία, μπορούν να γίνουν πλήρως κατανοητά μόνο αν τα δούμε μέσα από το πλαίσιο της μεγάλης διαμάχης μεταξύ του καλού και του κακού.

Αυτή την εβδομάδα συνεχίζουμε να μελετάμε τους πολέμους που ο Θεός ζήτησε από τον λαό Του να διεξάγει. Θα προσπαθήσουμε να απαντήσουμε στα ακόλουθα ερωτήματα: Γιατί ο Θεός ζήτησε από τον λαό Του να πολεμήσει; Ποιες βιβλικές αλήθειες μας διδάσκουν αυτοί οι πόλεμοι; Ποια ήταν τα όρια που έθεσε ο Θεός στον λαό Του όταν πολεμούσε; Ποιο σχέδιο ειρήνης προσέφερε ο Θεός;