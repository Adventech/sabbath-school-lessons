---
title:  Ζωντας Στη Γη Της Επαγγελιας
date:  06/12/2025
---

> <p>Εδαφιο Μνημης</p>
>  «H γλυκιά απόκριση καταπραΰνει θυμό· αλλά, o λυπηρός λόγoς διεγείρει oργή» Παροιμίες 15:1.

### Για τη μελέτη αυτής της εβδομάδας, διαβάστε
Ναυή 22, Εφεσ. 6:7, Ιωάν. 7:24, Αριθ. 25, Παρ. 15:1, Α’ Πέτ. 3:8, 9.

Η ζωή σε μια κοινότητα μπορεί κάποιες φορές να φέρει παρεξηγήσεις και εντάσεις. Αυτό ισχύει ιδιαίτερα για κοινότητες όπως η εκκλησία, όπου άνθρωποι από διαφορετικά περιβάλλοντα, κοινωνικά στρώματα, και πολλές φορές τελείως διαφορετικές κουλτούρες, ζουν και εργάζονται μαζί για έναν κοινό σκοπό.

Αυτή την εβδομάδα θα μελετήσουμε το κεφάλαιο 22:του Ιησού του Ναυή και θα δούμε ένα πρόβλημα που προέκυψε εξαιτίας μιας μεγάλης παρεξήγησης. Στην αρχή του βιβλίου, ο Ιησούς του Ναυή είχε διατάξει ορισμένες φυλές να περάσουν τον Ιορδάνη ποταμό και να συμμετάσχουν στην κατάκτηση της γης, μαζί με τις φυλές που βρίσκονταν στη δυτική πλευρά (Ναυή 1:12-18). Τώρα που η αποστολή ολοκληρώθηκε, αυτές οι φυλές είναι ελεύθερες να επιστρέψουν πίσω. Όμως, όταν φτάνουν ανατολικά του Ιορδάνη, χτίζουν ένα θυσιαστήριο που προκαλεί ανησυχία στις φυλές της δυτικής πλευράς.

Γιατί είναι επικίνδυνο να βγάζουμε βιαστικά συμπεράσματα για τη συμπεριφορά των άλλων; Πώς μπορούμε να ενισχύσουμε την ενότητα μέσα στην εκκλησία; Γιατί είναι σημαντικό να έχουμε κατά νου τον ευρύτερο σκοπό της κλήσης μας και να μη μας αποσπούν άσχετα πράγματα; Αυτά είναι μερικά από τα ερωτήματα με τα οποία θα ασχοληθούμε αυτή την εβδομάδα.