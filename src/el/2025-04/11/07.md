---
title:  Περαιτερω Μελετη
date:  12/12/2025
---

Διαβάστε Ε. Χουάιτ, Π.Π. σελ. 502-506.

«Αν από τη μια μεριά είναι σημαντικό να αποφεύγεται η χαλαρότητα στην αντιμετώπιση της αμαρτίας, από την άλλη μεριά όμως είναι εξίσου σημαντικό να αποφεύγεται η δριμεία κατάκριση και αβάσιμη καχυποψία…

«Η σύνεση που έδειξαν οι Ρουβηνίτες και οι σύντροφοί τους αποτελεί αξιομίμητο παράδειγμα. Ενώ ειλικρινά επιζητούσαν να εξαίρουν τον σκοπό της πραγματικής θρησκείας, παρεξηγήθηκαν όμως και δέχθηκαν αυστηρή επίπληξη. Αλλά αυτοί δεν έδειξαν μνησικακία. Άκουσαν ευγενικά και υπομονετικά τις κατηγορίες των αδελφών τους πριν να προσπαθήσουν να αμυνθούν, και έπειτα εξήγησαν τα κίνητρά τους και απέδειξαν την αθωότητά τους. Έτσι, η δυσκολία που απειλούσε να προκαλέσει τέτοιες σοβαρές συνέπειες, λύθηκε με τρόπο φιλικό.

Και όταν ακόμη κατηγορούνται άδικα, αυτοί που έχουν το δίκαιο με το μέρος τους, μπορούν να διατηρήσουν την ηρεμία τους και τη διακριτικότητα τους. Ο Θεός έχει γνώση για όλα όσα οι άνθρωποι παρεξηγούν και κακοπαριστάνουν, και μπορούμε να αναθέσουμε την υπόθεση μας με βεβαιότητα στα χέρια Του. Εκείνος θα αποδείξει με την ίδια σιγουριά την αθωότητα αυτών που Τον εμπιστεύονται, όπως απέδειξε και την ενοχή του Αχάν. Αυτοί που εμφορούνται από χριστιανικό πνεύμα, θα έχουν εκείνη την αγάπη που μακροθυμεί και που αγαθοποιεί.

Η επιθυμία του Θεού είναι να υπάρχει αδελφική αγάπη μεταξύ του λαού Του. Η προσευχή του Χριστού λίγο πριν από τη σταύρωση ήταν οι μαθητές Του να είναι ενωμένοι όπως Εκείνος είναι ένα με τον Πατέρα, και έτσι να πιστέψει ο κόσμος ότι ήταν σταλμένος από το Θεό. Η συγκινητικότατη, θαυμάσια αυτή προσευχή εξακολουθεί, με το πέρασμα των αιώνων, να ισχύει μέχρι και στις μέρες μας. Τα λόγια Του ήταν: “Kαι δεν παρακαλώ μονάχα γι’ αυτούς, αλλά και για εκείνους που θα πιστέψουν σε μένα διαμέσου του λόγου τους.” (Ιωάν. 17:20). Χωρίς να έχουμε το δικαίωμα να θυσιάσουμε έστω και μια από τις αρχές της αλήθειας, πρέπει να βάλουμε σκοπό να φτάσουμε στο επίπεδο αυτό της ένωσης.» - Π.Π. σελ. 519, 520.

**Ερωτησεις για συζητηση**

`1.  Πώς η προτροπή του Παύλου, «θεωρώντας ο ένας τον άλλον ότι υπερέχει από τον εαυτό του» (Φιλιπ. 2:3), μπορεί να μας βοηθήσει να μην υποθέτουμε κακό για τους αδελφούς μας;`

`2. Γιατί συχνά αντιδρούμε υπερβολικά σε μια κατάσταση λόγω των αποτυχιών ή των λαθών του παρελθόντος; Πώς μπορούμε να αποφύγουμε αυτή την τάση;`

`3. Συζητήστε τη σημασία του να ακούμε την άποψη των άλλων. Πώς μπορούμε να καλλιεργήσουμε αυτή τη συνήθεια στην εκκλησία μας; (Συγκρίνετε με Ιακ. 1:19.)`

`4. Ζούμε σε μια κοινωνία όπου οι απαιτήσεις της επαγγελματικής ζωής, οι οικογενειακές υποχρεώσεις, οι δραστηριότητες της εκκλησίας και άλλες ευθύνες συχνά μας κατακλύζουν. Πώς η αρχή του να κάνουμε τα πάντα «σαν στον Κύριο» μπορεί να μας κάνει πιο υπεύθυνους αλλά και να φέρει ειρήνη στην καρδιά μας;`