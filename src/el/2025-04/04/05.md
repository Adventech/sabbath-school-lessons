---
title:  Ο Κυριος Θα Αγωνιστει Για Εσας
date:  22/10/2025
---

`Σύμφωνα με την Έξ. 14:13, 14, 25, ποιο ήταν το αρχικό και ιδανικό σχέδιο του Θεού σχετικά με τη συμμετοχή των Ισραηλιτών στον πόλεμο;`

Εκείνη τη στιγμή της κρίσης, όταν ο λαός του Ισραήλ οδηγήθηκε σε φυσικό αδιέξοδο, «ο Mωυσής είπε στον λαό: Mη φοβάστε· σταθείτε, και βλέπετε τη σωτηρία του Kυρίου, που θα κάνει σε σας σήμερα· επειδή, τους Aιγυπτίους, που είδατε σήμερα, δεν θα τους δείτε πλέον, ποτέ· ο Kύριος θα πολεμήσει για σας· και εσείς θα μένετε ήσυχοι» (Έξ. 14:13, 14). Σύμφωνα με τη βιβλική αφήγηση, ακόμη και οι ίδιοι οι Αιγύπτιοι κατανόησαν αυτήν την πραγματικότητα: «Aς φύγουμε μπροστά από τον Iσραήλ, επειδή ο Kύριος πολεμάει τους Aιγυπτίους, για χάρη τους» (Έξ. 14:25).

Η θαυματουργική παρέμβαση του Θεού στην Ερυθρά θάλασσα για τους ανήμπορους Ισραηλίτες, που δεν είχαν στρατιωτική εκπαίδευση, μας δείχνει το σχέδιο του Θεού για το πώς ο Θεός θα βοηθούσε τον Ισραήλ. Εδώ, όχι μόνο η μάχη διεξάγεται από τον Κύριο, αλλά απαιτείται από τον Ισραήλ να μην πολεμήσει (Έξ. 14:14). Ο Θεός είναι ο Πολεμιστής - η πρωτοβουλία ανήκει σ' Αυτόν. Αυτός καθορίζει τη στρατηγική, ορίζει τα μέσα και διεξάγει την εκστρατεία. Αν ο Κύριος δεν πολεμήσει για τον Ισραήλ, δεν υπάρχει καμία πιθανότητα επιτυχίας.

Η Έλεν Χουάιτ αναφερόμενη στο γεγονός αυτό λέει ότι ο Θεός «δεν σχεδίασε να κερδίσουν τη γη της επαγγελίας με πόλεμο, αλλά με υποταγή και ανεπιφύλακτη υπακοή στις εντολές Του».- Signs of Time, 2 Σεπτεμβρίου 1880. Όπως έγινε με την απελευθέρωσή τους από την Αίγυπτο, ο Θεός θα έδινε τις μάχες τους γι' αυτούς. Το μόνο που έπρεπε να κάνουν ήταν να μείνουν ήρεμοι και να γίνουν μάρτυρες της πανίσχυρης επέμβασής Του.

Η ιστορία αποδεικνύει ότι όποτε ο Ισραήλ εμπιστευόταν τον Θεό, δεν χρειαζόταν να πολεμήσει (βλ. Β’ Βασ. 19, Β’ Χρον. 32, Ησ. 37).

Στο ιδανικό σχέδιο του Θεού, οι Ισραηλίτες δεν χρειάζονταν ποτέ να πολεμήσουν μόνοι τους. Ήταν αποτέλεσμα της απιστίας τους, η οποία εκδηλώθηκε μετά την Έξοδο, που ο Θεός τους επέτρεψε να συμμετάσχουν στον πόλεμο κατά των Χαναναίων. Όπως δεν χρειάστηκε να σηκώσουν ούτε ένα σπαθί εναντίον των Αιγυπτίων κατά την Έξοδο· δεν θα ήταν ποτέ απαραίτητο να πολεμήσουν για την κατάκτηση της Χαναάν (Δευτ. 7:17–19).

`Σκεψη: «Αν οι Ισραηλίτες δεν είχαν διαμαρτυρηθεί κατά του Κυρίου, ο Θεός δεν θα επέτρεπε να τους πολεμήσουν οι εχθροί τους.» - Ι.Α., σελ. 97. Τι συμβαίνει σήμερα όταν διαμαρτυρόμαστε εναντίον του Κυρίου;`