---
title:  Ο Πολεμος Πισω Απο Ολους Τους Πολεμους
date:  18/10/2025
---

> <p>Εδαφιο Μνημης</p>
>  «Kαι τέτοια ημέρα δεν υπήρξε ούτε πριν ούτε μετά, ώστε ο Kύριος να ακούσει φωνή ανθρώπου· επειδή, ο Kύριος πολεμούσε υπέρ του Iσραήλ» Ιησούς του Ναυή 10:14.

### Για τη μελέτη αυτής της εβδομάδας, διαβάστε
Ναυή 5:13-15, Ησ. 37:16, Αποκ. 12:7-9, Δευτ. 32:17, Έξ. 14:13, 14, Ναυή 6:15-20.

Διαβάζοντας το βιβλίο του Ιησού του Ναυή, ερχόμαστε αντιμέτωποι με τις επιθετικές στρατιωτικές εκστρατείες που διεξάγονται κατ' εντολή του Θεού, στο όνομα του Θεού και με τη βοήθεια του Θεού. Η ιδέα ότι ο Θεός ήταν πίσω από την κατάκτηση της Χαναάν διατρέχει ολόκληρο το βιβλίο του Ιησού του Ναυή, και εκφράζεται μέσα από τις δηλώσεις του αφηγητή (Ναυή 10:10, 11), τα λόγια του Θεού (Ναυή 6:2, Ναυή 8:1), τις ομιλίες του Ιησού του Ναυή (Ναυή 4:23, 24, Ναυή 8:7), τη μαρτυρία της Ραάβ (Ναυή 2:10), των κατασκόπων (Ναυή 2:24), και του λαού (Ναυή 24:18). Ο Θεός ισχυρίζεται ότι είναι ο Ίδιος που ξεκινά αυτούς τους πολέμους.

Αυτή η πραγματικότητα γεννά αναπόφευκτα ερωτήματα. Πώς μπορούμε να κατανοήσουμε το γεγονός ότι ο εκλεκτός λαός του Θεού διεξήγαγε τόσους πολλούς πολέμους στα χρόνια της Παλαιάς Διαθήκης; Πώς είναι δυνατόν να συνδυάσουμε την εικόνα ενός "πολεμοχαρή" Θεού με τον χαρακτήρα της αγάπης Του (για παράδειγμα, Έξ. 34:6, Ψαλμ. 86:15, Ψαλμ. 103:8, Ψαλμ. 108:4) χωρίς να μειώσουμε την αξιοπιστία, το κύρος και την ιστορικότητα της Παλαιάς Διαθήκης;

Αυτή την εβδομάδα και την επόμενη, θα απαντήσουμε στο δύσκολο ερώτημα σχετικά με τους πολέμους που ο Θεός διέταξε τον Ισραήλ να διεξάγει τόσο στο βιβλίο του Ιησού του Ναυή όσο και σε άλλα βιβλία.