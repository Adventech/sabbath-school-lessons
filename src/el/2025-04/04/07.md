---
title:  Περαιτερω Μελετη
date:  24/10/2025
---

Διαβάστε Ε. Χουάιτ, Π.Π., σελ. 473-484.

Όταν στο σύμπαν προέκυψε εξέγερση κατά της εξουσίας του Θεού, ο Θεός είτε θα έπαυε να είναι αυτό που ουσιαστικά, αναλλοίωτα και αιώνια είναι, και θα έδινε την ηγεσία ολόκληρου του σύμπαντος σε ένα από τα επαναστατημένα πλάσματά Του, είτε θα παρέμενε ο άγιος, δίκαιος, στοργικός και φιλεύσπλαχνος Πατέρας όλων όσων υπάρχουν. Η Αγία Γραφή παρουσιάζει ότι ακολούθησε τη δεύτερη επιλογή και, σε αυτή την περίπτωση, η σύγκρουση μεταξύ των δυνάμεων του κακού και της δύναμής Του ήταν αναπόφευκτη. Όταν ο Σατανάς και όλες οι επαναστατικές κοσμικές δυνάμεις συνεχίζουν να εκδηλώνουν την ίδια προκλητική στάση απέναντι στον Κύριο, Εκείνος ως ο Κυρίαρχος του σύμπαντος, παρεμβαίνει. Πριν από πολύ καιρό, ο Κύριος επέλεξε να μπει σε αυτόν τον αγώνα για να ελευθερώσει τους αμαρτωλούς από την αμαρτία και τον Σατανά. Στα χρόνια της Παλαιάς Διαθήκης, ο Κύριος, ως ισχυρός πολεμιστής, ήρθε για να βοηθήσει τον λαό Του. Αυτή η εικόνα του Θεού μάς βοηθά να καταλάβουμε ότι θα πολεμήσει για εμάς στους έσχατους καιρούς, και θα δώσει ένα τέλος στη μεγάλη διαμάχη μεταξύ του καλού και του κακού (Αποκ. 20:8-10). Οι πόλεμοι του Ισραήλ, στα χρόνια της Παλαιάς Διαθήκης, είναι μια εικόνα αυτής της μεγάλης διαμάχης. Οι πόλεμοι του Ισραήλ μας δίνουν επίσης την ελπίδα ότι ο Θεός θα κρίνει υπερασπιζόμενος τον λαό Του.

«Ο Θεός τούς είχε χορηγήσει το προνόμιο και το καθήκον να εισέλθουν στη γη (Χαναάν) στον προσδιορισμένο από Αυτόν καιρό, αλλά εξαιτίας της επίμονης αμέλειας τους η άδεια εκείνη αποσύρθηκε…Η πρόθεσή Του δεν ήταν να κατακτήσουν τη γη με πόλεμο, αλλά με τέλεια υποταγή στις προσταγές Του.» - Π.Π, σελ. 375.

**Ερωτησεις για συζητηση**

`1. Πώς η μεγάλη διαμάχη μεταξύ του καλού και του κακού σας βοηθά να καταλάβετε γιατί ο Θεός διέταξε τον Ισραήλ να πάει σε πόλεμο;`

`2. Συζητήστε την ερώτηση στο τέλος της μελέτης της Δευτέρας. Πώς ξέρουμε ότι η μεγάλη διαμάχη συμβαίνει γύρω μας; Ποιος είναι ο ρόλος μας σε αυτήν τη διαμάχη; Πώς μπορούμε να κάνουμε, σε αυτόν τον αγώνα, αυτό που ζητάει ο Θεός από εμάς;`

`3. Τι σημαίνει να μένουμε "ήρεμοι" και να περιμένουμε τον Θεό να αγωνιστεί για εμάς στην πνευματική μας ζωή;`

`4. Πολλές φορές, στις συζητήσεις και τις περιστασιακές διαφωνίες μέσα στην εκκλησία, θέλουμε να δούμε ποιος είναι με το μέρος μας. Πώς θα πρέπει να αλλάξουμε τη στάση μας με βάση το Ναυή 5:13-15;`