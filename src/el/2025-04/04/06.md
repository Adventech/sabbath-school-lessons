---
title:  Η Δευτερη Καλυτερη Επιλογη
date:  23/10/2025
---

`Διαβάστε Έξ. 17:7-13 και Ναυή 6:15-20. Ποιες ομοιότητες και διαφορές βρίσκετε σε αυτές τις δύο πολεμικές αφηγήσεις; `

Στην Έξοδο 17, καταγράφεται η πρώτη φορά που ο Ισραήλ πολέμησε μετά την έξοδό του από την Αίγυπτο, όταν αμύνθηκε εναντίον των Αμαληκιτών. Λίγες εβδομάδες νωρίτερα, ο λαός Ισραήλ είχε γίνει μάρτυρας της παντοδυναμίας του Θεού τόσο με τις πληγές που έπεσαν στους Αιγύπτιους όσο και κατά τη θαυμαστή απελευθέρωση τους από τη σκλαβιά. Είδαμε επίσης ότι το αρχικό σχέδιο του Θεού για τον Ισραήλ δεν περιλάμβανε πολέμους εναντίον άλλων λαών (Έξ. 23:28 - Έξ. 33:2). Αλλά λίγο μετά την απελευθέρωσή τους από την Αίγυπτο, οι Ισραηλίτες άρχισαν να γογγύζουν κατευθυνόμενοι προς τη Γη της Επαγγελίας (Έξ. 17:3), αμφισβητώντας ακόμη και την παρουσία του Θεού ανάμεσά τους. Ήταν εκείνη τη στιγμή που ο Αμαλήκ ήρθε να πολεμήσει εναντίον του Ισραήλ. Αυτό δεν ήταν τυχαίο. Ο Θεός επέτρεψε στους Αμαληκίτες να επιτεθούν στον Ισραήλ για να μάθουν να Τον εμπιστεύονται ξανά.

Χωρίς να συμβιβάζει τις αρχές Του, ο Θεός κατεβαίνει στο επίπεδο όπου βρίσκεται ο λαός Του, καλώντας τον συνεχώς να επιστρέψει σ' Αυτόν και στο τέλειο σχέδιό Του για τη ζωή τους που είναι η πλήρη και ανεπιφύλακτη εμπιστοσύνη σ’ Αυτόν. Στην πραγματικότητα, ο νόμος του πολέμου (Δευτ. 20) δόθηκε μόνο μετά την 40ετή εμπειρία της ερήμου, η οποία προκλήθηκε επίσης από την απιστία του Ισραήλ. Τώρα τα 40 χρόνια τελείωσαν. Οι Ισραηλίτες πρόκειται να εισέλθουν στη Γη της Επαγγελίας. Οι νέες μάχες χρειάζονται νέα πολεμικά σχέδια. Τώρα είναι που ο Θεός διατάζει τους Ισραηλίτες να καταστρέψουν ολοκληρωτικά τους Χαναναίους (Δευτ. 20:16-18).

Τώρα ο Ισραήλ πρέπει να πολεμήσει τους εχθρούς του. Ο Θεός χρησιμοποίησε τον πόλεμο ως δοκιμασία πίστης. Δεν εγκατέλειψε τον λαό Του, αλλά του επέτρεψε να γίνει μάρτυρας της δύναμής Του. Πριν ο Ισραήλ πάει στον πόλεμο, έπρεπε πρώτα να δείξει απόλυτη εξάρτηση από τον Θεό.

Η συμμετοχή των Ισραηλιτών στην κατάκτηση είναι εμφανής από το συμπέρασμα που βγάζει ο Ιησούς του Ναυή στο τέλος του βιβλίου. Εδώ αναφέρεται ότι οι Χαναναίοι πολεμούσαν εναντίον των Ισραηλιτών (Ναυή 24:11). Ενώ η πτώση των τειχών της Ιεριχώ ήταν αποτέλεσμα ενός θεϊκού θαύματος, ο λαός του Ισραήλ έπρεπε να συμμετάσχει ενεργά στη μάχη και να αντιμετωπίσει τους πεισματάρηδες κατοίκους της πόλης που αρνούνταν να υπηρετήσουν τον Θεό.

Οι πόλεμοι του Ισραήλ έγιναν το μέσο για να μάθει ο λαός να εμπιστεύεται ολοκληρωτικά τον Θεό. Ωστόσο, ο Ισραήλ γνώριζε (Ναυή 7:12, 13,  Ναυή 10:8) ότι η έκβαση κάθε μάχης βρισκόταν τελικά στα χέρια του Κυρίου και ότι ο μόνος τρόπος με τον οποίο οι Ισραηλίτες θα μπορούσαν να κερδίσουν έναν πόλεμο ήταν μέσω της πίστης στις υποσχέσεις του Θεού. Η επιλογή να Τον εμπιστευτούν ήταν δική τους.