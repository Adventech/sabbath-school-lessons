---
title:  Εκπληκτικη Χαρη
date:  04/10/2025
---

> <p>Εδαφιο Μνημης</p>
>  «Mε πίστη η πόρνη Pαάβ δεν απολέστηκε μαζί μ’ εκείνους που απείθησαν, επειδή δέχθηκε με ειρήνη τους κατασκόπους» Εβραίους 11:31.

### Για τη μελέτη αυτής της εβδομάδας, διαβάστε
Ναυή 2:1-21, Αριθ. 14:1-12, Εβρ. 11:31, Έξ. 12:13, Ναυή 9, Νεεμ. 7:25.

"Γιατί το έκανα πάλι αυτό;" Οι περισσότεροι από εμάς έχουμε πει αυτά τα λόγια κάποια στιγμή στη ζωή μας. Σίγουρα, όλοι μας κάνουμε λάθη. Ποιος, λοιπόν, δεν επιθυμεί μια δεύτερη ευκαιρία για να διορθώσει τα πράγματα;

Ο λαός Ισραήλ έχει μια δεύτερη ευκαιρία να εισέλθει στη Γη της Επαγγελίας και ο Ιησούς του Ναυή παίρνει αυτήν την αποστολή στα σοβαρά. Το πρώτο βήμα που πρέπει να κάνουν είναι να κατανοήσουν με σαφήνεια τι έχουν να αντιμετωπίσουν. Στέλνει δύο κατασκόπους για να του φέρουν πολύτιμες πληροφορίες για το αμυντικό σύστημα της γης αυτής, τη στρατιωτική της ετοιμότητα, τα αποθέματα νερού και την ενδεχόμενη στάση του πληθυσμού απέναντι σε μια εισβολή.

Θα πίστευε κανείς ότι η υπόσχεση του Θεού να δώσει τη γη στους Ισραηλίτες δεν θα απαιτούσε καμία προσπάθεια από μέρους τους. Ωστόσο, η διαβεβαίωση της θεϊκής υποστήριξης δεν παρακάμπτει την ανθρώπινη ευθύνη. Ο Ισραήλ στέκεται στα σύνορα της Χαναάν για δεύτερη φορά. Οι προσδοκίες είναι υψηλές, αλλά την τελευταία φορά που ο Ισραήλ βρέθηκε στα σύνορα και είχε το ίδιο έργο, κατέληξε σε παταγώδη αποτυχία.

Αυτήν την εβδομάδα, θα εξετάσουμε δύο από τις πιο συναρπαστικές ιστορίες του βιβλίου του Ιησού του Ναυή και θα ανακαλύψουμε τη σημασία τους για την πίστη μας σήμερα. Θα δούμε επίσης ότι το έλεος του Θεού μπορεί να μας εκπλήξει με άπειρους τρόπους!