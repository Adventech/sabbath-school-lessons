---
title:  Περαιτερω Μελετη
date:  10/10/2025
---

Διαβάστε E. Χουάιτ, Π.Π. σελ. 467-472.

Μετά από αυτή την ιστορία της Ραάβ και των κατασκόπων, η υπόλοιπη Παλαιά Διαθήκη δεν αναφέρει τίποτε άλλο γι' αυτήν, μέχρι τη στιγμή που εμφανίζεται στη γενεαλογία του Ιησού. Αναφέρεται ότι έγινε σύζυγος του Σαλμών, από τη φυλή του Ιούδα, πατέρα του Βοόζ, και πεθερά μιας άλλης αξιοσημείωτης γυναίκας που αναφέρεται στην ίδια γενεαλογία, της Ρουθ (Ματθ. 1:5 - συγκρίνετε με Ρουθ 4:13, 21). Μέσω της πίστης της στον Θεό, η πόρνη της Ιεριχώ, καταδικασμένη σε ολική καταστροφή, γίνεται ένας σημαντικός κρίκος στη βασιλική γραμμή του Δαβίδ και μία απόγονος του Μεσσία. Αυτό είναι που ο Θεός μπορεί να επιτύχει μέσω της πίστης, ακόμη και αν αυτή είναι τόσο μικρή όσο ένας σπόρος σιναπιού (Ματθ. 17:20, Λουκ. 17:6).

«Και η δική της μεταλλαγή δεν ήταν μια απομονωμένη περίπτωση της ευσπλαχνίας του Θεού προς τους ειδωλολάτρες που αναγνώριζαν τη θεϊκή εξουσία. Στην καρδιά της χώρας, ένας πολυάριθμος λαός - οι Γαβαωνίτες - αποκήρυξαν την ειδωλολατρία τους και ενώθηκαν με τον Ισραήλ, γινόμενοι συμμέτοχοι των ευλογιών της διαθήκης. Ο Θεός δεν κάνει καμιά εθνική, φυλετική ή κοινωνική διάκριση. Αυτός είναι ο Πλάστης ολόκληρης της ανθρωπότητας. Ξεκινώντας από τη δημιουργία, όλοι οι άνθρωποι κατάγονται από την ίδια οικογένεια, και με την απολύτρωση λογίζονται πάλι ένα. Ο Χριστός ήρθε για να γκρεμίσει κάθε μεσότοιχο φραγμού, να ανοίξει διάπλατα κάθε διαμέρισμα στις αυλές του ναού, ώστε ο καθένας να μπορεί να πλησιάζει στον Θεό. Η αγάπη Του είναι τόσο πλατιά, τόσο βαθιά και τόσο περιεκτική που εισχωρεί παντού. Αποσπά από την επιρροή του Σατανά αυτούς που παρασύρθηκαν από τις απάτες του, και τους τοποθετεί σε προσιτή απόσταση από τον θρόνο του Θεού, τον θρόνο που περιβάλλεται από το τόξο της υπόσχεσης. Εν Χριστώ δεν είναι Ιουδαίος ή Έλληνας, δούλος ή ελεύθερος.» - Π.Β., σελ. 254-255.

**Ερωτησεις για συζητηση**

`1. Συζητήστε το όλο ζήτημα των "δεύτερων ευκαιριών" (και ακόμη περισσοτέρων) και πώς πρέπει να τις προσφέρουμε και στους άλλους. Ταυτόχρονα, πώς μπορούμε να είμαστε προσεκτικοί ώστε να μην γίνεται κατάχρηση αυτής της έννοιας; Σκεφτείτε, για παράδειγμα, μια γυναίκα που βρίσκεται σε μια κακοποιητική σχέση, και της λένε να συνεχίσει να επιστρέφει ("χάρη"), μόνο που σε ορισμένες περιπτώσεις η κακοποίηση απλώς συνεχίζεται; Πώς μπορούμε να βρούμε τη σωστή ισορροπία σε τέτοιες περιπτώσεις;`

`2. Δείτε τη Ραάβ ως παράδειγμα πίστης. Πώς μπορούμε να εκτιμήσουμε την στροφή των ανθρώπων προς τον Θεό, ακόμη και αν ο τρόπος ζωής τους απέχει πολύ από το βιβλικό ιδεώδες; Πώς είναι δυνατόν να εκτιμήσουμε την πίστη τους και ταυτόχρονα να μην επικροτούμε κάποιες από τις ενέργειες τους;`

`3. Ο Ιησούς του Ναυή κατάφερε να συνδυάσει τη δικαιοσύνη και το έλεος με πρακτικό τρόπο, προκειμένου να δώσει λύση στη δύσκολη κατάσταση που δημιουργήθηκε από την εξαπάτηση των Γαβαωνιτών και από τη δική του αμέλεια να μη συμβουλευτεί τον Κύριο. Σκεφτείτε μια κατάσταση στη ζωή σας που απαιτείται τόσο η δικαιοσύνη όσο και η χάρη. Πώς μπορεί να επιτευχθεί ο σωστός συνδυασμός των δύο;`

` `