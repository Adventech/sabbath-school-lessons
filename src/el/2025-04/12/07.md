---
title:  Περαιτερω Μελετη
date:  19/12/2025
---

Διαβάστε Ε. Χουάιτ, Π.Π. σελ. 507, 508.

«Ο Σατανάς εξαπατάει πολλούς με την εύσχημη θεωρία ότι η αγάπη του Θεού για τον λαό Του είναι τόσο μεγάλη που θα παραβλέψει τις αμαρτίες τους. Διατείνεται ότι αν οι απειλές του Θεού εξυπηρετούν κάποιον ορισμένο σκοπό της ηθικής υπόστασης της διακυβέρνησής Του, δεν πρόκειται στην πραγματικότητα να εφαρμοστούν ποτέ. Ο Θεός όμως σε όλες τις επαφές Του με τα πλάσματά Του διατήρησε τις αρχές της δικαιοσύνης παρουσιάζοντας της αμαρτίας τον πραγματικό χαρακτήρα, αποδεικνύοντας ότι το σίγουρο αποτέλεσμά της είναι η δυστυχία και ο θάνατος. Η χωρίς όρους άφεση της αμαρτίας δεν υπήρξε, ούτε και θα υπάρξει ποτέ. Αυτού του είδους η άφεση θα αποδείκνυε την αποχώρηση από τις αρχές της δικαιοσύνης, οι οποίες αποτελούν αυτό το ίδιο το θεμέλιο της θεϊκής διακυβέρνησης. Αυτό θα κατέπλησσε το αναμάρτητο σύμπαν. Ο Θεός έχει υποδείξει λεπτομερώς τα αποτελέσματα της αμαρτίας, και αν οι προειδοποιήσεις αυτές δεν αληθεύουν, τότε πώς μπορούμε να είμαστε βέβαιοι ότι και οι υποσχέσεις Του θα βγουν σωστές; Αυτή η ονομαζόμενη φιλανθρωπία, που θα έθετε κατά μέρος τη δικαιοσύνη, δεν είναι φιλανθρωπία αλλά αδυναμία.

Ο Θεός είναι ο ζωοδότης. Από την αρχή όλοι οι νόμοι Του απέβλεπαν στη διατήρηση της ζωής. Η αμαρτία όμως παρεισέφρησε στην εδραιωμένη ευταξία του Θεού και ακολούθησε ο διχασμός. Όσο εξακολουθεί να υπάρχει η αμαρτία, τα βάσανα και ο θάνατος είναι αναπόφευκτα. Μόνο επειδή ο Λυτρωτής σήκωσε την κατάρα της αμαρτίας για λογαριασμό μας, ο άνθρωπος μπορεί να ελπίζει ότι υπάρχει δυνατότητα να γλιτώσει προσωπικά από τα τρομερά αποτελέσματά της – Π.Π. σελ. 508, 509.

**Ερωτησεις για συζητηση**

`1. Κοιτάξτε όλες τις αποδείξεις στη ζωή σας ότι ο Θεός σας αγαπάει. Μοιραστείτε μερικά παραδείγματα με την τάξη. Παράλληλα, τι πρέπει να κάνετε όταν τα πράγματα δεν συμβαίνουν όπως ελπίζετε ή προσεύχεστε; Τι κάνετε όταν ζητάτε από τον Θεό να τηρήσει τις υποσχέσεις Του και Εκείνος σιωπά;`

`2. Συζήτησε τη βιβλική διδασκαλία για την οργή του Θεού. Πώς θα μπορούσες να εξηγήσεις σε κάποιον ότι η «οργή του Κυρίου» είναι μέρος των καλών νέων του Ευαγγελίου;`

`3.  Ποια διδάγματα μπορείτε να πάρετε από το μάθημα αυτής της εβδομάδας σχετικά με τη φιλία με ανθρώπους που δεν πιστεύουν στον Θεό; Πώς μπορούμε να είμαστε φίλοι και, ταυτόχρονα, να τιμούμε τον Θεό; Ποιοι σημαντικοί κανόνες μπορούν να μας βοηθήσουν να το κάνουμε αυτό και να μας κρατήσουν ασφαλείς ενώ υπηρετούμε τους φίλους μας που δεν γνωρίζουν τον Ιησού;`

`4. Ποια είναι κάποια εμπόδια που σε εμποδίζουν να προσκολληθείς στον Κύριο με όλη σου την καρδιά; Πώς θα μπορούσες να τα αντιμετωπίσεις;`