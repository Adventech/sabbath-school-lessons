---
title:  Η Πιστοτητα Του Θεου
date:  13/12/2025
---

> <p>Εδαφιο Μνημης</p>
>  «Δεν ματαιώθηκε ούτε ένα από όλα τα αγαθά λόγια, που ο Kύριος μίλησε στον οίκο Iσραήλ· όλα πραγματοποιήθηκαν» Ιησούς του Ναυή 21:45.

### Για τη μελέτη αυτής της εβδομάδας, διαβάστε
Ναυή 21:43-45, Β’Τιμ. 2:11-13, Ναυή 23, Αποκ. 14:10, 19, Δευτ. 6:5.

Όταν ο Τζον Φ. Κένεντι απηύθυνε λόγο προς τις Ηνωμένες Πολιτείες κατά την ορκωμοσία του, στις 20 Ιανουαρίου 1961, η ομιλία του είχε μόλις 1.366 λέξεις, αλλά άφησε ανεξίτηλο αποτύπωμα στη συνείδηση των Αμερικανών. Καθώς ενθάρρυνε τη χώρα του να επικεντρωθεί στις ευθύνες της αντί για τα προνόμιά της, είπε: "Η ανταμοιβή μας θα είναι να ξέρουμε ότι κάνουμε το σωστό. Η ιστορία θα είναι ο κριτής μας και αυτή θα δείξει ότι επιλέξαμε να κάνουμε το σωστό. Ας γίνουμε λοιπόν ηγέτες σε αυτή τη χώρα που αγαπάμε. Ας ζητήσουμε από τον Θεό την ευλογία και τη βοήθειά Του. Όσο είμαστε εδώ στη γη, το έργο του Θεού πρέπει να γίνει έργο δικό μας".

Καθώς ο Ιησούς του Ναυή, ο ηλικιωμένος ηγέτης των Ισραηλιτών, ένιωθε πως πλησίαζε το τέλος της ζωής του, αποφάσισε να απευθυνθεί στους επικεφαλής του έθνους και σε όλο τον λαό Ισραήλ (Ναυή 23:-24). Το κεφάλαιο 23:επικεντρώνεται περισσότερο στο μέλλον και στον τρόπο με τον οποίο πρέπει να λατρεύεται ο Θεός - αποκλειστικά μόνο Αυτός. Το κεφάλαιο 24:κάνει αναδρομή στην πιστότητα που έδειξε ο Θεός στο παρελθόν, με σκοπό να οδηγήσει τον λαό στην απόφαση να λατρεύει αποκλειστικά και μόνο τον Κύριο.

Αυτή την εβδομάδα, θα μελετήσουμε μαζί την πρώτη ομιλία του Ιησού του Ναυή, με την οποία κάνει μία αναδρομή στις νίκες του Ισραήλ, αλλά ταυτόχρονα χαράζει και τον δρόμο για τις μελλοντικές επιτυχίες.