---
title:  Τυπος Και Αντιτυπος
date:  01/12/2025
---

Κανείς δεν επιτρέπεται να αποφασίζει αυθαίρετα τι είναι τύπος στην Αγία Γραφή ή ποια είναι η σημασία του στην Καινή Διαθήκη. Η ίδια η Αγία Γραφή παρέχει ορισμένους κανόνες και αρχές για να μας βοηθήσει να κατανοήσουμε αυτούς τους τύπους και τις σημασίες τους.

Η Καινή Διαθήκη παρουσιάζει την εκπλήρωση του αντίτυπου (δηλαδή του τελικού νοήματος του τύπου) σε τρία βασικά στάδια: στη ζωή του Χριστού (χριστολογική εκπλήρωση), στην εμπειρία της Εκκλησίας (εκκλησιολογική εκπλήρωση), στον έσχατο καιρό (εσχατολογική εκπλήρωση).

Τέτοιου είδους τύποι και αντίτυποι υπάρχουν σε όλη την Αγία Γραφή και μας βοηθούν να κατανοήσουμε βαθύτερα το μήνυμά της - για τον Ιησού, τη σωτηρία και την ελπίδα που έχουμε ως πιστοί.

Δες τους παρακάτω τύπους της Παλαιάς Διαθήκης: Ισραήλ, Έξοδος και Αγιαστήριο. Πώς εκπληρώνεται ο καθένας από αυτούς στις τρεις αντίτυπες φάσεις: τη χριστολογική, την εκκλησιολογική και την εσχατολογική;

1.   Ισραήλ
    - α\. Χριστολογική Φάση: Ο Ιησούς εκπλήρωσε την αποστολή του Ισραήλ (Ματθ. 2:15)
    - β\. Εκκλησιολογική Φάση: Η Εκκλησία ονομάζεται «ο Ισραήλ του Θεού» (Γαλ. 6:16)
    - γ\. Εσχατολογική Φάση: Ο Θεός έχει έναν λαό από όλες τις φυλές (Αποκ. 7:4–8, 14)
2.   Έξοδος
    - α\. Χριστολογική Φάση: Ο Ιησούς επέστρεψε από την Αίγυπτο, όπως και οι Ισραηλίτες (Ματθ. 2:19–21).
    - β\. Εκκλησιολογική Φάση: Ο Θεός καλεί τους πιστούς να βγουν από τον κόσμο της αμαρτίας (Β’ Κορ. 6:17).
    - γ\. Εσχατολογική Φάση: Ο λαός του Θεού καλείται να βγει από τη Βαβυλώνα (Αποκ. 18:4).
3.   Αγιαστήριο
    - α\. Χριστολογική φάση: Ο Ιησούς είναι ο αληθινός ναός και κατοίκησε ανάμεσά μας (Ιωάν. 1:14, 2:21, Ματθ. 26:61).
    - β\. Εκκλησιολογική Φάση: Οι πιστοί είναι ο ναός του Θεού (Α’ Κορ. 3:16-17, Β’ Κορ. 6:16).
    - γ\. Εσχατολογική Φάση: Ο Θεός θα κατοικεί για πάντα με τον λαό Του (Αποκ. 3:12, 11:19, 21:3, 21:22).

«Η Αγία Γραφή έχει έναν συγγραφέα, τον Θεό, και όλα τα μέρη της συμφωνούν μεταξύ τους. Όλες οι διδασκαλίες της ταιριάζουν και κάθε ερμηνεία πρέπει να συμφωνεί με όσα λέει συνολικά η Αγία Γραφή.» - Raoul Dederen, ed., Εγχειρίδιο Θεολογίας των Αντβεντιστών της Εβδόμης Ημέρας (Hagerstown, MD: Review and Herald Publishing Association, 2000), σελ. 65.

`Σκεψη: Τι κάνεις όταν σου είναι δύσκολο να καταλάβεις το νόημα ορισμένων εδαφίων της Αγίας Γραφής;`