---
title:  Ο Αληθινος Ιησους Του Ναυη
date:  29/11/2025
---

> <p>Εδαφιο Μνημης</p>
>  «Όλα αυτά έγιναν παραδείγματα σ’ εκείνους, και γράφτηκαν για τη νουθεσία μας, στους οποίους έφτασαν τα τέλη των αιώνων» Α’ Κορινθίους 10:11.

### Για τη μελέτη αυτής της εβδομάδας, διαβάστε
Α’ Κορ. 10:1-13, Ματθ. 2:15, Ναυή 1:1-3, Πράξ. 3:22-26, Εβρ. 3:7 -4:11, Β’ Κορ. 10:3-5.

Στο βιβλίο του Ιησού του Ναυή, το κύριο πρόσωπο του βιβλίου δείχνει πέρα από τον ίδιο, προς μια πραγματικότητα πολύ μεγαλύτερη από αυτόν. Αυτόν τον σημαντικό κανόνα τον συναντάμε σε όλη την Αγία Γραφή - όπως με τη γη Χαναάν, που γίνεται σύμβολο της αιώνιας ελπίδας μας για μια νέα γη. Και, φυσικά, η επίγεια ιερατική λατρεία και το αγιαστήριο ήταν τύποι που έδειχναν μια ανώτερη πνευματική πραγματικότητα: «Όταν, όμως, ήρθε ο Xριστός, ο αρχιερέας των αγαθών που επρόκειτο να ακολουθήσουν, διαμέσου της μεγαλύτερης και τελειότερης σκηνής, όχι χειροποίητης, δηλαδή, όχι αυτής της κατασκευής» (Εβρ. 9:11).

Αλλά τίθεται το ερώτημα: Πώς ο Ιησούς του Ναυή δείχνει προς κάτι που θα γίνει στο μέλλον; Πώς ξέρουμε ότι μια τέτοια ερμηνεία είναι σωστή; Ποιοι είναι οι βιβλικοί κανόνες που μας βοηθούν να συνδέσουμε το βιβλίο του Ιησού του Ναυή με την Καινή Διαθήκη και με τα γεγονότα των εσχάτων ημερών;

Αυτή την εβδομάδα θα μελετήσουμε βασικές αρχές για το πώς ερμηνεύουμε την Αγία Γραφή σε σχέση με την τυπολογία. Θα δούμε πώς ο ίδιος ο λόγος του Θεούς μάς δίνει σημάδια για την τυπολογία και πώς η ζωή του Ιησού του Ναυή προεικονίζει το έργο του Μεσσία. Επίσης, θα δούμε πώς αυτά τα σύμβολα συνδέονται με την Εκκλησία και την ολοκλήρωση της ανθρώπινης ιστορίας.