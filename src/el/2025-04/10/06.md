---
title:  Ο Ιησους Του Ναυη Και Εμεις
date:  04/12/2025
---

`Ο Ιησούς του Ναυή, ως τύπος, δείχνει κάτι που ξεπερνά τη διακονία του Ιησού Χριστού και φτάνει στη ζωή της εκκλησίας, στο σώμα του Χριστού. Πώς οι πόλεμοι που έδωσε ο λαός Ισραήλ με τον Ιησού του Ναυή προεικονίζουν τους πνευματικούς αγώνες της εκκλησίας; Ποιες είναι οι διαφορές; Διαβάστε Α’ Τιμ. 1:18, Β’ Τιμ. 4:7, Εφεσ. 6:10-12, Β’ Κορ. 10:3-5 και Πράξ. 20:32.`

Οι συγγραφείς της Καινής Διαθήκης αναγνωρίζουν ότι ο Ιησούς του Ναυή ήταν ένας τύπος της εκκλησίας. Τα μέλη του σώματος του Χριστού, της εκκλησίας, συμμετέχουν σε έναν πνευματικό πόλεμο ενάντια στις δυνάμεις του κακού - ωστόσο, απολαμβάνουν την ανάπαυση της χάρης του Θεού (Εβρ. 4:9-11) και τις ευλογίες της πνευματικής τους κληρονομιάς.

`Τι λένε τα παρακάτω εδάφια για την ολοκληρωτική εκπλήρωση της τυπολογίας του Ιησού του Ναυή; Α’ Πέτ. 1:4, Κολ. 3:24, Αποκ. 20:9, Αποκ. 21:3.`

Η πλήρης εκπλήρωση της τυπολογίας του Ιησού του Ναυή θα γίνει όταν επιστρέψει ο Ιησούς Χριστός κατά τη Δευτέρα Παρουσία (στο τέλος του κόσμου).

Η ζωή του Ιησού του Ναυή έδειχνε τόσο έντονα τον χαρακτήρα του Θεού, που μερικά σημεία της απέκτησαν προφητικό χαρακτήρα, προεικονίζοντας τη δράση και το πρόσωπο του Μεσσία.

Για εμάς σήμερα, ο Μεσσίας έχει ήδη έρθει. Δεν χρειάζεται πια να Τον παρουσιάζουμε με σύμβολα, αλλά έχουμε ακόμα το προνόμιο να Του μοιάζουμε στον χαρακτήρα.  Ο Ιησούς ήθελε οι μαθητές Του να έχουν τη δόξα Του (Ιωάν. 17:22), και αυτή μπορεί να γίνει και δική μας καθώς σκεφτόμαστε ποιος είναι ο Χριστός (Β’ Κορ. 3:18). Όσο περισσότερο Τον γνωρίζουμε και Τον παρατηρούμε, τόσο περισσότερο αλλάζει ο χαρακτήρας μας και γίνεται σαν τον δικό Του. Αυτό είναι βασικό για τη σχέση μας μαζί Του. Γι’ αυτό είναι τόσο σημαντικό να διαβάζουμε κάθε μέρα τον Λόγο του Θεού και να σκεφτόμαστε τη ζωή, τον χαρακτήρα και τις διδασκαλίες του Ιησού. Γιατί όταν Τον κοιτάμε με την καρδιά μας, τότε αλλάζουμε πραγματικά.

`Σκεψη: Ο Ιησούς του Ναυή, «ο τύπος», ρώτησε τους Ισραηλίτες: «Kαι ο Iησούς είπε στους γιους Iσραήλ: Mέχρι πότε θα μένετε νωθροί στο να πάτε να κυριεύσετε τη γη, που ο Kύριος ο Θεός των πατέρων σας, έδωσε σε σας;» (Ναυή 18:3). Πώς θα διατύπωνε ο Ιησούς, «ο αντίτυπος» του Ιησού του Ναυή, αυτή την ερώτηση σήμερα;`