---
title:  Μαρτυρας Της Δυναμης Του Θεου
date:  06/11/2025
---

Όπως ήδη εξετάσαμε (δες μάθημα 5), ο Θεός είχε δώσει την ευκαιρία στα ειδωλολατρικά έθνη να μάθουν γι' Αυτόν και να επιστρέψουν από τους κακούς τους δρόμους. Εκείνοι, ωστόσο, αρνήθηκαν την πρόσκληση του Θεού. Τελικά, ήρθε η ώρα να τους τιμωρήσει για τις αμαρτίες τους.

`Διαβάστε Ναυή 7:6-9, όπου γίνεται αναφορά στην αρχική αντίδραση του Ιησού του Ναυή στη συμφορά που τους βρήκε. Επικεντρωθείτε ιδιαίτερα στο εδάφιο 9. Ποια σημαντική θεολογική αρχή βρίσκεται στα λόγια του;`

Στην αρχή, ο Ιησούς του Ναυή μοιάζει να παραπονιέται, όπως και οι Ισραηλίτες μετά την έξοδό τους από την Αίγυπτο: «Eίθε να πεθαίναμε κάτω από το χέρι του Kυρίου στη γη της Aιγύπτου, όταν καθόμασταν κοντά στα καζάνια του κρέατος, και όταν τρώγαμε ψωμί μέχρι χορτασμού! Eπειδή, μας βγάλατε σ’ αυτή την έρημο, για να θανατώσετε με την πείνα ολόκληρη αυτή τη συναγωγή» (Έξ. 16:3).

Τώρα ακούστε τον Ιησού του Ναυή: «A! Kυρίαρχε Kύριε, γιατί διαπέρασες αυτόν τον λαό διαμέσου του Iορδάνη, για να μας παραδώσεις στα χέρια των Aμορραίων, ώστε να μας αφανίσουν; Eίθε να ήμασταν ευχαριστημένοι, καθώς καθόμασταν πέρα από τον Iορδάνη!» (Ναυή 7:7).

Αμέσως μετά, όμως, δείχνει τη μεγάλη του ανησυχία για τη ζημιά που θα υποστεί το όνομα και η φήμη του Θεού από αυτήν την ήττα. «Kαι ακούγοντας οι Xαναναίοι και όλοι οι κάτοικοι της γης, θα μας περικυκλώσουν, και θα εξαλείψουν το όνομά μας από τη γη· και τι θα κάνεις για το μεγάλο σου όνομα;» (Ναυή 7:9).

Αυτό δείχνει μια βασική αρχή που ήταν μέρος του σχεδίου του Θεού για τον Ισραήλ. Ο Θεός ήθελε τα ειδωλολατρικά έθνη γύρω τους να δουν τα μεγάλα πράγματα που θα έκανε για τον λαό Του όταν Τον υπάκουαν. Όπως συνέβη με τη Ραάβ, οι λαοί μπορούσαν να μάθουν για τον Θεό του Ισραήλ μέσα από τη δύναμη των επιτυχιών Του. Από την άλλη, αν τα πράγματα πήγαιναν στραβά - όπως σε αυτή την περίπτωση - τα έθνη θα θεωρούσαν τον Θεό του Ισραήλ αδύναμο (βλ. Αριθ. 14:16, Δευτ. 9:28), γεγονός που θα μπορούσε να ενθαρρύνει την αντίσταση των Χαναναίων.

Με απλά λόγια, στην κατάκτηση της γης, υπήρχαν σημαντικά θέματα, όπως το να δώσουν τιμή και δόξα στον Θεό, που ήταν η μόνη ελπίδα τόσο για τον Ισραήλ όσο και για τα άλλα έθνη.

`Σκεψη: Διαβάστε Δευτ. 4:5-9. Με ποιους τρόπους μπορούμε να δούμε εδώ έναν παραλληλισμό μεταξύ του Ισραήλ και της μαρτυρίας τους στον κόσμο με τη δική μας μαρτυρία σήμερα, ως Αντβεντιστές της Εβδόμης Ημέρας;`