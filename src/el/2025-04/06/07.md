---
title:  Περαιτερω Μελετη
date:  07/11/2025
---

Διαβάστε Ε. Χουάιτ, Π.Π., σελ. 473-484.

«Το μοιραίο αμάρτημα που οδήγησε στον εξολοθρεμό του Αχάν, είχε τις ρίζες του στην πλεονεξία, την πιο συνηθισμένη και την ελαφρότερη θεωρούμενη αμαρτία από όλες…»

«Ο Αχάν αναγνώρισε την ενοχή του, αλλά ήταν πια πολύ αργά για να ωφεληθεί από την εξομολόγηση. Είχε δει τον στρατό του Ισραήλ να επιστρέφει από τη Γαι νικημένος και αποκαρδιωμένος. Και όμως, δεν παρουσιάστηκε για να ομολογήσει το αμάρτημά του. Είχε δει τον Ιησού και τους πρεσβυτέρους του Ισραήλ πεσμένους καταγής να θλίβονται με μια απερίγραπτη λύπη. Αν τότε είχε κάνει την εξομολόγηση, θα μπορούσε να είχε δώσει κάποιο δείγμα πραγματικής μεταμέλειας. Αλλά εξακολουθούσε να σιωπά. Είχε ακούσει τη διακήρυξη ότι ένα μεγάλο κρίμα είχε διαπραχθεί και είχε μάλιστα ακούσει καθαρά για τι είδους έγκλημα επρόκειτο. Τα χείλη του όμως έμειναν σφραγισμένα. Τότε ακολούθησε η επίσημη διερεύνηση. Πόσο ρίγησε η καρδιά του από φρίκη όταν είδε να πιάνεται η φυλή του, κατόπιν η συγγένειά του και η οικογένειά του! Ακόμη όμως δεν ομολόγησε τίποτε μέχρι που το δάκτυλο του Θεού έπεσε επάνω του. Τότε, όταν πια η αμαρτία του δεν ήταν δυνατόν να κρυφθεί περισσότερο, ομολόγησε την αλήθεια. Πόσο συχνά γίνονται παρόμοιες εξομολογήσεις αμαρτημάτων που είναι γνωστά μόνο ανάμεσα σε εμάς και στον Θεό! Ο Αχάν δε θα είχε ομολογήσει αν δεν έλπιζε ότι με αυτό θα μπορούσε να αποτρέψει τις συνέπειες του εγκλήματός του. Η εξομολόγησή του όμως χρησίμευσε μόνο για να δείξει ότι η τιμωρία του ήταν δίκαιη. Δεν υπήρχε από μέρους του καμιά πραγματική μεταμέλεια για την αμαρτία, καμιά συντριβή, καμιά αλλαγή προθέσεων, καμιά αποστροφή για το κακό. – Π.Π., σελ. 481, 483.

**Ερωτησεις για συζητηση**

`1.  Διαβάστε τη 10η εντολή. Πώς μπορούμε να υπακούσουμε σε αυτήν την εντολή όταν βλέπουμε παντού γύρω μας διαφημίσεις για πράγματα που δεν χρειαζόμαστε πραγματικά; Σε τι διαφέρει μια πραγματική ανάγκη από κάτι που θέλουμε;`

`2. Διαβάστε την προσευχή του Δανιήλ στο Δαν. 9:4-19. Γιατί ο Δανιήλ λέει ότι "εμείς" κάναμε όλα αυτά τα κακά πράγματα, ακόμη και όταν ο Δανιήλ δεν έκανε κανένα από αυτά; Γιατί ο Δανιήλ συμπεριλαμβάνει και τον εαυτό του; Τι μας διδάσκει η απάντηση για την προσευχή;`

`3. Σκεφτείτε την ερώτηση στο τέλος της μελέτης της Πέμπτης. Γιατί η υπακοή των Ισραηλιτών σε όλα τα "διατάγματα και τις κρίσεις" ήταν τόσο σημαντική για τη μαρτυρία τους; Πώς ισχύει η ίδια αρχή για την εκκλησία μας σήμερα; Δηλαδή, πόσο πιο αποτελεσματική θα ήταν η μαρτυρία μας αν πράγματι ακολουθούσαμε όλα όσα μας ζητήθηκαν από τον Θεό;`