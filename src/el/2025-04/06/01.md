---
title:  Ο Εσωτερικος Εχθρος
date:  01/11/2025
---

> <p>Εδαφιο Μνημης</p>
>  «Eγώ o Kύριoς εξετάζω την καρδιά, δoκιμάζω τα νεφρά, για να δώσω στoν κάθε έναν σύμφωνα με τoυς δρόμoυς τoυ, σύμφωνα με τoν καρπό των έργων τoυ» Ιερεμίας 17:10.

### Για τη μελέτη αυτής της εβδομάδας, διαβάστε
Α’ Πετ. 1:4, Ναυή 7, Ψαλ. 139:1-16, Έσδ. 10:11, Λουκ. 12:15, Ναυή 8:1-29.

Στο Ναυή 7, είναι η πρώτη φορά που ο λαός Ισραήλ έμαθε - μέσα από μια δύσκολη και θλιβερή εμπειρία - πόσο σημαντική είναι η διαθήκη με τον Θεό και ποιες είναι οι συνέπειές της. Ενώ η υπακοή στους όρους της διαθήκης εξασφάλιζε τη νίκη, η αγνόηση των όρων της επέφερε την ήττα. Η στρατιωτική επιτυχία του Ισραήλ δεν εξαρτιόταν από τον αριθμό τους, τη στρατηγική της μάχης ή τις έξυπνες τακτικές τους, αλλά από το αν η παρουσία το Θεϊκού Πολεμιστή θα ήταν μαζί τους.

Κατά την κατάκτηση της Γης της Επαγγελίας, οι Ισραηλίτες έπρεπε να πάρουν ένα δύσκολο μάθημα: ο πιο επικίνδυνος εχθρός τους δεν ήταν έξω από το στρατόπεδό τους, αλλά ανάμεσα στους ίδιους. Το μεγαλύτερο εμπόδιο που αντιμετώπιζαν δεν ήταν τα οχυρωμένα τείχη των Χαναναίων ούτε η προηγμένη στρατιωτική τους τεχνολογία, αλλά το πείσμα ορισμένων ανθρώπων, μέσα στο ίδιο τους το στρατόπεδο, που αγνοούσαν τις εντολές του Κυρίου.

Το ίδιο πρόβλημα έχουμε και σήμερα, καθώς περιμένουμε τον Θεό να μας δώσει την ουράνια κληρονομιά που μας υποσχέθηκε (Α’ Πέτ. 1:4, Κολ. 3:24). Ενώ βρισκόμαστε στα σύνορα της Γης της Επαγγελίας, η πίστη μας δοκιμάζεται και μπορούμε να νικήσουμε μόνο αν παραδώσουμε ολοκληρωτικά τον εαυτό μας στον Ιησού Χριστό.