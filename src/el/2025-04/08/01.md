---
title:  'Γιγαντες Της Πιστης:'
date:  15/11/2025
---

ΙΗΣΟΥΣ ΤΟΥ ΝΑΥΗ & ΧΑΛΕΒ

> <p>Εδαφιο Μνημης</p>
>  «Nα θυμάστε τους προεστώτες σας, που σας μίλησαν τον λόγο του Θεού· των οποίων να μιμείστε την πίστη, έχοντας μπροστά στα μάτια σας το αποτέλεσμα του πολιτεύματός τους» Εβραίους 13:7.

### Για τη μελέτη αυτής της εβδομάδας, διαβάστε
Αριθ. 13:6, 30-32, Ναυή 14:6-14, Λουκ. 18:1-5, Ναυή 19:49-51, Β’ Κορ. 3:18, Ρωμ. 12:1, 2.

Κάθε γονέας γνωρίζει ότι τα παιδιά μαθαίνουν μέσω του παραδείγματος. Πόσοι γονείς έχουν ανησυχήσει βλέποντας τα παιδιά τους να ακολουθούν τα κακά τους χαρακτηριστικά αντί για τα καλά! Όποια κι αν είναι η ηλικία μας, βρίσκουμε πιο εύκολο να κάνουμε το λάθος παρά το σωστό. Όπως λέει ο Παύλος: «Eπειδή, δεν γνωρίζω εκείνο που κάνω· για τον λόγο ότι, εκείνο που θέλω, δεν το κάνω, αλλά εκείνο που μισώ, αυτό κάνω» (Ρωμ. 7:15). Όλοι έχουμε ταυτιστεί με αυτά τα λόγια, έτσι δεν είναι;

Από τη γέννηση, οι άνθρωποι διαμορφώνονται μέσα από τη δύναμη του παραδείγματος. Μαθαίνουμε να κάνουμε τα πιο βασικά πράγματα στη ζωή - όπως το να περπατάμε, να μιλάμε και να εκφράζουμε τα συναισθήματά μας - μιμούμενοι αυτούς που είναι κοντά μας. Ως ενήλικες, εξακολουθούμε να χρειαζόμαστε πρότυπα και, ακόμη και αν δεν είναι τέλεια, μπορούμε να θαυμάζουμε και να μιμούμαστε εκείνα τα πνευματικά χαρακτηριστικά που τους έκαναν γίγαντες της πίστης.

Αυτή την εβδομάδα, θα ρίξουμε μια βαθύτερη ματιά στα παραδείγματα δύο γιγάντων της πίστης που βρίσκονται στο βιβλίο του Ιησού του Ναυή: του Χάλεβ και του Ιησού του Ναυή. Τι είναι αυτό που τους έκανε να ξεχωρίσουν στη γενιά τους και να διαδραματίσουν καθοριστικό ρόλο στη ζωή του λαού του Θεού σε μία από τις πιο κρίσιμες περιόδους της ιστορίας του Ισραήλ;