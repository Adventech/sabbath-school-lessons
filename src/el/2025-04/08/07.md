---
title:  Περαιτερω Μελετη
date:  21/11/2025
---

«Η πίστη του Χάλεβ ήταν και τότε η ίδια ακριβώς, όπως τότε που έδωσε τη μαρτυρία του, η οποία ήρθε σε αντίφαση με την αρνητική αναφορά των κατασκόπων. Πίστεψε στην υπόσχεση του Θεού ότι θα έκανε τον λαό Του να κατακτήσουν τη Χαναάν και σε αυτό είχε ακολουθήσει εντελώς τον Θεό. Είχε υποστεί μαζί με τον λαό τη μακροχρόνια περιπλάνηση στην έρημο, συμμεριζόμενος έτσι τις απογοητεύσεις και τα βάρη των ενόχων. Δεν παραπονέθηκε όμως γι’ αυτό, αλλά υμνούσε την ευσπλαχνία του Θεού που τον είχε διαφυλάξει στην έρημο, ενώ οι αδελφοί του είχαν αποκλειστεί. Ανάμεσα σε όλες τις ταλαιπωρίες, τους κινδύνους και τις συμφορές των περιπλανήσεών τους στην έρημο, και στα εμπόλεμα χρόνια από τη στιγμή που μπήκαν στη Χαναάν, ο Κύριος τον είχε διατηρήσει στη ζωή. Και τώρα, πάνω από ογδόντα ετών άνθρωπος, είχε το ίδιο αμείωτο σφρίγος. Δε ζήτησε για τον εαυτό του μέρος της γης που είχε ήδη κατακτηθεί, αλλά το μέρος ακριβώς εκείνο που από όλα τα άλλα οι κατάσκοποι θεωρούσαν αδύνατον να κατακτηθεί.» - Π.Π. σελ. 498.

«Η πίστη του Χάλεβ στον Θεό ήταν αυτή που του έδωσε θάρρος, που τον κράτησε μακριά από τον φόβο των ανθρώπων και του επέτρεψε να σταθεί με τόλμη και σταθερότητα κατά την υπεράσπιση του δικαίου. Μέσω της εμπιστοσύνης στην ίδια δύναμη, τον πανίσχυρο Αρχιστράτηγο των στρατευμάτων του ουρανού, κάθε αληθινός στρατιώτης του σταυρού μπορεί να λάβει δύναμη και θάρρος για να ξεπεράσει τα εμπόδια που φαίνονται ανυπέρβλητα.» – Ε. Χουάιτ, The Advent Review and Sabbath Herald, 30 Μαΐου 1912.

**Ερωτησεις για συζητηση**

`1.  Πόσο θάρρος χρειάζεται για να πεις την αλήθεια όταν οι άλλοι δεν το κάνουν; Γιατί είναι τόσο δύσκολο να είσαι γενναίος; Πώς μπορούμε να αποφύγουμε να γίνουμε αγενείς ενώ υπερασπιζόμαστε αυτό που πιστεύουμε ότι είναι σωστό;`

`2. Μοιραστείτε στην τάξη σας μερικά παραδείγματα ατόμων από την εκκλησία ή την κοινότητά σας που έδειξαν πίστη και επηρέασαν τη ζωή και τον χαρακτήρα σας. Ποια είναι τα χαρακτηριστικά αυτών των ανθρώπων που αξίζει να ακολουθήσετε;`

`3. Σκεφτείτε και συζητήστε την επιρροή που ασκούν τα μέσα ενημέρωσης στη ζωή μας. Πώς μπορούμε να αποφύγουμε την αρνητική επίδρασή τους και ταυτόχρονα να αξιοποιήσουμε τις δυνατότητές τους για καλό σκοπό;`

`4.  Πώς ο Ιησούς του Ναυή αποτελεί για εσάς παράδειγμα καλού ηγέτη;`

` `