---
title:  Περαιτερω Μελετη
date:  14/11/2025
---

Διαβάστε Ε. Χουάιτ, Π.Π., σελ. 485-488.

«Σύμφωνα με τις οδηγίες που δόθηκαν στον Μωυσή, ένα μνημείο από μεγάλες πέτρες είχε ανεγερθεί επάνω στο όρος Εβάλ, και επάνω στις πέτρες αυτές που είχαν ήδη ασβεστωθεί, γράφηκε ο νόμος. Όχι μόνο οι δέκα εντολές που εκφωνήθηκαν από το ύψος του Σινά και ήταν γραμμένες στις δύο λίθινες πλάκες, αλλά και οι νόμοι που είχαν υπαγορευθεί στον Μωυσή και αυτός τους έγραψε σε βιβλίο. Πλάι στο μνημείο αυτό οικοδομήθηκε ένας βωμός από λαξευτές πέτρες επάνω στον οποίο προσφέρονταν θυσίες στον Κύριο. Το γεγονός ότι ο βωμός είχε τοποθετηθεί στο όρος Εβάλ, το όρος από όπου προφέρθηκαν οι κατάρες, ήταν σημαντικό. Σήμαινε ότι εξαιτίας των παραβάσεων του θεϊκού νόμου οι Ισραηλίτες είχαν προκαλέσει τη δικαιολογημένη οργή του Θεού, και ότι αυτή θα έπρεπε να ξεσπάσει αμέσως, αν δεν ήταν η εξιλαστική θυσία του Χριστού που συμβολιζόταν με το θυσιαστήριο του ολοκαυτώματος» - Π.Π, σελ. 488.

«Αλλά η Θεία Κοινωνία δεν πρέπει να είναι περίοδος λύπης. Δεν είναι αυτός ο σκοπός της. Καθώς οι μαθητές του Χριστού συγκεντρώνονται γύρω από το τραπέζι Του, δεν πρέπει να θυμούνται και να θρηνούν για τις ατέλειές τους. Δεν πρέπει να ενδιατρίβουν στις θρησκευτικές πείρες του παρελθόντος, είτε αυτές οι πείρες ήταν ενθαρρυντικές, είτε απογοητευτικές. Δεν πρέπει να ανακαλούν στη μνήμη τους τις διαφορές μεταξύ αυτών και των αδελφών τους. Όλα αυτά έχουν τακτοποιηθεί με την προπαρασκευαστική τελετή. Ο αυτοέλεγχος, η εξομολόγηση των αμαρτιών, η συμφιλίωση, έχουν όλα προηγηθεί. Τώρα έρχονται να συναντηθούν με τον Χριστό. Δεν πρέπει να στέκονται στη σκιά του σταυρού, αλλά στο σωτήριο φως του. Πρέπει να ανοίξουν την ψυχή στις φωτεινές ακτίνες του Ηλίου της Δικαιοσύνης.» - Ζ.Χ., σελ. 633.

**Ερωτησεις για συζητηση**

`1. Τι σημαίνει για εσάς να ζητάτε πρώτα τη βασιλεία του Θεού; Πώς αυτή η σημαντική αρχή αλλάζει την καθημερινή σας ζωή;`

`2. Κοιτάξτε την απάντησή σας στην τελευταία ερώτηση της Τετάρτης σχετικά με το πόσο εύκολο είναι να ξεχάσουμε τον Κύριο μέσα στην καθημερινή βιασύνη της ζωής. Συζητήστε, γιατί είναι τόσο εύκολο να το κάνουμε αυτό. Με ποιους τρόπους μπορούμε να Τον θυμόμαστε;`

`3.  Ως Αντβεντιστές της Εβδόμης Ημέρας, πιστεύουμε ότι ο Ιησούς εργάζεται για εμάς στο ουράνιο αγιαστήριο σε αυτούς τους έσχατους καιρούς. Πώς μπορεί αυτή η πίστη να μας δώσει ελπίδα και δύναμη; Ο Ιησούς είναι εκεί πάνω και μεσιτεύει για εμάς, ζητώντας από τον Θεό να μας βοηθήσει αυτή τη στιγμή (Εβρ. 7:25)! Πώς θα πρέπει αυτή η καταπληκτική αλήθεια της Αγίας Γραφής να μας βοηθήσει να καταλάβουμε γιατί το έργο Του στον ουρανό είναι πολύ καλό νέο για εμάς;`

` `