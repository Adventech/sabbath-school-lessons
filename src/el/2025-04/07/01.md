---
title:  'Απολυτη Αφοσιωση: Λατρεια Σε Εμπολεμη Ζωνη'
date:  08/11/2025
---

> <p>Εδαφιο Μνημης</p>
>  «Aλλά, να ζητάτε πρώτα τη βασιλεία του Θεού, και τη δικαιοσύνη του· και όλα αυτά θα σας προστεθούν» Ματθαίο 6:33.

### Για τη μελέτη αυτής της εβδομάδας, διαβάστε
Ναυή 5:1-7, Έξ. 12:6, Α’ Κορ. 5:7, Ναυή 8:30-35, Δευτ. 8:11, 14, Εβρ. 9:11, 12.

Αυτή την εβδομάδα θα εξετάσουμε μερικές σημαντικές στιγμές κατά τη διάρκεια της παρουσίας του Ισραήλ στη Γη της Επαγγελίας, όταν ο λαός ανανέωσε την αφοσίωσή του στον Κύριο - μερικές φορές, μάλιστα, υπό την απειλή σοβαρού κινδύνου.

Ο Ιησούς του Ναυή πήρε φαινομενικά παράλογες αποφάσεις: να περιτμηθούν οι Ισραηλίτες σε εχθρικό έδαφος (Ναυή 5:1-9) - να γιορτάσουν το Πάσχα κάποια στιγμή που βρίσκονταν σε κίνδυνο (Ναυή 5:10-12) - να χτίσουν ένα θυσιαστήριο και να λατρέψουν τον Κύριο, ενώ η κατάκτηση της γης ήταν σε εξέλιξη (Ναυή 8:30-35) - και να στήσουν τη σκηνή του Μαρτυρίου, όταν επτά φυλές του Ισραήλ δεν είχαν ακόμη πάρει την κληρονομιά τους (Ναυή 18:1, 2).

Στην πολυάσχολη ζωή μας, έχουμε την τάση να δίνουμε προσοχή στις επείγουσες καταστάσεις που εμφανίζονται στη ζωή μας. Πολύ συχνά παραμελούμε να αφιερώσουμε ποιοτικό χρόνο για να ανανεώσουμε την αφοσίωσή μας προς τον Θεό και να εκφράσουμε την ευγνωμοσύνη μας για όσα έχει κάνει και συνεχίζει καθημερινά να κάνει για εμάς. Η πρωινή και η απογευματινή λατρεία, καθώς και η  οικογενειακή μας μελέτη, φαίνεται να είναι τόσο εκτός τόπου στην υπερφορτωμένη, γρήγορη και προσανατολισμένη στην επιτυχία ζωή μας. Κι όμως, βαθιά μέσα μας, όλοι γνωρίζουμε ότι οι στιγμές που περνάμε με τον Θεό και τα αγαπημένα μας πρόσωπα είναι η καλύτερη επένδυση του πολύτιμου μας χρόνου.