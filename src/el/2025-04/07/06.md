---
title:  Λαχταρα Για Την Παρουσια Του
date:  13/11/2025
---

`Διαβάστε Ναυή 18:1, 2. Για ποιο λόγο ο Ιησούς του Ναυή διέκοψε τη διαδικασία διανομής της γης;`

Μετά την περιγραφή των περιοχών που δόθηκαν στις δύο μεγαλύτερες φυλές στη δυτική πλευρά του Ιορδάνη και στη μισή φυλή του Μανασσή, το απόσπασμα αυτό παρουσιάζει μια συνέλευση στη Σηλώ, όπου γίνεται η διανομή της γης στις υπόλοιπες επτά μικρότερες φυλές.

Η εγκαθίδρυση του αγιαστηρίου, της "Σκηνής μου", αντιπροσωπεύει την εκπλήρωση της υπόσχεσης του Θεού να ζει ανάμεσα στον λαό Του (Έξ. 25:8· Λευιτ. 26:11, 12) και αποκαλύπτει το κεντρικό θέμα του βιβλίου: η παρουσία του Θεού στο κέντρο του Ισραήλ έκανε δυνατή την κατάκτηση της γης και θα αποτελεί συνεχιζόμενη πηγή ευλογίας όχι μόνο για τον Ισραήλ, αλλά και για όλη τη γη (Γέν. 12:3). Η λατρεία του Θεού έχει την κεντρική και σημαντικότερη θέση, περισσότερο και από την κατάκτηση και τη διανομή της γης!

`Διαβάστε Εβρ. 6:19, 20, Εβρ. 9:11, 12 και Εβρ. 10:19-23. Τι μπορούμε να μάθουμε από τον Ιησού του Ναυή εμείς οι Χριστιανοί που δεν έχουμε ένα επίγειο αγιαστήριο που να φιλοξενεί τη φυσική παρουσία του Θεού ανάμεσά μας;`

Η κιβωτός της διαθήκης μάς βοηθά να θυμόμαστε τα Άγια των Αγίων στον ουρανό. Αυτή ήταν το κεντρικό έπιπλο στο διαμέρισμα αυτό του αγιαστηρίου και σχετίστηκε με τις δύο πρώτες ενότητες του βιβλίου: τη διάβαση και την κατάκτηση. Είχε κεντρικό ρόλο στη διάβαση του Ισραήλ και ήταν εκεί όταν ο Ισραήλ κατέκτησε τη Γη της Επαγγελίας. Τώρα, τοποθετώντας την ανέγερση της σκηνής στο επίκεντρο της διανομής της γης, ο Ιησούς του Ναυή δείχνει ότι όλη η ζωή του Ισραήλ περιστρεφόταν γύρω από το αγιαστήριο, το οποίο ήταν το αρχηγείο του Κυρίου στη γη.

Είναι ακόμα πιο σημαντικό για εμάς, ως Χριστιανοί που ζούμε στην εποχή που ο Θεός θα κρίνει όλους τους ανθρώπους, να στρέφουμε το βλέμμα μας στο ουράνιο αγιαστήριο, καθώς συνεχίζουμε τον αγώνα μας με τους σύγχρονους (ή μεταμοντέρνους) "γίγαντες" που αμφισβητούν την πίστη, την ελπίδα και την πνευματική μας κληρονομιά. Καθώς συνεχώς στηριζόμαστε στο έργο που ο Χριστός ολοκλήρωσε πάνω στον σταυρό και στο ουράνιο αγιαστήριο, μπορούμε να περιμένουμε με πίστη την ημέρα που ο Θεός θα κατοικήσει ξανά με τον λαό Του, αλλά αυτή τη φορά θα είναι για πάντα. (Συγκρίνετε με την Αποκ. 21:3.)