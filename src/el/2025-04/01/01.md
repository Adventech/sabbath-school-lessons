---
title:  Συνταγη Επιτυχιας
date:  27/09/2025
---

> <p>Εδαφιο Μνημης</p>
>  «Μη παρεκκλίνεις απ’ αυτόν δεξιά ή αριστερά, για να φέρεσαι με σύνεση, παντού όπου κι αν πας» Ιησούς του Ναυή 1:7.

### Για τη μελέτη αυτής της εβδομάδας, διαβάστε
Δευτ. 18:15-22, Ναυή 1, Εβρ. 6:17, 18, Εφεσ. 6:10-18, Ψαλ. 1:1-3, Ρωμ. 3:31.

Ο Βενιαμίν Ζάντερ ήταν μουσικός διευθυντής της Φιλαρμονικής Ορχήστρας της Βοστώνης και παράλληλα δίδασκε μαθήματα μουσικής. Ο Ζάντερ παρατήρησε το άγχος των μαθητών του κατά την αξιολόγηση της απόδοσής τους. Προκειμένου να τους καθησυχάσει και να τους οδηγήσει στο μέγιστο των δυνατοτήτων τους, έκανε μια ειδική ανακοίνωση. Όλοι στην τάξη θα έπαιρναν άριστα. Ο Ζάντερ δεν περίμενε από τους μαθητές του να κερδίσουν το “Α”, αλλά ήθελε να καταλάβουν ότι ο βαθμός αυτός ήταν ένα δώρο το οποίο θα τους δίδασκε την επιτυχία. Το “Α” έδειχνε στους μαθητές τι ήταν δυνατό να πετύχουν ως μουσικοί.

Το βιβλίο του Ιησού του Ναυή αναφέρεται σε νέες δυνατότητες. Ο Μωυσής, ο οποίος ήταν ηγέτης του λαού Ισραήλ για 40 χρόνια, ανήκε πλέον στο παρελθόν. Η έξοδος από την Αίγυπτο, και η περιπλάνηση στην έρημο που σημαδεύτηκε τραγικά από την επανάσταση και το πείσμα, είχαν τελειώσει. Μια νέα γενιά, πρόθυμη να υπακούσει στον Θεό, ήταν έτοιμη να εισέλθει στη Γη της Επαγγελίας. Η γη αυτή ήταν το δώρο του Θεού για τον Ισραήλ. Οι Ισραηλίτες δεν μπορούσαν να κερδίσουν αυτό το δώρο. Ο Θεός έδωσε στους Ισραηλίτες τη γη για να τους διδάξει πώς να ζουν και για να τους δείξει τι ήταν δυνατό να πετύχουν με τη βοήθειά Του.

Ας μελετήσουμε τον τρόπο με τον οποίο ο Θεός άνοιξε ένα νέο κεφάλαιο στη ζωή του Ισραήλ και πώς μπορεί να κάνει το ίδιο και στη δική μας ζωή.