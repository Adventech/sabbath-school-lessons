---
title:  Περα Απο Τον Ιορδανη
date:  16/10/2025
---

«Mετέβαλε τη θάλασσα σε ξηρά·

πεζoί διάβηκαν μέσα από τoν πoταμό·

εκεί ευφρανθήκαμε σ’ αυτόν» (Ψαλ. 66:6)

Τόσο η διάβαση της Ερυθράς Θάλασσας όσο και του Ιορδάνη σηματοδοτούν την αρχή μιας νέας εποχής στη βιβλική ιστορία και έχουν συμβολική σημασία (βλ. Ψαλ. 66:16-19, Ψαλ. 114:1-7, και Β’ Βασ. 2:6-15). Ήδη στην Παλαιά Διαθήκη υπάρχουν κείμενα που συνδέουν τα δύο γεγονότα της διάβασης, όπως ο Ψαλ. 66, για να διδάξουν το έλεος του Θεού και να Τον δοξάσουν για τη σωτηρία που προσφέρει.

Ο Ψαλμός 114:συνδέει επίσης τα δύο γεγονότα, όχι επειδή ο συγγραφέας δεν καταλαβαίνει τη χρονική διαφορά μεταξύ τους, αλλά λόγω της θεολογικής σημασίας που έχουν. Και οι δύο διαβάσεις αντιπροσωπεύουν μια αλλαγή για τον Ισραήλ: από τη δουλεία στην ελευθερία και από την περιπλάνηση χωρίς γη στη δημιουργία έθνους. Στους ψαλμούς αυτούς, τα δύο παραδείγματα δείχνουν την αλλαγή από την καταπίεση, τη φτώχεια και την αδυναμία στην ασφάλεια, την ευημερία και τη σωτηρία.

Η ιστορία της ανάληψης του Ηλία στον ουρανό, συμβαίνει επίσης στον Ιορδάνη ποταμό. Για τον Ηλία, η διάβαση έφερε την πιο σημαντική αλλαγή στη ζωή του: μεταφέρθηκε στον ουρανό. Για τον Ελισσαίε, η αλλαγή είναι επίσης σημαντική: ο βοηθός του προφήτη (Α’ Βασ. 19:21) γίνεται προφήτης του έθνους (Β’ Βασ. 2:22).

`Διαβάστε Ματθ. 3:16, 17 και Μάρκ. 1:9. Πώς μιλούν οι συγγραφείς της Καινής Διαθήκης για τον Ιορδάνη ποταμό; Τι υπονοούν ότι ο Ιορδάνης ποταμός συμβολίζει;`

Η επίγεια διακονία του Ιησού, ως Αντιπρόσωπος του Ισραήλ, ακολουθεί το πρότυπο της ιστορίας του αρχαίου Ισραήλ. Ο Ιησούς βιώνει τις εμπειρίες της "Ερυθράς Θάλασσας" και του "Ιορδάνη ποταμού". Ο Θεός οδηγεί τον Ιησού έξω από την Αίγυπτο (Ματθ. 2:14-16), περνάει 40 ημέρες στην έρημο (Ματθ. 4:2), παρόμοιες με τα 40 χρόνια του αρχαίου Ισραήλ, και, πριν ξεκινήσει τη δημόσια διακονία Του, βαπτίζεται στον Ιορδάνη ποταμό (Ματθ. 3:16, 17 - Μάρκ. 1:9).

Αργότερα, η προς Εβραίους επιστολή μιλάει για τη διάβαση του Ισραήλ μέσα από τον Ιορδάνη. Το πέρασμά τους στη Χαναάν είναι ένα σύμβολο για την ανάπαυση στην οποία "εισέρχονται" οι Χριστιανοί μέσω της πίστης.