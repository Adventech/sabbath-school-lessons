---
title:  Αναμνησεις Της Χαρης
date:  11/10/2025
---

> <p>Εδαφιο Μνημης</p>
>  «Επειδή, ο Kύριος ο Θεός σας αποξέρανε τα νερά του Iορδάνη μπροστά σας, μέχρις ότου διαβήκατε, όπως έκανε ο Kύριος ο Θεός σας στην Eρυθρά Θάλασσα, που την αποξέρανε μπροστά μας, μέχρις ότου διαβήκαμε· για να γνωρίσουν όλοι οι λαοί της γης το χέρι του Kυρίου, ότι είναι δυνατό· για να φοβάστε πάντοτε τον Kύριο τον Θεό σας» Ιησούς του Ναυή 4:23, 24.

### Για τη μελέτη αυτής της εβδομάδας, διαβάστε
Ναυή 3, Αριθ. 14:44, Λουκ. 18:18-27, Ναυή 4, Ιωάν. 14:26, Εβρ. 4:8-11.

Ο αστυνομικός έκανε σήμα και ο Τζον αναγκάστηκε να σταματήσει. Ο αξιωματικός ζήτησε το δίπλωμά του και εκείνη τη στιγμή ο Τζον συνειδητοποίησε ότι είχε αφήσει το πορτοφόλι του με το δίπλωμα οδήγησης στο γραφείο. Εξήγησε τι συνέβη και ο αστυνομικός ρώτησε για τη δουλειά του. Ο Τζον απάντησε ότι ήταν καθηγητής. Καθώς ο αξιωματικός έδινε στον Τζον την κλήση, του είπε να μην την εκλάβει ως  πρόστιμο.

"Είναι δίδακτρα", του είπε. "Όταν οι άνθρωποι θέλουν να μάθουν κάτι, πληρώνουν δίδακτρα. Αυτά είναι τα δίδακτρά σας για να μάθετε να μην ξεχνάτε το δίπλωμά σας όταν οδηγείτε. Καλή σας μέρα, κύριε καθηγητά!"

Ως άνθρωποι, έχουμε την τάση να ξεχνάμε πράγματα που δεν βρίσκονται συνεχώς στο οπτικό μας πεδίο. Ξεχνάμε να τηλεφωνήσουμε, να απαντήσουμε σε μηνύματα ηλεκτρονικού ταχυδρομείου, να ποτίσουμε τα φυτά, να στείλουμε ευχές για γενέθλια, και ούτω καθεξής. Ο κατάλογος θα μπορούσε να συνεχιστεί. Ωστόσο, οι συνέπειες θα είναι σοβαρότερες από ένα απλό πρόστιμο, εάν ξεχνάμε τις πνευματικές μας ανάγκες, γιατί αυτές έχουν να κάνουν με τον αιώνιο προορισμό μας.

Ας μελετήσουμε τη διάβαση του Ιορδάνη από τους Ισραηλίτες και ας δούμε τι μπορούμε να μάθουμε από τις εμπειρίες τους.