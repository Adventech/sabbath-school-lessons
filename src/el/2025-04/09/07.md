---
title:  Περαιτερω Μελετη
date:  28/11/2025
---

Διαβάστε Ε. Χουάιτ, Τ.Π.Σ. σελ. 801-808.

«Θα σωθούμε αιώνια όταν εισέλθουμε δια των πυλών στην πόλη. Τότε θα μπορούμε να χαρούμε ότι είμαστε σωσμένοι, αιώνια σωσμένοι. Αλλά μέχρι τότε, πρέπει να δώσουμε προσοχή στην προτροπή του απόστολου Παύλου: "Aς φοβηθούμε, λοιπόν, μήπως και, ενώ μένει σε μας η υπόσχεση να μπούμε μέσα στην κατάπαυσή του, φανεί κάποιος από μας ότι τη στερήθηκε" (Εβρ. 4:1). Το να γνωρίζουν για τη Χαναάν, να τραγουδάνε τα τραγούδια της Χαναάν, να χαίρονται με την προοπτική της εισόδου στη Χαναάν, δεν έφερε τα παιδιά του Ισραήλ στα αμπέλια και τους ελαιώνες της γης της επαγγελίας. Μπορούσαν να την κάνουν δική τους στην πραγματικότητα μόνο με κατοχή, συμμόρφωση με τους όρους, ζωντανή πίστη στον Θεό, και προσωπική οικειοποίηση των υποσχέσεών Του.» - Έ. Χουάιτ, The Youth Instructor, 17 Φεβρουαρίου 1898.

«Στη Βίβλο η κληρονομιά των λυτρωμένων ονομάζεται πατρίδα (Εβρ. 11:14-16). Εκεί ο ουράνιος Ποιμένας οδηγεί το ποίμνιό Του σε ζωντανές πηγές υδάτων. Εκεί το δέντρο της ζωής καρποφορεί κάθε μήνα και τα φύλλα του προορίζονται για τη χρήση των εθνών. Εκεί υπάρχουν αστείρευτα ποτάμια, καθάρια σαν το κρύσταλλο, και στην ακροποταμιά δέντρα κυματίζοντας στην αύρα σκιάζουν τα μονοπάτια από όπου διαβαίνουν οι λυτρωμένοι του Κυρίου. Εκεί οι απλόχωρες πεδιάδες διαμορφώνονται σε γοητευτικούς λόφους και τα βουνά του Θεού υψώνουν τις μεγαλόπρεπες κορφές τους. Σ’ αυτό το ειδυλλιακό περιβάλλον, ο λαός του Θεού, εξόριστος και περιπλανώμενος τόσα χρόνια, θα βρει τελικά κατοικία» - Τ.Π.Σ. σελ.804, 805.

**Ερωτησεις για συζητηση**

`1.  Η Γη της Επαγγελίας συμβολίζει την υπέροχη ζωή που μας υποσχέθηκε ο Ιησούς (Ιωάν. 10:10). Τι μας διδάσκει η Γη της Επαγγελίας για το σχέδιο του Θεού να μας σώσει;`

`2.  Τι σημαίνει να είσαι πολίτης της βασιλείας του Θεού; Ως πολίτες, πώς πρέπει να ζούμε;`

`3. Ως άνθρωποι, απογοητευόμαστε συνεχώς από τις υποσχέσεις των άλλων και μερικές φορές από τις υποσχέσεις που δίνουμε στον εαυτό μας. Γιατί μπορείτε να εμπιστεύεστε τις υποσχέσεις του Θεού;`

`4. Πώς μπορούμε να κάνουμε τις υποσχέσεις για μια νέα γη πραγματικότητα τώρα;`