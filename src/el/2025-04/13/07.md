---
title:  Περαιτερω Μελετη
date:  26/12/2025
---

Διαβάστε Ε. Χουάιτ, Π.Π. σελ. 508-511.

«Ανάμεσα στα πλήθη που βγήκαν από την Αίγυπτο υπήρχαν πολλοί που ήταν ειδωλολάτρες· και τέτοια είναι η δύναμη της συνήθειας, ώστε η πρακτική αυτή συνεχίστηκε κρυφά σε κάποιο βαθμό, ακόμα και μετά την εγκατάσταση στη Χαναάν. Ο Ιησούς του Ναυή είχε επίγνωση αυτής της αμαρτίας ανάμεσα στους Ισραηλίτες και αντιλαμβανόταν ξεκάθαρα τους κινδύνους που θα προέκυπταν. Επιθυμούσε ειλικρινά να δει μια εκ βαθέων μεταρρύθμιση στον λαό του Ισραήλ. Γνώριζε ότι αν ο λαός δεν έπαιρνε αποφασιστικά θέση να υπηρετήσει τον Κύριο με όλη του την καρδιά, θα συνέχιζε να απομακρύνεται όλο και περισσότερο από Αυτόν...  Παρόλο που ένα μέρος του λαού λάτρευε πραγματικά τον Θεό, πολλοί ήταν απλώς τυπικοί - κανένας ζήλος ή σοβαρότητα δεν χαρακτήριζε τη λατρεία τους. Κάποιοι ήταν ειδωλολάτρες στην καρδιά, παρόλο που ντρέπονταν να το παραδεχτούν.» Signs of the Times, 19 Μαΐου 1881.

«Αυτή η επίσημη διαθήκη καταγράφηκε στο βιβλίο του νόμου ώστε ιερά να διατηρηθεί. Ο Ιησούς έστησε έπειτα μια μεγάλη πέτρα κάτω από μια βελανιδιά κοντά στο αγιαστήριο του Κυρίου. “Kαι ο Iησούς είπε σε ολόκληρο τον λαό: Δέστε, η πέτρα αυτή θα είναι σε μας ως μαρτυρία, επειδή αυτή άκουσε όλα τα λόγια του Kυρίου, που μας μίλησε· θα είναι, λοιπόν, ως μαρτυρία σε σας, για να μη αρνηθείτε τον Θεό σας.” Εδώ ο Ιησούς δηλώνει ξεκάθαρα ότι οι οδηγίες και οι προειδοποιήσεις του προς τον λαό δεν ήταν δικά του λόγια, αλλά λόγια του Θεού. Αυτή η μεγάλη πέτρα θα έμενε να θυμίζει στις επόμενες γενιές το γεγονός για το οποίο στήθηκε, και θα ήταν μάρτυρας εναντίον του λαού, αν ξανακυλούσαν στην ειδωλολατρία.» Signs of the Times, 26 Μαΐου 1881.

**Ερωτησεις για συζητηση**

`1. Συζήτησε το νόημα της φράσης: «Αυτός είναι Θεός άγιος· είναι Θεός ζηλότυπος» (Ναυή 24:19). Με ποια έννοια είναι ο Θεός «ζηλότυπος»;`

`2. Πώς συνδέεται η αγάπη μας για τον Θεό με την ελεύθερη επιλογή που μας δίνει; Θα μπορούσαμε να αγαπήσουμε πραγματικά αν δεν είχαμε την ελευθερία να επιλέξουμε; Εξηγήστε. Μπορεί η αληθινή αγάπη να εξαναγκαστεί; Αν όχι, γιατί όχι;`

`3. Πώς μπορούν οι σημερινοί υπεύθυνοι της εκκλησίας να ενισχύσουν και να προετοιμάσουν τη νέα γενιά ώστε να αναλάβει υπεύθυνα ρόλο διακονίας και ηγεσίας στην εκκλησία του αύριο;`

`4. Σκεφτείτε τη ζωή του Ιησού του Ναυή και το συμπέρασμα ότι σε όλη του τη ζωή οι Ισραηλίτες υπηρέτησαν τον Κύριο. Στο τέλος της ζωής σας, τι θα θέλατε να λένε οι άνθρωποι για εσάς;`