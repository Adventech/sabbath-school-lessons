---
title:  Ο Πειρασμος Της Αιγυπτου
date:  02/05/2022
---

`Διαβάστε Γένεση 12:10-20. Γιατί ο Άβραμ άφησε τη Γη της Επαγγελίας για να πάει στην Αίγυπτο; Πώς συμπεριφέρθηκε ο Φαραώ σε σύγκριση με τον Άβραμ;  `

Κατά ειρωνικό τρόπο, ο Άβραμ, που μόλις έφτασε στη Γη της Επαγγελίας, αποφασίζει να την εγκαταλείψει και να πάει στην Αίγυπτο επειδή έγινε πείνα σε αυτή τη γη (Γέν.12:10).  Υπάρχουν πολλές μαρτυρίες σε αρχαία αιγυπτιακά κείμενα για ανθρώπους από τη Χαναάν που πήγαιναν στην Αίγυπτο σε περιόδους πείνας.  Στην αιγυπτιακή διδασκαλία του Μερικαρέ, σε ένα κείμενο που συντάχθηκε κατά την περίοδο του Μεσαίου Βασιλείου (2060–1700 π.Χ.), οι άνθρωποι που προέρχονται από τη Χαναάν προσδιορίζονται ως «άθλιοι Ασιάτες» (aamu) και περιγράφονται ως «άθλιοι… με έλλειψη νερού… δεν μένουν σε ένα μέρος, το φαγητό κατευθύνει τα πόδια τους.» Miriam Lichtheim, Ancient Egyptian Literature, Volume I:The Old and Middle Kingdoms (Berkeley, CA: Univer-sity of California Press, 1973), pp. 103,104.

Ο πειρασμός της Αιγύπτου ήταν συχνά πρόβλημα για τους αρχαίους Ισραηλίτες (Αρ.14:3, Ιερ.2:18).  Η Αίγυπτος, έτσι, έγινε σύμβολο της εμπιστοσύνης των ανθρώπων στους ανθρώπους και όχι στον Θεό (Β' Βασ.18:21, Ησ.36:6, 9).

Στην Αίγυπτο, όπου μπορούσε να δει κανείς νερό σε καθημερινή βάση, η πίστη δεν ήταν απαραίτητη γιατί η υπόσχεση της γης ήταν άμεσα ορατή. Σε σύγκριση με τη χώρα του λιμού, η Αίγυπτος φαινόταν να είναι ένα καλό μέρος, παρά τα όσα είχε πει ο Θεός στον Άβραμ.

Ο Άβραμ που εγκαταλείπει τώρα τη Χαναάν έρχεται σε αντίθεση με τον Άβραμ που εγκατέλειψε την Ουρ. Προηγουμένως, ο Άβραμ απεικονιζόταν ως ένας άνθρωπος με πίστη που έφυγε από την Ουρ ως ανταπόκριση στο κάλεσμα του Θεού· τώρα, ο Άβραμ φεύγει από τη Γη της Επαγγελίας μόνος του, με δική του βούληση. Πριν, ο Άβραμ βασίστηκε στον Θεό· τώρα συμπεριφέρεται σαν να βασίζεται μόνο στον εαυτό του. «Στο διάστημα της παραμονής Του στην Αίγυπτο ο Αβραάμ έδειξε ότι δεν ήταν απαλλαγμένος από την ανθρώπινη αδυναμία και α¬τέ-λεια. Αποκρύβοντας το γεγονός ότι η Σάρρα ήταν γυναίκα του, εκ¬¬¬δήλωσε δυσπιστία για τη θεϊκή φροντίδα, έλλειψη του υψηλού φρο¬¬νήματος πίστης και θάρρους που τόσο συχνά και μεγαλόπρεπα είχε εξωτερικεύσει στη ζωή του.» Ε.Χουάιτ, Π.Π. σελ.106

Αυτό που βλέπουμε εδώ, λοιπόν, είναι πώς ακόμη και ένας μεγάλος στην πίστη άνθρωπος του Θεού μπορεί να κάνει ένα λάθος και να μην εγκαταλειφθεί από τον Θεό. Όταν η Καινή Διαθήκη μιλάει για τον Αβραάμ ως παράδειγμα σωτηρίας βάση χάρης, σημαίνει ακριβώς αυτό — χάρη. Γιατί, αν δεν ήταν η χάρη του Θεού, ο Αβραάμ, όπως κι εμείς, δεν θα είχε καμία ελπίδα.

`ΣΚΕΨΗ: Τι πρέπει να μας διδάξει αυτή η ιστορία για το πόσο εύκολο είναι, ακόμη και για τους πιστούς Χριστιανούς, να απομακρυνθούν από τον σωστό δρόμο; Γιατί η ανυπακοή δεν είναι ποτέ καλή επιλογή;`