---
title:  Ο Συνασπισμος Της Βαβελ
date:  04/05/2022
---

`Διαβάστε Γένεση 14:1-17. Τί είναι σημαντικό για αυτόν τον πόλεμο που λαμβάνει χώρα αμέσως μετά το δώρο της Γης της Επαγγελίας;  Τί μας διδάσκει αυτή η ιστορία για τον Άβραμ; `

Αυτός είναι ο πρώτος πόλεμος που εξιστορείται στην Αγία Γραφή (Γέν.14:2). Ο συνασπισμός τεσσάρων στρατών από τη Μεσοποταμία και την Περσία εναντίον του άλλου συνασπισμού των πέντε στρατών των Χαναναίων, συμπεριλαμβανομένων των βασιλιάδων των Σοδόμων και των Γομόρρων (εδ. 8), υποδηλώνει μια μεγάλη σύγκρουση (εδ. 9). Ο λόγος αυτής της στρατιωτικής επιχείρησης έχει να κάνει με το γεγονός ότι οι λαοί της Χαναάν είχαν επαναστατήσει εναντίον των Βαβυλωνίων κυρίαρχών τους (εδ. 4-5). Αν και αυτό το περιστατικό αναφέρεται σε μια συγκεκριμένη ιστορική σύγκρουση, η χρονική στιγμή αυτού του “παγκόσμιου” πολέμου, αμέσως μετά το δώρο του Θεού της Γης της Επαγγελίας στον Άβραμ, δίνει σε αυτό το γεγονός μια ιδιαίτερη πνευματική σημασία.

Η συμμετοχή τόσων πολλών λαών από τη χώρα της Χαναάν υποδηλώνει ότι το ζήτημα που διακυβευόταν σε αυτή τη σύγκρουση ήταν η κυριαρχία επί του εδάφους αυτής της χώρας. Κατά ειρωνικό τρόπο, ο στρατός του Άβραμ, του πραγματικά ενδιαφερόμενου ως μοναδικού αληθινού ιδιοκτήτη της γης, είναι η μόνη δύναμη που παραμένει έξω από τη σύγκρουση, τουλάχιστον στην αρχή.

Ο λόγος για την ουδετερότητά του, είναι ότι για τον Άβραμ η Γη της Επαγγελίας δεν αποκτήθηκε με τη δύναμη των όπλων ή με τη σοφία των πολιτικών στρατηγικών.  Το βασίλειο του Άβραμ ήταν δώρο του Θεού. Ο μόνος λόγος που θα παρέμβει ο Άβραμ είναι λόγω του ανιψιού του Λωτ, που αιχμαλωτίστηκε κατά τη διάρκεια των μαχών (Γέν.14:12-13).

«Ησυχασμένος κάτω από τις βαλανιδιές της Μαμβρή, ο Αβραάμ πληροφορήθηκε από ένα διαφυγόντα το ιστορικό της μάχης και τη συμφορά που είχε βρει τον ανεψιό του. Δε διατηρούσε καμιά κακή α¬¬νά¬μνηση από την αχάριστη στάση του Λωτ. ΄Ολη η στοργή του γι’ αυτόν αφυπνίσθηκε και πήρε την απόφαση να τον ελευθερώσει. Ζητώντας πρώτα απ’όλα τη θεϊκή συμβουλή, ο Αβραάμ ετοιμάσθη¬κε μετά για πόλεμο.» Ε. Χουάιτ, Π.Π. σελ.112

Αλλά ο Άβραμ δεν αντιμετωπίζει ολόκληρο τον συνασπισμό. Σε μία νυχτερινή επιδρομή, επιτίθεται μόνο στο στρατόπεδο όπου κρατούταν αιχμάλωτος ο Λωτ. Ο Λωτ σώθηκε. Έτσι, αυτός ο πιστός άνθρωπος του Θεού έδειξε επίσης μεγάλο θάρρος και σθένος. Χωρίς αμφιβολία, η επιρροή του στην περιοχή αυξήθηκε και οι άνθρωποι είδαν τι είδους άνθρωπος ήταν και έμαθαν κάτι περισσότερο για τον Θεό τον οποίο υπηρετούσε.

`ΣΚΕΨΗ: Τί είδους επιρροή έχουν οι πράξεις μας στους άλλους; Τί είδους μηνύματα στέλνουμε, με τις πράξεις μας, για την πίστη μας;`