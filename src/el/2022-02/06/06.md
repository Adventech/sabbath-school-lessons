---
title:  Τα Δεκατα Στον Μελχισεδεκ
date:  05/05/2022
---

`Διαβάστε Γένεση 14:18-24 και Εβραίους 7:1-10. Ποιος ήταν ο Μελχισεδέκ; Γιατί ο Άβραμ έδωσε το δέκατο του σε αυτόν τον ιερέα που φαίνεται να εμφανίζεται από το πουθενά;  `

Η ξαφνική εμφάνιση του μυστηριώδους Μελχισεδέκ δεν είναι παράταιρη. Αφού οι βασιλιάδες της Χαναάν ευχαρίστησαν τον Άβραμ, τώρα ο Άβραμ ευχαριστεί αυτόν τον ιερέα, εκφράζοντας ευγνωμοσύνη δίνοντας δέκατο.

Ο Μελχισεδέκ προέρχεται από την πόλη Σαλήμ που σημαίνει ειρήνη, ένα κατάλληλο μήνυμα μετά την αναταραχή του πολέμου. Το δεύτερο συνθετικό στο όνομα του Μελχισεδέκ, δηλαδή το «σεδέκ», σημαίνει «δικαιοσύνη». Εμφανίζεται σε αντίθεση με το όνομα του βασιλιά των Σοδόμων, τον Βερά που σημαίνει «στο κακό» και το όνομα του βασιλιά των Γομόρρων, τον Βαρσά που σημαίνει «στην κακία», πιθανώς ονομασίες σύμφωνα με αυτό που αντιπροσώπευαν (Γέν.14:2).

Ο Μελχισεδέκ εμφανίζεται μετά την ανατροπή της βίας και του κακού που αντιπροσώπευαν οι άλλοι βασιλιάδες της Χαναάν. Αυτό το εδάφιο περιέχει επίσης την πρώτη Βιβλική αναφορά στη λέξη «ιερέας» (Γέν.14:18). Η συσχέτιση του Μελχισεδέκ με τον Ύψιστο Θεό (Γέν.14:18) τον Οποίο ο Άβραμ αποκαλεί δικό του Θεό (Γέν.14:22), δείχνει ξεκάθαρα ότι ο Άβραμ τον είδε ως ιερέα του Θεού που ο ίδιος υπηρετούσε. Ωστόσο, ο Μελχισεδέκ δεν πρέπει να ταυτίζεται με τον Χριστό. Ήταν ο λειτουργός του Θεού μεταξύ των ανθρώπων εκείνης της εποχής.

Ο Μελχισεδέκ λειτουργεί, πράγματι, ως ιερέας. Σερβίρει ψωμί και κρασί, ένας συνδυασμός που συχνά υποδηλώνει τη χρήση χυμού σταφυλιού (Δευτ.7:13, Β’Χρον.31:5), που επανεμφανίζεται στο πλαίσιο της παροχής των δεκάτων (Δευτ.14:23). Επιπλέον, επεκτείνει την ευλογία στον Άβραμ (Γέν.14:19).

Ο Άβραμ, εντωμεταξύ, του έδωσε ένα δέκατο από όλα (Γέν.14:20) ως απάντηση στον Θεό τον Δημιουργό του ουρανού και της γης (Γέν.14:19). Αυτός ο τίτλος παραπέμπει στην εισαγωγή της εξιστόρησης της Δημιουργίας (Γέν.1:1), όπου η φράση «ουρανός και γη» σημαίνει ολότητα ή όλα. Ως εκ τούτου, το δέκατο νοείται ως έκφραση ευγνωμοσύνης προς τον Δημιουργό στον Οποίο ανήκουν τα πάντα (Εβρ.7:2-6, συγκρίνετε με Γέν.28:22). Παραδόξως, το δέκατο κατανοείται από τον πιστό όχι ως δώρο προς τον Θεό αλλά ως δώρο από τον Θεό, γιατί ο Κύριος εξαρχής μας τα προσφέρει όλα.

`ΣΚΕΨΗ: Γιατί η πράξη της επιστροφής του δέκατου αποτελεί ισχυρό δείγμα πίστης, καθώς και σημαντική οικοδόμηση πίστης;`