---
title: Περαιτερω  Μελετη  
date:  06/05/2022
---

Διαβάστε Ε. Χουάιτ, Π.π. Σελ. 109-113.

«Η εκκλησία του Χριστού πρέπει να είναι ευλογία και τα μέλη της πρέπει να ευλογούνται καθώς ευλογούν άλλους. Ο σκοπός του Θεού στην επιλογή ενός λαού σε όλο τον κόσμο δεν ήταν μόνο να τους υιοθετήσει ως γιους και κόρες Του, αλλά μέσω αυτών να προσφέρει στον κόσμο τα οφέλη της Θείας φώτισης. Όταν ο Κύριος επέλεξε τον Αβραάμ, δεν το έκανε απλώς για να είναι ο ξεχωριστός φίλος του Θεού αλλά να είναι ένα μέσο για τα πολύτιμα και ιδιαίτερα προνόμια που ο Κύριος επιθυμούσε να δώσει στα έθνη. Έπρεπε να είναι το φως μέσα στο ηθικό σκοτάδι του περιβάλλοντός του.

Όποτε ο Θεός ευλογεί τα παιδιά Του με φως και αλήθεια, δεν είναι μόνο για να έχουν το δώρο της αιώνιας ζωής, αλλά και για να φωτιστούν πνευματικά και οι γύρω τους… “Εσείς είστε το αλάτι της γης”. Και όταν ο Θεός αποκαλεί τα παιδιά Του αλάτι της γης, δεν είναι μόνο για τη δική τους διατήρηση, αλλά για να μπορούν να συντελούν στη διατήρηση των άλλων…

Λάμπετε σαν πολύτιμες πέτρες στον οίκο του Θεού; …Δεν έχουμε την γνήσια θρησκεία, εάν δεν ασκεί ελεγκτική επιρροή πάνω μας σε κάθε συναναστροφή. Πρέπει να έχουμε έμπρακτη ευσέβεια για να υφαίνουμε στο έργο της ζωής μας. Πρέπει να έχουμε τη μεταμορφωτική χάρη του Χριστού στην καρδιά μας. Χρειαζόμαστε πολύ λιγότερο εαυτό και περισσότερο Ιησού.» Ε. Χουάιτ, Reflecting of Christ, p. 205

**Ερωτησεις για συζητηση**

`1.	Υπό το φως της ευλογίας του Άβραμ, «θα σε ευλογήσω… και θα είσαι για ευλογία» (Γέν.12:2), τι σημαίνει να είσαι ευλογημένος; Πώς μπορούμε, ως άνθρωποι που υπηρετούμε τον ίδιο Θεό με τον Άβραμ, να είμαστε ευλογία για τους άλλους;`

`2.	Ποιο ήταν το λάθος στο μισό ψέμα του Άβραμ σχετικά με την αδερφή-σύζυγό του; Τι είναι χειρότερο: να λες ψέματα ή μερική αλήθεια ενώ ουσιαστικά, την ίδια στιγμή, τεχνικά λες ψέματα;`

`3.	Διαβάστε ξανά Γένεση 14:21-23, την απάντηση του Άβραμ στην προσφορά του βασιλιά των Σοδόμων. Δεν θα ήταν δίκαιο να πάρει αυτό που του είχε προσφέρει ο βασιλιάς; Γιατί απάντησε έτσι και ποιο σημαντικό μάθημα μπορούμε να πάρουμε από αυτή την ιστορία;`