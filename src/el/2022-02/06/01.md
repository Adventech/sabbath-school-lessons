---
title:  Οι Ριζες Του Αβρααμ
date:  30/04/2022
---

> <p>Εδαφιο Μνημης</p>
>  «Με πίστη ο Αβραάμ υπάκουσε, όταν τον καλούσε να βγει έξω, στον τόπο που επρόκειτο να πάρει για κληρονομιά, και βγήκε έξω, μη ξέροντας πού πηγαίνει.» Εβραίους 11:8

### Για τη μελέτη αυτής της εβδομάδας, διαβάστε
Γέν.12, 13, 14, Ησ.36:6, 9, 48:20, Ιερ.2:18, Εβρ. 7:1-10

Έχουμε φτάσει ήδη στο κεντρικό τμήμα της Γένεσης (Γένεση 12:– 22) το οποίο θα καλύψει το ταξίδι του Αβραάμ, από την πρώτη κλήση του Θεού lekh lekha, «βγες έξω» (Γέν.12:1), που οδηγεί τον Αβραάμ να εγκαταλείψει το παρελθόν του, μέχρι το δεύτερο κάλεσμα του Θεού lekh lekha, «πήγαινε» (Γέν.22:2), που οδηγεί τον Αβραάμ να εγκαταλείψει το μέλλον του (όπως αυτό θα υπήρχε στον γιο του). Ως αποτέλεσμα, ο Αβραάμ είναι πάντα εν κινήσει, πάντα μετανάστης, γι' αυτό αποκαλείται και ξένος (Γέν.17:8).

Στο ταξίδι του, ο Αβραάμ αιωρείται στο κενό - χωρίς το παρελθόν του, που έχασε, και χωρίς το μέλλον του το οποίο δεν βλέπει. Μεταξύ αυτών των δύο κλήσεων που πλαισιώνουν το ταξίδι πίστης του, ο Αβραάμ ακούει τη φωνή του Θεού, η οποία τον καθησυχάζει: «Μη φοβάσαι» (Γέν.15:1). Αυτά τα λόγια του Θεού σηματοδοτούν τις τρεις ενότητες του ταξιδιού του Αβραάμ, που θα μελετηθούν στην τρέχουσα εβδομάδα και στις δύο επόμενες.

Ο Αβραάμ αποτελεί παράδειγμα πίστης (Γέν.15:6) και αναφέρεται στις Εβραϊκές Γραφές ως ο άνθρωπος της πίστης (Νεεμ.9:7,8).  Στην Καινή Διαθήκη, ο Αβραάμ είναι μια από τις πιο αναφερόμενες μορφές της Παλαιάς Διαθήκης, και αυτή την εβδομάδα θα αρχίσουμε να βλέπουμε το λόγο που συμβαίνει αυτό.