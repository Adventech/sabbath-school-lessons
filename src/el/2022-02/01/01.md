---
title:  Η Δημιουργια
date:  26/03/2022
---

> <p>Εδαφιο Μνημης</p>
>  «Στην αρχή δημιούργησε ο Θεός τον ουρανό και τη γη.» Γένεση 1:1

### Για τη μελέτη αυτής της εβδομάδας, διαβάστε
Ψαλ.100:1-3, Γέν.1, 2, Έξ.20:8-11, 40:33, Ματθ.25:14-30, 19:7-9.

Το βιβλίο της Γένεσης και, ως εκ τούτου, ολόκληρη η Αγία Γραφή αρχίζει με τις δημιουργικές ενέργειες του Θεού. Αυτό το γεγονός είναι πολύ σημαντικό επειδή σημαίνει ότι η δημιουργία μας σηματοδοτεί την αρχή της ανθρώπινης και Βιβλικής ιστορίας. Η αλήθεια αυτή, σημαίνει επίσης, ότι η ιστορία της Δημιουργίας στη Γένεση έχει την ίδια ιστορική φιλαλήθεια όπως άλλα γεγονότα της ανθρώπινης και της Βιβλικής ιστορίας.

Tα δύο κείμενα της Δημιουργίας στα κεφάλαια 1:και 2:της Γένεσης περιέχουν μαθήματα για τον Θεό και την ανθρωπότητα. Καθώς θα μελετάμε αυτήν την εβδομάδα, θα καταλάβουμε καλύτερα το βαθύ νόημα της έβδομης ημέρας - του Σαββάτου. Θα συλλογιστούμε την πράξη του Θεού να δημιουργήσει τους ανθρώπους κατά την εικόνα Του, καθώς και το γεγονός ότι τους δημιούργησε από χώμα. Θα μας κεντρίσει το ενδιαφέρον ο σκοπός του Δέντρου της Γνώσης του Καλού και του Κακού και η σχέση του με το Δέντρο της Ζωής. Το πιο σημαντικό μάθημα της Δημιουργίας είναι το μάθημα της χάρης. Η ύπαρξή μας είναι καθαρά μια πράξη χάρης. Ο Θεός δημιούργησε τους ουρανούς και τη γη ενώ δεν υπήρχαν ακόμη άνθρωποι. Όπως η δημιουργία μας, έτσι και η λύτρωσή μας είναι επίσης ένα δώρο από τον Θεό. Και πόσο βαθυστόχαστο είναι το γεγονός ότι και οι δύο έννοιες, της Δημιουργίας και της Λύτρωσης, υπάρχουν στην εντολή της Έβδομης ημέρας - του Σαββάτου.