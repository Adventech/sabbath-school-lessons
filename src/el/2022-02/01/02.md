---
title:  Ο  Θεος Της Δημιουργιας
date:  27/03/2022
---

`Διαβάστε Ψαλ.100:1-3. Ποια είναι η ανθρώπινη ανταπόκριση στον Θεό της Δημιουργίας και γιατί; `

Στη Γένεση 1, το πρώτο μήνυμα στην εξιστόρηση της Δημιουργίας είναι ο Θεός: «Στην αρχή δημιούργησε ο Θεός». Το κείμενο ξεκινά δίνοντας έμφαση στον Θεό ως Δημιουργό.

Στην πραγματικότητα, το βιβλίο της Γένεσης αρχίζει με δύο διαφορετικές παρουσιάσεις του Θεού. Στην πρώτη εξιστόρηση, τα εδάφια Γέν.1:1 - 2:4 παρουσιάζουν τον Θεό σαν να βρίσκεται απείρως μακριά από τους ανθρώπους, ως τον υπερέχων Θεό Ελοχείμ, του Οποίου το όνομα φανερώνει την κυριαρχία του Θεού. Το όνομα Ελοχείμ δηλώνει υπεροχή και δύναμη, και η χρήση του πληθυντικού αριθμού της λέξης Ελοχείμ εκφράζει την ιδέα της μεγαλοπρέπειας και της υπεροχής.

Στην δεύτερη εξιστόρηση, τα εδάφια Γέν.2:4 - 25 παρουσιάζουν τον Θεό από κοντά και προσωπικά, τον ενυπάρχων Θεό ΙΕΟΒΑ, του οποίου το όνομα δηλώνει εγγύτητα και σχέση. Οπότε, το κείμενο της Δημιουργίας σαν σύνολο, είναι μια σιωπηρή έκκληση να λατρέψουμε τον Θεό – πρώτα, να γνωρίσουμε το άπειρο μεγαλείο και τη δύναμη του Θεού και ταυτόχρονα να αναγνωρίσουμε την εξάρτησή μας από Αυτόν επειδή Αυτός μας δημιούργησε «και όχι εμείς» (Ψαλ.100:3). Αυτός είναι ο λόγος που πολλοί από τους Ψαλμούς συνδέουν τη λατρεία με τη Δημιουργία (Ψαλ.95:1-6, 139:13-14 συγκρίνετε με Αποκ.14:7).

Αυτή η διπλή άποψη ενός Θεού που είναι και μεγαλοπρεπής και ισχυρός, καθώς επίσης και κοντά μας, στοργικός και σε σχέση μαζί μας, συνθέτει ένα σημαντικό σημείο του πώς να πλησιάσουμε τον Θεό στη λατρεία. Το δέος και η ευλάβεια πάνε μαζί με τη χαρά και τη διαβεβαίωση της εγγύτητας του Θεού, της συγχώρεσης και της αγάπης (δείτε Ψαλ.2:11). Ακόμη και η ακολουθία των δύο παρουσιάσεων του Θεού, έχει σημασία: η εμπειρία της εγγύτητας του Θεού και η οικειότητα της παρουσίας Του, ακολουθούν την εμπειρία της απόστασης του Θεού. Μόνο όταν αντιληφθούμε ότι ο Θεός είναι Μέγας, θα είμαστε σε θέση να εκτιμήσουμε τη χάρη Του, σκιρτώντας από χαρά στην υπέροχη και στοργική παρουσία Του στη ζωή μας.

`ΣΚΕΨΗ: Αναλογιστείτε την τεράστια δύναμη του Θεού, ο Οποίος στηρίζει το σύμπαν αλλά ταυτόχρονα μπορεί να είναι και με τον καθένα μας τόσο κοντά. Γιατί αυτή η καταπληκτική αλήθεια είναι τόσο αξιοθαύμαστη;`