---
title:  Περαιτερω Μελετη
date:  01/04/2022
---

Διαβάστε Ε. Χουάιτ, Η Ιστορία της Απολύτρωσης σελ. 7-9.

«Αφού το βιβλίο της φύσης και το βιβλίο της Αποκάλυψης φέρουν τη σφραγίδα της ίδιας κυρίαρχης Διάνοιας, δεν μπορεί παρά να μιλούν σύμφωνα. Με διαφορετικές μεθόδους και με διαφορετική γλώσσα πιστοποιούν τις ίδιες μεγάλες πραγματικότητες. Η επιστήμη ανακαλύπτει διαρκώς καινούργια θαυμάσια πράγματα, χωρίς όμως να έχει σαν αποτέλεσμα των ερευνών της  τίποτε που ορθά νοούμενο μπορεί να έρθει σε σύγκρουση με τη θεϊκή αποκάλυψη. Το βιβλίο της φύσης και ο γραπτός λόγος χύνουν φως, το ένα επάνω στο άλλο. Μας κάνουν να γνωρισθούμε με το Θεό, διδάσκοντάς μας κάτι από τους νόμους, με βάση των οποίων εργάζεται.

Λανθασμένα όμως συμπεράσματα, βγαλμένα από γεγονότα που παρατηρούνται στη φύση, κατέληξαν σε υποτιθέμενη αντίφαση μεταξύ αποκάλυψης και επιστήμης. Και στην προσπάθεια να επαναφέρουν την αρμονία, έχουν υιοθετηθεί γραφικές ερμηνείες οι οποίες υποσκάπτουν και καταστρέφουν το κύρος του λόγου του Θεού. Υποτίθεται ότι η γεωλογία έρχεται σε αντίφαση με την κατά γράμμα ερμηνεία της Μωσαϊκής αφήγησης για τη δημιουργία. Ισχυρίζονται ότι εκατομμύρια χρόνια απαιτήθηκαν για την εξέλιξη της γης από το χάος. Και προκειμένου να συμβιβάσουν τη Βίβλο με αυτή την υποθετική επιστημονική ανακάλυψη, κατέληξαν στο συμπέρασμα ότι οι ημέρες της δημιουργίας ισοδυναμούν με αχανή, απροσδιόριστα χρονικά διαστήματα καλύπτοντα εκατοντάδες  ή και εκατομμύρια ετών.

Μια τέτοια κατάληξη είναι εντελώς αδικαιολόγητη. Το βιβλικό κατάστιχο είναι εναρμονισμένο τόσο με τον εαυτό του όσο και με τη διδασκαλία της φύσης.» Ε. Χουάιτ, Ε. σελ. 116

**Ερωτησεις για συζητηση**

`1.	Γιατί η ποιότητα της πίστης μας θα επηρεαζόταν αν πιστεύαμε ότι αυτές οι ιστορίες της δημιουργίας ήταν θρύλοι, «μύθοι» σχεδιασμένοι ουσιαστικά για να μας διδάξουν πνευματικά μαθήματα, αλλά χωρίς ιστορική πραγματικότητα; Ποιες ενδείξεις στο κείμενο υποδηλώνουν ότι ο συγγραφέας γνώριζε πως ήταν «ιστορικές» όπως είναι και οι υπόλοιπες ιστορίες στο βιβλίο της Γένεσης; Ποια είναι η μαρτυρία του Ιησού για την ιστορική τους αλήθεια;`

`2. Τι μας διδάσκει η ιστορία της Γένεσης για τη σημασία της διαχείρισης της γης; Πώς μπορούμε να είμαστε καλοί διαχειριστές του πλανήτη μας και ταυτόχρονα να αποφύγουμε τον κίνδυνο να λατρεύουμε την ίδια τη δημιουργία αντί τον Δημιουργό, το οποίο είναι ένας πολύ υπαρκτός πειρασμός; (Βλέπε Ρωμ.1:25).`

`3. Παρά τις καταστροφές της αμαρτίας για χιλιετίες, με ποιους τρόπους μας εκδηλώνεται ακόμη και σήμερα το αρχικό θαύμα, η ομορφιά και το μεγαλείο του «πολύ καλό» της Δημιουργίας, μιλώντας μας με ισχυρούς τρόπους για την καλοσύνη και τη δύναμη του Θεού;`