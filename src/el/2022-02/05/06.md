---
title:  Η Λυτρωση Της Εξοριας
date:  28/04/2022
---

`Διαβάστε Γένεση 9:1 και 11:8-9 συγκρίνετε αυτά τα εδάφια με Γένεση 1:28. Γιατί η διασπορά του Θεού είναι λυτρωτική;`

Το σχέδιο και η ευλογία του Θεού για τους ανθρώπους ήταν να αυξάνονταν και να πληθύνονταν και να γέμιζαν τη γη (Γέν.9:1 συγκρίνετε με Γέν.1:28). Ενάντια στο σχέδιο του Θεού, οι οικοδόμοι της Βαβέλ προτίμησαν να παραμείνουν μαζί ως ίδιος λαός. Ένας λόγος που είπαν ότι ήθελαν να χτίσουν την πόλη ήταν για να μην διασκορπιστούν επάνω στο πρόσωπο της γης (Γέν.11:4). Αρνήθηκαν να μετακομίσουν αλλού, ίσως νομίζοντας ότι παραμένοντας μαζί θα ήταν πιο ισχυροί από το αν χώριζαν και διασκορπίζονταν.  Και, κατά μία έννοια, είχαν δίκιο.

Δυστυχώς, προσπάθησαν να χρησιμοποιήσουν την ενωμένη τους δύναμη για κακό, όχι για καλό. Ήθελαν να αποκτήσουν για τους εαυτούς τους όνομα, μια ισχυρή αντανάκλαση της αλαζονείας και της υπερηφάνειας τους. Πράγματι, όποτε οι άνθρωποι, με ανοιχτή περιφρόνηση προς τον Θεό, θέλουν να αποκτήσουν όνομα για τον εαυτό τους, μπορούμε να είμαστε σίγουροι ότι δεν θα έχει καλή κατάληξη. Ποτέ δεν είχε.

Ως εκ τούτου, σε μια κρίση ενάντια στην απόλυτη περιφρόνησή τους, ο Θεός τούς σκόρπισε στο πρόσωπο ολόκληρης της γης (Γέν.11:9), ακριβώς αυτό που δεν ήθελαν να συμβεί.

Είναι αρκετά ενδιαφέρον ότι το όνομα Βαβέλ, που σημαίνει «πόρτα του Θεού», σχετίζεται με το ρήμα balal, που σημαίνει συγχίζω-μπερδεύω (Γέν.11:9). Κατέληξαν μπερδεμένοι και πολύ λιγότερο ισχυροί από πριν επειδή ήθελαν να φτάσουν στην πόρτα του Θεού, θεωρώντας τους εαυτούς τους ως Θεό.

«Οι οικοδόμοι της Βαβέλ ήταν αποφασισμένοι να εδραιώσουν ένα είδος κυβέρνησης που να είναι ανεξάρτητη από το Θεό. Υπήρχαν όμως μερικοί ανάμεσά τους που είχαν το φόβο του Θεού, αλλά που είχαν εξαπατηθεί από τους αβάσιμους ισχυρισμούς των ασεβών και παρασύρθηκαν στα συγκροτημένα σχέδιά τους. Χάρη των πι¬¬¬¬στών αυτών ο Θεός αργοπορούσε την τιμωρία Του δίνοντας στους ανθρώπους καιρό να φανερώσουν τον πραγματικό χαρα¬¬κτή¬ρα τους. Σε μια τέτοια κατάσταση οι γιοι του Θεού πάσχιζαν να τους αποτρέψουν από τους σκοπούς τους. Ο λαός όμως ήταν κα¬τά πά¬¬ντα σύμφωνος στο προκλητικό κατά του Ουρανού εγχείρημά του. Αν αφήνονταν ανεξέλεγκτοι, θα είχαν βυθίσει στην ανηθικότητα τον κόσμο από τα πρώτα του ακόμη στάδια. Ο συνασπισμός τους είχε για βάση του την ανταρσία - ένα βασίλειο εδραιωμένο για τον αυτοδοξασμό και το οποίο δεν απέδιδε στο Θεό ούτε εξουσία, ού¬τε τιμή.

» Ε. Χουάιτ, Π.Π. σελ.97

`ΣΚΕΨΗ: Γιατί πρέπει να είμαστε πολύ προσεκτικοί στο να επιδιώκουμε να αποκτήσουμε όνομα για τον εαυτό μας;`