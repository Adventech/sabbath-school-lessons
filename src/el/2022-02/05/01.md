---
title:  Ολα Τα Εθνη Και Η Βαβελ
date:  23/04/2022
---

> <p>Εδαφιο Μνημης</p>
>  «Γι’ αυτό, το όνομά της ονομάστηκε Βαβέλ επειδή, εκεί ο Κύριος σύγχυσε τη γλώσσα ολόκληρης της γης και από εκεί ο Κύριος τους διασκόρπισε επάνω στο πρόσωπο ολόκληρης της γης» Γένεση 11:9

### Για τη μελέτη αυτής της εβδομάδας, διαβάστε
Γέν.1:28, 9:1, 9:18 - 11:9, Λουκ.1:26-33, 10:1, Ματθ.1:1-17, Ψαλ.139:7-12.

Μετά τον Κατακλυσμό, η αφήγηση επικεντρώνεται στον Νώε και στους τρεις γιους του, τον Σημ, τον Χαμ και τον Ιάφεθ. Η ιδιαίτερη προσοχή στον Χαμ, τον πατέρα του Χαναάν (Γεν.10:6,15), εισάγει την ιδέα της Χαναάν, της Γης της Επαγγελίας (Γέν.12:5), μια προσμονή του Αβραάμ, του οποίου η ευλογία θα πάει σε όλα τα έθνη (Γέν.12:3).

Ωστόσο, η γενεαλογική σειρά διακόπτεται με τον πύργο της Βαβέλ (Γέν.11:1-9). Για άλλη μια φορά, τα σχέδια του Θεού για την ανθρωπότητα διαταράσσονται. Αυτό που υποτίθεται ότι θα ήταν ευλογία, η γέννηση όλων των εθνών, γίνεται άλλη μια αφορμή για μια άλλη κατάρα. Τα έθνη ενώνονται στην προσπάθεια να πάρουν τη θέση του Θεού, ο Οποίος απαντά με κρίση εναντίον τους και, μέσω της σύγχυσης που προκύπτει, οι άνθρωποι διασκορπίζονται σε όλο τον κόσμο (Γέν.11:8), εκπληρώνοντας έτσι το αρχικό σχέδιο του Θεού να γεμίσει τη γη (Γέν.9:1).

Στο τέλος, παρά την ανθρώπινη κακία, ο Θεός μετατρέπει το κακό σε καλό, έχοντας όπως πάντα τον τελικό λόγο. Η κατάρα του Χαμ στη σκηνή του πατέρα του (Γέν.9:21-22) και η κατάρα της σύγχυσης των εθνών στον Πύργο της Βαβέλ (Γέν.11:9) θα μετατραπούν, τελικά, σε ευλογία για τα έθνη.