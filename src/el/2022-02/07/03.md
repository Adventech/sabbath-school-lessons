---
title:  Οι Αμφιβολιες Του Αβρααμ
date:  09/05/2022
---

`Διαβάστε Γέν.16:1-16. Ποια είναι η σημασία της απόφασης του Άβραμ να κημηθεί με την Άγαρ, παρά την υπόσχεση του Θεού προς αυτόν;  Πώς οι δύο γυναίκες αντιπροσωπεύουν δύο στάσεις πίστης; (Γαλ.4:21-31)`

Όταν ο Άβραμ αμφέβαλλε (Γέν.15:2), ο Θεός τον διαβεβαίωσε ότι θα αποκτούσε έναν γιο. Χρόνια αργότερα, ο Άβραμ είναι ακόμη χωρίς γιο.  Ακόμη και μετά την τελευταία ισχυρή προφητεία του Θεού, ο Άβραμ φαίνεται να έχει χάσει τη πίστη του: δεν πιστεύει πια ότι είναι δυνατόν να αποκτήσει έναν γιο με τη Σάρα. Η Σάρα, απελπισμένη, παίρνει την πρωτοβουλία και τον προτρέπει σε μια κοινή πρακτική εκείνης της εποχής στην αρχαία Εγγύς Ανατολή: να κοιμηθεί με την υπηρέτριά της την Άγαρ. Κατά ειρωνικό τρόπο, αυτή η ανθρώπινη στρατηγική φάνηκε πιο αποτελεσματική από την πίστη στις υποσχέσεις του Θεού.

Το απόσπασμα που περιγράφει τη σχέση της Σάρας με τον Άβραμ απηχεί την ιστορία του Αδάμ και της Εύας στον Κήπο της Εδέμ. Τα δύο κείμενα μοιράζονται έναν αριθμό κοινών μοτίβων (η Σάρα, όπως η Εύα, ενεργεί - ο Άβραμ, όπως ο Αδάμ, αποδέχεται) και επίσης μοιράζονται κοινά ρήματα και φράσεις («άκουσαν τη φωνή - υπάκουσε στο λόγο», «πήρε», «έδωσε»). Αυτός ο παραλληλισμός μεταξύ των δύο ιστοριών υποδηλώνει την αποδοκιμασία του Θεού για αυτήν την πράξη.

Ο απόστολος Παύλος αναφέρεται σε αυτήν την ιστορία για να εκφραστεί σχετικά με τα έργα έναντι της χάρης (Γαλ.4:23-26).  Και στις δύο αναφορές, το αποτέλεσμα είναι το ίδιο: η άμεση ανταμοιβή των ενεργειών του ανθρώπου έξω από το θέλημα του Θεού οδηγεί σε μελλοντικά προβλήματα. Σημειώστε ότι ο Θεός απουσιάζει σε όλη τη διάρκεια αυτής της δράσης.  Η Σάρα μιλάει για τον Θεό, αλλά ποτέ δεν Του μιλάει· αλλά ούτε ο Θεός τούς μιλά.  Αυτή η απουσία του Θεού είναι εντυπωσιακή, ιδιαίτερα μετά την έντονη παρουσία Του στο προηγούμενο κεφάλαιο.

Τότε ο Θεός εμφανίζεται στην Άγαρ, αλλά μόνο αφού έχει φύγει από το σπίτι του Άβραμ. Αυτή η απροσδόκητη εμφάνιση αποκαλύπτει την παρουσία του Θεού παρά τις ανθρώπινες προσπάθειες να λειτουργήσουν χωρίς Αυτόν. Η αναφορά στον «Άγγελο του Κυρίου» (Γέν.16:7) είναι ένας τίτλος που συχνά ταυτίζεται με τον Κύριο, τον Ιεοβά (Γεν.18:1,13,22). Αυτή τη φορά είναι ο Θεός που παίρνει την πρωτοβουλία και ανακοινώνει στην Άγαρ ότι θα γεννήσει έναν γιο, τον Ισμαήλ, του οποίου το όνομα σημαίνει ότι ο Θεός ακούει (Γέν.16:11). Κατά ειρωνικό τρόπο, η ιστορία, που τελειώνει με την ιδέα της ακρόασης (shama‘), απηχεί την ακρόαση στην αρχή της ιστορίας, όταν ο Άβραμ «άκουσε» (shama‘) τη φωνή της Σάρας (Γέν.16:2).

`ΣΚΕΨΗ: Γιατί είναι τόσο εύκολο για εμάς να έχουμε την ίδια έλλειψη πίστης όπως είχε εδώ ο Άβραμ;`