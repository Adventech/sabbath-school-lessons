---
title:  Η Διαθηκη Με Τον Αβρααμ
date:  07/05/2022
---

ΕΔΑΦΙΟ  ΜΝΗΜΗΣ: «Και ο Άβραμ είπε: Δέσποτα Κύριε, τι θα μου δώσεις, ενώ απέρχομαι άτεκνος, και ο κληρονόμος του σπιτιού μου είναι αυτός ο Ελιέζερ από τη Δαμασκό;» Γένεση 15:2

### Για τη μελέτη αυτής της εβδομάδας, διαβάστε
Γέν.15-19:29, Ρωμ.4:3, 4, 9, 11, 22, 9:9, Γαλ.4:21-31, Αμώς 4:11.

Με τη Γένεση 15, φτάνουμε στην κρίσιμη στιγμή που ο Θεός επισημοποιεί τη διαθήκη Του με τον Αβραάμ. Η Αβραμιαία διαθήκη είναι η δεύτερη διαθήκη. Η πρώτη διαθήκη ήταν με τον Νώε. Όπως η διαθήκη με τον Νώε, έτσι και η διαθήκη με τον Αβραάμ περιλαμβάνει και άλλα έθνη, γιατί τελικά, η Αβραμιαία διαθήκη είναι μέρος της αιώνιας διαθήκης, η οποία προσφέρεται σε όλη την ανθρωπότητα (Γέν.17:7, Εβρ.13:20).

Αυτό το επεισόδιο της ζωής του Αβραάμ είναι γεμάτο φόβο και γέλιο. Ο Άβραμ φοβάται (Γέν.15:1), όπως και η Σάρρα (Γέν.18:15) και η Άγαρ (Γέν.21:17). Ο Άβραμ γελάει (Γέν.17:17), και η Σάρρα (Γέν.18:12) και ο Ισμαήλ επίσης (Γέν.21:9). Αυτά τα εδάφια αντηχούν ανθρώπινη ευαισθησία και ζεστασιά. Ο Άβραμ έχει ζήλο για τη σωτηρία των πονηρών Σοδομιτών· νοιάζεται για τη Σάρα, την Άγαρ και τον Λωτ· και είναι φιλόξενος προς τους τρεις ξένους (Γέν.18:2-6).

Μέσα σε αυτό το πλαίσιο ο Άβραμ, το όνομα του οποίου υποδηλώνει ευγένεια και σεβασμό, θα αλλάξει το όνομά του σε Αβραάμ, που σημαίνει «πατέρας πολλών εθνών» (Γέν.17:5). Έτσι, βλέπουμε εδώ περισσότερες ενδείξεις της οικουμενικής φύσης αυτού που σχεδιάζει να κάνει ο Θεός μέσω της διαθήκης Του με τον Αβραάμ.