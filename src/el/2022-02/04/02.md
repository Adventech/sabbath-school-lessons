---
title:  Προετοιμασια Για Τον Κατακλυσμο
date:  17/04/2022
---

`Διαβάστε Γένεση 6:13 – 7:10. Ποιο μάθημα μπορούμε να μάθουμε από αυτή την καταπληκτική αφήγηση της αρχικής ανθρωπότητας;`

Όπως ο Δανιήλ, ο Νώε είναι ένας προφήτης που προλέγει το τέλος του κόσμου. Η εβραϊκή λέξη «tevah» που σημαίνει κιβωτός (Γέν.6:14) είναι η ίδια σπάνια αιγυπτιακή λέξη που χρησιμοποιήθηκε για το κιβώτιο στο οποίο ήταν κρυμμένος ο Μωυσής ως βρέφος για να διαφυλαχτεί και να σώσει το λαό Ισραήλ από την Αίγυπτο (Έξ.2:3).

Επίσης, υπάρχουν παραλληλισμοί μεταξύ της κιβωτού του Νώε με την κιβωτό της Σκηνής του Μαρτυρίου (Έξ.25:10). Όπως η κιβωτός του Κατακλυσμού θα επέτρεπε την επιβίωση της ανθρωπότητας, έτσι και η κιβωτός της διαθήκης, σημάδι της παρουσίας του Θεού μεταξύ του λαού Του (Έξ.25:22), δείχνει το έργο σωτηρίας του Θεού για τον λαό Του. Στη φράση «και ο Νώε έκανε σύμφωνα με όλα όσα τον πρόσταξε ο Θεός» (Γέν.6:22), για την κατασκευή της κιβωτού, το ρήμα «asah» που σημαίνει έκανε, στα εβραϊκά είναι το ίδιο με το «φτιάξε» που εμπεριέχεται επανειλημμένα στην εντολή του Θεού για την κατασκευή της κιβωτού (Γέν.6:14–16). Η ανταπόκριση του Νώε υποδηλώνει την απόλυτη υπακοή του σε αυτό που του είχε πει ο Θεός να κάνει. Είναι ενδιαφέρον ότι η ίδια λέξη «asah» χρησιμοποιείται επίσης στο πλαίσιο της κατασκευής της Κιβωτού της Διαθήκης (Έξ.39:32, 42, Έξ.40:16).

«Ο Θεός έδωσε στο Νώε τις ακριβείς διαστάσεις της κιβωτού και σα¬¬¬φείς οδηγίες για την κατασκευή της σε κάθε λεπτομέρεια. Ανθρώ¬¬πινη σοφία δεν μπορούσε να επινοήσει ένα κατασκεύασμα τέ¬τοιας καταπληκτικής ολκής και αντοχής. Ο Θεός ήταν ο σχεδιαστής, ο Νώε ο κατασκευαστής.» Ε. Χουάιτ, Π.Π. σελ.76

Και πάλι, ο παραλληλισμός μεταξύ των δύο κιβωτών επιβεβαιώνει την κοινή τους λυτρωτική λειτουργία. Η υπακοή του Νώε περιγράφεται έτσι ως μέρος του σχεδίου σωτηρίας του Θεού. Ο Νώε σώθηκε απλώς και μόνο επειδή είχε αυτή την πίστη να κάνει αυτό που ο Θεός τον πρόσταξε να κάνει (Εβρ. 11:7). Ήταν ένα παράδειγμα της πίστης που εκδηλώνεται με υπακοή, το μόνο είδος πίστης που έχει σημασία (Ιακ.2:20).

Αν και ο Νώε «βρήκε χάρη μπροστά στον Κύριο» (Γέν.6:8), ενήργησε πιστά και υπάκουα στις εντολές του Θεού ως ανταπόκριση σε  αυτή τη χάρη που του είχε ήδη δοθεί. Έτσι δεν θα έπρεπε να γίνεται από όλους μας;

`ΣΚΕΨΗ: Διαβάστε Β’Πέτ.2:5-9.  Γιατί σώθηκε μόνο η οικογένεια του Νώε; Ποιο είναι το δίδαγμα από την ιστορία του Νώε σχετικά με το ρόλο μας  να προειδοποιήσουμε τον κόσμο για την επερχόμενη κρίση;`