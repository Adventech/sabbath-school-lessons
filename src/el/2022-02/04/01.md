---
title:  Ο Κατακλυσμος
date:  16/04/2022
---

> <p>Εδαφιο Μνημης</p>
>  «Και καθώς ήσαν οι ημέρες του Νώε, έτσι θα είναι και η παρουσία του Υιού του ανθρώπου.» Ματθαίον 24:37.

### Για τη μελέτη αυτής της εβδομάδας, διαβάστε
Γέν.6:13-7:10, Γέν.7,8, 9:1-17, Β’Πέτ.2:5-9, Ρωμ.6:1-6, Ψαλ.106:4.

«Και ο Κύριος είδε ότι η κακία τού ανθρώπου πληθυνόταν επάνω στη γη, και όλοι οι σκοποί των συλλογισμών της καρδιάς του ήσαν μόνον κακία όλες τις ημέρες» (Γέν.6:5). Το ρήμα είδε επαναφέρει τον αναγνώστη σε κάθε βήμα της αρχικής Δημιουργίας του Θεού. Όμως αυτό που ο Θεός βλέπει τώρα, αντί για το «tov» που σημαίνει καλό, είναι το «ra» που σημαίνει κακό. Είναι σαν να μετάνιωσε ο Θεός που δημιούργησε τον κόσμο που τώρα είναι γεμάτος κακό (Γέν.6:6-7).

Κι όμως, η μεταμέλεια του Θεού περιέχει και στοιχεία σωτηρίας. Η εβραϊκή λέξη «nakham» που σημαίνει περίλυπος, απηχείται στο όνομα του Νώε (Noakh) που σημαίνει ανακούφιση (Γέν.5:29). Έτσι, η απάντηση του Θεού σε αυτήν την κακία έχει δύο όψεις. Περιέχει την απόδοση δικαιοσύνης, που οδηγεί στην καταστροφή ορισμένους, αλλά και υπόσχεται παρηγοριά και έλεος που οδηγεί στη σωτηρία άλλων.

Αυτή η «διπλή φωνή» είχε ήδη ακουστεί με τον Κάιν και τον Άβελ/Σηθ και επαναλήφθηκε μέσω της αντίθεσης μεταξύ των γενεαλογιών του Σηθ (οι γιοι του Θεού) και του Κάιν (οι γιοι των ανθρώπων). Τώρα το ακούμε ξανά καθώς ο Θεός κάνει διαφοροποίηση μεταξύ του Νώε και της υπόλοιπης ανθρωπότητας.