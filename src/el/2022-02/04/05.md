---
title:  Η Διαθηκη Μερος 1Ο
date:  20/04/2022
---

Τώρα ήταν η στιγμή που επρόκειτο να εκπληρωθεί η υπόσχεση της διαθήκης. «Και θα στήσω τη διαθήκη μου σε σένα και θα μπεις μέσα στην κιβωτό, εσύ και οι γιοι σου, και η γυναίκα σου, και οι γυναίκες των γιων σου μαζί σου» (Γέν.6:18).  Σε αντίθεση με τη Θεϊκή απειλή για καταστροφή (εδ.17), αυτή η διαθήκη ήταν υπόσχεση ζωής.

`Διαβάστε Γένεση 8:20. Τι έκανε πρώτα ο Νώε όταν βγήκε από την κιβωτό και γιατί;  `

Όπως ο Αδάμ και η Εύα, που σίγουρα λάτρεψαν τον Θεό το Σάββατο αμέσως μετά τις έξι ημέρες της Δημιουργίας, ο Νώε λάτρεψε τον Θεό αμέσως μετά τον Κατακλυσμό, ένα άλλο γεγονός δημιουργίας. Υπάρχει όμως διαφορά ανάμεσα σε αυτές τις δύο λατρευτικές πράξεις. Σε αντίθεση με τον Αδάμ και την Εύα που λάτρευαν απευθείας τον Κύριο, ο Νώε έπρεπε να καταφύγει σε μια θυσία. Αυτή είναι η πρώτη αναφορά ενός βωμού στα Γραπτά. Η θυσία είναι ολοκαύτωμα «olah», η παλαιότερη και πιο συχνή θυσία. Για τον Νώε, αυτή η θυσία ήταν μια ευχαριστήρια προσφορά (συγκρίνετε με: Αριθ. 15:1-11) για να εκφράσει την ευγνωμοσύνη του στον Δημιουργό που τον είχε σώσει.

`Διαβάστε Γέν. 9:2-4. Πώς επηρέασε ο Κατακλυσμός τη διατροφή των ανθρώπων; Ποια είναι η αρχή πίσω από τους περιορισμούς του Θεού;  `

Λόγω της επίδρασης του Κατακλυσμού, η φυτική τροφή δεν ήταν πλέον διαθέσιμη όπως παλιά. Επομένως, ο Θεός επέτρεψε στους ανθρώπους να τρώνε κρέας ζώων. Αυτή η αλλαγή διατροφής προκάλεσε μια αλλαγή στη σχέση μεταξύ ανθρώπων και ζώων, σε αντίθεση με ό,τι υπήρχε μεταξύ τους στην αρχική δημιουργία. Στην αφήγηση της Δημιουργίας, άνθρωποι και ζώα μοιράζονταν την ίδια φυτική διατροφή και δεν απειλούσαν ο ένας τον άλλον. Στον κόσμο μετά τον Κατακλυσμό, η θανάτωση των ζώων για τροφή συνεπαγόταν μια σχέση φόβου και τρόμου (Γέν.9:2). Μόλις άρχισαν να τρώνε ο ένας τον άλλον, άνθρωποι και ζώα, αναμφίβολα, ανέπτυξαν μια σχέση αρκετά διαφορετική από αυτή που είχαν απολαύσει στην Εδέμ.

Ωστόσο, η ανεκτικότητα του Θεού έχει δύο περιορισμούς. Πρώτον, δεν είναι όλα τα ζώα κατάλληλα για βρώση. Ο πρώτος περιορισμός αφορά την διάκριση μεταξύ καθαρών και ακάθαρτων ζώων, η οποία αποτελούσε μέρος της τάξης της Δημιουργίας (Γέν.8:19-20 συγκρίνετε με Γέν.1:21, 24). Ο δεύτερος περιορισμός, ο οποίος ήταν σαφής και καινούριος, είναι να απέχουμε από την κατανάλωση αίματος, γιατί η ζωή βρίσκεται στο αίμα (Γέν.9:4).