---
title:  Το Τελος Του Κατακλυσμου
date:  19/04/2022
---

Τα εδάφια Γένεση 7:22–24 περιγράφουν το συντριπτικό και ολοκληρωτικό αποτέλεσμα των υδάτων από τα οποία «εξαλείφθηκε κάθε τι που υπήρχε επάνω στο πρόσωπο της γης… και δυνάμωναν τα νερά επάνω στη γη για 150 ημέρες. Σε αυτό το πλαίσιο του πλήρους αφανισμού και της απελπισίας, «ο Θεός θυμήθηκε» (Γέν.8:1). Αυτή η φράση βρίσκεται στο κέντρο των εδαφίων που εξιστορούν τον Κατακλυσμό, ένδειξη ότι αυτή η ιδέα είναι το κεντρικό μήνυμα της ιστορίας του Κατακλυσμού.

`Διαβάστε Γέν. 8:1. Τι σημαίνει ότι ο Θεός θυμήθηκε τον Νώε;  ……………………………..………………………………………………`

Το ρήμα zakhar, «θυμάμαι», σημαίνει ότι ο Θεός δεν είχε ξεχάσει είναι κάτι περισσότερο από μια απλή νοητική ενέργεια. Στο πλαίσιο της Αγίας Γραφής, το ότι ο Θεός θυμάται σημαίνει την εκπλήρωση της υπόσχεσής Του και συνήθως αναφέρεται στη σωτηρία (Γέν.19:29). Στον Κατακλυσμό, το ότι ο Θεός θυμήθηκε σημαίνει πως τα νερά σταμάτησαν (Γέν.8:2) και ο Νώε θα μπορέσει σύντομα να βγει από την κιβωτό (Γέν.8:16).

Αν και δεν έχει δοθεί ακόμη άμεση εντολή να βγει, ο Νώε παίρνει πρωτοβουλία και στέλνει πρώτα ένα κοράκι και μετά ένα περιστέρι για να εξετάσει την κατάσταση. Εντέλει, όταν το περιστέρι δεν επιστρέφει, καταλαβαίνει ότι «εξέλιπαν τα νερά από τη γη, και ο Νώε σήκωσε τη στέγη της κιβωτού, και είδε» (Γέν.8:13).

Η συμπεριφορά του Νώε είναι πλούσια σε πρακτικά μαθήματα. Από τη μια πλευρά, μας διδάσκει να εμπιστευόμαστε τον Θεό παρότι δεν μιλάει ακόμη άμεσα, από την άλλη, η πίστη δεν αρνείται την αξία της σκέψης και της εξέτασης. Η πίστη δεν αποκλείει το καθήκον να σκεφτούμε, να αναζητήσουμε και να δούμε αν αυτό που μάθαμε είναι αλήθεια.

Ωστόσο, ο Νώε βγαίνει έξω μόνο όταν ο Θεός τού λέει τελικά να το κάνει (Γέν.8:15–19). Δηλαδή, ακόμα κι όταν ξέρει ότι μπορεί με ασφάλεια να βγει, ο Νώε εξακολουθεί να βασίζεται στον Θεό και να περιμένει υπομονετικά το σήμα του Θεού πριν βγει από την κιβωτό. «Όπως είχε μπει σε αυτή με την εντολή του Θεού, έτσι πε¬ρίμενε την ιδιαίτερη καθοδήγηση για να βγει από αυτή. Τελικά ένας άγγελος κατέβηκε από τον ουρανό, άνοιξε τη βαριά πόρ¬¬τα και είπε να βγουν ο πατριάρχης και η οικογένειά του στη γη, παίρνοντας όλα τα ζώα μαζί τους.» Ε. Χουάιτ, Π.Π. σελ.87,88.

`ΣΚΕΨΗ: Διαβάστε Γέν. 8:1, 19:29 και Ψαλ. 106:4. Τι σημαίνει το ότι ο Θεός θυμάται; Τι σημαίνει αυτή η αλήθεια για εμάς τώρα - δηλαδή πώς σας έδειξε ο Θεός ότι σας θυμάται;`