---
title:  Ιωσηφ Ο Κυριος Των Ονειρων
date:  04/06/2022
---

> <p>Εδαφιο Μνημης</p>
>  «Και ο ένας είπε στον άλλον: Δέστε, έρχεται εκείνος ο κύριος των ονείρων.» Γένεση 37:19

### Για τη μελέτη αυτής της εβδομάδας, διαβάστε
Γέν. 37, 38, 39, 40:1 - 41:36, Ματθ. 20:26-27, Πράξ. 7:9.

Η ιστορία του Ιωσήφ (Γένεση 37:- 50) καλύπτει το τελευταίο τμήμα του βιβλίου της Γένεσης, από τα πρώτα του όνειρα στη Χαναάν (Γέν. 37:1-11) μέχρι τον θάνατό του στην Αίγυπτο (Γέν. 50:26). Στην πραγματικότητα, ο Ιωσήφ καταλαμβάνει περισσότερο χώρο στο βιβλίο της Γένεσης από οποιονδήποτε άλλον πατριάρχη. Αν και ο Ιωσήφ είναι ένας από τους γιους του Ιακώβ, παρουσιάζεται στη Γένεση ως μεγάλος πατριάρχης, όπως ο Αβραάμ, ο Ισαάκ και ο Ιακώβ.

Όπως θα δούμε, επίσης, η ζωή του Ιωσήφ αναδεικνύει δύο σημαντικές θεολογικές αλήθειες: Πρώτον, ο Θεός εκπληρώνει τις υποσχέσεις Του. Δεύτερον, ο Θεός μπορεί να μετατρέψει το κακό σε καλό.

Στη μελέτη αυτής της εβδομάδας, θα επικεντρωθούμε στα πρώτα χρόνια της ζωής του Ιωσήφ. Είναι ο αγαπημένος γιος του Ιακώβ, ο οποίος έχει ειρωνικά το παρατσούκλι ba‘al hakhalomot «ο ονειροπόλος» (Γέν. 37:19) που σημαίνει κυριολεκτικά «κύριος των ονείρων», υπονοώντας ότι είναι ειδικός στα όνειρα.  Αυτός ο τίτλος του ταιριάζει πολύ, γιατί όχι μόνο βλέπει, κατανοεί και ερμηνεύει προφητικά όνειρα, αλλά τα εκπληρώνει και στη ζωή του.

Σε αυτά τα κεφάλαια, θα δούμε και πάλι ότι η πρόνοια του Θεού επιβεβαιώνεται, παρά την κακία και την φαυλότητα της ανθρώπινης καρδιάς.