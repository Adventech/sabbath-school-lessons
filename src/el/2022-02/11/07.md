---
title:  Περαιτερω  Μελετη
date:  10/06/2022
---

Διαβάστε  Ε. Χουάιτ, Π.π. Σελ.191-200

«Στα νιάτα τους, ακριβώς την εποχή που περνούσαν από την εφηβική στην ανδρική ηλικία, ο Ιωσήφ και ο Δανιήλ χωρίσθηκαν από τις οικογένειές τους και οδηγήθηκαν αιχμάλωτοι σε ξένες χώρες. Ιδιαίτερα ο Ιωσήφ γνώρισε πειρασμούς που προκαλούν μεγάλες στροφές της μοίρας. Στο πατρικό σπίτι του ένα τρυφερό, αγαπημένο παιδί, στο σπίτι του Πετεφρή ένας σκλάβος, έμπιστος αργότερα φίλος και σύντροφος, διαχειριστής σπουδαγμένος με τη μελέτη, την παρατήρηση και την επαφή με τους ανθρώπους, στη φυλακή του Φαραώ ως δέσμιος του κράτους, καταδικασμένος άδικα, χω¬ρίς ελπίδα για αθώωση ή προοπτική για απόλυση, καλεσμένος σε μια ώρα εθνικής ανάγκης να αναλάβει την ηγεσία του κράτους - τι ήταν εκείνο που τον έκανε ικανό να διατηρήσει την ακεραιότητά του; … Από παιδί ο Ιωσήφ είχε διδαχθεί την αγάπη και το φόβο του Θεού. Συχνά στο αντίσκηνο του πατέρα του, κάτω από τον ξάστερο συριανό ουρανό είχε ακούσει την ιστορία του νυ¬χτερινού οράματος της Βαιθήλ, της σκάλας μεταξύ ουρανού και γης όπου ανεβοκατέβαιναν οι άγγελοι, και Εκείνου ο οποίος ψηλά από τον ουρανό φανερώθηκε στον Ιακώβ. Είχε ακούσει την αφήγηση της πάλης πλάι στον ποταμό Ιαββόκ, κατά την οποία ο Ιακώβ βγήκε νικητής αφού αποκήρυξε υπο-θαλπόμενες αμαρτίες και έλαβε το καινούργιο όνομα Ισραήλ (πρίγκιπας του Θεού), ή όπως η Γραφή λέει “Ισχύς Θεού” (Γέν. 32:27).

Η αγνή και απλή ζωή του Ιωσήφ, που σαν βοσκόπουλο φύλαγε τα κοπάδια του πατέρα του, είχε ευνοήσει την ανάπτυξη τόσο των σωματικών όσο και των πνευματικών του δυ¬νάμεων. Με την επικοινωνία που είχε με το Θεό, με τη φύ¬ση και με τη μελέτη των μεγάλων αληθειών που σαν ιερή πα¬ρακαταθήκη είχαν μεταβιβασθεί από πατέρα σε γιο, είχε αποκτήσει διανοητική δύναμη και σταθερές αρχές.

Στην κρίσιμη καμπή της ζωής του, όταν έκανε την τρομερή εκείνη διαδρομή από το σπίτι της παιδικής του ηλικίας στη Χαναάν πηγαίνοντας προς τη σκλαβιά που τον περίμενε στην Αίγυπτο, ενώ έριχνε μια τελευταία ματιά στους λόφους πίσω από τους οποίους κρύβονταν τα αντίσκηνα της οικογένειάς του, ο Ιωσήφ θυμήθηκε το Θεό του πατέρα του. Θυμήθηκε τα μαθήματα που είχε μάθει στα παιδικά χρόνια του, και η καρδιά του έπαλλε από την απόφασή του να παραμείνει πιστός και να φέρεται πάντοτε έτσι όπως αρμόζει σε έναν υπήκοο του Βασιλιά του ουρανού.» Ε. Χουάιτ, ΕΚ. σελ. 41,42.

**Ερωτησεις  για  συζητηση**

`1.	Συγκρίνετε τον Ιωσήφ με τον Δανιήλ και τον Ιησού. Ποια είναι τα κοινά τους σημεία; Πώς ο Ιωσήφ και ο Δανιήλ, με τον δικό τους τρόπο, αποκαλύπτουν πτυχές του πώς θα ήταν ο Ιησούς;`

`2.	Συζητήστε σχετικά με την τελευταία ερώτηση της Πέμπτης. Πώς μαθαίνουμε να εμπιστευόμαστε τον Θεό όταν τα πράγματα δεν εξελίσσονται τόσο καλά για εμάς, όσο εξελίχθηκαν τελικά για τον Ιωσήφ;`