---
title:  Ιωσηφ Ο Πριγκηπας Της Αιγυπτου
date:  11/06/2022
---

ΕΔΑΦΙΟ  ΜΝΗΜΗΣ: «Και ο Φαραώ είπε στον Ιωσήφ: Δες, σε κατέστησα επάνω σε ολόκληρη τη γη της Αιγύπτου.» Γένεση 41:41

### Για τη μελέτη αυτής της εβδομάδας, διαβάστε
Γέν.41:37-46, 42, 43, 44, 45, Α’Βασ.3:12, Ρωμ.5:7-11

Ο Ιωσήφ είναι τώρα αρχηγός της Αιγύπτου και τα αδέρφια του θα υποκλιθούν μπροστά του χωρίς να γνωρίζουν ποιος είναι (Γέν. 42). Οι αδερφοί του Ιωσήφ θα ταπεινωθούν όταν ο Ιωσήφ τους αναγκάσει να επιστρέψουν με τον Βενιαμίν (Γέν. 43). Όταν η ασφάλεια του Βενιαμίν απειλείται, αυτοί φοβούνται, (Γέν. 44) και θα παρακαλούν για χάρη αυτόν τον ισχυρό άνδρα τον οποίο βλέπουν όπως τον Φαραώ. Στο τέλος, όταν ο Ιωσήφ αποκαλύψει την ταυτότητά του, θα καταλάβουν ότι, παρά τα όσα έχουν κάνει, ο Θεός τελικά έφερε καλές εξελίξεις σε όλα αυτά.

Είναι ενδιαφέρον ότι όλα τα επόμενα γεγονότα που υποτίθεται ότι αφορούσαν την καταξίωση του Ιωσήφ, αφορούν περισσότερο την μετάνοια των αδελφών του. Τα ταξίδια τους από τον Ιωσήφ στον πατέρα τους, και αντίστροφα, και τα εμπόδια που συναντούν, τους κάνουν να θυμούνται τις κακές πράξεις τους προς τον Ιωσήφ και τον πατέρα τους και συνειδητοποιούν την ανομία τους προς τον Θεό. Οι αδελφοί του Ιωσήφ ζουν όλη αυτήν την εμπειρία ως Θεϊκή κρίση. Κι όμως, η συγκινητική, συναισθηματική κατάληξη που φέρνει τους πάντες σε δάκρυα και χαρά, περιέχει επίσης ένα μήνυμα συγχώρεσης για αυτούς, παρά τις αδικαιολόγητα κακές τους πράξεις.