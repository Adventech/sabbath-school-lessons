---
title:  Το Ασημενιο Ποτηρι
date:  15/06/2022
---

`Διαβάστε Γένεση 44. Γιατί ο Ιωσήφ έβαλε το ασημένιο ποτήρι στον σάκο του Βενιαμίν και όχι στον σάκο ενός άλλου αδελφού; ……………………………..………………………………………………`

Αυτή η ιστορία είναι παράλληλη με την προηγούμενη. Όπως και πριν, ο Ιωσήφ δίνει συγκεκριμένες οδηγίες· και για άλλη μια φορά γεμίζει τα σακιά των ανδρών με τροφές. Αυτή τη φορά, ωστόσο, δίνει την παράξενη εντολή να βάλουν το πολύτιμο ποτήρι του στο σάκο του Βενιαμίν.

Τα γεγονότα λοιπόν παίρνουν διαφορετική τροπή. Ενώ στο προηγούμενο ταξίδι, οι αδελφοί επέστρεψαν στη Χαναάν για να πάρουν μαζί τους τον Βενιαμίν, τώρα πρέπει να επιστρέψουν στην Αίγυπτο για να αντιμετωπίσουν τον Ιωσήφ. Ενώ στην προηγούμενη περίπτωση όλοι οι αδελφοί βρήκαν το ίδιο πράγμα στα σακιά τους, τώρα ο Βενιαμίν ξεχωρίζει ως αυτός που έχει το ποτήρι του Ιωσήφ. Απροσδόκητα, ο Βενιαμίν, ο οποίος ως επίτιμος καλεσμένος είχε πρόσβαση στο ποτήρι του Ιωσήφ, είναι τώρα ύποπτος και κατηγορείται ότι έκλεψε αυτό το πολύτιμο αντικείμενο. Θα πάει φυλακή.

Το ότι ο Ιωσήφ χρησιμοποιούσε ένα κύπελλο μαντείας δεν σήμαινε ότι πίστευε στη δύναμή του. Ο Ιωσήφ «Δεν είχε ποτέ ι-σχυρισθεί ότι είχε τη δυνατότητα να μαντεύει, αλλά ήθελε να τους κά¬νει να πιστέψουν ότι ήταν ικανός να διαβάζει τα μυστικά της καρ¬διάς τους.» Ε. Χουάιτ, Π.Π. σελ. 207.

Το μαγικό κύπελλο ήταν για τον Ιωσήφ πρόσχημα για να επικαλεστεί το υπερφυσικό και έτσι να ξυπνήσει στις καρδιές των αδελφών του το αίσθημα της ενοχής τους προς τον Θεό. Έτσι ερμηνεύει ο Ιούδας το υπονοούμενο μήνυμα του Ιωσήφ γιατί αναφέρεται στην αδικία που βρήκε ο Θεός σε αυτούς (Γέν.44:16). Επίσης, η κλοπή αυτού του πολύτιμου ποτηριού θα δικαιολογούσε μια αυστηρή τιμωρία και θα δοκίμαζε έτσι τη σκέψη των άλλων αδελφών.

Η ένταση της συγκίνησης των αδελφών και η αντίδρασή τους είναι σημαντική. Όλοι είναι ενωμένοι στον ίδιο πόνο, φοβούμενοι για τον Βενιαμίν ότι θα χαθεί όπως και ο Ιωσήφ και θα γίνει σκλάβος στην Αίγυπτο, παρότι είναι αθώος όπως ήταν και ο Ιωσήφ. Γι' αυτό ο Ιούδας προτείνει να κρατηθεί εκείνος ως σκλάβος αντί του Βενιαμίν (Γέν.44:33) όπως το κριάρι είχε θυσιαστεί αντί του αθώου Ισαάκ (συγκρίνετε με Γέν.22:13). Ο Ιούδας παρουσιάζει τον εαυτό του ως θυσία, ως υποκατάστατο, με σκοπό να αντιμετωπίσει αυτό ακριβώς το κακό που θα συνέτριβε τον πατέρα του.

`ΣΚΕΨΗ: Ποια αρχή αγάπης, όπως φαίνεται στην απάντηση του Ιούδα, υπονοείται στη διαδικασία της αντικατάστασης; Πώς εξηγεί αυτό το είδος αγάπης τη Βιβλική θεολογία της σωτηρίας; (Ρωμ.5:8)`