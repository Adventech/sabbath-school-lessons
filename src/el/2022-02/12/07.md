---
title:  'Περαιτερω  Μελετη: Διαβάστε Ε. Χουάιτ, Π.π Σελ.191-211.'
date:  17/06/2022
---

«Οι τρεις μέρες του εγκλεισμού ήταν μέρες πικρής θλίψης για τους γιους του Ιακώβ. Αναλογίστηκαν την προηγούμενη λανθασμένη πορεία τους, ιδιαίτερα τη σκληρότητά τους προς τον Ιωσήφ. Γνώριζαν ότι αν καταδικάζονταν ως κατάσκοποι και δεν μπορούσαν να παρέχουν στοιχεία για να αποδείξουν την αθωότητα τους, θα έπρεπε όλοι να πεθάνουν ή να γίνουν σκλάβοι. Αμφέβαλλαν αν η οποιαδήποτε προσπάθεια που θα μπορούσε να κάνει κάποιος από αυτούς θα έκανε τον πατέρα τους να συναινέσει να φύγει ο Βενιαμίν από κοντά του, μετά τον σκληρό θάνατο, όπως νόμιζε ότι είχε υποστεί ο Ιωσήφ. Πούλησαν τον Ιωσήφ ως σκλάβο και φοβήθηκαν ότι ο Θεός σχεδίαζε να τους τιμωρήσει υποβάλλοντάς τους να γίνουν σκλάβοι. Ο Ιωσήφ θεωρεί ότι ο πατέρας του και οι οικογένειες των αδελφών του μπορεί να υποφέρουν από έλλειψη τροφής. Είναι, όμως, πεπεισμένος ότι οι αδελφοί του έχουν μετανιώσει για τη σκληρή μεταχείρισή τους απέναντί του και ότι σε καμία περίπτωση δεν θα φερθούν στον Βενιαμίν όπως είχαν φερθεί σε αυτόν» Ε. Χουάιτ, Spir-itual Gifts, book.3.pp.155,156.

«Ο Ιωσήφ ήταν ικανοποιημένος. Είχε δοκιμάσει τα αδέρφια του και είχε δει μέσα τους τούς καρπούς της αληθινής μετάνοιας για τις αμαρτίες τους.» Ε. Χουάιτ, Spiritual Gifts, book.3.pp.165.

ΕΡΩΤΗΣΕΙΣ  ΓΙΑ  ΣΥΖΗΤΗΣΗ:

1.	Συζητήστε σχετικά με την τελευταία ερώτηση της Πέμπτης. Πιστεύετε ότι ο Ιωσήφ θα ήταν τόσο συγχωρητικός προς τα αδέρφια του αν τα πράγματα δεν πήγαιναν τόσο καλά για αυτόν; Φυσικά δεν μπορούμε να γνωρίζουμε με βεβαιότητα, αλλά ποιες ενδείξεις στην ιστορία του Ιωσήφ μας αποκαλύπτουν το χαρακτήρα του που εξηγούν τη συμπεριφορά του;

2.	 Με ποιους τρόπους μπορούμε να δούμε στον Ιωσήφ έναν προάγγελο του Χριστού και του τι πέρασε;

3.	Ο Ιωσήφ είχε δοκιμάσει τα αδέρφια του.  Με ποιους παρόμοιους τρόπους μας δοκιμάζει ο Θεός;

4.	Ακόμη και μετά από τόσα χρόνια, οι αδελφοί κατάλαβαν την ενοχή τους σε ό,τι είχαν κάνει στον Ιωσήφ. Τι μας διδάσκει αυτό για το πόσο ισχυρή μπορεί να είναι η ενοχή; Και παρότι μπορεί να μας συγχωρήσουν και να λάβουμε συγχώρηση από τον Θεό, πώς μαθαίνουμε να συγχωρούμε τον εαυτό μας, ανεξάρτητα από το πόσο ανάξιοι είμαστε για αυτή τη συγχώρεση;