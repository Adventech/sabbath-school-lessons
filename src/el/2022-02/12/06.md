---
title:  «Εγω Ειμαι Ο Ιωσηφ Ο Αδερφος  Σας»
date:  16/06/2022
---

`Διαβάστε Γένεση 45. Ποια μαθήματα αγάπης, πίστης και ελπίδας βρίσκουμε σε αυτήν την ιστορία;  `

Εκείνη ακριβώς τη στιγμή, όταν ο Ιούδας μίλησε για το κακό που θα έβρισκε τον πατέρα του (Γέν.44:34), ο Ιωσήφ «άφησε μια φωνή με κλαυθμό» και μετά αναγνωρίστηκε στα αδέρφια του (Γέν.45:2). Το ρήμα «αναγνωριζόταν» που χρησιμοποιείται συχνά για την αποκάλυψη του ίδιου του Θεού (Έξ.6:3, Ιεζ.20:9), υποδηλώνει ότι ο Θεός ήταν που είχε αποκαλυφθεί και εδώ. Δηλαδή, ο Κύριος είχε δείξει ότι η πρόνοιά Του βασιλεύει, παρά τις ανθρώπινες αδυναμίες.

Οι αδελφοί του Ιωσήφ δεν μπορούν να πιστέψουν αυτό που ακούνε και βλέπουν. Έτσι, ο Ιωσήφ επαναλαμβάνει: «Εγώ είμαι ο Ιωσήφ ο αδελφός σας, τον οποίο πουλήσατε στην Αίγυπτο» (Γέν.45:4). Αυτή η  δεύτερη φορά είναι που τους κάνει να πιστέψουν ακούγοντας τα ακριβή λόγια «τον οποίο πουλήσατε στην Αίγυπτο».

Τότε ο Ιωσήφ δηλώνει: «για διατήρηση της ζωής με απέστειλε ο Θεός μπροστά σας» (εδ.5). Αυτή η αναφορά στον Θεό έχει διπλό σκοπό. Δεν χρησιμεύει μόνο για να καθησυχάσει τους αδελφούς του ότι δεν έχει εκδικητικά συναισθήματα απέναντί τους· αλλά είναι επίσης μια βαθιά ομολογία πίστης και μια έκφραση ελπίδας γιατί αυτό που έκαναν ήταν απαραίτητο για τη μεγάλη λύτρωση και τη διατήρηση της γενεαλογίας (Γέν.45:7).

Τότε ο Ιωσήφ προτρέπει τα αδέρφια του να πάνε στον πατέρα του για να τον προετοιμάσουν να έρθει στην Αίγυπτο. Συνοδεύει το κάλεσμά του με συγκεκριμένα λόγια σχετικά με τον τόπο που θα κατοικήσουν, δηλαδή τη Γεσέν που φημίζεται για τα πλούσια βοσκοτόπια, τα καλύτερα της Αιγύπτου (Γέν.45:10,18). Φροντίζει επίσης για τη μεταφορά παρέχοντας άμαξες οι οποίες θα πείσουν τελικά τον Ιακώβ ότι οι γιοι του δεν του έλεγαν ψέματα για όλα όσα είχαν ζήσει (Γέν.45:27). Ο Ιακώβ έχοντας απόδειξη ότι ο Ιωσήφ είναι ζωντανός, αναζωπυρώθηκε (συγκρίνετε με Γέν.37:35, 44:29).

Τα πράγματα τώρα είναι καλά. Και οι 12 γιοι του Ιακώβ είναι ζωντανοί.  Ο Ιακώβ ονομάζεται τώρα Ισραήλ (Γέν.45:28) και η πρόνοια του Θεού φανερώθηκε με ισχυρό τρόπο.

`ΣΚΕΨΗ: Ναι, ο Ιωσήφ ήταν συγχωρητικός προς τους αδελφούς του.  Είχε ευνοηθεί. Πώς, όμως, μπορούμε να είμαστε ελεήμονες σε εκείνους που το κακό προς εμάς δεν εξελίσσεται τόσο καλά για εμάς, σε αντίθεση με την περίπτωση του Ιωσήφ;`