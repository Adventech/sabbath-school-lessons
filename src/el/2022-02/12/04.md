---
title:  Ο Ιωσηφ Και Ο Βενιαμιν
date:  14/06/2022
---

Ο Ιακώβ δεν μπορούσε εύκολα να επιτρέψει την αναχώρηση του Βενιαμίν, του μοναδικού γιου από τη Ραχήλ που του απέμεινε. Φοβόταν ότι θα τον έχανε, όπως είχε ήδη χάσει τον Ιωσήφ (Γέν.43:6-8). Μόνο όταν δεν υπήρχε πια τροφή (Γεν.43:2) και όταν ο Ιούδας δεσμεύτηκε να εγγυηθεί την επιστροφή του Βενιαμίν (εδ.9), ο Ιακώβ τελικά συναίνεσε σε μια δεύτερη επίσκεψη στην Αίγυπτο και επέτρεψε στον Βενιαμίν να πάει με τα αδέρφια του.

`Διαβάστε Γένεση 43. Τι επίδραση είχε η παρουσία του Βενιαμίν στην πορεία των γεγονότων;  `

Η παρουσία του Βενιαμίν κυριάρχησε στα γεγονότα.  Όταν όλοι οι αδελφοί στέκονται μπροστά στον Ιωσήφ, ο Βενιαμίν είναι το μόνο άτομο που βλέπει ο Ιωσήφ (Γέν.43:16). Ο Βενιαμίν είναι ο μόνος που αποκαλείται αδελφός (εδ.29). Ενώ ο Βενιαμίν αποκαλείται ονομαστικά, όλα τα άλλα αδέρφια δεν ταυτοποιούνται, αναφέρονται απλώς ως άνθρωποι (εδ.16).

Ο Ιωσήφ αποκαλεί τον Βενιαμίν «παιδί μου», ως καθησυχαστική έκφραση ιδιαίτερης στοργής (Γέν.43:29, συγκρίνετε με Γέν.22:8). Η ευλογία του Ιωσήφ αναφέρεται στο έλεος (Γέν.43:29) που θυμίζει την δική του ικεσία για έλεος το οποίο ποτέ δεν του δόθηκε (Γέν.42:21). Ο Ιωσήφ επιστρέφει στον Βενιαμίν το έλεος που δεν έλαβε από τους άλλους αδελφούς του.

Ενώ οι αδελφοί του Ιωσήφ φοβούνται ότι θα τους ρίξουν στη φυλακή για τα χρήματα που επιστράφηκαν, ο Ιωσήφ τους ετοιμάζει ένα συμπόσιο λόγω της παρουσίας του Βενιαμίν.  Είναι σαν ο Βενιαμίν να έχει μια λυτρωτική επίδραση στην όλη κατάσταση. Όταν όλοι οι αδελφοί κάθονται σύμφωνα με την ηλικία τους και σεβόμενοι τους κανόνες τιμής, ο Βενιαμίν, ο νεότερος, σερβίρεται πέντε φορές περισσότερο από όλους τους άλλους αδελφούς (Γέν.43:33-34). Και όμως, αυτή η εύνοια που επικρατεί δεν τους ενοχλεί σε αντίθεση όταν, πριν από πολλά χρόνια, ο Ιωσήφ ήταν ο αγαπημένος του πατέρα του, κάτι που οδήγησε στις τρομερές ενέργειές τους τόσο προς τον ετεροθαλή αδερφό τους όσο και προς τον πατέρα τους (Γέν.37:3-4).

«Δείχνοντας την προτίμηση αυτή στο Βενιαμίν, έλπιζε να βεβαιωθεί αν στο μικρότερο α¬δελφό έδειχναν την ίδια ζήλια και το ίδιο μίσος που είχαν δείξει και σε εκείνον. Εξακολουθώντας να υποθέτουν ότι ο Ιωσήφ δεν κατα¬¬λά¬βαινε τη γλώσσα τους, οι αδελφοί κουβέντιαζαν ελεύθερα με¬τα¬¬ξύ τους, και έτσι αυτός είχε μια καλή ευκαιρία να γνωρίσει τα πραγ¬μα¬τικά τους αισθήματα. Επιθυμώντας όμως να τους δοκιμάσει περισσό¬τερο, διέταξε πριν την αναχώρησή τους να κρύψουν το α¬ση¬¬μέ¬νιο ποτήρι του στο σακί του νεότερου αδελφού.» Ε. Χουάιτ, Π.Π. σελ. 206.