---
title:  Περαιτερω Μελετη
date:  15/04/2022
---

Η επαναλαμβανόμενη φράση «ο Ενώχ περπάτησε μαζί με τον Θεό» (Γέν.5:22, 24), σημαίνει στενή και καθημερινή συντροφιά με τον Θεό. Η προσωπική σχέση του Ενώχ με τον Θεό ήταν τόσο ιδιαίτερη που «τον μετέθεσε ο Θεός» (Γέν.5:24). Αυτή η τελευταία φράση είναι, ωστόσο, μοναδική στη γενεαλογία του Αδάμ και δεν υποστηρίζει την ιδέα μιας άμεσης μεταθανάτιας ζωής στον Παράδεισο για όσους περπατούν με τον Θεό.  Σημειώστε ότι ο Νώε περπάτησε επίσης μαζί με τον Θεό (Γέν.6:9) και πέθανε όπως όλοι οι άλλοι άνθρωποι, συμπεριλαμβανομένου του Αδάμ και του Μαθουσάλα. Είναι επίσης ενδιαφέρον να σημειωθεί ότι δεν δίνεται κανένας λόγος για να αιτιολογηθεί αυτή η ιδιαίτερη χάρη. «Ο Ενώχ έγινε κήρυκας δικαιοσύνης, γνωστοποιώντας στους ανθρώπους εκείνα που ο Θεός τού είχε αποκαλύψει. ΄Οσοι είχαν το φόβο του Κυρίου, αναζητούσαν τον άγιο αυτόν άνθρωπο για να συμμετέχουν στις διδασκαλίες του και στις προσευχές του. Εργαζόταν επίσης και δημόσια μεταδίδοντας τα μηνύματα του Θεού σε ό¬¬λους όσοι ήθελαν να ακούουν τα προφητικά λόγια του. Το έργο του Ενώχ δεν περιοριζόταν αποκλειστικά στους απογόνους του Σηθ. Στο μέ¬ρος εκείνο όπου ο Κάιν ζήτησε να καταφύγει μακριά από τη θεϊκή πα¬ρουσία, ο προφήτης του Θεού έκανε γνωστές τις θαυμάσιες σκη¬¬νές που είχαν περάσει εμπρός από τα μάτια του. Διακήρυξε: «Ιδού, ήλθεν ο Κύριος με μυριάδας αγίων Αυτού, διά να κάμη κρίσιν κατά πά¬ντων, και να ελέγξη πάντας τους ασεβείς εξ αυτών, διά πάντα τα έργα της ασεβείας αυτών τα οποία έπραξαν, και διά πάντα τα σκλη¬ρά τα οποία ελάλησαν κατ’Αυτού αμαρτωλοί ασεβείς». (Ιούδα 14,15).» Ε. Χουάιτ, Π.Π. σελ.68

**Ερωτησεις  για  συζητηση**

`1.	 Γιατί ο Κάιν σκότωσε τον αδερφό του; Διαβάστε το παρακάτω σχόλιο από τον Elie Wiesel: «Γιατί το έκανε; Ίσως ήθελε να μείνει μόνος: μοναχοπαίδι και μετά το θάνατο των γονιών του, ο μοναδικός άνθρωπος. Μόνος σαν τον Θεό και ίσως μόνος στη θέση του Θεού… Ο Κάιν σκότωσε για να γίνει Θεός… Κάθε άνθρωπος που θεωρεί τον εαυτό του Θεό καταλήγει να δολοφονεί ανθρώπους.» (Messengers of God: Biblical Portraits and Legends (New York: Random House, 1976 p.58). Πώς μπορούμε να προσέχουμε, ακόμη και χωρίς να διαπράξουμε φόνο, να μην αντικατοπτρίζουμε τη στάση του Κάιν;`

`2.	Συγκρίνετε τη διάρκεια ζωής των προκατακλυσμιαίων ανθρώπων (Γένεση 5) με αυτή των πατριαρχών. Πώς θα εξηγούσαμε αυτή τη μείωση της διάρκειας της ανθρώπινης ζωής; Πώς αυτός ο εκφυλισμός αντιμετωπίζει τον σύγχρονο Δαρβινισμό;`