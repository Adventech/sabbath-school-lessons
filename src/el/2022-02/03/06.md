---
title:  Η Κακια Του Ανθρωπου
date:  14/04/2022
---

`Διαβάστε Γένεση 4:17-24. Ποια ήταν η κληρονομιά του Κάιν και πώς το έγκλημά του άνοιξε το δρόμο για την αυξανόμενη κακία της ανθρωπότητας;  `

Ο γιος του Μεθουσαήλ  (ο Μεθουσαήλ ήταν ο τρισέγγονος του Κάιν), ο Λάμεχ αναφέρεται στο έγκλημα του Κάιν στο πλαίσιο του δικού του. Αυτή η σύγκριση μεταξύ του εγκλήματος του Κάιν και του εγκλήματος του Λάμεχ είναι διδακτική. Ενώ ο Κάιν σιωπά για το μοναδικό καταγεγραμμένο έγκλημά του, ο Λάμεχ φαίνεται να καυχιέται για τα δικά του, εκφράζοντας το με ένα τραγούδι (Γέν.4:23-24). Ενώ ο Κάιν ζητά το έλεος του Θεού, ο Λάμεχ δεν καταγράφεται να το ζητάει. Ενώ ο Κάιν εκδικείται επτά φορές από τον Θεό, ο Λάμεχ πιστεύει ότι θα εκδικηθεί εβδομήντα φορές επτά (εδ. 24), μια ένδειξη ότι έχει πολύ μεγάλη επίγνωση της ενοχής του.

Επίσης, ο Κάιν είναι μονογαμικός (Γέν.4:17) ενώ ο Λάμεχ εισάγει την πολυγαμία, γιατί η Αγία Γραφή λέει συγκεκριμένα ότι «πήρε για τον εαυτό του δύο γυναίκες» (Γέν.4:19). Αυτή η όξυνση και εξύψωση του κακού σίγουρα θα επηρεάσει τις επόμενες γενιές των Καϊνιτών. Μετά από αυτό το επεισόδιο του κακού στην οικογένεια των Καϊνιτών, το Βιβλικό κείμενο καταγράφει ένα νέο γεγονός που αντιτίθεται στην τάση των Καϊνιτών. Ο Αδάμ και η Εύα απέκτησαν κι έναν άλλο γιο τον Σήθ, για τον οποίο η Εύα δήλωσε: «Ο Θεός μού έδωσε ένα άλλο σπέρμα αντί του Άβελ» (Γέν. 4:25)

Στην πραγματικότητα, η ιστορία του ονόματος Σηθ προηγείται του Άβελ. Το όνομα Σηθ προέρχεται από το εβραϊκό ρήμα «ashit» που σημαίνει «θα στήσω» (Γεν.3:15), το οποίο εισάγει τη Μεσσιανική προφητεία στη γενεαλογική γραμμή του Σηθ. Το Βιβλικό κείμενο λοιπόν δίνει την καταγραφή της Μεσσιανικής γενεαλογίας που αρχίζει από τον Σηθ (Γέν.5:3) και περιλαμβάνει τον Ενώχ (Γέν.5:21), τον Μαθουσάλα και τελειώνει με τον Νώε (Γέν.6:8).

Η φράση «γιοί του Θεού» (Γέν.6:2) αναφέρεται στις γενεές του Σηθ επειδή έχουν δημιουργηθεί για να διατηρούν την εικόνα του Θεού (Γέν.5:1, 4). Από την άλλη πλευρά, οι «θυγατέρες των ανθρώπων» (Γέν.6:2) φαίνεται να έχουν αρνητική χροιά, αντιπαραθέτοντας τους κατ' εικόνα Θεού απογόνους με αυτούς των κατ' εικόνα ανθρώπων. Και είναι η επιρροή των θυγατέρων των ανθρώπων που οι γιοι του Θεού «πήραν για τον εαυτό τους γυναίκες από όλες όσες διάλεξαν» (Γέν.6:2), υποδεικνύοντας πόσο λάθος κατευθυνόταν η ανθρωπότητα.

`ΣΚΕΨΗ: Διαβάστε Γέν.6:1-5. Πόσο ισχυρή μαρτυρία για τη διαφθορά της αμαρτίας! Γιατί πρέπει να κάνουμε ό,τι μπορούμε μέσω της δύναμης του Θεού για να εξαλείψουμε την αμαρτία από τη ζωή μας;`