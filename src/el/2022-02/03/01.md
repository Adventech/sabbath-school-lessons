---
title:  Ο Καϊν Και Η Κληρονομια Του
date:  09/04/2022
---

> <p>Εδαφιο Μνημης</p>
>  «Αν εσύ ενεργείς σωστά, δεν θα είσαι ευπρόσδεκτος; Αν, όμως, δεν ενεργείς σωστά, στην πόρτα βρίσκεται η αμαρτία. Αλλά, σε σένα θα είναι η επιθυμία του, κι εσύ θα εξουσιάζεις επάνω του.» Γένεση 4:7.

### Για τη μελέτη αυτής της εβδομάδας, διαβάστε
Γέν.4, Εβρ. 11:4, Μιχ.6:7,  Ησ. 1:11, Α’ Κορ.10:13, Α’ Ιωάν.3:12, Γέν.5, 6:1-5.

Στη Γένεση, όσα ακολουθούν αμέσως μετά την Πτώση και μετά την εκδίωξη του Αδάμ και της Εύας από την Εδέμ, είναι κυρίως γεννήσεις και θάνατοι, όλα σε εκπλήρωση των προφητειών του Θεού στο προηγούμενο κεφάλαιο.  Ως παράλληλα κεφάλαια τα 3:και 4:περιέχουν πολλά κοινά θέματα και λέξεις: περιγραφές της αμαρτίας (Γέν.3:6–8, συγκρίνετε με Γέν.4:8), κατάρες (Γέν.3:17, συγκρίνετε με Γέν.4:11) και εκδίωξη (Γέν.3:24, συγκρίνετε με Γέν.4:12,16).

Ο λόγος για αυτούς τους παραλληλισμούς είναι να τονιστεί η εκπλήρωση όσων συνέβησαν πριν, τις προφητείες και τις προβλέψεις που ο Θεός είχε δώσει στον Αδάμ και την Εύα μετά την πτώση.  Το πρώτο γεγονός μετά την εκδίωξη του Αδάμ είναι γεμάτο ελπίδα - είναι η γέννηση του πρώτου γιού, ένα γεγονός το οποίο η Εύα βλέπει ως εκπλήρωση της υπόσχεσης που άκουσε στη Μεσσιανική προφητεία (Γέν.3:15). Δηλαδή, νόμιζε ότι αυτός θα μπορούσε να είναι ο υποσχεμένος Μεσσίας.

Τα επόμενα γεγονότα – το έγκλημα του Κάιν, το έγκλημα του Λάμεχ, η φθίνουσα διάρκεια ζωής και η αυξανόμενη κακία – είναι όλα εκπληρώσεις της κατάρας η οποία αναφέρεται στη Γένεση 3. Ωστόσο, ακόμη και τότε, δεν χάνεται καμία ελπίδα.