---
title:  Ο Ιακωβ Εγκαθισταται Στην Αιγυπτο
date:  20/06/2022
---

Είναι πολύ ενδιαφέρον ότι, αν και είχαν πει στον Ιακώβ ότι ο Ιωσήφ ήταν ζωντανός στην Αίγυπτο, ο Κύριος τού έδωσε ένα όραμα της νύχτας (Γέν.46:2) και τον πρόσταξε να φύγει.  Ο Ιακώβ φεύγει από τη Γη της Επαγγελίας για να πάει στην Αίγυπτο η οποία αργότερα συνδέεται με το μόνο μέρος που ο λαός του Θεού δεν θέλει να πάει (Δευτ.17:16).

`Διαβάστε Γένεση 47.  Ποιες πνευματικές αλήθειες και αρχές μπορούμε να βρούμε σε αυτήν την αφήγηση;  `

«Ο Ιωσήφ πήρε πέντε από τους αδελφούς του για να τους παρου¬σιά¬σει στο Φαραώ και να δεχθεί από αυτόν την παραχώρηση της γης όπου θα κατοικούσαν στο εξής. Η ευγνωμοσύνη του μονάρχη για τον πρωθυπουργό του θα τον ωθούσε να τους τιμήσει δι¬ο¬¬ρίζοντάς τους σε κυβερνητικές θέσεις. Ο Ιωσήφ όμως, πιστός στη λα¬¬τρεία του Κυρίου, επιδίωξε να τους γλιτώσει από πειρασμούς στους οποίους θα ήταν εκτεθειμένοι σε μια ειδωλολατρι¬κή αυλή. Γι’αυτό τους συμβούλεψε, όταν θα τους ρωτούσε ο Φαραώ, να αναφέρουν με ειλικρίνεια το επάγγελμά τους. Οι γιοι του Ιακώβ ακολούθησαν τη συμβουλή του και επιπλέον φρόντισαν να δηλώσουν  ότι είχαν έρθει να διαμείνουν εκεί προσωρινά, αποκτώντας έ¬τσι το δικαίωμα να φύγουν αν το επιθυμούσαν. Ο βασιλιάς τούς ό¬ρι¬σε για κατοικία  «εις το καλύτερον της γης», τη γη Γεσέν.» Ε. Χουάιτ, Π.Π. σελ.211

Σοφά, επίσης, ο Φαραώ τους απέτρεψε από την ανέχεια προσφέροντάς τους γενναιόδωρα δική τους γη. Ρωτάει για την ενασχόλησή τους (Γέν.47:3) προκειμένου να προσαρμοστούν καλύτερα στο νέο τους περιβάλλον. Επίσης, είναι πρόθυμος να χρησιμοποιήσει την εξειδίκευση τους και μάλιστα τους προτείνει να τον υπηρετήσουν ως επιστάτες στα κοπάδια του (Γέν.47:6).

Ο Ιακώβ, ως ξένος θεωρείται κατώτερος. Όμως, αυτός στέκεται μπροστά στον ηγέτη της χώρας και, όπως λέει η Αγία Γραφή, «ο Ιακώβ ευλόγησε τον Φαραώ» (Γέν.47:7). Αυτός, ο ταπεινός ξένος, ευλογεί τον Φαραώ, τον άρχοντα της ισχυρής Αιγύπτου; Γιατί έγινε αυτό;

Το ρήμα ‘amad lifney που σημαίνει παρασταίνω μπροστά (Γέν. 47:7) χρησιμοποιείται συνήθως σε ιερατικά πλαίσια (Λευ. 14:11). Στην αρχαία Αίγυπτο ο Φαραώ είχε την ιδιότητα του ανώτατου ιερέα. Αυτό σημαίνει ότι, από πνευματική άποψη, ο Ιακώβ στέκεται ψηλότερα από τον υψηλότερο ιερέα της Αιγύπτου, ακόμη και από τον ίδιο τον Φαραώ.

`ΣΚΕΨΗ: Όπως και να έχουν τα πράγματα στη ζωή μας, τι πρέπει να σημαίνει για εμάς η συμπεριφορά μας απέναντι στους άλλους, αφού είμαστε «βασίλειο ιεράτευμα, έθνος άγιο»; (Α'Πέτ.2:9). Ποιες υποχρεώσεις μάς θέτει η πίστη μας;`