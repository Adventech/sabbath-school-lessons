---
title:  Ο Ισραηλ Στην Αιγυπτο
date:  18/06/2022
---

> <p>Εδαφιο Μνημης</p>
>  «Και ο Ισραήλ κατοίκησε στη γη της Αιγύπτου, στη γη Γεσέν· και απέκτησαν σ’ αυτή κτήματα, και αυξήθηκαν, και πληθύνθηκαν υπερβολικά.» Γένεση 47:27

### Για τη μελέτη αυτής της εβδομάδας, διαβάστε
Γέν.46, 47, 48, 49, 49:29–50:21, Ρωμ.10:12-13, Πραξ. 3:25-26, Φιλιπ.2:10.

Η Γένεση καλύπτει τα τελευταία χρόνια του Ιακώβ και του Ιωσήφ μαζί. Βλέπουμε τον Ιακώβ (Ισραήλ) να φεύγει από τη Χαναάν (Γένεση 46) για να εγκατασταθεί στην Αίγυπτο (Γένεση 47) και εκεί θα πεθάνει (Γέν.49:29 – 50:21). Και όμως, ακόμη και σε αυτό το αιγυπτιακό περιβάλλον, η προοπτική της Γης της Επαγγελίας εξακολουθεί να φαίνεται μεγάλη στο παρασκήνιο (Γέν.50:22-26).

Μόλις ο Ιακώβ φτάνει στην Αίγυπτο ευλογεί τον Φαραώ (Γέν.47:7-10) εκπληρώνοντας έτσι (εν μέρει, φυσικά) την υπόσχεση στον Αβραάμ ότι θα είναι ευλογία για τα έθνη (Γέν.12:3). Αργότερα, προτού πεθάνει, ο Ιακώβ ευλογεί τους γιους του Ιωσήφ (Γέν.48). Ο Ιακώβ ευλογεί επίσης τους δικούς του γιους (Γέν.49:1-28) και κάνει εντυπωσιακές προβλέψεις για τον καθένα ξεχωριστά στο πλαίσιο των μελλοντικών 12 φυλών του Ισραήλ (Γέν.49:1-27).

Το γεγονός, ωστόσο, ότι ο Ισραήλ κατοικεί στην εξορία και ζουν στην Αίγυπτο σαν ξένοι, βρίσκεται σε σύγκρουση με την ελπίδα της Γης της Επαγγελίας. Και παρότι το ίδιο το βιβλίο της Γένεσης τελειώνει με τα παιδιά του Ισραήλ στην Αίγυπτο, μερικά από τα τελευταία λόγια του Ιωσήφ παραπέμπουν σε άλλον τόπο: «Εγώ πεθαίνω· και ο Θεός θα σας επισκεφθεί εξάπαντος, και θα σας ανεβάσει από αυτή τη γη, στη γη που με όρκο υποσχέθηκε στον Αβραάμ, στον Ισαάκ και στον Ιακώβ» (Γέν.50:24).