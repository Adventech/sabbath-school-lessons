---
title:  Ο Ιακωβ Ευλογει Τους Γιους Του
date:  22/06/2022
---

`Διαβάστε Γένεση 49:1-28. Ποια είναι η πνευματική σημασία της ευλογίας του Ιακώβ στους γιους του;`

Πέρα από τις προφητείες που αφορούν την άμεση ιστορία των φυλών του Ισραήλ, ο Ιακώβ βλέπει τον Μεσσία και την τελική ελπίδα της σωτηρίας. Αυτή η ελπίδα υποδεικνύεται ήδη στα αρχικά λόγια του Ιακώβ ο οποίος χρησιμοποιεί την έκφραση «στις έσχατες ημέρες» (Γέν.49:1), μια τεχνική έκφραση που αναφέρεται στην έλευση του Μεσσία Βασιλιά (Ησ.2:2, Δαν.10:14).

Στη συνέχεια, το κείμενο περιγράφει τη μελλοντική εξέλιξη τους. Δεν είναι κάτι προδιαγεγραμμένο σαν να ήθελε ο Θεός ο καθένας από αυτούς να  αντιμετωπίσει αυτό που αντιμετώπισε. Μάλλον, είναι εκφράσεις του τι θα έφερναν οι χαρακτήρες τους και οι χαρακτήρες των παιδιών τους. Το να γνωρίζει ο Θεός, για παράδειγμα, ότι κάποιος θα σκοτώσει έναν αθώο άνθρωπο είναι ριζικά διαφορετικό από το να θέλει ο Θεός να το κάνει ο δολοφόνος.

`Διαβάστε Γένεση 49:8-12. Ποια προφητεία δίνεται εδώ, και γιατί είναι σημαντική;`

Πέρα από την ελεύθερη βούληση του ανθρώπου, ο Θεός γνωρίζει το μέλλον και κανόνισε ότι ο Μεσσίας θα ερχόταν μέσω του Ιούδα.  Ο Ιούδας (Γέν.49:8–12) ο οποίος αντιπροσωπεύεται από ένα λιοντάρι (Γέν.49:9), παραπέμπει στη βασιλεία και τον έπαινο.  Ο Ιούδας θα είναι ο πρόγονος του Βασιλιά Δαβίδ. Επίσης, και η καταγωγή του Σηλώ θα είναι από τον Ιούδα. Ο Σηλώ θα φέρει shalom και σημαίνει ειρήνη (Ησ.9:6-7). «Σ’ αυτόν θα είναι η υπακοή των λαών» (Γέν.49:10).

Οι Εβραίοι το βλέπουν εδώ και αιώνες ως μια Μεσσιανική προφητεία που δείχνει τον επερχόμενο Μεσσία. Οι Χριστιανοί, επίσης, βλέπουν σε αυτά τα εδάφια τον Ιησού. «Σε αυτόν θα είναι η υπακοή των λαών» (Γέν.49:10), που είναι, ίσως, προάγγελος της υπόσχεσης της Καινής Διαθήκης ότι «στο όνομα του Ιησού θα λυγίσει κάθε γόνατο» (Φιλιπ.2:10).

Η Ε. Χουάτ έγραψε: «Το λιοντάρι, ο βασιλιάς του δάσους, είναι κατάλληλο σύμβο¬λο της φυλής αυτής, από την οποία κατάγεται ο Δαβίδ και ο Υιός του Δαβίδ, ο Σηλώ, ο πραγματικός “Λέων της φυλής του Ιούδα”, που μπροστά του όλες οι δυνάμεις τελικά θα υποκλιθούν και όλα τα έ¬θνη θα Τον τιμήσουν.» Π.Π. σελ. 215.

`ΣΚΕΨΗ: Γιατί να αποδίδουμε φόρο τιμής στον Ιησού τώρα, πριν ακόμη το κάνουν όλα τα έθνη;`