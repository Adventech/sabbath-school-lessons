---
title:  Η Ελπιδα Της Γης Της Επαγγελιας
date:  23/06/2022
---

`Διαβάστε Γένεση 49:29 – 50:21.  Ποια σπουδαία ελπιδοφόρα θέματα βρίσκονται στο τέλος του βιβλίου της Γένεσης;   `

Το τέλος της Γένεσης περιλαμβάνει τρία γεγονότα που είναι γεμάτα με ελπίδα. Πρώτον, υπάρχει η ελπίδα ότι το Ισραήλ θα επιστρέψει στη Γη της Επαγγελίας. Ο Μωυσής, ο συγγραφέας της Γένεσης, περιγράφει τους θανάτους και τις ταφές του Ιακώβ και του Ιωσήφ ως γεγονότα που δείχνουν προς τη Γη της Επαγγελίας. Αμέσως μετά την ευλογία και την προφητεία του για τις δώδεκα φυλές του Ισραήλ (Γέν.49:28), ο Ιακώβ σκέφτεται τον θάνατό του και αναθέτει στους γιους του να τον θάψουν στη Χαναάν, στο σπήλαιο που είναι στο χωράφι Μαχπελάχ, όπου θάφτηκε πρώτη η Σάρρα (Γέν.49:29-31). Η αφήγηση που περιγράφει τη νεκρώσιμη πομπή προς τη Χαναάν γίνεται προπομπός της εξόδου από την Αίγυπτο αρκετούς αιώνες αργότερα.

Δεύτερον, υπάρχει η ελπίδα ότι ο Θεός θα μετατρέψει το κακό σε καλό. Μετά το θάνατο και την ταφή του Ιακώβ, τα αδέρφια του Ιωσήφ ανησυχούν για τη ζωή τους. Φοβούνται ότι ο Ιωσήφ θα πάρει τώρα την εκδίκησή του. Έρχονται, λοιπόν, σε αυτόν και προσκυνούν μπροστά του, έτοιμοι να γίνουν υπηρέτες του (Γέν.50:18), γεγονός που θυμίζει τα προφητικά όνειρα του Ιωσήφ.  Ο Ιωσήφ τους καθησυχάζει και τους λέει να μη φοβούνται (Γέν.50:19), μια φράση που αναφέρεται στο μέλλον (Γέν.15:1) - επειδή αυτοί θέλησαν το κακό του αλλά ο Θεός θέλησε να το μετατρέψει σε καλό (Γέν.50:20) και έστρεψε την πορεία των γεγονότων προς τη σωτηρία (Γέν.50:19-21· συγκρίνετε με Γέν.45:5,7-9). Δηλαδή, ακόμη και παρά τις τόσες ανθρώπινες αποτυχίες, η πρόνοια του Θεού θα υπερισχύσει.

Τρίτον, υπάρχει η ελπίδα ότι ο Θεός θα σώσει την έκπτωτη ανθρωπότητα. Η ιστορία του θανάτου του Ιωσήφ σε αυτό το τελευταίο εδάφιο της Γένεσης είναι ευρύτερη από τον θάνατό του. Περιέργως, ο Ιωσήφ δεν διατάζει να θάψουν τα οστά του. Αντίθετα, επισημαίνει την ώρα κατά την οποία «ο Θεός εξάπαντος θα σας επισκεφθεί, και θα ανεβάσετε τα κόκαλά μου από εδώ» (Γέν.50:25), κάτι που έκαναν, πολλά χρόνια αργότερα, υπακούοντας σε αυτά τα λόγια (Έξ.13:19). Τελικά, η ελπίδα της Γης της Επαγγελίας, η Χαναάν, είναι ένα σύμβολο, ένας πρόδρομος της ύστατης ελπίδας της σωτηρίας, της αποκατάστασης, μιας Νέας Ιερουσαλήμ με έναν Νέο Ουρανό και μια Νέα Γη - η απόλυτη ελπίδα για όλους μας, μια ελπίδα που επισφραγίστηκε με τον θάνατο του Σηλώ.

`ΣΚΕΨΗ: Διαβάστε Αποκ. 21:1-4. Πώς αντιπροσωπεύουν αυτά τα εδάφια τη μεγαλύτερη ελπίδα που έχουμε; Χωρίς αυτήν την υπόσχεση, τι ελπίδα έχουμε εκτός από τον θάνατο και μόνο ως το τέλος όλων των προβλημάτων μας;`