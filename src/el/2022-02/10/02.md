---
title:  Παλη Με Τον Θεο
date:  29/05/2022
---

Αφού έφυγε από τον Λάβαν, ο Ιακώβ σύντομα είχε μια άλλη εμπειρία με τον Θεό. Γνωρίζοντας ότι ο αδερφός του, ο Ησαύ, έρχεται με τετρακόσιους άνδρες (Γέν.32:6), προσεύχεται θερμά στον Κύριο, παρόλο που αναγνωρίζει ότι «είμαι πολύ μικρός απέναντι σε όλα τα ελέη και σε ολόκληρη την αλήθεια, που έκανες στον δούλο σου» (Γέν.32:10). Ο Ιακώβ, πραγματικά, έχει καλύτερη κατανόηση του τι είναι η χάρη. Και πώς ανταποκρίνεται ο Κύριος;

`Διαβάστε Γένεση 32:22-31 και Ωσηέ 12:3-4. Ποια είναι η πνευματική σημασία αυτής της καταπληκτικής ιστορίας;`

Ο Ιακώβ ανησυχεί και είναι κατανοητό με αυτό που συμβαίνει. Αφού κάνει ό,τι μπορεί για να προστατεύσει την οικογένειά του, κατασκηνώνει για τη νύχτα.  Τότε, δέχεται ξαφνική επίθεση από έναν Άνθρωπο (Γέν.32:24). Αυτός είναι ένας όρος που μπορεί να υποδηλώνει κάτι ξεχωριστό, παραπέμποντας στη Θεϊκή παρουσία (Ησ. 53:3). Ο Δανιήλ τον χρησιμοποίησε για να αναφερθεί στον ουράνιο ιερέα Μιχαήλ (Δαν.10:5)· ήταν επίσης η λέξη που χρησιμοποίησε ο Ιησούς του Ναυή για να απεικονίσει τον Αρχιστράτηγο της δύναμης του Κυρίου ο οποίος ήταν ο ίδιος ο Κύριος (Ναυή 5:13-15).

Πράγματι, εν μέσω των μαχών, πρέπει να έγινε φανερό στον Ιακώβ ότι πάλευε με τον Ίδιο τον Θεό, όπως αποκάλυψαν τα λόγια του: «Δεν θα σε αφήσω να φύγεις, αν δεν με ευλογήσεις» (Γέν.32:26).  Ωστόσο, η ένθερμη προσκόλλησή του στον Θεό, η άρνησή του να Τον αφήσει, αποκάλυψαν επίσης την βαθιά επιθυμία του για συγχώρεση και να είναι σωστός με τον Κύριό του.

«Το λάθος που οδήγησε τον Ιακώβ στην αμαρτία να αποκτήσει με δόλο τα δικαιώματα του πρωτοτόκου, του παρουσιάσθηκε τώρα ολο¬φάνερα μπροστά του. Δεν είχε δείξει εμπιστοσύνη στις υποσχέσεις του Θεού, αλλά επιδίωξε να επιτύχει με τις δικές του προσπάθειες αυ¬¬τό που ο Θεός θα εκπλήρωνε με τον τρόπο και στο χρόνο που Ε¬κείνος ήθελε.» Ε. Χουάιτ, Π.Π. σελ. 176

Και η απόδειξη ότι ο Θεός τον συγχώρησε ήταν η αλλαγή του ονόματός του με την υπενθύμιση της αμαρτίας του σε ένα όνομα που μνημόνευε τη νίκη του. «Δεν θα αποκληθεί πλέον το όνομά σου Ιακώβ (υποσκελιστής), αλλά Ισραήλ· επειδή, αγωνίστηκες δυνατά με τον Θεό, και με τους ανθρώπους θα είσαι δυνατός» (Γέν.32:28).

`ΣΚΕΨΗ: Ποια ήταν η δική σας εμπειρία όσον αφορά την πάλη με τον Θεό; Τι σημαίνει μια τέτοια εμπειρία και γιατί είναι σημαντικό να έχουμε κατά καιρούς αυτού του είδους την εμπειρία;`