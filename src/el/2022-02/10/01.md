---
title:  Ιακωβ - Ισραηλ
date:  28/05/2022
---

> <p>Εδαφιο Μνημης</p>
>  «Κι εκείνος είπε: “Δεν θα αποκληθεί πλέον το όνομά σου Ιακώβ, αλλά Ισραήλ· επειδή, αγωνίστηκες δυνατά με τον Θεό, και με τους ανθρώπους θα είσαι δυνατός”.» Γένεση 32:28

### Για τη μελέτη αυτής της εβδομάδας, διαβάστε
Γέν.32:22-31, 33, 34:30 - 35:29, Ωσ.12:3-4, Ιερ.30:5-7.

Το οικογενειακό έπος του Ιακώβ συνεχίζεται, με τα καλά και τα άσχημά του. Ωστόσο, μέσα από όλα αυτά, αποκαλύπτεται το χέρι του Θεού και η πιστότητά Του στις υποσχέσεις της διαθήκης.

Αυτήν την εβδομάδα θα ασχοληθούμε περισσότερο με τον Ιακώβ που έχει φύγει από τον Λάβαν και επιστρέφοντας θα πρέπει να αντιμετωπίσει τον Ησαύ τον οποίο εξαπάτησε.

Τι θα του έκανε τώρα ο τόσο έντονα αδικημένος αδερφός του; Ευτυχώς για τον Ιακώβ, εν μέσω του φόβου για αυτό που ερχόταν, ο Κύριος ο Θεός των πατέρων του, τού εμφανίστηκε ξανά σε ένα περιστατικό που ήταν προάγγελος αυτού που αργότερα θα γινόταν γνωστό ως «ο καιρός της στενοχώριας του Ιακώβ» (Ιερ.30:5-7). Και εκείνη τη νύχτα, ο Ιακώβ ο υποσκελιστής, έγινε «Ισραήλ», ένα νέο όνομα για μια νέα αρχή, μια αρχή που θα οδηγούσε τελικά στη δημιουργία ενός έθνους που θα έπαιρνε το όνομα του - Ισραήλ.

Παρά τα όσα συνέβησαν, η ιστορία των πατριαρχών και των οικογενειών τους αναφέρεται στην Αγία Γραφή για να μας δείξει ότι ο Θεός είναι πιστός να εκπληρώσει αυτό που έχει υποσχεθεί, όσο κι αν κατά καιρούς ο λαός Του εμποδίζει αυτήν την εκπλήρωση.