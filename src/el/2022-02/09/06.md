---
title:  Ο Ιακωβ Φευγει
date:  26/05/2022
---

Ο Ιακώβ, παρότι εξαπάτησε τον πατέρα του και τον αδελφό του για να αποκτήσει τα πρωτοτόκια και την ευλογία, παρέμεινε παθητικός προς τον Λάβαν και τον υπηρέτησε πιστά. Ο Ιακώβ ξέρει καλά ότι έχει εξαπατηθεί από τον πεθερό του, κι όμως, το επέτρεψε. Είναι δύσκολο να κατανοήσουμε την παθητικότητα του Ιακώβ λαμβάνοντας υπόψη την ιδιοσυγκρασία του. Θα μπορούσε να είχε επαναστατήσει ή τουλάχιστον να είχε αντισταθεί στον Λάβαν ή να είχε διαπραγματευτεί μαζί του. Αλλά δεν το έκανε. Απλώς έκανε αυτό που ζήτησε ο Λάβαν, όσο άδικο κι αν ήταν όλο αυτό.

Ωστόσο, στη γέννηση του πρώτου γιου της Ραχήλ, του Ιωσήφ, ο Ιακώβ είχε ήδη φτάσει στο δέκατο τέταρτο έτος της υπηρεσίας του στον Λάβαν (Γέν.30:26), και πλέον σκέφτεται να επιστρέψει στη Γη της Επαγγελίας. Ο Ιακώβ ανησυχεί για τη φροντίδα της οικογένειάς του (Γέν.30:30).

`Διαβάστε Γέν.30:25-32. Τι συμβαίνει και ποιος είναι ο συλλογισμός που χρησιμοποιεί ο Ιακώβ; Ποια είναι η απάντηση του Λάβαν;  `

Ήταν μια πολύ μεγάλη παράκαμψη για τον Ιακώβ που είχε φύγει εδώ και καιρό από την πατρίδα του.  Μάλλον δεν ήταν η αρχική του πρόθεση να μείνει μακριά από τη χώρα του για τόσο καιρό, αλλά τα γεγονότα τον κράτησαν μακριά για χρόνια. Τώρα είναι η ώρα να επιστρέψει, και με τι οικογένεια θα επιστρέψει!

Εντωμεταξύ, η αφύσικη συμμόρφωση του Ιακώβ υποδηλώνει ότι ίσως έχει αλλάξει· έχει κατανοήσει το μάθημα της πίστης.  Δηλαδή, ο Ιακώβ περιμένει το σήμα του Θεού για να φύγει. Μόνο όταν του μιλά ο Θεός αποφασίζει να φύγει.

Ο Θεός αποκαλύπτεται στον Ιακώβ ως «ο Θεός της Βαιθήλ» και διατάζει τον Ιακώβ να φύγει από το σπίτι του Λάβαν και να επιστρέψει στη γη της συγγένειας του (Γέν.31:13), όπως είχε καλέσει τον Άβραμ να φύγει από τη γη του και από τη συγγένεια του (Γέν.12:1).

Αυτό που τον βοήθησε να δει ότι ήρθε η ώρα να φύγει ήταν η στάση του Λάβαν και των γιών του (Γέν.31:1,2). «Ο Ιακώβ θα είχε προ πολλού εγκαταλείψει τον παμπόνηρο συγ¬γε¬νή του αν δε φοβόταν να αντιμετωπίσει τον Ησαύ. Τώρα όμως έ¬νιω¬¬θε τον κίνδυνο που διέτρεχε από τους γιους του Λάβαν, οι οποί¬οι, θεωρώντας τα πλούτη του δικά τους, πιθανόν θα προσπαθού-σαν να του τα πάρουν με τη βία.» Ε. Χουάιτ, Π.Π. σελ.170

Ως εκ τούτου, πήρε την οικογένεια και τα υπάρχοντά του και έφυγε, ξεκινώντας έτσι μια άλλη φάση στο μεγάλο έπος του λαού της διαθήκης του Θεού.