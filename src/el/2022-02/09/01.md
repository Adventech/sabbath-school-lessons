---
title:  Ιακωβ Ο Υποσκελιστης
date:  21/05/2022
---

> <p>Εδαφιο Μνημης</p>
>  «Και ο Ησαύ είπε: Δικαιολογημένα αποκλήθηκε το όνομά του Ιακώβ, επειδή, τώρα για δεύτερη φορά με υποσκέλισε· πήρε τα πρωτοτόκιά μου, και να, τώρα πήρε και την ευλογία μου. Και είπε: Δεν φύλαξες για μένα ευλογία;» Γένεση 27:36.

### Για τη μελέτη αυτής της εβδομάδας, διαβάστε
Γέν.11:1-9, 25:21-34, 28:10-22, 29:1-30, 30:25-32.

Θα ακολουθήσουμε τώρα τη συνέχεια της οικογενειακής ιστορίας του Ισαάκ, του εκ θαύματος παιδιού και προγόνου του υποσχεμένου Σωτήρα. Ωστόσο, η ιστορία δεν ξεκινάει ιδιαίτερα καλά. Ο ανέντιμος χαρακτήρας του γιου του, Ιακώβ, θα εκδηλωθεί στον ανταγωνισμό μεταξύ των δύο αδελφών για τα πρωτοτόκια (Γέν.25:27-34) και κατά συνέπεια για το δικαίωμα να αποκτήσουν την ευλογία του Ισαάκ (Γέν.27).

Επειδή ο Ιακώβ εξαπατά τον πατέρα του και κλέβει την ευλογία του  μεγαλύτερου αδερφού, θα πρέπει να φύγει για να σώσει τη ζωή του. Στην εξορία, έρχεται αντιμέτωπος με τον Θεό στη Βαιθήλ (Γέν.28:10-22). Μετέπειτα, ο απατεώνας Ιακώβ θα βιώσει και ο ίδιος κάποια εξαπάτηση. Αντί για τη Ραχήλ την οποία αγαπά (Γένεση 29), θα του δοθεί η Λία, η μεγαλύτερη κόρη, και θα πρέπει να εργαστεί 14 χρόνια για να κερδίσει τις γυναίκες του.

Ωστόσο, και ο Ιακώβ θα βιώσει την ευλογία του Θεού, γιατί στην εξορία θα αποκτήσει τους 11 από τους γιους του και ο Θεός θα αυξήσει τον πλούτο του.

Έτσι, σε αυτήν την ιστορία μπορούμε να δούμε ότι ο Θεός θα εκπληρώσει τις υποσχέσεις της διαθήκης Του, με τον ένα ή τον άλλο τρόπο, ανεξάρτητα από το πόσο συχνά αποτυγχάνει ο λαός Του.