---
title:  Ιακωβ Και  Ησαυ
date:  22/05/2022
---

`Διαβάστε Γένεση 25:21-34. Συγκρίνετε τις προσωπικότητες του Ιακώβ και του Ησαύ. Ποιες ιδιότητες του Ιακώβ τον έκαναν να είναι άξιος της ευλογίας του Ισαάκ;`

Ήδη, από την κοιλιά της μητέρας τους καταλαβαίνουμε ότι ο Ιακώβ και ο Ησαύ είναι διαφορετικοί και θα παλέψουν ο ένας εναντίον του άλλου. Ο Ησαύ περιγράφεται ως «έμπειρος στο κυνήγι, άνθρωπος του χωραφιού», ενώ ο Ιακώβ «ένας άνθρωπος απλός» που παρέμενε στη σκηνή. Η εβραϊκή λέξη tam, που μεταφράζεται ως ήπιος, είναι n ίδια λέξη που συναντάμε στον Ιώβ και στον Νώε. Για τον Ιώβ μεταφράζεται «άμεμπτος» (Ιώβ 1:8) και για τον Νώε μεταφράζεται «τέλειος» (Γέν.6:9).

Αυτή η διαφορά στο χαρακτήρα γίνεται πιο εμφανής αργότερα στη ζωή τους (Γέν.27:1 - 28:5).  Ο Ησαύ γυρίζει σπίτι κουρασμένος και πεινασμένος, και βρίσκει τον Ιακώβ να μαγειρεύει φακές.  Για τον Ησαύ, η άμεσα ορατή και σωματική απόλαυση του φαγητού «σήμερα» (Γέν.25:31), είναι πιο σημαντική από την μελλοντική ευλογία που σχετίζεται με τα πρωτοτόκια του (συγκρίνετε με Εβρ. 12:16-17).

«Ο Ισαάκ και η Ρεβέκκα θεωρούσαν ως το κυριότερο αντικείμενο των επιθυμιών και των ελπίδων τους τις υποσχέσεις που είχαν δο¬θεί στον Αβραάμ και είχαν επικυρωθεί στο γιο του. Ο Ησαύ και ο Ια¬κώβ ήταν γνώστες των υποσχέσεων αυτών. Είχαν διδαχθεί να θε¬ω¬ρούν τα πρωτοτόκια ζήτημα μέγιστης σημασίας, επειδή σε αυ¬τά δε συ¬¬μπεριλαμβανόταν μόνο η κληρονομιά του κοσμικού πλούτου, αλ¬¬λά και η πνευματική υπεροχή. Ο κάτοχός τους προοριζόταν να γί¬νει ο ιερέας της οικογένειάς του και από τη γενεαλογία των α¬πο¬γό¬νων του θα προερχόταν ο Λυτρωτής του κόσμου.» Ε. Χουάιτ, Π.Π. σελ.155,156

Για τον Ιακώβ, σε αντίθεση με τον αδελφό του, η μελλοντική πνευματική σημασία της ευλογίας είναι αυτή που έχει αξία.  Ωστόσο, αργότερα, υπό την παρότρυνση της μητέρας του (Γένεση 27), ο Ιακώβ εξαπατά ανοιχτά και σκόπιμα τον πατέρα του, χρησιμοποιώντας ακόμη και το όνομα «Κύριος ο Θεός σου» (Γέν.27:20) για να διαπράξει αυτήν την απάτη. Διαπράττει αυτήν την τρομερή εξαπάτηση, για κάτι που ήταν καλό.

Τα αποτελέσματα ήταν τραγικά, προσθέτοντας νέα επίπεδα δυσλειτουργίας σε μια ήδη δυσλειτουργική οικογένεια.

`ΣΚΕΨΗ: Ο Ιακώβ ήθελε κάτι καλό, κάτι με αξία, και αυτό ήταν αξιοθαύμαστο (ειδικά σε σύγκριση με τη στάση του αδελφού του).  Ωστόσο, χρησιμοποίησε εξαπάτηση και ψέματα για να το λάβει.   Πώς μπορούμε να αποφύγουμε παρόμοια παγίδα να πράξουμε το κακό, ώστε να έρθει το καλό;`