---
title:  Το Φιδι
date:  03/04/2022
---

`Διαβάστε Γέν.3:1-2, Β’Κορ.11:3 και Αποκ.12:7-9. Ποιος είναι το φίδι και πώς εξαπάτησε την Εύα; `

Το κείμενο ξεκινά με «το φίδι».  Η σύνταξη της φράσης δηλώνει έμφαση: Η λέξη «φίδι» είναι η πρώτη λέξη της πρότασης.  Επίσης, «το φίδι» έχει το οριστικό άρθρο, δηλώνοντας έτσι ότι πρόκειται για μια πολύ γνωστή φιγούρα, σαν ο αναγνώστης θα έπρεπε ήδη να ξέρει ποιος είναι. Οπότε η πραγματικότητα αυτού του όντος επιβεβαιώνεται από την πρώτη λέξη του κεφαλαίου. Φυσικά, η Αγία Γραφή αναγνωρίζει το φίδι ως εχθρό του Θεού (Ησ.27:1) και ρητά τον αποκαλεί «ο διάβολος, και ο σατανάς» (Αποκ.12:9). Ομοίως, στην αρχαία Εγγύς Ανατολή, το φίδι προσωποποίησε τη δύναμη του κακού.

«Προκειμένου να επιτελέσει το έργο του απαρατήρητος, ο Σατανάς χρησιμοποίησε για μεσάζοντα το φίδι, κατάλ¬ληλα μεταμφιεσμέ¬νο για τον απατηλό σκοπό του. Την εποχή ε¬κεί¬¬¬νη το φίδι ήταν ένα από τα φρονιμότερα και ωραιότερα πλάσματα της γης. Είχε φτερά και όταν πετούσε στον αέρα παρουσίαζε έ¬να θέαμα φαντασμαγορι¬κής λαμπρότητας, με το χρώμα και τη στιλ-πνά¬δα γυαλισμένου χρυ¬σαφιού.» Έ. Χουάιτ, Π.Π. σ. 33

Όταν η Αγία Γραφή αναφέρει τον Διάβολο σε οποιαδήποτε μορφή του, δεν χρησιμοποιεί απλή μεταφορά.  Στην Αγία Γραφή, ο Σατανάς απεικονίζεται ως ένα κυριολεκτικό ον και όχι απλώς ως κάποιο ρητορικό σύμβολο ή μια αφηρημένη αρχή για την απεικόνιση του κακού ή της σκοτεινής πλευράς της ανθρωπότητας.

Το φίδι δεν παρουσιάζει τον εαυτό του σαν εχθρό του Θεού. Αντιθέτως, αναφέρεται στα λόγια του Θεού, τα οποία επαναλαμβάνει και φαίνεται να υποστηρίζει. Δηλαδή, από την αρχή, μπορούμε να δούμε ότι αρέσει στον Σατανά να αναφέρει τον Θεό και, όπως θα φανεί αργότερα, αναφέρει κατά λέξη ακόμη και τον ίδιο τον Λόγο του Θεού (Ματθ.4:6).

Σημειώστε επίσης ότι το φίδι δεν αμφισβητεί αμέσως τη γυναίκα, αλλά κάνει μια ερώτηση που υπονοεί ότι πιστεύει σε αυτό που τους είπε ο Κύριος. Άλλωστε, ρώτησε: «Στ’ αλήθεια, είπε ο Θεός…;» (Γέν.3:1). Έτσι, ακόμη και από την αρχή, μπορούμε να δούμε πόσο πονηρό και δόλιο ήταν αυτό το ον, και όπως θα δούμε, έτσι λειτούργησε επίσης.

`ΣΚΕΨΗ: Αν ο Σατανάς ήταν σε θέση να εξαπατήσει την αναμάρτητη Εύα στην Εδέμ, πόσο πιο ευάλωτοι είμαστε εμείς; Ποια είναι η καλύτερη άμυνά μας ενάντια στις απάτες του;`