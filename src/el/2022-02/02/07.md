---
title:  Περαιτερω Μελετη
date:  08/04/2022
---

Εξετάστε τη σύνδεση μεταξύ «του δέντρου της ζωής» και «του δέντρου της γνώσης του καλού και του κακού». Και τα δύο βρίσκονται «στο μέσο του Κήπου» (Γέν.2:9). Αλλά τα δύο δέντρα σχετίζονται σε περισσότερα πράγματα πέρα από αυτό. Επειδή οι άνθρωποι πήραν τον καρπό του δέντρου της γνώσης του καλού και του κακού, παρακούοντας τον Θεό, έχασαν την πρόσβαση στο δέντρο της ζωής και δεν μπόρεσαν να ζήσουν αιώνια, τουλάχιστον σε αυτή την κατάσταση. Αυτή η σύνδεση βασίζεται σε μια βαθιά αρχή. Οι ηθικές και πνευματικές επιλογές έχουν αντίκτυπο στη βιολογική ζωή, όπως ο Σολομών έδωσε εντολή στον γιο του: «Γιε μου, μη λησμονείς τους νόμους μου, και η καρδιά σου ας τηρεί τις εντολές μου επειδή, θα σου προσθέσουν μακρότητα ημερών, και χρόνια ζωής, και ειρήνη» (Παρ.3:1-2). Αυτή η σύνδεση επανεμφανίζεται στη μελλοντική ουράνια Ιερουσαλήμ, όπου βρίσκεται μόνο το δέντρο της ζωής «στο μέσον της πλατείας της» (Αποκ.22:2).

«Όταν ο Θεός δημιούργησε την Εύα, δεν την έπλασε ούτε ανώτερη, ούτε κατώτερη από τον άντρα, αλλά σε όλα τα πράγματα να είναι ίση με αυτόν. Το ιερό ζευγάρι δεν έπρεπε να έχουν διαφορετικά συμφέροντα, και όμως ο καθένας είχε την ατομικότητά του στη σκέψη και τη δράση του. Αλλά μετά την αμαρτία της Εύας, καθώς ήταν η πρώτη που έκανε την παράβαση, ο Κύριος της είπε ότι ο Αδάμ θα την εξουσίαζε. Έπρεπε να υποτάσσεται στον άντρα της και αυτό ήταν μέρος της κατάρας. Σε πολλές περιπτώσεις η κατάρα έχει κάνει τη ζωή της γυναίκας πολύ οδυνηρή. Την ανωτερότητα που έδωσε ο Θεός στον άνδρα, αυτός την έχει καταχραστεί από πολλές απόψεις ασκώντας αυθαίρετη εξουσία. Η άπειρη σοφία επινόησε το σχέδιο της λύτρωσης, το οποίο θέτει τον αγώνα του ανθρώπου για τη σωτηρία, σε μια δεύτερη δοκιμαστική περίοδο, δίνοντάς του άλλη μια δοκιμή» Ε. Χουάιτ, Testimonies for the Church, vol.3, p.484.

**Ερωτησεις για συζητηση**

`1.	 Ο Θεός ήρθε αντιμέτωπος με τον Αδάμ στην Εδέμ και του έκανε ερωτήσεις όχι μόνο για να αποδείξει την ενοχή του αλλά και για να τον οδηγήσει στη μετάνοια.  Αυτό το μοτίβο εμφανίζεται ξανά με τον Κάιν (Γέν.4:9-10), τον Κατακλυσμό (Γέν.6:5-8), τον Πύργο της Βαβέλ (Γέν.11:5) και τα Σόδομα και τα Γόμορρα (Γέν.18:21). Πώς αποκαλύπτεται η ιδέα μιας διερευνητικής κρίσης σε αυτά τα περιστατικά;`

`2.	Γιατί σκέφτηκε η Εύα ότι το να φάει από το δέντρο της γνώσης του καλού και του κακού θα της έδινε σοφία;  Πώς θα μπορούσαμε να αποφύγουμε ένα παρόμοιο λάθος, δηλαδή να αψηφήσουμε ανοιχτά τον Λόγο του Θεού με την ελπίδα για κάτι «καλύτερο» από αυτό που Εκείνος μας έχει προσφέρει;`