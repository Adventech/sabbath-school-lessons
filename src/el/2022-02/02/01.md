---
title:  Η Πτωση
date:  02/04/2022
---

> <p>Εδαφιο Μνημης</p>
>  «Και θα στήσω έχθρα ανάμεσα σε σένα και στη γυναίκα, και ανάμεσα στο σπέρμα σου και στο σπέρμα της αυτό θα σου συντρίψει το κεφάλι, και εσύ θα του λογχίσεις τη φτέρνα του.» Γένεση 3:15.

### Για τη μελέτη αυτής της εβδομάδας, διαβάστε
Γέν.3, Β’ Κορ.11:3, Αποκ.12:7-9, Ιωάν.8:44, Ρωμ.16:20, Εβρ.2:14, Α’Τιμ.2:14-15.

Ανάμεσα σε όλα όσα είχε δώσει ο Θεός στους πρωτόπλαστους στην Εδέμ, έδωσε και μια προειδοποίηση: «Από κάθε δέντρο του παραδείσου θα τρως ελεύθερα, όμως, από το δέντρο της γνώσης του καλού και του κακού, δεν θα φας απ’ αυτό επειδή, την ίδια ημέρα που θα φας απ’ αυτό, θα πεθάνεις οπωσδήποτε.» Γέν.2:16-17. Αυτή η προειδοποίηση να μην φάνε από το δέντρο της γνώσης του καλού και του κακού, μας δείχνει ότι ενώ έπρεπε να γνωρίζουν το καλό, δεν έπρεπε να γνωρίσουν το κακό. Σίγουρα, μπορούμε να καταλάβουμε το γιατί, έτσι δεν είναι;

Επίσης, η απειλή του θανάτου που συνδέεται με την προειδοποίηση για την ανυπακοή (Γέν.2:17) θα εκπληρωνόταν: θα πέθαιναν (Γέν.3:19). Όχι μόνο τους απαγορεύθηκε να φάνε από το δέντρο, αλλά εκδιώχθηκαν από τον Κήπο της Εδέμ (Γέν.3:24) και έτσι δεν είχαν πρόσβαση σε ό,τι θα μπορούσε να τους δώσει αιώνια ζωή, όντας αμαρτωλοί (Γέν.3:22).

Όμως, εν μέσω αυτής της τραγωδίας υπάρχει ελπίδα, η υπόσχεση η οποία βρίσκεται στη Γένεση 3:15 και ονομάζεται το πρώτο ευαγγέλιο. Η πρώτη φορά που ειπώθηκε στους ανθρώπους ότι, παρά την Πτώση, ο Θεός είχε έναν τρόπο διαφυγής για όλους μας.