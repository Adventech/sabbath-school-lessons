---
title:  Ο Θεος Θα Προνοησει
date:  16/05/2022
---

`Διαβάστε Γένεση 22:8,14,18. Πώς εκπλήρωσε ο Θεός την υπόσχεσή Του ότι θα παρείχε για τη θυσία; Τι προμήθευσε τελικά;`

Όταν ο Ισαάκ ρώτησε για το ζώο της θυσίας, ο Αβραάμ έδωσε μία ενδιαφέρουσα απάντηση: Ο Θεός θα προβλέψει για τον εαυτό του το πρόβατο για την ολοκαύτωση (Γέν.22:8). Ωστόσο, η εβραϊκή λεκτική μορφή μπορεί στην πραγματικότητα να σημαίνει «Ο Θεός θα παράσχει τον εαυτό Του ως το αρνί». Το ρήμα «παρέχει» (yir’eh lo) χρησιμοποιείται με τρόπο που μπορεί να σημαίνει «παρέχει τον εαυτό του» (ή κυριολεκτικά, «βλέπει τον εαυτό του»).

Αυτό λοιπόν που βλέπουμε εδώ, είναι η ουσία του σχεδίου της σωτηρίας με τον Ίδιο τον Κύριο να υποφέρει και να πληρώνει με τον εαυτό Του την ποινή για τις αμαρτίες μας.

`Διαβάστε Ιωάννη 1:1-3 και Ρωμαίους 5:6-8. Πώς μας βοηθούν αυτά τα εδάφια να καταλάβουμε τι συνέβη στον Σταυρό, που προεικονίζεται στη θυσία στο όρος Μοριά;  `

Εκεί, στο όρος Μοριά, πολύ πριν τον Σταυρό, το κριάρι της θυσίας «που κρατιόταν από τα κέρατά του σε ένα πυκνόκλαδο φυτό» (Γέν.22:13) έδειχνε κατευθείαν τον Ιησού. Αυτός είναι που εμφανίζεται, όπως εξηγεί ο Αβραάμ αργότερα, «στο βουνό αυτό θα εμφανιστεί ο Κύριος» (Γέν.22:14). Ο Ίδιος ο Ιησούς είχε επισημάνει την προφητική έκφραση του Αβραάμ εδώ, όταν είπε, «Ο Αβραάμ, ο πατέρας σας, είχε αγαλλίαση να δει τη δική μου ημέρα· και είδε, και χάρηκε» (Ιωάν.8:56).

«Ο σκοπός για τον οποίο ο Θεός πρόσταξε στον Αβραάμ να σφά¬¬¬ξει το γιο του, ήταν να εντυπώσει στη σκέψη του την ευαγγελική αυτή αλήθεια και επιπλέον να δοκιμάσει την πίστη του. Του επι¬τράπηκε να περάσει την αγωνία των μαύρων εκείνων ημερών της τρομερής δοκιμασίας για να μπορέσει, από προσωπική του πεί¬ρα να νιώσει κάτι από το μέγεθος της θυσίας την οποία υπέστη ο Θεός για την απολύτρωση του ανθρώπου.» Ε. Χουάιτ, Π.Π. σελ. 131.

`ΣΚΕΨΗ:  Πώς αυτό που συνέβη εδώ μας βοηθά να καταλάβουμε καλύτερα τι συνέβη στον Σταυρό και τι υπέφερε ο Θεός για λογαριασμό μας;  Ποια πρέπει να είναι η απάντησή μας σε ό,τι έχει γίνει για χάρη μας;`