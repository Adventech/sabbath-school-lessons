---
title:  Το Ορος Μορια
date:  15/05/2022
---

`Διαβάστε Γένεση 22:1-12 και Εβραίους 11:17.  Ποιο ήταν το νόημα αυτής της δοκιμασίας;  Ποια πνευματικά μαθήματα μπορούμε να αντλήσουμε από αυτό το εκπληκτικό γεγονός;  `

Το 22:κεφάλαιο της Γένεσης έχει γίνει ένα κλασικό κείμενο στην παγκόσμια λογοτεχνία και έχει εμπνεύσει φιλοσόφους και καλλιτέχνες, όχι μόνο θεολόγους. Ωστόσο, το νόημα της δοκιμασίας από τον Θεό είναι δύσκολο να κατανοηθεί. Αυτή η Θεϊκή εντολή αντιτίθεται στην μεταγενέστερη Βιβλική απαγόρευση των ανθρωποθυσιών (Λευ.18:21) και σίγουρα φαινόταν να λειτουργεί ενάντια στην υπόσχεση του Θεού για μια αιώνια διαθήκη μέσω του Ισαάκ (Γέν.15:5).

Ποιος ήταν, λοιπόν, ο σκοπός που ο Θεός τον κάλεσε σε μια τόσο σκληρή δοκιμασία;

Η Βιβλική έννοια της «δοκιμασίας» (στα εβραϊκά, nissah) περιλαμβάνει δύο αντίθετες ιδέες. Αναφέρεται στην ιδέα της κρίσης· δηλαδή μια κρίση για να γνωρίζουμε τι υπάρχει στην καρδιά του δοκιμαζόμενου (Δευτ.8:2, συγκρίνετε με Γέν.22:12). Ωστόσο, φέρνει επίσης τη διαβεβαίωση της χάρης του Θεού για λογαριασμό των δοκιμαζόμενων (Έξ.20:18-20).

Σε αυτή την περίπτωση, η πίστη του Αβραάμ στον Θεό τον οδηγεί στο σημείο που αυτός διατρέχει τον κίνδυνο να χάσει το μέλλον του (τους απογόνους του). Κι όμως, επειδή εμπιστεύεται τον Θεό, θα κάνει ό,τι του ζητήσει, όσο δύσκολο κι αν είναι να κατανοηθεί αυτό. Τελικά, τι είναι πίστη, αν δεν είναι η εμπιστοσύνη σε αυτό που δεν βλέπουμε ή δεν κατανοούμε πλήρως;

Επίσης, η Βιβλική πίστη δεν αφορά τόσο την ικανότητά μας να προσφέρουμε και να κάνουμε θυσίες για τον Θεό - αν και αυτό αναμφίβολα παίζει κάποιο ρόλο (Ρωμ.12:1) - αλλά την ικανότητά μας να Τον εμπιστευόμαστε και να λαμβάνουμε τη χάρη Του, αντιλαμβανόμενοι ότι δεν την αξίζουμε.

Αυτή η αλήθεια επιβεβαιώθηκε με όσα ακολούθησαν.  Όλα τα έργα του Αβραάμ, οι πολλαπλές ενέργειες ζήλου του, το οδυνηρό ταξίδι με τον γιο του, ακόμη και η ετοιμότητά του να υπακούσει και να προσφέρει στον Θεό τον καλύτερο εαυτό του, όσο διδακτικά κι αν ήταν, δεν μπορούσαν να τον σώσουν. Γιατί; Επειδή ο Ίδιος ο Κύριος είχε προμηθεύσει ένα κριάρι για την προβλεπόμενη θυσία, η οποία έδειχνε στην μοναδική ελπίδα σωτηρίας του, τον Ιησού.

Ο Αβραάμ λοιπόν, θα πρέπει να αντιλήφθηκε τότε τη χάρη του Θεού. Δεν είναι τα έργα μας για τον Θεό που μας σώζουν, αντιθέτως, είναι το έργο του Θεού για εμάς (Εφεσ.3:8, συγκρίνετε με Ρωμ.11:33), όσο κι αν καλούμαστε να εργαστούμε για τον Θεό, όπως ο Αβραάμ του οποίου οι πράξεις το αποκαλύπτουν αυτό έντονα (Ιακ.2:2-23).

`ΣΚΕΨΗ: Τι σας φανερώνει η ιστορία του Αβραάμ και του Ισαάκ στο όρος Μοριά για την πίστη σας και το πώς την εκδηλώνετε;`