---
title:  Περαιτερω Μελετη
date:  20/05/2022
---

Επειδή ο Αβραάμ ήταν ο ξεχωριστός προφήτης με τον οποίο ο Κύριος θα μοιραζόταν τα σχέδιά Του (Γέν.18:17), ο Θεός μπήκε στην ανθρώπινη σφαίρα του Αβραάμ και μοιράστηκε μαζί του, μέχρι κάποιο βαθμό, το σχέδιο της σωτηρίας μέσω της θυσίας του Υιού Του.

«Ο Ισαάκ ήταν μια μορφή του Υιού του Θεού, ο Οποίος προσφέρθηκε ως θυσία για τις αμαρτίες του κόσμου. Ο Θεός θα εντύπωνε στον Αβραάμ το ευαγγέλιο της σωτηρίας για τον άνθρωπο. Για να το κάνει αυτό και να του κάνει πραγματικότητα την αλήθεια, καθώς και για να δοκιμάσει την πίστη του, του ζήτησε να θανατώσει τον αγαπημένο του Ισαάκ. Όλη η θλίψη και η αγωνία που υπέμεινε ο Αβραάμ μέσω αυτής της σκοτεινής και φοβερής δοκιμασίας είχαν σκοπό να εντυπώσουν βαθιά στην αντίληψή του το σχέδιο της απολύτρωσης για τον έκπτωτο άνθρωπο. Έγιναν για να καταλάβει από τη δική του εμπειρία πόσο ανείπωτη ήταν η αυταπάρνηση του άπειρου Θεού να δώσει τον δικό Του Υιό να πεθάνει για να σώσει τον άνθρωπο από την απόλυτη καταστροφή. Για τον Αβραάμ κανένα ψυχικό μαρτύριο δεν θα μπορούσε να είναι ίσο με αυτό που υπέμεινε υπακούοντας στη Θεϊκή εντολή να θυσιάσει τον γιο του.» Ε. Χουάιτ, Testimonies for the Church, vol.3, p.369

«Ο Αβραάμ είχε γεράσει και περίμενε σε λίγο να πεθάνει. Του α¬πέ¬¬-μενε όμως να κάνει κάτι ακόμη για την εξασφάλιση της υπόσχε-σης στους απογόνους του. Ο Ισαάκ είχε διορισθεί από το Θεό να δια¬¬δεχθεί τον πατέρα του ως θεματοφύλακας των θεϊκών νόμων και ως πατέρας του εκλεκτού λαού. Ήταν όμως ακόμη ανύπαντρος. Οι κά¬τοικοι της Χαναάν ήταν παραδομένοι στην ειδωλολατρία και ο Θε¬ός είχε απαγορεύσει να έρχεται ο λαός Του σε γάμου κοι¬νωνία με αυτούς, επειδή ήξερε ότι αυτού του είδους οι γάμοι μπο¬ρούσαν να οδηγήσουν στην αποστασία. Ο πατριάρχης φοβόταν για τα α¬πο¬¬τελέσματα που θα μπορούσε να έχει η επιρροή της δια¬φθοράς που περιέβαλλε το γιο του… Στη σκέψη του Αβραάμ η εκλογή της συντρόφου του γιου του ή¬ταν ζήτημα μεγάλης σημασίας. Αδημονούσε να τον δει παντρεμένο με μια που δε θα τον απομάκρυνε από το Θεό…Ο Ισαάκ, εμπιστευόμενος στη σοφία και αγάπη του πατέρα του, ή¬ταν ικανοποιημένος να αναθέσει την υπόθεση σε αυτόν, πιστεύοντας επίσης ότι ο ίδιος ο Θεός θα κατεύθυνε την εκλογή.» Ε. Χουάιτ, Π.Π. σελ.147,148

ΕΡΩΤΗΣΕΙΣ  ΓΙΑ  ΣΥΖΗΤΗΣΗ:

1.	Στην τάξη, μιλήστε για την προθυμία του Αβραάμ να θυσιάσει τον Ισαάκ. Προσπαθήστε να φανταστείτε το είδος της πίστης που αποκαλύπτει αυτή η αφήγηση. Τι είναι τόσο εκπληκτικό και ταυτόχρονα ανησυχητικό σε αυτή την ιστορία;

2.	Τι γίνεται με την ελεύθερη βούληση; Γιατί η πίστη μας δεν έχει νόημα αν δεν είναι η πραγματικότητα μας;  Ποια παραδείγματα ελεύθερης βούλησης έχουμε στην Αγία Γραφή και πώς, παρά τις λανθασμένες επιλογές που κάνουν οι άνθρωποι, το θέλημα του Θεού τελικά εκπληρώνεται;