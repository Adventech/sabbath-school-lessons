---
title:  Ο Θανατος Της Σαρρας
date:  17/05/2022
---

Στη Γένεση 22:23, βλέπουμε την αναφορά της γέννησης της Ρεβέκκας που οδηγεί στον μελλοντικό γάμο μεταξύ του Ισαάκ και της Ρεβέκκας (Γένεση 24). Ομοίως, η αναφορά του θανάτου και της ταφής της Σάρρας (Γένεση 23), οδηγεί στον μελλοντικό γάμο του με την Χεττούρα (Γέν.25:1-4).

`Διαβάστε Γένεση 23. Πώς λειτουργεί η ιστορία του θανάτου και της ταφής της Σάρρας στην εκπλήρωση της υπόσχεσης του Θεού στον Αβραάμ; `

Η αναφορά του θανάτου της Σάρρας μετά την ιστορία της θυσίας του Ισαάκ υποδηλώνει ότι μπορεί να είχε επηρεαστεί από αυτό το περιστατικό που παραλίγο να κοστίσει τη ζωή του γιου της. Κατά κάποιον τρόπο, η Σάρρα συμμετείχε επίσης στη δοκιμασία με τον σύζυγό της, όπως ακριβώς συμμετείχε στα ταξίδια του και στα περιστασιακά λάθη του στην πίστη (Γέν.12:11-13).

Αν και δεν ξέρουμε τι ακριβώς γνώριζε η Σάρρα για το περιστατικό μετά που συνέβη, μπορούμε να συμπεράνουμε ότι μάλλον το έμαθε κάποια στιγμή. Η Σάρρα δεν ήταν το είδος της γυναίκας που θα σιωπούσε για θέματα που είχαν σημασία ή την ενοχλούσαν (συγκρίνετε με Γέν.16:3-5, Γέν.18:15,  Γέν.21:9, 10). Η απουσία της και η σιωπή της, ακόμα και η χρονική στιγμή του θανάτου της μετά από αυτό το δραματικό γεγονός, λένε περισσότερα για τη σχέση της με τα γεγονότα από ό,τι η φυσική της παρουσία. Το γεγονός ότι αναφέρεται η ηλικία της Σάρρας (Γέν.23:1) σε απήχηση με τα γηρατειά του Αβραάμ (Γέν.24:1), δείχνει τη σημασία της στην ιστορία.

Στην πραγματικότητα, η Σάρρα είναι η μόνη γυναίκα στην Παλαιά Διαθήκη της οποίας αναφέρεται ο αριθμός των ετών της, γεγονός που θα μπορούσε να δείξει την εμπλοκή της στην ιστορία ακόμη και εκ των υστέρων. Το ότι το μεγαλύτερο μέρος του κεφαλαίου εστιάζει στην αγορά του τόπου ταφής της Σάρρας, παρά στον θάνατό της, τονίζει τη σύνδεση με τη Γη της Επαγγελίας.

Ήδη, η διευκρίνηση ότι πέθανε «στη γη Χαναάν» (Γέν.23:2) υπογραμμίζει τη ρίζα του θανάτου της Σάρας στην υπόσχεση του Θεού για τη γη.  Η Σάρρα είναι η πρώτη από τη φυλή του Αβραάμ που πέθανε και θάφτηκε στη Γη της Επαγγελίας. Η ανησυχία του Αβραάμ για τον εαυτό του, «ξένος και πάροικος (Γέν.23:4) και η επίμονη συνομιλία του με τους γιους του Χετ, δείχνουν ότι ο Αβραάμ δεν ενδιαφέρεται μόνο να αποκτήσει έναν τόπο ταφής – ενδιαφέρεται να εγκατασταθεί μόνιμα στη γη.

`ΣΚΕΨΗ: Διαβάστε Γένεση 23:6. Τι μας λέει αυτό για τη φήμη που είχε ο Αβραάμ; Γιατί αυτό είναι σημαντικό για την κατανόηση του τι τον χρησιμοποίησε ο Κύριος να κάνει;`