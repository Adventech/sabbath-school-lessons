---
title:  Περαιτέρω Μελέτη
date:  12/01/2024
---

Διαβάστε Ψαλ. 42:8 και Έ.Χ., ΕΚ., σ. 146-156. Πώς σχετίζεται η προσευχή με την υμνωδία σύμφωνα με αυτά τα εμπνευσμένα κείμενα;

Η Έ. Χουάιτ περιγράφει τους Ψαλμούς μετανοίας του Δαβίδ (π.χ. Ψαλ. 51) ως τη γλώσσα της ψυχής του και προσευχές που απεικονίζουν τη φύση της πραγματικής λύπης για την αμαρτία (δείτε Β.Χ. σ. 24, 25). Ενθαρρύνει τους πιστούς να απομνημονεύουν εδάφια από τους Ψαλμούς ώστε να καλλιεργήσουν την αίσθηση της παρουσίας του Θεού στη ζωή τους και να δώσουν έμφαση στην πρακτική του Ιησού, ο Οποίος ύψωνε τη φωνή Του με τους Ψαλμούς όταν αντιμετώπιζε κάποιον πειρασμό και εκφοβισμό από τον Σατανά. Επίσης, τονίζει: «Πόσες φορές η ιστορία αυτή επαναλαμβάνεται στην πνευματική ζωή μας! Πόσες φορές αποσφραγίζονται με λόγια ιερής υμνωδίας στην ψυχή οι πηγές της μετάνοιας, της πίστης, της ελπίδας, της αγάπης και της χαράς!» ΕΚ., σ. 150.

Όταν προσευχόμαστε και ψάλλουμε από τους Ψαλμούς, καταλαβαίνουμε την επιμονή, την τόλμη, το θάρρος και την ελπίδα των ψαλμωδών. Μας ενθαρρύνουν να συνεχίσουμε το πνευματικό μας ταξίδι και μας καθησυχάσουν ότι δεν είμαστε μόνοι. Πολλοί άνθρωποι όπως εμείς, έχουν περάσει δύσκολες στιγμές και βγήκαν νικητές με τη χάρη του Θεού. Ταυτόχρονα, οι Ψαλμοί μάς αποκαλύπτουν τις αχτίδες της θερμής μεσιτείας του Χριστού για χάρη μας, καθώς ζει πάντοτε για να προσεύχεται για εμάς (Εβρ. 7:25).

Συμπεριλαμβάνοντας τους Ψαλμούς στην προσευχή και τη λατρεία, βοηθά τους πιστούς να γνωρίζουν το πλήρες εύρος της ανθρώπινης εμπειρίας και τους διδάσκει να εναγκαλιστούν τις διάφορες πτυχές αυτής της εμπειρίας στη λατρεία. Οι Ψαλμοί είναι Θεϊκές-ανθρώπινες προσευχές και ύμνοι. Γι’ αυτόν τον λόγο, το να τους συμπεριλαμβάνουμε διαρκώς στη λατρεία, μας φέρνει ως πιστούς στο κέντρο του θελήματος του Θεού και της ισχυρής θεραπευτικής Του χάρης.

**Ερωτήσεις για συζήτηση**

`1.  Γιατί οι αυθόρμητες, χωρίς καθοδήγηση προσευχές δεν είναι ο μόνος τρόπος προσευχής; Πώς μπορούμε να ωφεληθούμε από τους Ψαλμούς, τις Βιβλικές προσευχές;`

`2.  Πώς μπορούν οι Ψαλμοί να εμπλουτίσουν την εμπειρία των δημόσιων προσευχών μας; Συζητείστε μερικούς πρακτικούς τρόπους που η τοπική σας εκκλησία μπορεί να υιοθετήσει τη χρήση των Ψαλμών στις λατρευτικές της διακονίες.`

`3. Τι αποκαλύπτουν οι Ψαλμοί για την περιπλοκότητα της ανθρώπινης πίστης και τη θεραπευτική δύναμη της χάρης του Θεού;`