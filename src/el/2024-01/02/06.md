---
title:  «Επιστρεψε Σε Μας»
date:  11/01/2024
---

`Διαβάστε Ψαλ. 60:1-5. Για ποιες περιπτώσεις πιστεύετε ότι αυτός ο Ψαλμός θα ήταν κατάλληλος; Πώς μπορούμε να ωφεληθούμε από τους ψαλμούς των θρήνων ακόμα και στις χαρούμενες περιόδους της ζωής μας;`

Οι Ψαλμοί των θρήνων είναι γενικά κατανοητοί ως προσευχές ανθρώπων που ζουν σε δύσκολες καταστάσεις, είτε σε σωματικό είτε ψυχολογικά είτε πνευματικά ή και στα τρία.

Ωστόσο, αυτό δεν σημαίνει ότι πρέπει να αμελήσουμε αυτούς τους Ψαλμούς σε καλές στιγμές. Μερικές φορές, μπορεί να υπάρχει ένας πλήρης διαχωρισμός μεταξύ των λόγων του ψαλμού και της παρούσας εμπειρίας του πιστού. Δηλαδή οι Ψαλμοί των θρήνων μπορούν να ωφελήσουν τους πιστούς που δεν βιώνουν στεναχώρια.

Πρώτον, μας εξηγούν ότι οι δυσκολίες είναι μέρος της γενικότερης ανθρώπινης εμπειρίας και ότι συμβαίνουν τόσο στους δίκαιους όσο και στους ασεβείς. Μας διαβεβαιώνουν ότι ο Θεός έχει τον έλεγχο και ότι παρέχει δύναμη και λύσεις σε δύσκολες στιγμές. Σε αυτόν τον ψαλμό, ακόμα και ανάμεσα σε προβλήματα, («Έσεισες τη γη» – Ψαλ. 60:2), ο ψαλμωδός δείχνει ότι η μόνη του ελπίδα είναι η απελευθέρωση του Θεού.

Δεύτερον, οι Ψαλμοί των θρήνων μάς διδάσκουν συμπόνια στους ταλαιπωρημένους. Όταν εκφράζουμε την ευτυχία και την ευγνωμοσύνη μας στον Θεό, ειδικά δημοσίως, πρέπει να έχουμε στο νου μας τους λιγότερο ευνοημένους. Ασφαλώς, μπορεί να απολαμβάνουμε αρκετά αγαθά αυτόν τον καιρό, αλλά ποιος δεν γνωρίζει ανθρώπους που υποφέρουν υπερβολικά; Η προσευχή από τέτοιους Ψαλμούς θα μας βοηθήσει να μην λησμονήσουμε εκείνους που περνούν δυσκολίες. Οι Ψαλμοί πρέπει να γεννήσουν μέσα μας τη συμπόνια και την επιθυμία να διακονήσουμε τους πάσχοντες, όπως έκανε και ο Ιησούς.

«Αυτός ο κόσμος είναι ένα τεράστιο λεπροκομείο, όμως ο Χριστός ήρθε να θεραπεύσει τους ασθενείς, να κηρύξει ελευθερία στους αιχμάλωτους του Σατανά. Ο Ίδιος ήταν υγιής και δυνατός. Μετέδιδε τη ζωή Του στους ασθενείς, στους ταλαιπωρημένους, σε εκείνους που βάλλονταν από δαιμόνια. Δεν απέρριπτε κανέναν που ερχόταν να λάβει από τη θεραπευτική Του δύναμη. Γνώριζε ότι αυτοί που ικέτευαν για βοήθεια έφεραν αρρώστιες επάνω τους, κι όμως δεν αρνήθηκε να τους θεραπεύσει. Και όταν η δύναμη του Χριστού εισχωρούσε σε αυτές τις φτωχές ψυχές, είχαν μεταστραφεί από την αμαρτία και πολλοί είχαν θεραπευτεί από την πνευματική τους ασθένεια, όπως και από τις σωματικές τους παθήσεις. Το ευαγγέλιο εξακολουθεί και σήμερα να έχει την ίδια δύναμη, και γιατί να μην διακηρύξουμε τα ίδια αποτελέσματα;» Έ. Χουάιτ, Welfare Ministry, σ. 24, 25.

`ΣΚΕΨΗ: Υπάρχει κάποιος που γνωρίζετε ότι αυτή τη στιγμή χρειάζεται όχι μόνο τις προσευχές σας, αλλά και την έμπρακτη διακονία σας;`