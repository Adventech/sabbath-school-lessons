---
title:  Ενας Ψαλμος Απογνωσης
date:  09/01/2024
---

Η προσευχή από τους Ψαλμούς βοηθά τους πιστούς να εκφράζουν ελεύθερα τις προσευχές τους. Οι Ψαλμοί επιβλέπουν την εμπειρία μας, σύμφωνα με τα πρότυπα του Θεού και το κάνουν εφικτό εισάγοντας την ελπίδα και την διαβεβαίωση της παρουσίας του Θεού.

`Διαβάστε Ψαλ. 22. Τι μπορούμε να μάθουμε από αυτόν τον Ψαλμό για την εμπιστοσύνη στον Θεό εν μέσω μεγάλων δεινών;`

Ο θρήνος στον Ψαλ. 22:1 ίσως βοηθήσει τους ανθρώπους που υποφέρουν να εκφράσουν το πένθος τους και τη μοναξιά τους: «Θεέ μου, Θεέ μου, γιατί με εγκατέλειψες; Γιατί στέκεσαι μακριά από τη σωτηρία μου και από τα λόγια των στεναγμών μου;»

Αυτά τα λόγια, φυσικά, είναι πασίγνωστα στους Χριστιανούς, διότι ήταν τα ίδια λόγια που είπε ο Ιησούς στον σταυρό, εκφράζοντας, πόσο ουσιώδεις ήταν οι Ψαλμοί στην εμπειρία του Χριστού (δείτε Ματ. 27:46).

Ωστόσο, ακόμα και μέσα στην ταλαιπωρία και τις δοκιμασίες, εκφράζονται επίσης αυτά τα λόγια: «Θα διηγούμαι το όνομά Σου προς τους αδελφούς μου· μέσα σε σύναξη θα Σε επαινώ.» (Ψαλ. 22:22).

Με άλλα λόγια, παρότι τα συγκεκριμένα αισθήματα ίσως δεν συμπίπτουν με την παρούσα κατάσταση του συγγραφέα, ο ψαλμωδός εκφράζει την πίστη του στον Θεό και δηλώνει πως, ό,τι κι αν συμβεί, θα Τον δοξάζει.

Παρέχοντάς μας λόγια να προσευχηθούμε, οι Ψαλμοί μας διδάσκουν να κοιτάξουμε πέρα από την κατάσταση στην οποία βρισκόμαστε και, διά πίστεως, να δούμε τη στιγμή που η ζωή μας θα αποκατασταθεί μέσω της χάρης του Θεού.

Έτσι, η προσευχή από τους Ψαλμούς οδηγεί τους πιστούς σε νέους πνευματικούς ορίζοντες. Οι Ψαλμοί επιτρέπουν στους πιστούς να εκφράσουν τα συναισθήματά και τις αντιλήψεις τους, αλλά δεν θα παραμείνουν σε αυτήν την κατάσταση. Οι πιστοί οδηγούνται στο να εγκαταλείψουν τα φορτία της οδύνης, της απογοήτευσης, του θυμού και της απελπισίας τους μπροστά στον Θεό και να Τον εμπιστευτούν, όποιες κι αν είναι οι περιστάσεις.

Η εναλλαγή από τον θρήνο στη δοξολογία που παρατηρείται σε πολλούς Ψαλμούς, υποδηλώνει την πνευματική μεταμόρφωση που βιώνουν οι πιστοί όταν λαμβάνουν τη Θεϊκή χάρη και παρηγοριά στην προσευχή.

`ΣΚΕΨΗ: Πώς μπορούμε να ατενίζουμε πέρα από τις παρούσες μάχες μας, έχοντας εμπιστοσύνη στην καλοσύνη του Θεού, ό,τι κι αν αντιμετωπίζουμε τώρα;`