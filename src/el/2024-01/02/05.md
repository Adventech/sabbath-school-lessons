---
title:  Απο Την Απελπισια Στην Ελπιδα
date:  10/01/2024
---

Πιθανώς, όλοι έχουμε αντιμετωπίσει περιόδους που ο Θεός φαινόταν απόμακρος. Οι περισσότεροι ίσως έχουμε σκεφτεί: Πώς μπορεί να έχει συμβεί αυτό;

Οι ψαλμωδοί, άνθρωποι σαν κι εμάς, σίγουρα είχαν αντιμετωπίσει παρόμοιες καταστάσεις. Μερικές φορές οι αμαρτίες μας φέρνουν δοκιμασίες πάνω μας, και κάποιες φορές μοιάζει τόσο άδικο που αισθανόμαστε ότι δεν αξίζουμε αυτό που αντιμετωπίζουμε. Ποιος δεν έχει βρεθεί σε αυτή τη θέση;

`Διαβάστε Ψαλ. 13. Ποια δύο βασικά συναισθήματα μπορούμε να διακρίνουμε εδώ; Ποια απόφαση έφερε τη δραστική αλλαγή στην προοπτική του ψαλμωδού;`

«Μέχρι πότε, Κύριε, θα με λησμονείς για πάντα; Μέχρι πότε θα κρύβεις από μένα το πρόσωπό Σου;» (Ψαλ. 13:1). Ποιος δεν ταυτίζεται με αυτά τα συναισθήματα, ακόμα κι αν είναι λάθος; (Ξεχνά ο Θεός κάποιον από εμάς;)

Ο Ψαλμός 13:δείχνει το πώς να αποφύγουμε παρόμοια λάθη, όπως το να επικεντρωνόμαστε στον εαυτό μας και στα προβλήματά μας, ενώ προσευχόμαστε. Αυτός ο Ψαλμός μπορεί να μεταμορφώσει την προσευχή μας, οδηγώντας μας στο να επιβεβαιώσουμε την πιστή και αμετάβλητη φύση του Θεού, στη σχέση Του με τον λαό Του.

Αν και ο Ψαλμός ξεκινά με θρήνους και παράπονα, δεν τελειώνει εκεί. Και αυτό είναι το κρίσιμο σημείο.

Ο Ψαλμός μάς οδηγεί να επιλέξουμε συνειδητά να εμπιστευτούμε τη λυτρωτική δύναμη του Θεού (Ψαλ. 13:5), ώστε ο φόβος και η αγωνία μας (Ψαλ. 13:1-4) σταδιακά να δώσουν τη θέση τους στη σωτηρία του Θεού, και να ξεκινήσουμε να βιώνουμε την αλλαγή από τον θρήνο στη δοξολογία, από την απελπισία στην ελπίδα (Ψαλ. 13:5, 6).

Παρόλα αυτά, η απλή επανάληψη των λέξεων των Ψαλμών χωρίς κατανόηση του νοήματός τους, δεν θα επιφέρει την αυθεντική μεταμόρφωση που προοριζόταν από τη χρήση τους. Όταν προσευχόμαστε από τους Ψαλμούς πρέπει να ζητάμε από το Άγιο Πνεύμα να μας βοηθήσει να ενεργήσουμε με τον απαιτούμενο τρόπο του Ψαλμού. Οι Ψαλμοί είναι ο Λόγος του Θεού από τον οποίο οι χαρακτήρες και οι πράξεις των πιστών μεταμορφώνονται, όχι απλώς ενημερώνονται. Με τη χάρη του Θεού, οι υποσχέσεις των Ψαλμών εκδηλώνονται στη ζωή των πιστών. Αυτό σημαίνει ότι επιτρέπουμε στον Λόγο του Θεού να μας συμμορφώσει σύμφωνα με το θέλημά Του και να μας ενώσει με τον Χριστό, ο Οποίος έπραξε το τέλειο θέλημα του Θεού και, ως ο ενσαρκωμένος Υιός Του, προσευχήθηκε από τους Ψαλμούς, επίσης.

`ΣΚΕΨΗ: Πώς μπορούν οι δοκιμασίες μας να μας ελκύσουν πιο κοντά στον Θεό; Γιατί, αν δεν είμαστε προσεκτικοί, ίσως να μας απομακρύνουν από Αυτόν;`