---
title:  Διδαξε Μας Να Προσευχομαστε
date:  06/01/2024
---

> <p>Εδαφιο Μνημης</p>
>  «Και ενώ Αυτός προσευχόταν σε κάποιον τόπο, όταν σταμάτησε, κάποιος από τους μαθητές Του, είπε σ’ Αυτόν: Κύριε, δίδαξέ μας να προσευχόμαστε, όπως και ο Ιωάννης δίδαξε τους μαθητές του.» Λουκά 11:1

### Για τη μελέτη αυτής της εβδομάδας, διαβάστε
Ψαλ. 105:5, Κολ. 3:16, Ιακ. 5:13, Ψαλ. 44,  22, 13, 60:1-5.

Η πεποίθηση ότι μόνο η αυθόρμητη προσευχή, αυτή που δεν έχει αποστηθιστεί, είναι αληθινή, φαίνεται ως η επικρατέστερη μεταξύ των Χριστιανών. Ωστόσο, οι μαθητές του Ιησού ευλογήθηκαν ιδιαίτερα όταν Του ζήτησαν να τους μάθει να προσεύχονται. Ο Θεός τοποθέτησε ένα βιβλίο προσευχών, τους Ψαλμούς, στην καρδιά της Αγίας Γραφής, όχι απλώς για να μας δείξει πώς ο λαός Του τα παλιά χρόνια προσευχόταν, αλλά και για να μας διδάξει πώς μπορούμε να προσευχόμαστε σήμερα.

Από τα παλαιότερα χρόνια, οι Ψαλμοί διαμόρφωσαν τις προσευχές του λαού του Θεού, συμπεριλαμβανομένων των προσευχών του Ιησού (Α’ Χρον. 16:7, 9, Νεε. 12:8, Ματ. 27:46, Εφεσ. 5:19). Αυτήν την εβδομάδα θα δούμε το πώς οι Ψαλμοί βοήθησαν τον λαό του Θεού να διανύσει το ταξίδι της ζωής τους και να αναπτυχθούν στη σχέση τους με τον Θεό. Πρέπει να θυμόμαστε ότι οι Ψαλμοί είναι προσευχές και γι’ αυτό είναι ανεκτίμητοι, όχι μόνο για τη θεολογική τους διορατικότητα, αλλά και για τους τρόπους που μπορούν να εμπλουτίσουν και να μεταμορφώσουν τις προσωπικές και συλλογικές προσευχές μας.

Οι προσευχές από τους Ψαλμούς έχουν βοηθήσει πολλούς πιστούς να καθιερώσουν και να διατηρήσουν μια σταθερή και πλήρη ζωή προσευχής.

Αυτήν την εβδομάδα θα συνεχίσουμε να εξετάζουμε τους Ψαλμούς, ιδιαίτερα στο πλαίσιο της περιόδου που τα πράγματα δεν ήταν πολύ καλά για εμάς.