---
title:  Η Ειρηνη Ενος Απογαλακτισμενου Παιδιου
date:  25/03/2024
---

`Διαβάστε Ψαλ. 131. Τι μας διδάσκει αυτός ο Ψαλμός για τη σχέση μας με τον Θεό; `

Ο λαός του Θεού ζει σε έναν κόσμο που ταλαιπωρεί τους πιστούς, έναν κόσμο γεμάτο πειρασμούς και δυσκολίες, σχεδόν για όλους. Η ανανεωμένη πεποίθηση ότι είναι παιδί του Θεού και η ζωή του εξαρτάται από Αυτόν, παρηγορεί τον ψαλμωδό και τον οδηγεί στο να ομολογήσει ότι η υπερηφάνεια του δεν έχει καμία αξία. Η απατηλότητα της υπερηφάνειας είναι ότι κάνει τους υπερήφανους εγωκεντρικοί και ανίκανους να δουν πέρα από τον εαυτό τους. Έτσι, οι υπερήφανοι είναι τυφλωμένοι μπροστά στην ύψιστη αλήθεια του Θεού.

Αντιθέτως, οι δίκαιοι υψώνουν τα μάτια τους στον Θεό (Ψαλ. 123:1,2). Η αναγνώριση του μεγαλείου του Θεού τούς κάνει ταπεινούς και ελεύθερους από την ιδιοτέλεια και τη μάταιη φιλοδοξία. Ο ψαλμωδός ομολογεί ότι δεν επιζητά «πράγματα μεγάλα» (Ψαλ. 131:1). Αυτές οι εκφράσεις περιγράφουν τα έργα του Θεού στον κόσμο που είναι πάνω από την ανθρώπινη νόηση. Η σύγχρονη επιστήμη μάς έχει δείξει ότι ακόμη και τα απλούστερα πράγματα μπορούν να γίνουν εξαιρετικά περίπλοκα και πέρα από τη νόησή μας, τουλάχιστον προς το παρόν. Στην πραγματικότητα, υπάρχει μια μεγάλη ειρωνεία: όσο περισσότερα μαθαίνουμε για τον φυσικό κόσμο, τόσο μεγαλύτερο μυστήριο ξεδιπλώνεται μπροστά μας.

Εντωμεταξύ, η μεταφορά στον Ψαλ. 131:2 «σαν απογαλακτισμένο παιδί κοντά στη μητέρα του», είναι μια δυνατή εικόνα κάποιου που βρίσκει γαλήνη και ησυχία στην αγκαλιά του Θεού. Δείχνει στη σχέση αγάπης που έχει ένα παιδί με τη μητέρα του στα διαφορετικά στάδια της παιδικής του ηλικίας.

Μέσω του απογαλακτισμού μας από τις ανυπόστατες φιλοδοξίες και την υπερηφάνεια, ο Θεός μάς συνιστά να τραφούμε με στερεή τροφή, η οποία είναι «να πράττω το θέλημα Εκείνου που Με απέστειλε, και να τελειώσω το έργο Του» (Ιωάν. 4:34 δείτε και Εβρ. 5:12-14). Η παιδική εμπιστοσύνη απεικονίζεται στον Ψαλ. 131:ως ώριμη πίστη που δοκιμάστηκε από τις δυσκολίες της ζωής και βρήκε τον Θεό πιστό και αληθινό στον Λόγο Του.

Στο τέλος, η προσοχή του ψαλμωδού επικεντρώνεται στην ευημερία του λαού του Θεού. Εντέλει, καλούμαστε να χρησιμοποιήσουμε την εμπειρία μας με τον Θεό για να ενδυναμώσουμε την εκκλησία. Δηλαδή, όσα διδαχτήκαμε προσωπικά για την πιστότητα και την καλοσύνη του Θεού, μπορούμε να τα μοιραστούμε με άλλα μέλη, τα οποία ακόμα δυσκολεύονται με την πίστη τους, για οποιονδήποτε λόγο. Η μαρτυρία μας για τον Χριστό μπορεί να δοθεί ακόμη και μέσα στην ίδια την εκκλησία, όπου πολλοί έχουν ανάγκη να Τον γνωρίσουν.

`ΣΚΕΨΗ: «Σας διαβεβαιώνω, αν δεν επιστρέψετε, και γίνετε σαν τα μικρά παιδιά, δεν θα μπείτε μέσα στη βασιλεία των ουρανών» (Ματ. 18:3). Τι μας λέει ο Ιησούς εδώ;`