---
title:  Προσμενοντας Την Αναπαυση
date:  27/03/2024
---

ΤΟΥ ΣΑΒΒΑΤΟΥ ΤΟΥ ΘΕΟΥ

`Διαβάστε Ψαλ. 92. Ποιες δύο πτυχές της ημέρας του Σαββάτου τονίζονται σε αυτόν τον Ψαλμό; `

Η δοξολογία στον Θεό για τα σπουδαία έργα των χεριών Του (Ψαλ. 92:4, 5) και η εδεμική περιγραφή των δικαίων (εδ. 12-14) παραπέμπει ξεκάθαρα στη Δημιουργία, το πρώτο θέμα που τιμά το Σάββατο. Επίσης, ο Ψαλμός εξυμνεί τον Κύριο για τη νίκη Του κατά των εχθρών, ως Θεός δικαιοσύνης (εδ. 7-15), ενισχύοντας έτσι το δεύτερο θέμα για το Σάββατο – τη λύτρωση από το κακό (Δευτ. 5:12-15). Έτσι, ο Ψαλ. 92:επαινεί τον Θεό για την Δημιουργία στο παρελθόν και για την συντήρηση του κόσμου στο παρόν, παραπέμποντας στη ελπίδα του εσχάτου καιρού για αιώνια Θεϊκή ειρήνη και τάξη. Οι άνθρωποι μπορούν να απολαμβάνουν την ανάπαυση του Σαββάτου, επειδή ο Θεός είναι ο «Ύψιστος» (Ψαλ. 92:1). Η ανώτερη θέση Του στα επουράνια Τού δίνει ένα απαράμιλλο πλεονέκτημα κατά των εχθρών τους.

Ωστόσο, παρότι είναι ο Ύψιστος, ο Κύριος σπεύδει για να σώσει όσους Τον επικαλούνται. Το έργο της Δημιουργίας από τον Κύριο και ιδιαίτερα η απολύτρωσή της, πρέπει να αποπνέει στους ανθρώπους λατρεία και αγάπη στον Θεό. Εξάλλου, ζώντας σε μια αμαρτωλή Δημιουργία, χωρίς την ελπίδα της απολύτρωσης, δεν υπάρχει τίποτα το ενθαρρυντικό. Αγαπάμε, υποφέρουμε, πεθαίνουμε, και όλα αυτά χωρίς καμία ελπίδα. Συνεπώς, δοξάζουμε τον Κύριο, όχι μόνο ως Δημιουργό μας, αλλά και ως Σωτήρα μας, επίσης.

Το «νέο λάδι» εκφράζει την ανανεωμένη αφοσίωση του ψαλμωδού να υπηρετήσει τον Θεό ως αφιερωμένος δούλος Του (εδ. 10). Το χρίσμα με το λάδι γινόταν για να αγιαστούν οι ιερείς και οι βασιλιάδες (Έξ. 40:15, Α’Σαμ. 10:1). Ωστόσο, ο ψαλμωδός επιλέγει τον εβραϊκό όρο balal, για να περιγράψει το χρίσμα του, το οποίο συνήθως δεν απεικονίζει το χρίσμα των δούλων του Θεού, αλλά δηλώνει την ανάμιξη του λαδιού με άλλα στοιχεία της θυσίας (Έξ. 29:2, Λευ. 2:4,5). Η μοναδική χρήση balal από τον ψαλμωδό υποδηλώνει ότι εύχεται να παρουσιάσει τον εαυτό του ως ζωντανή θυσία στον Κύριο και να αγιαστεί ολόκληρος στον Θεό (Ρωμ. 12:1).

Δεν αποτελούν έκπληξη οι διάφορες αναφορές για αγιασμό σε έναν Ψαλμό που είναι αφιερωμένος στο Σάββατο, επειδή το Σάββατο είναι σημάδι ότι ο Κύριος αγιάζει τον λαό Του (Έξ. 31:13). Οι εικόνες των φοινίκων και των κέδρων του Λιβάνου απεικονίζουν τον λαό του Θεού να αναπτύσσεται στην πίστη και στην αληθινή εκτίμηση των θαυμαστών σκοπών και της αγάπης του Θεού. Το Σάββατο είναι το σημείο της αιώνιας διαθήκης του Κυρίου με τον λαό Του (Ιεζ. 20:20). Έτσι, η ανάπαυση του Σαββάτου είναι απαραίτητη για τον λαό του Θεού, διότι μας ενδυναμώνει στο να προσμένουμε με πίστη τον Κύριο να εκπληρώσει όλες τις υποσχέσεις της διαθήκης Του (Εβρ. 4:1-10)

`ΣΚΕΨΗ: Διαβάστε ξανά Ψαλ. 92. Ποια μεγάλη ελπίδα προσφέρεται σε εμάς εδώ και πώς μπορούμε να βρούμε παρηγοριά;`