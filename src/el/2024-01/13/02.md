---
title:  Η Κληση Για Προσμονη
date:  24/03/2024
---

`Διαβάστε Ψαλ. 27:14, 37:7, 9, 34,  39:7,  40:1,  69:6,  Γαλ. 5:5 και Ρωμ. 8:18-25. Ποια είναι η παράκληση αυτών των εδαφίων προς τον λαό του Θεού; `

Ίσως ένα μεγάλο άγχος στη ζωή μας, είναι το άγχος της προσμονής. Ασχέτως με το ποιοι είμαστε, που ζούμε, ποια είναι η στάση ζωής μας, όλοι κατά καιρούς πρέπει να περιμένουμε για διάφορα πράγματα. Περιμένουμε στη σειρά σε ένα κατάστημα, ή  περιμένουμε να ακούσουμε μια ιατρική γνωμάτευση, περιμένουμε – κάτι που δεν μας αρέσει πάντα να κάνουμε, έτσι δεν είναι;

Τι γίνεται λοιπόν όταν προσμένουμε τον Θεό; Η έννοια του να προσμένουμε τον Κύριο φαίνεται, όχι μόνο στους Ψαλμούς, αλλά υπάρχει έντονα σε όλη την Αγία Γραφή. Η λέξη κλειδί είναι η επιμονή. Η επιμονή είναι η απώτερη δέσμευσή μας να στο να αρνηθούμε να υποκύψουμε στον φόβο της απογοήτευσης, ότι ο Θεός δεν θα ενεργήσει για εμάς. Το αφιερωμένο παιδί του Θεού προσμένει, γνωρίζοντας με βεβαιότητα ότι ο Θεός είναι πιστός και όσοι Τον προσμένουν μπορούν, αν εμπιστευτούν την κατάστασή τους σε Αυτόν, να είναι βέβαιοι ότι θα ενεργήσει υπέρ τους, ακόμη κι αν εκείνη τη στιγμή δεν μπορούν να το αντιληφθούν.

Η προσμονή για τον Κύριο είναι κάτι περισσότερο από αναμονή. Είναι μια βαθιά λαχτάρα για τον Θεό, η οποία συγκρίνεται με την έντονη δίψα σε άνυδρη γη (Ψαλ. 63:1). Ο ψαλμωδός προσμένει άφθονες ευλογίες από τον Θεό, αλλά η λαχτάρα του να Τον πλησιάσει ξεπερνά κάθε επιθυμία και ανάγκη στη ζωή.

Όπως διαβάζουμε στην καταπληκτική επιστολή που γράφει ο απ. Παύλος στους Ρωμαίους, ο Θεός και όλη η Δημιουργία προσμένουν την ανακαίνιση του κόσμου και την ευλογημένη συνάντηση του Θεού με τον λαό Του, στον τέλος του κόσμου. «Δεδομένου ότι, η μεγάλη προσδοκία τής κτίσης προσμένει τη φανέρωση των παιδιών τού Θεού.» (Ρωμ. 8:19). Τι υπέροχη υπόσχεση!

Ωστόσο, ενώ προσμένουμε την τελική σωτηρία και την επανένωση με τον Θεό, ακόμη κι όταν «ολόκληρη η κτίση συστενάζει, και συμπάσχει με ωδίνες, μέχρι και τώρα» (Ρωμ. 8:22), ο Κύριος παραμένει με τον λαό Του, μέσω του Αγίου Πνεύματος.

Εντωμεταξύ, καλούμαστε να δώσουμε μαρτυρία (Πράξ. 1:4-8) του σχεδίου της σωτηρίας που θα καταλήξει σε μια νέα δημιουργία. Ουσιαστικά, αυτή η νέα δημιουργία είναι αυτό που προσμένουμε, η τελική εκπλήρωση της ελπίδας μας ως Χριστιανοί Αντβεντιστές, των οποίων το όνομα (Αντβεντιστές) περιέχει την ιδέα της ελπίδας που περιμένουμε. Προσμένουμε, άλλα όχι ματαίως. Ο θάνατος και η ανάσταση του Χριστού στην Πρώτη Έλευση, είναι η επιβεβαίωσή μας για τη Δεύτερη Έλευσή Του.

`ΣΚΕΨΗ: Ποια είναι μερικά από τα πράγματα που προσμένουμε αυτή τη στιγμή από τον Θεό; Πώς μαθαίνουμε να προσμένουμε με πίστη και εμπιστοσύνη, ιδιαίτερα όταν αυτό που προσευχόμαστε δεν έχει γίνει ακόμη;`