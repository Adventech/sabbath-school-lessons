---
title:  Περαιτέρω Μελέτη
date:  09/02/2024
---

Διαβάστε Έ. Χουάιτ, Ε.Ο.Ο., σελ. 7-10, 33-40. Οι Ψαλμοί είναι διαμαρτυρίες κατά της ανθρώπινης αδιαφορίας προς τη αδικία. Δηλώνουν άρνηση στην αποδοχή του κακού. Το κίνητρό τους δεν είναι η επιθυμία για εκδίκηση, άλλα ο ζήλος να δοξαστεί το όνομα του Θεού. Συνεπώς, αρμόζει στους δίκαιους να χαρούν όταν θα δουν την εκδίκηση του Θεού ενάντια στο κακό, διότι με αυτόν τον τρόπο το όνομα και η δικαιοσύνη Του, αποκαθίστανται στον κόσμο (Ψαλ 58:10, 11). Οι Ψαλμοί υποχρεώνουν τους ανθρώπους να υψώσουν τη φωνή τους κατά του κακού και να προσβλέπουν στην επερχόμενη βασιλεία του Θεού σε όλο της το μεγαλείο. Στους Ψαλμούς μάς δίνεται η διαβεβαίωση της Θεϊκής παρηγοριάς και απελευθέρωσης. Ο Κύριος θα υψώθει!

«“Όταν σας ονειδίσουν, και σας θέσουν υπό διωγμό… να χαίρεστε και να αγάλλεστε” (Ματ. 5:11, 12), είπε ο Ιησούς και έδειξε στους ακροατές Του τους προφήτες, οι οποίοι είχαν μιλήσει στο όνομα του Κυρίου, ως “παράδειγμα της κακοπάθειας και της μακροθυμίας” (Ιακ. 5:10). Ο Άβελ, ο πρώτος Χριστιανός από τα παιδιά του Αδάμ, πέθανε μαρτυρικά. Ο Ενώχ περπάτησε με τον Θεό, και ο κόσμος δεν τον γνώρισε. Ο Νώε λοιδορήθηκε ως φανατικός και κινδυνολόγος. “Άλλοι, όμως, βασανίστηκαν, χωρίς να δεχθούν την απολύτρωση, για να αξιωθούν μιας καλύτερης ανάστασης· και άλλοι δοκίμασαν εμπαιγμούς και μάστιγες, ακόμα δε και δεσμά και φυλακή.” (Εβρ. 11:35, 36).» Έ. Χουάιτ, Ε.Ο.Ο., σελ. 37.

**Ερωτήσεις για συζήτηση**

`1.	 Λόγω του ότι τα δεινά στον κόσμο ίσως οδηγήσουν κάποιον στο να αναρωτηθεί αν ο Κύριος  πράγματι κυβερνά, πώς μπορούμε να καλλιεργήσουμε μια αταλάντευτη πίστη που θα παραμείνει σταθερή, ακόμα και στους πειρασμούς; Πού πρέπει να επικεντρωθούμε ώστε να διατηρήσουμε την πίστη μας στην αγάπη, στην αγαθότητα και στη δύναμη του Θεού; Τι σημαίνει για εμάς ο Σταυρός, σχετικά με τον Θεό και τον χαρακτήρα Του;`

`2.	 Γιατί είναι σημαντικό να μην βασιζόμαστε σε ανθρώπινα μέσα (ηγέτες, θεσμούς, και κοινωνικά κινήματα) ως την απώτερη σοφία και δικαιοσύνη στον κόσμο, αλλά να βασιζόμαστε αποκλειστικά στον Λόγο και τη δικαιοσύνη του Θεού;`

`3.	Ποιος είναι ο πρακτικός αντίκτυπος της αλήθειας, ότι το αγιαστήριο είναι ο τόπος της Θεϊκής κρίσης;`

`4.	Πώς μπορούμε να κατανοήσουμε τη σκληρή γλώσσα κάποιων Ψαλμών; Πώς μας βοηθά να ταυτιστούμε με την ιδιοσυγκρασία των ψαλμωδών;`