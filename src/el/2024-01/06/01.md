---
title:  «Θα Σηκωθω»
date:  03/02/2024
---

> <p>Εδαφιο Μνημης</p>
>  «“Εξαιτίας τής ταλαιπωρίας των φτωχών, εξαιτίας τού στεναγμού των πενήτων, τώρα θα σηκωθώ”, λέει ο Κύριος.» Ψαλμός 12:5

### Για τη μελέτη αυτής της εβδομάδας, διαβάστε
Ψαλ. 18:3-18,  41:1-3,  Δευτ. 15:7-11,  Ψαλ. 82,  96:6-10,  99:1-4,  Ρωμ. 8:34.

Η εποχή μας δεν είναι η μόνη στην οποία το κακό, η αδικία και η καταπίεση μαστίζουν. Οι ψαλμωδοί έζησαν σε μια παρόμοια εποχή, επίσης. Έτσι, εκτός των άλλων, οι Ψαλμοί είναι διαμαρτυρίες του Θεού κατά της βίας και της καταπίεσης στον κόσμο, στην εποχή μας και στην εποχή των ψαλμωδών, επίσης.

Ναι, ο Κύριος μακροθυμεί και συγκρατεί την οργή Του με μακροθυμία, μη θέλοντας κανείς να απολεσθεί, αλλά όλοι να μετανοήσουν και να επιστρέψουν (Β’ Πέτ. 3:9-15). Και παρότι ο χρόνος κατά τον οποίο παρεμβαίνει ο Θεός δεν συμπίπτει πάντα με τις ανθρώπινες προσδοκίες, η ημέρα της κρίσης Του πλησιάζει (Ψαλ. 96:13,  98:9). Πρέπει να έχουμε εμπιστοσύνη σε Αυτόν και τις υποσχέσεις Του, μέχρι να έρθει εκείνη η ημέρα.

Μόνο ο Δημιουργός, του Οποίου ο θρόνος έχει ως θεμέλιο τη δικαιοσύνη και την κρίση (Ψαλ. 89:14,  97:2), μπορεί να προμηθεύσει, με την κυριαρχική Του κρίση, αρμονία και ευημερία στον κόσμο. Αυτό το δίπτυχο Θεϊκό σχέδιο κρίσης περιλαμβάνει την απελευθέρωση από την καταπίεση και την καταστροφή των ασεβών (Ψαλ. 7:6-17).

Αυτή η υπόσχεση μάς έχει δοθεί, και θα πραγματοποιηθεί σύντομα, αλλά στον χρόνο του Θεού, όχι στον δικό μας – ένα θέμα στο οποίο δίνει έμφαση ο ψαλμωδός.