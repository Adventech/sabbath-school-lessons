---
title:  «Να Ξεχυνεις Επανω Τους Την Οργη Σου»
date:  07/02/2024
---

`Διαβάστε Ψαλ. 58:6-8,  69:22-28,  83:9-17,  94:1, 2,  137:7-9. Ποια συναισθήματα εκφράζουν αυτοί οι Ψαλμοί; Ποιος είναι ο εκπρόσωπος της κρίσης σε αυτά τα εδάφια;`

Ορισμένοι Ψαλμοί ικετεύουν τον Θεό να εκδικηθεί ανθρώπους ή τα έθνη που έβλαψαν τους ψαλμωδούς ή τον λαό τους. Αυτοί οι ψαλμοί, λόγω της σκληρής γλώσσας, φαίνονται ασύμβατοι με τις αρχές της αγάπης του Θεού προς τους εχθρούς (Ματθ. 5:44).

Ωστόσο, η αγανάκτηση του ψαλμωδού κατά της καταπίεσης είναικατανοητή. Σημαίνει ότι ο ψαλμωδός αξιολόγησε το σωστό και το λάθος με περισσότερη σοβαρότητα απ’ ό,τι άλλοι άνθρωποι. Ενδιαφέρεται πολύ για το κακό που συμβαίνει στον κόσμο, όχι μόνο στον ίδιο, αλλά και σε άλλους.

Παρόλα αυτά, πουθενά ο ψαλμωδός δεν συστήνεται ως αντιπρόσωπος εκδίκησης. Αντιθέτως, αφήνει την τιμωρία αποκλειστικά στα χέρια του Θεού. Οι Ψαλμοί επικαλούνται αυτές τις Θεϊκές κατάρες της διαθήκης (Δευτ. 27:9-16) και εκλιπαρούν τον Θεό να ενεργήσει όπως έχει υποσχεθεί.

Οι Ψαλμοί είναι προφητικές διακηρύξεις για την επερχόμενη κρίση του Θεού. Δεν είναι απλώς οι προσευχές των ψαλμωδών. Ο Ψαλμός 137:αντικατοπτρίζει τις αναγγελίες της Θεϊκής κρίσης στη Βαβυλώνα, όπως δείχθηκε στους προφήτες. Η καταστροφή που προκάλεσε η Βαβυλώνα στα άλλα έθνη, θα επέστρεφε σε αυτήν. Οι Ψαλμοί εκφράζουν τις προειδοποιήσεις του Θεού ότι το κακό δεν θα μείνει ατιμώρητο για πάντα.

Η τιμωρία του Θεού εκφράζεται με δικαιοσύνη και χάρη. Τα παιδιά του Θεού καλούνται να προσεύχονται για όσους τους κακομεταχειρίζονται, και να ελπίζουν ακόμα και για τη μεταστροφή τους (Ψαλ. 83:18,  Ιερ. 29:7).

Ωστόσο, ενώ προσπαθούμε να εντάξουμε αυτούς τους Ψαλμούς στους Βιβλικούς κανόνες της αγάπης για τους εχθρούς, δεν πρέπει να υποβαθμίσουμε την εμπειρία που εκφράζεται μέσα από αυτούς. Ο Θεός γνωρίζει τα βάσανα των παιδιών Του και τους επιβεβαιώνει ότι «πολύτιμος είναι μπροστά στον Κύριο ο θάνατος των οσίων Του» (Ψαλ. 116:15). Η Θεϊκή κρίση υποχρεώνει τον λαό του Θεού να υψώσει τη φωνή του ενάντια σε κάθε κακό και να προσμένει την έλευση της βασιλείας Του σε όλο της το μεγαλείο. Οι Ψαλμοί, δίνουν επίσης φωνή σε όσους υποφέρουν, πληροφορώντας τους ότι ο Θεός γνωρίζει τα δεινά τους και ότι σύντομα θα αποδώσει δικαιοσύνη.

`ΣΚΕΨΗ: Πώς μπορούν οι Ψαλμοί να μας βοηθήσουν να μην σκεφτόμαστε εκδικητικά για όσους έχουν βλάψει εμάς ή αγαπημένα μας πρόσωπα;`