---
title:  «Μεχρι Ποτε Θα Κρινετε Αδικα;»
date:  06/02/2024
---

Ο Κύριος έχει δώσει την εξουσία στους ηγέτες του λαού Ισραήλ να διατηρήσουν τη δικαιοσύνη (Ψαλ. 72:1-7, 12-14). Οι βασιλιάδες του λαού έπρεπε να ασκούν την εξουσία τους σύμφωνα με το θέλημα του Θεού. Η βασική μέριμνα των ηγετών ήταν να διασφαλίσουν την ειρήνη και τη δικαιοσύνη στην περιοχή και να μεριμνήσουν για τους κοινωνικά μη προνομιούχους. Μόνο τότε, θα ευημερούσε η γη και ολόκληρος ο λαός. Ο θρόνος του βασιλιά ισχυροποιείται με την πίστη στον Θεό και όχι με ανθρώπινη δύναμη.

`Διαβάστε Ψαλ. 82. Τι συμβαίνει όταν οι ηγέτες διαφθείρουν τη δικαιοσύνη και καταπιέζουν τους ανθρώπους που εξουσιοδοτήθηκαν να προστατεύουν; `

Στον Ψαλ. 82, ο Θεός δηλώνει τις κρίσεις του κατά των διεφθαρμένων κριτών του Ισραήλ. Είναι ξεκάθαρο πως οι «θεοί» (Ψαλ. 82:1, 6) δεν είναι ούτε ειδωλολατρικοί θεοί ούτε άγγελοι, διότι ποτέ δεν εξουσιοδοτήθηκαν να απονείμουν δικαιοσύνη στον λαό του Θεού, και γι’ αυτό, δεν θα κριθούν για τη μη τήρησή της. Οι κατηγορίες που αναφέρονται στον Ψαλ. 82:2-4, παραπέμπουν στους νόμους του Τορά, ταυτίζοντας τους «θεούς» με τους ηγέτες του Ισραήλ (Δευτ. 1:16-18, 16:18-20,  Ιωάν. 10:33-35). Ο Θεός ρωτά τη «σύναξη των δυνατών», «μέχρι πότε θα κρίνετε άδιακα;» και ανακοινώνεται η τιμωρία τους, διότι κρίθηκαν άδικοι. Οι ηγέτες περπατούσαν στο σκοτάδι χωρίς γνώση (Ψαλ. 82:5), επειδή εγκατέλειψαν τον νόμο του Θεού, το φως (Ψαλ. 119:105).

Η Αγία Γραφή, ακλόνητα, υποστηρίζει ότι ο Κύριος είναι ο μοναδικός Θεός, εντούτοις, μοιράζεται την παγκόσμια διακυβέρνησή Του με τους διορισμένους ηγέτες ως αντιπροσώπους Του (Ρωμ. 13:1). Ωστόσο, συχνά αυτοί οι αντιπρόσωποι, τόσο στο παρελθόν όσο και σήμερα, διαφθείρουν την αρμοδιότητα που τους έχει ανατεθεί.

Ο Ψαλ. 82:παρουσιάζει την αποστασία ορισμένων ηγετών που πίστεψαν ότι είναι «θεοί» πάνω στους άλλους ανθρώπους. Παρότι ο Θεός έδωσε την εξουσία και το προνόμιο στους ηγέτες του Ισραήλ να ονομάζονται «γιοι του Υψίστου» και να Τον εκπροσωπούν, ανακηρύσσει τους κακούς ηγέτες. Τους υπενθυμίζει ότι είναι θνητοί και υπόκεινται στους ίδιους ηθικούς νόμους όπως όλοι. Κανείς δε είναι επάνω από τον νόμο του Θεού (Ψαλ. 82:6-8).

Ο Θεός θα κρίνει όλο τον κόσμο. Ο λαός του Θεού θα λογοδοτήσει σε Αυτόν, επίσης. Τόσο οι ηγέτες όσο και οι άνθρωποι πρέπει να μιμηθούν το παράδειγμα του Κριτή και να εναποθέσουν την απώτερη ελπίδα τους σε Αυτόν.

`ΣΚΕΨΗ: Τι είδους εξουσία ασκείτε επάνω σε άλλους; Πόση δικαιοσύνη ασκείτε; Προσέξτε το!`