---
title:  Η Κριση Του Θεου Και Το Αγιαστηριο
date:  08/02/2024
---

`Διαβάστε Ψαλ. 96:6-10,  99:1-4,  132:7-9, 13-18. Πού λαμβάνει χώρα η κρίση του Θεού, και τι αντίκτυπο έχει η απάντηση για εμάς; Πώς μας βοηθά το αγιαστήριο να κατανοήσουμε τον τρόπο με τον οποίο θα διαχειριστεί ο Θεός το κακό;`

Η κρίση του Κυρίου σχετίζεται άμεσα με το αγιαστήριο – το περιβάλλον όπου αναδιαμορφώνεται η κατανόηση του ψαλμωδού για το πρόβλημα του κακού (Ψαλ. 73:17-20). Το αγιαστήριο σχεδιάστηκε ως το μέρος της Θεϊκής κρίσης, σύμφωνα με την κρίση του Ουρίμ (Αρ. 27:21) και από το περιστήθιο της κρίσης του αρχιερέα (Έξ. 28:15,  28-30). Ομοίως, αρκετοί Ψαλμοί περιγράφουν τον Θεό στον θρόνο Του στο αγιαστήριο, έτοιμο να κρίνει τον κόσμο για τις αμαρτίες του.

Στο αγιαστήριο αποκαλύφθηκε το σχέδιο της σωτηρίας. Στην ειδωλολατρία, η αμαρτία ήταν κατανοητή ως σωματική κηλίδα που θα εξαλειφόταν με τελετές μαγείας. Αντιθέτως, η Αγία Γραφή παρουσιάζει την αμαρτία ως παραβίαση του ηθικού νόμου του Θεού. Η αγιότητα του Θεού σημαίνει ότι αγαπά την κρίση και τη δικαιοσύνη. Ομοίως, ο λαός Του πρέπει να επιδιώκει την κρίση και την δικαιοσύνη και να λατρεύει τον Κύριο που είναι Άγιος. Γι’ αυτό, πρέπει να τηρούν τον νόμο που είναι μια έκφραση της αγιότητάς Του.

Έτσι, το αγιαστήριο είναι ο τόπος της συγχώρεσης της αμαρτίας και της αποκατάστασης της δικαιοσύνης, όπως υποδείχτηκε από τον θρόνο του ελέους τού Θεού και τις «θυσίες δικαιοσύνης» (Δευτ. 33:19,  Ψαλ. 4:5).

Ωστόσο, ο «συγχωρητικός Θεός» παίρνει εκδίκηση για τις πονηρές πράξεις των αμετανόητων ανθρώπων (Ψαλ. 99:8). Ο πρακτικός αντίκτυπος του αγιαστηρίου, όντας το μέρος της Θεϊκής κρίσης, φαίνεται στη διαρκή επίγνωση της αγιότητας του Θεού και στην απαίτησή Του για μια ζωή δικαιοσύνης, σύμφωνα με του όρους της διαθήκης Του.

Η κρίση του Κυρίου από τη Σιών έχει ως αποτέλεσμα την ευημερία των δικαίων και την ήττα των ασεβών (Ψαλ. 132:13-18). Το αγιαστήριο προάγει την περιχαρή προσδοκία της έλευσης του Κυρίου ως Κριτή, ιδιαίτερα κατά την Ημέρα του Εξιλασμού. Επίσης, οι Ψαλμοί ενδυναμώνουν τη βεβαιότητα της επικείμενης έλευσης του Θεϊκού Κριτή (Ψαλ.96:13,  98:9), και συγκεκριμένα, του Ιησού Χριστού στο Ουράνιο Αγιαστήριο (Αποκ. 11:15-19).

`ΣΚΕΨΗ: Διαβάστε Ρωμ. 8:34. Πώς αυτό το εδάφιο μας δείχνει ότι αυτό που κάνει ο Χριστός στο Ουράνιο Αγιαστήριο χαρμόσυνα νέα για τον λαό Του;`