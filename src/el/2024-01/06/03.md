---
title:  Δικαιοσυνη Για Τους Εξαθλιωμενους
date:  05/02/2024
---

`Διαβάστε Ψαλ. 9:18,  12:5,  40:17,  113:7,  146:6-10 και  41:1-3. Ποιο είναι το μήνυμα για εμάς σήμερα;`

Ο Θεός επιδεικνύει ιδιαίτερη φροντίδα και ενδιαφέρον για δικαιοσύνη, σχετικά με τις διάφορες ευάλωτες κατηγορίες ανθρώπων, συμπεριλαμβανομένων των φτωχών, των απόρων, των εξαθλιωμένων, των ορφανών, των χήρων και των ξένων. Οι Ψαλμοί, όπως ο Νόμος και οι προφήτες, είναι ξεκάθαροι σε αυτό το θέμα (Έξ. 22:21-27,  Ησ. 3:13-15).

Αρκετοί Ψαλμοί χρησιμοποιούν την έκφραση «φτωχοί και πένητες» και αποφεύγουν να παρουσιάσουν τους εξαθλιωμένους με εθνικούς και θρησκευτικούς όρους. Αυτό γίνεται ώστε να τονιστεί η φροντίδα του Θεού για όλη την ανθρωπότητα.

Η έκφραση «φτωχοί και πένητες» δεν περιορίζεται μόνο στην υλική φτώχεια, άλλα σηματοδοτεί επίσης την ευαλωτότητα και την αδυναμία. Η έκφραση αυτή απευθύνεται στην ευσπλαχνία του Θεού και εκφράζει το ότι αυτός που υποφέρει είναι μόνος και δεν έχει άλλη βοήθεια, παρά μονό τον Θεό, αναγνωρίζοντας την πλήρη εξάρτησή του από Αυτόν.

Εντωμεταξύ, η φροντίδα προς τους φτωχούς (Ψαλ. 41:1-3) δηλώνει την πιστότητα των ανθρώπων στον Θεό. Η αδικία κατά των ευάλωτων ήταν μια ιδιαίτερα αποτρόπαιη αμαρτία στην Βιβλική εποχή (Δευτ. 15:7-11). Οι Ψαλμοί εμπνέουν τους πιστούς να υψώσουν τη φωνή τους ενάντια σε κάθε αδικία. Επίσης, υπογραμμίζουν τη ματαιότητα του να βασίζεται κανείς σε φθαρτά ανθρώπινα μέσα ως την απόλυτη πηγή σοφίας και ασφάλειας. Ο λαός του Θεού πρέπει να αντισταθεί στον πειρασμό να επενδύσει την πίστη του για σωτηρία σε ανθρώπινους ηγέτες και θεσμούς, ιδιαίτερα όταν περεκλίνουν από τον δρόμο του Κυρίου.

Μέσα στη χάρη Του, ο Κύριος ταυτίζεται με τους φτωχούς έχοντας γίνει και ο Ίδιος φτωχός, ώστε μέσω της φτώχιας Του πολλοί να γίνουν πλούσιοι (Β’ Κορ. 8:9). Ο πλούτος του Χριστού περιλαμβάνει απελευθέρωση από κάθε καταπίεση εξαιτίας της αμαρτίας, και μας υπόσχεται αιώνια ζωή στη βασιλεία Του (Αποκ. 21:4). Ο Ιησούς Χριστός εκπληρώνει τις υποσχέσεις των Ψαλμών ως Κριτής, ο Οποίος θα κρίνει κάθε εκμετάλλευση των φτωχών, καθώς και όσους έχουν παραμελήσει το καθήκον τους προς αυτούς (Ματ. 25:31-46).

`ΣΚΕΨΗ: Πόσο σκεφτόμαστε τους φτωχούς και τους άπορους, και τι κάνουμε γι’ αυτούς;`