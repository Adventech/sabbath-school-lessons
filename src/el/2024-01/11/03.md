---
title:  Προσευχη Για Την Ειρηνη Της Ιερουσαλημ
date:  11/03/2024
---

`Διαβάστε Ψαλ. 122:1-5. Ποια είναι τα συναισθήματα των πιστών κατά την άφιξή τους στην Ιερουσαλήμ; Τι ελπίζουν να βρουν εκεί;`

Ο Ψαλ. 122:εκφράζει την χαρά και τον ενθουσιασμό των πιστών κατά την άφιξή τους στην Ιερουσαλήμ. Το προσκύνημα στην Ιερουσαλήμ ήταν ένα ευχάριστο γεγονός, όταν ο λαός του Θεού πήγαινε τρεις φορές τον χρόνο να τιμήσει την καλοσύνη του Θεού σε αυτούς, στο παρελθόν και στο παρόν (Δευτ. 16:16). Η Ιερουσαλήμ ήταν το κέντρο της ζωής του έθνους, γιατί ήταν «διατεταγμένο στον Ισραήλ», «επειδή εκεί τέθηκαν οι θρόνοι για κρίση» (Ψαλμ. 122:4, 5). «Το διατεταγμένο στον Ισραήλ» αναφέρεται στο αγιαστήριο που κατά καιρούς αποκαλούνταν «η σκηνή του μαρτυρίου» (Αρ. 1:50) και περιείχε «τα μαρτύρια» (Έξ. 25:22). Οι θρόνοι που έχουν τεθεί για την κρίση απεικονίζουν το δικαστικό σύστημα της Ιερουσαλήμ (Β’ Σαμ. 8:15). Έτσι, το προσκύνημα ήταν η στιγμή που κάποιος μπορούσε να ζητήσει και να βρει δικαιοσύνη. Η πίστη στον Θεό και η απονομή δικαιοσύνης στους ανθρώπους δεν έπρεπε ποτέ να διαχωρίζονται.

`Διαβάστε Ψαλ. 122:6-9. Ποια είναι η κύρια προσευχή για τον του λαού του Θεού;`

Η προσευχή για την ειρήνη της Ιερουσαλήμ επικαλείται τις ευλογίες του Θεού για την πόλη και τους κατοίκους της, και ενώνει τους πιστούς, φέρνοντας ειρήνη ανάμεσά τους (Ψαλ. 122:8). Η Ιερουσαλήμ θα μπορούσε να είναι μια πόλη ειρήνης μόνο εάν επικρατούσε ειρήνη μεταξύ του Θεού και του Ισραήλ, και μεταξύ των παιδιών του Θεού. Έτσι, η προσευχή για την ειρήνη της Ιερουσαλήμ εκφράζει μια έκκληση στον λαό του Θεού να ζήσουν σε ειρήνη με τον Θεό και μεταξύ τους. Στην ειρήνη της Ιερουσαλήμ, οι άνθρωποι θα ευημερούν (Ψαλ. 147:12-14).

Ο ψαλμωδός μάς διδάσκει ότι η προσευχή για την ευημερία της κοινότητας των πιστών πρέπει να είναι ο πρωταρχικός σκοπός των προσευχών των παιδιών του Θεού, επειδή μόνο ως ο ισχυρός και ενωμένος λαός Του μπορούν να κηρύξουν τα καλά νέα της ειρήνης και της σωτηρίας Του Θεού στον κόσμο (Ιωάν. 13:34, 35).

Η προσευχή για την ειρήνη της Ιερουσαλήμ παραμένει προνόμιο και ευθύνη των πιστών, επειδή διατηρεί ζωντανή την ελπίδα για την επερχόμενη βασιλεία της ειρήνης του Θεού, όχι μόνο για την πόλη της Ιερουσαλήμ, αλλά και για ολόκληρο τον κόσμο.(Ησ. 52:7, Ησ. 66:12, 13, Αποκ. 21-22).

`ΣΚΕΨΗ: Με ποιους πρακτικούς τρόπους μπορούμε να έχουμε αρμονία μεταξύ μας, σήμερα;`