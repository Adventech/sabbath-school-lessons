---
title:  «Καλυτερη Ειναι Μια Ημερα Στις Αυλες Σου»
date:  10/03/2024
---

`Διαβάστε Ψαλ. 84:1-4. Γιατί ο ψαλμωδός ανυπομονεί να κατοικήσει στο αγιαστήριο;`

Ο ψαλμωδός «επιποθεί» και «λιποθυμά» να γίνει το αγιαστήριο η μόνιμη κατοικία του, ώστε να βρίσκεται κοντά στον Θεό για πάντα (Ψαλ. 84:1, 2). Η ζωντανή παρουσία του Θεού κάνει το αγιαστήριο ένα μοναδικό μέρος. Εκεί, οι πιστοί μπορούν «να θεωρούν την ωραιότητα του Κυρίου» (Ψαλ. 27:4 δείτε και Ψαλ. 63:2) και «θα χορτάσουμε από τα αγαθά του οίκου Σου» (Ψαλ. 65:4). Στον Ψαλ. 84, επιτυγχάνεται απαράμιλλη ευτυχία στην σχέση με τον Θεό, η οποία αποτελείται από δοξολογία, ενίσχυση και εμπιστοσύνη σε Αυτόν (εδ. 4, 5, 12). Το αγιαστήριο είναι ο τόπος όπου μια τέτοια σχέση καλλιεργείται μέσω της λατρείας και της συναδέλφωσης με πιστούς. Η ζωντανή παρουσία του Θεού στο αγιαστήριο προσφέρει στους πιστούς μια πρόγευση της ένδοξης βασιλείας του Θεού και της αιωνίας ζωής.

`Διαβάστε Ψαλ. 84:5-12. Ποιοι άλλοι ευλογούνται στο αγιαστήριο;`

Οι ευλογίες του Θεού περιγράφονται να ακτινοβολούν από το αγιαστήριο, οι οποίες δίνονται πρώτα σε εκείνους που υπηρετούν σε αυτό (Ψαλ. 84:4), έπειτα στους πιστούς που βαδίζουν για το αγιαστήριο (Ψαλ. 84:5-10) και, τελικά, φθάνουν έως τα πέρατα της γης. Η προσδοκία της συνάντησης του Θεού στο αγιαστήριο ενδυναμώνει την πίστη των πιστών (εδ. 7). Ενώ η δύναμη του ταξιδιώτη εξασθενεί λόγω του κοπιαστικού ταξιδιού, με τους πιστούς στο αγιαστήριο, η δύναμή τους αυξάνεται όσο πιο κοντά πλησιάζουν σε αυτό.

Ακόμη και όταν απομακρύνονται σωματικά από το αγιαστήριο, τα παιδιά του Θεού συνεχίζουν να φέρουν τη σφραγίδα του αγιαστηρίου Του, ζώντας μια ζωή ακεραιότητας (Ψαλ. 84:11), η οποία χαρακτηρίζει τους δίκαιους που εισέρχονται στο αγιαστήριο του Κυρίου (Ψαλ. 15:1, 2). Ο Κύριος ονομάζεται «ήλιος», εννοώντας ότι οι ευλογίες από το αγιαστήριο, είναι όπως οι ακτίνες του ηλίου που εκτείνονται έως τα πέρατα της γης (Ψαλ. 84:11). Έτσι, εκείνοι που μένουν διαρκώς με τον Θεό λαμβάνουν μέσω της πίστης τη χάρη Του, ασχέτως από το πού βρίσκονται.

`ΣΚΕΨΗ: Διαβάστε Αποκ. 21:3. Ποια ελπίδα που αντανακλούσε στο επίγειο αγιαστήριο αποκαλύπτεται σε εμάς εδώ; Πώς θα είναι αυτή η εμπειρία;`