---
title:  Επιποθωντας Τον Θεο Στη Σιων
date:  09/03/2024
---

> <p>Εδαφιο Μνημης</p>
>  «Επιποθεί, και μάλιστα, λιποθυμεί η ψυχή μου για τις αυλές τού Κυρίου· η καρδιά μου και η σάρκα μου χαίρονται υπερβολικά για τον ζωντανό Θεό.» Ψαλμός 84:2

### Για τη μελέτη αυτής της εβδομάδας, διαβάστε
Ψαλ. 84,  Αποκ. 21:3,  Ψαλ. 122,  87,  Γαλ. 3:28, 29,  Ματ. 28:18-20,  Ψαλ. 46,  125.

Οι ωδές της Σιών είναι χαρμόσυνοι ύμνοι που προβάλλουν την ομορφιά της Σιών και την κυριαρχία του Κυρίου, ο Οποίος εξουσιάζει από το άγιο όρος Του. Αυτοί οι Ψαλμοί συχνά δοξάζουν τις αρετές του οίκου του Θεού και εκφράζουν αγάπη για το αγιαστήριο, κάτι που συναντάμε και σε άλλους Ψαλμούς. Πολλοί από αυτούς, γράφτηκαν από τους γιους του Κορέ, οι οποίοι είχαν προσωπική πείρα της μακαριότητας του οίκου του Κυρίου, ως οι ψαλμωδοί του ναού (Α’ Χρον. 6:31-38) και φύλακες των πυλών του (Α’ Χρον. 9:19).

Γιατί η Σιών είναι πηγή ελπίδας και χαράς; Επειδή αντιπροσωπεύει τη ζωντανή παρουσία του Θεού μεταξύ του λαού Του. Όπως το Ισραήλ είναι ο εκλεκτός λαός Του (Δευτ. 7:6), έτσι η Σιών είναι το εκλεκτό βουνό του Κυρίου (Ψαλ. 78:68,  87:2). Ο Θεός εξουσιάζει από τη Σιών (Ψαλ. 99:1, 2) και ο ναός Του βρίσκεται εκεί. (Ψαλ. 87:1). Γι’ αυτό, η Σιών είναι ένας τόπος Θεϊκών ευλογιών και καταφυγής. Η Σιών συχνά παραλληλίζεται με την Ιερουσαλήμ και το αγιαστήριο, τον πυρήνα του έργου της σωτηρίας του Θεού για τον αρχαίο κόσμο.

Οι ευλογίες της Σιών ξεχειλίζουν έως τα πέρατα της γης, διότι η προσωπικότητα και η χάρη του Κυρίου ξεπερνά τα όρια κάθε ιερού τόπου. Η Σιών είναι η χαρά όλης της γης (Ψαλ. 48:2), δηλώνοντας ότι όλη η γη ανήκει στον Θεό.