---
title:  Ασαλευτοι Σαν Το Ορος Σιων
date:  14/03/2024
---

`Διαβάστε Ψαλ. 125:1, 2. Πώς απεικονίζονται εδώ, εκείνοι που εμπιστεύονται τον Θεό; `

Εκείνοι που εμπιστεύονται τον Θεό συγκρίνονται με το όρος Σιών, το σύμβολο της σταθερότητας και της δύναμης. Η υπέροχη θέα των βουνών που περιβάλλουν την Ιερουσαλήμ, αποπνέουν στον ψαλμωδό τη βεβαιότητα της Θεϊκής προστασίας (Ψαλ. 5:12, 32:7, 10). Σε αντίθεση με τα βουνά που κυβερνώνται από τους ασεβείς, τα οποία μετατοπίζονται στη θάλασσα (Ψαλ. 46:2), η εντυπωσιακή αντοχή του όρους όπου χτίστηκε η Ιερουσαλήμ, αποπνέει βαθιά εμπιστοσύνη. Η εμπιστοσύνη στην προστασία του Θεού γίνεται ακόμα πιο έντονη μπροστά στην οδυνηρή πραγματικότητα, στην οποία το κακό φαίνεται να επικρατεί τόσο συχνά. Όμως, ακόμη και μέσα στις αντιξοότητες, ο λαός του Θεού μπορεί να έχει ελπίδα.

`Διαβάστε Ψαλ. 125:3-5. Πώς πειράζονται οι δίκαιοι; Ποιο είναι το μάθημα για εμάς;`

Τα παιδιά του Θεού μπορεί να αποθαρρυνθούν από την επιτυχία των ασεβών και, ίσως, έρθουν στον πειρασμό να ακολουθήσουν την οδό τους (Ψαλ. 73:2-13, 94:3). Η απόλυτη σταθερότητα του όρους Σιών δεν μπορεί να διασφαλίσει εκείνους που απομακρύνθηκαν από τον Κύριο. Οι άνθρωποι είναι ελεύθεροι να «εκτείνουν τα χέρια τους στην ανομία» (Ψαλ. 125:3) και να «ξεκλίνουν στους στρεβλούς δρόμους τους» (Ψαλ. 125:5). Ο Κύριος είναι δίκαιος και θα κρίνει τα άτομα που παραμένουν σε εξέγερση μαζί με άλλους αμετανόητους αμαρτωλούς.

Εδώ είναι η κλήση για τον λαό του Θεού να παραμείνουν ασάλευτοι στην πίστη και την εμπιστοσύνη στον Κύριο, όπως το όρος Σιών είναι το ασάλευτο καταφύγιό τους. Με άλλα λόγια, ακόμα και όταντα πράγματα είναι ανεξήγητα, μπορούμε να εμπιστευόμαστε την καλοσύνη του Θεού.

«Η είσοδος της αμαρτίας στον κόσμο, η ενσάρκωση του Ιησού, η αναγέννηση, η ανάσταση και πολλά άλλα θέματα που αναφέρει η Γραφή, είναι μυστήρια πολύ βαθιά για τον ανθρώπινο νου να τα εξιχνιάσει και να τα κατανοήσει στην πληρότητά τους. Αλλά αυτό δεν αποτελεί δικαιολογία για να αμφιβάλουμε στο λόγο του Θεού, επειδή αδυνατούμε να εξηγήσουμε τα μυστήρια της πρόνοιάς Του… Παντού συναντάμε θαυμάσια πράγματα, πάνω από τις δυνάμεις μας να τα κατανοήσουμε. Μας προξενεί λοιπόν κατάπληξη, αν και στον πνευματικό κόσμο βρίσκονται μυστήρια ακατανόητα. Η δυσκολία έγκειται αποκλειστικά στην αδυναμία και τη στενότητα της ανθρώπινης αντίληψης. Ο Θεός μάς έδωσε στη Γραφή ικανοποιητικές αποδείξεις για τη Θεϊκή προέλευσή της, και δεν πρέπει να αμφιβάλουμε για το λόγο Του επειδή δεν είμαστε σε θέση να καταλάβουμε όλα τα μυστήρια της Θείας Πρόνοιας.» Β.Χ., σ. 141, 142