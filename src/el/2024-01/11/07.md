---
title:  Περαιτέρω Μελέτη
date:  15/03/2024
---

Μελετήστε το μήνυμα του Ησ. 40:και 51:1-16.

Οι ωδές της Σιών δηλώνουν μια απόλυτη δέσμευση στο να παραμείνουμε προσηλωμένοι στη Σιών και στη ζωντανή ελπίδα της κυρίαρχης εξουσίας του Θεού που αντιπροσωπεύει. Ενώ ήδη βιώνουμε πολλές ευλογίες από το αγιαστήριο του Θεού, η ελπίδα για μια ζωή πληρότητας και χαράς στη Σιών, ανήκει ακόμη στο μέλλον. Πολλά από τα παιδιά του Θεού προσμένουν με δάκρυα την ουράνια Σιών (Ψαλ. 137:1). Ας θυμόμαστε ότι η Σιών δεν είναι απλώς μια περιστασιακή σκέψη, αλλά μια συνειδητή επίγνωση και απόφαση να ζούμε ενθυμούμενοι (Έξ. 13:3, 20:8).

Επομένως, ψάλλοντας τις ωδές της Σιών, μεταφέρεται μια γεμάτη ζήλο απόφαση, να διατηρήθει ζωντανή η ελπίδα της αποκατάστασης της βασιλείας του Θεού σε μια Νέα Γη (Αποκ. 21:1-5). «Εκεί απέθαντες διάνοιες θα μελετούν με ανεξάντλητη ευχαρίστηση τα θαυμαστά έργα της δημιουργικής δύναμης και τα μυστήρια της απολυτρωτικής αγάπης. Δεν υπάρχει πια εκεί αδυσώπητος, απατηλός εχθρός να επιβουλεύεται την απομάκρυνση από το Θεό. Κάθε ιδιότητα αξιοποιείται, κάθε ικανότητα αναπτύσσεται. Η απόκτηση γνώσεων δεν προξενεί ούτε διανοητική κόπωση, ούτε σωματική εξάντληση. Εκεί μπορούν, οι τολμηρότερες πρωτοβουλίες να προαχθούν, οι ευγενέστερες προσδοκίες να εκπληρωθούν, οι μεγαλύτερες φιλοδοξίες να πραγματοποιηθούν. Πάντοτε όμως θα υπάρχουν νέα ύψη για κατάκτηση, νέες εκπλήξεις για θαυμασμό, νέες αλήθειες για κατανόηση, νέα θέματα για ανάπτυξη διανοητικών, ψυχικών και σωματικών δυνάμεων.» Τ.Π.Σ., σ. 807

Η δέσμευση να μην λησμονήσουμε τη Σιών, είναι μια έμμεση υπόσχεση των πιστών του Θεού ότι δεν θα δεχθούν ποτέ αυτόν τον κόσμο ως πατρίδα τους, άλλα θα προσμένουν τους Νέους Ουρανούς και τη Νέα Γη.

Έτσι, οι ωδές της Σιών μπορούν να ψαλθούν από πιστούς όλων των γενεών που ανυπομονούν να ζήσουν στη Νέα Ιερουσαλήμ (Αποκ. 3:12). Οι ωδές της Σιών μας ενθαρρύνουν να προσδοκούμε με ελπίδα τον μελλοντικό κόσμο, αλλά, επίσης, μας υποχρεώνουν να είμαστε φορείς της χάρης του Θεού στον παρόντα κόσμο.

**Ερωτήσεις για συζήτηση**

`1.  Πώς μπορούμε να εφαρμόσουμε τα όσα μάθαμε για τη Σιών – ένα κυριολεκτικό μέρος στην Ιερουσαλήμ – στην εκκλησία και στην αποστολή της/μας στον κόσμο;`

`2.  Πώς μπορούν οι πιστοί να παραμένουν στο αγιαστήριο του Θεού σήμερα; (Ιωάν. 1:14-18,  Εβρ. 12:22-24)`

`3.  Με ποιον τρόπο η Σιών θα γίνει η πόλη όλων των εθνών, όπως προβλέπεται στον Ψαλ. 87; (Ρωμ. 5:10,  Εφεσ. 2:11-16,  Κολ. 1:19-23).`

`4.  Πώς θα απαντούσαμε για την ευημερία των ασεβών, ενώ πολλοί πιστοί υποφέρουν; Γιατί είναι σημαντικό να γνωρίζουμε ότι προς το παρόν δεν έχουμε απαντήσεις για όλα;`