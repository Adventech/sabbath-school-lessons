---
title:  Λατρεια Διχως Τελος
date:  16/03/2024
---

> <p>Εδαφιο Μνημης</p>
>  «Θα ψάλλω στον Κύριο ενόσω ζω· θα ψαλμωδώ στον Θεό μου ενόσω υπάρχω.» Ψαλμός 104:33

### Για τη μελέτη αυτής της εβδομάδας, διαβάστε
Ψαλ. 134.  Ησ. 42:10-12,  Αποκ. 14:3,  Ψαλ. 15,  101:1-3,  96,  Αποκ. 14:6-12,  Ιωάν. 4:23, 24.

Καθώς η εμπειρία μας με τη χάρη και τη δύναμη του Θεού αυξάνεται, παρακινούμαστε να ρωτήσουμε μαζί με τον ψαλμωδό: «Τι να ανταποδώσω στον Κύριο, για όλες τις ευεργεσίες Του σε μένα;» (Ψαλ. 116:12). Η απάντηση είναι να αφιερώσουμε τη ζωή μας στο να είμαστε πιστοί στον Θεό.

Στους Ψαλμούς, το Ισραήλ δεν είναι απλώς ένα έθνος, άλλα μια «μεγάλη σύναξη» (Ψαλ. 22:22, 25,  35:18). Αυτό αποκαλύπτει την πρωταρχική κλήση του λαού να δοξάσει τον Θεό και να κηρύξει γι’ Αυτόν στα άλλα έθνη, επειδή ο Κύριος θέλει να Τον λατρεύει όλος ο κόσμος μαζί με τον λαό Του. Ο λαός του Κυρίου έχει ταυτιστεί με τους δίκαιους, οι οποίοι Τον λατρεύουν και που έχουν την ελπίδα τους σε Αυτόν και στην αγάπη Του.

Δοξάζοντας τον Κύριο στην εκκλησία είναι η ιδανική λατρεία. Αυτό δεν σημαίνει ότι η προσωπική προσευχή και η δοξολογία στο Ισραήλ θεωρούνταν δευτερεύουσας σημασίας. Αντιθέτως, η προσωπική λατρεία στον Θεό ενισχύει την συλλογική λατρεία με ανανεωμένη δοξολογία (Ψαλ. 22:22, 25), ενώ προσφέρει και τη δυνατότητα μιας στενής σχέσης με την κοινότητα των πιστών. Η κοινότητα των λατρευτών ονομάζεται επίσης «βουλή ευθέων» (Ψαλ. 111:1). Οι ευθείς γνωρίζουν τον Θεό (Ψαλ. 36:10) και γνωρίζονται από Αυτόν (Ψαλ. 37:18), και αυτή η εμπειρία διαπερνά κάθε πτυχή της ύπαρξής τους.