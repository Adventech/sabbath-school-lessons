---
title:  Οταν Ο Θεος Δεν Ευαρεστειται Στις Θυσιες
date:  21/03/2024
---

`Διαβάστε Ψαλ. 40:6-8,  50:7-23 και  51:16-19. Για ποιο σημαντικό θέμα μιλούν αυτά τα εδάφια; Σε ποιες περιπτώσεις ο Θεός δεν ευαρεστείται στις θυσίες που ορίζονται στον Λόγο Του; (Έξ. 20:24). `

Όπως και οι προφήτες, οι ψαλμωδοί επέκριναν τις διάφορες καταχρήσεις λατρείας. Το βασικό τους θέμα σε αυτά τα εδάφια δεν είναι η αποστροφή του Θεού από τις θυσίες και τις γιορτές του Ισραήλ, αλλά οι λόγοι γι’ αυτή την απέχθεια: η κρίσιμη απόσταση μεταξύ λατρείας και πνευματικότητας.

Ο Θεός δεν επιπλήττει τον λαό Του για τις θυσίες και τα ολοκαυτώματά του, αλλά για την κακία και τις αδικίες που είχαν διαπράξει. (Ψαλ. 50:8, 17-21). Οι Ψαλμοί δεν τάσσονται κατά της θυσίας και της λατρείας, αλλά κατά της μάταιης θυσίας και της κενής λατρείας που φαίνεται στην κακία αυτών των ανθρώπων.

Όταν η ενότητα μεταξύ εξωτερικών εκφράσεων λατρείας και σωστών εσωτερικών κίνητρων για λατρεία διαχωρίζονται, οι τελετουργίες γίνονται σημαντικότερες από πραγματική προσκόλληση στον Θεό. Που σημαίνει ότι, οι μορφές λατρείας γίνονται αυτοσκοπός αντί να δείχνουν και να αποκαλύπτουν τον Θεό.

`Διαβάστε Ιωάν. 4:23, 24. Τι θέλει να τονίσει εδώ ο Ιησούς, το οποίο ταιριάζει απόλυτα με όσα προειδοποιούν οι Ψαλμοί για τις ημέρες μας;`

Οι θυσίες από μόνες τους, δεν αρκούν. Ποιο το όφελός τους εάν η καρδιά του δότη δεν είναι γεμάτη μετάνοια, πίστη και λύπη για την αμαρτία; Μόνο όταν συνοδεύονταν από μετάνοια και ειλικρινή ευχαριστία, οι θυσίες των ταύρων να ευαρεστούσαν τον Θεό ως «θυσίες δικαιοσύνης» (Ψαλ. 51:19 δείτε και 50:14). Ο Ιησούς, αναφερόμενος στον Ησαΐα, είπε: «Αυτός ο λαός Με πλησιάζει με το στόμα τους και Με τιμά με τα χείλη· η καρδιά τους, όμως, απέχει μακριά από Μένα.» (Ματ. 15:8). Τα προβλήματα που είδαν οι ψαλμωδοί ήταν τα ίδια που αντιμετώπισε ο Ιησούς με κάποιους ανθρώπους, ειδικά τους ηγέτες, κατά τη διάρκεια της επίγειας διακονίας Του.

`ΣΚΕΨΗ: Πώς μπορούμε να είμαστε σίγουροι, ως Αντβεντιστές, με όλο αυτό το φως και τη γνώση, ότι δεν θα πέσουμε στην παγίδα του ότι γνωρίζοντας απλώς την αλήθεια και εφαρμόζοντας τις τελετουργίες της, είναι αρκετό;`