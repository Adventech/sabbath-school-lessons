---
title:  «Κυριε, Ποιος Θα Κατοικησει Στη Σκηνη Σου;»
date:  19/03/2024
---

`Διαβάστε Ψαλ. 15. Ποιοι είναι άξιοι να λατρεύουν στην παρουσία του Κυρίου;`

Η απάντηση που δίνεται σε αυτόν τον Ψαλμό είναι η προϋπόθεση που έχει ήδη δοθεί στον νόμο του Θεού και τους προφήτες: εκείνων των οποίων τα έργα («να πράττεις το αγαθό») και ο χαρακτήρας («με ολόκληρη την καρδιά» - δείτε Δευτ. 6:5,  Μιχ. 6:6-8) αντικατοπτρίζουν τον Θεό. Το αγιαστήριο ήταν ένας ιερός τόπος, και τα πάντα μέσα σε αυτό, συμπεριλαμβανομένων και των ιερέων, ήταν αγιασμένα. Έτσι, ο αγιασμός είναι υποχρεωτική προϋπόθεση για την είσοδο στην παρουσία του Θεού. Ο αγιασμός του Ισραήλ έπρεπε ολοκληρωμένος να ενώνει τη λατρεία με την ηθική και να εφαρμόζεται σε όλες τις πτυχές της ζωής. Ο νόμος δόθηκε στον λαό του Θεού για να τους καταστήσει ικανούς να ζήσουν ως βασίλειο ιεράτευμα. Η βασιλική ιεροσύνη περιλαμβάνει μια ζωή αγιασμού στην παρουσία του Θεού και διάδοση των ευλογιών της διαθήκης στα άλλα έθνη.

`Διαβάστε Ψαλ. 24:3-6 και 101:1-3. Τι σημαίνει να είμαστε άγιοι;`

Η «καθαρή καρδιά» είναι το μεγαλύτερο προσόν του πιστού ενώπιον του Θεού. Ο εβραϊκός όρος tamim, τέλειος, εκφράζει την έννοια της πληρότητας και της ολότητας. Το «ακέραιο» αμπέλι είναι άθικτο, χωρίς φθορά και υγειές (Ιεζ. 15:5). Τα ζώα που προσφέρονταν ως θυσία, έπρεπε να είναι tamim – χωρίς ψεγάδι (Λευιτ. 22:21-24). Ο «καθαρός» λόγος είναι εντελώς αληθινός (Ιώβ 36:4). Μια «καθαρή καρδιά», λοιπόν, είναι αγνή (Ψαλ. 24:4) ή μια καρδιά ακέραιη (Ψαλ. 15:2). Εκζητά τον Θεό (Ψαλ. 24:6) και αποκαθίσταται από τη συγχώρεσή Του (Ψαλ. 51:2-10). Μια άμεμπτη ζωή αναβλύζει από την αναγνώριση της χάρης και της δικαιοσύνης του Θεού. Η Θεϊκή χάρη εμπνέει και επιτρέπει στους υπηρέτες του Θεού να ζουν με φόβο Κυρίου, που σημαίνει να βιώνουν μια ανεμπόδιστη σχέση με τον Θεό, υποταγμένοι στον Λόγο Του. Η μαρτυρία μιας αφιερωμένης και ευσεβούς ζωής φέρνει δόξα στον Θεό και όχι στον εαυτό μας. Προσέξτε ότι οι περισσότερες προϋποθέσεις στον Ψαλ. 15:είναι δοσμένες με αρνητικούς όρους (εδ. 3-5). Αυτό δεν έχει να κάνει με το να κερδίσουμε τη συμπάθεια του Θεού, αλλά με το να αποφύγουμε καταστάσεις που μας χωρίζουν από Αυτόν.

`ΣΚΕΨΗ: Πώς μπορούμε να κάνουμε συνειδητές επιλογές για να αποφύγουμε πράγματα που μας απομακρύνουν από τον Θεό; Ποια είναι αυτά και πώς μπορούμε να τα αποφύγουμε;`