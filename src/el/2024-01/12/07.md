---
title:  Περαιτέρω Μελέτη
date:  22/03/2024
---

Ο πυρήνας της λατρείας ήταν η ανάγκη για μετάνοια, αληθινή μετάνοια: «Η μετάνοια περιλαμβάνει λύπη για την αμαρτία και αποστροφή από αυτή. Δεν εγκαταλείπουμε την αμαρτία αν δεν αναγνωρίσουμε τη βδελυρότητά της. Δεν μπορεί να επακολουθήσει πραγματική μεταλλαγή στη ζωή αν δεν αποβάλλου¬με την αμαρτία εντελώς από την καρδιά μας.

Πολλοί δυσκολεύονται να αντιληφθούν την πραγματική φύ¬ση της μετάνοιας. Πλήθη ανθρώπων λυπούνται γιατί αμάρτησαν και προσπαθούν ίσως να επιφέρουν μια κάποια εξωτερική μεταρρύθμιση στη ζωή τους, επειδή φοβούνται τα δει¬νά που θα έχουν να υποστούν σαν αποτέλεσμα των αμαρτιών τους.

΄Ομως αυτή δεν είναι μετάνοια όπως την εννο¬εί η Γραφή. Στενοχωριούνται για τις συνέπειες της αμαρτίας και όχι για τη διάπραξη της αμαρτίας. Αυτή τη λύπη ένιωσε ο Ησαύ όταν είδε ότι είχε χάσει για πάντα τα πρωτοτό¬κια. Ο Βαλαάμ, τρομοκρατημένος από τη θέα του αγγέλου που του έφραζε το δρόμο με γυμνωμένο σπαθί, ομολόγησε την ενοχή του α¬πό φόβο μη χάσει τη ζωή του. ΄Ομως ειλικρι¬νή μετάνοια δεν αισθάνθηκε για την αμαρτία του, ούτε τις προ¬θέσεις του άλλαξε, ούτε το κακό αποστράφηκε.

Ο Ιούδας ο Ισκαριώτης, αφού πρόδωσε τον Κύριό του, έκραξε: “΄Ημαρτον παραδώσας αίμα αθώον” (Ματθ. 27)» Ζ.Χ., σ. 21, 22

«Αν και ο Θεός δεν κατοικεί σε χειροποίητους ναούς, τιμάει όμως με την παρουσία Του τις συγκεντρώσεις του λαού Του. Έχει υποσχεθεί πως όταν αυτοί συνέρχονται για να Τον εκζητήσουν, για να ομολογήσουν τις αμαρτίες τους και για να προσευχηθούν ο ένας για τον άλλον, θα έρθει να τους συναντήσει με το Πνεύμα Του. Εκείνοι όμως που συγκεντρώνονται για να Τον λατρεύσουν, πρέπει να απομακρύνουν κάθε τι το κακό. Αν δεν Τον λατρεύουν “εν πνεύματι και αληθεία” και με την ωραιότητα της αγιοσύνης, η συγκέντρωσή τους δε θα χρησιμεύσει σε τίποτε. Γι’ αυτούς ο Θεός λέει: “Ο λαός ούτος Με πλησιάζει με το στόμα αυτών και με τα χείλη Με τιμά, η δε καρδία αυτών μακράν απέχει απ’ Εμού.”  Αυτοί που λατρεύουν το Θεό, πρέπει να Τον λατρεύουν “εν πνεύματι και αληθεία, διότι ο Πατήρ τοιούτους ζητεί τους προσκυνούντας Αυτόν.” (Ματθ. 15:8,9, Ιωάν. 4:23).» Π.Β., σ. 27

**Ερωτήσεις για συζήτηση**

`1.	Ποια είναι η μεγαλύτερη προσφορά του πιστού στον Θεό; (Ψαλ. 40:6-10,  Ρωμ. 12:1, 2)`

`2.	Πώς σχετίζεται η ιδιωτική με την δημόσια λατρεία; Γιατί χρειαζόμαστε και τις δύο; Πώς η μία ενισχύει την άλλη;`

`3.	Πολλοί άνθρωποι πιστεύουν ότι η λατρεία αναφέρεται μόνο στην προσευχή, τους ύμνους, τη μελέτη της Αγίας Γραφής και των χριστιανικών βιβλίων. Ενώ όλα αυτά είναι απαραίτητα, μπορεί η λατρεία να περιοριστεί σε αυτές τις δραστηριότητες; Αναφέρετε άλλα παραδείγματα λατρείας.`

`4.	«Η λατρεία Του να μη θεωρείται στενόχωρη, καταθλιπτική εξάσκηση. Η λατρεία του Θεού και η συμμετοχή στο έργο Του να αποτελούν ευχαρίστηση.» Β.Χ., σ. 96. Πώς μπορεί η λατρεία στον Κύριο να είναι ευχαρίστηση;`