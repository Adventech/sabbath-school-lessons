---
title:  «Υψωστε Τα Χερια Σας Προς Τα Αγια»
date:  17/03/2024
---

`Διαβάστε Ψαλ. 134. Ποιο είναι το αποτέλεσμα της λατρείας στον Κύριο;`

Ο Ψαλ. 134:υπενθυμίζειτις ιερατικές ευλογίες του Ααρών στο Αρ. 6:24-26 (δείτε και Ψαλ. 67:1) και τονίζει τις ευλογίες ως τη βασική αρχή και το αποτέλεσμα της σχέσης μεταξύ Θεού και Ισραήλ. Ο λαός ευλογεί τον Θεό στο αγιαστήριο, και ο Θεός ευλογεί τον λαό Του από τη Σιών. Οι ευλογίες εκτείνονται σε όλη τη Δημιουργία, επειδή ο Κύριος είναι ο Δημιουργός του ουρανού και της γης. Η αναφορά της Σιών ως το μέρος των ιδιαίτερων Θεϊκών ευλογιών, υπογραμμίζει τον δεσμό διαθήκης του Κυρίου με τον λαό Του. Αυτό επιτελείται μέσα στη διαθήκη της χάρης που το Ισραήλ έχει το προνόμιο να ευλογεί τον Κύριο και να ευλογείται από Αυτόν.

`Διαβάστε Ψαλ. 18:1,  36:1,  113:1,  134:1, 2,  135:1, 2. Πώς απεικονίζονται οι πιστοί εδώ;`

Οι Ψαλμοί συχνά περιγράφουν τους πιστούς ως υπηρέτες του Κυρίου. Η φράση «αυτοί που στέκονται τη νύχτα στον οίκο του Κυρίου» (Ψαλ. 134:1), πιθανόν αναφέρεται στους νυχτοφύλακες των Λευιτών (Α’ Χρον. 9:23-27) ή στη δοξολογία που προσφέρθηκε στον Θεό από τους Λευίτες, ημέρα και νύχτα (Α’ Χρον. 9:33).

Επειδή οι Ισραηλίτες λάτρευαν τον αόρατο Θεό, ο Οποίος δεν μπορούσε να αναπαραστεί με κάποια συγκεκριμένη μορφή, το αγιαστήριο αντικατόπτριζε τη δόξα του Κυρίου και παρείχε ένα ασφαλές περιβάλλον για τους ανθρώπους ώστε να πλησιάσουν τον Άγιο Βασιλιά τους. Αυτή η συνάντηση ξεκίνησε από τον Ίδιο τον Κύριο και θεσπίστηκε από τους νόμους και τα διατάγματά Του.

«Στον Οποίο καθώς προσέρχεστε, σαν σε μία ζωντανή πέτρα, αποδοκιμασμένη μεν από τους ανθρώπους, στον Θεό όμως, εκλεκτή, πολύτιμη, και εσείς σαν ζωντανές πέτρες, οικοδομείστε ως πνευματικός οίκος, άγιο ιεράτευμα, για να προσφέρετε πνευματικές θυσίες, ευπρόσδεκτες στον Θεό διαμέσου τού Ιησού Χριστού.» (Α’ Πέτ. 2:4, 5). Αυτό που βλέπουμε εδώ, στα λόγια του απ. Πέτρου, είναι μια έκφραση της Κ.Δ. με τις ίδιες ιδέες που παρουσιάζονται στους Ψαλμούς, ότι ο λαός του Θεού – πλέον το άγιο ιεράτευμα – προσφέρει δοξολογία και ευχαριστία στον Κύριό τους Ιησού Χριστό, τον Δημιουργό και Λυτρωτή τους, για όσα έχει κάνει γι’ αυτούς.

`ΣΚΕΨΗ: Ως πιστοί της Κ.Δ., έχουμε έναν ιερατικό ρόλο κατά τον οποίο καλούμαστε να μεταφέρουμε τα καλά νέα του ευαγγελίου στον κόσμο. Ποιοι είναι οι πιο αποτελεσματικοί τρόποι να το κάνουμε;`