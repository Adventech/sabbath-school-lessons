---
title:  Περαιτέρω Μελέτη
date:  05/01/2024
---

Διαβάστε Έ. Χουάιτ, Π.Β. σελ. 17-27 και Μ.Ν. σελ. 277-278.

Το βιβλίο των Ψαλμών αποτελείται από 150 Ψαλμούς, οι οποίοι ταξινομούνται σε πέντε βιβλία: Βιβλίο I (Ψαλ. 1-41), Βιβλίο II (Ψαλ. 42-72), Βιβλίο ΙΙΙ (73-89), Βιβλίο ΙV (Ψαλ. 90-106) και Βιβλίο V (Ψαλ. 107-150). Οι Ψαλμοί, το βιβλίο των πέντε ενοτήτων, παραλληλίζεται με την Πεντάτευχο.

Το βιβλίο των Ψαλμών παρέχει στοιχεία μερικών ήδη υπαρχουσών συλλογών: τη συλλογή του Κορέ (Ψαλ. 42-49, 84, 85,  87, 89), τη συλλογή του Ασάφ (Ψαλ. 73-83), την ωδή των Αναβαθμών (Ψαλ. 120-134) και τους ψαλμούς της δοξολογίας (111-118,  146-150). Ο Ψαλ. 72:20 μαρτυρεί μια μικρότερη συλλογή των Ψαλμών του Δαβίδ.

Ενώ οι περισσότεροι Ψαλμοί συσχετίζονται με τον καιρό της βασιλείας του Δαβίδ και της πρώτης μοναρχίας (10ος αι. π.Χ.), η συλλογή των Ψαλμών συνέχισε να μεγαλώνει μέσα στους επόμενους αιώνες: στη διαιρεμένη μοναρχία, στην εξορία και την περίοδο μετά την εξορία. Είναι πιθανό οι Εβραίοι αντιγραφείς, υπό την ηγεσία του Έσδρα να ένωσαν τις μικρότερες συλλογές των Ψαλμών σε ένα βιβλίο όταν εργαζόταν για τον καινούργιο ναό.

Το γεγονός ότι οι αντιγραφείς ενοποίησαν το Βιβλίο των Ψαλμών δεν αποκλείει τη Θεϊκή σε αυτούς έμπνευση. Οι αντιγραφείς, όπως και οι ψαλμωδοί, ήταν πιστοί δούλους του Θεού, και το έργο τους κατευθυνόταν από Αυτόν (Έζ. 7:6, 10). Η Θεανθρώπινη φύση των Ψαλμών μπορεί να συγκριθεί με την ένωση Θεού και ανθρώπου, στην ενσάρκωση του Κυρίου Ιησού. «Η Γραφή όμως με τις από το Θεό προερχόμενες αλήθειες της εκφραζόμενες στη γλώσσα των ανθρώπων, παρουσιάζει μία συνένωση του θείου και του ανθρωπίνου. Μία τέτοια συνένωση υπήρχε στη φύση του Χριστού ο οποίος ήταν Υιός του Θεού και Υιός του ανθρώπου. υπαυτή την έννοια αληθεύει για τη Γραφή όπως και για το Χριστό ότι “ο Λόγος έγινε σαρξ και κατώκησε μεταξύ ημών” (Ιωάν. 1:14).» Τ.Π.Σ., σελ. 4.

**Ερωτήσεις για συζήτηση**

`1.	 Τι εννοούμε όταν λέμε ότι οι Ψαλμοί είναι Θεανθρώπινες προσευχές και ύμνοι; Πώς αυτή η ιδέα, παρότι είναι δύσκολο να τη συλλάβουμε πλήρως, μας βοηθά να δούμε την εγγύτητα που θέλει να έχει ο Θεός με τον λαό Του; Πώς αυτό μαρτυρά το πόσο κοντά στην ανθρωπότητα, και στον καθένα μας, είναι ο Θεός;`

`2.	 Συζητήστε για κάτι που βρήκατε στους Ψαλμούς το οποίο αναφέρεται κατευθείαν στην περίπτωσή σας. Ποια παρηγοριά και ελπίδα βρήκατε;`