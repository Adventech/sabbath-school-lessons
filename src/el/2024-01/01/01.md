---
title:  Πως Να Διαβαζουμε Τους Ψαλμους
date:  30/12/2023
---

> <p>Εδαφιο Μνημης</p>
>  «Και τους είπε: Αυτά είναι τα λόγια, που σας είχα μιλήσει, όταν ακόμα ήμουν μαζί σας, ότι πρέπει να εκπληρωθούν όλα τα γραμμένα μέσα στον νόμο τού Μωυσή και στους προφήτες και στους ψαλμούς για Μένα.»  Λουκά 24:44, 45

### Για τη μελέτη αυτής της εβδομάδας, διαβάστε
Α’ Χρον. 16:7, Νεεμ. 12:8, Ψαλ. 25:1-5, 33:1-3, Ρωμ. 8:26, 27, Ψαλ. 82:8, 121:7.

Οι Ψαλμοί ήταν το βιβλίο προσευχών και το υμνολόγιο τόσο για τους Ιουδαίους όσο και για τους Χριστιανούς, ανά τους αιώνες. Και παρότι είναι κυρίως τα λόγια του ίδιου του ψαλμωδού που απευθύνονται στον Θεό, οι Ψαλμοί δεν προέρχονται από θνητούς, αλλά από τον Θεό, ο Οποίος διαποτίζει τη διάνοιά τους.

Πράγματι, ο Κύριος τους ενέπνευσε να γράψουν όλα αυτά, γι’ αυτό τον λόγο, όπως και σε όλη την Αγία Γραφή (Β’ Πετ. 1:21), ο Θεός στους Ψαλμούς μιλάει σε μας μέσω των δούλων Του και του Αγίου Πνεύματός Του. Ο Ιησούς, οι απόστολοι και οι συγγραφείς της Κ.Δ. αναφέρονται στους Ψαλμούς ως «η Γραφή» (Μαρκ. 12:10, Ιωάν. 10:34, 35, 13:18), επιβεβαιώνοντας ότι είναι μέρος του Λόγου του Θεού.

Οι Ψαλμοί έχουν γραφτεί με βάση την εβραϊκή ποίηση από διάφορους συγγραφείς του λαού Ισραήλ, αντικατοπτρίζοντας τον ξεχωριστό κόσμο τους, παρότι το μήνυμά τους είναι παγκόσμιο. Η αποδοχή ότι οι Ψαλμοί είναι ο Λόγος του Θεού και η ιδιαίτερη προσοχή στα ποιητικά χαρακτηριστικά, όπως επίσης στο ιστορικό, θεολογικό και λογοτεχνικό τους περιεχόμενο, είναι θεμελιώδους σημασίας για την κατανόηση των μηνυμάτων τους, τα οποία φθάνουν μετά από χιλιάδες χρόνια στην σημερινή μας εποχή.