---
title:  Οι Ψαλμοι Στη Λατρεια Του Αρχαιου Ισραηλ
date:  31/12/2023
---

`Διαβάστε Α’ Χρον. 16:7,  Νεεμ. 12:8,  Ψαλ. 18:1,  30:1,  92:1,  95:2,  105:2, Κολ. γ/3’ 16 και Ιακ. 5:13. Ποιες ήταν οι αφορμές που ώθησαν τη συγγραφή ορισμένων ψαλμών; Πότε ο λαός του Θεού τους χρησιμοποιούσε;`

Οι ψαλμοί είχαν γραφτεί για ιδιωτική και συλλογική λατρεία. Ψάλλονταν ως ύμνοι στη λατρεία του ναού, όπως υποδηλώνουν τα σχόλια που αναφέρονται σε μουσικά όργανα (Ψαλ. 61:1), δοξολογία (Ψαλ. 9:1) και μουσικούς ηγέτες (Ψαλ. 18:1).

Στις εβραϊκές Γραφές, ο τίτλος του βιβλίου των Ψαλμών, tehilim που σημαίνει «δοξολογίες», αντικατοπτρίζει τον βασικό σκοπό του που είναι η δοξολογία στον Θεό. Ο όρος Ψαλμοί προέρχεται από την πρώτη ελληνική μετάφραση των Εβδομήκοντα (2ος και 3ος αιώνας π.Χ.).

Οι Ψαλμοί ήταν ένα αναπόσπαστο μέρος της λατρείας του Ισραήλ. Για παράδειγμα, χρησιμοποιούνταν στην αφιέρωση των ναών, στις θρησκευτικές γιορτές, και κατά τη διάρκεια της τοποθέτησης της κιβωτού της διαθήκης στην Ιερουσαλήμ.

Οι «Ωδές των Αναβαθμών» (Ψαλ. 120–134), γνωστές και ως ωδές προσκύνησης, ψάλλονταν παραδοσιακά κατά τη διάρκεια του προσκυνήματος στην Ιερουσαλήμ, στις τρεις μεγαλύτερες ετήσιες γιορτές (Έξ. 23:14-17). Η εβραϊκή προσευχή  Αιγυπτιακό Hallel (Ψαλ. 113:-118) και το Μεγάλο Hallel (Ψαλ. 136) ψάλλονταν στις τρεις μεγαλύτερες ετήσιες γιορτές, καθώς και των γιορτών της Νέας Σελήνης και της αφιέρωσης του ναού. Το Αιγυπτιακό Hallel απέκτησε σημαντική θέση στην τελετή του Πάσχα. Οι Ψαλμοί 113:και 114:ψάλλονταν στην έναρξη του πασχαλινού γεύματος, και οι Ψαλμοί 115–118:στη λήξη (Ματ. 26:30). Το  Ημερήσιο Hallel (Ψαλ. 145–150) ήταν ενσωματωμένο στις καθημερινές προσευχές των πρωινών υπηρεσιών στη συναγωγή.

Οι Ψαλμοί, όχι μόνο συνόδευαν τη λατρεία του λαού, αλλά και τους καθοδηγούσαν στο πώς να λατρεύουν τον Θεό στο αγιαστήριο. Ο Ιησούς προσευχήθηκε με τα λόγια του Ψαλ. 22:(Ματ. 27:46). Επίσης, οι Ψαλμοί είχαν σημαντική θέση στη ζωή της πρώτης εκκλησίας (Κολ. 3:16,  Εφεσ. 5:19).

`ΣΚΕΨΗ: Παρότι εμείς δεν λατρεύουμε τον Θεό σε ένα επίγειο αγιαστήριο σαν τον  ναό, πώς μπορούμε να χρησιμοποιήσουμε τους Ψαλμούς στην λατρεία μας, είτε είναι προσωπική είτε συλλογική;`