---
title:  Εμπνευσμενες Προσευχες
date:  03/01/2024
---

`Διαβάστε Β’ Σαμ. 23:1, 2 και Ρωμ. 8:26, 27. Τι μας διδάσκουν αυτά τα εδάφια για την προσευχή;`

Οι Ψαλμοί είναι εμπνευσμένες προσευχές και δεήσεις του Ισραήλ, και έτσι, η φωνή του Θεού εναλλάσσεται με τη φωνή του λαού Του. Οι Ψαλμοί θεωρούνται οι δυναμικές ζωντανών αλληλεπιδράσεων με τον Θεό.

Οι ψαλμωδοί αποκαλούν προσωπικά τον Θεό, «Θεέ μου» ή «Κύριέ μου» και «Βασιλιά μου» (Ψαλ. 5:2,  84:3). Συχνά, ικετεύουν τον Θεό, «εισάκουσε» (Ψαλ. 5:1), «εισάκουσε την προσευχή μου» (Ψαλ. 39:12), «δες» (Ψαλ. 25:18), «να με εισακούσεις» (Ψαλ. 102:2) και «λύτρωσε την ψυχή μου» (Ψαλ. 6:4). Αυτές είναι ξεκάθαρα οι εκφράσεις κάποιου που προσεύχεται στον Θεό.

Η αξιοσημείωτη ομορφιά και η γοητεία των Ψαλμών ως προσευχές και δεήσεις βρίσκονται στο γεγονός ότι οι Ψαλμοί είναι ο Λόγος του Θεού με τη μορφή ευσεβών προσευχών και δεήσεων των πιστών. Οι Ψαλμοί, λοιπόν, προμηθεύουν τα παιδιά του Θεού με στιγμές οικειότητας, όπως περιγράφονται στη Ρωμ. 8:26, 27: «Παρόμοια, όμως, και το Πνεύμα συμβοηθάει στις ασθένειές μας· επειδή, το τι να προσευχηθούμε, καθώς πρέπει, δεν ξέρουμε, αλλά το ίδιο το Πνεύμα ικετεύει για χάρη μας με στεναγμούς αλάλητους. Και αυτός που ερευνά τις καρδιές ξέρει τι είναι το φρόνημα του Πνεύματος, ότι ικετεύει σύμφωνα με το θέλημα του Θεού για χάρη των αγίων.»

Ο Ιησούς επίσης αναφέρθηκε στους Ψαλμούς, όταν στο Λουκ. 20:42, 43, ανέφερε από τον Ψαλ. 110:1 –ότι ο ίδιος ο Δαβίδ είπε στο βιβλίο των Ψαλμών: «Είπε ο Κύριος στον Κύριό μου: “Κάθησε από τα δεξιά μου, μέχρις ότου βάλω τους εχθρούς σου υποπόδιο των ποδιών Σου”».

Αν και μερικοί Ψαλμοί πηγάζουν ή αναφέρονται σε συγκεκριμένα ιστορικά γεγονότα και σε εμπειρίες των ίδιων των ψαλμωδών, καθώς και στις εμπειρίες του Ισραήλ ως έθνος, το πνευματικό βάθος των Ψαλμών αναφέρεται σε μια πληθώρα περιστάσεων της ζωής και ξεπερνά όλα τα πολιτισμικά, θρησκευτικά, εθνικά και φυλετικά σύνορα. Με άλλα λόγια, καθώς διαβάζουμε τους Ψαλμούς θα δούμε ότι εκφράζουν ελπίδα, δοξολογία, φόβο, θυμό, λύπη και θλίψη, συναισθήματα που αντιμετωπίζουν όλοι οι άνθρωποι άσχετα με τον τόπο, την ηλικία ή τις συνθήκες. Μιλούν σε όλους μας, στη γλώσσα των δικών μας εμπειριών.

`ΣΚΕΨΗ: Τι μας λέει το πώς ο Ιησούς χρησιμοποιεί τους Ψαλμούς για τη σπουδαία σημασία που έχουν στην εμπειρία της πίστης μας;`