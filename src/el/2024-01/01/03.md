---
title:  Γνωριζοντας Τους Ψαλμωδους
date:  01/01/2024
---

Ο βασιλιάς Δαβίδ, του οποίου το όνομα εμφανίζεται στους τίτλους των περισσότερων Ψαλμών, είχε ενεργό συμμετοχή στην οργάνωση της λατρείας του λαού Ισραήλ. Αποκαλείται «ο γλυκός ψαλμωδός του Ισραήλ» (Β’ Σαμ. 23:1). Η Κ.Δ. πιστοποιεί την αυθεντία της συγγραφής των διαφόρων ψαλμών από τον Δαβίδ (Ματ. 22:43-45,  Πράξ. 2:25-29, 34, 35,  Πράξ. 4:25,  Ρωμ. 4:6-8). Ένας μεγάλος αριθμός συντέθηκε από τους μουσικούς του ναού οι οποίοι ήταν, επίσης, Λευίτες: για παράδειγμα, ο Ψαλ. 50:και οι Ψαλ. 73–83:από τον Ασάφ, οι Ψαλ. 42,  44–49/μθ,  49,  84– 85:και 87–88:από τους γιούς του Κορέ, ο Ψαλμός 88, επίσης, από τον Αιμάν τον Εζραΐτη, και ο Ψαλμός 89:από τον Εθάν τον Εζραΐτη. Μεταξύ αυτών, του Σολομώντα (Ψαλ. 72,  127) και του Μωυσή (Ψαλ. 90).

`Διαβάστε Ψαλ. 25:1-5,  42:1,  75:1,  77:1,  84:1, 2,  88:1-3 και 89:1. Τι αποκαλύπτουν για την εμπειρία που βίωναν οι συγγραφείς τους;`

Το Άγιο Πνεύμα διαπότισε του ψαλμωδούς να χρησιμοποιήσουν τα χαρίσματά τους στην υπηρεσία του Θεού και στην κοινότητα της πίστης. Οι ψαλμωδοί ήταν άνθρωποι γνήσιας αφοσίωσης και βαθιάς πίστης, παρότι ήταν επιρρεπείς σε απογοητεύσεις και πειρασμούς, όπως και όλοι μας. Αν και έχουν γραφεί πριν από αρκετό καιρό, οι Ψαλμοί ασφαλώς αντικατοπτρίζουν μερικές από τις σημερινές εμπειρίες μας.

«Ας έρθει μπροστά Σου η προσευχή μου· στρέψε το αυτί Σου στην κραυγή μου· επειδή, η ψυχή μου γέμισε από κακά, και η ψυχή μου πλησιάζει στον άδη» (Ψαλ. 88:2, 3). Αυτοί η κραυγή πριν από 3.000 χρόνια, είναι και η κραυγή μιας ψυχής του 21ου αιώνα.

Μερικοί Ψαλμοί αναφέρονται στις δυσκολίες, ενώ άλλοι επικεντρώνονται στις χαρές. Οι ψαλμωδοί έκραξαν στον Θεό να τους σώσει, και βίωσαν την εύνοιά Του, παρότι δεν την άξιζαν. Δόξασαν τον Θεό για την πιστότητα και την αγάπη Του και δεσμεύτηκαν με αδιάκοπη αφοσίωση σε Αυτόν. Οι Ψαλμοί, λοιπόν, είναι μαρτυρίες της Θεϊκής απολύτρωσης και σημεία της χάρης και της ελπίδας του Θεού. Εκφράζουν μια Θεϊκή υπόσχεση σε όσους εναγκαλίζονται, δια πίστεως, τα δώρα της συγχώρησης του Θεού και μιας νέας ζωής. Ωστόσο, δεν προσπαθούν να συγκαλύψουν, να κρύψουν ή να υποβαθμίσουν τις δυσκολίες και τα βάσανα που επικρατούν στον αμαρτωλό κόσμο μας.

`ΣΚΕΨΗ: Πώς μπορούμε να αντλήσουμε ελπίδα και παρηγοριά γνωρίζοντας ότι ακόμα και πιστοί άνθρωποι, όπως οι ψαλμωδοί, αγωνίζονταν με δοκιμασίες όμοιες με τις δικές μας;`