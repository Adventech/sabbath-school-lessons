---
title:  Η Δοκιμασια Του Κυριου
date:  20/02/2024
---

`Διαβάστε Ψαλ. 81:7, 8,  95:7-11 και  105:17-22. Τι σχέση έχει η Θεϊκή δοκιμασία σε αυτά τα εδάφια;`

Η τοποθεσία Μεριβά είναι εκεί  όπου ο λαός Ισραήλ δοκίμασε τον Θεό αμφισβητώντας την πιστότητα και τη δύναμή Του στο να τους παρέχει τα αναγκαία (Έξ. 17:1-7,  Ψαλ. 95:8, 9). Ο Ψαλμός 81:κάνει μια ενδιαφέρουσα αντιστροφή και ερμηνεύει το ίδιο γεγονός, όταν ο Θεός δοκίμασε το Ισραήλ (Ψαλ. 81:7). Εξαιτίας της ανυπακοής και της έλλειψης εμπιστοσύνης (Ψαλ. 81:11), ο λαός απέτυχε στη δοκιμασία του Θεού.

Η αναφορά της Μεριβά εκφράζει ένα διφορούμενο μήνυμα. Πρώτον, ο λαός του Θεού δεν πρέπει να επαναλάβει τα σφάλματα των προηγούμενων γενεών. Αντιθέτως, πρέπει να Τον εμπιστεύονται και να βαδίζουν στον δρόμο Του (Ψαλ. 81:13). Δεύτερον, αν και ο λαός απέτυχε στη δοκιμασία, όταν αντιμετώπισαν δυσκολίες, ο Θεός τούς έσωσε (Ψαλ. 81:7). Η σωτήρια χάρη του Θεού στο παρελθόν διαβεβαιώνει τη χάρη Του στις επερχόμενες γενεές.

Ο Ψαλμός 105:δείχνει ότι οι δοκιμασίες ήταν το μέσο με το οποίο ο Θεός δοκίμασε την εμπιστοσύνη του Ιωσήφ στον Λόγο Του, για το μέλλον του (Γέν. 37:5-10,  Ψαλ.105:19). Ο εβραϊκός όρος Tsarap, «δοκιμασμένος», (εδ. 19) εκφράζει την έννοια του εξαγνισμού. Έτσι, ο στόχος του Θεού για την δοκιμασία της πίστης του Ιωσήφ ήταν να τους εξαλείψει κάθε αμφιβολία σχετικά με τις υποσχέσεις Του και να ενδυναμώσει την εμπιστοσύνη του στην καθοδήγησή του Κυρίου. Ο στόχος της Θεϊκής πειθαρχίας είναι να ενδυναμώσει τα παιδιά του Θεού και να τα προετοιμάσει για την εκπλήρωση της υπόσχεσης, όπως βλέπουμε και με το παράδειγμα του Ιωσήφ (Ψαλ. 105:20-22).

Ωστόσο, η απόρριψη των οδηγιών του Θεού έχει ως αποτέλεσμα το πείσμα και τη σκληροκαρδία μιας ισχυρογνώμονος καρδιάς.

«Ο Θεός απαιτεί πρόθυμη και αδιαμφισβήτητη υπακοή στον νόμο Του. Όμως, οι άνθρωποι είναι υπνωτισμένοι ή παράλυμένοι από τις εξαπατήσεις του Σατανά, ο οποίος επινοεί δικαιολογίες και τεχνάσματα, και υπερνικά τις επιφυλάξεις τους, λέγοντας όπως είχε πει στην Εύα στον κήπο: “Σίγουρα δεν θα πεθάνετε” (Γέν. 3:4). Η ανυπακοή, όχι μόνο σκλήρανε την καρδιά και τη συνείδηση των ενόχων, αλλά τείνει να διαφθείρει την πίστη των άλλων. Αυτό που στην αρχή τους φαινόταν εντελώς λάθος, σταδιακά χάνει αυτή τη μορφή με το να είναι διαρκώς μπροστά τους, εωσότου τελικά αναρωτιούνται αν είναι πραγματικά αμαρτία και ασυνείδητα πέφτουν στο ίδιο σφάλμα.» Έ. Χουάιτ T.C., vol. 4, p. 146

`ΣΚΕΨΗ: Ποια είναι η εμπειρία σας με το πώς η αμαρτία σκληραίνει την καρδιά; Γιατί αυτή η σκέψη πρέπει να μας οδηγήσει στον Σταυρό, όπου μπορούμε να βρούμε τη δύναμη να υπακούσουμε;`