---
title:  «Στην Καρδια Μου Φυλαξα Τα Λογια Σου»
date:  18/02/2024
---

`Διαβάστε Ψαλ. 119:1-16,  161-168. Πώς πρέπει να τηρούμε τις εντολές του Θεού, και ποιες ευλογίες πηγάζουν από αυτό;`

Η Αγία Γραφή περιγράφει την καθημερινή ζωή πίστης, όπως τον πιστό που περπατά με τον Θεό στο μονοπάτι της δικαιοσύνης. Η ζωή πίστης συντηρείται όταν βαδίζουμε «στον νόμο του Κυρίου» (Ψαλ. 119:1) και «στο φως του προσώπου» Του (Ψαλ. 89:15). Αυτές οι δύο οδοί δεν διαφέρουν. Το να περπατά κανείς στο φως του προσώπου του Θεού συνεπάγεται την τήρηση του νόμου Του. Ομοίως, το να περπατάμε «στον νόμο του Κυρίου» αφορά το να επιζητούμε τον Θεό με όλη μας την καρδιά (Ψαλ. 119:1, 2, 10).

Οι «άμωμοι στον δρόμο τους» είναι ένας ακόμη τρόπος να περιγράψουν οι Ψαλμοί τη ζωή δικαιοσύνης (Ψαλ. 119:1). Ο όρος «άμωμοι» περιγράφει μια  θυσία “χωρίς ψεγάδι”, αποδεκτή από τον Θεό (Έξ. 12:5). Παρομοίως, η ζωή των δικαίων, η οποία είναι μια ζωντανή θυσία (Ρωμ. 12:1), πρέπει να είναι αμόλυντη από την αγάπη για την αμαρτία. Μια ζωή αφιερωμένη στον Θεό είναι ένας «άμωμος δρόμος», εννοώντας ότι το άτομο βαδίζει σε σωστή κατεύθυνση που ευαρεστεί τον Θεό (Ψαλ. 101:2, 6 δείτε και 18:32).

Η τήρηση των εντολών του Θεού δεν ταυτίζεται με τη νομικίστικη τήρηση του Θεϊκού νόμου. Αντιθέτως, συνίσταται από «καλή σύνεση» της διαφοράς μεταξύ σωστού και λάθους, καλού και κακού (Ψαλ. 111:10 δείτε και Α’ Χρον. 22:12) και αφορά όλη την ύπαρξη του ατόμου, όχι απλώς φαινομενικές πράξεις. Το να είναι κανείς «άμωμος», να τηρεί τις εντολές του Θεού να τον επιζητά Τον με όλη του την καρδιά, είναι αδιαχώριστες στάσεις ζωής (Ψαλ. 119:1, 2).

Οι εντολές του Θεού είναι η αποκάλυψη του θελήματός Του για τον κόσμο. Συμβουλεύουν τους ανθρώπους πώς να γίνουν σοφοί και να ζήσουν ελεύθεροι και  ειρηνικά (Ψαλ. 119:7-11, 133). Ο ψαλμωδός ευαρεστείται στον νόμο, επειδή ο νόμος τον βεβαιώνει για την πιστότητα του Θεού (Ψαλ. 119:77, 174).

«Πολλή ειρήνη έχουν εκείνοι που αγαπούν τον νόμο Σου· και σ’ αυτούς δεν υπάρχει πρόσκομμα» (Ψαλ. 119:165). Ο όρος «πρόσκομμα» περιγράφει τις ηθικές αποτυχίες. Ως το λυχνάρι στα πόδια του ψαλμωδού (εδ. 105), ο Λόγος του Θεού μάς προστατεύει από τους πειρασμούς (εδ. 110).

`ΣΚΕΨΗ: Πώς παρουσιάζει ο Χριστός τη δύναμη του Λόγου του Θεού στη ζωή Του; (Ματ. 4:1-11). Τι μας λέει αυτό για τη δύναμη που πηγάζει από την καρδιά που στοχεύει στο να υπακούει στον νόμο του Θεού;`