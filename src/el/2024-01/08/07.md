---
title:  Περαιτέρω Μελέτη
date:  23/02/2024
---

Σε αυτούς τους σύγχρονους καιρούς, η απόκτηση της σοφίας δεν είναι τόσο επιθυμητή όσο η επίτευξη της ευτυχίας. Οι άνθρωποι προτιμούν να είναι ευτυχισμένοι παρά σοφοί. Ωστόσο, μπορούμε να είμαστε πραγματικά ευτυχισμένοι και να ζούμε μια ζωή πληρότητας χωρίς τη σοφία του Θεού; Οι Ψαλμοί λένε ξεκάθαρα ότι δεν μπορούμε. Τα καλά νέα είναι ότι δεν μας ζητείται να επιλέξουμε ανάμεσα στη σοφία και την ευτυχία. Η σοφία του Θεού φέρνει γνήσια ευτυχία.

Ένα απλό παράδειγμα από την εβραϊκή διάλεκτο μπορεί να διαφωτίσει αυτό το θέμα. Στα εβραϊκά, ο όρος «βήμα» (΄ashurey) είναι παρόμοιος ηχητικά με την «ευτυχία» (΄ashrey). Τα βήματα που βαδίζουν στον δρόμο του Θεού οδηγούν σε μια ευτυχισμένη ζωή (Ψαλ. 1:1,  17:5,  37:31,  44:18,  89:15,  119:1). Στην Αγία Γραφή, οι έννοιες σοφία και ευτυχία δεν είναι αφηρημένες, αλλά πραγματικές εμπειρίες. Προέρχονται από τη σχέση μας με τον Θεό, η οποία βασίζεται σε σεβασμό, δοξολογία, ενδυνάμωση και πίστη στον Κύριο. Ο Ψαλμός 25:14 λέει ότι «Το απόρρητο του Κυρίου είναι μαζί με εκείνους που Τον φοβούνται, και σ’ αυτούς θα φανερώσει τη διαθήκη Του.»

«Ας ευχαριστήσουμε το Θεό για τις λαμπρές εικόνες που μας έχει παρουσιάσει. Ας συγκεντρώσουμε όλες τις ευλογημένες αποδείξεις της αγάπης Του για να μπορούμε να τις έ¬χουμε πάντοτε μπροστά μας: πώς ο Υιός του Θεού άφησε το θρόνο του Πατέρα Του καλύπτοντας τη Θεότητά Του με την ανθρωπότητα για να σώσει τον άνθρωπο από την εξου¬σία του Σατανά, πώς ο θρίαμβος του έργου Του για μας άνοιξε τον ουρανό στον άνθρωπο οδηγώντας τον μέσα στην αί¬θουσα της παρουσίας όπου ο Θεός αποκαλύπτει τη δόξα Του, πώς η ανθρώπινη φυλή ανασύρεται από το βάραθρο της καταστροφής όπου την είχε βυθίσει η αμαρτία, και ενωμένη πάλι με τον άπειρο Θεό, αφού πρώτα με πίστη στο Σωτήρα περάσει τη θεϊκή δοκιμασία, ενδύεται τη δικαιοσύνη του Χριστού και ανυψώνεται μέχρι το θρόνο Του. Να, ποιες είναι οι εικόνες που θέλει ο Θεός να φέρουμε πάντοτε στη σκέψη μας.» Β.Χ. σ. 109, 110

**Ερωτήσεις για συζήτηση**

`1.	Πώς μπορεί ο Λόγος του Θεού να γίνει πηγή ευχαρίστησης και όχι απλώς οδηγίες; Πώς η τροφή μέσα από τον Λόγο του Θεού σχετίζεται με την προσκόλληση στον Ιησού Χριστό, τον Λόγο; (Ιωάν. 1:1,  15:5, 7).`

`2.	Τι συμβαίνει όταν οι άνθρωποι συνειδητά και διαρκώς απορρίπτουν τις διδασκαλίες του Θεού; (Ψαλ. 81, 95). Γιατί πιστεύετε ότι συμβαίνει αυτό;`

`3.	Γιατί η οδός των ασεβών, μερικές φορές, φαίνεται πιο επιθυμητή από τη συμβουλή των δικαίων; (Ψαλ. 141). Πώς διαχειριζόμαστε το ότι, αρκετές φορές, οι ασεβείς φαίνεται να εθημερούν;`