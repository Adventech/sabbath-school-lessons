---
title:  Περαιτέρω Μελέτη
date:  01/03/2024
---

Διαβάστε Έ. Χουάιτ Ζ.Χ., σ. 1-9.

Ως προσευχές του Χριστού και προσευχές προς τον Χριστό, οι Ψαλμοί παρέχουν μια μοναδική αποκάλυψη της προσωπικότητας και της απολυτρωτικής διακονίας του Χριστού ως Του «μαζί μας είναι ο Θεός» (Ματθ. 1:23). Ο Ιησούς είναι ο Θεός που είναι μαζί μας στις  αγωνιώδεις προσευχές στην εγκατάλειψη και τον πόνο. Ο Θεός είναι μαζί μας στα δάκρυα για δικαιοσύνη και απελευθέρωση. Ο Ιησούς είναι ο «μαζί μας είναι ο Θεός», όχι εγκαταλείποντάς μας στις στερήσεις και στην απελπισία μας, αλλά δείχνοντάς μας τον δρόμο της νικηφόρας πίστης. Έγινε για εμάς ο Αιώνιος Ιερέας και Βασιλιάς για να μας λυτρώσει από την αιώνια καταδίκη της αμαρτίας. Στον Χριστό, τον τέλειο Δαβιδικό Βασιλιά, όλες οι ιερές υποσχέσεις εκπληρώνονται (Β’ Χρον. 1:20).

Η Έ. Χουάιτ περιγράφει την ενότητα του Χριστού με την ανθρωπότητα: «Με την ανθρωπότητά Του ο Χριστός έδραξε την ανθρωπότητα και με τη θεότητά Του εγγίζει το θρόνο του Θεού. Σαν Υιός ανθρώπου μας έδωσε το παράδειγμα της υπακοής· σαν Υιός Θεού μας δίνει τη δύναμη να υπακούσομε. Ο Χριστός ήταν που μίλησε στο Μωυσή μέσα από την καιόμενη βάτο στο όρος Χωρήβ και είπε: “ΕΓΩ ΕΙΜΑΙ Ο ΩΝ… ούτω θέλεις ειπεί προς τους υιούς Ισραήλ, Ο ΩΝ με απέστειλε προς εσάς.” (Έξ. 3:14)  Αυτή ήταν η υπόσχεση για τη σωτηρία του Ισραήλ. Έτσι όταν ο Χριστός ήρθε “καθ’ ομοίωσιν ανθρώπων,” διεκήρυξε τον Εαυτό Του ως Ο ΩΝ. Το βρέφος της Βηθλεέμ, ο ταπεινός και πράος Σωτήρας, είναι ο Θεός “φανερωθείς εν σαρκί.” (Α’ Τιμ. 3:16) Και σε μας ο Χριστός λέγει: “ΕΓΩ ΕΙΜΑΙ η Οδός, η Αλήθεια και η Ζωή.” “Εδόθη εις Εμέ πάσα εξουσία εν ουρανώ και επί γής.” (Ιωάν. 10:11,  6:51,  14:6,  Ματ. 28:18). ΕΓΩ ΕΙΜΑΙ η βεβαίωση κάθε υπόσχεσης. ΕΓΩ ΕΙΜΑΙ, μη φοβάσθε.»  Ζ.Χ., σ. 6, 7

**Ερωτήσεις για συζήτηση**

`1.	 Πώς δείχνει ο Θεός την ακλόνητη πιστότητά Του στη διαθήκη Του παρά την απιστία των ανθρώπων; Ποια διαβεβαίωση φέρνει αυτό στον λαό του Θεού που αγνωνίζεται σήμερα;`

`2.	Πώς η μοναδική και υπέρτατη ιεροσύνη του Χριστού, σύμφωνα με την τάξη του Μελχισεδέκ, ενισχύει τη βεβαιότητα της σωτηρίας τού λαού τού Θεού;`

`3.	Τα Ευαγγέλια δείχνουν ότι πολλές Μεσσιανικές υποσχέσεις στους Ψαλμούς εκπληρώθηκαν διαμέσου τού Ιησού Χριστού. Πώς αυτό δηλώνει την αυθεντικότητα του Λόγου τού Θεού; Γιατί πρέπει να αντισταθούμε σε κάθε συναίσθημα, το οποίο μπορεί να αποδυναμώσει την εμπιστοσύνη μας στον Λόγο του Θεού;`

`4.	Ποια μεγάλη παρηγοριά αντλούμε από τα λόγια του Χριστού, «Δόθηκε σε Μένα κάθε εξουσία στον ουρανό και επάνω στη γη»; (Ματ. 28:18). Πώς εφαρμόζουμε αυτή την υπόσχεση στην προσωπική μας εμπειρία;`