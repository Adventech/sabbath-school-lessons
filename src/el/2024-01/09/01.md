---
title:  Ευλογημενος Ο Ερχομενος Στο Ονομα Του Κυριου
date:  24/02/2024
---

> <p>Εδαφιο Μνημης</p>
>  «Η πέτρα, την οποία αποδοκίμασαν αυτοί που οικοδομούν, αυτή έγινε κεφαλή γωνίας· από τον Κύριο έγινε αυτή, και είναι θαυμαστή στα μάτια μας.» Ψαλμός 118:22, 23

### Για τη μελέτη αυτής της εβδομάδας, διαβάστε
Ψαλ. 23,  Ιωάν. 10:11-15,  Ψαλ. 22,  89:27-32,  Κολ. 1:16,  Ψαλ. 2,  Εβρ. 7:20-28

Οι Ψαλμοί μαρτυρούν την προσωπικότητα και τη διακονία του Χριστού. Σχεδόν όλοι οι τομείς του σχεδίου της σωτηρίας, φαίνονται στους Ψαλμούς. Ποικιλοτρόπως, η ζωή και το έργο του Χριστού προφητεύεται μέσω αυτών, συχνά, με αξιοσημείωτη ακρίβεια.

Τα θέματα που αποκαλύπτονται στους Ψαλμούς περιλαμβάνουν τη Θεότητα του Χριστού, την ιδιότητά Του ως Υιός, την υπακοή, τον ζήλο Του για τον Ναό τού Θεού, την ταυτότητά Του ως Καλός Ποιμένας, την προδοσία, τα πάθη, τα οστά Του που δεν συνεθλίβησαν, τον θάνατό, την ανάσταση, την ανάληψη, την ιεροσύνη και τη βασιλεία Του. Όλα έχουν προφητευτεί πολλούς αιώνες πριν την ενσάρκωση του Ιησού.

Αναμφισβήτητα, για παράδειγμα, όταν αναφερόταν στη διακονία Του, ο Ιησούς έδειχνε πίσω στους Ψαλμούς, όταν μιλούσε στους μαθητές στον δρόμο προς Εμμαούς (Λουκ. 24:44). Ήθελε να βρουν μέσα από τους Ψαλμούς στοιχεία για το Ποιος ήταν.

Ορισμένοι Ψαλμοί που έχουν τυπολογική εκπλήρωση στον Χριστό, συμπεριλαμβανομένων των Ψαλμών 24,  45,  72:και 101:(η επιτομή του Βασιλιά και Κριτή), 88:και 102:(ικεσίες του αναξιοπαθούντα υπηρέτη του Θεού).

Σε όλους τους Ψαλμούς, μέσω του θρήνου των ψαλμωδών, της ευχαριστίας, της δοξολογίας και των δακρύων τους για δικαιοσύνη και απελευθέρωση, ακούμε να αντηχεί η προσευχή του Χριστού για τη σωτηρία του κόσμου.