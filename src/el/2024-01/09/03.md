---
title:  Ο Βασανισμενος Μεσσιας
date:  26/02/2024
---

`Διαβάστε Ψαλ. 22:και 118:22. Πώς αντιμετωπίστηκε ο Μεσσίας από εκείνους που ήρθε να σώσει;`

Αρκετοί Ψαλμοί εκφράζουν τα αγωνιώδη αισθήματα της ύψιστης εγκατάλειψης του πάσχοντος Μεσσία (π.χ. Ψαλ. 42,  88,  102). Ο Ψαλμός 22:είναι μια άμεση Μεσσιανική προφητεία, διότι πολλές λεπτομέρειες σε αυτόν τον Ψαλμό δεν μπορούν να συνδεθούν ιστορικά με τον βασιλιά Δαβίδ, αλλά ταιριάζουν απολύτως με τις συνθήκες θανάτου του Χριστού. Ο Ιησούς προσευχήθηκε στον σταυρό (Ματ. 27:46) με τα λόγια του Ψαλμού 22:1.

Το μαρτύριο του αποχωρισμού του Χριστού από τον Πατέρα Του εξαιτίας του φορτίου των αμαρτιών όλου του κόσμου, μπορεί να μετρηθεί μόνο με το μέγεθος της εγγύτητάς τους, δηλαδή τη μοναδική ενότητά Τους (Ιωάν. 1:1, 2,  10:30). Όμως, ακόμη και τα βάθη των ανεξήγητων παθών Του δεν θα μπορούσαν να διασπάσουν την ενότητα μεταξύ Πατέρα και Υιού. Μέσα σε πλήρη εγκατάλειψη, ο Χριστός παραδίδει ολοκληρωτικά τον Εαυτό Του στον Πατέρα, παρά το βάθος της απόγνωσης που αντιμετωπίζει.

«Επάνω στο Χριστό, τον αντικαταστάτη και εγγυητή μας, τοποθετήθηκε η ανομία όλων μας. Θεωρήθηκε παραβάτης για να μπορέσει να μας εξαγοράσει από την καταδίκη του νόμου. Η ενοχή όλων των απογόνων του Αδάμ πίεζε την καρδιά Του. Η οργή του Θεού κατά της αμαρτίας, η τρομερή ένδειξη της δυσαρέσκειάς Του για την ανομία, γέμισαν την ψυχή του Υιού Του με τρόμο.» Έ. Χουάιτ, Ζ.Χ., σ. 726

Η εικόνα των απειλητικών ταύρων, του λιονταριού που βρυχάται και των σκυλιών τονίζουν την βαναυσότητα και την κακία των ανθρώπων που ο Χριστός, ο Οποίος συγκρίνεται με ένα άκακο και αβοήθητο σκουλήκι, βίωσε στις τελευταίες στιγμές Του. Με εκπληκτική ακρίβεια, ο Ψαλμός 22:εκφράζει τα φαρμακερά σχόλια του πλήθους, με τα οποία χλευάζουν τον Ιησού, χρησιμοποιώντας τα ίδια Του τα λόγια προς τον Πατέρα (Ψαλ. 22:1, 8,  Ματ. 27:43) και των στρατιωτών που διαμοιράζουν τα ιμάτιά Του (Ψαλ. 22:18,  Ματ. 27:35). Ελάχιστα μπορούσαν να καταλάβουν τότε οι άνθρωποι, ότι το «σκουλήκι» που προσπαθούσαν να συντρίψουν θα γινόταν ο ακρογωνιαίος λίθος του Ναού και θα στερέωνε τα θεμέλιά του (Ψαλ. 118:22).

Ωστόσο, ο απερριφθείς Μεσσίας έγινε η Πηγή σωτηρίας για τον λαό του Θεού, μετά την ανάστασή Του (Ματ. 21:42,  Πράξ. 4:10-12). Ο Χριστός υπέφερε την απόρριψη της ανθρωπότητας, αλλά ο Θεός δόξασε τον Υιό Του κάνοντάς Τον ζωντανό «ακρογωνιαίο λίθο» του πνευματικού ναού Του (Εφεσ. 2:20-22,  Α’ Πέτ. 2:4-8). Για εκείνους που απορρίπτουν τον Βράχο, το μέσον της σωτηρίας του Θεού, ο Βράχος θα γίνει ο παράγοντας της κρίσης (Ησ. 8:14,  Ματ. 21:44).

`ΣΚΕΨΗ: Ο Ιησούς στον σταυρό, πλήρωσε ο Ίδιος το χρέος για κάθε αμαρτία που έχουμε διαπράξει. Πώς το γεγονός ότι υπέφερε για χάρη μας επιδρά στον τρόπο που ζούμε σήμερα;`