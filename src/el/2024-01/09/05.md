---
title:  Αιωνιος Βασιλιας Αξεπεραστης Δυναμης
date:  28/02/2024
---

`Διαβάστε Ψαλ. 2,  110:1-3,  89:4, 13-17 και 110:1, 2, 5, 6. Τι μας διδάσκουν αυτά τα εδάφια για τον Χριστό ως Βασιλιά;`

Η απεικόνιση του Θεού ως ο Πατέρας του Μεσσία παραπέμπει στη στέψη του βασιλιά όταν υιοθετήθηκε στη διαθήκη του Θεού (Ψαλ. 2:7,  89:26-28). Ο Ψαλ. 2:7 προβλέπει την ανάσταση και εξύψωση του Χριστού ως την αρχή της νέας αιώνιας διαθήκης και της βασιλικής ιεροσύνης του Χριστού (Πράξ. 13:33-39,  Εβρ. 1:5,  5:5). Ο Μεσσίας κάθεται στα δεξιά του Θεού, ως Κάποιος με πρωτοφανή τιμή και εξουσία (Ψαλ. 110:1,  Πράξ. 7:55, 56). «Επιπλέον, η αλληλεπίδραση μεταξύ του Κυρίου και του Κεχρισμένου (Μεσσία), δείχνει την πρόθεση να ταυτοποιήσει Αυτόν τον Δαβιδικό Μεσσία με τον Ίδιο τον Κύριο… Αν Εκείνος που κάθεται στα δεξιά είναι ο Κύριος, τότε ο Κύριος είναι ο Μεσσίας, εφόσον Τον βλέπουμε στα δεξιά (δείτε Ψαλ. 110:1, 5)» Jacques Dukhan, On the Way to Emmaus, pp. 26, 27.

Στο τέλος, ο Χριστός θα έχει την απόλυτη νίκη ενάντια στους εχθρούς Του. Η εικόνα των εχθρών ως «υποπόδιο», αντικατοπτρίζει τη συνήθεια των βασιλιάδων της Εγγύς Ανατολής, να βάζουν τα πόδια τους στον αυχένα των ηττημένων εχθρών τους για να δηλώσουν την απόλυτη κυριαρχία επάνω τους. Όμως, η ράβδος του Χριστού, εδώ, δεν είναι ένα εργαλείο εκφοβισμού (Ψαλ. 2:9,  110:2).

Η ράβδος, αρχικά, κρατιόταν από φυλετικούς αρχηγούς, ως σύμβολο της φυλής (Αρ. 17:2-10). Η ράβδος του Χριστού προέρχεται από τη Σιών, διότι αντιπροσωπεύει τον λαό της. Είναι ένα σύμβολο της Θεϊκής κρίσης, η οποία τερματίζει την εξουσία του κακού και περιγράφει την ανυπέρβλητη εξουσία του Χριστού (Αποκ. 2:27,  12:5). Ακόμα και οι ασεβείς βασιλιάδες είχαν την ευκαιρία να μετανοήσουν και να υποταχθούν στον Μεσσία (Ψαλ. 2:10-12).

Μια παραστατική απεικόνιση της τελικής νίκης του Χριστού πριν τη Δεύτερη Έλευση, βρίσκεται στο Δαν. 7:22, όπου δείχνει ότι αφότου «η κρίση δόθηκε στους αγίους του Υψίστου», η βασιλεία Του εγκαθιδρύθηκε και «είναι βασιλεία αιώνια» (Δαν. 7:27). Λόγω του Σταυρού, η υπόσχεσαι της βασιλείας είναι βέβαιη.

Μια ευλογία έχει υποσχεθεί σε όσους εμπιστεύονται τον Βασιλιά, και ο λαός αγάλλεται στην κυρίαρχη και δίκαιη εξουσία του Μεσσία (Ψαλ. 2:12,  89:15-17).

`ΣΚΕΨΗ: Πόσο ανακουφιστικό να ξέρουμε ότι, ναι, τελικά, το καλό θα νικήσει το κακό, θα αποδοθεί δικαιοσύνη και τα δεινά θα εξαλειφθούν. Πώς αυτή η αλήθεια μάς δίνει ανακούφιση σήμερα, όταν από την ανθρώπινη οπτική, το κακό φαίνεται να ευημερεί;`