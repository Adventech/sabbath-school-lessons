---
title:  Περαιτέρω Μελέτη
date:  08/03/2024
---

Διαβάστε Πράξ. 7:και Εβρ. 11. Τι λέει η Κ.Δ. για τον τελικό στόχο της κυριαρχικής καθοδήγησης του Θεού προς τον λαό Του στην ιστορία;

Οι ιστορικοί ψαλμοί είναι μια δυνατή μαρτυρία για της πιστότητα του Θεού στο λαό Του. Κάθε γεγονός της ιστορίας του λαού Του ήταν ένα βήμα Θεϊκής πρόνοιας που οδηγούσε προς την τελική εκπλήρωση της υπόσχεσης για τον Σωτήρα όλου του κόσμου, στο πρόσωπο του Ιησού από τη Ναζαρέτ. Ακόμα και οι δοκιμασίες που συχνά προκαλούσαν σύγχυση στον λαό του Θεού πιστεύοντας ότι ο Θεός τους εγκατέλειψε, ήταν κάτω από τον κυριαρχικό έλεγχό Του και ήταν μέρος της Θεϊκής πρόνοιας, επειδή ο Θεός είναι ο υπέρτατος Κύριος της ιστορίας.

Ο ψαλμωδός, παρουσιάζει με επιδεξιότητα την αλήθεια ότι, ούτε η ανθρώπινη απιστία δεν μπορεί να εμποδίσει τον Θεό να μείνει πιστός στον λαό Του και να εκπληρώσει τις υποσχέσεις Του. Ωστόσο, οι αμετανόητοι αποκλείστηκαν από τις ευλογίες της διαθήκης, και το τέλος τους αποτελεί προειδοποίηση για το πώς η ζωή χωρίς ή ενάντια στον Θεό καταστρέφει τον άνθρωπο.

Οι Ψαλμοί ενθαρρύνουν τα παιδιά του Θεού κάθε εποχής να ελπίζουν στον Κύριο και να παραμένουν πιστά σε Αυτόν. «Δεν έχουμε τίποτα να φοβηθούμε για το μέλλον, εκτός εάν ξεχάσουμε τον τρόπο που ο Θεός μάς οδήγησε, και τα διδάγματά Του από την ιστορία του παρελθόντος.» Life Sketches of Ellen G. White, p. 196.

Για να συνεχίσει ο λαός του Θεού ατρόμητος, πρέπει να γνωρίζει τα γεγονότα της ιστορίας του. Η Έ. Χουάιτ συμβουλεύει τους πιστούς να διαβάζουν τους Ψαλμούς 105:και 106:«τουλάχιστον μια φορά την εβδομάδα» Testimonies to Ministers and Gospel Workers, p. 98.

Η ιστορία του λαού του Θεού αποδεικνύει ότι καμία υπόσχεση που έδωσε ο Θεός στον Λόγο Του δεν θα μείνει ανεκπλήρωτη. Αυτό περιλαμβάνει τόσο τις Θεϊκές υποσχέσεις για τον καθένα μας στο παρόν, όσο και για τις μελλοντικές υποσχέσεις της Δεύτερης Έλευσης, η οποία θα εγκαθιδρύσει τη βασιλεία της δικαιοσύνης και της ειρήνης του Θεού επάνω σε μια νέα γη.

**Ερωτήσεις για συζήτηση**

`1.	Ποιες είναι οι ευλογίες του να θυμόμαστε την πιστή καθοδήγηση του Θεού στον λαό Του, στην ιστορία; Ποιες είναι οι συνέπειες του να ξεχνάμε τα μαθήματα του παρελθόντος; Πώς μπορούμε να εφαρμόσουμε την ίδια αυτή αρχή, ως μια εκκλησία που καλείται να κάνει το ίδιο για το οποίο κλήθηκε και ο λαός Ισραήλ;`

`2.	Πώς μας ενθαρρύνουν οι Ψαλμοί να αναγνωρίσουμε τη φροντίδα της πρόνοιας του Θεού στη ζωή μας, και να εξασκήσουμε υπομονή και εμπιστοσύνη στους κυριαρχικούς τρόπους τού Θεού, ακόμη και όταν δεν είναι εύκολο να κατανοήσουμε γιατί τα πράγματα συμβαίνουν κατ’ αυτόν τον τρόπο;`

`3.	Πώς μπορούμε να κάνουμε τη μελέτη της ιστορίας τού λαού τού Θεού πιο σημαντική, τόσο στην προσωπική όσο και στην εκκλησιαστική μας λατρεία; Γιατί είναι σημαντικό να μιλάμε στα παιδιά μας για την πιο πρόσφατη ιστορία μας ως Αντβεντιστές της Εβδόμης Ημέρας;`