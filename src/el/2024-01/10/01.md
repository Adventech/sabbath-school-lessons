---
title:  Μαθηματα Του Παρελθοντος
date:  02/03/2024
---

> <p>Εδαφιο Μνημης</p>
>  «Όσα ακούσαμε και γνωρίσαμε, και μας διηγήθηκαν οι πατέρες μας. Δεν θα τα κρύψουμε από τα παιδιά τους στην επερχόμενη γενεά, καθώς θα διηγούμαστε τους επαίνους τού Κυρίου, και τη δύναμή Του, και τα θαυμαστά Του έργα, που έκανε.» Ψαλμός 78:3, 4.

### Για τη μελέτη αυτής της εβδομάδας, διαβάστε
Ψαλ. 78, 105, Γαλ. 3:29, Ψαλ. 106, 80, Αρ. 6:22-27, Ψαλ. 135.

Σε αρκετούς Ψαλμούς, η δοξολογία παίρνει τη μορφή αφήγησης των παντοδύναμων ενεργειών του Κυρίου για σωτηρία. Αυτοί οι Ψαλμοί συχνά αποκαλούνται «ιστορικοί Ψαλμοί σωτηρίας» ή «ιστορικοί Ψαλμοί». Κάποιοι απευθύνονται στον λαό του Θεού, λέγοντάς τους να μάθουν από την ιστορία τους, ιδιαίτερα από τα δικά τους λάθη και τα λάθη των προγόνων τους. Ορισμένοι ιστορικοί Ψαλμοί τονίζουν τις παλαιότερες θαυμάσιες πράξεις του Θεού για χάρη του λαού Του, οι οποίες ενδυνάμωσαν την εμπιστοσύνη τους στον Κύριο, ο Οποίος είναι Ικανός και Πιστός να τους ελευθερώσει από τις παρούσες δυσκολίες τους.

Η ιδιαιτερότητα των ιστορικών Ψαλμών, είναι ότι μας βοηθούν να δούμε τη ζωή μας ως μέρος της ιστορίας του λαού του Θεού και να αξιώσουμε εκείνο το παρελθόν ως δικό μας. Καθώς έχουμε υιοθετηθεί στην οικογένεια του λαού του Θεού, διαμέσου τού Χριστού (Ρωμ. 8:15, 9:24-26, Γαλ. 4:6, 7), η ιστορική κληρονομιά του αρχαίου Ισραήλ είναι, στην πραγματικότητα, η πνευματική μας καταγωγή. Έτσι, πρέπει να διδαχθούμε από το παρελθόν τους που είναι και δικό μας, επίσης.

Ο τελικός στόχος είναι να συνειδητοποιήσουμε ότι κάθε γενιά του λαού του Θεού έχει ένα μικρό αλλά σημαντικό μέρος στη μεγάλη ιστορική εξέλιξη του κυριαρχικού σκοπού του Θεού στη Μεγάλη Διαμάχη.