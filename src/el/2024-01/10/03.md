---
title:  Η Ενθυμιση Της Ιστοριας Και Η Δοξολογια Του Θεου
date:  04/03/2024
---

`Διαβάστε Ψαλ. 105. Ποια ιστορικά γεγονότα τονίζονται εδώ και τι μαθήματα αντλούμε;`

Ο Ψαλμός 105:υπενθυμίζει σημαντικά γεγονότα που σχημάτισαν την σχέση διαθήκης μεταξύ του Κυρίου και του λαού Ισραήλ. Επικεντρώνεται στη διαθήκη του Θεού με τον Αβραάμ να δώσει σε αυτόν και τους απογόνους του τη Γη της Επαγγελίας , και στο πώς αυτή η υπόσχεση, που επιβεβαιώθηκε στον Ισαάκ και τον Ιακώβ, που εκπληρώθηκε με Θεϊκή πρόνοια μέσω του Ιωσήφ, του Μωυσή και του Ααρών, και στην εποχή της κατάκτησης της Χαναάν. Ο ψαλμός δίνει ελπίδα στον λαό του Θεού, σε κάθε γενιά, διότι τα θαυμαστά έργα του Θεού στο παρελθόν εγγυόνται την απαράλλαχτη αγάπη Του για τον λαό Του σε κάθε εποχή (Ψαλ. 105:1-5,  7, 8).

Ο Ψαλμός 105:μοιάζει με τον Ψαλμό 78:(δείτε το χθεσινό μάθημα) στο ότι τονίζει την πιστότητα του Θεού προς τον λαό Του, στο διάβα της ιστορίας, με σκοπό να δοξάσει τον Θεό και να εμπνεύσει πιστότητα. Ωστόσο, σε αντίθεση με τον Ψαλμό 78, ο Ψαλμός 105:δεν αναφέρει τα λάθη του λαού στο παρελθόν. Αυτός ο Ψαλμός έχει διαφορετικό σκοπό.

Αντιθέτως, στον Ψαλμό 105:η ιστορία αφηγείται και πάλι τη ζωή των μεγαλύτερων πατριαρχών του Ισραήλ, δείχνοντας την πρόνοια και την καθοδήγηση του Θεού και την ανθεκτική υπομονή των πατριαρχών στις δυσκολίες. Η επιμονή και η πιστότητά τους στον Θεό ανταμείφθηκαν πλουσιοπάροχα. Γι’ αυτό, ο Ψαλμός 105:καλεί τους ανθρώπους να μιμηθούν την πίστη των πατριαρχών και να προσμένουν με εμπιστοσύνη τη στιγμή που ο Θεός θα τους απελευθερώσει.

Επίσης, ο Ψαλμός 105:είναι ένας ύμνος (εδ. 1-7), δείχνοντας ότι προκειμένου να δοξάσουν αληθινά τον Θεό, ο λαός Του πρέπει να γνωρίζει τα γεγονότα της ιστορίας του. Η ιστορία παρέχει επιβεβαίωση για την πίστη μας, αλλά και αναρίθμητους λόγους για δοξολογία στον Θεό.

Οι πιστοί αναφέρονται ως το σπέρμα του Αβραάμ και παιδιά του Ιακώβ (Ψαλ. 105:6), και γι’ αυτό τους θεωρεί ως την εκπλήρωση της υπόσχεσης του Θεού στον Αβραάμ να τον κάνει ένα μεγάλο έθνος (Γέν. 15:3-6). Ο ψαλμωδός υπογραμμίζει τη συνοχή μεταξύ των πατριαρχών και των μεταγενέστερων γενεών του λαού του Θεού. Ο ψαλμωδός τονίζει ότι «οι κρίσεις Του είναι σε όλη τη γη» (εδ. 7), και προειδοποιεί τους πιστούς να μην ξεχάσουν ότι «ο Θεός μας» είναι επίσης ο Κυρίαρχος όλου του κόσμου και ότι η ευσπλαχνία Του εκτείνεται σε όλους τους ανθρώπους (Ψαλ. 96:1,  97:1). Είναι, ξεκάθαρα, μια κλήση πιστότητας σε κάθε γενιά πιστών.

`ΣΚΕΨΗ: Πώς εμείς, ως Χριστιανοί Αντβεντιστές της Εβδόμης Ημέρας, κατανοούμε ότι είμαστε απόγονοι του Αβραάμ (δείτε Γαλ. 3:29). Ποια μαθήματα αντλούμε από αυτή την ιστορία;`