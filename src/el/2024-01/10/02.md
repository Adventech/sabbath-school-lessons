---
title:  Η Διαρκης Πιστοτητα Του Θεου
date:  03/03/2024
---

`Διαβάστε τον Ψαλ. 78. Ποια τρία ιστορικά έπη τονίζονται σε αυτόν τον Ψαλμό; Ποια επαναλαμβανόμενα μαθήματα αντλεί ο Ασάφ από κάθε περίοδο;`

Η ανασκόπηση στο παρελθόν του Ισραήλ τονίζει την πιστότητα του Θεού και την απιστία του Ισραήλ. Διδάσκουν, επίσης, τις επερχόμενες γενιές να μην επαναλάβουν τα λάθη των προγόνων τους, αλλά να εμπιστεύονται τον Θεό και να παραμείνουν πιστοί στη διαθήκη Του. Ο ψαλμωδός χρησιμοποιεί την ιστορία ως παραβολή (Ψαλ. 78:2), που σημαίνει ότι οι άνθρωποι πρέπει να αναλογιστούν βαθιά το μήνυμα του ψαλμού και να αναζητήσουν το μήνυμα που δίνεται για τους ίδιους. Ο Ψαλ. 78:2 είναι μια προφητική περιγραφή της μεθόδου του Ιησού να διδάσκει με παραβολές (Ματ. 13:34, 35).

Ο ψαλμός, επίσης, αντανακλά την εποχή της Εξόδου (Ψαλ. 78:9-54), την εγκατάσταση στη Χαναάν (εδ. 55-64) και την εποχή του Δαβίδ (εδ. 65-72). Παρουσιάζει τις ένδοξες ενέργειες του Κυρίου και τις συνέπειες στο λαό, λόγω της αθέτησης της διαθήκης με τον Θεό. Η ιστορία του Ισραήλ προσμετρά πολλές μορφές ανυπακοής του λαού προς τον Θεό, ιδιαιτέρως την ειδωλολατρία (εδ. 58).

Ωστόσο, ο ψαλμωδός τονίζοντας τη ρίζα της απιστίας του Ισραήλ: ξέχασαν τι έκανε ο Θεός γι’ αυτούς, δεν Τον εμπιστεύτηκαν, Τον πείραξαν (εδ. 18, 41, 56), επαναστάτησαν εναντίον Του και απέτυχαν στο να τηρήσουν τον νόμο, τη διαθήκη και τις μαρτυρίες Του (εδ. 10, 37, 56). Δίνοντας έμφαση σε αυτές τις συγκεκριμένες μορφές ανυπακοής, ο ψαλμωδός υπονοεί ότι η απόρριψη του Ισραήλ ήταν αποτέλεσμα μιας σοβαρής αμαρτίας – της αποτυχίας του λαού να εμπιστευτεί τον Κύριο (εδ. 7, 8).

Διαβάζοντας τον Ψαλμό, ίσως κάποιος αγανακτήσει με την επίμονη ισχυρογνωμοσύνη και την πνευματική τύφλωση του λαού, σε αντίθεση με την, χωρίς όρια, υπομονή και χάρη του Κυρίου. Γιατί κάθε γενιά αργούσε τόσο να μάθει;

Προτού κρίνουμε εύκολα τις προηγούμενες γενιές, πρέπει να κάνουμε την αυτοκριτική μας. Και εμείς δεν λησμονούμε τα θαύματα και τις προϋποθέσεις της διαθήκης Του; Ο Ψαλ. 78:δεν ενθαρρύνει τους ανθρώπους να επαναπαυθούν στις δικές τους ενέργειες. Αντιθέτως, δείχνει τη ματαιότητα της ανθρώπινης βούλησης, εκτός εάν είναι θεμελιωμένη σε συνεχή εξάρτηση από την πιστότητα του Θεού και στην αποδοχή της χάρης Του. Οι αποτυχημένες μάχες του λαού του Θεού (εδ. 9, 62-64) αποσαφηνίζουν το μάθημα του ψαλμωδού, ότι οι ανθρώπινες προσπάθειες χωρίς την πίστη στον Θεό είναι καταδικασμένες σε αποτυχία.

`ΣΚΕΨΗ: Τι μαθήματα πήραμε από τα λάθη του παρελθόντος;`