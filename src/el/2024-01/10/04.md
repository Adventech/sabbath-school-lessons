---
title:  Ενθυμουμενοι Την Ιστορια Και Μετανοωντας
date:  05/03/2024
---

`Διαβάστε Ψαλμό 106. Ποια ιστορικά γεγονότα και μαθήματα τονίζονται εδώ;`

Ο Ψαλμός 106:επικαλείται τα μεγάλα γεγονότα στην ιστορία του Ισραήλ, συμπεριλαμβανομένης της Εξόδου, τη διαμονή στην έρημο, και τη ζωή στη Χαναάν. Δίνει έμφαση στις προηγούμενες αμαρτίες των πατέρων που κορυφώθηκαν στη γενιά που μεταφέρθηκε στην εξορία. Έτσι, ο Ψαλμός σχεδόν σίγουρα γράφτηκε όταν το έθνος βρισκόταν στη Βαβυλώνα ή αφότου είχαν επιστρέψει, και ο ψαλμωδός καθοδηγούμενος από το Άγιο Πνεύμα, αφηγήθηκε στον λαό του Θεού αυτά τα ιστορικά γεγονότα και τα διδάγματα που θα μάθαιναν εκείνοι από αυτά.

Αυτός ο Ψαλμός, επίσης, όπως και οι άλλοι, δείχνει την πιστότητα του Θεού στη διαθήκη της χάρης, με την οποία έσωσε τον λαό Του στο παρελθόν (Ψαλ. 106:45). Εκφράζει την ελπίδα ότι θα δείξει και πάλι χάρη στον μετανοημένο λαό Του και θα τους συγκεντρώσει από τα έθνη (Ψαλ. 106:47). Η ικεσία για παρούσα απελευθέρωση δεν είναι απλώς μια πεποίθηση, αλλά μια προσευχή πίστης, βασισμένη στη διαβεβαίωση του Θεού σχετικά με την απελευθέρωση του λαού στο παρελθόν (Ψαλ. 106:1-3) και τον ακέραιο χαρακτήρα της πιστότητάς Του στη διαθήκη με τον λαό Του.

Η ανάμνηση των ιστορικών αποτυχιών του Ισραήλ στον Ψαλμό 106, είναι αναπόσπαστο μέρος της εξομολόγησης των ανθρώπων για τις αμαρτίες τους και επίγνωση ότι δεν ήταν καλύτεροι από τους προπάτορές τους. Η παρούσα γενιά παραδέχεται ότι είναι πολύ χειρότερη από τους προγόνους της, επειδή γνώριζε τις επιπτώσεις των ανομιών της προηγούμενης γενιάς και το πώς ο Θεός εφάρμοσε μεγάλη υπομονή και χάρη για να τους σώσει, παρότι συνειδητά είχαν βαδίσει σε πονηρές οδούς στο παρελθόν. Αν αυτό αληθεύει για εκείνους, σκεφτείτε πόσο μάλλον για εμάς σήμερα που έχουμε την αποκάλυψη του χαρακτήρα του Θεού και της σώζουσας χάρης Του, όπως αποκαλύφθηκε μέσω του Ιησού στον σταυρό.

Τα καλά νέα του Ψαλμού 106:είναι ότι η αμείωτη αγάπη του Θεού πάντα υπερέχει από τις αμαρτίες των ανθρώπων (Ψαλ. 106:8-10,  30,  43-46). Η συμβολή του Μωυσή και του Φινεές να ανατραπεί η οργή του Θεού παραπέμπει στη μεσιτεία του Χριστού για χάρη των πιστών. Μόνο η προσωπική εμπειρία της χάρης του Θεού, μπορεί να μεταμορφώσει μια ιστορία του παρελθόντος σε δική μας ιστορία.

`ΣΚΕΨΗ: Στον Ψαλ. 106:13 διαβάζουμε: «Όμως, γρήγορα ξέχασαν τα έργα Του· δεν περίμεναν τη βουλή Του». Γιατί είναι και για εμάς επικίνδυνο να ξεχάσουμε τα έργα Του;`