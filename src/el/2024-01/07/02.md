---
title:  Το Ελεος Του Παραμενει Στον Αιωνα
date:  11/02/2024
---

`Διαβάστε Ψαλ. 136. Ποια σκέψη επικρατεί εδώ; Από πού αντλεί στοιχεία ο ψαλμωδός για τον ισχυρισμό του;`

Ο Ψαλ. 136:καλεί τον λαό του Θεού να δοξάσει τον Κύριο για το έλεός Του, όπως αποκαλύφθηκε στη Δημιουργία (εδ. 4-9) και την ιστορία του Ισραήλ (εδ. 10-22). Ο όρος «έλεος», στα εβραϊκά khesed (ακλόνητη αγάπη), εκφράζει την αγαθότητα του Θεού και την πιστότητά Του στη Δημιουργία και στη διαθήκη Του με το Ισραήλ. Ο Ψαλμός δείχνει ότι η τεράστια δύναμη και η μεγαλοπρέπειά Του, βασίζονται στην ακλόνητη αγάπη Του.

Ο Κύριος είναι «ο Θεός των θεών» και «ο Κύριος των κυρίων», είναι ένας εβραϊκός ιδιωματισμός που σημαίνει ο πιο Θαυμαστός Θεός (εδ. 1-3), όχι ότι υπάρχουν άλλοι θεοί, άλλα ότι Αυτός είναι ο Μόνος Θεός.

Τα μεγάλα θαύματα του Θεού, τα οποία κανείς δεν μπορεί να αναπαράξει είναι μια αναμφισβήτητη απόδειξη της κυριαρχίας Του (εδ. 4). Ο Θεός δημιούργησε τον ουρανό, τη γη και τα αστέρια, τα οποία λατρεύονται από ειδωλολάτρες (Δευτ. 4:19). Ωστόσο, οι Ψαλμοί αποδομούν τους ψεύτικους θεούς και, κατ’ επέκταση, κάθε ανθρώπινη εμπιστοσύνη που βασίζεται στην εξουσία τους. Είναι απλώς δημιουργήματα και όχι ο Δημιουργός – μια σοβαρή διαφορά.

Η εικόνα του δυνατού χεριού του Θεού και του απλωμένου βραχίονά Του (Ψαλ. 136:12) τονίζει την αποτελεσματικότητα της δύναμής Του και το διάπλατο εύρος του ελέους Του.

Το έλεός του Θεού στη Δημιουργία και στην ιστορία πρέπει να αποπνέει στον λαό Του εμπιστοσύνη σε Αυτόν, και να παραμείνουν πιστοί στη διαθήκη Του. Η φράση «το έλεός Σου μεγαλύνθηκε μέχρι τους αιώνες» επαναλαμβάνεται 26 φορές στον Ψαλ. 136, βεβαιώνοντας τους πιστούς ότι ο Κύριος δεν αλλάζει και θα επαναλάβει τα θαύματα του παρελθόντος στις μελλοντικές γενιές. Ο Θεός θυμάται τον λαό Του (Ψαλ. 136:23) και είναι πιστός στη διαθήκη της χάρης Του. Η πίστη στο διαρκές έλεος του Κυρίου είναι στο επίκεντρο της Βιβλικής πίστης, το οποίο περιλαμβάνει λατρεία γεμάτη χαρά, εμπιστοσύνη, και μετάνοια.

Τα εδάφια 23-35 καταλήγουν με τη φροντίδα του Θεού για όλο τον κόσμο. Το έλεός Του εκτείνεται, όχι μόνο στο Ισραήλ, αλλά σε όλη τη Δημιουργία. Έτσι, ο Ψαλμός μιλάει για την παγκόσμιας εμβέλειας χάρη του Θεού που σώζει, και μας προτρέπει να συμμετέχουμε στη δοξολογία του Ισραήλ για τον Κύριο (δείτε και Λουκ. 2:10,  Ιωάν. 3:16,  Πράξ. 15:17).

`ΣΚΕΨΗ: Πώς η εικόνα του εσταυρωμένου Ιησού, ως Αντικαταστάτη για τις αμαρτίες μας, αποκαλύπτει δυναμικά τη σπουδαία αλήθεια για τον Θεό ότι το έλεός Του μεγαλύνθηκε μέχρι τους αιώνες;`