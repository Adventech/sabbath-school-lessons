---
title:  «Κτισε Μεσα Μου Μια Καθαρη Καρδια»
date:  12/02/2024
---

`Διαβάστε Ψαλ. 51:1-5. Γιατί ο ψαλμωδός αναφέρεται στο έλεος του Θεού; `

Ο βασιλιάς Δαβίδ ξεδιπλώνει την καρδιά του στον Κύριο, ζητώντας Του συγχώρεση για την αμαρτία του, κατά τη διάρκεια μιας σκοτεινής, πνευματικά, περιόδου της ζωή του (Β’ Σαμ. 12). Η συγχώρηση είναι το εξαιρετικό δώρο της χάρης του Θεού, το αποτέλεσμα «του πλήθος των οικτιρμών Σου» (Ψαλ. 51:1). Ο βασιλιάς Δαβίδ απευθύνει έκκληση στον Θεό να συνδιαλλαγεί μαζί του, όχι σύμφωνα με το τίμημα της αμαρτίας του (Ψαλ. 103:10), αλλά σύμφωνα με τον Θεϊκό χαρακτήρα Του, το έλεος, την πιστότητα και τους οικτιρμούς Του (Ψαλ. 51:1,  Έξ. 34:6, 7).

`Διαβάστε Ψαλ. 51:6-19. Πώς απεικονίζεται εδώ η συγχώρεση της αμαρτίας; Ποιος είναι ο στόχος της Θεϊκής συγχώρεσης;`

Η Θεϊκή συγχώρεση αφορά κάτι περισσότερο από τη νομική διακήρυξη της αθωότητας. Δημιουργεί μια βαθιά αλλαγή που φθάνει έως τα κατάβαθα του εαυτού  (Ψαλ. 51:6, Εβρ. 4:12). Έχει ως αποτέλεσμα μια νέα Δημιουργία (Ψαλ. 51:10,  Ιωάν. 3:3-8). Το εβραϊκό ρήμα bara΄ που σημαίνει «δημιουργώ», περιγράφει τη Θεϊκή δημιουργική δύναμη (Γεν. 1:1). Μόνο ο Θεός μπορεί να δημιουργήσει. Μόνο Αυτός μπορεί να παράγει μια ριζική και μόνιμη αλλαγή στην καρδιά του μετανοημένου ανθρώπου (Β’ Κορ. 4:6).

Ο Δαβίδ ζητά να καθαριστεί με ύσσωπο (Λευιτ. 14:2-8, Ψαλ. 51:7). Αισθάνεται ότι η ενοχή του τον κρατά μακριά από την παρουσία του Κυρίου, με τον ίδιο τρόπο που οι λεπροί αποβάλλονταν από την κοινωνία για όσο θα διαρκούσε το διάστημα ο καθαρισμός τους (Ψαλ. 51:11). Φοβάται ότι οι θυσίες δεν μπορούν να τον αποκαταστήσουν πλήρως, διότι δεν υπήρχε θυσία που θα μπορούσε να τον εξιλεώσει για τις προμελετημένες αμαρτίες του για μοιχεία και φόνο (Έξ. 21:14,  Λευιτ. 20:10).

Μόνο η άνευ όρων Θεϊκή χάρη μπορούσε να δεχθεί την συντριμμένη και ταπεινωμένη καρδιά του Δαβίδ (Ψαλ. 51:16, 17) ως θυσία, και να τον επαναφέρει σε αρμονία με τον  Θεό. Ζητώντας να καθαριστεί με ύσσωπο, επιθυμεί να επιστρέψει στην παρουσία του Κυρίου.

`ΣΚΕΨΗ: Εφόσον ο Θεός μπορεί να συγχωρέσει τον Δαβίδ για μοιχεία, εξαπάτηση και φόνο, τι ελπίδα υπάρχει και για εμάς;`