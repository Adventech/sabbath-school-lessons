---
title:  Το Ελεος Σου Μεγαλυνθηκε Μεχρι τους ουρανους
date:  10/02/2024
---

> <p>Εδαφιο Μνημης</p>
>  «Θα Σε επαινέσω, Κύριε, ανάμεσα στους λαούς· θα ψαλμωδώ σε Σένα ανάμεσα στα έθνη. Επειδή, το έλεός Σου μεγαλύνθηκε μέχρι τους ουρανούς, και η αλήθεια Σου μέχρι τα σύννεφα.» Ψαλμός 57:9, 10

### Για τη μελέτη αυτής της εβδομάδας, διαβάστε
Ψαλ. 136,  51,  130,  113,  123.

Οι ψαλμωδοί συνειδητοποιούν ότι είναι πνευματικά φτωχοί και δεν έχουν τίποτα να προσφέρουν στον Θεό. Δεν έχουν τίποτα αξιόλογο που θα μπορούσε να τους παρουσιάσει μπροστά στον θρόνο του Θεού (Ψαλ. 40:17). Αντιλαμβάνονται ότι, όπως όλοι μας, χρειάζονται τη χάρη του Θεού, χρειάζονται το ευαγγέλιο.

Οι Ψαλμοί δίνουν έμφαση στο γεγονός ότι οι άνθρωποι είναι πλήρως εξαρτημένοι από το έλεος του Θεού. Ευτυχώς, το έλεός Του είναι αιώνιο, όπως αποδεικνύεται τόσο στη Δημιουργία Του όσο και στην ιστορία του λαού Του (Ψαλ. 136). Μπροστά στον Αιώνιο Θεό, η ανθρώπινη ζωή είναι παροδική σαν το χορτάρι, όμως ο Κύριος σπλαχνίζεται τους ανθρώπους και ανανεώνει τη δύναμή τους (Ψαλ. 103:3, 5, 15), και σε Αυτόν έχουν την υπόσχεση της αιωνιότητας.

Ο λαός του Θεού βρίσκει παρηγοριά στο ότι ο Θεός είναι πιστός στη διαθήκη Του. Οι επικλήσεις των ανθρώπων, αν και κατά καιρούς επίμονες, είναι γεμάτες ελπίδα, επειδή απευθύνονται στον σπλαχνικό Ουράνιο Πατέρα (Ψαλ. 103:13,  68:5,  89:26). Ανανεωμένες εμπειρίες της χάρης και της αγάπης του Θεού, ενδυναμώνουν τη λατρεία και την υπηρεσία τους σε Αυτόν, και μόνο σε Αυτόν.