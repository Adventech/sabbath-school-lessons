---
title:  Δοξολογια Στον Μεγαλοπρεπη Και Ελεημονα Θεο
date:  14/02/2024
---

`Διαβάστε Ψαλ. 113:και 123. Ποιες δύο διαφορετικές πτυχές του χαρακτήρα του Θεού περιγράφονται εδώ;`

Οι Ψαλμοί 113:και 123:δοξολογούν τη μεγαλοπρέπεια και το έλεος του Κυρίου. Η μεγαλοπρέπειά Του αποκαλύπτεται στο μεγαλείο του ονόματός Του και στον εξυψωμένο θρόνο Του, ο οποίος είναι επάνω από όλα τα έθνη και τους ουρανούς (Ψαλ. 113:4, 5,  123:1). «Ποιος είναι όπως ο Κύριος ο Θεός μας;» (Ψαλ. 113:5) είναι μια δήλωση πίστης, ότι καμία δύναμη μέσα ή έξω από τον κόσμο δεν μπορεί να αμφισβητήσει τον Κύριο του Ισραήλ.

Τα απροσπέλαστα ύψη όπου ο Κύριος κατοικεί, απεικονίζονται από το γεγονός ότι «συγκαταβαίνει για να επιβλέπει όσα είναι στον ουρανό και όσα είναι στη γη» (Ψαλ. 113:6). Η παραμονή Του στον ουρανό δεν Τον εμποδίζει να βλέπει τι συμβαίνει κάτω στη γη. Το έλεος του Κυρίου εκδηλώνεται μέσω της μεγαλόπρεπης προθυμίας Του να σχετιστεί με τον κόσμο και να σώσει τους άπορους και τους φτωχούς από τα δεινά τους. Το γενναιόδωρο χέρι Του δεν είναι κρυμμένο από τους δούλους Του, παρότι η κατοικία Του είναι στους ουρανούς.

Το μεγαλείο και η φροντίδα του Θεού, τα οποία δεν μπορούν να διαχωριστούν από την θαυμαστή υπεροχή Του, γίνονται σαφή μέσα από το έλεος και την ευσπλαχνία Του. Οι άποροι, οι φτωχοί και οι καταπιεσμένοι μπορούν να βιώσουν προσωπικά την κυριαρχική δύναμη του Θεού στο ότι Εκείνος μπορεί να ενεργήσει για χάρη τους. Ο Ύψιστος Θεός εκδηλώνει τη μεγαλοπρέπειά Του χρησιμοποιώντας τη δύναμή Του για να εξυψώσει τους καταπονημένους. Μπορούμε να πλησιάσουμε ελεύθερα τον Θεό διότι η κυριαρχική Του μεγαλοπρέπεια και υπεροχή δεν αλλάζουν το γεγονός ότι είναι ο Ελεήμων Δημιουργός και Συντηρητής μας, και ότι οι δούλοι Του – τα αγαπημένα παιδιά Του.

Το κίνητρο, λοιπόν, της λατρείας δεν είναι μόνο η μεγαλοπρέπεια του Θεού, αλλά και η καλοσύνη Του. Η δοξολογία δεν περιορίζεται από τον χρόνο και τον χώρο (Ψαλ. 113:2, 3). Η καλοσύνη και το έλεός Του εκδηλώνονται τέλεια μέσα στον Ιησού Χριστό, ο Οποίος ήταν πρόθυμος να κατέβει από τον ουρανό και να ταπεινωθεί μέχρι σταυρικού θανάτου για να εξυψώσει την αμαρτωλή ανθρωπότητα (Φιλιπ. 2:6-8). Ο Σταυρός είναι το μεγαλύτερο κίνητρο για να λατρεύουμε και να δοξολογούμε τον Θεό για ό,τι έχει κάνει για εμάς.

`ΣΚΕΨΗ: Εστιάστε στον Σταυρό. Από τι μας έσωσε ο Χριστός; Γιατί είναι τόσο σημαντικό να έχουμε τον Σταυρό στο νου μας;`