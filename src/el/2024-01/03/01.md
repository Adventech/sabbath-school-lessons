---
title:  Ο Κυριος Βασιλευει
date:  13/01/2024
---

> <p>Εδαφιο Μνημης</p>
>  «Ο Κύριος βασιλεύει· μεγαλοπρέπεια είναι ντυμένος· ο Κύριος είναι ντυμένος με δύναμη, και περιζωσμένος· και στερέωσε την οικουμένη, ώστε δεν θα σαλευτεί.» Ψαλμός 93:1

### Για τη μελέτη αυτής της εβδομάδας, διαβάστε
Ψαλ. 8,  100,  97,  75,  105:7-10,  Γαλ. 3:26-29,  Ψαλ. 25:10.

Οι Ψαλμοί, στηρίζουν αταλάντευτα το θεμελιώδες δόγμα της κυρίαρχης βασιλείας του Θεού. Ο Κύριος δημιούργησε και συντηρεί τα πάντα. Είναι ο κυρίαρχος Βασιλιάς όλου του κόσμου, και διοικεί τον κόσμο με δικαιοσύνη και νομοτέλεια. Οι νόμοι και τα διατάγματά Του είναι αγαθά και δίνουν ζωή σε όσους τα τηρούν. Ο Κύριος είναι ένας δίκαιος Κριτής που διαβεβαιώνει ότι ο κόσμος παραμένει καλά οργανωμένος, ανταμείβοντας τους δικαίους και τιμωρώντας τους αδίκους, άλλα στον δικό Του χρόνο, όχι στον δικό μας.

Η διαθήκη του Θεού με το Ισραήλ έχει μεγάλη σημασία για την εξασφάλιση του κόσμου, επειδή προαναγγέλλει τη σωτηρία του Κυρίου. Ο Κύριος υιοθέτησε το Ισραήλ ως ανεκτίμητο απόκτημά Του, ξεχωρίζοντάς το από όλα τα έθνη ως λαό Του. Ο Κύριος είναι πιστός στη διαθήκη Του και συνεχίζει να ενδιαφέρεται για το ποίμνιό Του παρά την απιστία τους και, κατά καιρούς, την αποστασία τους.

Έτσι, ο κυρίαρχος νόμος του Κυρίου, παρέχει στον κόσμο σταθερότητα και ασφάλεια. Οι ψαλμωδοί θέλουν να κατανοήσει ο αναγνώστης αυτή τη θεμελιώδη αλήθεια. Έχοντας ως φάρο τους αυτή την κοσμοθεωρία, οι ψαλμωδοί επιζητούν να ευημερούν και να υπηρετούν τον Θεό με ακέραιη αφοσίωση.