---
title:  «Τα Μαρτυρια Σου Ειναι Πιστα»
date:  18/01/2024
---

`Διαβάστε Ψαλ. 19:7,  93:5,  119:165,  1:2, 6,  18:30,  25:10. Ποιο κοινό στοιχείο υπάρχει σε αυτά τα εδάφια;`

Η υπεροχή του Κυρίου στον κόσμο ως ο κυρίαρχος Δημιουργός, Βασιλιάς και Κριτής έχει θεολογική σημασία για την αξιοπιστία των μαρτύριών Του. Οι μαρτυρίες (στα εβραϊκά edut) αναφέρονται στο σύνολο των νόμων και των διαταγμάτων με τα οποία κυβερνά ο Κύριος τη θρησκευτική και κοινωνική ζωή του λαού Του (Έξ. 32:15). Είναι «πιστά σε υπερβολικό βαθμό» (Ψαλ. 93:5), αντανακλώντας τη σταθερότητα και μονιμότητα του θρόνου του Θεού και τον κόσμο που Εκείνος δημιούργησε και συντηρεί (Ψαλ. 93:1, 2). Εκφράζουν την έννοια της αξιοπιστίας, της πιστότητας και της σταθερότητας (Β’ Σαμ. 7:16,  Α’ Χρον. 17:23). Οι νόμοι του Θεού είναι αμετάβλητοι και άφθαρτοι.

Ο Θεός εγγυάται για την ακεραιότητα των υποσχέσεων και των εντολών Του. Η πιστότητα του Θεού είναι εντελώς καθησυχαστική, καθώς εγγυάται την αμετάβλητη διακυβέρνησή Του, αλλά και επιζητά από τους ανθρώπους να ανταποκριθούν με εμπιστοσύνη και υπακοή σε Αυτόν.

Ταυτόχρονα, η έλλειψη δικαιοσύνης στον κόσμο περιγράφεται ως σεισμός στα θεμέλια της γης (Ψαλ. 18:7,  Ησ. 24:18-21). Ο νόμος του Θεού οδηγεί τους ανθρώπους στην οδό της δίκαιης ζωής, η οποία μπορεί να αντέξει από την κρίση του Θεού. Έτσι, οι δίκαιοι δεν θα σαλευτούν επειδή είναι γερά ριζωμένοι στον νόμο του Θεού που παρέχει σταθερότητα και ασφάλεια, και οι καρδιά τους είναι ακλόνητη (στα εβραϊκά kun επίσης σημαίνει «σταθερός», «ασφαλής») στον Κύριο (Ψαλ. 112:1, 6, 7). Τίποτα δεν μπορεί να ταράξει όσους τηρούν τον νόμο του Θεού (Ψαλ. 119:165), που σημαίνει ότι έχουν την προστασία και την καθοδήγηση του Κυρίου στη ζωή τους (Ψαλ. 1:2, 3, 6).

Ο Λόγος του Θεού απεικονίζεται ως λυχνάρι στα πόδια του ψαλμωδού που τον προστατεύει από τις κρυμμένες παγίδες των ασεβών (Ψαλ. 119:105, 110). Η πολλή ειρήνη που απολαμβάνουν εκείνοι που αγαπούν τον νόμο του Θεού (Ψαλ. 119:165), δεν είναι προέρχεται από την παραμονή στην παρουσία του Θεού και από την υγιή σχέση μαζί Του.

`ΣΚΕΨΗ: Με ποιους πρακτικούς τρόπους, τηρώντας του νόμους, τα διατάγματα και τις μαρτυρίες του Θεού, λάβαμε βοήθεια στη ζωή μας; Από την άλλη, πόσο υποφέραμε παραβιάζοντάς τα;`