---
title:  Περαιτέρω Μελέτη
date:  19/01/2024
---

Διαβάστε Ψαλ. 86:5, 15, Β.Χ., σ. 9-16. Πώς η αλήθεια ότι ο Θεός είναι αγάπη μάς βοηθά να κατανοήσουμε καλύτερα τις διάφορες περιγραφές του Θεού και τα έργα Του στους Ψαλμούς;

Η μελέτη αυτής της εβδομάδας επικεντρώνεται σε ορισμένες κεντρικές περιγραφές του Θεού και των δραστηριοτήτων Του, οι οποίες εδραιώνουν τον κόσμο και τον καθιστούν σταθερό και ασφαλή. Οι ψαλμωδοί επικαλούνται τον Θεό, ο Οποίος είναι  Δημιουργός, Βασιλιάς, Κριτής, Σωτήρας της διαθήκης και Νομοθέτης. Οι αρμοδιότητες που έχει ο Θεός στον κόσμο αντανακλώντας επιπλέον στα ποικίλα ονόματα και τους τίτλους Του, όπως Ποιμένας (Ψαλ. 23:1,  80:1), Φρούριο της σωτηρίας (Ψαλ. 95:1) και Πατέρας (Ψαλ. 68:5,  89:26). Στον κόσμο μπορούμε να είμαστε ασφαλείς, ακόμα και μέσα στην αναταραχή της Μεγάλης Διαμάχης, επειδή ο Θεός είναι κυρίαρχος και πιστός σε όσα κάνει και λέει. Αυτά τα θεολογικά θέματα είναι ενδεικτικά των διαφόρων τρόπων με τους οποίους ο Κύριος αποκαλύπτεται στους Ψαλμούς.

Καθώς συνεχίζουμε να μελετάμε τους Ψαλμούς, είναι σημαντικό να θυμόμαστε να τους διαβάζουμε υπό το φως του χαρακτήρα της αγάπης και της χάρης του Θεού, και του σχεδίου Του να σώσει και να αποκαταστήσει τον κόσμο. «΄Οσο πιο προσεκτικά μελετούμε το Θείο χαρακτήρα κάτω από το φως του σταυρού, τόσο περισσότερο ανακαλύπτουμε την ευσπλαχνία, την τρυφερότητα και τη συγχωρητικότητα να συνυπάρχουν με τη δικαιοσύνη, τόσο πιο καθαρά διακρίνουμε τα άπειρα τεκμήρια μιας αγάπης που ξεπερνάει ακόμη τη λαχτάρα που νιώθει μια μητέρα για το κακότροπο παιδί της.» Β.Χ., σ. 16. Στους Ψαλμούς, ακόμα και όταν οι άνθρωποι αντιμετώπιζαν την κρίση του Θεού εξαιτίας της αποστασία τους, συνεχίζουν να Τον επικαλούνται επειδή ξέρουν ότι ο θυμός του Θεού διαρκεί λίγο, αλλά το έλεος Του είναι αιώνιο (Ψαλ. 103:8).

**Ερωτήσεις για συζήτηση**

`1.  Γιατί η κατανόηση του ότι η Μεγάλη Διαμάχη είναι ένα γεγονός που διαδραματίζεται, είναι ιδιαίτερα σημαντική στο να μας βοηθήσει να καταλάβουμε πως, παρά την απόλυτη διακυβέρνηση και κυριαρχία του Θεού, υπάρχουν ακόμα πολλές αναταραχές και πόνος στον κόσμο μας;`

`2.  Πώς η πίστη στον Θεό ως Δημιουργό μάς βοηθά να καταλάβουμε ποιοι είμαστε και ποια είναι η σχέση μας με την υπόλοιπη δημιουργία; Τι συμβαίνει όταν οι άνθρωποι απομακρύνονται από αυτήν την αλήθεια; (Ψαλ. 106:35-42).`

`3.  Ποιο ήταν το πρόβλημα με τα είδωλα των εθνών στα Βιβλικά χρόνια; (Ψαλ. 115:4-8). Ποια είναι τα σύγχρονα είδωλα; Γιατί είναι το ίδιο επικίνδυνα στην πορεία μας με τον Κύριο;`

`4.  Πώς πρέπει ο λαός του Θεού να ζει, γνωρίζοντας ότι η κρίση Του ξεκινά από αυτούς; Πώς κρίνει ο Θεός τον λαό Του και έως ποιο σημείο;`