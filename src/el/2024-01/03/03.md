---
title:  Ο Κυριος Βασιλευει
date:  15/01/2024
---

Οι ιδιότητες του Κυρίου ως Δημιουργός, ως Κυρίαρχος και ως Νομοθέτης είναι αδιαχώριστα συνυφασμένες. Η δήλωση «ο Κύριος βασιλεύει» διακηρύσσεται επίσημα στον Ψαλ. 93:1, 96:10,  97:1,  99:1, αλλά αντηχεί σε όλο το βιβλίο των Ψαλμών. Ο Κύριος είναι ντυμένος με τιμή, μεγαλοπρέπεια και δύναμη (Ψαλ. 93:1,  104:1). Περιβάλλεται από σύννεφα και ομίχλη (Ψαλ. 97:2), αλλά επίσης, είναι ντυμένος «το φως σαν ιμάτιο» (Ψαλ. 104:2). Αυτές οι μεταφορές εξυψώνουν τη δύναμη και το μεγαλείο του Βασιλιά και είναι προσεκτικά επιλεγμένες για να εκφράσουν το μοναδικό μεγαλείο του Κυρίου που βρίσκεται πέρα από την ανθρώπινη κατανόηση.

`Διαβάστε Ψαλ. 97. Τι χαρακτηρίζει την εξουσία του Κυρίου; (Ψαλ. 97:2, 10). Ποια είναι η επικράτεια της κυριαρχίας Του; (Ψαλ. 97:1, 5, 9).`

Η διακυβέρνηση του Κυρίου παρουσιάζεται μέσα από τα έργα της Δημιουργίας Του (Ψαλ. 96:5), της σωτηρίας (Ψαλ. ϟη/98’ 2) και της κρίσης (Ψαλ. 96:10). Ο Κύριος εγκαθιδρύει τη βασιλεία Του σε όλο τον κόσμο (Ψαλ. 47:6-9). Η βασιλεία του Θεού είναι αιώνια, απαράμιλλης ισχύος και μεγαλοπρέπειας (Ψαλ. 45:6,  93:1, 2,  103:19). Η βασιλεία του Κυρίου έχει θεμελιωθεί με έλεος, δικαιοσύνη και νομοτέλεια, προάγοντας την τάξη και τη σταθερότητα στον δημιουργημένο κόσμο (Ψαλ. 98:3,  99:4). Η βασιλεία του Θεού ενώνει τόσο τους ουράνιους όσο και τους επίγειους λατρευτές σε δοξολογία προς Αυτόν (Ψαλ. 103:20-22,  148). Πολλοί Ψαλμοί οραματίζονται την ανθρωπότητα να αναγνωρίζει την κυρίαρχη διακυβέρνηση του Θεού (Ψαλ. 96:10,  97:1,  99:1,  145:11-13).

Αλλά δεν την αναγνωρίζουν όλοι οι άνθρωποι, τουλάχιστον μέχρι στιγμής. Η βασιλεία του Θεού συνεχώς πολεμάται από τους ασεβείς, οι οποίοι αρνούνται να προσκυνήσουν τον Κύριο χλευάζουν τον λαό Του (Ψαλ.14:1,  74:3-22). Αν και δοκιμάζεται από για την ευημερία κάποιων πονηρών ανθρώπων και προβληματίζεται για την ανοχή του Θεού, ο ψαλμωδός εμπιστεύεται την κυρίαρχη εξουσία Του και εφησυχάζει στη βεβαιότητα των δίκαιων κρίσεών Του (Ψαλ. 68:21,  73:17-20). Διά πίστεως, ο λαός του Θεού αγαλλιάζει στην έναρξη της βασιλείας του Κυρίου, μέσω του λυτρωτικού έργου του Χριστού, και περιμένει την τελική εγκαθίδρυση της βασιλείας κατά τη Δεύτερη Έλευσή Του (Ματ. 12:26-28,  Α’ Κορ. 15:20-28).

`ΣΚΕΨΗ: «Εκείνοι που αγαπάτε τον Κύριο, να μισείτε το κακό» (Ψαλ. 97:10). Γιατί η αγάπη μας για τον Θεό μάς κάνει να μισούμε το κακό; Πώς σχετίζονται αυτές οι δύο ιδέες;`