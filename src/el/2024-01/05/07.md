---
title:  Περαιτέρω Μελέτη
date:  02/02/2024
---

Διαβάστε Ψαλ. 56, Β.Χ., σ. 152-170.

Όπως οι ψαλμωδοί, ο λαός του Θεού συχνά αναρωτιέται πώς να ψάλλει ύμνους στον Κύριο «σε ξένη γη» (Ψαλ. 137:4). Η πίστη μας στην κυριαρχία του Κυρίου δοκιμάζεται σοβαρά κατά καιρούς, και ίσως να αναρωτηθούμε αν ο Θεός έχει τον έλεγχο ή αν είναι πράγματι τόσο Ισχυρός και Αγαθός όσο λένε οι Γραφές.

Η Βιβλική πίστη συχνά συνεπάγεται αβεβαιότητα και αγωνία όσο εμπιστοσύνη και διαβεβαίωση. Μερικές φορές, η αβεβαιότητα και η αγωνία, ειδικά μπροστά στο κακό και τη φαινομενική απουσία του Θεού, μπορεί να γίνει αβάσταχτη. Ωστόσο, η αβεβαιότητα δεν πρέπει δεν πρέπει ποτέ να σχετίζεται με τον Θεό και τον γεμάτο αγάπη, δικαιοσύνη και αξιοπιστία χαρακτήρα Του. Οι ψαλμωδοί ένιωσαν αβέβαιοι για το μέλλον, αλλά συχνά ανταποκρίνονταν στην αμείωτη αγάπη και πιστότητα του Θεού (Ψαλ. 36:5-10, 89:2, 8).

Ομοίως, πρέπει κι εμείς να ακολουθήσουμε το ίδιο παράδειγμα. «Συγκεντρώστε όλη σας τη δύναμη και κοιτάξτε ψηλά, όχι χαμηλά στις δυσκολίες σας. Έτσι, ποτέ δεν θα λιποψυχήσετε στην πορεία. Σύντομα θα δείτε τον Ιησού πίσω από το σύννεφο, να εκτείνει το χέρι Του για να σας βοηθήσει. Το μόνο που πρέπει να κάνετε είναι να Του δώσετε το χέρι σας, μόνο με πίστη και να Τον αφήσετε να σας καθοδηγήσει. Καθώς γεμίζετε εμπιστοσύνη, θα αποκτήσετε, μέσω της πίστης στον Ιησού, ελπίδα» T.C.,vol. 5, pp. 578, 579. Το ότι ο Θεός «κρύβει το πρόσωπό Του», δεν υπονομεύει την αποτελεσματικότητα της προσευχής. Αντιθέτως, αυτές οι περιστάσεις οδηγούν τους ψαλμωδούς σε αυτοεξέταση, να θυμηθούν τις σωτήριες ενέργειες του Θεού στο παρελθόν και να Τον αναζητήσουν με εξομολόγηση και ταπεινές παρακλήσεις (Ψαλ. 77:10-12, 89:46-52). «Η πίστη δυναμώνει όταν αντιμάχεται τις αμφιβολίες και τις ανρνητικές επιρροές. Η εμπειρία που κερδήθηκε από αυτές τις δοκιμασίες, είναι πολυτιμότερη και από τα ακριβότερα κοσμήματα.» T.C., vol. 3, p. 555

**Ερωτήσεις για συζήτηση**

`1. Ποιες πιέσεις βίωσαν οι ψαλμωδοί εξαιτίας του κακού; Ποιες παρόμοιες πιέσεις έχετε αντιμετωπίσει και πώς τις διαχειριστήκατε; Πώς διαφυλάξατε την πίστη σας εκείνη την περίοδο;`

`2. Πού πρέπει να αναζητάμε απαντήσεις, όταν η πίστη μας στον Θεό δοκιμάζεται από δυσκολίες ή από ανθρώπους που τα δεινά τους τούς οδηγούν σε αμφιβολία για την καλοσύνη και την εξουσία του Θεού;`

`3. Πώς απαντάμε στην ερώτηση για το κακό, σε έναν κόσμο που δημιουργήθηκε και συντηρείται από τον παντοδύναμο Θεό αγάπης; Πώς η κεντρική ιδέα της Μεγάλης Διαμάχης μάς βοηθά να αποκριθούμε σε αυτήν την πρόκληση;`