---
title:  Ψελνοντας Την Ωδη Του Κυριου Σε Ξενη Γη
date:  27/01/2024
---

> <p>Εδαφιο Μνημης</p>
>  «Πώς να ψάλλουμε την ωδή τού Κυρίου σε ξένη γη;» Ψαλμός 137:4.

### Για τη μελέτη αυτής της εβδομάδας, διαβάστε
Ψαλ. 79:5-13,  88:3-12,  69:1-3,  22:1,  77,  73:1-20,  Α’ Πέτ. 1:17.

Δεν χρειάζεται να εμβαθύνουμε στο βιβλίο των Ψαλμών για να ανακαλύψουμε ότι οι Ψαλμοί εκφέρονται σε έναν ατελή κόσμο, αμαρτωλό, γεμάτο θλίψεις και θάνατο. Η αμετάβλητη Δημιουργία, η οποία διοικείται από τον κυρίαρχο Θεό και τους δίκαιους νόμους Του, απειλείται συνεχώς από τον Διάβολο. Καθώς η αμαρτία διαφθείρει τον κόσμο όλο και περισσότερο, η γη έχει μεταβληθεί σε μια «ξένη γη» για τον λαό του Θεού. Το γεγονός αυτό, προβληματίζει τον ψαλμωδό: Πώς να ζήσει μια ζωή πίστης σε ξένη γη;

Όπως έχουμε ήδη δει, οι ψαλμωδοί αναγνωρίζουν την κυριαρχική διακυβέρνηση και δύναμη του Θεού, καθώς και τις δίκαιες κρίσεις Του. ξέρουν ότι ο Θεός είναι Αιώνιος, ασφαλές καταφύγιο και βοήθεια σε δύσκολους καιρούς. Γι’ αυτό, οι ψαλμωδοί είναι κατά καιρούς αμήχανοι (ποιος δεν είναι;) με τη φαινομενική απουσία του Θεού και ευημερία του κακού, παρόλη την κυριαρχία και αγαθότητα του Κυρίου.

Η παράδοξη φύση των Ψαλμών ως προσευχές, επιδεικνύεται στην ανταπόκριση των ψαλμωδών στη φαινομενική σιωπή του Θεού. Με άλλα λόγια, οι ψαλμωδοί ανταποκρίνονταν στην αισθητή απουσία του Θεού, με τον ίδιο τρόπο όπως και στην παρουσία Του.