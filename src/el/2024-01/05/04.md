---
title:  Που Ειναι Ο Θεος;
date:  30/01/2024
---

`Διαβάστε Ψαλ. 42:1-3,  63:1,  69:1-3,  102:1-7. Ποια είναι η αιτία του αβάσταχτου πόνου του ψαλμωδού;`

Δεν είναι μόνο τα προσωπικά και κοινωνικά προβλήματα που απασχολούν τον ψαλμωδό, αλλά επίσης, η φαινομενική απουσία της φροντίδας του Θεού στις δυσκολίες των δούλων Του. Η απουσία Του μοιάζει σαν έντονη δίψα σε άνυδρη γη (Ψαλ. 42:1-3,  63:1) και σαν την αγωνία του θανάτου (Ψαλ. 102:2-4). Ο ψαλμωδός αισθάνεται ότι έχει απομακρυνθεί από τον Θεό και συγκρίνεται με τα ερημικά πουλιά: «Έγινα όμοιος με ερημικό πελεκάνο· έγινα όπως ο νυχτοκόρακας στις ερημιές. Αγρυπνώ και είμαι σαν σπουργίτι που μονάζει στη σοφίτα» (Ψαλ. 102:6, 7).

Η αναφορά στην έρημο δίνει έμφαση στην έννοια της απομόνωσης από τον Θεό. Ένα πουλί «που μονάζει στη σοφίτα» βρίσκεται έξω από τη φωλιά του, τον τόπο ανάπαυσής του. Ο ψαλμωδός αναφωνεί στον Θεό «βυθίστηκα», σαν να βούλιαξε σε ορμητικά νερά και πνιγόταν σε «βαθιά λάσπη» (Ψαλ. 69:1-3,  130:1). Αυτές οι απεικονίσεις δείχνουν μια πιεστική κατάσταση από την οποία δεν υπάρχει διαφυγή, εκτός εάν παρέμβει ο Θεός.

`Διαβάστε Ψαλ. 10:12,  22:1,  27:9,  39:12. Πώς ανταποκρίνεται ο ψαλμωδός στη φαινομενική απουσία του Θεού;`

Είναι αξιοσημείωτο το ότι οι ψαλμωδοί αποφασίζουν να μην σιωπήσουν μπροστά στη σιωπή του Θεού. Πίστευαν ακλόνητα στην προσευχή, επειδή η προσευχή απευθύνεται στον Ζωντανό και Ελεήμονα Θεό. Ο Θεός είναι εδώ, ακόμα και όταν είναι φαινομενικά απών. Είναι πάντα ο ίδιος Θεός, ο Οποίος τους άκουγε στο παρελθόν, και έτσι είναι πεπεισμένοι ότι τους ακούει και τώρα.

Οι περιπτώσεις της σιωπής του Θεού οδηγεί τους ψαλμωδούς στην αυτοεξέταση και στο να εκζητήσουν τον Κύριο με εξομολόγηση και ταπεινές παρακλήσεις. Γνωρίζουν ότι ό Θεός δεν θα παραμείνει σιωπηλός για πάντα. Οι Ψαλμοί δηλώνουν ότι η επικοινωνία μαζί Του πρέπει να συνεχίζεται, άσχετα από τις περιστάσεις της ζωής.

`ΣΚΕΨΗ: Τι μαθαίνουμε από την ανταπόκριση των ψαλμωδών στη φαινομενική απουσία του Θεού; Πώς αντιδρούμε όταν ο Θεός σιωπά; Πώς διατηρείται η πίστη μας;`