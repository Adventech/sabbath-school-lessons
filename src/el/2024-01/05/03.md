---
title:  Στο Κατωφλι Του Θανατου
date:  29/01/2024
---

`Διαβάστε Ψαλ. 41:1-4, 88:3-12, 102:3-5, 11, 23, 24. Ποια εμπειρία περιγράφουν αυτά τα εδάφια; Πώς ταυτίζεστε με αυτά;`

Αυτές οι δεήσεις για σωτηρία από την ασθένεια και τον θάνατο, δηλώνουν ότι ο λαός του Θεού δεν εξαιρείται από τα δεινά αυτού του κόσμου. Οι Ψαλμοί αποκαλύπτουν τις τρομερές δοκιμασίες του ψαλμωδού. Είναι αδύναμος, σαν το ξερό χορτάρι, χωρίς όρεξη για τροφή, εγκαταλειμμένος ανάμεσα στους νεκρούς, όπως οι πεθαμένοι στον τάφο, βδέλυγμα στους φίλους του, εξασθενημένος και απεγνωσμένος. Τα οστά του κόλλησαν στο δέρμα του.

Αρκετοί Ψαλμοί θεωρούν ότι ο Κύριος έχει επιτρέψει τις δοκιμασίες λόγω της ανυπακοής του Ισραήλ. Ο ψαλμωδός αναγνωρίζει ότι η αμαρτία μπορεί να προκαλέσει ασθένεια. Γι’ αυτό, αναφέρεται στη συγχώρεση που έρχεται πριν τη θεραπεία (Ψαλ. 41:3, 4). Ωστόσο, ορισμένοι Ψαλμοί, όπως ο Ψαλ. 88:και Ψαλ. 102:τονίζουν ότι αθώοι πιστοί που υποφέρουν, είναι πραγματικότητα στη ζωή, άσχετα με το πόσο δύσκολο είναι να το κατανοήσουμε.

Στον Ψαλ. 88, ο Θεός φέρνει τον ψαλμωδό στο χείλος του θανάτου (εδ. 6-8). Παρατηρείστε, ότι ακόμα κι όταν εκφέρονται τα πιο έντονα παράπονα, ο θρήνος είναι μια πράξη πίστης, διότι αν ο Κύριος μέσα στην κυριαρχία Του επέτρεψε τα δεινά, μπορεί να αποκαταστήσει την ευημερία των παιδιών Του.

Στο κατώφλι του τάφου, ο ψαλμωδός θυμάται τα θαυμαστά του Θεού, το έλεος, την αλήθεια και την δικαιοσύνη Του (εδ. 10-12). Παρά την αίσθηση ότι έχει πληγεί από τον Θεό, ο ψαλμωδός προσκολλάται σε Αυτόν. Παρότι υποφέρει, δεν αρνείται την αγάπη Του και γνωρίζει ότι ο Θεός είναι η μόνη σωτηρία του. Αυτές οι επικλήσεις δείχνουν ότι ο ψαλμωδός γνωρίζει, όχι μόνο τα δεινά, άλλα έχει μια προσωπική γνώση της χάρης του Θεού.

Εν συντομία, τόσο το ότι ο Θεός επιτρέπει τα δεινά όσο και η απελευθέρωση που προσφέρει, είναι εκδηλώσεις της απόλυτης κυριαρχίας Του. Γνωρίζοντας ότι ο Κύριος έχει τον έλεγχο, αντλούμε ελπίδα. Όταν διαβάζουμε τον Ψαλ. 88:υπό το φως των παθημάτων του Χριστού, νιώθουμε δέος από το βάθος της αγάπης Του, μέσω της οποίας προθυμοποιήθηκε να διαβεί τις πύλες του θανάτου για χάρη της ανθρωπότητας.

`ΣΚΕΨΗ: Θυμηθείτε τον Ιησού στον σταυρό και τι υπέφερε εξαιτίας της αμαρτίας. Πώς το γεγονός, ότι ο Θεός μέσω του Χριστού υπέφερε ακόμα περισσότερο από τον καθένα μας, μας βοηθά να διατηρήσουμε την πίστη μας σε καιρό δεινών και δοκιμασιών;`