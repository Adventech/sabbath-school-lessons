---
title:  «Για Να Μην Εκτεινουν Οι Δικαιοι
date:  01/02/2024
---

ΤΑ ΧΕΡΙΑ ΤΟΥΣ ΣΤΗΝ ΑΝΟΜΙΑ»

`Διαβάστε Ψαλ. 37:1, 8,  49:5-7,  94:3-7,  125:3. Ποια δοκιμασία αντιμετωπίζει ο ψαλμωδός;`

Αυτοί οι Ψαλμοί θρηνούν την παρούσα ευημερία των ασεβών και την πρόκληση που αυτό επιφέρει στους δικαίους. Οι ασεβείς, όχι μόνο ευημερούν, άλλα περιφρονούν τον Θεό και καταπιέζουν τους άλλους. Το περίπλοκο ζήτημα είναι ότι, ενώ «η ράβδος της ασέβειας» (Ψαλ. 125:3) κυριεύει τον κόσμο, «το σκήπτρο της ευθύτητας» (Ψαλ. 45:6) φαίνεται πως αποτυγχάνει. Γιατί, λοιπόν, να μην εναγκαλιστούμε το κακό, όπως και οι άλλοι;

`Διαβάστε Ψαλ. 73:1-20, 27. Τι φέρνει τον ψαλμωδό στην κρίση; Ποιο είναι το τέλος εκείνων που εμπιστεύονται μάταια πράγματα; (δείτε επίσης, Α’ Πέτ. 1:17).`

Ενώ ο ψαλμωδός, στον Ψαλ. 73, παρέμεινε επικεντρωμένος στην παρούσα ανομία του κόσμου, δεν μπορούσε να δει τη μεγάλη εικόνα από την οπτική γωνία του Θεού. Τα πρόβλημα που έθετε στην πίστη του η ευημερία του κακού ήταν συντριπτικό. Πίστευε, επίσης, ότι το επιχείρημά του για την ματαιότητα της πίστης, βασιζόταν στην πραγματικότητα.

Ωστόσο, ο Ψαλ. 73:δείχνει ότι «αυτά τα πράγματα περιπαίζουν εκείνους που αγνοούν το πρώτο εδάφιο, που είναι το κεντρικό νόημα όλου του ψαλμού: “Αγαθός, πραγματικά, είναι ο Θεός στον Ισραήλ, στους καθαρούς στην καρδιά”» Johannes Bugenhagen, Reformation Commentary on Scripture, p. 11

Ο ψαλμωδός οδηγείται στο αγιαστήριο, τον τόπο της κυριαρχίας του Θεού, και του υπενθυμίζεται ότι το σήμερα είναι μόνο ένα κομμάτι της εικόνας, και θα πρέπει να σκέφτεται το τέλος, όταν οι ασεβείς θα αντιμετωπίσουν την κρίση του Θεού. Το γεγονός ότι κατανοεί αυτήν την αλήθεια στο αγιαστήριο, και ομολογεί την προηγούμενη λάθος αντίληψη, δείχνει ότι η πραγματικότητα μπορεί να γίνει αντιληπτή μόνο μέσα από πνευματική οπτική και όχι μέσω της ανθρώπινης λογικής.

`ΣΚΕΨΗ: Πώς η υπόσχεση της κρίσης του Θεού στον κόσμο, μας παρέχει παρηγοριά, όταν η αδικία μένει ατιμώρητη στις ημέρες μας;`