---
title:  Υπερασπιστης Και Ελευθερωτης
date:  24/01/2024
---

`Διαβάστε Α’ Κορ. 10:1-4. Πώς ο απ. Παύλος περιγράφει την ιστορία της Εξόδου; Ποια πνευματικά μαθήματα θέλει να μας διδάξει;`

`Διαβάστε Ψαλ. 114. Με ποιον τρόπο περιγράφεται η Θεϊκή απελευθέρωση του λαού Ισραήλ από την Αίγυπτο;`

Ο Ψαλ. 114:παρέχει μια απεικόνιση της θαυμαστής απελευθέρωσης του Θεού προς τα παιδιά Του από τη δουλεία της Αιγύπτου. Σε όλη την Π.Δ., ακόμα και στην Κ.Δ., η απελευθέρωση από την Αίγυπτο θεωρήθηκε ως σύμβολο της δύναμης του Θεού για τη σωτηρία του λαού Του. Ο απ. Παύλος στην επιστολή προς Κορινθίους βλέπει την ιστορία ως μια μεταφορά, ένα σύμβολο της σωτηρίας διαμέσου τού Ιησού Χριστού.

Επίσης, ο Ψαλ. 114:απεικονίζει τη Θεϊκή απελευθέρωση, μέσω της κυριαρχίας του Θεού ως Δημιουργού επάνω στις δυνάμεις της φύσης, συμβολίζοντας τον τρόπο με τον οποίο έσωσε τον λαό Του στην Έξοδο. Η θάλασσα, ο Ιορδάνης ποταμός, τα όρη και οι λόφοι αντιπροσωπεύουν με ποιητικό τρόπο τις φυσικές και ανθρώπινες δυνάμεις που αντιτίθενται στην πορεία τους για τη Γη της Επαγγελίας (Δευτ. 1:44, Ναυή 3:14-17). Ο Θεός, ωστόσο, κυριαρχεί επάνω σε όλες αυτές τις δυνάμεις.

Στην πραγματικότητα, για πολλά από τα παιδιά του Θεού, σε κάθε εποχή και τόπο, ο δρόμος για την ουράνια Ιερουσαλήμ είναι γεμάτος κινδύνους. Οι Ψαλμοί μας ενθαρρύνουν να κοιτάζουμε πέρα από τα εμπόδια και προς τον Δημιουργό του ουρανού και της γης. (Ψαλ. 121:1).

Το μήνυμα του Ψαλ. 114:αποτυπώνεται στον Ιησούς όταν ησυχάζει την θάλασσα και δηλώνει ότι η εκκλησία δεν έχει τίποτα να φοβάται, επειδή Αυτός νίκησε τον κόσμο (Ματ. 8:23-27, Ιωάν. 16:33). Οι σπουδαίες ενέργειες του Κυρίου για χάρη του λαού Του, πρέπει να φέρνουν τρόμο σε όλη τη γη, μπροστά στην παρουσία Του. (Ψαλ. 114:7). Ο τρόμος πρέπει να γίνει κατανοητός ως γνώση και λατρεία και όχι ως πανικός (Ψαλ. 96:9,  99:1). Με τον Θεό στο πλευρό μας, οι πιστοί δεν έχουμε τίποτα να φοβηθούμε.

`ΣΚΕΨΗ: Ποιους πνευματικούς κινδύνους αντιμετωπίζουμε ως πιστοί, και πώς μπορούμε να εφησυχάζουμε στη δύναμη του Κυρίου ότι θα μας προστατέψει από το να υποκύψουμε σε αυτούς;`