---
title:  «Δεν Κρυφτηκαν Τα Κοκαλα Μου Απο Σενα»
date:  21/01/2024
---

`Διαβάστε Ψαλ. 139:1-18. Με ποιον τρόπο απεικονίζεται η δύναμη του Θεού (εδ. 1-6), η παρουσία Του (εδ. 7-12) και η αγαθότητά Του; (εδ. 13-18). Τι μας δείχνει το μεγαλείο του Θεού για τις υποσχέσεις Του;`

Θελήσατε ποτέ να βοηθήσετε κάποιον, αλλά δεν είχατε τα μέσα; Ομοίως, κάποιοι προσπάθησαν να βοηθήσουν εσάς, όμως δεν γνώριζαν τις ανάγκες σας. Σε αντίθεση ακόμη και με τους πιο τρυφερούς και καλοπροαίρετους ανθρώπους, ο Θεός, έχει τόσο την απόλυτη γνώση για εμάς και τις καταστάσεις, όσο και τα μέσα για να μας βοηθήσει. Γι’ αυτό, οι υποσχέσεις Του για βοήθεια και απελευθέρωση είναι ακλόνητες διαβεβαιώσεις.

Η γνώση του Θεού για τον ψαλμωδό είναι τόσο μεγάλη και μοναδική που ακόμη και στην κοιλιά της μητέρας του δεν θα μπορούσε να κρυφτεί από Εκείνον (Ψαλ. 139:13, 15). Η Θεϊκή γνώση αφορά τον χρόνο (Ψαλ. 139:2), τον εσωτερικό άνθρωπο (Ψαλ. 139:2, 4) και τον χώρο (Ψαλ. 139:3) – σε όλη την ύπαρξη του ψαλμωδού. Η υπέροχη γνώση του Θεού είναι αποτέλεσμα της δημιουργίας Του και της στενής γνωριμίας με τους ανθρώπους που εκφράζεται μέσα από τη φροντίδα Του γι’ αυτούς.

Αυτή η υπέροχη αλήθεια για το ότι ο Θεός μας γνωρίζει προσωπικά, δεν πρέπει να μας τρομάζει αλλά, αντιθέτως, να μας οδηγεί στην αγκαλιά του Ιησού και στο τι έχει επιτύχει για εμάς στον σταυρό. Γιατί, μέσω της πίστης στον Ιησού μάς έχει δοθεί η δικαιοσύνη Του, «η δικαιοσύνη τού Θεού» (Ρωμ. 3:5, 21).

Η παρουσία του Θεού τονίζεται απεικονίζοντάς Τον να μας φτάνει έως και στον «άδη» και στο «σκοτάδι» (Ψαλ. 139:8, 11, 12), μέρη τα οποία δεν απεικονίζονται ως κατοικία του Θεού (Ψαλ. 56:13). Επίσης, η παρουσία Του απεικονίζεται καθώς παίρνει «τα φτερά της αυγής» (ανατολή) για να φτάσει «στα ακρότατα μέρη της θάλασσας» (δύση) (Ψαλ. 139:9). Όσα εκφράζουν αυτές οι εικόνες, είναι η πραγματικότητα πώς δεν υπάρχει σημείο στο σύμπαν που να μην μπορεί να μας πλησιάσει ο Θεός. Αν και ο Θεός δεν είναι μέρος του σύμπαντος, όπως μερικοί πιστεύουν, είναι πλησίον σε όλα, όχι μόνο επειδή τα δημιούργησε, αλλά και επειδή τα συντηρεί. (Δείτε Εβρ. 1:3).

Ως ο Μόνος που γνωρίζει τα πάντα για εμάς, ο Θεός μπορεί να μας βοηθήσει και να μας αποκαταστήσει. Η συνειδητοποίηση αυτή του μεγαλείου Του, ανανεώνει την εμπιστοσύνη του ψαλμωδού και τον ωθεί σε μια έκρηξη δοξολογίας. Αποζητά, βάση των εδαφίων, εξονυχιστικό έλεγχο από τον Θεός ως το μέσο που μπορεί να αφαιρέσει από τη ζωή του ό,τι παρεμβάλλεται στη σχέση του με τον Εκείνον.

`ΣΚΕΨΗ: Κάποιοι μπορεί να βρίσκουν τρομακτικό το ότι ο Θεός γνωρίζει τόσα γι’ αυτούς, ακόμη και τα πιο σκοτεινά τους μυστικά. Γιατί, λοιπόν, το ευαγγέλιο είναι η μόνη μας ελπίδα;`