---
title:  Περαιτέρω Μελέτη
date:  26/01/2024
---

Διαβάστε Π.Π. σ. 173-180. Τι μπορούμε να μάθουμε από την εμπειρία του Ιακώβ για τη δύναμη της επίμονης προσευχής και της απόλυτης εμπιστοσύνης στον Θεό;

Οι Ψαλμοί ενδυναμώνουν την πίστη μας στον Θεό, ο Οποίος είναι ένα ασφαλές καταφύγιο για εκείνους που εμπιστεύονται τη ζωή τους στα πανίσχυρά Του χέρια.

«Ο Θεός θα εκτελέσει μεγαλεία γι’ αυτούς που Του έχουν εμπιστοσύνη. Η αιτία που ο καλούμενος λαός Του δε διαθέτει μεγαλύτερη δύναμη, είναι ότι έχει περίσσεια εμπιστοσύνη στη δική του σοφία και δε δίνει στο Θεό την ευκαιρία να δείξει τη δύναμή Του σε αυτόν. Θα βοηθήσει τα πιστά παιδιά Του σε οποιαδήποτε ώρα ανάγκης, φθάνει να Του δείξουν απόλυτη εμπιστοσύνη και να υπακούσουν σε Αυτόν με πίστη.» Π.Π. σ. 478.

Ωστόσο, ορισμένοι Ψαλμοί μπορούν να θέσουν μια σοβαρή πρόκληση, όταν τα όσα υπόσχονται και η παρούσα κατάστασή μας, δεν συνάδουν. Σε τέτοιες περιπτώσεις, πρέπει απλώς να εμπιστευτούμε την καλοσύνη του Θεού, η οποία αποκαλύφθηκε δυναμικά στον Σταυρό. Επίσης, οι Ψαλμοί μπορεί να χρησιμοποιηθούν ενθαρρύνοντας ψεύτικες ελπίδες. Η απάντηση του Ιησού στη διαστρεβλωμένη χρήση του Ψαλ. 91:11,12 από τον Σατανά, δείχνει ότι η εμπιστοσύνη στον Θεό δεν πρέπει να συγχέεται με το να πειράζουμε τον Θεό (Ματ. 4:5-7) ή με θράσος να Του ζητάμε να κάνει κάτι που είναι αντίθετο με το θέλημά Του.

«Οι μεγαλύτερες νίκες της εκκλησίας του Χριστού και του Χριστιανού σαν άτομο δεν είναι αυτές που κερδίζονται με τα ταλέντα ή με τη μόρφωση, με τον πλούτο ή με την εύνοια των ανθρώπων. Είναι οι νίκες εκείνες που κερδίζονται στην αίθουσα της ακρόασης μαζί με το Θεό, όταν η ειλικρινής, αγωνιζόμενη πίστη πιάνεται από τον ισχυρό βραχίονα της δύναμης.»  Π.Π. σ. 180

**Ερωτήσεις για συζήτηση**

`1. Συζητήστε την τελευταία ερώτηση της Τρίτης, σχετικά με την εμπιστοσύνη στον Θεό μέσα σε αντιξοότητες. Πώς μπορεί να μας συμβούν άσχημα πράγματα, παρά τις υπέροχες υποσχέσεις στους Ψαλμούς για την προστασία του Θεού;`

`2. Πώς μπορούμε να αναπτύξουμε απόλυτη εμπιστοσύνη στον Θεό, σε κάθε περίσταση; (Ψαλ. 91:14, 143:8,10, 145:18-20). Τι μπορεί να μας κάνει να χάσουμε αυτήν την εμπιστοσύνη; Γιατί, η εμπιστοσύνη στον Θεό στις καλές στιγμές, είναι σημαντική στο να μάθουμε να Τον εμπιστευόμαστε στις δύσκολες στιγμές, επίσης;`