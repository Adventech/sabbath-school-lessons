---
title:  Ο Κυριος Ακουει Και Ελευθερωνει
date:  20/01/2024
---

> <p>Εδαφιο Μνημης</p>
>  «Έκραξαν οι δίκαιοι, και ο Κύριος εισάκουσε και από όλες τους τις θλίψεις τούς ελευθέρωσε.» Ψαλμός 34:17

### Για τη μελέτη αυτής της εβδομάδας, διαβάστε
Ψαλ. 139:1-18,  121,  17:8,  Ματ. 23:37,  Α’ Κορ. 10:1-4,  Εβρ. 4:15, 16.

Επανειλημμένως, στους Ψαλμούς, τονίζεται η αλήθεια ότι ο κυρίαρχος Κύριος που δημιούργησε και συντηρεί το σύμπαν, αποκαλύπτεται και ως ένας προσωπικός Θεός, ο Οποίος δημιουργεί και συντηρεί τη σχέση με τον λαό Του.

Ο Θεός είναι κοντά στον λαό Του και στη Δημιουργία Του, τόσο στον ουρανό όσο και στη γη (Ψαλ. 73:23, 25). Αν και «ετοίμασε τον θρόνο Του στον ουρανό» (Ψαλ. 103:19) και «επιβαίνει επάνω στις ερήμους» (Ψαλ. 68:4), είναι επίσης «κοντά σε όλους εκείνους που Τον επικαλούνται· σε όλους εκείνους που Τον επικαλούνται αληθινά» (Ψαλ. 145:18). Οι Ψαλμοί στηρίζουν ακλόνητα την αλήθεια ότι ο Κύριος είναι ο ζωντανός Θεός, ο Οποίος ενεργεί για χάρη όσων Τον επικαλούνται (Ψαλ. 55:16-22). Οι Ψαλμοί είναι βαρυσήμαντοι, ακριβώς επειδή είναι προτροπές του ζωντανού Θεού και απευθύνονται σε Αυτόν που ακούει και απαντά προσευχές.

Πρέπει να θυμόμαστε ότι η καλύτερη ανταπόκριση στην εγγύτητα του Κυρίου συνίσταται από μια ζωή πίστης σε Αυτόν, και υπακοής στις εντολές Του. Τίποτα λιγότερο από αυτήν την πίστη και υπακοή δεν θα είναι αποδεκτό από τον Θεό, όπως συχνά αποκαλύπτει η ιστορία του λαού Ισραήλ.