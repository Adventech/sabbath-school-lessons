---
title:  Οι Φωτιες Της Κολασης
date:  28/11/2022
---

Στο βιβλιαράκι του για παιδιά με τίτλο The Sight of Hell δηλαδή «Το θέαμα της κόλασης», ο Άγγλος ρωμαιοκαθολικός ιερέας John Furniss (1809-1865) απεικονίζει το αιώνιο μαρτύριο με μια μεγάλη μπάλα από συμπαγές σίδηρο, μεγαλύτερη από τον ουρανό και τη γη. «Ένα πουλί έρχεται μια φορά στα εκατό εκατομμύρια χρόνια και μόλις που αγγίζει τη μεγάλη σιδερένια σφαίρα με ένα φτερό της φτερούγας του», p.24.

Ο συγγραφέας υποστηρίζει ότι η καύση των αμαρτωλών στην κόλαση συνεχίζεται ακόμη και μετά τη φθορά αυτής της σιδερένιας σφαίρας από τέτοια περιστασιακά αγγίγματα με φτερό!

Το λυπηρό είναι ότι πολλοί διαμαρτυρόμενοι πιστεύουν ακόμη και σήμερα σε κάτι παρόμοιο για αυτούς που δεν θα σωθούν αλλά θα χαθούν.

`Διαβάστε Μαλ. 4:1 και Ιούδα 7. Πώς μπορούν αυτά τα εδάφια να μας βοηθήσουν να κατανοήσουμε καλύτερα την έννοια της αιώνιας φωτιάς ή την ιδέα, όπως την είχε εκφράσει ο Ιησούς, ότι αυτοί που δεν θα σωθούν θα βρεθούν σε αιώνια φωτιά (Ματθ. 18:8) ή σε ακατάσβεστη φωτιά; (Μάρ. 9:43).`

Η λέξη αιώνιος (εβρ. όλαμ), έχει διαφορετικές σημασίες, ανάλογα με τα συμφραζόμενα. Για παράδειγμα, όταν συνδέεται με τον Θεό (Δευτ. 33:27), η λέξη εκφράζει την αιωνιότητά Του. Όταν σχετίζεται με τους ανθρώπους (Εξ. 21:6 «παντοτινά»), η λέξη περιορίζεται από τη διάρκεια της ζωής τους. Όταν χαρακτηρίζει τη φωτιά «αιώνια»  (Ματθ. 18:8, 25κε’41), υπονοεί ότι η φωτιά δεν θα σβήσει μέχρι να κατακάψει πλήρως αυτό που καίγεται. Αυτό σημαίνει ότι η αιώνια φωτιά θα είναι αιώνια με την έννοια ότι θα κατακάψει τους ασεβείς πλήρως και αμετάκλητα, «ώστε δεν θα τους αφήσει ρίζα και κλαδί» (Μαλ. 4:1).

Η θεωρία της αιώνιας τιμωρίας των ασεβών έχει σοβαρές συνέπειες. Αν οι κακοί τιμωρούνται για πάντα, τότε το κακό δεν θα εξαλειφθεί ποτέ. Επίσης, όλη η ανθρώπινη ζωή προέρχεται από τον Θεό (Δευτ. 32:39, Ψαλ. 36:9), ο Οποίος δεν θέλει τον θάνατο του αμαρτωλού (Ιεζ. 33:11). Γιατί, λοιπόν, θα συνέχιζε να δίνει ζωή στους ασεβείς για να υποφέρουν σε ατελείωτα βασανιστήρια; Δεν θα ήταν πολύ πιο λογικό να τερματίσει απλώς την ύπαρξή τους; Εφόσον οι ασεβείς θα τιμωρηθούν σύμφωνα με τα έργα τους (Αποκ. 20:12), τότε γιατί η σύντομη ανθρώπινη ζωή θα πρέπει να τιμωρείται ατελείωτα;

Όλες οι αναφορές της Αγίας Γραφής στην αιώνια φωτιά θα πρέπει να θεωρούνται ως αναφορές στη μετά τη χιλιετία, «λίμνη της φωτιάς» στην Αποκάλυψη 20. Συνεπώς, είναι αντι-Βιβλικό  να μιλάμε για μια ήδη υπάρχουσα, αιώνια φλεγόμενη κόλαση.

`ΣΚΕΨΗ: Όσο άστοχο και αν είναι οι φωτιές της κόλασης, τι μας αποκαλύπτει η αλήθεια για την κόλαση σχετικά με την αγάπη του Θεού, ειδικά σε αντίθεση με την ιδέα του αιώνιου μαρτυρίου;`