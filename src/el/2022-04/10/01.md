---
title:  Οι Φωτιες Της Κολασης
date:  26/11/2022
---

> <p>Εδαφιο Μνημης</p>
>  «Όλα να τα εξετάζετε, το καλό να κατέχετε» Α’Θεσσαλονικείς 5:21.

### Για τη μελέτη αυτής της εβδομάδας, διαβάστε
Μάρ. 9:42-48, Μαλ. 4:1, Ιούδα 7, Α’Τιμ. 2:5, Πράξ. 2:29, 34, 35, Α’ Ιωάν. 5:3-12.

Ο Ιταλός ποιητής Δάντης Αλιγκιέρι (1265-1321) έγραψε το διάσημο έργο του, Η Θεία Κωμωδία, για ένα φανταστικό ταξίδι της ψυχής μετά το θάνατο. Η ψυχή πήγαινε είτε στην κόλαση μέσα στη γη, είτε στο καθαρτήριο, όπου το πνεύμα του ανθρώπου μπορεί να εξαγνιστεί και να γίνει άξιο να ανέβει στον ουρανό, είτε στον παράδεισο, στην παρουσία του Θεού.

Αν και είναι μόνο ένα ποίημα, μυθοπλασία, ο λόγος του Δάντη κατέληξε να έχει μεγάλη επιρροή στη χριστιανική θεολογία, ιδιαίτερα στη ρωμαιοκαθολική. Η βασική ιδέα της αθάνατης ψυχής να πηγαίνει είτε στην κόλαση, είτε στο καθαρτήριο, είτε στον παράδεισο, είναι θεμελιώδης για την εκκλησία αυτή. Πολλά συντηρητικά διαμαρτυρόμενα δόγματα πιστεύουν επίσης σε μια αθάνατη ψυχή που μετά το θάνατο ανεβαίνει είτε στον παράδεισο είτε κατεβαίνει στην κόλαση. Πράγματι, αν η ψυχή του ανθρώπου δεν πεθαίνει ποτέ, τότε πρέπει να πάει κάπου μετά τον θάνατο του σώματος. Εν ολίγοις, μια λανθασμένη κατανόηση της φύσης του ανθρώπου έχει οδηγήσει σε τρομερά θεολογικά σφάλματα.

Αυτή την εβδομάδα θα ασχοληθούμε με μερικές από αυτές τις μη Βιβλικές θεωρίες, καθώς και με τη Βιβλική άποψη για το τι συμβαίνει μετά το θάνατο.