---
title:  Κατανοηση Της Ανθρωπινης Φυσης
date:  08/10/2022
---

> <p>Εδαφιο Μνημης</p>
>  «Και ο Κύριος ο Θεός έπλασε τον άνθρωπο από χώμα της γης∙ και εμφύσησε στους μυκτήρες του πνοή ζωής, και έγινε ο άνθρωπος σε ψυχή που ζει» Γένεση 2:7

### Για τη μελέτη αυτής της εβδομάδας, διαβάστε
Γέν. 1:24-27, Γέν. 2:7, 19, Ματθ. 10:28, Εκκ. 12:1-7, Α’ Βασ. 2:10, Α’ Βασ. 22:40.

Η ένταση μεταξύ του λόγου του Θεού, «Θα πεθάνετε» (Γέν. 2:16-17) και της ψεύτικης υπόσχεσης του Σατανά, «Σίγουρα δεν θα πεθάνετε» (Γέν. 3:4) δεν περιορίστηκε μόνο στον Κήπο της Εδέμ. Έχει αντηχήσει σε όλη την ιστορία.

Πολλοί άνθρωποι προσπαθούν να εναρμονίσουν τα λόγια του Σατανά με τα λόγια του Θεού. Για αυτούς, η προειδοποίηση «Θα πεθάνετε» αναφέρεται μόνο στο φθαρτό φυσικό σώμα, ενώ η υπόσχεση «Σίγουρα δεν θα πεθάνετε» είναι ένας υπαινιγμός για μια αθάνατη ψυχή ή πνεύμα.

Ωστόσο, αυτή η προσέγγιση δεν λειτουργεί. Για παράδειγμα, μπορούν να εναρμονιστούν τα αντιφατικά λόγια του Θεού και του Σατανά; Υπάρχει άυλη ψυχή ή πνεύμα που επιβιώνει συνειδητά από τον φυσικό θάνατο; Υπάρχουν πολλές φιλοσοφικές, ακόμη και επιστημονικές, προσπάθειες για να απαντηθούν αυτά τα ερωτήματα. Όμως, ως Χριστιανοί που βασιζόμαστε στην Αγία Γραφή, πρέπει να αναγνωρίσουμε ότι μόνο ο Παντοδύναμος Θεός, Αυτός που μας δημιούργησε, μας γνωρίζει τέλεια (Ψαλ. 139). Έτσι, μόνο στον Λόγο Του προς εμάς, δηλαδή στην Αγία Γραφή, μπορούμε να βρούμε απαντήσεις σε αυτά τα κρίσιμα ερωτήματα.

Αυτή την εβδομάδα θα εξετάσουμε πώς η Παλαιά Διαθήκη ορίζει την ανθρώπινη φύση και την κατάσταση των ανθρώπων που έχουν πεθάνει.