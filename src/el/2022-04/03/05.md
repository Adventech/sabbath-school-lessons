---
title:  «Οι Νεκροι Δεν Γνωριζουν Τιποτα»
date:  12/10/2022
---

`Διαβάστε Ιώβ 3:11-13, Ψαλ. 115:17, Ψαλ.146:4 και Εκκ. 9:5, 10. Τι μπορούμε να μάθουμε από αυτά τα εδάφια για την κατάσταση των ανθρώπων κατά τον θάνατο;`

Ορισμένοι σχολιαστές της Αγίας Γραφής υποστηρίζουν ότι τα εδάφια αυτά, γραμμένα σε ποιητική γλώσσα, δεν μπορούν να χρησιμοποιηθούν για να προσδιορίσουν την κατάσταση των ανθρώπων κατά το θάνατο. Είναι αλήθεια ότι μερικές φορές η ποίηση μπορεί να είναι διφορούμενη και εύκολα παρεξηγήσιμη, αλλά αυτό δεν συμβαίνει με αυτά τα εδάφια. Η γλώσσα τους είναι σαφής και οι έννοιές τους βρίσκονται σε πλήρη αρμονία με τη συνολική διδασκαλία της Παλαιάς Διαθήκης για το θέμα αυτό.

Πρώτον, στο Ιώβ 3, ο πατριάρχης λυπάται για τη δική του γέννηση, λόγω όλων των δεινών. (Στις πιο δύσκολες στιγμές, πολλοί έχουν ευχηθεί να μην είχαν γεννηθεί ποτέ) Αναγνωρίζει ότι αν είχε πεθάνει κατά τη γέννησή του, θα κοιμόταν και θα βρισκόταν σε ανάπαυση (Ιώβ 3:11, 13).

Ο Ψαλμός 115:ορίζει τον τόπο όπου φυλάσσονται οι νεκροί ως τόπο σιωπής, επειδή «οι νεκροί δεν θα αινέσουν τον Κύριο» (Ψαλ. 115:17). Επομένως, οι πιστοί (και ευγνώμονες) νεκροί, δεν βρίσκονται στον ουρανό και λατρεύουν τον Θεό.

Σύμφωνα με τον Ψαλ. 146, οι νοητικές δραστηριότητες του ατόμου σταματούν με τον θάνατο: «Το πνεύμα του βγαίνει από μέσα του∙ αυτός επιστρέφει στη γη του∙ εκείνη την ίδια ημέρα οι συλλογισμοί του αφανίζονται» (Ψαλ. 146:4). Αυτή είναι μια τέλεια Βιβλική απεικόνιση του τι συμβαίνει κατά τον θάνατο.

Και στο Εκκ. 9:προσθέτει ότι «οι νεκροί, όμως, δεν γνωρίζουν τίποτε» και στον τάφο «δεν υπάρχει πράξη ούτε λογισμός ούτε γνώση ούτε σοφία» (Εκκ. 9:5,10). Αυτές οι δηλώσεις επιβεβαιώνουν τη Βιβλική διδασκαλία ότι οι νεκροί δεν έχουν συνείδηση.

Η Βιβλική διδασκαλία για την απώλεια των αισθήσεων κατά τον θάνατο δεν πρέπει να προκαλεί πανικό στους χριστιανούς. Πρώτα από όλα, δεν υπάρχει αιώνια καιόμενη κόλαση ή προσωρινό καθαρτήριο που περιμένει όσους πεθαίνουν χωρίς σωτηρία. Δεύτερον, υπάρχει μια καταπληκτική ανταμοιβή που περιμένει εκείνους που πεθαίνουν εν Χριστώ. Δεν είναι λοιπόν περίεργο ότι «Για τον πιστό ο θάνατος δεν έχει μεγάλη σημασία… Για τον χριστιανό ο θάνατος είναι ένας ύπνος, μια σιωπηλή και σκοτεινή στιγμή. “Η ζωή σας είναι κεκρυμμένη  μετά του Χριστού εν τω Θεώ. Όταν ο Χριστός, η ζωή ημών, φανερωθή, τότε και σεις μετ’αυτού θέλετε φανερωθή εν δόξη.” Ιωάννην η΄[8]51,52, Κολοσσαείς γ΄[3]4.» Ε. Χουάιτ, Ζ.Χ. σελ. 757

`ΣΚΕΨΗ: Σκεφτείτε τους νεκρούς εν Χριστώ. Κλείνουν τα μάτια τους όταν πεθάνουν και, είτε βρίσκονται στον τάφο 1500 χρόνια είτε 5 μήνες, είναι το ίδιο για αυτούς. Το επόμενο πράγμα που γνωρίζουν είναι η επιστροφή του Χριστού. Πώς, λοιπόν, θα μπορούσε κανείς να ισχυριστεί ότι, κατά μία έννοια, οι νεκροί είναι καλύτερα από ό,τι εμείς οι ζωντανοί;`