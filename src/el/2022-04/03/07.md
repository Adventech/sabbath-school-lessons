---
title:  Περαιτέρω Μελέτη
date:  14/10/2022
---

Διαβάστε Ε. Χουάιτ, Τ.Π.Σ. σελ. 634-656

Αν έχετε βρεθεί ποτέ σε χειρουργική επέμβαση και σας έχουν αναισθητοποιήσει με γενική αναισθησία, ίσως έχετε μια αμυδρή ιδέα του πώς πρέπει να είναι για τους νεκρούς. Ωστόσο, ακόμη και τότε, όταν βρίσκεστε υπό αναισθησία, ο εγκέφαλός σας εξακολουθεί να λειτουργεί. Φανταστείτε πώς είναι για τους νεκρούς, όταν κάθε εγκεφαλική λειτουργία, τα πάντα, έχουν σταματήσει εντελώς. Η εμπειρία τους στον θάνατο είναι να κλείσουν τα μάτια τους και, για κάθε νεκρό που έζησε ποτέ, το επόμενο πράγμα που θα γνωρίσουν είναι είτε η Δεύτερη Έλευση του Ιησού είτε η επιστροφή Του μετά τη χιλιετία (Αποκ. 20:7-15). Μέχρι τότε, όλοι οι νεκροί, δίκαιοι και ασεβείς, αναπαύονται, κάτι που θα τους φανεί σαν μια στιγμή. Για τους ζωντανούς, ο θάνατος φαίνεται να διαρκεί πολύ καιρό. Για τους νεκρούς όμως, φαίνεται να διαρκεί μόνο μια στιγμή.

«Αν ήταν αλήθεια ότι όλοι γενικά οι άνθρωποι τραβούν κατευθείαν για τον ουρανό την ώρα της αποσύνθεσης που μεσολαβεί με το θάνατο, τότε θα κάναμε καλύτερα να επιθυμούμε το θάνατο μάλλον παρά τη ζωή. Πολλοί έχουν επηρεασθεί από τη σκέψη αυτή για να θέσουν τέρμα στη ζωή τους. Όταν κυριεύεται κανείς από την απελπισία, τη δυσκολία και την αμηχανία, εύκολο του φαίνεται να κόψει το νήμα της ζωής και να πετάξει στον αιώνιο κόσμο της μακαριότητας.» Ε.Χουάιτ, Τ.Π.Σ. σελ.644.

«Πουθενά μέσα στις Άγιες Γραφές δεν απαντάται η δήλωση ότι κατά το θάνατο οι δίκαιοι λαβαίνουν αμέσως την αμοιβή τους και οι άδικοι την τιμωρία τους. Οι πατριάρχες και οι προφήτες δεν άφησαν καμιά τέτοια διαβεβαίωση. Ο Χριστός και οι απόστολοί του δεν έκαναν καμιά νύξη γι’ αυτό. Η Βίβλος διδάσκει με σαφήνεια ότι οι νεκροί δεν πηγαίνουν αμέσως στον ουρανό. Τους παρουσιάζει να κοιμούνται μέχρι την ημέρα της ανάστασης.» Ε. Χουάιτ, Τ.Π.Σ. σελ. 655,656

**Ερωτήσεις για συζήτηση**

`1.	 Πώς η Βιβλική έννοια του ανθρώπου ως σύνολο -που παραμένει συνειδητός μόνο ως αδιαίρετο πρόσωπο- μας βοηθά να κατανοήσουμε καλύτερα τη φύση του θανάτου;`

`2.	 Ο κόσμος έχει καταληφθεί από τη θεωρία της φυσικής αθανασίας της ψυχής, με όλες τις αμέτρητες προεκτάσεις της. Γιατί λοιπόν το μήνυμά μας για την κατάσταση των νεκρών είναι τόσο κρίσιμο; Επίσης, γιατί ακόμη και μεταξύ των χριστιανών, συναντάμε τόσο έντονες αντιδράσεις σε αυτό που είναι πραγματικά μια θαυμάσια διδασκαλία;`

`3.	 Πώς πρέπει η κατανόηση της κατάστασης των νεκρών να μας προστατεύει από αυτό που μπορεί να εμφανιστεί μπροστά στα μάτια μας; Δηλαδή, γιατί δεν μπορούμε πάντα να εμπιστευόμαστε αυτό που βλέπουμε, ειδικά αν αυτό που βλέπουμε ή νομίζουμε ότι βλέπουμε είναι το πνεύμα ενός νεκρού συγγενή, όπως κάποιοι έχουν αναφέρει ότι είδαν;`