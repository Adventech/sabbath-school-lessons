---
title:  Θανατος Σε Εναν Αμαρτωλο Κοσμο
date:  01/10/2022
---

> <p>Εδαφιο Μνημης</p>
>  «Γι’ αυτό, όπως διαμέσου ενός ανθρώπου η αμαρτία μπήκε μέσα στον κόσμο, και με την αμαρτία ο θάνατος, και με τον τρόπο αυτό ο θάνατος πέρασε μέσα σε όλους τους ανθρώπους, για τον λόγο ότι όλοι αμάρτησαν» Ρωμαίους 5:12

### Για τη μελέτη αυτής της εβδομάδας, διαβάστε
Γέν. 2:16-17, 3:1-7, Ψαλ. 115:17, Ιωάν. 5:28-29, Ρωμ. 5:12, Β’Κορ. 5:21

Ο Χριστός ήταν ο Θεϊκός Εκπρόσωπος μέσω του Οποίου ο Θεός έφερε σε ύπαρξη το σύμπαν και τον κόσμο (Ιωάν.1:1-3, 10, Κολ. 1:16 Εβρ. 1:2). Όμως, όταν ο Θεός Πατέρας απένειμε ιδιαίτερη τιμή στον Χριστό και ανακοίνωσε ότι μαζί θα δημιουργούσαν αυτόν τον κόσμο, «ο Εωσφόρος φθόνησε τον Χριστό» (Ε. Χουάιτ, Η ιστορία της Απολυτρώσεως, σελ.1) και συνωμότησε εναντίον Του.

Έχοντας εκδιωχθεί από τον ουρανό, ο Σατανάς αποφάσισε «να παρακινήσει τον Αδάμ και την Εύα να επαναστατήσουν κατά του Θεού γνωρίζοντας ότι με την πράξη αυτή θα προξενούσε λύπη στον ουρανό και θα κατέστρεφε την ευτυχία του ζευγαριού.» Φαντάστηκε ότι «Αν μπορούσε με κάποιο τρόπο να τους παραπλανήσει και να παρακούσουν τον ιερό νόμο, τότε ο Θεός θα έθετε ένα σχέδιο βάση του οποίου θα μπορούσαν να συγχωρηθούν. Οπότε, αυτός και όλοι οι πεσμένοι άγγελοι, δικαιωματικά θα μπορούσαν να συμμεριστούν με το ανθρώπινο ζευγάρι την ευσπλαχνία του Θεού.» Ε. Χουάιτ, Η ιστορία της Απολυτρώσεως σελ. 12,13.

Έχοντας πλήρη επίγνωση της στρατηγικής του Σατανά, ο Θεός προειδοποίησε τον Αδάμ και την Εύα να μην εκτεθούν στον πειρασμό (Γέν. 2:16-17). Αυτό σημαίνει ότι ακόμη και όταν ο κόσμος ήταν τέλειος και άμεμπτος, υπήρχαν ήδη σαφείς περιορισμοί  που έπρεπε οι άνθρωποι να υπακούσουν.

Αυτή την εβδομάδα θα αναλογιστούμε την πτώση του Αδάμ και της Εύας, το πώς η αμαρτία και ο θάνατος κατέλαβαν τον κόσμο μας και το πώς ο Θεός φύτεψε το σπόρο της ελπίδας για την ανθρωπότητα, ακόμη και στην Εδέμ.