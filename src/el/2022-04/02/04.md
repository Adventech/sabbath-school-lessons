---
title:  Δεν Θα Πεθανετε
date:  04/10/2022
---

Διαβάστε Γέν. 3:4. Ποιοι είναι οι πολλαπλοί τρόποι με τους οποίους επαναλαμβάνεται αυτό το ψέμα στο πέρασμα των αιώνων; _____________________________________________________

Μια ισχυρή εκδήλωση αυτού του ψεύδους είναι η κοινή πίστη στην αθανασία της ψυχής. Αυτή η αντίληψη αποτέλεσε τη βάση πολλών αρχαίων θρησκειών και φιλοσοφιών. Στην αρχαία Αίγυπτο, αποτέλεσε κίνητρο για τις πρακτικές μουμιοποίησης και την ταφική αρχιτεκτονική, στις πυραμίδες.

Η θεωρία αυτή έγινε επίσης ένας από τους κύριους πυλώνες της ελληνικής φιλοσοφίας. Για παράδειγμα, στη Δημοκρατία του Πλάτωνα, ο Σωκράτης ρωτάει τον Γλαύκωνα: Δεν γνωρίζεις ότι η ψυχή μας είναι αθάνατη και δεν χάνεται ποτέ; Στον Φαίδωνα του Πλάτωνα, ο Σωκράτης επιχειρηματολογεί σε παρόμοιο τόνο, λέγοντας ότι η ψυχή είναι αθάνατη και άφθαρτη και οι ψυχές μας θα υπάρχουν πραγματικά στον Άδη. Αυτές οι φιλοσοφικές αντιλήψεις θα διαμόρφωναν μεγάλο μέρος του δυτικού πολιτισμού, ακόμη και τον μετα-αποστολικό χριστιανισμό. Προήλθαν όμως πολύ νωρίτερα, ήδη από τον Κήπο της Εδέμ, από τον ίδιο τον Σατανά.

Στο επίκεντρο του πειρασμού της Εδέμ, ο Σατανάς διαβεβαίωσε την Εύα: «Σίγουρα δεν θα πεθάνετε» (Γέν. 3:4). Με αυτόν τον εμφατικό ισχυρισμό, ο Σατανάς έθεσε τον δικό του λόγο πάνω από τον λόγο του Θεού.

`Σε αντίθεση με την αθανασία της ψυχής, τι διδάσκουν τα παρακάτω εδάφια και πώς μπορούν να χρησιμοποιηθούν για να αντιμετωπιστεί αυτό το ψέμα; Ψαλ. 115:17, Ιωάν. 5:28-29, Ψαλ. 146:4, Ματθ. 10:28, Α’ Κορ. 15:51-58.`

Η σατανική θεωρία της αθανασίας της ψυχής εξακολουθεί να υφίσταται ακόμη και στον σύγχρονο κόσμο μας. Βιβλία, ταινίες και τηλεοπτικά προγράμματα συνεχίζουν να προωθούν την ιδέα ότι, όταν πεθαίνουμε, απλώς περνάμε σε μια άλλη συνειδητή κατάσταση. Πόσο λυπηρό είναι το γεγονός ότι αυτή η πλάνη διακηρύσσεται και σε πολλούς χριστιανικούς άμβωνες. Ακόμη και η επιστήμη έχει εμπλακεί. Υπάρχει ένα ίδρυμα στις Ηνωμένες Πολιτείες που προσπαθεί να δημιουργήσει τεχνολογία που, όπως ισχυρίζεται, θα μας επιτρέψει να επικοινωνήσουμε με τους νεκρούς, για τους οποίους πιστεύουν ότι είναι ακόμη ζωντανοί αλλά υπάρχουν ως «μεταϋλικά πρόσωπα». Με αυτό το λάθος τόσο διαδεδομένο, δεν αποτελεί έκπληξη το ότι αυτή η εξαπάτηση θα παίξει κρίσιμο ρόλο στα τελευταία γεγονότα της ιστορίας του ανθρώπου.

`ΣΚΕΨΗ: Με ποιους τρόπους εκδηλώνεται αυτό το ψέμα στη δική σας κουλτούρα; Γιατί πρέπει να βασιζόμαστε στο Λόγο του Θεού και όχι σε ό,τι μας λένε οι αισθήσεις μας;`