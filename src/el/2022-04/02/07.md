---
title:  Περαιτέρω Μελέτη
date:  07/10/2022
---

Διαβάστε Ε. Χουάιτ Π.Π. σελ.31-52, ΕΚ. σελ. 13-17.

Τα τελευταία χρόνια έχουν γίνει μελέτες σχετικά με αυτό που ονομάζεται επιθανάτια εμπειρία. Αυτό που συμβαίνει είναι ότι οι άνθρωποι “πεθαίνουν”, με την έννοια ότι η καρδιά τους σταματά να χτυπάει και σταματούν να αναπνέουν. Ωστόσο, στη συνέχεια επανέρχονται στη ζωή, αλλά με φανταστικές ιστορίες ότι αιωρούνται σε μια άλλη σφαίρα ύπαρξης και συναντούν ένα ον του φωτός. Κάποιοι μιλούν ακόμη και για συνάντηση με συγγενείς που έχουν πεθάνει από καιρό. Πολλοί άνθρωποι, ακόμη και χριστιανοί, που δεν κατανοούν την αλήθεια για τον θάνατο, πιστεύουν ότι αυτές οι ιστορίες είναι ακόμη μια απόδειξη της αθανασίας της ψυχής. Ωστόσο (και αυτό θα πρέπει να είναι η πιο σαφής προειδοποίηση ότι κάτι δεν πάει καλά), οι περισσότεροι που έχουν αυτές τις εμπειρίες ισχυρίζονται ότι τα πνευματικά όντα που συνάντησαν κατά τη διάρκεια των επιθανάτιων εμπειριών τους, τούς είπαν παρηγορητικά λόγια, τούς έκαναν ωραίες δηλώσεις για την αγάπη, την ειρήνη και την καλοσύνη. Όμως δεν ακούνε τίποτα για τη σωτηρία εν Χριστώ, τίποτα για την αμαρτία, και τίποτα για την κρίση. Ενώ πήραν μια γεύση της χριστιανικής μεταθανάτιας ζωής, δεν θα έπρεπε μαζί με αυτήν να έχουν πάρει έστω και μια μικρή δόση από τις πιο βασικές χριστιανικές διδασκαλίες; Κι όμως, αυτά που διδάσκονται ακούγονται ως επί το πλείστον σαν δόγματα της Νέας Εποχής, γεγονός που θα μπορούσε να εξηγήσει το γιατί, σε πολλές περιπτώσεις, οι ανθρώποι αυτοί κλίνουν λιγότερο  προς τον Χριστιανισμό από ό,τι έκλιναν πριν “πεθάνουν”. Επίσης, γιατί κανένας από τους Χριστιανούς, που ήταν πεπεισμένοι ότι οι επιθανάτιες εμπειρίες τους ήταν μια προεπισκόπηση του χριστιανικού παραδείσου, δεν έλαβε ποτέ καμία χριστιανική θεολογία όσο ήταν εκεί; Σε αντίθεση έλαβε μια μεγάλη δόση συναισθηματισμού της Νέας Εποχής. Η απάντηση είναι ότι εξαπατήθηκαν από το ίδιο ον που εξαπάτησε την Εύα στην Εδέμ, και μάλιστα με το ίδιο ψέμα. (Δείτε μάθημα 11.)

**Ερωτήσεις για συζήτηση**

`1.	Πώς η εμπειρία του Αδάμ και της Εύας αποδεικνύει ότι η συγχώρεση του Θεού δεν αντιστρέφει απαραίτητα όλες τις συνέπειες της αμαρτίας; Γιατί είναι τόσο σημαντική αυτή η αλήθεια που πρέπει να τη θυμόμαστε πάντα;`

`2.	Το δέντρο της γνώσης του καλού και του κακού ήταν το «μαγεμένο έδαφος» του εχθρού για τον Αδάμ και την Εύα. Ποια είναι κάποια «μαγεμένα εδάφη» στα οποία μπορεί να βρεθούμε στον πειρασμό να μπούμε;`

`3.	Ο Σατανάς προσπαθεί να οδηγήσει το λαό του Θεού να πιστέψει ότι «οι απαιτήσεις του Χριστού δεν είναι τόσο απόλυτες όσο πίστευαν κάποτε και ότι με τη συμμόρφωση προς τον κόσμο θα ασκούσαν μεγαλύτερη επιρροή στους κοσμικούς» Ε. Χουάιτ, Testimonies to Ministers and Gospel Workers, p. 474. Τι πρέπει να κάνουμε για να μην πέσουμε σε αυτήν την πανούργα παγίδα;`