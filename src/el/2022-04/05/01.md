---
title:  Αναστασεις Πριν Το Σταυρο
date:  22/10/2022
---

> <p>Εδαφιο Μνημης</p>
>  «Ο Ιησούς είπε σ’ αυτήν: Εγώ είμαι η ανάσταση και η ζωή∙ αυτός που πιστεύει σε μένα, και αν πεθάνει, θα ζήσει. Και καθένας που ζει και πιστεύει σε μένα, δεν πρόκειται να πεθάνει στον αιώνα. Το πιστεύεις αυτό;» Ιωάννη 11:25,26

### Για τη μελέτη αυτής της εβδομάδας, διαβάστε
Ιούδα 9, Λουκ. 9:28-36, Α’Βασ. 17:8-24, Λουκ. 7:11-17, Μάρ. 5:35-43, Ιωάν. 11:1-44.

Οι αναφορές της Παλαιάς Διαθήκης για την ανάσταση που εξετάσαμε μέχρι τώρα, βασίζονται σε μεγάλο βαθμό σε προσωπικές προσδοκίες (Ιώβ 19:25-27, Εβρ. 11:17-19, Ψαλ. 49:15,  71:20) και σε μελλοντικές υποσχέσεις (Δαν. 12:1-2, 13). Ωστόσο, έχουμε επίσης τις εμπνευσμένες καταγραφές περιπτώσεων στις οποίες πράγματι αναστήθηκαν άνθρωποι από τους νεκρούς.

Η πρώτη ανάσταση ήταν του Μωυσή (Ιούδα 9, Λουκ. 9:28-36).  Κατά τη διάρκεια της μοναρχίας του Ισραήλ, αναστήθηκαν επίσης ο γιος της χήρας από τη Σαρεπτά (Α’Βασ. 17:8-24) και ο γιος της Σουναμίτισσας (Β’Βασ. 4:18-37). Ο Χριστός, όταν ήταν εδώ στη γη, ανέστησε τον γιο της χήρας από τη Ναΐν (Λουκ. 7:11-17), την κόρη του Ιαείρου (Λουκ. 8:40-56) και τον Λάζαρο (Ιωάν.11). Εκτός από τον Μωυσή, όλοι αυτοί οι άνθρωποι αναστήθηκαν ως θνητοί που τελικά θα πέθαιναν ξανά. Οι περιπτώσεις αυτές επιβεβαιώνουν επίσης τη Βιβλική διδασκαλία για την έλλειψη των αισθήσεων στους νεκρούς (Ιώβ 3:11-13, Ψαλ. 115:17, 146:4, Εκκ. 9:5, 10). Σε καμία από αυτές τις περιγραφές, αλλά και σε άλλες Βιβλικές αφηγήσεις ανάστασης, δεν γίνεται καμία αναφορά σε μια υποτιθέμενη μεταθανάτια εμπειρία.

Αυτή την εβδομάδα θα ασχοληθούμε πιο προσεκτικά με τις αναστάσεις που συνέβησαν πριν το θάνατο και την ανάσταση του Χριστού.