---
title:  Περαιτέρω Μελέτη
date:  28/10/2022
---

Διαβάστε Ε. Χουάιτ, Π.Π. σελ. 457-466, Π.Β. σελ. 83-93, 163-168, Ζ.Χ. σελ. 287-292, 316-320, 493-505.

«Στον Χριστό ενοικεί η ζωή, ζωή πρωτογενής, πηγαία, αυθύπαρκτη. “΄Οστις έχει τον Υιόν, έχει την ζωήν.” ΑΊωάννου ε΄[5]12. Η θεότητα του Χριστού αποτελεί την εγγύηση του πιστού για την αιώνια ζωή. Ο Ιησούς είπε: “Ο πιστεύων εις εμέ, και αν αποθάνη, θέλει ζήσει. Πας όστις ζει και πιστεύει εις εμέ, δεν θέλει αποθάνει εις τον αιώνα. Πιστεύεις τούτο;” Ο Χριστός στο σημείο αυτό οραματιζόταν τον καιρό της Δευτέρας Παρουσίας Του. Τότε οι δίκαιοι νεκροί θα αναστηθούν άφθαρτοι, και οι ζώντες δίκαιοι θα αρπαχθούν στον ουρανό χωρίς να γευθούν θάνατο. Το θαύμα που ο Χριστός θα έκανε ανασταίνοντας το Λάζαρο, αντιπροσώπευε την ανάσταση όλων των αποθανόντων δικαίων. Με τα λόγια και τα έργα Του διακήρυξε τον εαυτό Του Αρχηγό της ανάστασης. Εκείνος που έμελλε σε λίγο να πεθάνει οικειοθελώς επάνω στο σταυρό, στεκόταν με τα κλειδιά του θανάτου, νικητής του τάφου, βεβαιώνοντας ότι είχε τη δύναμη και το δικαίωμα να χορηγεί αιώνια ζωή.» Ε. Χουάιτ, Ζ.Χ. σελ. 500

**Ερωτήσεις για συζήτηση**

`1.	 Πολλοί άνθρωποι πέθαναν κατά τη διάρκεια της προφητικής διακονίας του Ηλία και του Ελισσαιέ, καθώς και κατά τη διάρκεια της επίγειας διακονίας του Χριστού. Μόνο λίγοι αναστήθηκαν. (Λουκ. 4:24-27.) Σκεφτείτε, επίσης, την εμπειρία όλων των νεκρών, με την έννοια ότι, είτε αναστήθηκαν στο παρελθόν είτε θα αναστηθούν κατά τη Δευτέρα Παρουσία, τι διαφορά έχει, τουλάχιστον όσον αφορά το πώς ήταν να είσαι νεκρός;`

`2.	Πολλοί συγγραφείς ανά τους αιώνες έχουν γράψει για τη ματαιότητα της ζωής που καταλήγει πάντα στο θάνατο. Όπως όλα τα ζωντανά πλάσματα  - ζώα, ψάρια, πτηνά - όλοι πεθαίνουμε. Ωστόσο, για τους ανθρώπους, κατά μία έννοια η θέση μας είναι χειρότερη από των ζώων, επειδή σε αντίθεση με αυτά εμείς γνωρίζουμε ότι πρόκειται να πεθάνουμε. (Εκκ. 9:5.) Γιατί, λοιπόν, η υπόσχεση της ανάστασης είναι τόσο κρίσιμη για εμάς;`

`3.	Αν πιστεύουμε ότι η ψυχή είναι αθάνατη και ότι οι νεκροί, ιδίως οι δίκαιοι νεκροί, ζουν στον ουρανό μετά το θάνατό τους, ποια είναι η ανάγκη για την ανάσταση στο τέλος του κόσμου;`

`4.	Αν κάποιος τηλεφωνούσε και ρωτούσε: «Είναι εκεί η Ελένη;» θα μπορούσατε να απαντήσετε: «Ναι, αλλά κοιμάται». Δεν θα απαντούσατε: «Ναι, αλλά είναι νεκρή». Γιατί όχι; Τι μας διδάσκει αυτό για τη φύση του θανάτου;`