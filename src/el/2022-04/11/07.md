---
title:  Περαιτέρω Μελέτη
date:  09/12/2022
---

Υπάρχει ένα ίδρυμα που ισχυρίζεται ότι δημιουργεί τεχνολογία που θα μας επιτρέπει να επικοινωνούμε με τους αποθανόντες μέσω μηνυμάτων, τηλεφωνημάτων και βιντεοδιασκέψεων. Αποκαλώντας τους νεκρούς ως μεταϋλικούς ανθρώπους, η ιστοσελίδα του ισχυρίζεται ότι όταν οι άνθρωποι πεθαίνουν απλώς περνούν σε μια άλλη φάση του για πάντα, αλλά διατηρούν τη συνείδηση, την ταυτότητα και τις βασικές πτυχές της προηγούμενης φυσικής τους μορφής. Ωστόσο, το πιο σημαντικό, οι άνθρωποι του ιδρύματος Soulphone ισχυρίζονται ότι αναπτύσσουν, σε τρεις φάσεις, τεχνολογία που θα επιτρέψει την επικοινωνία μεταξύ υλικών και μεταϋλικών προσώπων. Η πρώτη φάση θα επιτρέπει την αποστολή μηνυμάτων και τη δακτυλογράφηση με την οικογένεια, τους φίλους και τους ειδικούς σε κάθε τομέα εξειδίκευσης. Η δεύτερη φάση υποτίθεται ότι θα επιτρέπει τη συνομιλία με τους αγαπημένους σας που ζουν σε άλλο μέρος της αιωνιότητας. Και η τρίτη φάση, λέει, θα ανοίξει το δρόμο για να ακούσετε και να δείτε εκείνους που βιώνουν το πεδίο όλων των δυνατοτήτων από ένα διαφορετικό σημείο παρατήρησης.

Ιδιαίτερα τρομακτικός είναι ο τρόπος με τον οποίο δοκιμάζουν αν οι επικοινωνούντες νεκροί είναι πραγματικά αυτοί που ισχυρίζονται ότι είναι. Για παράδειγμα, αναφέρει η ιστοσελίδα, ένας γονιός που πενθεί μπορεί να κάνει την εξής ερώτηση στον γιο ή την κόρη του που έχει αλλάξει κόσμο: «Είχες έναν σκύλο που τον έλεγαν Σνούπι όταν ήσουν παιδί;» «Σου δώσαμε έναν σουγιά για τα δέκατα γενέθλιά σου;» Πόσο ενδιαφέρον υπό το πρίσμα αυτής της προειδοποίησης: «Πνευματικές υπάρξεις παρουσιάζονται κατά καιρούς σε ορισμένα άτομα με τη μορφή των εκλιπόντων φίλων τους και αφηγούνται γεγονότα που σχετίζονται με τη ζωή τους και κάνουν πράγματα που συνήθιζαν να κάνουν όταν ήταν ζωντανοί.» Ε.Χουάιτ, Π.Π. σελ. 685

**Ερωτήσεις για συζήτηση**

`1.	 Χρησιμοποιώντας τη δικαιολογία του πολιτισμικά αποδεκτού, πολλοί χριστιανοί αποδέχονται οτιδήποτε προωθούν τα μέσα ενημέρωσης. Ποιες Βιβλικές αρχές πρέπει να καθοδηγούν τη σχέση μας με τα μέσα ενημέρωσης, ειδικά όταν αυτά προωθούν ανοιχτά απόψεις που γνωρίζουμε ότι είναι λανθασμένες και απατηλές; (Ψαλ. 101:1-8, Παρ. 4:23, Φιλιπ. 4:8).`

`2.	 Πώς μπορούμε να βοηθήσουμε τους άλλους να ξεπεράσουν τις πλάνες του Σατανά στις έσχατες ημέρες χωρίς να εκτεθούμε και εμείς οι ίδιοι στην απατηλή επιρροή τους;`

`3.	 Πολλοί χριστιανοί βλέπουν την ιστορία του καλέσματος του Σαμουήλ από τον τάφο ως Βιβλική απόδειξη ότι οι νεκροί ζουν. Τι μας διδάσκει αυτή η διήγηση σχετικά με το γιατί δεν μπορούμε να βασιστούμε μόνο σε ένα κείμενο ή μια ιστορία για να οικοδομήσουμε ένα δόγμα, αλλά, αντίθετα, πρέπει να εξετάσουμε όλα όσα λέει η Αγία Γραφή για ένα θέμα;`