---
title:  Πεθανε Για Εμας
date:  29/10/2022
---

> <p>Εδαφιο Μνημης</p>
>  «Και όπως ο Μωυσής ύψωσε το φίδι μέσα στην έρημο, έτσι πρέπει να υψωθεί ο Υιός του ανθρώπου∙ για να μη χαθεί καθένας ο οποίος πιστεύει σ’ αυτόν, αλλά να έχει αιώνια ζωή» Ιωάννην 3:14-15

### Για τη μελέτη αυτής της εβδομάδας, διαβάστε
Αποκ. 13:8, Ματθ. 17:22-23, Μάρ. 9:30-32, Ιωάν. 19:1-30, Ρωμ. 6:23, Α’Κορ. 1:18-24.

Έχει ειπωθεί ότι τον θάνατο και τους φόρους δεν μπορούμε να τα αποφύγουμε. Αυτό δεν είναι απολύτως αληθές. Οι άνθρωποι μπορούν να αποφύγουν τους φόρους, αλλά όχι τον θάνατο. Μπορεί να είναι σε θέση να αναβάλουν το θάνατο για μερικά χρόνια, αλλά αργά ή γρήγορα, ο θάνατος πάντα έρχεται. Και επειδή γνωρίζουμε ότι οι νεκροί, τόσο οι δίκαιοι όσο και οι ασεβείς, καταλήγουν αρχικά στον ίδιο τόπο, η ελπίδα μας για ανάσταση σημαίνει τα πάντα για εμάς. Όπως έχει πει ο Παύλος, χωρίς αυτή την ελπίδα, ακόμη «κι αυτοί που κοιμήθηκαν εν Χριστώ απολέστηκαν» (Α’Κορ. 15:18), κάτι που είναι μάλλον παράξενο να λέγεται, αν αυτοί που κοιμήθηκαν εν Χριστώ τριγυρίζουν στον ουρανό μπροστά στον Θεό.

Έτσι, η ανάσταση του Χριστού είναι το κέντρο της πίστης μας, επειδή στην ανάστασή Του έχουμε την εγγύηση της δικής μας. Ωστόσο, πριν ο Χριστός αναστηθεί, έπρεπε φυσικά να πεθάνει. Γι’ αυτό, μέσα στην αγωνία της Γεθσημανή, εν αναμονή του θανάτου Του, προσευχήθηκε: «Τώρα η ψυχή μου είναι ταραγμένη∙ και τι να πω; Πατέρα, σώσε με από τούτη την ώρα. Αλλά, γι’ αυτό ήρθα σε τούτη την ώρα» Ιωάν. 12:27. Ήρθε για να πεθάνει.

Αυτή την εβδομάδα θα επικεντρωθούμε στο θάνατο του Χριστού και τι σημαίνει αυτό στην υπόσχεση της αιώνιας ζωής.