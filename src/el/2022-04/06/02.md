---
title:  Απο Τη Δημιουργια Του Κοσμου
date:  30/10/2022
---

`Διαβάστε Αποκ. 13:8, Πράξ. 2:23 και Α’Πέτ. 1:19-20. Πώς θα μπορούσε ο Χριστός να θεωρηθεί ως το Αρνίο που είναι σφαγμένο από τη δημιουργία του κόσμου; `

«Και θα το προσκυνήσουν όλοι αυτοί που κατοικούν επάνω στη γη, των οποίων τα ονόματα δεν γράφτηκαν στο βιβλίο της ζωής του Αρνίου, που είναι σφαγμένο από τη δημιουργία του κόσμου» Αποκ. 13:8. Αυτό που είναι κρίσιμο εδώ για εμάς είναι η ιδέα ότι ο Χριστός σφαγιάστηκε από καταβολής κόσμου. Προφανώς, πρέπει να το κατανοήσουμε αυτό με συμβολική έννοια (το βιβλίο της Αποκάλυψης είναι γεμάτο σύμβολα), επειδή ο Χριστός δεν σταυρώθηκε παρά μόνο χιλιάδες χρόνια μετά τη Δημιουργία της γης. Αυτό που λέει το εδάφιο είναι ότι το σχέδιο της σωτηρίας είχε τεθεί σε εφαρμογή πριν από τη δημιουργία του κόσμου. Και κεντρικό σημείο αυτού του σχεδίου θα ήταν ο θάνατος του Ιησού, του Αρνίου του Θεού, στο σταυρό.

`Διαβάστε Τίτον 1:2. Τι μας διδάσκει αυτό το εδάφιο σχετικά με το πόσο καιρό πριν είχε τεθεί σε εφαρμογή το σχέδιο της σωτηρίας, το οποίο επικεντρώθηκε στο θάνατο του Χριστού;`

«Το σχέδιο για τη σωτηρία μας δεν ήταν μια μεταγενέστερη σκέψη, ένα σχέδιο που αποφασίσθηκε μετά την πτώση του Αδάμ… Ήταν η αποκάλυψη των αρχών οι οποίες ανέκαθεν αποτέλεσαν τα θεμέλια του θρόνου του Θεού.» Ε. Χουάιτ, Ζ.Χ. σελ.4

Αυτό το σχέδιο αποκαλύφθηκε πρώτα στον Αδάμ και την Εύα στον Κήπο της Εδέμ (Γέν. 3:15, 21) και απεικονίστηκε με κάθε αιματηρή θυσία σε όλη την Παλαιά Διαθήκη. Για παράδειγμα, ενώ ο Θεός δοκίμαζε την πίστη του Αβραάμ, έδωσε ένα κριάρι να θυσιαστεί αντί του Ισαάκ (Γέν. 22:11-13). Αυτή η αντικατάσταση είναι ακόμη πιο ξεκάθαρα τύπος της εξιλαστήριας θυσίας του Χριστού στο σταυρό.

Έτσι, στο επίκεντρο ολόκληρου του σχεδίου της σωτηρίας βρίσκεται ο υποκατάστατος θάνατος του Ιησού, που συμβολιζόταν επί αιώνες με τις θυσίες ζώων μέχρι το θάνατο του Ιησού στο σταυρό ως «ο Αμνός του Θεού, που σηκώνει την αμαρτία του κόσμου» Ιωάν. 1:29.

`ΣΚΕΨΗ: Οι θυσίες των ζώων είναι φρικτές και αιματηρές - αυτό είναι αλήθεια. Γιατί όμως αυτή η φρικαλεότητα και η αιματοχυσία είναι ακριβώς το ζητούμενο, διδάσκοντάς μας τον θάνατο του Χριστού στη θέση μας και το τρομερό κόστος της αμαρτίας;`