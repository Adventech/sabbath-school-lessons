---
title:  Πεθανε Για Εμας
date:  02/11/2022
---

`Διαβάστε Ιωάννην 3:14-18 και Ρωμαίους 6:23. Τι διδάσκουν αυτά τα εδάφια ότι πέτυχε ο θάνατος του Χριστού για εμάς;`

Όταν ο Ιησούς έφτασε στον Ιορδάνη ποταμό για να βαπτιστεί, ο Ιωάννης ο Βαπτιστής είχε αναφωνήσει: «Δέστε, ο Αμνός τού Θεού, που σηκώνει την αμαρτία τού κόσμου» Ιωάν. 1:29. Αυτή η δήλωση αναγνώριζε τον Χριστό ως τον Αμνό του Θεού, στον Οποίο έδειχναν όλες οι αληθινές θυσίες της Παλαιάς Διαθήκης.

Όμως οι θυσίες των ζώων δεν μπορούσαν να αφαιρέσουν τις αμαρτίες από μόνες τους (Εβρ. 10:4). Παρείχαν μόνο υπό όρους συγχώρεση που εξαρτιόταν από την αποτελεσματικότητα της μελλοντικής θυσίας του Χριστού στο σταυρό. «Αν ομολογούμε τις αμαρτίες μας, ο Θεός είναι πιστός και δίκαιος ώστε να συγχωρήσει σε μας τις αμαρτίες, και να μας καθαρίσει από κάθε αδικία» Α’Ιωάν. 1:9.

`Διαβάστε Ιωάννην 3:16-17. Ποια μεγάλη ελπίδα μπορούμε να αντλήσουμε από αυτά τα εδάφια, ειδικά όταν σωστά αισθανόμαστε ότι μας αξίζει να καταδικαστούμε για κάτι που έχουμε κάνει;`

Σκεφτείτε τι σημαίνουν όλα αυτά. Ο Ιησούς, που δημιούργησε το σύμπαν (Ιωάν.1:1-3), πρόσφερε τον εαυτό του για τον καθένα από εμάς, θυσία για τις αμαρτίες μας για να μη χρειάζεται να καταδικαστούμε εμείς που δικαίως θα έπρεπε να καταδικαστούμε. Αυτή είναι η μεγάλη υπόσχεση του ευαγγελίου.

Ο Ιησούς Χριστός διακήρυξε ότι «με τέτοιον τρόπο αγάπησε ο Θεός τον κόσμο, ώστε έδωσε τον Υιό του τον μονογενή» (Ιωάν. 3:16) να πεθάνει για εμάς. Ωστόσο,  δεν πρέπει ποτέ να ξεχνάμε ότι ο Χριστός προσέφερε τον εαυτό του εθελοντικά για λογαριασμό μας (Εβρ. 9:14). Ο Λούθηρος αναφέρθηκε στον σταυρό ως «το θυσιαστήριο στο οποίο Αυτός [ο Χριστός], φλεγόμενος από τη φωτιά της απέραντης αγάπης που έκαιγε στην καρδιά Του, παρουσίασε στον Πατέρα τη ζωντανή και άγια θυσία του σώματος και του αίματός Του με θερμή μεσιτεία, δυνατές κραυγές και θερμά, αγωνιώδη δάκρυα (Εβρ. 5:7)» Luther’s Works,vol13. P.319.

Ο Χριστός πέθανε μια φορά για όλους (Εβρ. 10:10) και μια φορά για πάντα (Εβρ. 10:12), διότι η θυσία Του είναι επαρκής και δεν χάνει ποτέ την ισχύ της.

Και υπάρχουν και άλλα: «Αν μία και μόνη ψυχή επρόκειτο να δεχθεί το ευαγγέλιο της χάρης Του, ο Χριστός προκειμένου να σώσει τη μοναδική αυτή ψυχή θα είχε διαλέξει τη ζωή του μόχθου και της ταπείνωσης και το θάνατο της αισχύνης.» Ε. Χουάιτ, Ζ.Υ. σελ. 102

`ΣΚΕΨΗ: Διαβάστε ξανά Ιωάννην 3:16, αντικαθιστώντας τις λέξεις «κόσμο» και «καθένας» με το δικό σας όνομα. Πώς να κάνετε αυτή τη θαυμάσια υπόσχεση δική σας, ειδικά όταν μπαίνετε στον πειρασμό να αμαρτήσετε;`