---
title:  Περαιτέρω Μελέτη
date:  04/11/2022
---

Διαβάστε Ε. Χουάιτ, Ζ.Χ. σελ. 657-668, 714-730, Β.Χ. σελ. 21-34

«Είδα ότι όλος ο ουρανός ενδιαφέρεται για τη σωτηρία μας∙ και θα είμαστε αδιάφοροι; Θα είμαστε αδιάφοροι, λες και είναι ασήμαντο αν θα σωθούμε ή θα χαθούμε; Θα υποτιμήσουμε τη θυσία που έχει γίνει για εμάς; Κάποιοι το έχουν κάνει αυτό. Έχουν αστειευτεί με το προσφερόμενο έλεος, και τη δυσαρέσκεια του Θεού είναι πάνω τους. Το Πνεύμα του Θεού δεν θα είναι πάντα θλιμμένο. Θα αναχωρήσει αν θλίβεται για λίγο ακόμα. Αφού έχουν γίνει όλα όσα θα μπορούσε να κάνει ο Θεός για να σώσει τους ανθρώπους, αν δείξουν με τη ζωή τους ότι αδιαφορούν για το προσφερόμενο έλεος του Ιησού, ο θάνατος θα είναι το μερίδιό τους, και θα αγοραστεί ακριβά. Θα είναι ένας φοβερός θάνατος∙  γιατί θα πρέπει να νιώσουν την αγωνία που ένιωσε ο Χριστός πάνω στο σταυρό για να αγοράσει γι’ αυτούς τη λύτρωση που αρνήθηκαν. Και τότε θα συνειδητοποιήσουν τι έχουν χάσει - την αιώνια ζωή και την αθάνατη κληρονομιά. Η μεγάλη θυσία που έγινε για να σωθούν οι ψυχές μας δείχνει την αξία τους. Όταν η πολύτιμη ψυχή χαθεί μια φορά, χάνεται για πάντα.» Ε. Χουάιτ, Testi-monies for the Church, vol. 1, p. 124.

**Ερωτήσεις για συζήτηση**

`1.	Στην Εβρ. 10:4 αναφέρεται ότι είναι αδύνατον το αίμα ταύρων και  τράγων να αφαιρέσει  αμαρτίες.  Πώς λοιπόν σώζονταν οι άνθρωποι στα χρόνια της Παλαιάς Διαθήκης; Πώς, για παράδειγμα, η πιστωτική κάρτα (την οποία χρησιμοποιούμε για να κάνουμε πληρωμές, αλλά αργότερα πρέπει να πληρώσουμε τον λογαριασμό της κάρτας) μας βοηθά να κατανοήσουμε καλύτερα αυτό το θέμα;`

`2.	Διαβάστε Β’Κορ. 5:18-21. Εφόσον ο Χριστός πέθανε για τις αμαρτίες όλου του κόσμου, γιατί δεν θα σωθούν όλοι; Γιατί η προσωπική επιλογή παίζει καθοριστικό ρόλο στον καθορισμό του ποιος θα σωθεί και ποιος θα χαθεί παρά τη μεγάλη θυσία που έγινε για λογαριασμό του;`

`3.	Ποια πράγματα που διδάσκει η κοσμική σοφία είναι ανοησία για τον Θεό; Όπως ότι όλος ο απίστευτος σχεδιασμός και η ομορφιά του κόσμου είναι καθαρά μια τυχαία δημιουργία; Ή ότι το σύμπαν προέκυψε από το απόλυτο τίποτα; Ποια άλλα παραδείγματα μπορείτε να σκεφτείτε;`

`4.	Σκεφτείτε την τελευταία ερώτηση της Τρίτης. Σχετικά με τον Σταυρό και ό,τι συνέβη εκεί, τι είναι αυτό που κάνει την ιδέα της σωτηρίας με έργα τόσο μάταιη, τόσο εσφαλμένη και τόσο αντίθετη με το σχέδιο της σωτηρίας;`