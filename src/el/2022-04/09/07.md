---
title:  Περαιτέρω Μελέτη
date:  25/11/2022
---

Διαβάστε Ε. Χουάιτ, Λ.Ζ. σελ.191-198, ΖΧ. σελ. 720-725.

«Στην παραβολή του πλουσίου και του Λαζάρου, ο Χριστός δείχνει ότι ο άνθρωπος αποφασίζει για το αιώνιο πεπρωμένο του σ’ αυτή τη ζωή. Στην περίοδο της χάρης, η συγχώρηση του Θεού προσφέρεται σε κάθε ψυχή. Αν οι άνθρωποι αφήνουν τις ευκαιρίες να πάνε χαμένες με τη σκέψη ότι θα ευχαριστήσουν τον εαυτό τους, τότε αποκόπτονται από την αιώνια ζωή. Μετά τη λήξη της χάρης καμία άλλη ευκαιρία δε θα τους δοθεί. Με τη δική τους εκλογή έχουν στήσει ένα αξεπέραστο χάσμα ανάμεσα σ’ αυτούς και στο Θεό.» Ε. Χουάιτ, Λ.Ζ. σελ. 199

«Όταν εκείνοι οι πρώτοι Χριστιανοί εξορίστηκαν σε βουνά και ερήμους, όταν αφέθηκαν στα μπουντρούμια για να πεθάνουν από την πείνα, το κρύο και τα βασανιστήρια, όταν το μαρτύριο φαινόταν η μόνη διέξοδος από τη δυστυχία τους, χάρηκαν που θεωρήθηκαν άξιοι να υποφέρουν για τον Χριστό, ο Οποίος σταυρώθηκε για αυτούς. Το άξιο παράδειγμά τους θα αποτελέσει παρηγοριά και ενθάρρυνση για τον λαό του Θεού που θα βρεθεί σε περίοδο θλίψης που δεν υπήρξε ποτέ» Ε. Χουάιτ, Testimonies for the Church, vol. 5, p. 213.

**Ερωτήσεις για συζήτηση**

`1.	 Πώς μπορεί η συνολική Βιβλική θεώρηση της ανθρώπινης φύσης να μας βοηθήσει να κατανοήσουμε καλύτερα ορισμένα από τα εδάφια που μελετήσαμε αυτή την εβδομάδα;`

`2.	Σκεφτείτε την αντίθεση μεταξύ της αδιαπραγμάτευτης θρησκείας των χριστιανών μαρτύρων και της ευέλικτης θρησκείας της μεταμοντέρνας γενιάς μας. Με άλλα λόγια, ποια είναι τα πράγματα για τα οποία αξίζει να πεθάνουμε; Ωστόσο, αν κάποιος έχει την άποψη ότι όλες οι αλήθειες είναι απλώς σχετικές ή πολιτισμικές, τότε γιατί να πεθάνει για κάποια από αυτές; Ταυτόχρονα, τι μπορούμε να μάθουμε από εκείνους που ήταν πρόθυμοι να πεθάνουν για σκοπούς που εμείς θεωρούμε εσφαλμένους;`

`3.	Μείνετε περισσότερο στην παραβολή του πλουσίου και του Λαζάρου. Όταν ο Ιησούς είχε αναστηθεί από τους νεκρούς, πολλοί πίστεψαν σε Αυτόν. Ωστόσο, πολλοί, έχοντας τις ίδιες αποδείξεις, δεν πίστεψαν. Τι μας διδάσκει αυτό για το πόσο σκληρές μπορεί να είναι οι ανθρώπινες καρδιές απέναντι στην αλήθεια; Τι μπορούμε να κάνουμε για να προστατεύσουμε τους εαυτούς μας από ένα παρόμοιο είδος σκληρότητας;`

`4.	Ο Ιησούς μίλησε για την εποχή που οι νεκροί θα ζήσουν: «εκείνοι που έπραξαν τα αγαθά, σε ανάσταση ζωής, και εκείνοι που έπραξαν τα φαύλα, σε ανάσταση κρίσης» Ιωάν. 5:29. Αυτά τα δύο γεγονότα απέχουν μεταξύ τους χίλια χρόνια, παρόλο που ακούγονται σαν να συμβαίνουν την ίδια στιγμή. Πώς μας βοηθά αυτό να κατανοήσουμε τι λέει ο Παύλος στη Φιλιπ. 1:23;`