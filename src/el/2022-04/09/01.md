---
title:  Αντιφατικα Αποσπασματα;
date:  19/11/2022
---

> <p>Εδαφιο Μνημης</p>
>  «Ερευνάτε τις γραφές, επειδή εσείς νομίζετε ότι μέσα σ’ αυτές έχετε αιώνια ζωή∙ και εκείνες είναι που δίνουν μαρτυρία για μένα» Ιωάννη 5:39.

### Για τη μελέτη αυτής της εβδομάδας, διαβάστε
Λουκ. 16:19-31, 23:43, Ιωάν. 20:17, Φιλιπ. 1:21-24, Α’Πέτ. 3:13-20, Αποκ. 6:9-11.

Ο Πέτρος μας προειδοποιεί: «να είστε πάντοτε έτοιμοι σε απολογία προς καθέναν που ζητάει από σας λόγο για την ελπίδα που είναι μέσα σας» (Α’Πέτ. 3:15). Ο Παύλος προσθέτει: «Κήρυξε τον λόγο∙ επίμενε έγκαιρα, άκαιρα∙ έλεγξε, επίπληξε, πρότρεψε με κάθε μακροθυμία και διδασκαλία. Επειδή, θάρθει καιρός, όταν δεν θα υποφέρουν την υγιαίνουσα διδασκαλία» (Β’Τιμ. 4:2-3). Καθώς ισχύει αυτό, θα πρέπει να εξετάζουμε όχι μόνο εκείνα τα εδάφια που μπορούν εύκολα να εξηγηθούν ώστε να ταιριάζουν με τις πεποιθήσεις μας, αλλά και εκείνα που χρησιμοποιούνται συνήθως για να διδάξουν κάτι διαφορετικό από αυτό που πιστεύουμε.

Καθώς το κάνουμε, θα πρέπει να ακολουθήσουμε το εμπνευσμένο παράδειγμα του Ιησού. «Ο Χριστός ποτέ δεν απέκρυψε ούτε λέξη από την αλήθεια, αλλά πάντοτε έλεγε την αλήθεια με αγάπη… Δεν ήταν ποτέ απότομος, ποτέ χωρίς αιτία δεν πρόφερε έναν αυστηρό λόγο, ποτέ χωρίς αιτία δεν προκαλούσε πόνο σε ευαίσθητη ψυχή. Δεν επέκρινε την ανθρώπινη αδυναμία.» Ε. Χουάιτ, Ζ.Χ. σελ. 325

Αυτή την εβδομάδα θα μελετήσουμε μερικά ενδιαφέροντα εδάφια που χρησιμοποιούν οι άνθρωποι για να δικαιολογήσουν τη φυσική αθανασία της ψυχής. Οι προβληματισμοί αυτοί θα πρέπει να ενισχύσουν τα δικά μας πιστεύω και να μας βοηθήσουν να απαντήσουμε ευγενικά σε όσους αμφισβητούν αυτή την κρίσιμη διδασκαλία.