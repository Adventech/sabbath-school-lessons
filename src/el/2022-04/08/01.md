---
title:  Η Ελπιδα Της Καινης Διαθηκης
date:  12/11/2022
---

> <p>Εδαφιο Μνημης</p>
>  «Και η μαρτυρία είναι τούτη, ότι: Ο Θεός έδωσε σε μας αιώνια ζωή, κι αυτή η ζωή είναι μέσα στον Υιό Του. Εκείνος που έχει τον Υιό, έχει τη ζωή∙ εκείνος που δεν έχει τον Υιό του Θεού, τη ζωή δεν έχει» Α’ Ιωάννου 5:11-12.

### Για τη μελέτη αυτής της εβδομάδας, διαβάστε
Α’Κορ. 15:12-19, Ιωάν. 14:1-3, Ιωάν. 6:26-51, Α’Θεσ. 4:13-18, Α’ Κορ. 15:51-55.

Μολονότι έγραφαν στα ελληνικά, όλοι οι συγγραφείς της Καινής Διαθήκης (εκτός από τον Λουκά) ήταν Εβραίοι, και φυσικά προσέγγισαν τη φύση του ανθρώπου από την εβραϊκή οπτική γωνία και όχι από την ειδωλολατρική ελληνική.

Έτσι, για τον Χριστό και τους αποστόλους, η χριστιανική ελπίδα δεν ήταν μια νέα ελπίδα, αλλά μάλλον το ξεδίπλωμα της αρχαίας ελπίδας που ήδη καλλιεργούσαν οι πατριάρχες και οι προφήτες. Για παράδειγμα, ο Χριστός ανέφερε ότι ο Αβραάμ προέβλεψε και χάρηκε που είδε την ημέρα Του (Ιωάν. 8:56). Ο Ιούδας δήλωσε ότι ο Ενώχ προφήτευσε για τη Δευτέρα Παρουσία (Ιούδα 14, 15). Και η προς Εβραίους αναφέρει τους ήρωες της πίστης που περιμένουν την ουράνια ανταμοιβή, την οποία δεν θα λάβουν μέχρι να λάβουμε και εμείς τη δική μας (Εβρ. 11:39-40). Αυτή η δήλωση δεν θα είχε νόημα αν οι ψυχές τους ήταν ήδη με τον Κύριο στον ουρανό.

Τονίζοντας ότι μόνο όσοι είναι εν Χριστώ έχουν αιώνια ζωή (Α’Ιωάν. 5:11-12), ο Ιωάννης καταρρίπτει τη θεωρία της φυσικής αθανασίας της ψυχής. Πραγματικά, δεν υπάρχει αιώνια ζωή χώρια από τη σωτήρια σχέση με τον Χριστό. Η ελπίδα της Καινής Διαθήκης, λοιπόν, είναι μια ελπίδα με επίκεντρο τον Χριστό, και η μόνη ελπίδα ότι αυτή η θνητή ύπαρξη θα γίνει μια μέρα αθάνατη.