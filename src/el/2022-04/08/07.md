---
title:  Περαιτέρω Μελέτη
date:  18/11/2022
---

Διαβάστε Ε. Χουάιτ, Π.Α σελ. 224-235, σελ. 271-282.

«Οι Ρωμαίοι», έγραψε ο Stephen Cave, «γνώριζαν πολύ καλά την πίστη των Χριστιανών ότι μια μέρα θα αναστηθούν σωματικά από τον τάφο και έκαναν ό,τι μπορούσαν για να χλευάσουν και να εμποδίσουν αυτές τις ελπίδες. Μια αναφορά για έναν διωγμό στη Γαλατία το 177μ.Χ. καταγράφει ότι οι μάρτυρες πρώτα θανατώθηκαν και στη συνέχεια τα πτώματά τους αφέθηκαν να αποσυντεθούν άταφα για έξι ημέρες πριν καούν και οι στάχτες τους πεταχτούν στον Ροδανό ποταμό – “Tώρα ας δούμε αν θα αναστηθούν”, φέρεται να είπαν οι Ρωμαίοι» - Stephen Cave, Immortality: The Quest to Live Forever and How It Drives Civilization, pp.104.105.

Αυτό το μικρό μάθημα θεολογικού σκεπτικισμού, όσο δραματικό και αν είναι, είναι εκτός θέματος. Δεν αποδεικνύει τίποτα σχετικά με τη Βιβλική υπόσχεση της ανάστασης. Η Δύναμη που ανέστησε τον Ιησού από τους νεκρούς μπορεί να κάνει το ίδιο και για εμάς, ανεξάρτητα από την κατάσταση του σώματός μας. Άλλωστε, εφόσον η ίδια αυτή Δύναμη δημιούργησε και συντηρεί ολόκληρο το σύμπαν, σίγουρα μπορεί να μεταμορφώσει τους ζωντανούς και να αναστήσει τους νεκρούς.

«“Ούτω και ο Θεός τους κοιμηθέντας διά του Ιησού θέλει φέρει μετ’ Αυτού”, έγραψε ο Παύλος. Πολλοί ερμηνεύουν την περικοπή αυτή ότι οι κοιμηθέντες θα επιστρέψουν μαζί με το Χριστό από τον ουρανό. Ο Παύλος όμως εννοούσε ότι όπως ο Χριστός αναστήθηκε από τους νεκρούς, έτσι ο Θεός θα καλέσει τους κοιμηθέντες αγίους από τους τάφους τους και θα τους πάρει μαζί Του στον ουρανό. Πολύτιμη παρηγοριά! Δοξασμένη ελπίδα! Όχι μόνο για την εκκλησία της Θεσσαλονίκης, αλλά για όλους τους Χριστιανούς οπουδήποτε και αν βρίσκονται.» Ε. Χουάιτ, Π.Α. σελ.228

**Ερωτήσεις για συζήτηση**

`1.	 Κάποιος είπε: «Ο θάνατος σε αφανίζει… εξαφανίζει τα ίχνη σου τελείως και καταστρέφει το νόημα της ζωής σου.» Έχει δίκιο. Ποια ελπίδα, λοιπόν, έχουμε απέναντι σε μια τέτοια ανούσια ζωή;`

`2.	Πώς μπορούμε να εναρμονίσουμε την ανάγκη της ανάπτυξης προς την τελειότητα (Φιλιπ. 3:12-16), με το γεγονός ότι μόνο κατά τη δεύτερη έλευση του Χριστού θα λάβουμε μια άφθαρτη και αναμάρτητη φύση; (Α’Κορ. 15:50-55)`

`3.	Πώς θα μπορούσαμε να βοηθήσουμε κάποιον που είναι παγιδευμένος στην ιδέα της μυστικής αρπαγής, να δει γιατί αυτή η διδασκαλία είναι λανθασμένη;`

`4.	Διαβάστε ξανά Α’Κορ. 15:12-19. Σε αυτά τα εδάφια τί είναι αυτό που παρουσιάζει τόσο ισχυρές αποδείξεις για τη διδασκαλία ότι οι νεκροί κοιμούνται, σε αντίθεση με το ότι βρίσκονται στον ουρανό με τον Ιησού;`