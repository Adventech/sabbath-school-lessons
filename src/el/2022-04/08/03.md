---
title:  «Ερχομαι Παλι»
date:  14/11/2022
---

`Διαβάστε Ιωάννην 14:1-3. Έχουν ήδη περάσει σχεδόν 2.000 χρόνια από τότε που ο Ιησούς υποσχέθηκε να έρθει ξανά. Πώς μπορούμε να βοηθήσουμε τους άλλους να δουν ότι, παρά το μεγάλο χρονικό διάστημα από την εποχή που το είπε ο Ιησούς, αυτή η υπόσχεση είναι σχετική ακόμη και για τη δική μας γενιά;`

Τέσσερις φορές στο βιβλίο της Αποκάλυψης ο Ιησούς δήλωσε: «Έρχομαι γρήγορα» (Αποκ. 3γ’11, 22:7, 12, 20). Η προσδοκία του επικείμενου ερχομού Του οδήγησε την αποστολή της αποστολικής εκκλησίας και γέμισε με ελπίδα τη ζωή αμέτρητων χριστιανών ανά τους αιώνες. Όμως η μία γενιά μετά την άλλη πέθαινε, και αυτό το υποσχόμενο γεγονός δεν έχει ακόμη συμβεί. Και έτσι, πολλοί διερωτώνται: Πόσο ακόμα θα πρέπει να κηρύττουμε ότι ο Ιησούς έρχεται σύντομα; Μήπως αυτά τα λόγια έχουν δημιουργήσει μια μη ρεαλιστική προσδοκία; (Δείτε Β’Πέτ. 3:4.)

Πολλοί χριστιανοί παραπονέθηκαν για τη μεγάλη καθυστέρηση (συγκρίνετε με Ματθ. 25:5). Αλλά πώς ξέρουμε, στην πραγματικότητα, ότι πρόκειται για μεγάλη καθυστέρηση; Ποιος θα ήταν ο σωστός χρόνος για να έχει επιστρέψει ο Χριστός; Θα ήταν πριν από 50 χρόνια, 150, 500; Αυτό που έχει πραγματικά σημασία είναι η Βιβλική υπόσχεση ότι «δεν βραδύνει ο Κύριος την υπόσχεσή του, όπως μερικοί το θεωρούν αυτό βραδύτητα∙ αλλά μακροθυμεί σε μας, μη θέλοντας μερικοί να απολεστούν, αλλά όλοι νάρθουν σε μετάνοια» Β’Πέτ. 3:9.

Παρά τους αιώνες που πέρασαν από τότε που ο Ιησούς αναλήφθηκε, η υπόσχεση του ερχομού Του παραμένει επίκαιρη, ακόμη και σήμερα. Γιατί; Επειδή το μόνο που έχουμε είναι η δική μας σύντομη ζωή (Ψαλ. 90:10) που τι διαδέχεται μια δίχως συνείδηση ανάπαυση στον τάφο (Εκκ. 9:5, 10) και στη συνέχεια η τελική ανάσταση, χωρίς καμία ευκαιρία αλλαγής (Εβρ. 9:27). Όσον αφορά τον καθένα από τους νεκρούς επειδή όλοι κοιμούνται και είναι χωρίς συνείδηση, η δεύτερη έλευση του Χριστού δεν είναι περισσότερο από μια ή δύο στιγμές μετά το θάνατό τους. Για εσάς, στην προσωπική σας εμπειρία (όπως και για όλους τους ανθρώπους του Θεού κάθε εποχής), η επιστροφή του Χριστού δεν είναι παρά μια στιγμή μετά το θάνατό σας. Αυτό είναι πολύ σύντομα, έτσι δεν είναι;

Κάθε μέρα που περνάει μας φέρνει μια μέρα πιο κοντά στην ένδοξη επιστροφή του Κυρίου Ιησού Χριστού στα σύννεφα του ουρανού. Αν και δεν ξέρουμε πότε θα έρθει, μπορούμε να είμαστε σίγουροι ότι θα έρθει, και αυτό είναι που έχει πραγματική σημασία.

`ΣΚΕΨΗ: Ένας ποιμένας υποστήριξε σε ένα κήρυγμα ότι δεν τον ενδιέφερε πότε θα επιστρέψει ο Χριστός. Το μόνο που τον ενδιέφερε ήταν να επιστρέψει ο Χριστός. Πώς λειτουργεί αυτή η λογική για εσάς και πώς θα μπορούσε να σας βοηθήσει αν αποθαρρύνεστε για το ότι ο Χριστός δεν έχει επιστρέψει ακόμη;`