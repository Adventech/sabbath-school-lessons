---
title:  Η Ελπιδα Της Παλαιας Διαθηκης
date:  15/10/2022
---

> <p>Εδαφιο Μνημης</p>
>  «Με πίστη, ο Αβραάμ, όταν δοκιμαζόταν, πρόσφερε τον Ισαάκ∙ και πρόσφερε τον μονογενή του, εκείνος που αποδέχθηκε τις υποσχέσεις... κάνοντας τον συλλογισμό ότι ο Θεός μπορεί να τον σηκώσει και από τους νεκρούς∙ γι’ αυτό και τον πήρε πίσω, παραβολικά» Εβραίους 11:17, 19.

### Για τη μελέτη αυτής της εβδομάδας, διαβάστε
Ιώβ 19:25-27, Α’Τιμ. 6:16, Ψαλ. 49, Ψαλ. 71, Ησ. 26:14, 19, Δαν. 12.

Η ελπίδα της Παλαιάς Διαθήκης βασίζεται, όχι σε ελληνικές ιδέες για τη φυσική αθανασία της ψυχής, αλλά στη Βιβλική διδασκαλία της τελικής ανάστασης των νεκρών.

Πώς θα μπορούσε ένα ανθρώπινο σώμα που δεν υπάρχει πια, που αποτεφρώθηκε σε στάχτες ή καταστράφηκε με άλλα μέσα, να επανέλθει στη ζωή; Πώς μπορεί κάποιος που έχει πεθάνει, ίσως για αιώνες ή και χιλιετίες, να ανακτήσει ξανά την ταυτότητά του;

Αυτές οι ερωτήσεις μάς κάνουν να σκεφτούμε το μυστήριο της ζωής. Είμαστε ζωντανοί και απολαμβάνουμε τη ζωή που ο Θεός μας χαρίζει με έλεος κάθε μέρα. Ακόμη και χωρίς να αρχίσουμε να κατανοούμε την υπερφυσική προέλευση της ζωής, γνωρίζουμε ότι στην αρχή ο Θεός έφερε ζωή από τη μη ύπαρξη ζωής με τη δύναμη του Λόγου Του (Γένεση 1, Ψαλ. 33:6, 9). Έτσι, αν ο Θεός μπόρεσε να δημιουργήσει τη ζωή στη γη την πρώτη φορά από το τίποτα (λατινικά ex nihilo), γιατί να αμφιβάλλουμε την ικανότητά Του να αναδημιουργήσει την ανθρώπινη ζωή και να αποκαταστήσει την αρχική της ταυτότητα;

Αυτή την εβδομάδα θα εξαιτάσουμε το πώς η έννοια της τελικής ανάστασης ξεδιπλώθηκε στους χρόνους της Παλαιάς Διαθήκης, με ιδιαίτερη έμφαση στις δηλώσεις του Ιώβ, ορισμένων ψαλμωδών και των προφητών Ησαΐα και Δανιήλ.