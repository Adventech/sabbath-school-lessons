---
title:  Η Νικη Του Χριστου Επι Του Θανατου
date:  05/11/2022
---

> <p>Εδαφιο Μνημης</p>
>  «Και όταν τον είδα, έπεσα κοντά στα πόδια του σαν νεκρός∙ και έβαλε επάνω μου το δεξί του χέρι, λέγοντας: Μη φοβάσαι∙ εγώ είμαι ο πρώτος και ο τελευταίος, κι αυτός που ζει, και έγινα νεκρός∙ και δες, είμαι ζωντανός στους αιώνες των αιώνων∙ αμήν∙ και έχω τα κλειδιά του άδη και του θανάτου». Αποκάλυψη 1:17-18.

### Για τη μελέτη αυτής της εβδομάδας, διαβάστε
Ματθ. 27:62-66, Ιωάν. 10:17-18, Ματθ. 27:51-53, Ιωάν. 20:11-29, Α’Κορ. 15:5-8.

Βασικό στοιχείο της χριστιανικής πίστης είναι η ανάσταση του Χριστού. Ο Παύλος έγραψε γι’ αυτό πολύ χαρακτηριστικά: «Επειδή, αν δεν ανασταίνονται οι νεκροί, ούτε ο Χριστός αναστήθηκε. Αλλά, αν ο Χριστός δεν αναστήθηκε, η πίστη σας είναι μάταιη∙ είστε δε ακόμα μέσα στις αμαρτίες σας» Α’Κορ.15:16-18. Θα το εξετάσουμε αυτό με περισσότερες λεπτομέρειες την επόμενη εβδομάδα.

Έτσι, ανεξάρτητα από την έμφαση που έδωσε ο Παύλος στο θάνατο του Χριστού και το πόσο σημαντικός ήταν – «Επειδή, αποφάσισα να μη ξέρω ανάμεσά σας τίποτε άλλο, παρά μονάχα τον Ιησού Χριστό, κι αυτόν σταυρωμένον» Α’Κορ. 2:2 – δεν μας ωφελεί σε τίποτα δίχως την ανάστασή Του. Τόσο κρίσιμη είναι η ανάσταση του Ιησού για ολόκληρη τη χριστιανική πίστη και το σχέδιο της σωτηρίας.

Ωστόσο, είναι δύσκολο να καταλάβουμε γιατί η ανάσταση του Χριστού και μαζί με αυτήν και η δική μας ανάσταση είναι τόσο σημαντικές, αν, όπως πολλοί πιστεύουν, οι εν Χριστώ νεκροί απολαμβάνουν ήδη την ευτυχία του ουρανού κοντά στον Κύριο.

Πέρα από όλα αυτά, αυτή την εβδομάδα θα εξετάσουμε την ανάσταση του Χριστού και όλες τις ενδείξεις που μας έδωσε για να πιστέψουμε σε αυτήν.