---
title:  Περαιτέρω Μελέτη
date:  11/11/2022
---

Διαβάστε Ε. Χουάιτ, Ζ.Χ. σελ. 740-776.

Το σύγχρονο συναίσθημα δεν πιστεύει σε κάτι σαν την ανάσταση του Ιησού. Ωστόσο, οι ιστορικές αποδείξεις είναι τόσο ισχυρές που ακόμη και εκείνοι που δεν αποδέχονται το γεγονός της ανάστασης, αναγκάζονται να παραδεχτούν ότι πολλοί άνθρωποι πίστεψαν ότι είχαν δει τον αναστημένο Ιησού. Έτσι, ένα μεγάλο μέρος της απολογητικής κατά της ανάστασης είναι η προσπάθεια να εξηγηθεί τι θα μπορούσε να κάνει όλους αυτούς τους ανθρώπους να πιστέψουν ότι είχαν δει τον αναστημένο Χριστό.

Κάποιοι υποστήριξαν ότι όλοι οι μαθητές είχαν παραισθήσεις σχετικά με τον αναστημένο Ιησού∙ άλλοι ότι ο Ιησούς δεν είχε πραγματικά πεθάνει, αλλά απλώς λιποθύμησε και στη συνέχεια επανήλθε στη ζωή αφού τον κατέβασαν από το σταυρό, και όταν επανεμφανίστηκε, οι ακόλουθοί Του νόμιζαν ότι είχε αναστηθεί από τους νεκρούς. Και (είτε το πιστεύετε είτε όχι) κάποιοι υποστήριξαν ότι ο Ιησούς είχε έναν δίδυμο αδελφό, τον οποίο οι μαθητές πέρασαν για τον αναστημένο Χριστό. Με άλλα λόγια, οι ιστορικές αποδείξεις είναι τόσο ισχυρές για την ανάσταση του Χριστού, που οι άνθρωποι σκαρφίζονται αυτά τα επιχειρήματα για να την απορρίψουν. Με την ίδια την ανάσταση τόσο σημαντική, δεν θα πρέπει να μας εκπλήσσουν όλοι οι καλοί λόγοι που μας έχουν δοθεί για να την πιστέψουμε.

«Η φωνή που επάνω στο σταυρό έκραξε “τετέλεσται”, έγινε ακουστή από τους νεκρούς. Διαπέρασε τους τοίχους των τάφων και κάλεσε τους κοιμωμένους να εγερθούν. Το ίδιο θα γίνει και όταν η φωνή του Χριστού θα ακουσθεί από τον ουρανό. Εκείνη η φωνή θα διεισδύσει στα μνήματα και θα ανοίξει τους τάφους, και “οι κοιμηθέντες εν Χριστώ θέλουσιν αναστηθή.” Στην ανάσταση του Χριστού λίγοι τάφοι ανοίχθηκαν, αλλά στη Δευτέρα Παρουσία Του όλοι οι πολύτιμοι νεκροί θα ακούσουν τη φωνή Του και θα εξέλθουν για να ζήσουν την ένδοξη και αιώνια ζωή. Η ίδια δύναμη που ανέστησε τον Χριστό, θα αναστήσει και την εκκλησία Του και θα τη δοξάσει μαζί Του επάνω από όλες τις εξουσίες, επάνω από κάθε όνομα το οποίο ονομάζεται όχι μόνο στον παρόντα κόσμο, αλλά επίσης και στο μέλλοντα.» Ε. Χουάιτ, Ζ.Χ. σελ. 757.

**Ερωτήσεις για συζήτηση**

`1.	 Το «Τετέλεσται» (Ιωάν. 19:30) και το «Αναστήθηκε» (Ματ. 28:6) είναι δύο από τις πιο σημαντικές δηλώσεις που έγιναν ποτέ. Πώς αλληλοσυμπληρώνονται στο πλαίσιο της ιστορίας της σωτηρίας; Ποια μεγάλη ελπίδα βρίσκεται σε αυτά τα λόγια για εμάς;`

`2.	Στην αρχή οι θρησκευτικοί ηγέτες ήθελαν φρουρούς στον τάφο για να εμποδίσουν τους μαθητές να κλέψουν το σώμα του Ιησού. Αργότερα πλήρωσαν τους φρουρούς για να πουν ότι οι μαθητές όντως έκλεψαν το σώμα. Πώς αυτή η αφήγηση συμβάλλει στην αποκάλυψη της πραγματικότητας του άδειου τάφου του Χριστού και γιατί αυτός ο άδειος τάφος είναι τόσο σημαντικός για εμάς τους Χριστιανούς;`