---
title:  Η Κοσμοθεωρια Της Αγιας Γραφης
date:  10/12/2022
---

> <p>Εδαφιο Μνημης</p>
>  «Και ο ίδιος ο Θεός της ειρήνης είθε να σας αγιάσει ολοκληρωτικά∙ και να διατηρηθεί ολόκληρο το πνεύμα σας, και η ψυχή, και το σώμα, άμεμπτα στην παρουσία τού Κυρίου μας Ιησού Χριστού» Α’ Θεσσαλονικείς 5:23.

### Για τη μελέτη αυτής της εβδομάδας, διαβάστε
Λουκ. 2:52, Ματθ. 4:23, Α’Κορ. 6:19-20, Ψαλ. 24:3-4, Πράξ. 8:4-24, Α’ Ιωάν. 3:1-3.

Το βιβλίο της Αποκάλυψης μιλάει για δύο μεγάλες παγκοσμιοποιήσεις πριν από τη Δευτέρα Παρουσία του Χριστού. Η Αποκάλυψη 13:περιγράφει την παγκοσμιοποίηση της πλάνης, όταν όλη η οικουμένη θα θαυμάσει και θα ακολουθήσει το θηρίο από τη θάλασσα (Αποκ. 13:3,7,8,12,16). Η Αποκάλυψη 14:υπογραμμίζει την παγκοσμιοποίηση της αλήθειας, όταν το αιώνιο ευαγγέλιο θα κηρυχθεί σε κάθε έθνος, φυλή, γλώσσα και λαό (Αποκ. 14:6-7). Κατά τη διάρκεια εκείνων των κακών καιρών (Β’Τιμ. 3:1), θα πνέει «κάθε άνεμος της διδασκαλίας» (Εφεσ. 4:14) και οι άνθρωποι «από μεν την αλήθεια θα αποστρέψουν την ακοή τους, προς δε τους μύθους θα εκτραπούν» (Β’Τιμ. 4:4). «Με τις δύο μεγάλες πλάνες, την αθανασία της ψυχής και την ιερότητα της Κυριακής, ο Σατανάς θα παρασύρει τους ανθρώπους στην εξαπάτηση. Η πρώτη από αυτές θέτει το θεμέλιο του πνευματισμού, ενώ η δεύτερη δημιουργεί φιλικούς δεσμούς με τη Ρώμη.» Ε. Χουάιτ, Τ.Π.Σ. σελ. 702.

Μέχρι να εκτυλιχθούν αυτά τα τελικά γεγονότα, πρέπει να παραμείνουμε σταθεροί στην πίστη μας σε όλη την αλήθεια που έχουμε, η οποία περιλαμβάνει τη φύση της ανθρωπότητας και του θανάτου, καθώς προσπαθούμε να καθοδηγούμαστε από το Άγιο Πνεύμα με σκοπό να είμαστε έτοιμοι για τον ένδοξο ερχομό του Χριστού.