---
title:  Περαιτέρω Μελέτη
date:  16/12/2022
---

Διαβάστε Ε. Χουάιτ, Ζ.Υ. σελ. 214-234.

«Η Μεγάλη Διαμάχη πλησιάζει στο τέλος της. Κάθε αναφορά για καταστροφές στη θάλασσα ή στην ξηρά είναι μια μαρτυρία για το γεγονός ότι το τέλος όλων των πραγμάτων είναι κοντά. Οι πόλεμοι και οι φήμες πολέμων το δηλώνουν. Υπάρχει χριστιανός του οποίου ο σφυγμός δεν χτυπάει επιταχυνόμενα καθώς αναμένει τα μεγάλα γεγονότα που ανοίγονται μπροστά μας; Ο Κύριος έρχεται. Ακούμε τα βήματα του Θεού που πλησιάζει.» Ε. Χουάιτ, Maranatha, p.220. «Ζήστε τη ζωή της πίστης μέρα με τη μέρα. Μην αγχώνεστε και μην στενοχωριέστε για τον καιρό της θλίψης, ώστε να μην έχετε εκ των προτέρων τον καιρό της θλίψης. Μη σκέφτεστε συνεχώς: Φοβάμαι ότι δεν θα αντέξω στην ημέρα της μεγάλης δοκιμασίας. Πρέπει να ζείτε για το παρόν, για αυτή τη μέρα μόνο. Το αύριο δεν είναι δικό σας. Σήμερα πρέπει να διατηρήσετε τη νίκη επί του εαυτού σας. Σήμερα πρέπει να ζήσετε μια ζωή προσευχής. Σήμερα πρέπει να δώσετε τον καλό αγώνα της πίστης. Σήμερα πρέπει να πιστεύετε ότι ο Θεός σας ευλογεί. Και καθώς θα κερδίζετε τη νίκη επί του σκότους και της απιστίας, θα ανταποκρίνεστε στις απαιτήσεις του Διδασκάλου και θα γίνετε ευλογία για τους γύρω σας» Έ. Χουάιτ, “The Light of the world”, Signs of the Times, October 20, 1887.

«Ο Κύριος έρχεται σύντομα και πρέπει να είμαστε έτοιμοι να Τον συναντήσουμε εν ειρήνη. Ας είμαστε αποφασισμένοι να κάνουμε ό,τι περνάει από το χέρι μας για να μεταδώσουμε φως στους γύρω μας. Δεν πρέπει να είμαστε θλιμμένοι, αλλά χαρούμενοι, και πρέπει να έχουμε τον Κύριο Ιησού πάντα μπροστά μας… Πρέπει να είμαστε έτοιμοι και να περιμένουμε τον ερχομό Του. Ω, πόσο ένδοξο θα είναι να Τον δούμε και να μας καλωσορίσει ως λυτρωμένους Του! Περιμέναμε πολύ καιρό, αλλά η πίστη μας δεν πρέπει να γίνει αδύναμη. Αν μπορούμε μόνο να δούμε τον Βασιλιά στην ομορφιά Του, θα είμαστε για πάντα ευλογημένοι. Αισθάνομαι σαν να πρέπει να φωνάξω δυνατά: Επιστροφή στο σπίτι. Πλησιάζει η ώρα που ο Χριστός θα έρθει με δύναμη και μεγάλη δόξα, για να πάρει τους λυτρωμένους Του στην αιώνια πατρίδα τους» Ε.Χουάιτ, Heaven, pp.165,166

**Ερωτήσεις για συζήτηση**

`1.	 Πώς μπορεί η έννοια του ατόμου - σώμα, ψυχή και πνεύμα ως αδιαίρετο σύνολο- να μας βοηθήσει να κατανοήσουμε καλύτερα το ευρύτερο πεδίο δράσης της θρησκείας και τη σημασία του προσωπικού μας τρόπου ζωής;`

`2.	Όλες οι αληθινές αναζωπυρώσεις και μεταρρυθμίσεις είναι Θεοκεντρικές (με επίκεντρο τον Θεό) και ποτέ ανθρωποκεντρικές (με επίκεντρο την ανθρώπινη συμπεριφορά). Πώς η παραβολή του Φαρισαίου και του Τελώνη (Λουκ. 18:9-14) απεικονίζει αυτή την αρχή;`

`3.	Ξαναδείτε την τελευταία ερώτηση της Πέμπτης. Πώς μπορείτε να ξέρετε αν είστε έτοιμοι και πώς μπορείτε να έχετε τη βεβαιότητα χωρίς να είστε αλαζόνες;`