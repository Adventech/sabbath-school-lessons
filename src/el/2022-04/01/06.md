---
title:  Η Εξαπλωση Της Αμαρτιας
date:  29/09/2022
---

`Διαβάστε Αποκ. 12. Τι διδάσκει αυτό το κεφάλαιο για την εξάπλωση της εξέγερσης που έγινε στον ουρανό και έφθασε στη γη; _____________________________________________________`

Η πτώση του Εωσφόρου δεν ήταν μια απλή σύγκρουση αντικρουόμενων ιδεών. Η Αποκ. 12:μας λέει ότι ξέσπασε μεγάλος πόλεμος στον ουρανό μεταξύ του Εωσφόρου και των αγγέλων του, και του Χριστού και των αγγέλων Του. Σε αυτό το χωρίο, ο Εωσφόρος αποκαλείται «ο μεγάλος δράκοντας», «το αρχαίο φίδι», «ο Διάβολος και ο Σατανάς» και «ο κατήγορος των αδελφών μας» (Αποκ.12:9-10). Ο Χριστός αναφέρεται ως Μιχαήλ (Αποκ. 12:7) που σημαίνει όμοιος με τον Θεό.

Με βάση την αναφορά στον αρχάγγελο Μιχαήλ (Ιούδα 9), ορισμένοι ερμηνευτές πιστεύουν ότι είναι απλώς ένας άγγελος. Όμως στο βιβλίο του Δανιήλ, κάθε σημαντικό όραμα κορυφώνεται με τον Χριστό και την αιώνια βασιλεία Του - ως πέτρα που αποκόπηκε χωρίς χέρια (Δαν. 2:34, 45), ως Υιός ανθρώπου (Δαν. 7:13), ως Άρχοντας του στρατεύματος και Άρχοντας των αρχόντων (Δαν. 8:11, 25) και ως Μιχαήλ, ο μεγάλος άρχοντας (Δαν. 12:1). Έτσι, καθώς ο Άγγελος του Κυρίου είναι ο Ίδιος ο Κύριος (Έξ. 3:1-6, Πράξ. 7:30-33, κ.λπ.), ο Μιχαήλ πρέπει να είναι το ίδιο Θεϊκό Πρόσωπο (δηλαδή, ο Ίδιος ο Χριστός).

Η Αποκάλυψη 12/1β’ παρείχε μια γενική επισκόπηση αυτής της συνεχιζόμενης διαμάχης, η οποία (1) ξεκίνησε στον ουρανό με την εξέγερση του Εωσφόρου και του 1/3 των ουράνιων αγγέλων, (2) κορυφώθηκε με την αποφασιστική νίκη του Χριστού στον σταυρό και (3) συνεχίζεται ακόμα ενάντια στον λαό του Θεού, το πιστό υπόλοιπο των εσχάτων ημερών.

Αναλογιζόμενη την αρχή αυτής της διαμάχης, η Ε. Χουάιτ εξηγεί ότι: «Για πολύ καιρό ο πολυεύσπλαχνος Θεός ανέχθηκε τον Εωσφόρο. Δεν τον υποβίβασε από την τιμητική του θέση ευθύς μόλις άρχισε να υποθάλπει το πνεύμα της δυσαρέσκειας, ούτε ακόμη και όταν επιδόθηκε να παρουσιάζει τις ψεύτικες αξιώσεις του στους πιστούς αγγέλους. Για ένα μεγάλο χρονικό διάστημα εξακολουθούσε να παραμένει στον ουρανό. Επανειλημμένα του προσφέρθηκε συγχώρηση, αν εκδήλωνε μετάνοια και υποταγή.» Τ.Π.Σ. σελ. 591

Δεν γνωρίζουμε πόσο καιρό διήρκεσε αυτός ο πόλεμος στον ουρανό. Ανεξάρτητα από την έντασή του και τη χρονική του διάρκεια, το σημαντικό είναι ότι ο Σατανάς και οι άγγελοί του «δεν υπερίσχυσαν, ούτε βρέθηκε πλέον τόπος γι’ αυτούς στον ουρανό» (Αποκ. 12:8, Λουκ. 10:18). Το πρόβλημα βέβαια τώρα είναι ότι ήρθαν εδώ, στη γη.

`ΣΚΕΨΗ: Με ποιους τρόπους μπορούμε να δούμε την πραγματικότητα αυτής της μάχης να διαδραματίζεται στη γη; Ποια είναι η μόνη μας ελπίδα να νικήσουμε τον εχθρό μας σε αυτή τη μάχη;`