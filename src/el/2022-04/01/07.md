---
title:  Περαιτερω Μελετη
date:  30/09/2022
---

Διαβάστε Ε. Χουάιτ, Π.Π. σελ. 1-12, Τ.Π.Σ. σελ. 587-601

«Δεν υπήρχε καμία πιθανή ελπίδα για τη λύτρωση εκείνων (του Σατανά και των αγγέλων του) που είχαν γίνει μάρτυρες και είχαν απολαύσει την ανείπωτη δόξα του ουρανού και είχαν δει το τρομερό μεγαλείο του Θεού και, παρουσία όλης αυτής της δόξας, είχαν επαναστατήσει εναντίον Του. Δεν υπήρχαν νέες και θαυμαστές επιδείξεις της εξυψωμένης δύναμης του Θεού που θα μπορούσαν να τους εντυπωσιάσουν τόσο βαθιά όσο εκείνες που είχαν ήδη βιώσει. Εφόσον μπορούσαν να επαναστατήσουν παρουσία της ίδιας της ανείπωτης δόξας, δεν θα μπορούσαν να βρεθούν σε ευνοϊκότερη κατάσταση για να αποδειχθούν. Δεν υπήρχε καμία εφεδρική δύναμη εξουσίας, ούτε υπήρχαν μεγαλύτερα ύψη και βάθη άπειρης δόξας για να εξουδετερώσουν τις ζηλότυπες αμφιβολίες και την επαναστατική μουρμούρα τους. Η ενοχή τους και η τιμωρία τους έπρεπε να είναι ανάλογη με τα υψηλά  προνόμιά τους στις ουράνιες αυλές.» Ε. Χουάιτ, Confrontation p.21

«Από την αρχή ο Θεός και ο Χριστός γνώριζαν την αποστασία του Σατανά και την πτώση του ανθρώπου με την απατηλή δύναμη του αποστάτη. Ο Θεός δεν ευθύνεται για την ύπαρξη της αμαρτίας, αλλά την προείδε και έλαβε τα απαιτούμενα μέτρα για να αντιμετωπίσει την τρομερή, επείγουσα ανάγκη. Τόσο μεγάλη ήταν η αγάπη Του για τον κόσμο, ώστε υποσχέθηκε να δώσει τον μονογενή Υιό Του “διά να μη απολεσθή πας ο πιστεύων εις αυτόν, αλλά να έχη ζωήν αιώνιον.” Ιωάννην γ΄[3]16.» Ε. Χουάιτ, Ζ.Χ. σελ. 4

**Ερωτήσεις για συζήτηση**

`1.	Συζητήστε το ερώτημα αν ο Θεός είναι τελικά υπεύθυνος για την προέλευση και την ύπαρξη του κακού στον κόσμο μας. Πώς θα απαντούσαμε σε αυτή την κατηγορία;`

`2.	Πώς ταιριάζει ο Σταυρός με την κατανόηση του όλου ζητήματος του κακού; Γιατί ο Σταυρός και ό,τι συνέβη εκεί πρέπει να είναι κεντρικής σημασίας για την κατανόηση της προέλευσης του κακού;`

`3.	Μετά από τόσες χιλιετίες αμαρτίας και πόνου στον κόσμο μας, ο Σατανάς θα πρέπει να έχει πλήρη επίγνωση των τραγικών συνεπειών της επανάστασής του. Γιατί, λοιπόν, συνεχίζει ακόμα την εξέγερσή του ενάντια στον Θεό;`

`4.	Στο Ματθ. 5:43-48, ο Χριστός μιλά για την άνευ όρων αγάπη του Θεού προς όλους τους ανθρώπους, ως πρότυπο για όλες τις δικές μας αλληλεπιδράσεις. Πώς μπορείτε να αντικατοπτρίσετε αυτό το μοτίβο ακόμη περισσότερο στην οικογένειά σας και την  εκκλησία σας;`

`5.	Ο απόστολος Πέτρος μας προειδοποιεί ότι «ο διάβολος περιτριγυρίζει, σαν ωρυόμενο λιοντάρι, ζητώντας ποιον να καταπιεί» (Α’ Πέτ. 5:8). Διαβάστε επίσης Εφεσ. 6:10-20. Πώς μπορούμε να υπερισχύσουμε «ενάντια στις μεθοδείες του διαβόλου»; (Εφεσ. 6:11)`