---
title:  Περαιτέρω Μελέτη
date:  30/12/2022
---

Διαβάστε Ε. Χουάιτ, Τ.Π.Σ. σελ. 803-808.

«Ο σταυρός του Χριστού θα αποτελεί το αιώνιο θέμα της σπουδής και το άσμα των λυτρωμένων. Βλέποντας το Χριστό δοξασμένο, θα θωρούν το Χριστό σταυρωμένο. Ποτέ δεν πρόκειται να λησμονηθεί το γεγονός ότι Εκείνος του οποίου η δύναμη δημιούργησε και βαστάζει τους αναρίθμητους κόσμους στο αχανές διάστημα, ο Αγαπητός Υιός του Θεού, η Μεγαλειότητα του Ουρανού, Αυτός τον οποίο τα χερουβείμ και τα ένδοξα σεραφείμ αρέσκονται να λατρεύουν, υπέστη την ταπείνωση για να εξυψώσει τον πεσμένο στην αμαρτία άνθρωπο. Ποτέ δεν πρόκειται να λησμονηθεί ότι Εκείνος σήκωσε το βάρος της ενοχής και της αισχύνης της αμαρτίας, ότι γεύθηκε την οδυνηρή πείρα της αποστροφής του προσώπου του Πατέρα, μέχρι που η καρδιά Του σπάραξε από τον πόνο για τη χαμένη ανθρωπότητα και η ζωή Του καταθρυμματίσθηκε πάνω στο σταυρό του Γολγοθά. Η σκέψη ότι Αυτός ο Δημιουργός του σύμπαντος, Αυτός ο απόλυτος Ρυθμιστής κάθε πεπρωμένου, καταδέχθηκε να αφήσει κατά μέρος τη δόξα Του και να ταπεινωθεί από αγάπη για τον άνθρωπο, θα προκαλεί τον αιώνιο θαυμασμό και τη λατρεία του σύμπαντος.» Έ. Χουάιτ, Τ.Π.Σ. σελ. 777.

«Η μεγάλη διαμάχη έληξε. Αμαρτία και αμαρτωλοί δεν υπάρχουν πια. Το σύμπαν είναι καθαρό. Ο ίδιος παλμός αρμονίας και χαράς δονεί την απέραντη κτίση. Κύματα φωτός, ζωής και χαράς πηγάζουν από το θρόνο του Δημιουργού των πάντων και ξεχύνονται σε όλες τις σφαίρες του άπειρου διαστήματος. Από το μικροσκοπικό πολλοστημόριο, μέχρι το μεγαλύτερο πλανήτη, τα πάντα, έμψυχα και άψυχα, μέσα στην ασκίαστη ομορφιά τους και στην τέλεια χαρά τους διακηρύττουν ότι ο Θεός είναι αγάπη.» Έ. Χουάιτ, Τ.Π.Σ. σελ. 808.

**Ερωτήσεις για συζήτηση**

`1.	Πολλοί κοσμικοί χριστιανοί ζουν τη ζωή τους σαν αυτός ο κόσμος να διαρκεί για πάντα (Λουκ. 12:16-21). Πώς μπορούμε να εξισορροπήσουμε τα επίγεια ιδανικά μας με τις ουράνιες προτεραιότητές μας; Πώς μπορούμε να προφυλαχθούμε από αυτό για το οποίο μας προειδοποίησε ο Ιησούς στο Λουκ. 12;`

`2.	Αν ο ουρανός αρχίζει εδώ, τι πρέπει να κάνουμε για να μετατρέψουμε τα σπίτια μας και την προσωπική μας ζωή σε μικρές εκφράσεις των ουράνιων αρχών;`

`3.	Σκεφτείτε το ερώτημα που τέθηκε στο τέλος του μαθήματος της Κυριακής. Ποια είναι η λογική πίσω από την απαισιοδοξία εκείνων που δεν πιστεύουν στην αιώνια ζωή; Ταυτόχρονα, ορισμένοι από αυτούς φαίνεται να ζουν μια αρκετά «ευτυχισμένη» ζωή, ακόμη και χωρίς να έχουν καμία μελλοντική ελπίδα. Πώς νομίζετε ότι το καταφέρνουν αυτό; Δηλαδή, πώς θα μπορούσαν να εκλογικεύσουν τη ζωή τους, έστω και ικανοποιημένοι, χωρίς την υπόσχεση για κάτι πέρα από αυτή τη ζωή;`