---
title:  Τα Παντα Καινουργια
date:  24/12/2022
---

> <p>Εδαφιο Μνημης</p>
>  «Κι αυτός που κάθεται επάνω στον θρόνο είπε: Δέστε, κάνω καινούργια τα πάντα. Και μου λέει: Γράψε∙ επειδή, αυτά τα λόγια είναι αληθινά και πιστά» Αποκάλυψη 21:5.

### Για τη μελέτη αυτής της εβδομάδας, διαβάστε
Β’ Πέτ. 3:13, Αποκ. 21:3, 22, Α’ Ιωάν. 3:2-3, Α’ Πέτ. 1:22, Ησ. 25:8, Αποκ. 22:3-5.

Η Αγία Γραφή μάς δίνει αυτή την ελπίδα: «Όμως, σύμφωνα με την υπόσχεσή του, καινούργιους ουρανούς και καινούργια γη προσμένουμε, στους οποίους δικαιοσύνη κατοικεί» Β’Πέτ. 3:13. Για κάποιους, ωστόσο, η υπόσχεση για έναν καινούργιο  ουρανό και μια καινούργια γη (Αποκ. 21:1) μοιάζει με φαντασία - ιστορίες που αφηγούνται εκείνοι που έχουν εξουσία, οι οποίοι χρησιμοποιούν την ελπίδα της μεταθανάτιας ζωής για να κρατήσουν τις μάζες σε τάξη. Η ιδέα είναι η εξής: «Αν και προς το παρόν περνάτε δύσκολα, μια μέρα θα έχετε την ανταμοιβή σας στον ουρανό», ή κάτι παρόμοιο.

Και παρότι κάποιοι έχουν χρησιμοποιήσει με αυτόν τον τρόπο τη μελλοντική ελπίδα που παρουσιάζεται στην Αγία Γραφή, η κατάχρησή τους δεν αλλάζει την αλήθεια των υποσχέσεων που έχουμε σχετικά με τους νέους ουρανούς και τη νέα γη.

Στις έσχατες ημέρες, οι χλευαστές θα γελοιοποιήσουν την ευλογημένη ελπίδα μας (Β’ Πέτ. 3:3-7). Ωστόσο, ο χλευασμός τους θα μπορούσε να θεωρηθεί ως η μεγαλύτερη απόδειξη ότι αυτά που λέει η Αγία Γραφή είναι αληθινά, επειδή ακριβώς χλευάζουν όπως είχε προβλέψει η Αγία Γραφή ότι θα έκαναν.

Κατά τη διάρκεια αυτής της εβδομάδας θα αναλογιστούμε την ένδοξη υπόσχεση ενός νέου ουρανού και μιας νέας γης, συμπεριλαμβανομένου του ουράνιου ναού, της παρουσίας του Θεού, του τέλους του θανάτου και των δακρύων – και εντέλει του τελικού θριάμβου της αγάπης του Θεού.