---
title:  Στον Ναο Του Θεου
date:  26/12/2022
---

Μερικοί άνθρωποι μιλούν για τον ίδιο τον ουρανό ως το Αγιαστήριο  του Θεού. Όμως η Αποκάλυψη αναφέρεται σε ένα συγκεκριμένο Αγιαστήριο/Ναό μέσα στη Νέα Ιερουσαλήμ, όπου βρίσκονται ο θρόνος του Θεού και η γυάλινη θάλασσα (Αποκ. 4:2-6, 7:9-15, 15:5-8). Εκεί το μεγάλο πλήθος των αγίων από όλα τα έθνη, τις φυλές, τους λαούς και τις γλώσσες θα λατρεύει τον Θεό για πάντα (Αποκ. 7:9-17).

`Συγκρίνετε Αποκ. 7:9-15 με 21:3, 22. Πώς μπορούμε να εναρμονίσουμε την περιγραφή του μεγάλου πλήθους των λυτρωμένων που υπηρετούν τον Θεό ημέρα και νύχτα μέσα στο ναό Του με τη δήλωση ότι ο Ιωάννης δεν είδε ναό μέσα στην Νέα Ιερουσαλήμ; `

Το ουράνιο Αγιαστήριο/Ναός ήταν πάντα ο τόπος όπου οι ουράνιες στρατιές λατρεύουν τον Θεό. Όμως, με την εμφάνιση της αμαρτίας, το Αγιαστήριο αυτό έγινε επίσης ο τόπος από όπου προσφέρεται η σωτηρία στην ανθρωπότητα. «Όταν τελειώσει το πρόβλημα της αμαρτίας, το ουράνιο Αγιαστήριο θα επανέλθει και πάλι στην αρχική του λειτουργία. Στην Αποκ. 21:22, ο Ιωάννης αναφέρει ότι δεν είδε πλέον ναό στην πόλη, διότι ο Κύριος ο Παντοδύναμος Θεός και το Αρνίο είναι ο ναός της. Αυτό όμως σημαίνει ότι δεν υπάρχει πλέον ένας οίκος του Κυρίου όπου τα πλάσματά Του μπορούν να έρχονται και να έχουν ιδιαίτερη κοινωνία μαζί Του; Σε καμία περίπτωση!» Richard M. Davidson, “The Sanctuary: ‘To Behold the Beauty of the Lord,’” in Artur Stele, ed., The Word: Searching, Living, Teaching, vol. 1, p. 31.

Η Αποκάλυψη δίνει ιδιαίτερη προσοχή σε Εκείνον που λατρεύεται και σε εκείνους που Τον λατρεύουν. Αυτή η ουράνια λατρεία επικεντρώνεται στον Θεό και στο Αρνίο (Αποκ. 5:13, 7:10). Όπως πάντα, και όπως θα έπρεπε, ο Χριστός είναι το επίκεντρο της λατρείας.

Οι προσκυνητές «είναι εκείνοι που έρχονται από τη μεγάλη θλίψη∙ και έπλυναν τος στολές τους, και τις λεύκαναν στο αίμα του Αρνίου» Αποκ. 7:14. Είναι ζωντανοί μάρτυρες της λυτρωτικής και μεταμορφωτικής δύναμης του Θεού. Ψέλνουν ύμνους στον Θεό για το Ποιος είναι και για το τι έκανε γι’ αυτούς.

`ΣΚΕΨΗ: Η Αποκ. 21:3 λέει: «Δέστε, η σκηνή του Θεού μαζί με τους ανθρώπους, και θα σκηνώσει μαζί τους, κι αυτοί θα είναι λαοί του, κι αυτός ο Θεός θα είναι μαζί τους ο Θεός τους.» Αυτό το εδάφιο αντικατοπτρίζει πολλά άλλα εδάφια (Ιερ. 32:38, Ιεζ. 37:27, Ζαχ. 8:8, Εβρ. 8:10). Τι σημαίνει για εμάς τώρα, που βρισκόμαστε ακόμη εδώ στη γη, ότι ο Θεός θα είναι ο Θεός μας και εμείς θα είμαστε ο λαός Του; Πώς ζούμε αυτήν την καταπληκτική αλήθεια τώρα;`