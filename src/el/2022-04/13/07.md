---
title:  Περαιτέρω Μελέτη
date:  23/12/2022
---

Διαβάστε Ε. Χουάιτ, Λ.Ζ. σελ. 241-250, Τ.Π.Σ. σελ. 779-788, 789-803.

«Στην τελική κρίση, κάθε χαμένη ψυχή θα καταλάβει τους λόγους που την ώθησαν να απορρίψει την αλήθεια. Θα προβληθεί ο σταυρός, και τον πραγματικό του χαρακτήρα θα τον κατανοήσει κάθε διάνοια, ακόμη και όσοι σήμερα είναι τυφλωμένοι από την αμαρτία. Στη θέα του Γολγοθά με το μυστηριακό Θύμα, οι αμαρτωλοί θα καταδικασθούν. Κάθε αστήρικτη δικαιολογία θα εξαφανισθεί. Η ανθρώπινη αποστασία θα παρουσιασθεί με τον αποτρόπαιο χαρακτήρα της. Οι άνθρωποι θα δουν ποια ήταν η εκλογή τους. Κάθε απορία για την αλήθεια και την πλάνη στη μακρόχρονη διαμάχη θα διασαφηνισθεί. Στο δικαστήριο του σύμπαντος ο Θεός θα ανακηρυχθεί αθώος από την κατηγορία για την ύπαρξη και τη συνέχιση του κακού. Θα αποδειχθεί ότι τα θεία διατάγματα δεν είναι συνεργοί της αμαρτίας. Δεν υπήρχε σφάλμα στην κυβέρνηση του Θεού, ούτε   αιτία για δυσαρέσκεια. Όταν τα απόκρυφα όλων των καρδιών αποκαλυφθούν, πιστοί και παραβάτες θα διακηρύξουν ομόφωνα: “Δίκαιαι και αληθιναί αι οδοί σου, Βασιλεύ των αγίων. Τις δεν θέλει σε φοβηθή, Κύριε, και δοξάσει το όνομά σου; … Διότι αι κρίσεις σου εφανερώθησαν.” Αποκ. 15:3,4.» Έ. Χουάιτ, Ζ.Χ. σελ. 33,34

**Ερωτήσεις για συζήτηση**

`1.	«Αν προσκολλάστε στον εαυτό σας, αρνούμενοι να παραδώσετε τη θέλησή σας στον Θεό, επιλέγετε τον θάνατο. Για την αμαρτία, όπου κι αν βρίσκεται, ο Θεός είναι φωτιά που κατατρώει. Αν επιλέγετε την αμαρτία και αρνείστε να διαχωριστείτε από αυτήν, η παρουσία του Θεού, που κατατρώει την αμαρτία, πρέπει να σας αναλώσει.» Ε. Χουάιτ, Thoughts From the Mount of Blessing, p.62.  Πώς μας βοηθά αυτό το απόσπασμα να κατανοήσουμε τη φύση της Εκτελεστικής Κρίσης;`

`2.	Σταθείτε στην ιδέα ότι κανένας από τους μη σωσμένους δεν θα αντιμετωπίσει την τελική κρίση μέχρις ότου οι λυτρωμένοι συμμετάσχουν στη διαδικασία της. Και πάλι, τι μας διδάσκει αυτό για την ειλικρίνεια και τη διαφάνεια του Θεού; Για ένα σύμπαν στο οποίο βασιλεύει η αγάπη, γιατί αυτή η διαφάνεια είναι τόσο σημαντική;`

`3.	Πώς θα παρηγορήσει τους αγίους η συμμετοχή τους στη χιλιετή κρίση όσον αφορά τα αγαπημένα τους πρόσωπα που δεν θα σωθούν;`