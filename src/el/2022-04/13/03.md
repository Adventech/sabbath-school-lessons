---
title:  Η Κριση Πριν Απο Την Ανασταση
date:  19/12/2022
---

Η έννοια της κρίσης πριν από την επιστροφή του Χριστού συναντάται σε πολλά σημεία της Αγίας Γραφής.

`Διαβάστε  Δαν. 7:9-14, Ματθ. 22:1-14, Αποκ. 11:1, 18-19, 14:6-7. Πώς αυτές οι περικοπές ρίχνουν φως στην ιδέα μιας προγενέστερης διερευνητικής κρίσης στο ουράνιο δικαστήριο; Ποια είναι η σημασία μιας τέτοιας κρίσης;`

Η έννοια της προγενέστερης διερευνητικής κρίσης του λαού του Θεού βασίζεται σε τρεις βασικές Βιβλικές διδασκαλίες.

Η πρώτη είναι η αντίληψη ότι όλοι οι νεκροί - δίκαιοι ή άδικοι - παραμένουν αναίσθητοι στους τάφους τους μέχρι την τελική ανάσταση (Ιωάν.  5:25-29).

Η δεύτερη είναι η ύπαρξη μιας παγκόσμιας κρίσης όλων των ανθρώπων (Β’Κορ.5:10, Αποκ. 20:11-13).

Η τρίτη είναι το γεγονός ότι η πρώτη ανάσταση θα είναι η ευλογημένη ανταμοιβή για τους δίκαιους, ενώ η δεύτερη ανάσταση θα είναι ο αιώνιος θάνατος για τους ασεβείς (Ιωάν. 5:28-29, Αποκ. 20:4-6, 12-15).

Αυτό σημαίνει ότι αν όλοι οι άνθρωποι θα κριθούν, θα πρέπει να κριθούν πριν από τις αντίστοιχες αναστάσεις τους, διότι σε αυτές τις αναστάσεις θα λάβουν τις τελικές τους ανταμοιβές.

Το βιβλίο του Δανιήλ μάς βοηθά να κατανοήσουμε τόσο τον χρόνο όσο και τη φύση αυτής της κρίσης πριν την έλευση. Στο τέλος των 2.300 συμβολικών ημερών -το 1844- το ουράνιο Αγιαστήριο θα καθαριζόταν (Δαν. 8:14, συγκρίνετε με Εβρ. 9:23) και θα άρχιζε η προ της έλευσης διερευνητική κρίση (Δαν. 7:9-14), δύο διαφορετικοί τρόποι έκφρασης του ίδιου γεγονότος. Και η κρίση είναι υπέρ των αγίων του Υψίστου (Δαν. 7:22). Δηλαδή, πρόκειται για καλά νέα για τον λαό του Θεού.

Στο Ματθ. 22:1-14, ο Ιησούς μίλησε για μια έρευνα σχετικά με τους καλεσμένους του γάμου πριν από την έναρξη της γαμήλιας γιορτής.

Επιπλέον, στην Αποκάλυψη, η διερευνητική κρίση πριν από την έλευση Του αναφέρεται στο έργο της μέτρησης εκείνων που προσκυνούν στο ναό του Θεού (Αποκ. 11:1) και στην ανακοίνωση ότι ήρθε η ώρα της κρίσης Του (Αποκ. 14:6-7,  συγκρίνετε με Αποκ. 14:14-16).

`ΣΚΕΨΗ: Πώς θα πρέπει η γνώση μας για την κρίση στον ουρανό να επηρεάσει τον τρόπο με τον οποίο ζούμε εδώ στη γη;`