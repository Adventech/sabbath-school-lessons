---
title:  Η Διαδικασια Της Κρισης
date:  17/12/2022
---

> <p>Εδαφιο Μνημης</p>
>  «Επειδή, πρέπει όλοι να εμφανιστούμε μπροστά στο βήμα του Χριστού, ώστε κάθε ένας να ανταμειφθεί σύμφωνα με εκείνα που έπραξε διαμέσου του σώματος, είτε αγαθό είτε κακό» Β’ Κορινθίους 5:10

### Για τη μελέτη αυτής της εβδομάδας, διαβάστε
Ματθ. 25:31-46, Δαν. 7:9-14, Α’Κορ. 6:2-3, Β’Πετρ. 2:4-6, Μαλ. 4:1, Αποκ. 21:8.

Κάτι για το οποίο η Αγία Γραφή είναι απόλυτα σαφής, είναι το γεγονός της κρίσης. Ο Θεός θα κρίνει τον κόσμο. Είναι πολυάριθμα τα κείμενα, τόσο στην Παλαιά όσο και στην Καινή Διαθήκη, και χωρίς ασάφειες. Η δικαιοσύνη που τόσο λείπει τώρα, θα έρθει μια μέρα που θα αποδοθεί.

Η Αγία Γραφή λέει ότι ο Θεός έχει τέλεια γνώση (Ιώβ 37:16) και γνωρίζει τα πάντα (Α’ Ιωάν. 3:20), συμπεριλαμβανομένων και των πιο κρυφών προθέσεών μας (Εκκ. 12ιβ’14, Ιερ.17:10). Μπορούμε να κρυφτούμε από όλους και από όλα, αλλά τίποτα δεν είναι κρυφό από τον Θεό.

Αυτή η πραγματικότητα σημαίνει ότι δεν χρειάζεται η κρίση για να μάθει ο Θεός τη ζωή του κάθε ατόμου. Οι κρίσεις του Θεού είναι, πράγματι, μια θεϊκή διευκόλυνση που πραγματοποιείται για χάρη των πλασμάτων Του, τόσο στον ουρανό όσο και στη γη. Αυτή η διαδικασία έχει κοσμοϊστορικό χαρακτήρα, επειδή ο Εωσφόρος ξεκίνησε την εξέγερσή του στον ουρανό και στη συνέχεια την εξάπλωσε σε αυτόν τον κόσμο (Αποκ. 12:7-9).

Κατά τη διάρκεια αυτής της εβδομάδας θα εξετάσουμε τη διαδικασία της κρίσης των εσχάτων ημερών με τις τρεις κύριες φάσεις της: την κρίση πριν από τη Δεύτερη Έλευση, τη χιλιετή κρίση και την εκτελεστική κρίση. Η όλη διαδικασία ολοκληρώνεται με τη δικαίωση των δικαίων και τον δεύτερο θάνατο των ασεβών.