---
title:  Η Χιλιετης Κριση
date:  20/12/2022
---

Η Αγία Γραφή μάς λέει ότι κατά τη Δευτέρα Παρουσία 1ον) τόσο οι ζωντανοί άγιοι όσο και οι αναστημένοι άγιοι θα συναντήσουν τον Κύριο στον αέρα (Α’Θεσ. 4:16-17), 2ον) όλοι οι άγιοι θα μεταφερθούν στον ουρανό για να μείνουν σε  κατοικίες που έχει ετοιμάσει για αυτούς (Ιωάν. 14:1-3), και 3ον)μόνο στο τέλος της χιλιετίας η Νέα Ιερουσαλήμ θα κατέβει σε αυτή τη γη και θα γίνει η αιώνια κατοικία των αγίων (Αποκ. 21:1-3, 9-11). Έτσι, κατά τη διάρκεια της χιλιετίας, ενώ αυτή η γη παραμένει ερημωμένη, οι άγιοι θα βασιλεύουν με τον Χριστό στον ουρανό (Ιερ. 4:23, Αποκ. 20:4).

`Διαβάστε Α’Κορ. 6:2-3 και Αποκ. 20:4-6, 11-13. Γιατί οι άγιοι πρέπει να συμμετάσχουν στη χιλιετή κρίση;`

Όλη η διαδικασία της κρίσης έχει σκοπό ●να δικαιώσει τον χαρακτήρα του Θεού απέναντι στις κατηγορίες του Σατανά ότι ο Θεός είναι άδικος στον τρόπο με τον οποίο μεταχειρίζεται τα πλάσματά Του, ●να επιβεβαιώσει την αμεροληψία στην ανταμοιβή των δικαίων, ●να αποδείξει τη δικαιοσύνη για τις  τιμωρίες των ασεβών και ●να διαλύσει όλες τις αμφιβολίες που θα μπορούσαν να οδηγήσουν σε μια νέα εξέγερση στο σύμπαν. Στην προκαταρκτική διερευνητική κρίση των δικαίων συμμετέχουν μόνο οι ουράνιες στρατιές (Δαν. 7:9-10). Όμως κατά τη διάρκεια της χιλιετούς κρίσης των ασεβών και των έκπτωτων αγγέλων, θα συμμετέχουν και οι ίδιοι οι άγιοι (Α’Κορ. 6:3, Ιούδα 6, Αποκ. 20:4-6).

Η προκαταρκτική διερευνητική κρίση άρχισε το 1844, όταν «τέθηκαν οι θρόνοι… το κριτήριο κάθισε, και τα βιβλία ανοίχτηκαν» Δαν. 7:9-10. Η χιλιετής κρίση, ωστόσο, θα ξεκινήσει αφού οι άγιοι μεταφερθούν στον ουρανό και καθίσουν σε θρόνους και η κρίση ανατεθεί σε αυτούς. Τότε, για άλλη μια φορά, ανοίγονται τα ουράνια βιβλία και οι νεκροί κρίνονται σύμφωνα με τα έργα τους, σύμφωνα με όσα είναι γραμμένα στα βιβλία (Αποκ. 20:4, 12). Αυτή η διαδικασία παρέχει στους αγίους την ευκαιρία να αξιολογήσουν τα ουράνια βιβλία και να δουν τη δίκαιη μεταχείριση του Θεού σε όλες τις περιπτώσεις. Όχι μόνο αποδίδει σε όλους τους ανθρώπους σύμφωνα με αυτό που τους αξίζει βάση των δικών τους αποφάσεων, αλλά τους εξηγεί επίσης γιατί το κάνει.

`ΣΚΕΨΗ: Τι μας διδάσκει για τον χαρακτήρα του Θεού το γεγονός ότι πριν αναστηθεί κάποιος που δεν σώθηκε για να αντιμετωπίσει τον δεύτερο θάνατο, οι σωσμένοι θα συμμετάσχουν στη διαδικασία της κρίσης και κανείς δεν θα τιμωρηθεί μέχρι και οι άγιοι να δουν τη δικαιοσύνη και την αμεροληψία του Θεού;`