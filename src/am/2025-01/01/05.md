---
title:  የተጠሩ ብዙዎች፣ የተመረጡ ግን ጥቂቶች ናቸው
date:   01/01/2026
---

`እግዚአብሔር ሰዎችን በገዛ ፈቃዱ ስለሚወዳቸው፣ በምላሹም እንዲወዱት ይጋብዛቸዋል። እግዚአብሔር ለሰዎች ፍቅሩን ለመቀበል ወይም ላላመቀበል የምርጫ ነፃነት እንደሰጣቸው፣ ክርስቶስ ስለ ሠርግ ግብዣ በተናገረው ምሳሌ ላይ በግልጽ ይታያል። ማቴዎስ 22:1-14ን ያንብቡ። የዚህ ምሳሌ ትርጉም ምንድን ነው?`


ክርስቶስ ስለ ሰርጉ ግብዣ በተናገረው ምሳሌ ላይ፣ አንድ ንጉሥ ለልጁ ሰርግ አዘጋጅቶ አገልጋዮቹን “ወደ ሰርጉ የታደሙትን እንዲጠሩ” ይልካቸዋል።

ነገር ግን የታደሙት "ሊመጡ አልወደዱም" (ማቴ. 22:2, 3)። ንጉሡ ከአንድ ጊዜ በላይ የታደሙትን እንዲጠሩዋቸው ባሮቹን ላከ፣ እነርሱ ግን ጥሪውን ችላ አሉ፣ ይባስ ብለውም ባሪያዎቹን ይዘው ገደሏቸው (ማቴ. 22፡4-6)።

ንጉሡ አገልጋዮቹን የገደሉትን ከቀጣ በኋላ፣ ሌሎች አገልጋዮቹን እንዲህ አላቸው:- “ሰርጉስ ተዘጋጅቷል፣ ነገር ግን የታደሙት የማይገባቸው ሆኑ፤ እንግዲህ ወደ መንገድ መተላለፊያ ሄዳችሁ ያገኛችሁትን ሁሉ ወደ ሰርጉ ጥሩ” (ማቴ. 22:8, 9)። የሰርግ ልብስ ያልለበሰው ሰው ወደ ውጭ ከተጣለ በኋላ፣ በሰርጉ ግብዣ ለመታደም የሰርግ ልብስ ከንጉሱ መቀበል አስፈላጊ መሆኑን አመልክቶ፣ ምሳሌውን “የተጠሩ ብዙዎች፣ የተመረጡ ግን ጥቂቶች ናቸው” (ማቴ. 22፡14) የሚለውን ትልቅ ትርጉም ያለውን ሐረግ በመናገር ይቋጨዋል ።

`ይህ ምን ማለት ነው? በመጨረሻ “የተመረጡት” የጌታን የሰርግ ግብዣ ጥሪ በፈቃዳቸው የተቀበሉ ናቸው ማለት ነው።`

በርግጥ እግዚአብሔር ሁሉንም ሰው ወደ ሰርጉ ድግስ ይጠራል ። ሆኖም ማናችንም ብንሆን የእግዚአብሔርን ፍቅር እምቢ ልንል እንችላለን። የምርጫ ነፃነት ለፍቅር አስፈላጊ ነው። እግዚአብሔር ፍቅሩን እንድንቀበል ማናችንንም በፍጹም አያስገድድም። የሚያሳዝነው ግን ከእግዚአብሔር ጋር የፍቅር ግንኙነት እዳይኖረን መቃወም እንችላለን።

`“የተመረጡት” ግብዣውን የሚቀበሉ ናቸው። እግዚአብሔርን ለሚወዱት፣ እኛ ልንገምተው ከምንችለው በላይ፣ አስደናቂ ነገሮችን እግዚአብሔር አዘጋጅቷል። ሁሉም የሚንጠለጠለው በፍቅር እና በፍቅር ውስጥ ባለው የምርጫ ነፃነት ላይ ነው። የሰርጉን ግብዣ መቀበልህንና በአግባቡ መልበስህን ሕይወትህ ያሳያል?`