---
title:  የክፋት መከሰትና መዘዙ
date:   08/02/2026
---

### ለዚህ ሳምንት ጥናት፡
ኢዮ. 30፡26፣ ማቴ.27:46፣ ኢዮ. 38:1-12፣ መዝ. 73፣ ዘፍ. 2:16, 17፣ ራዕ. 21:3, 4።

> <p>የመታሰቢያ ጥቅስ</p>
> “እንባዎችንም ሁሉ ከዓይኖቻቸው ያብሳል፥ ሞትም ከእንግዲህ ወዲህ አይሆንም፥ ኀዘንም ቢሆን ወይም ጩኸት ወይም ሥቃይ ከእንግዲህ ወዲህ አይሆንም፥ የቀደመው ሥርዓት አልፎአልና ብሎ ሲናገር ሰማሁ::” ራዕ. 21:4

ምናልባት ክርስትናን የገጠመው ትልቁ ችግር የኃጢአት መከሰት ሲሆን፣ እግዚአብሔር ፍጹም መልካምና አፍቃሪ ከሆነ፣ በዚህ ዓለም ክፋት እንዴት ሊኖር ቻለ የሚለውን ማስታረቅ ነው። ባጭሩ እግዚአብሔር መልካምና ሁሉን ቻይ ከሆነ፣ እንዴት እጅግ ብዙ ክፋት ሊኖር ቻለ?

ይህ ተግባራዊ አንድምታ የሌለው የጽንሰ ሐሳብ ችግር ብቻ ሳይሆን፣ ብዙ ሰዎችን የሚያስጨንቅ እና አንዳንዶችን እግዚአብሔርን እንዳያውቁትና እንዳይወዱት የሚያደርግ ነው።

“ለብዙዎች የኃጢአት መነሻውና የመከሰቱም ምክንያት እጅግ ግራ ያጋባቸዋል። የክፋትን ሥራ ከአሰቃቂ ስቃይና ጥፋት ውጤቱ ጋር ሲያዩት፣ ይህ ሁሉ በጥበቡ፣ በኃይሉና በፍቅሩ ወሰን በሌለው አምላክ ግዛት ውስጥ እንዴት ሊኖር ይችላል ብለው ይጠይቃሉ። ይህ ምንም ማብራሪያ የማያገኙለት ምስጢር ነው።”—ኤለን ጂ. ዋይት፣ ታላቁ ተጋድሎ፣ ገጽ 492

አምላክ የለም የሚሉ ብዙ ሰዎች በፈጣሪ የማያምኑበት ምክንያት የክፋት መኖር ነው ይላሉ። ነገር ግን በዚህና በሚቀጥሉት ሳምንታት እንደምንመለከተው፣ የወደቀውን ዓለማችንን የሚጎዳ ክፋት ቢኖርም፣ የመጽሐፍ ቅዱሱ አምላክ ሙሉ በሙሉ መልካምና ልንተማመንበት የምንችል ነው።

_የሳምንቱን ትምህርት በማጥናት ለሰንበት ይዘጋጁ።_