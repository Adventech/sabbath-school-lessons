---
title:  የሚፀፀት አምላክ?
date:   05/02/2026
---

እግዚአብሔር “ሊፀፀት” ይችላል? ከሆነ ምን ማለት ነው? የእግዚአብሔር ባሕርይ ፈጽሞ እንደማይለወጥ አይተናል። ሆኖም አንዳንድ የመጽሐፍ ቅዱስ ጥቅሶች እግዚአብሔር “ተጸጸተ”ወይም “ሐሳቡን ለወጠ” ብለው ይናገራሉ።

`ለሰዎች መጸጸት መሳሳትን ማወቅን ያካትታል። ታዲያ አንዳንድ የመጽሐፍ ቅዱስ ክፍሎች አምላክን “ተጸጸተ” ብለው የሚገልጹት እንዴት ነው? ዘጸ. 32:14ን አንብበው ከኤር. 18:4–10 ጋር ያስተያዩ። ስለ እግዚአብሔር “መጸጸት” የተሰጡትን እነዚህን ገለፃዎች እንዴት ይረዷቸዋል?`

በእነዚህ እና በሌሎች በርካታ ክፍሎች ውስጥ፣ እግዚአብሔር ሰዎች ሲጸጸቱ ወይም ሲማልዱ በምላሹ ከፍርዱ እንደሚመለስ ተገልጿል።

እግዚአብሔር ሰዎች ከክፋታቸው ቢመለሱ፣ ሊያደርገው ካቀደው ፍርድ እንደሚፀፀት ቃል ገብቷል።

`ዘኍ. 23:19ን እና 1 ሳሙ. 15:29ን ያንብቡ። እነዚህ ጥቅሶች ስለ እግዚአብሔር “መጸጸት” ምን ያስተምራሉ?`

እነዚህ ክፍሎች እግዚአብሔር “ይጸጸት ዘንድ ሰው አይደለም” (1ሳሙ. 15፡ 29)፤ "ሐሰትን ይናገር ዘንድ እግዚአብሔር ሰው አይደለም፥ ይጸጸትም ዘንድ የሰው ልጅ አይደለም። እርሱ ያለውን አያደርገውምን? የተናገረውንስ አይፈጽመውምን?” ይላሉ (ዘኍ. 23:19)። ከሌሎቹ ክፍሎች አንፃር ስናነባቸው፣ እነዚህ ጥቅሶች እግዚአብሔር በጭራሽ “አይጸጸትም” ይላሉ ብለን ልንወስድ አንችልም፣ ይልቅስ እንደ ሰው “አይጸጸትም” የሚለውን እውነት ነው የሚያስተላልፉት።

እግዚአብሔር ሁልጊዜ የገባውን ቃል ይጠብቃል። ምንም እንኳን በሰዎች ንስሐ ምክንያት የሚወስደውን እርምጃ ቢለውጥም፣ ያን የሚያደርገው ሁልጊዜም እንደ መልካምነቱና እና እንደ ቃሉ ነው። ሰዎች ንስሐ ሲገቡ፣ እግዚአብሔር በምላሹ ሊፈጽመው ከነበረው ፍርድ ይመለሳል፣ ምክንያቱም ባሕርይው መልካም፣ ጻድቅ፣ አፍቃሪ እና መሐሪ ስለሆነ ነው።

`ስለ መለኮታዊው “ጸጸት” የመጽሐፍ ቅዱስ መግለጫዎች አስፈላጊነት ምንድነው? ይህ ስለ እግዚአብሔር ባሕርይ ወጥነት ምን ያስተላልፋል - ጎን ለጎን እግዚአብሔር ወደ እውነተኛ ሰጥቶ የመቀበል ግንኙነት የሚገባና ያም ለእርሱ ለውጥ የሚያመጣ ቢሆንም?`