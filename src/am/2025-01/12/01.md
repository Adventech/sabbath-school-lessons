---
title:  ፍቅር እና ፍትሕ፡- ሁለቱ ታላላቅ ትእዛዛት
date:   15/03/2026
---

### ለዚህ ሳምንት ጥናት፡
ማቴ. 22፡34–40፣ ዘካ. 7፡ 9–12፣ መዝ. 82፣ ሚክ. 6፡8፣ ማቴ. 23፡23–30፣ ሉቃ 10፡25–37።

> <p>የመታሰቢያ ጥቅስ</p>
> “ማንም እግዚአብሔርን እወዳለሁ እያለ ወንድሙን ቢጠላ ሐሰተኛ ነው፤ ያየውን ወንድሙን የማይወድ ያላየውን እግዚአብሔርን ሊወደው እንዴት ይችላል?” 1 ዮሐ. 4:20

በመጨረሻ እግዚአብሔር ሁሉንም ነገር እንደሚያስተካክል እርግጠኞች ብንሆንም፣ እንደ ክርስቲያን በዚህ ምድር አሁን የምናደርገው ነገር አስፈላጊ ነው። ምንም እንኳን እግዚአብሔር (በታላቁ ተጋድሎ መርሆዎች ምክንያት) አሁን የማያስወግዳቸው ብዙ ኢ-ፍትሃዊ ድርጊቶችና ክፋቶች ቢኖሩም፣ በምንችለው ሁሉ የምናየውን ማንኛውንም ስቃይና ክፋት ለማቃለል መገልገያ ልንሆን አንችልም ማለት አይደለም። እንዲያውም እንደ ክርስቲያን ይህን የማድረግ ግዴታ አለብን።

እንዳየነው ፍቅር እና ፍትሕ የተጋመዱ ናቸው፤ ሊነጣጠሉም አይችሉም።

እግዚአብሔር ፍትሕን ይወዳል። በዚህ መሠረት እግዚአብሔርን የምንወድ ከሆነ፣ ፍትሕንም እንወዳለን።

በተመሳሳይም እግዚአብሔርን የምንወደው ከሆነ፣ እርስ በርሳችን እንዋደዳለን። እርስ በርስ የመዋደዳችን አንዱ ክፍል ደግሞ በዙሪያችን ላሉ ሰዎች ደህንነት ማሰብ ነው። ሌሎች በድህነት፣ በጭቆና ወይም በማንኛውም ዓይነት ግፍ ሲሰቃዩ ሊገደን ይገባል። ሌሎች ሲጨቆኑ፣ አይቶ አንዳላየ መሆን የለብንም። ይልቁንም፣ የእግዚአብሔርን ፍቅር እና ፍትሕ ለማስፈን ምን ማድረግ እንደምንችል በግልም ሆነ በጋራ ራሳችንን ልንጠይቅ ይገባናል። በዚህ መልኩ ፍፁም የሆነውን የጌታችንን ባሕርይ ያውም ጽድቁንና ፍቅሩን ለተበላሸው አለማችን ማንጸባረቅ እንችላለን።

_የሳምንቱን ትምህርት በማጥናት ለሰንበት ይዘጋጁ።_