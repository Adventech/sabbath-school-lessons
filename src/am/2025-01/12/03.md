---
title:  ሁለቱ ታላላቅ ኃጢአቶች
date:   17/03/2026
---

ኢየሱስ እንደተናገረው ሁለቱ ታላላቅ ትእዛዛት እግዚአብሔርን መውደድና እርስ በርስ መዋደድ ናቸው። እነዚህን ትእዛዛት መፈጸም ደግሞ ሌሎችን በተግባር እንደምንወድ የሚያሳዩ መሥዋዕትነቶችን ያካትታል፤ ይህ ነው የኢየሱስን ፈለግ መከተል ማለት።

`እንግዲህ ሁለቱ ታላላቅ ትእዛዛት እግዚአብሔርን እና ሌሎችን መውደድ ከሆኑ፣ ሁለቱ ታላላቅ ኃጢአቶች ምንድን ናቸው? መዝ. 135:13–19ን ያንብቡ። ይህ በቃሉ ውስጥ አጽንዖት ስለተሰጠው የተለመደ ኃጢአት ምን ይገልፃል?`

`ብሉይ ኪዳን ከሁሉም በላይ እግዚአብሔርን ስለ መውደድ አስፈላጊነት ያለማቋረጥ ይናገራል (ዘዳ. 6፡5ን ይመልከቱ)። ይህ ታላቅ ከሆነውና እግዚአብሔርን ከመውደድ ከሚቃረነው የጣዖት አምልኮ ኃጢአት ጋር ጥብቅ ግንኙነት አለው። ዘካ. 7፡9–12ን ያንብቡ። ነቢዩ ዘካርያስ በዚህ ክፍል እንደተናገረው፣ እግዚአብሔር የሚቃወመው ምንድን ነው? ይህና የጣዖት አምልኮ ኃጢአት ከሁለቱ ታላላቅ ትእዛዛት ጋር ምን ግንኙነት አላቸው?`

እግዚአብሔር በፍቅር ቁጣ የሚመልሰው በጣዖት አምልኮ ብቻ ሳይሆን፣ በሕዝቡ ላይ በግልም ሆነ በጋራ ለሚደርሰው በደል ጭምር ነው። እግዚአብሔር ፍቅር ስለሆነ ግፍ ሲፈፀም ይቆጣል።

በብሉይ ኪዳን ውስጥ ትኩረት የተሰጣቸው ሁለቱ ታላላቅ ኃጢአቶች፣ ከሁለቱ ታላላቅ ትእዛዛት ማለትም እግዚአብሔርን እና ሌሎችን ከመውደድ አንፃር ያሉ ድክመቶች ናቸው ። ሁለቱ ታላላቅ ኃጢአቶች እግዚአብሔርን እና ሌሎችን አለመውደድ ናቸው። በአጭሩ እግዚአብሔርን እና ሌሎችን ካልወደዳችሁ ትእዛዛቱን እየጠበቃችሁ አይደለም።

`እርግጥ ነው 1 ዮሐ. 4:20, 21 እንዲህ ይላል:- “ማንም እግዚአብሔርን እወዳለሁ እያለ ወንድሙን ቢጠላ ሐሰተኛ ነው፤ ያየውን ወንድሙን የማይወድ ያላየውን እግዚአብሔርን ሊወደው እንዴት ይችላል? እግዚአብሔርንም የሚወድ ወንድሙን ደግሞ እንዲወድ ይህች ትእዛዝ ከእርሱ አለችን።” እግዚአብሔርን መውደድ ሌሎችን ከመውደድ ሊነጠል እንደማይችል እንዴት ሊገልፁ ይችላሉ? ይህንን የማይበጠስ ግንኙነት እንዴት ሊረዱት ይችላሉ?`