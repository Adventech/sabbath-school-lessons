---
title:  ሆፕ የሰንበት ትምህርት
date:   21/03/2025
---

ወደ ተስፋ ሰንበት ትምህርት እንኳን ደህና መጡ። ጥልቅ መስተጋብራዊ የሆነ የእግዚአብሔር ቃል ጥናት። እነሆ የእግዚአብሔር ፍቅር እና ፍትህ በሚል ርዕስ የጀመርነውን ጥናታችንን ዛሬም እንቀጥላለን።

**የዛሬ ርእስ፦** ፍቅር እና ፍትህ - ሁለቱ ታላላቅ ትዕዛዛት

**መግቢያ መዝሙር ፦** “እግዚአብሔር ሆይ አንተ አምላኬ ነህ” መዝ. 63፡1-4

- 1) ሁለቱ ታላላቅ ትእዛዛት
	- ሀ) ማቴዎስ 22፡36-40 ኢየሱስ እንዳለው በእግዚአብሔር ቃል ውስጥ ያሉት ሁለቱ ትእዛዛት ምንድን ናቸው?
	- ለ) ኢየሱስ አድርጎ እንደገለጸው ከሆነ እውነተኛና በሙሉ ልብ ለእግዚአብሔር ያለን ፍቅር ከትእዛዝ ሁሉ የሚበልጠው ለምንድን ነው? (ዘዳግም 6:5)
	- ሐ) ለእግዚአብሔር እንዲህ ያለ በሙሉ ልብ የቀረበ ፍቅር ከወደቁ የሰው ልጆች እንኳን የሚቻለው እንዴት ነው? ሮሜ 5፡5
	- መ) በዙሪያችን ላሉ ሰዎች ፍቅር ሁለተኛው ታላቅ ትእዛዝ የሆነው ለምንድነው? እንዲሁም እነዚህ ሁለቱ ታላላቅ ትእዛዛት እንዴት አንድ ላይ ይጣመራሉ? 1ኛ ዮሐንስ 4፡7-11፣20-21
	- ሠ) እነዚህ ሁለት ታላላቅ ትእዛዛት እግዚአብሔር በሲና ተራራ ከተሰጣቸው አሥር ትእዛዛት ጋር እንዴት ይዛመዳሉ?
	- ረ) ነቢዩ ዘካርያስ እንዳለው በዙሪያችን ላሉ ሰዎች ፍቅር ማሳየት የምንችልባቸው አንዳንድ ተግባራዊ መንገዶች የትኞቹ ናቸው? ዘካርያስ 7፡8-10
- 2) ታላላቅ ኃጢአቶች
	- ሀ) ትልልቁን ትእዛዛት ከግምት ውስጥ በማስገባት፣ ኢየሱስ እንደ ትልቁ ኃጢአት የሚቆጥረው ምን ይመስልሃል?
	- ለ) ለእግዚአብሔር እና ለሌሎች ያለን ፍቅር ሁለቱ ታላላቅ ትእዛዛት ከሆኑ የፍቅር እጦት ትልቁ በደል መሆኑ ትርጉም ይኖረዋል። በምሳሌ 6፡16-19 ተመዝግበው የሚገኙት እግዚአብሔር የሚጠላቸው ነገሮች የሁለቱ ታላላቅ ትእዛዛት መተላለፍ እንዴት ናቸው?
	- ሐ) የትኛውም ዓይነት ጣዖት አምልኮ ታላቅ ኃጢአት የሆነው ለምንድን ነው? መዝሙር 135፡15-18፣ ኢሳ 44፡9-10፣14-17
- 3) ፍቅር እና ፍትህ
	- ሀ) መዝሙር 33:5 እግዚአብሔር ፍትሕን የሚወደው ለምንድን ነው? (በተጨማሪ ኢሳይያስ 61:8 ሀ ተመልከት)
	- ለ) ነቢዩ ሚክያስ እንደተናገረው እግዚአብሔር ፍትሕን ስለሚወድ ከአንተ ምን ይፈልጋል? ሚክያስ 6፡8
	- ሐ) ፍትሃዊ አሰራር እና ፍትህን በመፈለግ መካከል ያለው ልዩነት ምንድን ነው? ኢሳ 1፡17
	- መ) መዝሙረኛው አሳፍ በመንፈስ መሪነት የጻፈው ተማጽኖ እግዚአብሔር ለፍትሕ ካለው ፍቅር ጋር ምን ግንኙነት አለው? መዝሙረ ዳዊት 82፡1-4
	- ሠ) ጌታ ለፍትሕ ያለው ፍቅር በኢየሱስ ምድራዊ አገልግሎት ሲገለጥ እንዴት አየኸው? (ዮሐንስ 2:13-16፣ ሉቃስ 11:42፣ ወዘተ.)
	- ረ) በሉቃስ 10:30-37 ላይ ከተመዘገበው የኢየሱስ ምሳሌ ምን ትምህርት እናገኛለን?
	- ሰ) ስለ ፍትሕ ግድ የሚለው የትኛ የኢየሱስ ተከታይ ነው ልብህን በተለየ መንገድ የሚነካው?
	- ሸ) ድሆችንና የተጨቆኑ ሰዎችን፣ እንዲሁም በግፍ የተበደሉ ሰዎችን እንድትንከባከቡ እግዚአብሔር ዕድል የሰጣችሁ የት ነው?

ይህ የጥናት ጽሑፍ የተዘጋጀው [በሆፕ ቻናል](https://www.hopetv.org/hopess/)  ሲሆን ወደ አማርኛ የተተረጎመው ደግሞ በትንቢት ቃል የወንጌል አገልግሎት (https://www.yetnbitkal.org) ነው። እነዚህን የጥናት ጽሑፎች [በእንግሊዝኛ](https://www.hopetv.org/shows/hopess/study-guides/) ላይ ያገኛሉ።