---
title: 'የተጋድሎው መርሆዎች'
date: 01/03/2025
---

### ለዚህ ሳምንት ጥናት፡
ዳን. 10፡1–14፣ ራዕ. 13፡1–8፣ ኢዮ. 1፡1–12፣ ኢዮ. 2፡1–7፣ ዮሐ. 12፡31፣ ዮሐ. 14፡30፣ ማር. 6፡5፣ ማር. 9፡29።

> <p>የመታሰቢያ ጥቅስ</p>
> “ኃጢአትን የሚያደርግ ከዲያብሎስ ነው÷ ዲያብሎስ ከመጀመሪያ ኃጢአትን ያደርጋልና። ስለዚህ የዲያብሎስን ሥራ እንዲያፈርስ የእግዚአብሔር ልጅ ተገለጠ::” 1ኛ ዮሐንስ 3፡8

የአለማትን ተጋድሎ ምንነት ፍንትው አድርጎ የሚያሳይ ታሪክ በ1ኛ ነገ. 18፡19-40 ላይ ይገኛል። ኤልያስ በቀርሜሎስ ተራራ ላይ በነበረ ጊዜ ጌታ “የአሕዛብ አማልክት” የተባሉትን ያጋልጣቸዋል። ሆኖም እነዚህ “አማልክት” የአረማውያን ምናባዊ ፈጠራዎች ከመሆናቸው ባሻገር ከበስተጀርባቸው ብዙ ነገሮች አሉ። በእሥራኤል ዙሪያ የነበሩ አህዛብ እያመለክን ነው ብለው ከሚያስቡት “አማልክት” ጀርባ በእርግጥም ሌላ ነገር ነበር።

“እግዚአብሔር ላልሆኑ አጋንንት፥ ለማያውቋቸውም አማልክት፥ በቅርብ ጊዜ ለተነሡ ለአዲሶች አባቶቻቸውም ላልፈሩአቸው አማልክት ሠዉ” ይላል (ዘዳ. 32፡17)። በተጨማሪም ጳውሎስ “አሕዛብ የሚሠዉት ለአጋንንት እንዲሆን እንጂ ለእግዚአብሔር እንዳይሠዉ እላለሁ፤ ከአጋንንትም ጋር ማኅበረተኞች እንድትሆኑ አልወድም” በማለት ይናገራል (1 ቆሮ. 10፡20)።

በእርግጥም ከአህዛብ ሐሰተኛ “አማልክት” ጀርባ የተሰወሩ አጋንንት ነበሩ። ይህ ማለት እንግዲህ ስለ ጣዖት አምልኮና ስለ ባዕድ አማልክት የሚናገሩት ሁሉም የመጽሐፍ ቅዱስ ጥቅሶች “ስለ አለማት ተጋድሎ” የሚናገሩ ናቸው ማለት ነው።

በዚህ መሠረት የአለማት ተጋድሎ ጭብጥ በተሻለ ሁኔታ ይስተዋላል። እናም ይህ እውነት ስለዚህ ተጋድሎ ምንነት እና የክፋት ምስጢር የበለጠ ለመረዳት ትልቅ አንድምታ አለው።

_የሳምንቱን ትምህርት በማጥናት ለሰንበት ይዘጋጁ።_