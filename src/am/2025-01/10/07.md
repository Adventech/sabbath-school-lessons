---
title: 'ተጨማሪ ሀሳብ'
date: 07/03/2025
---

የቤተክርስቲያን ምክሮች ከተባለው የኤለን ጂ. ኋይት መጽሐፍ ”የሰይጣን ኃይል” የተሰኘውን ርዕስ ጥራዝ 1 ከገጽ 341–347 ያንብቡ።

"የወደቀው ሰው የሰይጣን ህጋዊ ምርኮኛ ነው። የክርስቶስ ተልዕኮ እርሱን ከክፉ ባላጋራው ኃይል ማዳን ነው። ሰው በተፈጥሮው የሰይጣንን ምክሮች የመከተል ዝንባሌ አለው። እናም ኃያል የሆነው ድል አድራጊው ክርስቶስ በእርሱ ውስጥ ካላደረ፣ ምኞቱን ካልገራውና ኃይልን ካልሰጠው በስተቀር፣ ያንን አስፈሪ ጠላት በተሳካ ሁኔታ መቋቋም አይችልም። የሰይጣንን ኃይል ገደብ የሚያበጅለት እግዚአብሔር ብቻ ነው። ሰይጣን ምድርን ሁሉ በመዞር ይመላለስባታል። ነፍሳትን ለማጥፋት እድሉን እንዳያጣ በመፍራት፣ ለአፍታ እንኳን አያንቀላፋም። የእግዚአብሔር ሕዝብ ከወጥመድ ያመልጡ ዘንድ ይህንን መገንዘብ አለባቸው። ሰይጣን በእግዚአብሔር ሕዝብ ላይ በሚያደርገው የመጨረሻ ዘመቻ፣ እርሱ መሆኑን እንዳይረዱ በማድረግ ማታለያዎቹን እያዘጋጀ ነው። 2ኛ ቆሮ. 11:14፡- ‘ይህም ድንቅ አይደለም፤ ሰይጣን ራሱ የብርሃንን መልአክ እንዲመስል ራሱን ይለውጣልና’ ይላል። አንዳንድ የተታለሉ ነፍሳት ሰይጣን የለም ሲሉ፣ ይማርካቸውና በእነርሱ አማካኝነት በከፍተኛ ደረጃ እየሰራ ይገኛል።

ኃይላቸው በክርስቶስ ሲሆን፣ በእርሱ ላይ ሊኖራቸው የሚችለውን ኃይል ከእግዚአብሔር ሰዎች ይልቅ ሰይጣን ያውቃል። ኃያል የሆነውን ድል አድራጊ በትሕትና እንዲረዳቸው ሲማፀኑት፣ እውነትን የሚያምነው እጅግ ደካማ ሰው እንኳን፣ በክርስቶስ በመታመን ሰይጣንንና ሠራዊቱን በሙሉ በተሳካ ሁኔታ መቃወም ይችላል። እጅግ ተንኮለኛ ስለሆነ ፈተናዎቹን በግልጽ ይዞ አይመጣም፤ ያማ ቢሆን የደነዘዘው የክርስቲያን ጉልበት ይነቃና በጠንካራውና በኃይለኛው አዳኝ ይተማመናል። እርሱ ግን ሳይታሰብ ይመጣል፣ የአምልኮ መልክ ባላቸው በማይታዘዙ ልጆች አማካኝነት በድብቅ ይሠራል።”—ኤለን ጂ. ዋይት፣ የቤተክርስቲያን ምክሮች፣ ጥራዝ 1፣ ገጽ 341

**የመወያያ ጥያቄዎች**

`1. “የሰይጣን ህጋዊ ምርኮኛ” መሆን ማለት ምን ማለት ነው? ይህ ማለት ዲያብሎስ በሰዎች ላይ የፈለገውን ማድረግ ይችላል ማለት ነው? አይችልም ካልን፣ ለምን አይችልም? ይህ በታላቁ ተጋድሎ "የተጋድሎው ደንቦች" ብለን ከምንጠራው ጋር እንዴት ይዛመዳል?`

`2. አምላክ በታላቁ ተጋድሎ ውስጥ፣ ለጊዜውም ቢሆን፣ ለሰይጣን አንዳች ሥልጣን የሚሰጠው ለምንድን ነው? ይህ አምላክ ለሰይጣን ክሶች መልስ ለመስጠት ስለሚፈልግበት መንገድ ምን ይነግረናል?`

`3. ክርስቲያኖችን ጨምሮ፣ ሰይጣን የሚባል ፍጡር መኖሩን ለሚክዱ ምን ምላሽ ይሰጧቸዋል? ምንም እንኳን ሰይጣን መኖሩን በአካል ማረጋገጥ ባንችልም፣ በጣም የተታለለን ሰው ሊረዳው የሚችል ምን ማስረጃ ሊያቀርቡ ይችላሉ?`