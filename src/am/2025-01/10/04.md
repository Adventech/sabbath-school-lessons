---
title: 'የኢዮብ ጉዳይ'
date: 04/03/2025
---

`በኢዮብ መጽሐፍ ውስጥ ስለ ታላቁ ተጋድሎ አንዳንድ አስደናቂ ግንዛቤዎች ተሰጥተውናል። ኢዮ. 1፡1–12ንና ኢዮ. 2፡1–7ን ያንብቡ። እዚህ ላይ ተገልጠው የምናያቸው የታላቁ ተጋድሎ መርሆዎች ምንድን ናቸው?`

ከእነዚህ ጥቅሶች ብዙ ጠቃሚ መረጃዎችን ማግኘት ይቻላል። በመጀመሪያ በእግዚአብሔር እና በሰይጣን መካከል የሚደረግ ንግግር ብቻ ሳይሆን፣ በሰማይ ምክር ቤት ያለ ይመስላል፤ ሌሎች የሰማይ ፍጥረታትም ተሳትፈውበታል።

ሁለተኛ እግዚአብሔር ሰይጣንን ኢዮብን ተመለከትኸውን? ብሎ መጠየቁ አንዳንድ አለመግባባቶች እንዳሉ የሚጠቁም ነው። ኢዮብን ለምን ይመለከተዋል? ጥያቄው ትርጉም የሚኖረው ከፍ ባለና በመካሄድ ላይ ባለ ሙግት አውድ ውስጥ ነው።

ሦስተኛ እግዚአብሔር ኢዮብን ነቀፋ የሌለበት፣ ጻድቅና አምላክን የሚፈራ ብሎ ሲገልፀው፣ ሰይጣን ግን ኢዮብ እግዚአብሔርን የሚፈራ የሚመስለው አምላክ ስለሚጠብቀው ብቻ እንደሆነ ይሞግታል። ይህም የኢዮብን እና የእግዚአብሔርን ባሕርይ ማንቋሸሽ ነው (ከራዕ. 12፡10 እና ከዘካ. 3 ጋር ያስተያዩ)።

አራተኛ ሰይጣን አምላክ ኢዮብን መጠበቁ (ማጠሩ) ፍትሐዊ እንዳልሆነ ይከሳል፣ ክሱንም ለማረጋገጥ እንደማያስችለው ተናግሯል። ይህም በሰይጣን ላይ አንዳንድ ገደቦች (የተጋድሎ መርሆዎች) መኖራቸውንና ሰይጣንም ኢዮብን ለመጉዳት መሞከሩን ያሳያል።

እግዚአብሔር ለሰይጣን ክስ በሰማያዊው ምክር ቤት ፊት ምላሽ የሰጠው፣ ሰይጣን በተቀመጠለት ገደብ ብቻ ኢዮብን እንዲፈትነው በመፍቀድ ነው። በመጀመሪያ ለሰይጣን ኢዮብ “ባለው ሁሉ” ላይ ስልጣን ሰጠው፣ ነገር ግን አካላዊ ጉዳትን ይከለክል ነበር (ኢዮብ 1፡12)። በኋላ ሰይጣን ኢዮብ የሚያስበው ለራሱ ብቻ እንደሆነ ሲሞግት፣ እግዚአብሔር ለሰይጣን ኢዮብን እንዲያሠቃየው ፈቀደለት - ከሕይወቱ በስተቀር (ኢዮብ 2፡3-6)።

`ሰይጣን በኢዮብ ቤተሰብ ላይ ብዙ መቅሰፍቶችን አመጣ፤ ሆኖም በእያንዳንዱ ሁኔታ ኢዮብ ያምላክን ስም መባረኩን በመቀጠሉ (ኢዮ. 1:20–22፣ ኢዮ. 2:9, 10)፣ የሰይጣንን ክሶች አመከነ።`

እዚህ ላይ ብዙ ነገሮችን እንማራለን፣ ለምሳሌ በታላቁ ተጋድሎ ውስጥ የተጋድሎ መርሆዎች አሉ። በሰማያዊው ዙፋን በእግዚአብሔር ላይ የተነሱት ክሶች እልባት የሚያገኙበት መስፈርቶች አሉ፣ ነገር ግን እግዚአብሔር የመንግስቱ መሠረት በሆነው ፍቅር ውስጥ ያሉትን የተቀደሱ መርሆች፣ እንዲሁም አለማትንና በውስጣቸው ያሉትን የማሰብ ችሎታ ያላቸውን ፍጥረታት የሚገዛባቸውን ደንቦች አይጥስም።

`በኢዮብ መጽሐፍ ውስጥ የሚገኙት እነዚህ ሰማያዊ ትዕይንቶች፣ ስለ ታላቁ ተጋድሎና በዚህ ምድር ላይም እንዴት እንደሚከናወን አስደናቂ ማስተዋል ይሰጡናል።`