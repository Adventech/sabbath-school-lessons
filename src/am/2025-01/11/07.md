---
title:  ተጨማሪ ሀሳብ
date:   14/03/2026
---

የቤተክርስቲያን ምክሮች ከተባለው የኤለን ጂ. ኋይት መጽሐፍ “ከልብ በመጣር የሚገኝ ሽልማት” የተሰኘውን ርዕስ ጥራዝ 9 ከገጽ 285–288 ያንብቡ።

"በእግዚአብሔር ምሪት ዙሪያ ግራ ያጋባን ነገር ሁሉ በሚመጣው አለም ግልፅ ይሆንልናል። ለመረዳት የሚከብዱ ነገሮች ማብራሪያ ያገኛሉ። የጸጋው ምስጢሮች በፊታችን ይገለጣሉ። ውስን የሆነው አእምሯችን ግራ መጋባትንና ያልተፈፀሙ ተስፋዎችን ብቻ በተረዳበት፣ እጅግ ፍጹምና የሚያምር ስምምነትን እናያለን። እጅግ ፈታኝ የሚመስሉ የሕይወት ልምምዶችን ወሰን የሌለው ፍቅሩ እንዳዘዛቸው እናውቃለን። ሁሉንም ነገሮች ለበጎ እንዲሆኑልን የሚያደርገውን የእርሱን ግሩም ጥንቃቄ ስንገነዘብ፣ በማይነገርና በከበረ ሐሤት ደስ ይለናል።”— ኤለን ጂ. ዋይት፣ የቤተክርስቲያን ምክሮች፣ ጥራዝ 9፣ ገጽ 286



**የመወያያ ጥያቄዎች**



`1. የእግዚአብሔርን ችሮታዊ ምሪቶች ለመረዳት ግራ ተጋብተው ያውቃሉ? እንዲህ ያሉት ነገሮች ሁሉ በመጨረሻ ግልጽ እንደሚሆኑ ማወቅዎ እንዴት ያጽናናዎታል?`

`2. ክርስቶስ ሰው ለመሆንና ለዚህ ዓለም ለመሞት የተዋቸውን ነገሮች ያሰላስሉ። ይህ ስለ እግዚአብሔር ፍቅርና ሊታመን የሚችል ስለመሆኑ ምን እንደሚነግረን ያስቡ። ከዚህ በላይ ምን ማድረግ ይችላል?`

`3. የእግዚአብሔርን “ስም” በተመለከተ እጅግ አስፈላጊ የሆነው ነገር ምንድን ነው? ይህ እራሳችንን ክርስቲያን ብለን ለምንጠራ ሰዎች ምን አንድምታ አለው? ክርስቲያኖች አንዳንድ ጊዜ በክርስቶስ ስም ላይ ውርደትን የሚያመጡት በምን መንገዶች ነው? እኛስ ክርስቶስን መከተል በተግባር ምን እንደሚመስል ለማሳየት በሰፈራችን ውስጥ ምን ማድረግ እንችላለን?`

`4. አሁን ስለ ክፋት ያሉን ምርጥ "መልሶች" እንኳን ያልተሟሉ ናቸው። እግዚአብሔር ብቻ ሊያመጣ የሚችለውን የመጨረሻውን የክፋት መፍትሄ እየጠበቅን ሳለ፣ በሥቃይ ላይ ወዳሉት ለመቅረብና በዚህ ዓለም ሰቆቃዎችን ለማስወገድ ወኪሎች እንሆን ዘንድ በተግባር ምን ማድረግ እንችላለን?`

`5. በኢሳ. 53:4 ላይ ክርስቶስ "ደዌያችንን" እና "ሕመማችንን" የመሸከሙን እውነታ ያሰላስሉ። በመስቀል ላይ የደህንነትን እቅድ እና እግዚአብሔር እኛን ለማዳን የከፈለውን ዋጋ እንድንገነዘብ የሚረዳን ምን ተፈፀመ?`