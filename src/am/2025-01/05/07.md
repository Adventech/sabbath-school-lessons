---
title: 'ተጨማሪ ሀሳብ'
date: 31/01/2025
---

አበው እና ነቢያት ከሚለው የኤለን ጂ. ዋይት መጽሐፍ “በሲና የጣዖት አምልኮ” የተሰኘውን ርዕስ ከገጽ 315–330 ያንብቡ።

ከወርቅ ጥጃው ኃጢአት አንጻር ኤለን ጂ. ዋይት እንዲህ በማለት ጽፋለች:- “እሥራኤላውያን አምላክን በመካድ በደለኞች ነበሩ፣ ይህንም ያደረጉት በበረከት በሞላቸውና ለስልጣኑም በፈቃዳቸው ለመታዘዝ ቃል በገቡለት ንጉሥ ላይ ነበር።

መለኮታዊው መንግሥት እንዲጸና፣ ከሃዲዎቹ ሊፈረድባቸው ይገባ ነበር። ግን እዚህም ላይ የእግዚአብሔር ምሕረት ታይቷል። ሕጉን ቢያፀናም፣ የምርጫ ነፃነትንና ንስሐ የመግባት እድልን ለሁሉም ሰጣቸው። በዓመፅ የጸኑት ብቻ ተቀሰፉ።

“እግዚአብሔር በጣዖት አምልኮ ደስ እንደማይሰኝ በዙሪያው ላሉት አሕዛብ ምስክር እንዲሆን በዚህ ኃጢአት ላይ እርምጃ መወሰድ ነበረበት። በበደለኞቹ ላይ በመፍረድ፣ የእግዚአብሔር አገልጋይ የሆነው ሙሴ፣ በወንጀላቸው ላይ የከበረ ሕዝባዊ ተቃውሞን በመዝገብ ላይ ማስቀመጥ ነበረበት። እሥራኤላውያን ከዚህ በኋላ በዙሪያቸው የነበሩትን ነገዶች የጣዖት አምልኮ ሲያወግዙ፣ ያህዌ አምላካችን ነው ያለው ሕዝብ በኮሬብ የወርቅ ጥጃ ሠርቶ እንዳመለከው ይከሷቸዋል።

ምንም እንኳን አሳፋሪ የሆነውን እውነት ለመቀበል ቢገደዱም፣ እሥራኤላውያን በተላላፊዎች ላይ የደረሰውን አስፈሪ ቅጣት በማመልከት፣ ኃጢአታቸው እንዳልተፈቀደ ወይም እንዳልታለፈ ያስረዳሉ።

“ከፍትሕ ባልተናነሰ ሁኔታ ፍቅር ለዚህ ኃጢአት ፍርድ እንዲሰጥ አድርጓል።

. . . በሚሊዮኖች ላይ ሊመጣ ያለውን ፍርድ ለማስቀረት፣ በሺዎች የሚቆጠሩ መሰቃየታቸው የእግዚአብሔርን ምሕረት ያሳይ ነበር። ብዙዎችን ለማዳን፣ ጥቂቶቹን መቅጣት ነበረበት።”—ኤለን ጂ. ዋይት፣ አበው እና ነቢያት፣ ገጽ 324, 325

**የመወያያ ጥያቄዎች**

`1`. ብዙ ሰዎች መለኮታዊ ቁጣ የሚለውን ጽንሰ-ሐሳብ መቀበል የሚከብዳቸው ለምን ይመስላችኋል? እንድታስተውለው የሚረዳህ ምንድን ነው?`

`2. ሰዎች በቀል ሲፈልጉ የሚመጡ፣ እግዚአብሔር ሲሻ ግን የማይከሰቱ ቁጣዎች ምን ችግሮች ያስከትላሉ?`

`3. ከወርቅ ጥጃው አመፅ በኋላ አምላክ በእሥራኤል ላይ ያመጣው ፍርድ የመለኮታዊ ምሕረት ምሳሌ የሆነው እንዴት ነው? የእግዚአብሔር ፍርድ ራሱ የፍቅር ድርጊት መሆኑን የሚያሳዩ ሌሎች የመጽሐፍ ቅዱስ ምሳሌዎች የትኞቹ ናቸው?`

`4. ምንም እንኳን እግዚአብሔር በክፋት ላይ በጽድቅ እንደሚቆጣና ፍርድን ፍጹም በሆነ ፍትሕ እንደሚያመጣ ብንገነዘብም፣ ሌሎችን ከመኮነን መቆጠብ ምን ያህል አስፈላጊ ነው? ይህንን በተለይ ከ1ኛ ቆሮ. 4፡5 አንፃር ተወያዩበት።`