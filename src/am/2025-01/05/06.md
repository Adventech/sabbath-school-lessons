---
title:  ርህሩህ ሁን
date:   30/01/2026
---

መለኮታዊው ቁጣ “አስፈሪ” ቢሆንም፣ በምንም መንገድ አግባብ ያልሆነ ወይም ፍቅር የለሽ አይደለም። በተቃራኒው፣ በብሉይ እና በአዲስ ኪዳን፣ እግዚአብሔር ከፍቅሩ የተነሳ በክፋት ላይ ቁጣውን ይገልፃል። መለኮታዊውን ቁጣ አስፈሪ የሚያደርገው፣ ከእግዚአብሔር ፍጹም መልካምነትና ግርማ ጋር ሲነጻጸር የክፋት ተንኮለኛ መሆን ነው።

በዚህ ረገድ ፍቅር ለእግዚአብሔር አስፈላጊ ሲሆን ቁጣ ግን አይደለም።

`ክፋት ወይም ግፍ በሌለበት ቁጣ የለም። በመጨረሻም፣ የአምላክ ክፋትን ከዓለም የማጥፋት የፍቅር እርምጃ፣ ቁጣን ያስወግዳል። ይህም የሚሆነው ዳግመኛ ግፍ ወይም ክፋት ስለማይኖር ነው። ፍጹም በሆነ የፍቅር ግንኙነት፣ ደስታ እና ፍትሕ ብቻ ለዘላለም ይሰፍናሉ። ዳግመኛ መለኮታዊ ቁጣ የሚያስፈልግበት ምክንያት በጭራሽ አይኖርም። እንዴት ያለ ድንቅ ነገር ነው! አንዳንዶች መለኮታዊው ቁጣ ሳይታሰብ ለሰዎች በቀል ፈቃድ እንደሚሰጥ ተደርጎ ሊወሰድ ይችላል ብለው ይጨነቃሉ። ዘዳ. 32:35ን፣ ምሳ. 20:22ን፣ ምሳ. 24:29ን፣ ሮሜ 12:17–21ን፣ እና ዕብ. 10:30ን ያንብቡ። እነዚህ ጥቅሶች የሰው በቀል አላስፈላጊ መሆኑን የሚገልጹት እንዴት ነው?`

ቃሉ እንደሚናገረው፣ እግዚአብሔር ፍርድን የማምጣት መብት አለው፣ ሲፈርድም ሁልጊዜ ፍጹም በሆነ ፍትሕ ነው። ብሉይ እና አዲስ ኪዳን በቀል የእግዚአብሔር እንደሆነ በግልፅ ይናገራሉ። ጳውሎስ በሮሜ 12፡19 “ተወዳጆች ሆይ፥ ራሳችሁ አትበቀሉ፥ ለቍጣው ፈንታ ስጡ እንጂ፤ በቀል የእኔ ነው፥ እኔ ብድራቱን እመልሳለሁ ይላል ጌታ ተብሎ ተጽፎአልና” ይላል (ከዘዳ. 32፡35 በመጥቀስ)።

እግዚአብሔር በመጨረሻ በኢ-ፍትሐዊነትና በክፋት ላይ ፍርድን ሲያመጣ፣ ክርስቶስ በእርሱ ለሚያምኑ ሁሉ መንገድን አዘጋጅቷል። በእርግጥም “ከሚመጣው ቁጣ የሚያድነን ኢየሱስ” ነው (1 ተሰ. 1:10፤ ከሮሜ 5:8, 9 ጋር ያስተያዩ)። ይህ ደግሞ የእግዚአብሔር እቅድ ነው፡- " እግዚአብሔር ለቍጣ አልመረጠንምና፥ በጌታችን በኢየሱስ ክርስቶስ መዳንን ለማግኘት ነው እንጂ" (1ኛ ተሰ. 5፡9)። መለኮታዊው ቁጣ አይሻርም፣ ነገር ግን በኢየሱስ የሚያምኑ በክርስቶስ ምክንያት ከዚህ ቁጣ ይድናሉ።

`የክርስቶስ የስርየት አገልግሎት ፍትሕን አስከብሮ እኛን ግን ከቁጣ የሚያድነን በምን መንገድ ነው? ደካማም ብትሆን የመዳን መንገድ ለአንተ እንደተዘጋጀልህ መገንዘብህ፣ ለሌሎች አብልጠህ ምን ያህል ይቅር ባይ መሆን አለብህ?`