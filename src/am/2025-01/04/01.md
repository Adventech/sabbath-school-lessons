---
title: 'እግዚአብሔር አፍቃሪና ሩኅሩኅ ነው'
date: 18/01/2025
---

### ለዚህ ሳምንት ጥናት፡
መዝ. 103:13፣ ኢሳ. 49:15፣ ሆስ. 11:1–9፣ ማቴ. 23:37፣ 2 ቆሮ. 11:2፣ 1 ቆሮ. 13:4–8

> <p>የመታሰቢያ ጥቅስ</p>
> “በውኑ ሴት ከማኅፀንዋ ለተወለደው ልጅ እስከማትራራ ድረስ ሕፃንዋን ትረሳ ዘንድ ትችላለችን? አዎን፣ እርስዋ ትረሳ ሆናል፣ እኔ ግን አልረሳሽም::” ኢሳ. 49፡15

ስሜቶች ብዙውን ጊዜ የማይፈለጉ እና ሊወገዱ እንደሚገቡ ይቆጠራሉ። ለአንዳንድ ሰዎች ስሜቶች ምክንያታዊነት የጎደላቸው ስለሆኑ፣ ጥሩ ወንድ ወይም ሴት “ስሜታዊ” ናቸው ተብለው አይገለጹም። በአንዳንድ ጥንታዊ የግሪክ ፍልስፍናዎች፣ “ምክንያታዊ” ሰው የሚባለው ለስሜታዊነት የማይዳረግ ወይም ስሜቱን ስሜት-አልባ በሆነ አመክንዩ የሚገዛ ተመራጭ ነው ተብሎ ይሸለማል።

በእርግጥ ያልተገሩ ስሜቶች ችግር ሊፈጥሩ ይችላሉ። ነገር ግን እግዚአብሔር ሰዎችን የፈጠራቸው ስሜት እንዲኖራችው አድርጎ ነው፤ እግዚአብሔር ራሱ በቃሉ የተገለፀው ጥልቅ ስሜቶች እንዳሉት ተደርጎ ነው።

እግዚአብሔር በጥልቅ ስሜቶች ውስጥ የሚያልፍ ከሆነ፣ ስሜቶች በተፈጥሯቸው መጥፎ ወይም ምክንያት አልባ ሊሆኑ አይችሉም - ምክንያቱም የመጽሐፍ ቅዱሱ አምላክ ፍጹም መልካም እና ፍጹም ጥበብ ያለው ነውና።

በርግጥ እግዚአብሔር ለእኛ ያለው ፍቅር ጥልቅ ስሜታዊ ፍቅር መሆኑን በመገንዘብ ውብ እውነታዎችን ልናገኝ እንችላለን፣ ነገር ግን የእግዚአብሔር ፍቅር (ስሜታዊም ሆነ ሌላ) ሁልጊዜ ፍጹም ስለሆነ፣ ከሰው ስሜቶች ጋር ተመሳሳይ ነው ተብሎ ሊታሰብ አይገባም።

_የሳምንቱን ትምህርት በማጥናት ለሰንበት ይዘጋጁ።_