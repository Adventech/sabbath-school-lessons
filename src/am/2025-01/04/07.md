---
title:  ተጨማሪ ሀሳብ
date:   24/01/2026
---



የበረከት ተራራ ትምህርቶች ከሚላው የኤለን ጂ. ኋይት መጽሐፍ “ብፁዓን” የተሰኘውን ርዕስ ከገጽ 6–44 ያንብቡ።

“ጥልቅ የሆነ የጎዶሎነት ስሜት የሚሰማቸውና በራሳቸው ምንም መልካም ነገር እንደሌላቸው የሚሰማቸው ሁሉ ወደ ኢየሱስ በመመልከት ጽድቅን እና ኃይልን ሊያገኙ ይችላሉ። ‘እናንተ ደካሞች ሸክማችሁ የከበደ ሁሉ፥ ወደ እኔ ኑ’ ይላል (ማቴ 11፡28)። ድህነትህን በጸጋው ባለጠግነት እንድትለውጥ ይጋብዝሃል።

እኛ የእግዚአብሔር ፍቅር አይገባንም፣ ነገር ግን ዋሳችን የሆነው ክርስቶስ ብቁ እና ወደ እርሱ የሚመጡትን ሁሉ አብልጦ ሊያድናቸው ይችላል። ያለፈው ልምምድህ ምንም ይሁን፣ አሁን ያለህበት ሁኔታም ተስፋ የሚያስቆርጥህ ቢሆን፣ ከነማንነትህ ማለትም ከነድካምህ፣ አቅመ ቢስነትህና፣ ተስፋ መቁረጥህ ወደ ኢየሱስ ና። ሩህሩሁ አዳኛችን ከሩቅ ይገናኝሃል፣ በፍቅር እጆቹ ይጠመጠምብሃል፣ የጽድቅ መጎናጸፊያውን ያለብስሃል። የራሱን ባሕርይ የሚያሳየውን ነጭ ልብስ አልብሶ ወደ አብ ያቀርበናል። የኃጢአተኛውን ቦታ ወስጃለሁ ብሎ ስለ እኛ በእግዚአብሔር ፊት ይማልዳል። ይህን የሚባዝን ልጅ አትመልከት፣ እኔን እንጂ ይላል። ምናልባት ሰይጣን ድምፁን ከፍ አድርጎ በኃጢአታችን እየከሰስ የእኔ ምርኮ ናቸው ቢልም፣ የክርስቶስ ደም በታላቅ ኃይል ይማልድልናል።”—ኤለን ጂ. ዋይት፣ የበረከት ተራራ ትምህርቶች፣ ገጽ 8, 9



**የመወያያ ጥያቄዎች**



`1. ለኢየሱስ ምስጋና ይሁንና እንዴት ወደ አብ እንደምንቀርብ ከላይ የትንቢት መንፈስ የሚናገረውን ይመልከቱ። "የራሱን ባሕርይ የሚያሳየውን ነጭ ልብስ አልብሶ ወደ አብ ያቀርበናል።" አንዳንድ ጊዜ ከስህተቶቻችንና ከድክመቶቻችን የተነሳ የቱንም ያህል ተስፋ ብንቆርጥ ወይም ብዙ ጊዜ እግዚአብሔር በእኛ ላይ የሚያፈሰውን ፍቅር ለሌሎች ማንጸባረቅ ባንችልም፣ ሁልጊዜ በአብ ዘንድ ተቀባይነት ወደ አገኘንበት ወደ አስደናቂው የምሥራች ያውም የሱስ "የራሱን ባሕርይ የሚያሳየውን ነጭ ልብስ አልብሶ ወደ አብ ያቀርበናል" ወደሚለው መመልከት ያለብን ለምንድን ነው?`

`2. ሁለቱ ሴቶች በሕይወት ያለው ሕፃን ልጃቸው እነደሆነ በመናገር በሰሎሞን ፊት በቀረቡ ጊዜ፣ እናትየው ምን እንደተሰማት ያስቡ። በ1 ነገ. 3፡26 ላይ የተገለጸውን ስሜት እንደገና ይመልከቱ። ይህ በሆሴ. 11፡8 ላይ አምላክ ለሕዝቡ ያለውን ስሜት ለመግለጽ የተጠቀመበትን ተመሳሳይ ቃል ለማስተዋል እንዴት ይረዳናል?`

`3. በወንጌል ውስጥ ኢየሱስ ብዙ ጊዜ በሰዎች ፍላጎት ልቡ ይነካ እንደነበረ አይተናል። እና ምን አደረገ? የሕዝቡን ፍላጎት በሚያሟላ መንገድ ችግራቸውን ፈቶላቸዋል። እንደ ግለሰብ ወይም እንደ ቡድን፣ መፅናናት የሚያስፈልጋቸውን ሰዎች ፍላጎት ማሟላት የምትችሉባቸው ተጨባጭ መንገዶች ምንድን ናቸው?`