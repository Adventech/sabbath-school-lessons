---
title:  ተጨማሪ ሀሳብ
date:   17/01/2026
---

የዘመናት ምኞት ከሚለው የኤለን ጂ. ኋይት መጽሐፍ “ልባችሁ አይታወክ” የተሰኘውን ርዕስ ከገጽ 662–680 ያንብቡ።

“ጌታ ሕዝቡ ለራሳቸው ዝቅተኛ ግምት ሲሰጡ ያዝናል። የመረጠው ርስቱ የሆነ ሕዝብ፣ እርሱ በሰጣቸው ዋጋ ልክ ራሳቸውን እንዲተምኑ ይሻል።

እግዚአብሔር ይፈልጋቸዋል፣ ያማ ባይሆን ኖሮ ልጁን እንዲቤዣቸው እንዲህ ያለ ውድ ዋጋ የሚያስከፍል መልዕክት አስይዞ ባልላከው ነበር። ለእነርሱ ሥራ አለው፤ ስሙንም ያከብሩ ዘንድ ታላላቅ ልመናዎችን ሲያቀርቡለት በጣም ይደሰታል።

በተስፋዎቹ ካመኑ ታላላቅ ነገሮችን ሊጠብቁ ይችላሉ።

"በክርስቶስ ስም መጸለይ ግን ትርጉም አለው። ባሕርይውን መቀበል፣ መንፈሱን መግለጥ እና ሥራውን መሥራት አለብን ማለት ነው። የአዳኛችን ተስፋ የተሰጠው በቅድመ ሁኔታ ነው። ‘ብትወዱኝ ትእዛዜን ጠብቁ’ ይላልና። ሰዎችን የሚያድናቸው ከነኃጢአታቸው ሳይሆን ከኃጢአታቸው ነው። የሚወዱትም በመታዘዝ ፍቅራቸውን ያሳያሉ። 

"እውነተኛ ታዛዥነት ሁሉ ከልብ ይመነጫል። ክርስቶስ ጉዳዩ ልብን መለወጥ ነው። ፍቃደኛ ብንሆን፣ ራሱን ከሀሳባችን እና አላማችን ጋር ያጣምራል፣ ልባችንን እና ሀሳባችንን ከፈቃዱ ጋር እንዲስማማ ያዋህደዋል፣ እርሱን ስንታዘዝ ታዲያ የራሳችንን ስሜት እንደመፈጸም ይሆንልናል። የታደሰና የተቀደሰ ፈቃዳችን፣ ሥራውን በመፈጸም ከፍ ያለ ደስታን ያገኛል። በተሰጠን እድል ልክ እግዚአብሔርን ስናውቀው፣ ሕይወታችን ቀጣይነት ያለው የታዛዥነት ሕይወት ይሆናል። የክርስቶስን ባሕርይ ስናደንቅ፣ ከእግዚአብሔር ጋር በጸሎት ስንቆይ፣ ኃጢአትን እንጠላዋለን።”—ኤለን ጂ. ዋይት፣ የዘመናት ምኞት ፣ ገጽ. 668.



**የመወያያ ጥያቄዎች**



`1. “ሳንሳሳ መቀበል” ምን ማለት ሊሆን ይችላል? የመስጠትና የመቀበል ግንኙነት በሰማይና በአዲሲቱ ምድር ምን ሊመስል ይችላል?`

`2. ምናልባትም የጄምስ ዌብ የጠፈር ቴሌስኮፕ ዓይኖች ሊደርሱባቸው ከማይችሉት ከሩቅ የኮስሞስ ክፍል የመጡ ሰማያዊ መልእክተኞች ነቢዩ ዳንኤልን ሃሙድ “የተወደድክ፣ ተፈላጊ፣ ውድ” በማለት ጠርተውታል። ያውም ሦስት ጊዜ። በዳን. 9፡23 ገብርኤል ኪ ሃሙድ አታ “አንተ እጅግ የተወደድክ ነህና” ይላል። በዳን. 10፡11 ላይ ሰማያዊው ፍጡር (ምናልባትም ገብርኤል) ኢሽ ሃሙድ “እጅግ የተወደድህ ሰው” ብሎ ይጠራዋል፤ ይህም ሀረግ ለዳንኤል ተደግሞለታል (ዳን. 10፡19)። ይህ ስለ እግዚአብሔር ምን እንደሚል እና ምን ያህል ቅርባችን እንደሆነ ያስቡ። ከዚህ አስደናቂ እውነት ምን ተስፋ ሊሰንቁ ይችላሉ?`

`3. በዕብ. 11 ላይ የተገለጹት የእምነት ጀግኖች ምሳሌዎች ከዚህ ሳምንት ትምህርት ይዘት ጋር እንዴት ይዛመዳሉ? በተለይም አንድ ሰው በእምነት 'እግዚአብሔርን ደስ ማሰኘት' የሚችለው እንዴት እንደሆነ እነዚህ ምሳሌዎች ምን ያሳያሉ? ከእነዚህ የእምነት እና የታማኝነት ምሳሌዎች ምን መማር እና በየዕለት ህይወታችሁ መተግበር ትችላላችሁ?`