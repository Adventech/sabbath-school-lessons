---
title: 'ተጨማሪ ሀሳብ'
date: 10/01/2025
---

ወደ ክርስቶስ የሚያደርስ መንገድ ከሚለው የኤለን ጂ. ኋይት መጽሐፍ “የፀሎት እድል” የተሰኘውን ርዕስ ከገጽ 93–104 ያንብቡ።

“ፍላጎቶቻችሁን፣ ደስታችሁን፣ ሀዘኖቻችሁን፣ ጭንቀታችሁን እና ፍርሃቶቻችሁን በእግዚአብሔር ፊት አስቀምጡአቸው። እርሱን ሸክም አታበዙበትም፣ አታደክሙትምም። የራሳችሁን ፀጉር የሚቆጥረው ለልጆቹ ፍላጎት ደንታ ቢስ አይደለም። ‘ጌታ እጅግ የሚምር የሚራራም ነውና’ (ያዕ 5፡ 11)። የፍቅር ልቡ በሀዘናችን እና ሀዘናችንን በመናገራችን ይነካል። አእምሯችሁን ግራ የሚያጋባውን ነገር ሁሉ ወደ እርሱ ውሰዱት። ዓለማትን በእጁ ለያዘው እና ሁሉንም ጉዳዮች ለሚቆጣጠረው ለእርሱ፣ ሊሸከመው የማይችለው ምንም ነገር የለም። በምንም መልኩ ሰላማችንን የሚያውክ ማንኛውም ነገር፣ እርሱ የማያስተውለው ትንሽ ነገር አይደለም። በእኛ ተሞክሮ ውስጥ እርሱ የማያነበው ድቅድቅ ጨለማ የሆነ ምዕራፍ የለም፤ ሊፈታው የሚከብደው ግራ መጋባት የለም። የሰማዩ አባታችን የማይመለከተው ወይም ወዲያውኑ ፍላጎት የማያድርበት ከታታናሾቹ ባንዱ ላይ የሚመጣ ጥፋት፣ ነፍሳችንን የሚከብ ጭንቀት፣ የሚያበረታን ደስታ፣ ከከናፍራችን የሚወጣ ልባዊ ጸሎት አይኖርም።

ልባቸው የተሰበረውን ይፈውሳል፤ ቁስላቸውንም ይጠግናል’ (መዝ. 147፡3)። በምድር ላይ የእርሱን ጥንቃቄ የሚጋራ እና የሚወደውን ልጁን የሰጣት ሌላ ነፍስ የሌለች እስኪመስል ድረስ፣ በእግዚአብሔር እና በእያንዳንዱ ነፍስ መካከል ያለው ግንኙነት የተለየ እና ሙሉ ነው።”—ኤለን ጂ. ዋይት፣ ወደ ክርስቶስ የሚያደርስ መንገድ፣ ገጽ 100.

**የመወያያ ጥያቄዎች**

`1. “በምድር ላይ የእርሱን ጥንቃቄ የሚጋራ እና የሚወደውን ልጁን የሰጣት ሌላ ነፍስ የሌለች እስኪመስል ድረስ፣ በእግዚአብሔር እና በእያንዳንዱ ነፍስ መካከል ያለው ግንኙነት የተለየ እና ሙሉ ነው” የሚለውን ከላይ ያለውን ዓረፍተ ነገር ያሰላስሉ። ይህ ምን አይነት መጽናናትን ይሰጥዎታል? እግዚአብሔር ለርሶ ቅርብ እና የሚጠነቀቅልዎት መሆኑን በማወቅ ሕይወትዎን እንዴት መኖር አለብዎት? በዚህ አስደናቂ ተስፋ መኖርን እንዴት መማር ይችላሉ? በየዕለቱ ይህን በእውነት በማመን ብኖረው ብለው ያስቡ።`

`2. ከዚህ ሳምንት ትምህርት አንጻር መዝ. 103:17, 18ን እንዴት ይረዱታል? የእግዚአብሔር ፍቅር ዘላለማዊ ቢሆንም ከእግዚአብሔር ጋር ያለን ግንኙነት የሚያስገኛቸው በረከቶች ፍቅሩን በመቀበላችን ላይ መመርኮዙን እንዴት ያሳያል?`

`3. ይህን ማወቅዎ ከአምላክ ጋር ባለዎት ግንኙነት ላይ ለውጥ የሚያመጣው እንዴት ነው? የሌሎችን ሀዘን የሚያስቡበትን መንገድ እንዴት ይቀይረዋል?`