---
title: 'ተጨማሪ ሀሳብ'
date: 28/02/2025
---

ታላቁ ተጋድሎ ከተባለው የኤለን ጂ. ኋይት መጽሐፍ “የክፋት መንስኤ” የተሰኘውን ርዕስ ከገጽ 492–504 ያንብቡ።

“ለኃጢአት መከሰት እግዚአብሔር በጭራሽ ተጠያቂ እንዳልሆነ በቃሉ ውስጥ ከሚናገረው በላይ በግልጽ የተነገረ ሌላ ጉዳይ የለም፤ ለአመፅ መነሳት ምክንያት የሚሆን በዘፈቀደ የተነፈገ መለኮታዊ ፀጋ፣ በመለኮታዊውም መንግሥት ውስጥ እንከን አልነበረም። ኃጢአት ለመኖሩ ምንም ምክንያት የማይገኝለት ሰርጎ- ገብ ነው። ሚስጥራዊና ምክንያት አልባ ነው፤ ሰበብ መፈለግ የኃጢአትን መከሰት መደገፍ ነው። . . . ሰይጣን ወዲያውኑ ቢደመሰስ ኖሮ፣ የሰማይና የሌሎች ዓለማት ነዋሪዎች እግዚአብሔርን በፍቅር ሳይሆን በፍርሃት ባገለገሉት ነበር። የአሳቹ ተጽዕኖ ሙሉ በሙሉ ባልጠፋ ነበር፤ የዓመፅ መንፈስም ፈጽሞ አይወገድም ነበር። ክፋት እንዲጎመራ መፈቀድ ነበረበት። ማብቂያ በሌላቸው ዘመናት ሁሉ ለዓለማት ጥቅም ሲባል፣ በመለኮታዊው መንግሥት ላይ የሰነዘራቸው ክሶች በሁሉም ፍጥረታት ዘንድ በእውነተኛው ብርሃን እንዲታዩ፣ የእግዚአብሔር ፍርድ፣ ምሕረትና የማይለወጠው ሕጉ ለዘላለም ጥያቄ እንዳይነሳባቸው፣ የሰይጣን መርሆዎች ፍሬ ማፍራት ነበረባቸው። ”—ኤለን ጂ. ዋይት፣ ፣ ታላቁ ተጋድሎ፣ ገጽ. 492, 493, 499

**የመወያያ ጥያቄዎች**

`1. ብዙ ሰዎች እንደ ሉሲፈር ያለ ኃጢአት የሌለበት ፍጡር ለመጀመሪያ ጊዜ እንዴት ኃጢአት ሊሠራ ቻለ ብለው ይገረማሉ። ለምንድነው ኃጢአት እጅግ “ምስጢራዊ” እና “ምክንያት አልባ የሆነው”? ይህንን የመጀመሪያ ኃጢአት ያለ ሰበብ ወይም ያለ ምክንያት እንዴት ልንገልጸው እንችላለን? ይኸውም የኃጢአትን መነሻ ማስረዳት ምክንያት እንደማቅረብ የሚሆነው ለምንድነው?`

`2. እግዚአብሔር ሰይጣንን ወዲያውኑ ያላጠፋው ለምንድን ነው? ክፋት 'እንዲጎመራ የተፈቀደው' ለምንድን ነው? ይህ “ማብቂያ በሌላቸው ዘመናት ሁሉ ለዓለማት የሚበጀው” እንዴት ነው?`

`3. በእግዚአብሔርና በሰይጣን መካከል ያለው ተጋድሎ የስልጣን ሳይሆን የተለዮ መልክ ያለው መሆኑን መረዳት በጣም አስፈላጊ የሆነው ለምንድን ነው? የባሕርይ ተጋድሎ መሆኑን መረዳት ከስልጣን ተጋድሎ ይልቅ እንዴት ትርጉም ይሰጠናል?`

`4. የተጋድሎውን ምንነት መረዳቱ ግርዶሹን በማስወገድ፣ የራስዎ ሕይወት የአለማትን ተጋድሎ በትንሹ እንዴት ሊያሳይ ይችላል? አሁን እንኳን የዚህን ተጋድሎ እውነታ በሕይወትዎ በምን መልክ እያለፉበት ነው? ከማን ወገን እንደሆኑ በሚያሳይ መንገድ እንዴት ምላሽ መስጠት ይችላሉ?`