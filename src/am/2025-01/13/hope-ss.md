---
title:  ሆፕ የሰንበት ትምህርት
date:   28/03/2025
---

ወደ ተስፋ ሰንበት ትምህርት እንኳን ደህና መጡ። ጥልቅ መስተጋብራዊ የሆነ የእግዚአብሔር ቃል ጥናት። እነሆ የእግዚአብሔር ፍቅር እና ፍትህ በሚል ርዕስ የጀመርነውን ጥናታችንን ዛሬ እንቋጫለን።

**የዛሬ ርእስ፦** ፍቅር የህግ ፍጻሜ ነው

**መግቢያ መዝሙር ፦** “እግዚአብሔር ሆይ አንተ አምላኬ ነህ” መዝ. 63፡1-4

- 1) የእግዚአብሔር ሕግ መሠረት
	- ሀ) ማቴዎስ 22፡35-40 ኢየሱስ እንዳለው ሕጉንና ነቢያትን የሚያጠቃልሉት ሁለቱ ታላላቅ ትእዛዛት የትኞቹ ናቸው?
	- ለ) ዘጸአት 20፡1-17 አሥርቱን ትእዛዛት ገምግም። ከአስርቱ ትእዛዛት ለእግዚአብሔር እና ለባልንጀራችን ካለው ፍቅር ከሁለቱ ታላላቅ ትእዛዛት ጋር ያልተገናኘው የትኛው ነው?
	- ሐ) ፍቅር የእግዚአብሔር ሕግ መሠረት መሆኑን ማወቅ አስፈላጊ የሆነው ለምንድን ነው? (1 ዮሐንስ 4:7-8)
- 2) የእግዚአብሔር የፍቅር ባሕርይ መገለጥ
	- ሀ) ሮሜ 7፡12 ሐዋርያው ጳውሎስ ስለ ሕግ የሰጠውን መግለጫ ከሚከተሉት ጥቅሶች ጋር አነጻጽር፡- መዝ.92፡15፣ 99፡9፣ 100፡5
	- ለ) በኢየሱስ በማመን የሚገኘው የእግዚአብሔር የማዳን እቅድ የሕጉን መርሆች እንዴት ያረጋግጣል? ሮሜ 3፡21-26፣31፣ 6፡23፣ 8፡3-4
	- ሐ) ኢየሱስ የእግዚአብሔርን የፍቅር ባሕርይ መገለጥ ይኸውም ሕጉን የፈጸመው እንዴት ነው? ማቴ 5፡17፣ 1 ጴጥሮስ 2፡21-25

- 3) ከእግዚአብሔር የፍቅር ሕግ ጋር ተስማምቶ መኖር
	- ሀ) ከእግዚአብሔር የፍቅር ሕግ ጋር ተስማምተህ ለመኖር ስታስብ በነቢዩ ኤርምያስ በኩል ከተናገረው የጌታ ቃል ምን ማበረታቻ አግኝተሃል? ኤርምያስ 31፡31-34
	- ለ) ከእግዚአብሔር የፍቅር ሕግ ጋር ተስማምቶ ለመኖር የሚያስችል አቅም በመስጠት የመንፈስ ቅዱስ ሚና ምንድን ነው? ዮሐንስ 3፡5-8፣ 14፡15-18፣ 16፡7-14
	- ሐ) ከእግዚአብሔር የፍቅር ሕግ ጋር ተስማምቶ መኖር በዙሪያችን ላሉ ሰዎች ምሥክርነት የሚሆነው እንዴት ነው? መዝሙረ ዳዊት 37፡30-31
	- መ) የሰንበት ትእዛዝ ለእግዚአብሔር ያለንን ፍቅር እና ለባልንጀራችን ያለንን ፍቅር የሚያጎላው እንዴት ነው? ዘጸአት 20፡8-11
	- ሠ) በኢሳይያስ 58:13-14 ላይ ተመዝግቦ የሚገኘው የተስፋ ቃልና በኢሳይያስ 58:6-7 ላይ ተመዝግቦ በሚገኘው በመንፈስ አነሳሽነት በተጻፈው ምክር መካከል ያለው ዝምድና ምንድን ነው?
	- ረ) ከእግዚአብሔር የፍቅር ሕግ ጋር ተስማምቶ መኖር የመዳን መንገድ ሳይሆን የተዋጁ የእግዚአብሔር ልጆች መሆናችንን የሚያሳይ መሆኑን ሁልጊዜ ማስታወስ አስፈላጊ የሆነው ለምንድን ነው? ኤፌሶን 2፡8-9፣ ገላ 2፡16
	- ሰ) ፍቅር የሕጉ ፍጻሜ እንደሆነ ሐዋርያው ጳውሎስ ለሮም ክርስቲያኖች የሰጠውን ትምህርት አብራራ። ሮሜ 13፡8-10
	- ሸ) ከእግዚአብሔር የፍቅር ሕግ ጋር ተስማምቶ መኖር ከመጥፎ ነገሮች መራቅን የሚጨምርበትን አስፈላጊ እውነት የሚያጠናክሩት የትኞቹ የቅዱሳን መጻሕፍት ጥቅሶች ናቸው? ማቴዎስ 7፡12፣ ሮሜ 12፡21፣ 1 ቆሮንቶስ 13፡4-8፣ ወዘተ.
	- i) ከእግዚአብሔር የፍቅር ሕግ ጋር ተስማምቶ ስለመኖር የተማርከው በጣም አስፈላጊ ትምህርት ምንድን ነው?

ይህ የጥናት ጽሑፍ የተዘጋጀው [በሆፕ ቻናል](https://www.hopetv.org/hopess/)  ሲሆን ወደ አማርኛ የተተረጎመው ደግሞ በትንቢት ቃል የወንጌል አገልግሎት (https://www.yetnbitkal.org) ነው። እነዚህን የጥናት ጽሑፎች [በእንግሊዝኛ](https://www.hopetv.org/shows/hopess/study-guides/) ላይ ያገኛሉ።