---
title:  ተጨማሪ ሀሳብ
date:   28/03/2026
---

የዘመናት ምኞት ከተባለው የኤለን ጂ. ኋይት መጽሐፍ “ከሁሉ ከሚያንሱ ከእነዚህ ወንድሞቼ” የተሰኘውን ርዕስ ከገጽ 637–641 ያንብቡ።

“ሌሎችን የሚያገለግሉ፣ በእረኞቹ አለቃ አገልግሎትን ያገኛሉ። እነርሱ ራሳቸው የሕይወትን ውኃ ይጠጣሉ፣ ይረካሉም። አስደሳች ፈንጠዝያዎችን ወይም በሕይወታቸው ውስጥ ለውጦችን አይመኙም። የሚያንገበግባቸው ርዕስ የሚጠፉ ነፍሳትን እንዴት እናድን የሚለው ይሆናል። ማህበራዊ ግንኙነታቸውም ፍሬአማ ይሆናል። ለዋጃቸው ያላቸው ፍቅር ልቦናቸውን አንድ ያደርገዋል።

“ከእግዚአብሔር ጋር አብረን የምንሠራ መሆናችንን ስንገነዘብ፣ የሰጠንን የተስፋ ቃሎች በግዴለሽነት አንናገራቸውም። ተስፋዎቹ በልባችን ውስጥ ይቀጣጠላሉ፣ በከናፍሮቻችንም ላይ ይንቦገቦጋሉ። እግዚአብሔር ሙሴን አላዋቂ፣ ሥነ-ምግባር የጎደለውን እና ዓመፀኛ ሕዝብን እንዲያገለግል በጠራው ጊዜ፡- ‘እኔ ከአንተ ጋር እሄዳለሁ፥ አሳርፍህማለሁ' ብሎ ተስፋ ሰጠው (ዘፀ. 33:14)። ደግሞም 'በእውነት እኔ ከአንተ ጋር እሆናለሁ' አለው (ዘፀ. 3፡12)። ይህ ተስፋ የክርስቶስ ወኪል ሆነው የተቸገሩትንና የሚሰቃዩትን ለሚያገለግሉ ሁሉ የተሰጠ ነው።”—ኤለን ጂ. ዋይት፣ የዘመናት ምኞት፣ ገጽ 641



**የመወያያ ጥያቄዎች**


`1. 1 ቆሮ. 13:4–8ን ያንብቡ። 1ኛ ቆሮ. 13 ምን ዓይነት ሰዎች መሆን እንዳለብን የሚገልጸው እንዴት ነው?`

`2. በማቴ. 25፡31-46 በጎቹን ከፍየሎቹ የሚለያቸው ምንድን ነው? ኢየሱስ እዚህ ላይ የተናገረውን፣ መዳን በሥራ እንደሆነ በማያስተምር መልኩ፣ እንዴት ልናስተውለው እንችላለን?`

`3. "እርሱ ዓለምን እንደ ወደደ እኛም ዓለምን መውደድ ስንችል፣ ያን ጊዜ ለእኛ ያለው ተልዕኮ ይፈፀማል። ለሰማይም ገጣሚዎች እንሆናለን፣ ምክንያቱም በልባችን ውስጥ ሰማይ አለና” የሚለው አባባል ለእርስዎ ምን ማለት ነው? (የሐሙሱን ጥናት ይመልከቱ) ይህ ስለ እግዚአብሔር ማንነትና ስለ ሰማይ ሁኔታ ምን ይገልጽልናል? የእግዚአብሔርን ፍቅር ለተጨቆኑ ተስፋንና ፍትሕን በሚያመጣ መልኩ በማስፋፋት፣ እንደ ሰማይ ዜጎች መኖር የምንችለው እንዴት ነው?`

`4. እግዚአብሔር ለፍቅር እና ለፍትሕ ያለውን ተቆርቋሪነት በዙሪያችሁ ላሉ ለማሳየት፣ በአጥቢያ ቤተክርስቲያንዎ ምን ተግባራዊ እርምጃዎች መወሰድ አለባቸው? በማህበረሰባችሁ ውስጥ እየሰራችኋቸው ያሉ መልካም ነገሮች ምንድን ናቸው? ማሻሻልና የበለጠ ትኩረት ማድረግ ያለባችሁ ነገሮችስ ምንድን ናቸው? ስለ አምላክ ፍቅርና ፍትሕ የተማርነውን ተግባራዊ ለማድረግ፣ በግልም ሆነ በቡድን ምን ዓይነት ተጨባጭ እርምጃዎችን መውሰድ እንችላለን?`