---
title:  እግዚአብሔርን ውደድ
date:   18/02/2026
---

እግዚአብሔር ሁሉን ቻይ ነው ማለት ምክንያታዊ ያልሆነውን ያደርጋል ማለት አይደለም። በዚህ መሠረት፣ እግዚአብሔር አንድን ሰው በዘፈቀደ በራሱ ምርጫ እንዲወደው ሊወስን አይችልም። ባጭሩ፣ አስቀድመን እንዳየነውና በድጋሚ አፅንዖት መስጠት የሚገባን—እግዚአብሔር ማንንም ሰው እንዲወደው አያስገድድም፤ ግዳጅ ከተጨመረበት፣ ፍቅር ፍቅር ሊሆን አይችልም።

`ማቴ. 22:37ንና ዘዳ. 6:4, 5ን ያንብቡ። እነዚህ ጥቅሶች ስለምርጫ ነፃነት እውነታ ምን ያስተምራሉ?`

እግዚአብሔርን ውደድ የሚለው ታላቁ ትእዛዝ፣ እግዚአብሔር በእርግጥም ሁሉም ሰው እንዲወደው እንደሚፈልግ ያስረዳል። ይሁን እንጂ ሁሉም ሰው እግዚአብሔርን አይወደውም። ታዲያ ለምንድነው አምላክ ሁሉም ሰው እንዲወደው የማያደርገው? ምክንያቱም ፍቅር፣ ፍቅር እንዲሆን፣ እንዲሁ በነፃ መሰጠት ስላለበት ነው።

`ዕብ. 6:17, 18ንና ቲቶ 1:2 ያንብቡ። እነዚህ ጥቅሶች ስለ እግዚአብሔር ምን ያስተምራሉ?`

በዘኍ. 23፡19 መሠረት፡- “ሐሰትን ይናገር ዘንድ እግዚአብሔር ሰው አይደለም” ይላል። እግዚአብሔር ፈጽሞ አይዋሽም (ቲቶ 1: 2)፤ እግዚአብሔር ሁልጊዜ ቃሉን ይጠብቃል፣ የገባውንም ተስፋ አያጥፍም (ዕብ. 6:17, 18)። ስለዚህ እግዚአብሔር ተስፋ ከሰጠ ወይም አንድ ነገር ለማድረግ ቃል ከገባ፣ የወደፊት ድርጊቱ በተስፋው ላይ የተወሰነ ነው።

ይህ ማለት እግዚአብሔር ከሚፈልገውም ውጭ እንዲመርጡ ለፍጡራኑ የምርጫ ነፃነትን እስከ ሰጠ ድረስ፣ ሰዎች የሚመርጡት የእግዚአብሔር ኃላፊነት (ጉዳይ) ሊሆን አይችልም።

የምርጫ ነጻነት፣ ፍቅር እና መለኮታዊው ችሮታ ቃል ከገባ፣ ሰዎች ከአምላክ ምኞት ጋር በሚፃረር መንገድ ነፃነታቸውን የመጠቀም ችሎታ አላቸው። የሚያሳዝነው፣ ብዙ ሰዎች ነፃነታቸውን በዚህ መንገድ ያላግባብ ይጠቀማሉ፤ በዚህም መሠረት እግዚአብሔር እንዲሆኑ የማይፈልጋቸው ብዙ ነገሮች ይፈፀማሉ፣ ነገር ግን ለእነዚህ እግዚአብሔር ተጠያቂ ሊሆን አይችልም፤ ምክንያቱም አይመለከተውምና።

`እግዚአብሔር እንዲያደርጉ የማይፈልገውን ምን ነገር አድርገዋል? ይህ ስለ ምርጫ ነፃነት እውነታና ስለ አስፈሪ ውጤቶቹ ምን ያስተምረናል?`