---
title: 'ተጨማሪ ሀሳብ'
date: 21/02/2025
---

የዘመናት ምኞት ከተባለው የኤለን ጂ. ኋይት መጽሐፍ

“እግዚአብሔር ከእኛ ጋር” የተሰኘውን ርዕስ ከገጽ 19–26 ያንብቡ።

“የእኛ የደህንነት እቅድ ከአዳም ውድቀት በኋላ የተነደፈ አልነበረም።

ይልቅስ ‘ከዘላለም ዘመንም የተሰወረው‘ ምስጢር ተገለጠ (ሮሜ 16፡25)። ከዘመናት በፊት የእግዚአብሔር ዙፋን መሠረት የሆነው መርህ ተዘረጋ። ገና ከጅምሩ እግዚአብሔር እና ክርስቶስ የሰይጣንን ክህደት እና በአታላዩ አማካኝነት የሰው ዘር እንደሚወድቅ ያውቁ ነበር። ኃጢአት እንዲኖር የእግዚአብሔር ፈቃድ አልነበረም፣ ነገር ግን የኃጢአትን መከሰት አስቀድሞ ተመለከተ፣ እናም አስፈሪውን አደጋ ለመቀልበስ ሁኔታዎችን አዘጋጀ። ለዓለማችን የነበረው ፍቅር ታላቅ ስለነበር፣ ‘በእርሱ የሚያምን ሁሉ የዘላለም ሕይወት እንዲኖረው እንጂ እንዳይጠፋ’ አንድያ ልጁን ለመስጠት ቃል ኪዳን ገባ (ዮሐ. 3፡16)።”—ኤለን ጂ. ዋይት፣ የዘመናት ምኞት፣ ገጽ. 22.

**የመወያያ ጥያቄዎች**

`1. እግዚአብሔር ሁልጊዜ የሚፈልገውን የማያገኝ ከሆነ፣ ይህ እውነታ በዓለም ውስጥ ስለሚሆነው ነገር ያለህን አመለካከት እንዴት ይቀይረዋል? እግዚአብሔር ያልተሟሉ ምኞቶች እንዳሉት መረዳት አንድምታው ምንድን ነው?`

`2. የሐሙሱን የኬክ ምሳሌ ጥናት ከተመለከትን፣ ምንም እንኳን "እግዚአብሔርና ክርስቶስ የሰይጣንን ክህደት ያውቁ የነበረ ቢሆንም"፣ እኛን ለምን እንደፈጠሩን እንረዳለን። ፍቅር ከሚቀላቀሉት ንጥረ ነገርች ውስጥ መሆን ነበረበት፣ ፍቅርም ነፃነትን ይሰጣል። እግዚአብሔር እኛን መውደድ እንድንችል አድርጎ ነው የፈጠረን፣ ነገር ግን ይህ ኢየሱስን ወደ መስቀል እንደሚመራው እያወቀ ነበር ያደረገው። የፍቅር አካል የሆነውን ነፃነት ከሚነፍገን ይልቅ ክርስቶስ በመስቀል ላይ መከራን መቀበሉ፣ ፍቅር ለእግዚአብሔር መንግሥት ምን ያህል የተቀደሰና መሠረታዊ መሆኑን ይህ ምን ይነግረናል?`

`3. ብዙ ጊዜ በዚህ አለም ውስጥ ስላለው ክፋትና ስቃይ እናዝናለን፣ ነገር ግን እግዚአብሔር ራሱ በመከራና በክፋት እንደሚያዝን ለማሰላሰል ምን ያህል ጊዜ ይወስዳሉ? እግዚአብሔር ራሱ በክፋት ምክንያት እንደሚሠቃይ ማወቁ፣ ስለ ክፋትና መከራ ባለዎት መረዳት ላይ ምን ልዩነት ያመጣል?`

`4. እግዚአብሔር የማይፈልጋቸው ብዙ ነገሮች በዚህ ዓለም ውስጥ የመሆናቸው እውነታ፣ በተለይ ትርጉም የማይሰጥና ምንም ዓይነት መልካም ነገር የማያመጣ የሚመስል ሥቃይ ሲደርስብህ ለመቋቋም የሚረዳህ እንዴት ነው?`