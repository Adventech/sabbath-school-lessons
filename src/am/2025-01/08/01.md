---
title: 'የምርጫ ነጻነት ፍቅር እና መለኮታዊው ችሮታ'
date: 15/02/2025
---

### ለዚህ ሳምንት ጥናት፡
ሉቃ. 13፡34፣ ኤር. 32:17– 20፣ ዕብ. 1:3፣ ዘዳ. 6:4, 5፣ ኤፌ. 1:9–11፣ ዮሐንስ 16፡33።

> <p>የመታሰቢያ ጥቅስ</p>
> “በእኔ ሳላችሁ ሰላም እንዲሆንላችሁ ይህን ተናግሬአችኋለሁ። በዓለም ሳላችሁ መከራ አለባችሁ፤ ነገር ግን አይዞአችሁ፤ እኔ አለምን አሸንፌዋለሁ::” ዮሐንስ 16፡33

የአምላክ ችሮታ (ፍቃድ) በአለም ውስጥ የእግዚአብሔርን ምግባር ለመግለጽ የሚያገለግል ቃል ነው። ስለ እግዚአብሔር ችሮታ ያለን አስተሳሰብ፣ ከእግዚአብሔርና ከሌሎች ጋር ባለን ግንኙነት እና ስለ ክፋት መከሰትና መዘዝ ባለን እይታ ላይ ትልቅ ለውጥ ያመጣል።

ክርስቲያኖች ስለ መለኮታዊው ችሮታ የተለያዩ ግንዛቤዎች አሏቸው። አንዳንዶች እግዚአብሔር ኃይሉን ሁሉም ክስተቶች ባሉበት እንዲፈጸሙ በሚወስን መልኩ እንደሚጠቀም ያምናሉ። ማን እንደሚድን እና ማን እንደሚጠፋ ሳይቀር ይመርጣል! በዚህ አመለካከት ሰዎች እግዚአብሔር ከወሰነው ውጭ የመምረጥ ነፃነት የላቸውም። እንዲያውም ይህንን የሚያምኑ ሰዎች የሰው ፍላጎት እንኳን በእግዚአብሔር ይወሰናል ብለው ይከራከራሉ።

በአንጻሩ አሳማኝ መጽሐፍ ቅዱሳዊ ማስረጃዎች እንደሚያሳዩት እግዚአብሔር የሚሆነውን ነገር ሁሉ አስቀድሞ አይወስንም። ይልቁንም ከእርሱ ፈቃድ ውጭ ለመኖር እንኳን እስኪመርጡ ድረስ ለሰዎች (ለመላዕክትም ጭምር) የመምረጥ ነፃነትን ይሰጣል። የውድቀት፣ የኃጢያትና የክፋት ታሪክ ይህንን የምርጫ ነፃነት ያላግባብ የመጠቀም ውጤት አስደናቂና አሳዛኝ ማሳያ ነው።

የምርጫ ነጻነት፣ ፍቅር እና መለኮታዊው ችሮታ የደህንነት እቅድ የተዘጋጀው የምርጫ ነፃነትን ያላግባብ መጠቀም ያስከተለውን አሳዛኝ ሁኔታ ለማስተካከል ነው። 
_የሳምንቱን ትምህርት በማጥናት ለሰንበት ይዘጋጁ።_