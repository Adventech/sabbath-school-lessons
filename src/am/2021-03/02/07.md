---
title:  ተጨማሪ ሀሳብ
date:  09/07/2021
---

“ምንም እንኳ ለኃጢአተኛው ባህሪያቸው ከልብ የመነጨ  ንስሐ የገቡ ቢመስሉም፤ ነገር ግን ሐዘን የተሰማቸው የተከተሉት ክፉ አካሄድ ባስከተለው መራራ ውጤት እንጂ ላሳዩት ምስጋና ቢስነትና የአመጸኝነት ስሜት አልነበረም። ጌታ በትዕዛዙ እንደ ጸና ሲመለከቱ ያ የእኔነት ስሜት ዳግመኛ አቆጠቆጠና ወደ ምድረ በዳው አንመለስም አሉ። ሕዝቡ ከልቡ ስለመመለሱ ከጠላቶቻቸው ምድር እንዲወጡ በሰጣቸው ትእዛዝ እግዚአብሔር ፈተናቸው --እውነተኛ አለመሆኑንም አረጋገጠ። ግልብ ስሜታቸው እንዲቆጣጠራቸው መፍቀዳቸውና እግዚአብሔርን እንዲታዘዙ የተማጸኗቸውን ሰላዮች ለመግደል ማሰባቸው ታላቅ ኃጢአት መሆኑን ተገንዝበዋል። የፈጸሙት ስህተት ሊያስከትል የሚችለው ውጤት አደገኛ እንደሚሆን ከተገነዘቡ በኋላ ግን ፍርሐት አደረባቸው። ልባቸው ባለመለወጡ ተመሳሳይ አመጻ ለማድረግ አጋጣሚና ምክንያት ብቻ ይፈልጉ ነበር።

ሙሴ ከእግዚአብሔር በተሰጠው

ሥልጣን ወደ ምድረ በዳው ተመልሰው እንዲሄዱ ባዘዛቸው ወቅት ይህ ሁኔታ ገሃድ ወጣ።” የኃይማኖት አባቶች እና ነቢያት: ገጽ446 “እምነት በራስ ከመተማመን ጋር ምንም ግንኙነት የለውም። በራስ ከመተማመን ነጸ መሆን የሚችል እውነተኛ እምነት ያለው ሰው ብቻ ነው። በራስ መተማመንን ሰይጣን የእውነተኛ እምነት ማሳሳቻ አድርጎ ይጠቀምበታል። እምነት ያለው ሰው በእግዚአብሔር ተስፋ በመተማመን በታዛዥነት ፍሬ ያፈራል። በራሱ የሚተማመንም እንደዚሁ በተስፋ ይተማመናል። ነገር ግን ሰይጣን እንዳደረገው ሁሉ ተስፋን ለሚሠራው ኃጢአት ምክንያት መፈለጊያ ያደርገዋል። እምነት የመጀመሪያ ወላጆቻችንን በእግዚአብሔር ፍቅር እንዲተማመኑና ትእዛዙን እንዲያከብሩ ሊያደርጋቸው በተገባ ነበር።

የእግዚአብሔር ፍቅር ከኃጢአት ያድነናል ብለው በራሳቸው በመተማመን ሕጉን ተላለፉ። እምነት ያለው ሰው ምሕረት ለማግኘት የሚያስፈልጉት ሁኔታዎች ሳይመቻቹ ከእግዚአብሔር ልዩ አስተያየት አይጠብቅም። እውነተኛ እምነት በቅዱሳት መጻሕፍት ውስጥ በሚገኙ ተስፋዎችና ችሮታዎች ላይ የተመሠረተ ነው።” የዘመናት ምኞት ገጽ 112።

**የመወያያ ጥያቄዎች**

`1. በእምነት እና በአጉል ድፍረት መካከል ባሉ ልዩነቶች ዙሪያ ተወያዩ። የከነዓንን ምድር ድል አድርጎ መያዝ መጀመሪያ በእምነት እንደሚተገበር ድርጊት፤ ኋላ ላይ; እስራኤላውያን ጥቃት ሲሰነዝሩ ግን እንደ አጉል ድፍረት የታየው ለምንድን ነው? በእምነት እና በአጉል ድፍረት መካከል ባለው ልዩነት፤ አነሳሽ ምክንያቶች እና ሁኔታዎች ትልቅ ሚና የሚጫወቱት እንዴት ነው?`

`2.ኃጢአት ይቅር ሊባል ቢችልም፤ ብዙውን ጊዜ ይኸው ኃጢአት ካስከተለው መዘዝ ጋር መኖር የግድ ሊሆን ይችላል በሚለው ተጨባጭ እውነታ ዙሪያ ምልከታ ያድርጉ። መተላፋቸው ይቀር መባሉን ቢያውቁም ነገር ግን አሁንም ከአሉታዊ ተጽእኖ ያልወጡ ወገኖችን እንዴት መርዳት ይችላሉ?`