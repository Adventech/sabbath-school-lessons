---
title:  ተቅበዝባዥና አመጸኛ
date:  03/07/2021
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ዘኁ. 11:1–33; ዘኁ. 12:1–13; ዘኁ. 13:27–33; ዘኁ. 14:1–23; 1ቆሮ. 10:1–11; ዘኁ. 14:39–45።

> <p>የሣምንቱ ጥናት መሪ ጥቅስ</p>
> “ይህ ሁሉ ምሳሌ  ይሆን ዘንድ በእርሱ ላይ ደረሰ፤ የዘመናት ፍጻሜ የደረሰብንን እኛን ለማስጠንቀቅም ተጻፈ” (1ቆሮ. 10:11)።

ባ  ለፉት መቶ ዓመታት በአንድ አካባቢ ርዕደ መሬት ከመድረሱ አስቀድሞ ውሾች እና ሌሎች የቤት እንስሳት እንግዳ የሆነ የመቅበዝበዝ ባህሪ ስለ ማሳየታቸው ብዙ ሰዎች ከሰጡት ምስክርነት ለመረዳት ተችሏል።  ከሁለተኛው የርዕደ መሬት ሞገድ አስቀድሞ የሚመጣውን የእንቅጥቅጥ ሞገድ ግፊት እንስሳት ማወቅ መቻላቸውን የሳይንስ ሊቃውንት ደርሰውበታል። የመሬት መንቀጥቀጥ ከመጀመሩ በፊት የእንስሳት ግራ መጋባት ወይም መቅበዝበዝ የተዘገበበትን ምክንያት ምናልባት ይህ ሊገልጽ ይችላል። እንደ ዝሆኖች ያሉ አንዳንድ እንስሳት የሰው ልጆች በጭራሽ ሊገነዘቧቸው የማይችሏቸውን የቅድመ ርዕደ መሬት ክፍል የሆኑ ዝቅተኛ; ድግግሞሽ የድምፅ ሞገዶች እና ንዝረቶች ለይተው መገንዘብ ይችላሉ።

በጎርጎሮሳውያኑ ወርሃ ነሐሴ 23/2011 ዋሽንግተን ዲሲ አካባቢን ከመታው የ5.8 መጠን ርዕደ መሬት ጥቂት ደቂቃዎች ቀደም ብሎ የስሚዝሶኒያን ተቋም በሆነው ብሔራዊ መካነ እንስሳት ውስጥ አንዳንድ እንስሳት እንግዳ ባህሪ ማሳየት ጀምረው ነበር። ከነዚህም መካከል ርዕደ መሬቱ ከመጀመሩ ጥቂት ደቂቃዎች ቀደም ብሎ ጦጣ መሰሎቹ ሊሙሮች/እንስሳት/ ድምጻቸውን ከፍ አድርገው መጣራት ጀምረው እንደ ነበር ተዘግቧል።

በዚህ ሳምንት ጥናታችን እንደ ርዕደ መሬት በመሳሰሉ የተፈጥሮ አደጋዎች ሳይሆን መሠረታዊ ለሆነው የሰዎች በኃጢአት መውደቅ--ክርስቶስ በእምነትና በመታዘዝ ወደ እርሱ ለሚመጡ በሰጠው ዕረፍት ያላረፉ; እንግዳ ሰብዓዊ የመቅበዝበዝ ምሳሌዎችን እንመለከታለን።