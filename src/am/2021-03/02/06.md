---
title:  እምነት እና አጉል ድፍረት
date:  08/07/2021
---

`በምድረ በዳ በተንከራተቱ እስራኤላውያን እና ከየሱስ ዳግም ምጽአት በፊት በሚኖሩ የእግዚአብሔር ሕዝቦች መካከል ምን ዓይነት መመሳሰል ያያሉ? (1ቆሮ. 10:1-11)`

የእግዚአብሔር ሕዝቦች የተስፋይቱን ምድር ፍለጋ ለዘመናት በምድረ በዳ ሲንከራተቱ ኖረዋል። ይህ ምድረ በዳ ብዙ ገጾች አሉት። በአሁኑ ሰዓት-የሚደመጠው የመገናኛ ብዙሃን የወሬ ጋጋታ; የማያቋርጥ የበይነ መረብ (ስልክ) የገቢ መልእክት ጲጵ ድምፆች እንዲሁም የሚያደነቁር የመዝናኛ ኢንዱስትሪ ጩኸት--ፈጽሞ ማለቂያ የሌለው ይመስላል። የብልግና ፊልሞችንና ምስሎችን እንደ ችግራችን መልስ; እንደ ፍቅር የማስታወቂያ ቁሳቁስ ለመሸጥ ይሞክራል።

`በመጠኑም ቢሆን ብቁ; ወጣት; ሀብታም እና መልካም ቁመና ያለን ከሆን-እነዚህ ነገሮች ለችግሮቻችን መፍትሔ ሊሆኑ እንደሚችሉ ተደርጎ ይታሰባል። እንደ እስራኤላውያን ሁሉ እኛም ሰላም ለማግኘት በምናደርገው አሰሳ ዕረፍት አልባዎች ነን። የሚገርመው ብዙውን ጊዜ ፍለጋውን የምናደርገው በተሳሳተ ስፍራ ነው። እስራኤላውያን ለእግዚአብሔር ፍርድ ምላሽ የሰጡበት እንዴት ነበር--ዘኁ. 14:39-1-45?`

እስራኤላውያን ለመለኮታዊው ፍርድ የሰጡት ምላሽ ያው የተለመደው ዓይነት ነው። “ኃጢአት ሠርተናል” አሉ “ ‘እግዚአብሔር ተስፋ ወደ ሰጠን ስፍራ እንወጣለን’ ” (ዘኁ. 14:40)። የግማሽ ልብ ቁርጠኝነት ደካማ ሆኖ እንደ ተዘጋጀ ክትባት--አይሠራም። አንድ ህጻን በተወለደ በ24 ሰዓታት ውስጥ የሄፕታይተስ ቢ ክትባት መውሰድ አለበት ሲሉ ሐኪሞች ይመክራሉ። ይህ መልካም ጅማሮ ነው። ሆኖም ያንን

የመጀመሪያ ክትባት ተከትሎ በትክክለኛው ጊዜ እና በትክክለኛው መጠን የሚወሰዱ ሁለት ወይም ሦስት ክትባቶች ካልተሰጡት ህጻኑ የሄፕታይተስ ቢ መከላከያ በሰውነቱ ውስጥ ሊያበጅ አይችልም።

በዘኁ. 14 የመጨረሻ ቁጥሮች እንደ ተዘገበው እስራኤላውያን በስሜት ተገፋፍተው ብቻ ለውጊያ ወጡ። እግዚአብሔር በአዲስ መልክ የሰጣቸውን መመሪያዎች ለመቀበል ፈቃኛ ባለመሆናቸው የቃል ኪዳኑን ታቦት ሳይዙ ወይም የሙሴ አመራር ሳይኖራቸው በግትርነት ጥቃት ለመሰንዘር በመውጣታቸው ሞት እና ተስፋ መቁረጥ ደረሰባቸው።

`አጉል ድፍረት ዋጋ ያስከፍላል። አጉል ድፍረት ወደ ሞት ይመራል። ብዙውን ጊዜ የአጉል ድፍረት ጉልበት ፍርሃት ነው። አንድ የሚያስፈራን ነገር መኖሩን ተከትሎ ኋላ ላይ የምንቆጭበትን ውሳኔ እንወስናለን። በእምነት እንዲሁም በአጉል ድፍረት ርምጃ የወሰዱባቸውን ጊዜያቶች ያስቡ። በሁለቱ መካከል ምን ዓይነት ወሳኝ ልዩነቶች ነበሩ?`