---
title:  ተላላፊ በሽታ ነው
date:  05/07/2021
---

`ጥቅሶቹን ያንብቡ: ዘኁ. 12:1-3። የማሪያም እና አሮን ቅሬታ መንስኤ ምን ነበር?`

ሙሴ ኢትዮጵያዊት ሴት በማግባቱ ማሪያም እና አሮን ደስተኞች አልነበሩም። ኢትዮጵያዊቷ ሲፓራ ምድያማዊት ነበረች (ዘፀ. 3:1)። በእስራኤል “ልሂቃን” መሀል እንኳ የባህሪያችን ውድቀት ደስ በማይል መልኩ ተገልጦ እንደ ነበር እናያለን። ነገር ግን ይህ ሰበብ መሆኑን የመጽሐፍ ቅዱስ ገጾች በግልጽ ያሳያሉ። የቅሬታቸው ዋንኛ ትኩረት የትንቢት ስጦታ ነበር። እግዚአብሔር የሙሴን አስተዳደራዊ ሸክም ለማገዝ የሚረዱ ሰባ የእስራኤል ሽማግሌዎችን እንዲሾም እንደነገረው በቀደመው ምዕራፍ ተመልክቷል (ዘኁ. 11:16-17; 24-25)። አሮን

እና ማርያምም እንዲሁ ቁልፍ የአመራር ሚናዎችን ይጫወቱ ነበር (ዘፀ. 4:1315; ሚክ. 6:4)። አሁን ግን በአዲሱ አመራር እንቅስቃሴ ስጋት ስለገባቸው:

`“ ‘ለመሆኑ እግዚአብሔር የተናገረው በሙሴ አማካይነት ብቻ ነውን? በእኛስ አልተናገረም?’ ተበባሉ” (ዘኁ. 12:2)። እግዚአብሔር ለዚህ ቅሬታ ምላሽ የሰጠው እንዴት ነበር? ዘኁ. 12:4-13። እርሱ እንዲህ ያለውን ቆራጥ ውሳኔ ያሳልፋል ብለው እንዲያስቡ የሚያደርጎት ምንድን ነው?`

የእግዚአብሔር ምላሽ ፈጣን በመሆኑ ለትርጉም ክፍተት አልተወም። ትንቢታዊ ስጦታ የበለጠ ሥልጣን ላይ የሚያወጣ መሣሪያ አይደለም። ሙሴ በእግዚአብሔር ላይ ምን ያህል መመካት እንዳለበት በመማሩ የአመራርን ጥበብ ጥሩ አድርጎ መላበስ ቻለ። ማርያም ከአሮን በፊት በቁ. 1 መጠቀሷ በሙሴ ላይ ያነጣጠረው ጥቃት አነሳሽ ሳትሆን እንዳልቀረች ያሳያል። በዚህ ወቅት አሮን የእስራኤል ሊቀ ካህን ሆኖ ያገለግል ነበር። እርሱ በለምጽ ቢመታ ኖሮ ወደ መገናኛው ድንኳን መግባትም ሆነ ስለ ሕዝቡ ማገልገል ባልቻለ ነበረ። እግዚአብሔር ማርያምን ጊዜያዊ በሆነ ለምጽ በመምታት መቅጣቱ፤ በሁለቱም ያለመደሰቱን በግልጽ የሚያሳውቅ እና ይህ ቤተሰብ የሚያስፈልገውን የባህሪ ለውጥ እንዲያመጣ የሚረዳ ነበር።

`አሮን ስለ እርሷ ያቀረበው ተማጽኖ እርሱም የዚያ አካል እንደነበር ያሳያል (ዘኁ. 12:11)። እናም አሁን በትችት እና በመቅበዝበዝ ፋንታ አሮን ስለ ማርያም ሲለምን--ሙሴም ስለ እርሷ ሲማልድ እናያለን (ዘኁ. 12: 11-13)። ይህ እንግዲህ እግዚአብሔር በሕዝቡ መሃል ማየት የሚሻው ጠባይ ነው። ጸሎትና ልመና የሚሰማው አምላክ እነሆ ማርያምን ፈወሳት። ምንም እንኳ በቤተክርስቲያን አመራር ላይ ትችት መሰንዘር ሁሌም ቀላል ቢሆንም; በየትኛውም ደረጃ ቢሆን ከማማረር ይልቅ--ከእነሱ ጋር ባንስማማም እንኳ ብንማልድላቸው ቤተ ክርስቲያናችንም ሆነች የራሳችን መንፈሳዊ ሕይወት ምን ያህል የተሻለ ይሆን ነበር?`