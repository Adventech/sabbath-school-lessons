---
title:  የምድረ በዳው መቅበዝበዝ
date:  04/07/2021
---

`እስራኤላውያን ሲናን ለቀው ወደ ከነዓን ሲጓዙ የመቁነጥነጥ; የመቅበዝበዝና የሐዘን ስሜት ሳያሳዩ እንዳልቀሩ ይታመናል። ከግብፅ ከወጡ ከአንድ ዓመት በላይ አልፏቸዋል (ዘኁ. 1:1)። ወደ ተስፋይቱ ምድር ለመግባት ተዘጋጅተው ነበር። ተቆጥረዋል; ደግሞም ተደራጅተዋል። አስደናቂ የሆኑ የመለኮታዊ ሞገስ ማሳያዎችንና የአምላካዊውን ሕልዎት ግልጽ ምልክቶች ተመልክተዋል። ሆኖም ከሲና መነሳታቸውን ተከትሎ ብዙም ሳይቆዩ ገና በመጀመሪያው ስፍራ ሲያማርሩ ተገኙ ጥቅሶቹን ያንብቡ: ዘኁ. 11:1-15። እስራኤላውያን ለምን አማረሩ?`

እስራኤላውያን የግብፅን ሥጋ; ዱባ; ሀብሃብ; ቀይ ሽንኩርትና ነጭ ሽንኩርት ተመኙ። “ ‘ምነው የምንበላው ሥጋ ባገኘን ኖሮ! በግብፅ ያለምንም ዋጋ የበላነው ዓሣ እንዲሁም ዱባው; በጢኹ; ኩራቱ; ነጭ ሽንኩርቱ ትዝ ይለናል። አሁን ግን የምግብ ፍላጎታችን ጠፍቷል፤ ከዚህ መና በስተቀር የምናየው የለም” (ዘኁ. 11: 4-6)። እነዚህ ሕዝቦች ምግቡን አስታውሰው ሊታመን የማይችለውን አስከፊ የባርነት ቀንበር መርሳታቸው--በለየለት የተሳሳተ የመምረጥ ትውስታ ሳይሰቃዩ እንዳልቀሩ ያሳያል (ከዘፀ. ምዕ. 1 ጋር ያስተያዩ)።

የእግዚአብሔርን መና ከአንድ ዓመት በላይ እየተመገቡ ቢዘልቁም ዕረፍት የማጣትና የመቅበዝበዝ ስሜት ስለነበራቸው ሌላ ነገር ፈለጉ። የሚቅበዘበዝን ሕዝብ ለመምራት መሞከር ቀላል አይደለም። ሆኖም ሙሴ ፊቱን ወደ ማን ማዞር እንዳለበት ያውቅ ነበር። “ ‘እንዲህ ያለውን መከራ በባሪያህ ላይ ለምን አመጣህ? የዚህን ሕዝብ ሁሉ ሸክም የጫንክብኝስ ምን አስቀይሜህ ነው?’ ” (ዘኁ. 11:11)

`እግዚአብሔር ለቅሬታዎቹ ምላሽ የሰጠው እንዴት ነበር? ዘኁ. 11:16-33`

ዕረፍት የለሽ ስሜት ሲሰማን እግዚአብሔር ፍላጎታችንን እንዳልሰማ አይሆንም። የእስራኤላውያንን የሥጋ አምሮት ለማርካት ድርጭት ሰጣቸው። ሆኖም እስራኤላውያን በእርግጥ የፈለጉት ሥጋ አልነበረም። ደስተኛ ሳንሆን; ስንቁነጠነጥና ስንበሳጭ--ያ የሚያበሳጨን ነገር የጉዳዩ አቀጣጣይ እንጂ የግጭቱ መንስኤ አይደለም። የምንታገለው የግንኙነቶቻችንን መሰረት የሚያቃውስ ጥልቅ ጉድለት በመኖሩ ነው። በየትኛውም ሁኔታ ላይ ልንገኝ ብንችል እንኳ; እኛ ሁላችን ልንጠነቀቅበት በሚገባው; በአምላካዊው ምሪት ላይ እስራኤል አመጸ።  ያሳለፍነው ዘመን በተጨባጭ ከነበረው ገጽታ ይልቅ የተሻለ አድርገን ማስታወስ የሚቀለን ለምንድን ነው?