---
title:  በ24/7 ማኅበረሰብ ውስጥ መኖር
date:  26/06/2021
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ዘፍ. 2:1–3; ኤር. 45:1–5; ዘፀ. 20:11; 2ሳሙ. 7:12; ማር. 6:30–32; ዘፍ 4:1–17።

> <p>የሣምንቱ ጥናት መሪ ጥቅስ</p>
> “ነፍሴ የእግዚአብሔርን አደባባዮች ትናፍቃለች፤ እጅግም ትጓጓለታለች፤ ልቤና ሥጋዬም; ለሕያው አምላክ እልል በሉ።” መዝ. 84:2)

ቲ  ክ-ቶክ; ቲክ-ቶክ; ቲክ-ቶክ። ሰዓቱ ያለማቋረጥና ያለ ርኅራኄ ይገሰግሳል። ሰንበት ሊገባ የቀሩት ሁለት ሰዓታት ብቻ ናቸው። ሜሪ አነስተኛ መጠን ያለውን የአፓርታማ ቤቷን መልከት አደረገችና በረጅሙ ተነፈሰች። የልጆቿ መጫወቻዎች በሳሎኑ እንደተዝረከረኩ ነው፤ ወጥ ቤቱ በሚታጠቡ ዕቃዎች ተሞልቷል፤ ትንሽዋ ልጇ ሣራ አተኩሷት አልጋ ላይ ጋደም ብላለች። ነገ ጠኋት ቤተ ክርስቲያን የሚመጡ ሰዎችን--እንኳን ደህና መጣችሁ ብላ ለመቀበል ስለ ተስማማች ከተለመደው ሰዓት 30 ደቂቃ ቀደም ብላ ከቤት መውጣት ይኖርባታል። ነገ የተረጋጋ ቀን ይኖረኛል ስትል ሜሪ ሰንበትን በጉጉት መጠባበቅ ጀመረች።

በተመሳሳይ ወቅት በከተማው ሌላኛው ክፍል የሚገኘው ባለቤቷ ጆሽ ሣምንታዊውን የአስቤዛ ክፍያ ለመፈጸም ተሰልፏል። የትራፊክ መጨናነቁ ደግሞ ተነስቶበታል። የመውጫ መስመሮች በረጃጅም የመኪና ሰልፎች ተሞልተዋል። ሰዉ ሁሉ ተመሳሳይ ጊዜ ጠብቆ የሚገበይ ይመስላል። የሆነ ዕረፍት ያስፈልገኛል። በዚህ ሁኔታ መቀጠል አልችልም ሲል ጆሽ ለራሱ አጉተመተመ።

ህይወታችን--በጥድፊያ ሠዓታት; በሥራ ሠዓታት; በህክምና ቀጠሮዎች; በስካይፕ ውይይቶች; በግብይት እና በትምህርት ቤት ተግባራት የተመራ

ነው። የሕዝብ ማመላለሻ አውቶቡስ; ሚድ ባስ ወይም ሞተር ብስክሌት ተጠቅመን ወደ ቤት ስንሄድና ስንመለስ በዙሪያችን ካለው ዓለም ጋር የሚኖረን የማያቋርጥ የግንኙነት መስተጋብር በትክክል አስፈላጊ የሆነውን ነገር ሸፋፍነን እንዳናልፍ ያሰጋል።

በዚህ ሁሉ ውጣ ውረድ መሃል ዕረፍት ማግኘት የምንችለው እንዴት ነው?