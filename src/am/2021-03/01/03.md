---
title:  በባዶ መባዘን
date:  28/06/2021
---

ከመጠን በላይ ልፋት ያለው ሥራ መሥራታችንን ተከትሎ የሚከሰት የዕንቅልፍ እጦት እና ድካም እወነተኛ ችግር ነው። ሆኖም “በስሜት ባዶ” ሆነን እየባዘን እንደሆነ የሚሰማን ከሆነ ግን--ይህ ይበልጥ አስጨናቂ ነው። ዕንቅልፍ ማጣት በስሜታዊ ፈተናዎች ላይ ሲደመር አብልጠን ተስፋ የቆረጥን ልንሆን እንችላለን።

በቅርቡ ባቢሎናውያን የሚያደርሱትን ውድመት ተከትሎ ሊከሰት የሚችለው ሁከት; መከራና ጥፋት--በእነዚያ የየሩሳሌም የመጨረሻዎቹ በሁከት የተሞሉ ዓመታት; የነቢዩ ኤርሚያስ ጸሐፊ የነበረው ባሮክ እንዲህ ዓይነቱ ስሜት አዘውትሮ ሳይሰማው እንዳልቀረ ይታመናል።

`ጥቅሶቹን ያንብቡ: ኤር. 45:1-5። እንደ ሥነ ልቡና ሐኪም በባሮክ ስሜታዊ የጤና ሁናቴ ዙሪያ ያለውን የምርመራ ውጤት ይጻፉ።`

እግዚአብሔር ለእርስዎ በግል መልእክት ቢልክ ምን ዓይነት ስሜት ሊሰማዎ እንደሚችል መገመት ይችላሉ? ባሮክ ከእግዚአብሔር ዙፋን በቀጥታ የተላከ መልእክት ተቀበለ (ኤር. 45:2)። ይህ የሆነው “በኢዮአቄም ዘመነ መንግሥት በአራተኛው ዓመት” እንደሆነ የተነገረን ሲሆን፤ ይኸውም ከክርስቶስ ልደት በፊት 605 ወይም 604 ላይ ነው። ሰዎች በስሜት ባዶ ሆነው ሲባዝኑ ምን ሊመስሉ እንደሚችሉ ኤር. 45:3 ጥሩ መግለጫ ይሰጠናል። በዚህ ወቅት ስለነበረው ሁናቴ ከቅዱሳት መጻሕፍት እንደምናውቀው የባሮክ የልቅሶ ድምጾች መሰረተ ቢስ አለመሆናቸው ግልጽ ነው። ባሮክ ተስፋ ለመቁረጥም ሆነ የተዳከመ ስሜት ውስጥ ለመግባት ማለፊያ ምክንያቶች ነበሩት። በዚያን ጊዜ ብዙ መጥፎ ነገሮች እየተከሰቱ የነበረ ሲሆን፤ ተጨማሪ ክስተቶችም እየመጡ ነበር።

`እግዚአብሔር ለባሮክ ህመም እና መታወክ ምላሽ የሰጠው እንዴት ነበር? ኤር.45: 4-5።`

እግዚአብሔር ለባሮክ ተጨባጭ ህመም የሰጠው ምላሽ አምላካዊው የልብ መሰበርና ህመም ከባሮክ እጅግ ሳይበልጥ እንዳልቀረ ያሳየናል። እርሱ የሩሳሌምን ቢገነባም አሁን ግን ሊያፈርሳት ነው። እስራኤልን እንደ ወይን ቢተክልም (ኢሳ. 5:1-7) አሁን ግን ነቅሎ ወደ ግዞት ሊሰድ ነው። ይህ ሕዝቡ ላይ እንዲደርስ የጌታ ፍላጎት ባይሆንም ነገር ግን በእርሱ ላይ በማመጻቸው

የተነሳ መምጣቱ የግድ ሆነ። ሆኖም ለባሮክ በዋሻው መጨረሻ ብርሃን ነበር። በአስከፊው ውድመት; ግዞትና እጦት መሃልም እንኳ እግዚአብሔር የባሮክን ህይወት ይታደጋል።

`እግዚአብሔር ለባሮክ የተናገራቸውን ቃላት ደግመው ያንብቡ። ከቃላቱ ምን ዓይነት ጠቅለል ያለ መልእክት ለራሳችን መውሰድ እንችላለን? ያለንበት ሁኔታ ምንም ይሁን ምን--እግዚአብሔር በመጨረሻ ለእኛ ስለ መቆሙ ምን ይነግረናል?`