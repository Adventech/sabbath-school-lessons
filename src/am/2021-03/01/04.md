---
title:  ዕረፍት በብሉይ ኪዳን ሲገለጽ
date:  29/06/2021
---

እንደ እውነቱ ከሆነ እኛ ሁላችን ዕረፍት ያስፈልገናል። ይህ ጭብጥ በመላው መጽሐፍ ቅዱስ የተጠቀሰበት ምክንያቱ ይኸው ነው። ምንም እንኳ እግዚአብሔር ለሥራ እና እንቅስቃሴ ቢፈጥረንም፤ እንቅስቃሴአችን በዕረፍት ሊታጀብ የግድ ነው።

ለምሳሌ የዕብራይስጡ ብሉይ ኪዳን መጽሐፍ ዕረፍት አመላካች የሆኑ በርካታ ቃላቶች ተካተውበታል። በዘፍ. 2:2-3 እግዚአብሔር አዲስ አድርጎ በፈጠረው ሰባተኛ ቀን ማረፉን ለመግለጽ ጥቅም ላይ የዋለው ሰንበት የተሰኘው ግሥ “ከመሥራት መታቀብ; ማረፍ; ዕለቱን እንደ በአል መውሰድ” የሚል ቃላዊ ፍቺ አለው። በተመሳሳይ በዘፀ. 5:5 ምክኒያታዊ ቅርጽ ይዞ ጥቅም ላይ የዋለው ግስ “እንዳይሠሩ ማድረግ” በሚል ተተርጉሞ እናገኘዋለን። የተቆጣው ፈርኦን “እንዳይሠሩ እያደረጋችኋቸው ነው” በማለት ሙሴን ሲከሰው ይታያል። እግዚአብሔር በሰባተኛው ቀን ሰንበት ማረፉን አስመልክቶ የቀረበው የአራተኛው ትእዛዝ ማጣቀሻ በዕብራውያኑ የቃል ቅርጽ--ኑአክ ተገልጧል (ዘፀ. 20:11; ዘዳ. 5:14)።

ይህ ግሥ በኢዮ. 3:13 “ዕረፍት” በሚል አውድ የተተረጎመ ሲሆን፤ በሌላ ስፍራ ከቃል ኪዳኑ ታቦት ጋር በተያያዘ በዘኁ. 10:36 ተመሳሳይ ቃል ጥቅም

ላይ ውሎ እንመለከታለን። በ2ኛ ነገሥ. 2:15 የኤልያስ መንፈስ በኤልሳዕ ላይ እንደ “ዐረፈ” ልብ ይሏል።

`ሌላው አስፈላጊ የቃል ቅርጽ ሻቃት ሲሆን “ማረፍ; ፋታ ማግኘት; ጸጥ ማለት” የሚል ፍቺ አለው። ከመጀመሪያው የኢያሱ ድል በኋላ ምድሪቱ ከጦርነት ማረፏን ለመግለጽ ቃሉ በኢያሱ 11:23 ጥቅም ላይ ውሏል። ይህ ቃል “ሰላም” አመላካች ሆኖ በኢያሱ እና መሳፍንት መጽሐፍ ቀርቦአል። ሌላው ግስ ረጋ የሚል ሲሆን ይህም በተመሳሳይ ዕረፍትን ለማመልከት ያገለግላል። አለመታዘዛቸውን አስመልክቶ በዘዳግም በተሰጠው ማስጠንቀቂያ፤ በግዞት ሕይወታቸው እርጋታ ወይም ዕረፍት እንደማያገኙ እግዚአብሔር ለእስራኤል ይናገራል (ዘዳ. 28:65)። በተመሳሳይ ይኸው ግስ በኤር. 50:24 በያዘው ምክንያታዊ ቅርጽ እረፍት መስጠት አለመቻልን ይገልጸል። ጥቅሶቹን ያንብቡ: ዘዳ. 31:16; 1ሳሙ. 7:12። ስለ ምን ዓይነት ዕረፍት እየተገረ ነው?`

ሁለቱም ቁጥሮች ሻካብ የሰተሰኘውን ግሥ ተፈጥሯዊ አገላለጽ የሚጠቀሙ ሲሆን፤ “ጋደም ማለት; መተኛት” የሚል ፍቺ ይዘዋል። “ዕድሜህን ጨርሰህ ከአባቶችህ ጋር በምታንቀላፋበት ጊዜ; በእግርህ እንዲተካ ከአብራክህ የተከፈለ ዘር አስነሣልሃለሁ፤ መንግሥቱንም አጸናለሁ” (2ሳሙ. 7:12) ሲል እግዚአብሔር ለዳዊት የተስፋ ቃል ሰጥቶት ነበር።

ረጅም ዕረፍትን የሚያመላክቱ (ያልተሟሉ) የተለያዩ የዕብራይስጥ ግሦች ዝርዝር--የዕረፍት ሥነ መለኮታዊ ጽንሰ ሀሳብ ከአንድ ወይም ሁለት ቃላት ጋር እንደማይገናኝ ማስተዋል እንችል ዘንድ ይረዳናል። እኛ በተናጠል እና በጋራ እናርፋለን። ዕረፍት--አካላዊ; ማህበራዊና ስሜታዊ በሆኑ መንገዶች የሚነካን እንጂ በሰንበት ብቻ የተገደበ አይደለም።

`ሞት በእርግጥ ጠላት እንደመሆኑ አንድ ቀን ይወገዳል። በሞት ለተለዩን ወገኖች የቱንም ያህል ብናዝንና ብንናፍቃቸውም፤ ቢያንስ በአሁኑ ወቅት ማረፋቸውን ማወቃችን ለምን ያጽናናል?`