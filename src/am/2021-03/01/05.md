---
title:  ዕረፍት በአዲስ ኪዳን
date:  30/06/2021
---

በአዲስ ኪዳን ብዙውን ጊዜ ዕረፍት የሚለው ቃል ቅርጽ አናፓዎ ሲሆን “ማረፍ; ዘና ማለት; መታደስ” የሚል ፍቺ አለው። የሱስ ዕረፍትን አስመልክቶ ከተናገራቸው ዝነኛ መግለጫዎች አንዱ በማቴ. 11:28 ጥቅም ላይ ውሏል: “‘እናንት ሸክም የከበዳችሁና የደከማችሁ ሁሉ ወደ እኔ ኑ፤ እኔም ዕረፍት እሰጣችኋለሁ።’ ” መልእክቱ አካላዊ ዕረፍትን ሊያመላክት ይችላል (ማቴ. 26:45)። ጳውሎስ ለቆሮንቶስ ሰዎች ባቀረበው የመጨረሻ ሰላምታ መንፈሱን ያደሱለት ሰዎች በመምጣታቸው የተሰማውን ደስታ ይገልጻል (1ቆሮ. 16:18)። ዕረፍትን ለማመልከት ጥቅም ላይ የዋለው ሌላው ግሥ ሄሲህቻዙ ነው። የሱስ በመቃብር ባረፈ ጊዜ የነበረውን የደቀ መዛሙርቱን የሰንበት ዕረፍት ይገልጻል (ሉቃ. 23:56)። በተጨማሪ ቃሉ በጸጥታ የተሞላ የሕይወት ዘይቤን ለመግለጽ ጥቅም ላይ (1ተሰ. 4:11) የዋለ ሲሆን፤ የተቃውሞ አለመኖርንና ዝም ማለትን ያመለክታል (ሐዋ. 11:18)።

`እግዚአብሔር በሰባተኛው ቀን ከፍጥረት ሥራው ማረፉን አስመልክቶ ዕብ. 4: 4 ለመግለጽ ጥቅም ላይ የዋለው የግሪኩ ቃል--ካታፓዎ “ማቆም; ወደ ዕረፍት መምጣት; ማረፍ” በሚል ከዕብራይስጥ ወደ ግሪክ የተተረጎመውን የብሉይ ኪዳን ቃል ያስተጋባል። የሚደንቀው፤ በአዲስ ኪዳን የዚህ ግሥ አጠቃቀም አብዛኛው ተከስቶ የሚስተዋለው በዕብ. ምዕ. 4 ላይ ነው። ጥቅሶቹን ያንብቡ: ማር. 6:30-32። በወቅቱ ከነበራቸው ሰፊ የወንጌል ተልዕኮ ዕድሎች አኳያ ደቀ መዛሙርቱ ገለል ብለው ከእርሱ ጋር እንዲያርፉ የሱስ ለምን አደረገ? ስለዚህ ጥያቄ ሲያስቡ የማር. ምዕ. 6 ዐውደ ጽሑፍን ሰፋ አድርገው ይመልከቱ።`

“ ‘ እስቲ ብቻችሁን… ጥቂት ዕረፉ’ ” (ማር. 6:31) የሚለው አነጋገር በግብዣ መልክ የቀረበ አልነበረም። ይልቁንም በትእዛዝ መልክ የተገለጸ ነው። የሱስ የደቀ መዛሙርቱ አካላዊና ስሜታዊ ደኅንነት ያሳስበዋል። እነዚህ ወገኖች የሱስ ሁለት; ሁለት አድርጎ ከላካቸው ሰፊ የወንጌል አገልግሎት ገና መመለሳቸው

ነበር (ማር. 6:7)። ማር. 6:30--በደስታ መመለሳቸውን ይገልጻል። ከሁኔታቸው እንደሚታየው የልባቸው የደረሰ ይመስላል። ድሎቻቸውንም ሆነ ጉድለቶቻቸውን ለየሱስ ማካፈል ፈልገዋል። ሆኖም የሱስ አስቆማቸውና መጀመሪያ እንዲያርፉ አደረገ። በዚህ ዙሪያ ማርቆስ ማብራሪያ የታከለበት ማስታወሻ አካቷል: “ብዙ ሰዎች ይመጡና ይሄዱ ስለ ነበር ምግብ እንኳ ለመብላት ጊዜ አልነበራቸውም።” (ማር. 6:31)። ለአምላካዊው ሥራ መዛልና ያለ ዕረፍት ማገልገል የደቀ መዛሙርቱ አንዱና እውነተኛው ፈተና ነበር። የዕረፍት ጊዜያት በማቀድ ጤንነታችንና ስሜታዊ ደኅንነታችንን መጠበቅ እንዳለብን የሱስ ያስታውሰናል።

`የአጥቢያ ቤተ ክርስቲያን መጋቢዎ ወይም ሌላ የሚያውቁት አገልጋይ የጌታን ሥራ በመሥራት ዝሎ እንዳይወድቅ; ፋታ እንዲያገኝና እንዲያርፍ ሊረዱ የሚችሉባቸው መንገዶች ምንድን ናቸው? ይህ ሰው ዕረፍት ያገኝ ዘንድ አድናቆትዎን በመግለጽና በመርዳት ምን ማድረግ ይችላሉ?`