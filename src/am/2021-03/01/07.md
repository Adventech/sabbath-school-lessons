---
title:  ተጨማሪ ሀሳብ
date:  02/07/2021
---

“እንደ አይሁድ ምሑራን አስተሳሰብ ከሆነ የኃይማኖት ፍሬ  ነገሩ የአገልግሎት ሽርጉድ ነው። ከሌሎች የተሻሉ ኃይማኖተኛ መሆናቸውን ለማሳወቅ በውጫዊ አገልግሎት ተማመኑ። ስለዚህ ነፍሳቸውን ከእግዚአብሔር ለዩ፤ በራስ የመተማመን ስሜትም አደረባቸው። ይህ ዓይነት አደጋ አሁንም አለ። የሥራ ዓይነት እየጨመረ እንደ ሔደ መጠን ሰዎች በእግዚአብሔር የሚሠሩት ሥራ ሲሳካላቸው በሰብአዊ ዕቅድና ስልት የመተማመን አደጋ ይኖራል። የጸሎትና የእምነት መቀነስ አዝማሚያ ይከሰታል። እኛም እንደ ደቀ መዛሙርቱ በእግዚአብሔር መተማመናችንን የሚያሳካው የእርሱ ኃይል መሆኑን በመረዳት ሁል ጊዜ የሱስን መመልከት አለብን። ለጠፉት ነፍሳት ደኅንነት በቅንነት መሥራት ቢኖርብንም በእርጋታ ለማሰላሰል፤ ለመጸለይና የእግዚአብሔርን ቃል ለማጥናት ጊዜ ሊኖረን ይገባል። በመጨረሻ ጥሩ ውጤት ለማስገኘት ብቃት የሚኖረው በብዙ ጸሎት የተከናወነና በክርስቶስ ጸጋ የተቀደሰ ሥራ ነው።” የዘመናት ምኞት ገጽ 367።

**የመወያያ ጥያቄዎች**

`1. በነገሮች የበላይ የመሆን የማያቋርጥ ግፊት; በማንኛውም ጊዜ እዚህም እዚያም አለሁ ማለትና በእግዚአብሔር ፊት ተቀባይነት በሌላቸው መርኅዎች ወይም እርሱ ባልሰጠው መንገድ ለመኖር መሞከር--ሰዎችን በስሜት; በአካል እና በመንፈስ በሽተኛ ያደርጋል። ቤተ ክርስቲያንዎ የዛሉና የደከሙ ሰዎች ዕረፍት የሚያገኙባት እንግዳ መቀበያ ስፍራ መሆን የምትችለው እንዴት ነው?`

`2.ለእግዚአብሔር መልካም ነገሮችን እያደረግን ዕረፍት ዐልባዎች መሆን እንችላለን? በማር. 6:30-32 ስለ ቀረበው የየሱስ እና የደቀ መዛሙርቱ ታሪክ ያስቡና አተገባበሩን በሰንበት ትምህርት ጥናት ላይ ተወያዩ።`

`3.በ1899 የመኪና ፍጥነት ክብረ ወሰን ተሰብሮ ነበር። አንድ አሽርካሪ መኪናውን በሰዓት 63 ኪሎ ሜትር በመንዳት ክብረ ወሰኑን ማሻሻል ችሎ ነበር። በእርግጥ ዛሬ ተሽከርካሪዎች ከዚህ በላቀ ፍጥነት ይከንፋሉ። በሞባይል ስልኮቻችን ውስጥ ያሉት የአቀነባባሪዎች ፍጥነት ከአንድ ትውልድ በፊት ከነበሩት እጅግ ፈጣንና ትላልቅ ኮምፒተሮች የላቀ ይፈጥናሉ። የአየር ጉዞም እንዲሁ ከቀድሞው ይልቅ ፈጣን ነው። ለማንሣት የተፈለገው ነጥብ--ዛሬ የምናደርገው ማንኛውም ነገር ቀድሞ ከነበረው እጅግ ፈጣን በሆነ መልኩ እየተከናወነ ቢሆንም ዛሬም በጥድፊያ ውስጥ እንደሆንና ዕረፍት እንደሌለን ይሰማናል። ይህ ስለ መሰረታዊ የሰው ተፈጥሮ ምን ሊነግረን ይገባል? እግዚአብሔር ዕረፍትን ከትእዛዛቱ አንዱ አድርጎ አጽንኦት የሰጠው ለምንድን ነው?`

`4.ኃጢአት ከመግባቱ አስቀድሞ በኤደን የአትክልት ስፍራ የሰንበት ዕረፍት በመቋቋሙ ጽንሰ ሀሳብ ዙሪያ ትኩረት ያድርጉ። ከዚህ እውነት አስደሳች ሥነ መለኮታዊ አንደምታ በተጨማሪ፤ ኃጢአት ዐልባ በነበረው ፍጹም ዓለም እንኳ ዕረፍት ምን ያህል አስፈላጊ እንደነበር ይህ ምን ሊነግረን ይገባል?`