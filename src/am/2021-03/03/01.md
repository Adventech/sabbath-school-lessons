---
title:  የመቅበዝበዝ ሥረ መሰረቶች
date:  10/07/2021
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ማቴ. 10:34–39; ሉቃ. 12:13–21; ፊልጵ. 2:5–8; ሉቃ. 22:14–30; ማቴ. 23:1–13።

> <p>የሣምንቱ ጥናት መሪ ጥቅስ</p>
> “ቅናትና ራስ ወዳድነት ባሉበት ስፍራ በዚያ ሁከትና ክፉ ሥራ ሁሉ ይገኛሉ” ያዕ. 3:16)።

አስፐን ቁመቱ ከ15 እስከ 30 ሜትር የሚደርስ ውብ ዛፍ ነው። ቅዝቃዜ ባለው የክረምት ወቅት ጥሩ ሆኖ ያብባል። እንጨቱ ለቤት ውስጥ ቁሳቁሶች እንዲሁም ለክብሪትና ወረቀት መሥሪያ ያገለግላል። ቅርፊቱ ብዙ ንጥረ ነገሮችን ስለሚይዝ ብዙውን ጊዜ አጋዘን እና ሌሎች እንስሳት በክረምቱ ወቅት የአስፐን ቁጥቋጦዎችን ይመገባሉ። ከፍ ያለ የፀሐይ ብርሃን አብልጦ የሚሻው አስፐን በክረምት ወራትም እንኳ ሳይቀር ያብባል። ይህ ደግሞ በቀዝቃዛው የክረምት ወራት ለተለያዩ እንስሳት በጣም አስፈላጊ የምግብ ምንጭ ያደርገዋል።

ይሁን እንጂ አስፐን በዕጸዋት ዓለም በጣም የሚታወቀው በረጃጅም ሥሮቹ ነው። ሥሮቹ ከመሬት በታች እርጥበት እየሳቡ እዚህም እዚያም በሚፈሉ ቀንበጦች የሚዛመት ሲሆን፤ በአንጻራዊ ሲታይ በቶሎ መሰራጨት የሚችልና ሰፋፊ አካባቢዎችን በቀላሉ የመሸፈን አቅም ያለው ነው። እያንዳንዱ የአስፐን ዛፍ እስከ 150 ዓመት ሊኖር ቢችልም፤ ከመሬት በታች የሚገኘው ትልቅ የሚባል ተህዋስ ግን በሺህ የሚቆጠሩ ዓመታት ሊኖር ይችላል።

በዚህ ሳምንት ጥናታችን ዕረፍት አልባ የሚያደርጉንን አንዳንድ ነገሮች ለመዳሰስ እንሞክራለን። በየሱስ እውነተኛ ዕረፍት እንዳናገኝ ሊከለክሉን የሚችሉ ብዙ ነገሮች አሉ። ከእነዚህ መካከል አንዳንዶቹ ግልጽ በመሆናቸው ብዙ ትኩረት አያስፈልጋቸውም። ሌሎቹ ለእኛ እምብዛም ግልጽ ላይሆኑ ይችላሉ፤ እናም ከምድር በታች እንደማይታዩት ግዙፍ የአስፐን ተህዋስያን እኛም ከአዳኛችን ለሚለየን ዝንባሌ እና ድርጊት ሁሌም ንቁ ላንሆን እንችላለን።