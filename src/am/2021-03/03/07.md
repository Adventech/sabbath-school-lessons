---
title:  ተጨማሪ ሀሳብ
date:  16/07/2021
---

“እኔነትን ባማከለ ሕይወት ውስጥ ዕድገትም ሆነ  ፍሬያማነት ሊኖር አይችልም። ክርስቶስን የግል አዳኝዎ አድርገው ከተቀበሉ ራስዎን መርሳትና ሌሎችን ለመርዳት መሞከር አለብዎት። ስለ ክርስቶስ ፍቅር ያውሩ; ስለ መልካምነቱም ይናገሩ። በፊትዎ የቀረበውን እያንዳንዱን ግዴታ ያከናውኑ። የነፍሶችን ሸክም በልብዎ ይሸከሙ፤ የጠፋውን ነፍስ ለማዳን አቅምዎ የፈቀደውን ሁሉ ከማድረግ አይቆጠቡ።

ራስ ወዳድ ያልሆነውን የፍቅር መንፈስ እና ሌሎችን የሚያገለግለውን የክርስቶስ መንፈስ ሲቀበሉ-ያድጋሉ; ፍሬም ያፈራሉ። የመንፈስ ጸጋ ፍሬ በባህሪዎ ያፈራል; እምነትዎ ይጨምራል; ጥልቅ ይሆናል; ፍቅርዎም ፍጹምነትን ይላበሳል። ንጹህ; ጻድቅና ተወዳጅ የሆነውን የክርስቶስ ምሳሌ አብልጠው ያንጸባርቃሉ።”— Ellen G. White, Christ’s Object Lessons, pp. 67, 68. በቤተክርስቲያን አባላት መካከል ያሉ ጉዳዮችን አስመልክቶ: “ጉዳዩ በሚመለከታቸው አካላት መካከል ለሰዓታት የዘለቀ ውይይት ቢካሄድም ጊዜያቸውን በከንቱ ከማባከን ውጪ ውጤት ላይ ላይደርሱ ይችላሉ… ትዕቢትንና ራስ ወዳድነትን ወደ ጎን የሚተዉ ቢሆን ኖሮ አምስት ደቂቃዎች አብዛኛዎቹን ችግሮች ያስወግዳሉ።”—Ellen G. White, Early Writings, p. 119

**የመወያያ ጥያቄዎች**

`1. ራስ ወዳድነትን በተጨባጭ ማሸነፍ ስለሚያስችሉ መንዶች በክፍል ተወያዩ። እነዚህ ጽንሰ ሀሳቦች እውን ይሆኑ ዘንድ ተጠያቂነትን እንዴት ማስፈን ይቻላል?`

`2.ምኞት በተፈጥሮ መጥፎ አይደለም። ሆኖም ምኞት የሚያስከትለው የስግብግብነት ወጥመድ ውስጥ ሳንገባ ታላላቅ ነገሮችን ከእግዚአብሔር ተስፋ ማድረግ የምንችለው እንዴት ነው?`

`3.አጉል ምኞት; ግብዝነት; ራስ ወዳድነት ወይም ምቀኝነት ብዙውን ጊዜ በውጫዊ ሁኔታችን አይታዩብንም። ውጪያዊ ደግነት ማሳየቱን አብልጠን ተክነነዋል። ሆኖም ልክ እንደ አስፐን ዛፍ ግዙፉ የሥር ሥርዓት; እነዚህ ሁሉ አሉታዊ ባህሪያት በውጪ ከሚታየው ገጽታችን ስር አድብተው ይገኛሉ። በመንፈስ የሚመራ የባህሪ መለወጥ በተጨባጭ ሲታይ ምን ይመስላል? የመቅበዝበዝን ሥረ መሰረት አሸንፈን በየሱስ እውነተኛ ዕረፍት ማግኘት የምንችለው እንዴት ነው?`

`4.በዳግም ምጽአቱ አስፈላጊነት ዙሪያ በሐሙስ ጥናት የመጨረሻ ክፍል በቀረበው ጥያቄ ላይ በቂ ምልከታ ያድርጉ። ለነገሩ ያለዚህ ምን ተስፋ ይኖረን ነበር? ዳግም ምጽአቱ ባይኖር--የክርስቶስ የመጀመሪያ ምጽአት ምን መልካም ነገር ሊያደርግልን ይችል ነበር?`