---
title:  ለማረፍ ነጻ መሆን
date:  14/08/2021
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ማር. 2:1–12; 1ነገሥ. 18; 1ነገሥ. 19:1–8; ማቴ. 5:1–3; ኢሳ. 53:4–6; 2ነገሥ. 2:11።

> <p>የሣምንቱ ጥናት መሪ ጥቅስ</p>
> “እግዚአብሔር  ብርሃኔና መድኅኔ ነው፤ የሚያስፈራኝ ማን ነው? እግዚአብሔር ለሕይወቴ ዐምባዋ ነው፤ ማንን እፈራለሁ? (መዝ. 27:1)

የሱስ በምድራዊ አገልግሎቱ ከተገናኛቸው ሰዎች መሀል አብዛኞቹ የታመሙ፤ አልፎ አልፎም የሞቱ ነበሩ። ፈውስ ለማግኘትና ከሥቃያቸው ለማረፍ ያጨናንቁት ነበር። በዚህም ሕዝቡ ሁሌም የሚሻውን ያገኝ  ነበር።  አንዳንዴ አንድ ቃል ብቻ መናገሩን ተከትሎ ሙሉ ፈውስ ያገኙ ነበር። ሌላ ጊዜ ደግሞ የታመሙትን ሲነካ; ታምራዊ ፈውስ ያገኙ ነበር። በሌላ አጋጣሚ ደግሞ ካሰናበታቸው በኋላ በመንገድ እያሉ ፈውስ ያገኙ ነበር። የሱስ ወንዶችን; ሴቶችን; ህፃናትን; አይሁዶችን; አይሁድ ያልሆኑትን; ሐብታሞችን; ደኻዎችንና ምስኪኖችን ፈውሷል። በወቅቱ የከፉ ተደርገው ይታዩ የነበሩት ቁምጥና እና ዐይነ ሥውርነት ከእርሱ አቅም በላይ አልነበሩም። ከዚህ በላይ--ከህመም ሁሉ የገዘፈውን ሞት ሳይቀር ፈውሷል።

በዚህ ሳምንት ሁለት በጣም የተለያዩ የፈወስ ምሳሌዎችን እንመለከታለን። በአንደኛው--በሽተኛው በጣም ከመታመሙ የተነሳ ራሱን ችሎ ወደ የሱስ መምጣት እንኳ ተስኖት ነበር። የበሽታው ምልክቶች ሁሉም ሰው በግልጽ የሚያያቸው ነበሩ። በሌላኛው ላይ ግን--አንዳችም የሚታዩ የበሽታ ምልክቶች አልነበሩም። ሆኖም በእግዚአብሔር ጊዜና መንገድ ሁለቱም ፈውስ አገኙ። የዕረፍትን ርዕሰ ጉዳይ ከህመምና ሥቃይ ዐውድ ስንመረምር; ሁላችንም በአንድ ወይም በሌላ ወቅት በክርስትና ጉዟችን ያጋጠመንን ጥያቄ እናሰላስላለን። በፈውስ ዙሪያ ያቀረብነው ጸሎት መልስ ሳያገኝ ሲቀር ምን ይከሰታል?