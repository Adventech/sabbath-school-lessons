---
title:  ተጨማሪ ሀሳብ
date:  20/08/2021
---

“በሁናቴዎች የማያቋርጥ ለውጥ የተነሣ፤ ለውጦች  የተሞክሮአችን አካል ሆነው ብቅ ይላሉ። ተዲያ እነዚህ ለውጦች ደስታ ያመጡልናል ወይም ጭንቀት ያስከትሉብናል። ሆኖም የሁናቴዎች መለዋወጥ እግዚአብሔር ከእኛ ጋር ያለውን ግንኙነት ለመለወጥ የሚያስችል አቅም የለውም። ትናንት; ዛሬ እና ለዘላለም ያው የሆነው አምላክ በፍቅሩ ላይ የማያጠያይቅ ትምክህት እንዲኖረን ይጠይቀናል።”—Ellen G. White, In Heavenly Places, p. 120.

“በግልጽ የሚታይ ስሜት ቢኖሮትም; ባይኖሮትም ጸሎትዎን በእምነት እያቀረቡና ብርታቱን አጥብቀው እየያዙ ወደ የሱስ ይመልከቱ። እያንዳንዱ ጸሎትዎ በእግዚአብሔር ዙፋን እንደቀረበና የተስፋ ቃሎቹ በማይታጠፉት አምላክ ምላሽ እንዳገኘ ሆኖ ይሰማዎ። በብርቱ ጫና እና የሐዘን ስሜት በሚዋጡ ጊዜም እንኳ በልብዎ ለእግዚአብሔር ከመዘመር ወደ ኋላ አይበሉ። ብርሃን ይፈነጥቃል; ደስታ የእኛ ይሆናል; ጭጋጉ እና ደመናውም ይገፈፋል። በዚህም ከሚጨቁነው የጥላ እና የጽልመት ኃይል--የብርሃን ጸዳል ወደ ፈነጠቀበት ወለል ያለ አምላካዊ መገኛ እንሸጋገራለን።”—Ellen G. White, Selected Messages, book 2, pp. 242, 243.

**የመወያያ ጥያቄዎች**

`1. ብዙውን ጊዜ በአእምሮ ሕመም ወይም በድባቴ የሚሠቃይ ሰውን መርዳት በጣም አስቸጋሪ ነው። ቤተ ክርስቲያንዎ በድባቴ የተጠቁ ምዕመናንን ይበልጥ ውጤታማ በሆነ መንገድ ማገልገል መማር የምትችልበት ጥሩ ዘዴ ምንድን ነው?`

`2.ብዙውን ጊዜ በእግዚአብሔር ፊት ግልጽና ሐቀኛ ለመሆን እንታገላለን። አንዳንድ የመጽሐፈ መዝሙር ገጾችን በማገላበጥ የመጽሐፍ ቅዱስ ጸሐፊዎች በአምላክ ፊት ምን ያህል ግልጽና ሐቀኛ እንደነበሩ ይመልከቱ። በአጥቢያ ጉባኤያችን ግልጽነትና ሐቀኝነት እንዲሰፍን ማድረግ የምንችለው እንዴት ነው?`

`3.ብዙውን ጊዜ ድባቴ ስሜት ውስጥ ስንሆን መጸለይ አስቸጋሪ ይሆንብናል። ለራሳቸው መጸለይ ለማይችሉ ሰዎች በምልጃ ጸሎት ኃይል ዙሪያ ተወያዩ።`

`4.እምነት ስሜት አለመሆኑን ማስታወስ በጣም አስፈላጊ የሆነው ለምንድን ነው? ድባቴ; ተስፋ መቁረጥ; ፍርሃትና ጭንቀት ስለያዘን ብቻ በእግዚአብሔር ላይ እምነት ወይም መታመን ይጎድለናል ማለት አይደለም። ሁላችንም በአንድ ወይም በሌላ ወቅት በጊዜያዊ ድባቴ; ተስፋ መቁረጥ; ፍርሀት እና ጭንቀት ውስጥ ወድቀን እናውቃለን። ጉዳዩ የቱንም ያህል ከባድ ቢመስልም እንደዚህ ባሉ ጊዜያቶች በእምነት መድረስ በጣም አስፈላጊ መሆኑን እንዴት መማር እንችላለን?`

`5.ከሽባው ሰው ታሪክ ምን ዓይነት ታላቅ ተስፋ ማግኘት ይችላሉ-በተለይ ኃጢአት መር የአኗኗር ዘይቤ በሽታና ህመም አምጥቶ ከሆነ?`