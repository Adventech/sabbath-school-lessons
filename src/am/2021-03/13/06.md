---
title:  ምን ጊዜም በጌታ ደስ መሰኘት
date:  23/09/2021
---

በዘመናዊ ስልኮቻችን በእጅጉ ጥቅም ላይ ከዋሉ መተግበሪያዎች አንዱ የጉግል ካርታ መተግበሪያ ነው። ዓለማቀፍ የመሬት አቀማመጥ ሥርዓተ ማንበቢያ ወይም የጂፒኤስ ጠቋሚ ካርታዎች በስልኮቻችን ላይ ከመገጠማቸው አስቀድሞ እንዴት እንደ ነበርን ብዙዎቻችን ማስታወስ አንችልም። ከዚህ በፊት ሄደንባቸው ወደማናውቃቸው ስፍራዎች ለመሄድ የግርታና ፍርሐት ስሜት ሊንጸባረቅብን ቢችልም ነገር ግን የጉግል ካርታ (ጉግል ማፕስ) በስልኮቻችን ላይ መኖር በማንኛውም የማናወቀው አገር በልበ ሙሉነት ወዲህ ወዲያ መንቀሳቀስ አስችሎናል። ታዲያ ይህ መተማመን እግዚአብሔር በትንቢታዊ የጊዜ ሰሌዳው ሊሰጠን የፈለገው ዕረፍት ማሳያ ሊሆን ይችላልን? አልፎ አልፎ መተግበሪያችን ላይ የተሳሳተ አድራሻ ልንከት እንችላለን ወይም አቅጣጫውን እናውቀዋለን ብለን ስለምናስብ መመሪያዎቹን ላለመከተል እንወስን ይሆናል። ብቻ በዚህም ይሁን በዚያ; መጨረሻችን የማንፈልገው ሰፍራ ሊሆን ይችላል--ይህ በአብዛኛው የሚሆነው በዕረፍት ማዕቀፍ ውስጥ ባላደረ አዕምሮ ውስጥ ስንወድቅ ነው።

`ጥቅሶቹን ያንብቡ: ፊልጵ. 4:4-6። በዚህ በጥድፊያ የተሞላና ህመም ያልተለየው ዓለም ውስጥ ሆነንም እንኳ--እውነተኛ ዕረፍት እና ሰላም ማግኘት ስለሚቻልበት መንገድ ጳውሎስ ምን እያለን ነው?`

በጥቅሱ ጳውሎስ በሚገጥሟችሁ ፈተናዎች ሁሉ ምንጊዜም ደስ ይበላችሁ እያለ አይደለም። ይልቁንም “ምን ጊዜም በጌታ ደስ ይበላችሁ” ይለናል። አሁን ያለንበት ሁኔታ ምንም ይሁን ምን; የቱንም ዓይነት ፈተናዎች እያጋጥሙን ቢገኙም; በእግዚአብሔር ቸርነት; በፍቅሩ እና በመስቀል ላይ መሥዋዕትነቱ ብናተኩር--በእርሱ ደስ ይለናል; ለደከሙ ነፍሶቻችንም ሰላም እናገኛለን። የጥቅሱ ቃና ዕረፍትን; ሰላምንና ከዚህ ዓለም ባሻገር ሊገኝ የሚችል በሐሴት የተሞላ ተስፋን ያመለክታል።

በተጨማሪ እንደው “በከንቱ ተጨንቀን” ለነፍሳችን ምን ዓይነት ዕረፍት ልናመጣ እንደምንችል አሰብ ያደርጉ። ይህ በዚህ ዓለም ላለ ማንኛውም ሰው ትክክለኛ ቢመስልም (ጳውሎስ እንኳ ብዙ የሚያስጨንቁት ነገሮች ነበሩ)፤ ነገር ግን ውሎ አድሮ ሁሉም ነገር በአፍቃሪው አምላክ ቁጥጥር ስር መሆኑንና የመንግሥቱ ወራሾች አድርጎ እንደሚያድነን በድጋሚ መገንዘብ መቻላችን; የሚያስጨንቁንን ነገሮች በትክክለኛው መነጽር እንደንመለከት ይረዱናል። “ጌታ ቅርብ ነው”? አባባሉ እርሱ ሁሌም አጠገባችን መሆኑን ይገልጻል።  ዐይኖቻችን ተጨፍነው በሞት እንቅልፍ ዕረፍት ውስጥ እንደገባን በቀጣይ የምናውቀው ነገር ቢኖር የክርስቶስን ዳግም ምጽአት ነው።

ሕይወት በውጥረት; በፈተና እና በትግል የተሞላ መሆኑ አጠያያቂ አይደለም። ሐዋርያውን ጳውሎስ ጨምሮ ማናችንም ብንሆን ከዚህ አናመልጥም (2ቆሮ. 11)። የሆነው ሆኖ፤ አሁን በብዙ ሁናቴዎች ውስጥ ብናልፍም በክርስቶስ በተሰጠን ነገር ሐሴት ማድረግ እንችላለን; አሁንም እንኳ ቢሆን ለነፍሳት ዕረፍት ማግኘት መቻላችን እውነት ነው--የሚል ጠቅለል ያለ ሀሳብ የጳውሎስ መልእክት ይዞአል።

`በድጋሚ ጥቅሶቹን ያንብቡ: ፊልጵ. 4:4-6። የቱንም ዓይነት ፈተና እና መከራ ቢገጥሞትም እንኳ እነዚህን ድንቅ ቃላት ተግባራዊ ሊያደርጉ የሚችሉባቸው መንገዶች የትኞቹ ናቸው?`