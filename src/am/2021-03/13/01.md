---
title:  የመጨረሻው ዕረፍት
date:  18/09/2021
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ራእ. 1:9–19; ማቴ. 24:4–8; 23–31; ራእ. 14:6–12; ዕብ. 11:13–16; ፊልጵ. 4:4– 6።

> <p>የሣምንቱ ጥናት መሪ ጥቅስ</p>
> “ይሁን እንጂ;  እንደ ተጻፈው; ‘ዐይን ያላየውን; ጆሮ ያልሰማውን; የሰውመም ልብ ያላሰበውን; እግዚአብሄር ለሚወዱት አዘጋጅቶአል’ እግዚአብሔር ግን ይህን በመንፈሱ አማካይነት ለእኛ ገልጦአል።” (1ቆሮ. 2:9)።

በመልካምና በክፉ መካከል እየተደረገ ባለ ታላቅ ፍልሚያ ውስጥ እንዳሉ ሆኖ ተሰምቶት ያውቃል? ብዙዎች; ዓለማዊ ሰዎችም እንኳ ሳይቀሩ ይህንን እውነታ ተገንዝበዋል። እንዲህ ያለው ስሜት የሚሰማን; ጉዳዩ ተጨባጭ እውነታ በመሆኑ ነው። በክርስቶስና በሰይጣን ማለትም በመልካም እና ክፉ መሃል እየተረደገ ባለው ፍልሚያ መሃል እንገኛለን። በመሆኑም ሕይወት በሁለት ደረጃ ሂደት ውስጥ ይገኛል። በክርስቶስ እና በሰይጣን መካከል ገቢራዊ እየሆነ ያለው ታላቁ ተጋድሎ በዓለማቀፋዊ ደረጃ እየተካሄደ ያለ ቢሆንም--ውጊያው የተጀመረው በሰማይ ከመሆኑ አኳያ አጽናፈ ሰማያትንም ያካትታል (ራእ. 12:7)። ሆኖም ክስተቶች በሚፈጥሩት ግራ መጋባት መሃል እግዚአብሔር ከዚህ ዓለም እንደ ማምለጫ ዕቅድ አድርጎ ያዘጋጀውን ትልቁን ምስል በቀላሉ ልናጣ እንችላለን።

ጦርነቶች; የፖለቲካ አለመረጋጋትና የተፈጥሮ አደጋዎች ምንም ማድረግ በማንችልበት አጣብቂኝ ውስጥ ከትተው እንድንሸበር ሊያደርጉን ይችላሉ። ነገር ግን ላቅ ያለው የአምላካዊ የትንቢት ምሪት፤ ወዴት እንደምንሄድና እንዴት እዚያ እንደምንደርስ ከፍ ያለ ሥዕልና እገዛ በመስጠት በአእምሮአችን ጠብቀን እንድንይዝ ሊረዳን ይችላል። ከዚህም በላይ ታላቁ ተጋድሎ በእያንዳንዱ ግላዊ ሕይወት ከፍ ባለ መልኩ ገቢራዊ እየሆነ ይገኛል። እኛ ሁላችን በዕለት ተዕለት ሕይወታችን የእምነት ፈተናዎች የሚያጋጥሙን ሲሆን; የየሱስን ዳግም ምጽአት እንደሚጠባበቁ ሆነን ካልኖርን የመጥፋት አደጋ ሊገጥመን የሚችልበት ሁናቴ ሊከሰት ይችላል።

በዚህ ሳምንት የመጽሐፍ ቅዱስ ጥናታችን አጭር ዕድሜ ባለው ዓለማቀፋዊ አለመረጋጋት መሃል በየሱስ እንዴት ማረፍ እንደምንችል እንመለከታለን። ረጅሙን ዘመን አስመልክቶ ግን ነገሮች በእርግጥም እጅግ ብሩህ እና ተስፋ ሰጭ ሆነው የሚታዩ ይመስላሉ!