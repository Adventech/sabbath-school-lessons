---
title:  ተጨማሪ ሀሳብ
date:  24/09/2021
---

“ሁላችንም ለጸሎታችን ፈጣንና ቀጥተኛ መልስ ለማግኘት ስለምንመኝ; መልስ ሲዘገይ ወይም ባልታወቀ ቅርጽ ሲመጣ ተስፋ እንቆርጣለን። እግዚአብሔር ግን ሁሌም በተባለው ጊዜና በተመኘነው መንገድ ለጸሎታችን መልስ ለመስጠት እጅግ በጥበብ የተሞላና መልካም አምላክ ነው። ምኞቶቻችንን ሁሉ ከመፈጸም ባሻገር ለእኛ የላቀና የተሻለ ነገር ያደርግልናል። በጥበቡ እና በፍቅሩ ላይ መመካት ከመቻላችን አኳያ ለእኛ ፈቃድ እንዲገዛ መጠየቅ ሳይሆን--የዓላማው አካል ለመሆንና ያን ለመፈጸም መሻት ይኖርብናል። ምኞቶቻችንም ሆኑ ፍላጎቶቻችን በፈቃዱ ውስጥ ሊሰወሩ ይገባል።”—Ellen G. White, Gospel Workers, p. 219.

“የሱስ ልጆቹን ለማዳንና የማይሞተውን አካል ለመስጠት ሊገለጥ የቀረው ጊዜ ጥቂት ብቻ ነው… መቃብሮች ተከፍተው የሞቱ ወገኖች በድል አድራጊነት “ሞት ሆይ፤ ድል መንሣትህ የት አለ? መንደፊያህስ የት አለ?” እያሉ በታላቅ ድምፅ ይነሣሉ። በየሱስ ያንቀላፉ የምንወዳቸው ሁሉ እነሆ የማይሞተውን ለብሰው ይነሣሉ።”—Ellen G. White, Counsels on Stewardship, p. 350.

**የመወያያ ጥያቄዎች**

`1. ስለ ታላቁ ተጋድሎ ተጨባጭ እውነታ አሰብ ያድርጉ። ይህን በዓለም ላይ እየተተወነ ያለ ትዕይንት እንዴት ይመለከቱታል? ከግል ሕይወትዎ አኳያ ሲመለከቱት--በገሃድ የሚስተዋል አይደል? አብዛኛው በለጸግን የሚለው ዓለም ዲያብሎስ የሚባል ነባራዊ ፍጡር የለም ብሎ ቢያስብም; ብዙዎች ከሚገምቱት በላይ ተጨባጭነት ያለው እውነታ ነው። የዓለማችንን ሁኔታ መረዳት እንችል ዘንድ የታላቁን ውዝግብ እውነታ ማስተዋላችን በጣም አስፈላጊ የሆነው ለምንድን ነው? ደግሞም--ይህ ታላቅ ውዝግብ እንዴት እንደሚጠናቀቅ መረዳታችን ለምን ያጽናናል?`

`2.በግልጽ ከተገለጠው በላይ ለመሄድ የምንሞክር ከሆነ ትንቢት ጥፋት የሚያስከትል ሊሆን ይችላል። የማይፈጸሙ ትንቢቶች በመነገራቸው ወይም ባልሠመሩ ትንቢቶች በማመናቸው የተነሣ የቤተ ክርስቲያን አባላት ስንት ጊዜ ችግር ውስጥ ገብተዋል? እንዲህ ዓይነት ወጥመድ ውስጥ ከመውደቅ ራሳችንን መጠበቅ የምንችለው እንዴት ነው?`

`3.በሰንበት ትምህርት ጥናታችሁ ወደ ራእ. 14:9-11 በማምራት ለአውሬውና ለምስሉ የሚሠግዱ ዕረፍት እንደሌላቸው የሚገልጸውን ክፍል ይመልከቱ። ይህ ምን ማለት ሊሆን ይችላል?`