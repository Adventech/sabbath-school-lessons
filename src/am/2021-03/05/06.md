---
title:  “ ‘ቀንበሬ ቀላል’ ” ነውና
date:  29/07/2021
---

የሱስ በማቴ. 11:30 የተናገረው የመጨረሻ ሐሳብ ሸክም የመሸከምን ገጽታ ይሰጣል: “ቀንበሬ ልዝብ ሸክሜም ቀላል ነውና።”

`እስራኤላውያን ከግብፅ ወጥተው ባሕሩን ከተሻገሩ በኋላ ሙሴ አማቱን ዮቶር በማየቱ ተደስቶ ነበር። ጥቅሶቹን ያንብቡ ዘፀ. 18: 13-22። በዚህ ታሪክ የሌላውን ሸክም መሸከም ያለው አንደምታ ምን ይመስላል?`

ሕዝቡ ፍርድ ፍለጋ ከጠዋት አንስቶ እስከ ማታ ወደ ሙሴ ይመጣ እንደ ነበር ዘፀ. 18:13 ይነግረናል። የሙሴ አማት ይህን ሲመለከት፤ ሙሴ ትኩረቱን ከፍ ባሉ ጉዳዮች ላይ እንዲያደርግና ሌሎች የታመኑ ሰዎች ቀላሉን ጉዳይ የሚዳኙበት መዋቅር እንዲያቋቁም አጥብቆ ተማጸነው። ሙሴ የዮቶርን ምክረ ሀሳብ ሰምቶ እነዚያን ሕይወት ሰጭ ለውጦች ተግባራዊ ማድረጉን ቅዱሳት መጻሕፍት ይነግሩናል።

የሱስ የእርሱ ሸክም ቀላል መሆኑን ሲነግረን; የመጨረሻውን ሸክም በሚወስደው በእርሱ መታመን እንደምንችል ሊያስታውሰን ፈልጓል። እኛም ልክ እንደ ሙሴ ሸክማችንን የሚጋሩ ሌሎች እንደሚያስፈልጉን መማር አለብን። ጳውሎስ የክርስቶስን አካል ምሳሌ አድርጎ ባቀረበበት በ1ቆሮ. 12: 12-26 መልእክቱ--አንዱ የሌላውን ሸክም ስለ መጋራቱ አንደምታ ጥሩ ምሳሌ ይሰጠናል። ማንኛውንም ሸክም ለመሸከም ብቁ አካል ሊኖረን ይገባል። እግር; እጅ; ትከሻ; ጡንቻ; ጅማት መኖሩ ወሳኝ ነው።

`ጥቅሶቹን ያንብቡ: ገላ. 6:2። አንዳችን የሌላውን ሸክም መሸከማችን የክርስቶስን ሕግ ለመፈጸም እንዴት ይረዳናል?`

የዚህ ጥቅስ ቀጥተኛ ዐውደ ንባብ አንዳች እገዛ ሊያበረክት ይችላል። አንድ ሰው በፈተና ቢወድቅ ያንን ሰው በገርነት መንፈስ መመለስ እንዳለብን ገላ. 6:1 ይነግረናል (በማቴ. 11:29 የሱስ የዋህና ትሑት እንደሆነ የተናገረውን ያስታውሱ) ። የሌላውን ሸክም መሸከም ማለት; አንድ ከመስመር የወጣ ግለሰብ መለኮታዊውን ጸጋ እንዲያይ በመርዳት መልሶ ማቋቋም ነው።

በተጨማሪ መከራ ሲደርስ እርስ በርስ መረዳዳት ማለት ነው። “ሸክም” በሚል የተተረጎመው የግሪክኛ ቃል ከባድ ክብደትን ወይም ድንጋይን ሊያመለክት ይችላል። ቃሉ ሁላችንም ሸክሞች እንዳሉብንና ሸክማችንን በመሸከም ሊረዱን የሚችሉ ወገኖች እንደሚያስፈልጉን ይጠቁማል። ሸክም መጋራት የዋህነትንና ትሕትና የሚጠይቅ በመለኮት የተደነገገችው ቤተክርስቲያን ተግባር ነው።

`ክፉኛ ሲደቁሶት የነበረውን ሸክም ስለ ተሸከመሎት ሰው ያስቡ። ያ ለእርስዎ ትልቅ ትርጉም የነበረው ለምንድን ነው? አሁን እርስዎ የማንን ሸክም በመሸከም ሊረዱ ይችላሉ?`