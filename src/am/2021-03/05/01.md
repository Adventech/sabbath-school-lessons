---
title:  “ወደ እኔ ኑ…”
date:  24/07/2021
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ማቴ. 11:20–30; ማቴ. 5:5; ዘዳ. 18:15; ገላ. 5:1; ዘፀ. 18:13–22; ገላ. 6:2.

> <p>የሣምንቱ ጥናት መሪ ጥቅስ</p>
> “‘እናንት ሸክም  የከበዳችሁና የደከማችሁ ሁሉ ወደ እኔ ኑ; እኔም ዕረፍት እሰጣችኋለሁ’ ” (ማቴ. 11:28)::

እናንት ሸክም የከበዳችሁና የደከማችሁ ሁሉ ወደ እኔ ኑ; እኔም ዕረፍት እሰጣችኋለሁ--ይህ በየሱስ የተሰጠን የተስፋ ቃል እንዴት እጹብ ድንቅና አስደናቂ ነው! ከሥራ ጋር ብቻም ባይሆን ነገር ግን ሕይወት ራሱ በሚያመጣው ከባድ ጫና; አልፎ አልፎም ቢሆን ከመካከላችን ብርቱ ሸክም ያልተሰማው ይኖር ይሆን? አዎ--የሱስ እየነገረን ያለው ይህንኑ ነው። በምን ዓይነት ሁኔታ ውስጥ እያለፍን እንደሆን የሚያውቀው እርሱ--እኛ እስከፈቀድንለት ድረስ ሊረዳን ይችላል።

ከዚያም ቀንበሩን እንድንሸከም ከነገረን በኋላ እንዲህ ይላል: “ ‘ቀንበሬ ልዝብ ሸክሜም ቀላል ነውና’ ” (ማቴ. 11:30)። በሌላ አነጋገር ሸከማችሁንና ቀንበራችሁን አራግፋችሁ (ለእኔ ሰጥታችሁ) በምትኩ የእኔን ውሰዱ፤ የእኔ ቀላል ነው--እያለን ነው። የሱስ እየተናረ ያለውን ቀሪ ክፍል እንዴት ማየት እንችላለን? ለነገሩ እኛ እየኖርን ያለነው እግዚአብሔር አዳምን: “ ‘እንጀራህን በፊትህ ላብ ትበላለህ’ ”(ዘፍ. 3:19) ብሎ በነገረው ከኃጢአት በኋላ ባለው ዓለም ውስጥ ነው። በመሆኑም ጥሮ ግሮ እና ለመቋቋም በእጅጉ አዳጋች የሚመስለውን ቀንበር ተሸክሞ መኖር--ቢያንስ ምን ማለት እንደሆነ እናውቀዋለን።