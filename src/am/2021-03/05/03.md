---
title:  “‘ቀንበሬን ተሸከሙ’”
date:  26/07/2021
---

`ጥቅሶቹን ያንብቡ: ማቴ. 11:29-30። የሱስ ሸክማችንን እንድንሰጠውና እውነተኛ ዕረፍት እንድናገኝ ከጋበዘን በኋላ ቀንበሩን እንድንሸከም ያዘዘን ለምንድን ነው?`

በማቴ. 11:28 ከቀረበው የመጀመሪያ “ ‘ኑ’ ” ወሳኝ ቃል በኋላ ሁለት ተጨማሪ በጣም አስፈላጊ ቃላት ጥቅሱን ተከትለው ቀርበዋል። “ ‘ተሸከሙ’ ” እና “ ‘ተማሩ’ ” የአድማጮች (የአንባቢዎች) ትኩረት በየሱስ ላይ እንዲሆን ያደርጋሉ። ቀንበሩን ልንሸከምና ከእርሱ ልንማር ይገባል። በአብ እና በወልድ መካከል ያለው መለኮታዊ የጠበቀ ግንኙነት (ማቴ. 11:2527) በእነዚህ ጥቅሶች ላይ የሚገኘውን የቀንበር ዘይቤ ለመግለጽ የሚያስችል ጠንካራ ምሳሌ ይዟል። አብም ሆነ ወልድ የሰው ልጆችን ለማዳን በአንድነት እየሠሩ ይገኛሉ። ቀንበር የመገዛት ተምሳሌት ቢሆንም (ኤር. 27) የተባበረ ዓላማን የሚያሳይ ተምሳሌትም ነው። ለቀንበሩ እየተገዛን በዙሪያችን ያሉትን ለመባረክ የሚሰጠንን ሥራ እንቀበላለን። እኛ የእርሱን ቀንበር አንሸከምም፤ ምክንያቱም ቀንበሩ “ ‘ልዝብ’ ” ሸክሙም “ ‘ቀላል’ ” (ማቴ. 11:30) ነውና።

“ ‘ከእኔም ተማሩ’ ” በሚል የቀረበው ሁለተኛው ቁልፍ ነጥብ ይህንኑ ጽንሰ ሀሳብ ይደግማል። በግሪክኛ “መማር” የሚለው ግስ “ደቀ መዝሙር” ከሚለው ቃል ጋር ተዛማጅ ነው። ከየሱስ ስንማር በእርግጥም የእርሱ ደቀ መዛሙርት ነን። ታዛዥነት እና ቁርጠኝነት የደቀ መዝሙርነት ባህሪያት ናቸው።

`ሸክም የከበደው (ማቴ. 11:28) በመሆን እና የእርሱን ቀንበር በመሸከም (ማቴ. 11:29) መሃል ያለው ልዩነት ምንድን ነው?`

ቀንበር ከሕጉ ጋር በተያያዘ በአይሁድ እምነት የተለመደ ዘይቤ ነበር። ለምሳሌ ሐዋ. 15:10 የግርዘትን ሕግ ሲያመለክት--ገላ. 5:1 ደግሞ የሱስ የሚሰጠውን ነፃነት ከባርነት ቀንበር ጋር በማነጻጸር ሲያቀርብ ይታያል። ከየሱስ ጋር መጠመድ--ዱካውን በመከተልና በተልዕኮው ለመሳተፍ ለሚኖር ታዛዥነትና ቁርጠኝነት አጽንኦት ይሰጣል። የሱስ በመስቀል ላይ አሸናፊዎች ባደረገን የደኅንነት ሥራ ላይ አንዳች ነገር ለመጨመር ባይዳዳንም፤ የእርሱ አምባሳደሮች ሆነን በዙሪያችን ላሉ ወገኖች የምሥራቹን ማካፈል ግን እንችላለን። በተራራው ስብከት (ማቴ. 5–7) እንደተገለጸው--የሱስ ስለ ሕጉ የሰጠው ፍቺ ፈሪሳውያን ከሰጡት ይበልጥ ሥር ነቀል ነው። የልብ ቀዶ ጥገና ማድረግና አመለካከታችንን መቀየር ይፈለግብናል። የእርሱ ቀንበር ልዝብ ሸክሙም ቀላል ነው (ማቴ. 11: 30)።

`እንዴት ያለ አስደናቂ ተስፋ ነው! እነሆ ለነፍሳችሁ እረፍት ታገኛላችሁ። እርስዎ በዚህ ዕረፍት ዙሪያ ያሎትን ተሞክሮ እንዴት ይገልጹታል? ምን ይመስላል? በየሱስ እና እርሱ በሚሰጠን ዕረፍት ላይ በማተኮር ያን ዕረፍት ማወቅ የምንጀምረው እንዴት ነው?`