---
title:  ተጨማሪ ሀሳብ
date:  30/07/2021
---

“የሚሠሩት ሥራ ሲጠነክርብዎ; ስለ ደረሰብዎ ችግርና  ፈተና ሲያጉረመርሙ; ፈተናን መቋቋም የሚያስችል ጥንካሬ እንደሌሎት ሲናገሩ; በትዕግሥት ማለፍ ሲሳኖት እና በክርስትና ሕይወት መመላለስ ዳገት ሲሆንብዎ--የሌላውን ጌታ ቀንበር ተሸክመዋል ማለት ነው።”—Ellen G. White, Child Guidance, p. 267 “ዘወትር ነቅቶ መጠባበቅ; ከልብ የመነጨና በፍቅር የተሞላ አምልኮ ማድረግ ያስፈልጋል። ነፍስ በእምነት በእግዚአብሔር ኃይል ስትጠበቅ እነዚህ በተፈጥሮ ይመጣሉ። ለራሳችን ከፍ ያለውን ስፍራ በመስጠት አምላካዊውን ሞገስ ለማግኘት የምናደረገው ጥረት ከከንቱም ከንቱ ነው። በራሳችንም ሆነ በመልካም ሥራዎቻችን ላይ ፈጽሞ መታመን የለብንም። ነገር ግን እንደሚሳሳትና ኃጢአተኛ ፍጥረትነታችን ወደ ክርስቶስ ስንመጣ; በእርሱ ፍቅር ዕረፍት ማግኘት እንችላለን። በተሰቀለው ጌታ መልካም ሥራ ሙሉ ለሙሉ ታምነው ወደ እርሱ የሚመጡትን ሁሉ እግዚአብሔር ይቀበላቸዋል።

ፍቅር ከልባቸው ማህደር ይመነጫል። ምንም ዓይነት የፍንደቃ ስሜት ላይኖር ቢችልም ነገር ግን አምላካዊው አብሮነትና ሰላማዊ መታመን አለ። ክርስቶስ የሚጭነው ቀንበር ቀላል እንደመሆኑ እያንዳንዱ ሸክም ቀሊል ነው። የየዕለቱ ተግባር አስደሳች; የሚከፈለው መሥዋዕትነት ደግሞ ደስታ የሚሰጥ ይሆናል። ቀደም ሲል በጨለማ የተሸፈነ ይመስል የነበረው መንገድ ከጽድቅ ፀሐይ በሚወጡ የብርሃን ጨረሮች ብሩህ ይሆናል። ይህ እንግዲህ በብርሃን ውስጥ ካለው ክርስቶስ ጋር መመላለስ ነው።”—Ellen G. White, Faith and Works, pp. 38, 39.

**የመወያያ ጥያቄዎች**

`1. ከየሱስ ጋር በነበሮት ጉዞ በመጨረሻ እንዴት እጆን እንደ ሰጡ ትዝ ይሎታል? ይህን ክስተት ለሰንበት ትምህርት ጥናት ቡድን አባላት ያካፍሉ። በተለይ ራሶን ለእርሱ ባስገዙበት ምክንያት ዙሪያ ትኩረት ያድርጉ።`

`2.በማቴ. 11:25-27 የቀረበውን የየሱስ ጸሎት ያጥኑና እንዴት የጸጋ ዕውቀት ማግኘት እንደምንችል በክፍል ተወያዩ። እግዚአብሔር የመዳንን ዕቅድ (“እነዚህ ነገሮች”) ከጥበበኞች እና አስተዋዮች ሰውሮ ለህፃናት የሚገልጠው ለምንድን ነው?`

`3.ከሸክማቸው ጋር እየታገሉ ያሉ በዙሪያችን ያሉ ሰዎች ወደ የሱስ መጥተው ዕረፍት እንዲያገኙ መርዳት የምንችለው እንዴት ነው?`

`4.“የዋህ እና ትሑት” በሚለው ጽንሰ ሀሳብ ላይ በቂ ትኩረት ያድርጉ። አንድ ሰው ለራሱ ከፍ ያለ ግምት መስጠቱ ምን ያህል መጥፎ ነው? ስለ ራሳችን ጥሩ ስሜት ሊሰማን አይገባም? በተለይ በራሱ ላይ እምነት መጣል ያልቻለ ሰው ከሚያደርገው ግላዊ ትግል አኳያስ? የሱስ “የዋህ እና ትሑት” ስለ መሆን የተናገረውን ጽንሰ ሀሳብ ማስተዋል እንድንችል መስቀሉና መስቀሉ የሚወክለው ነገር እንዴት ይረዳናል? ይኸውም የዋህነት እና ትሕትና በመስቀሉ ፊት ብቸኛ ተጨባጭና ተገቢ ባህሪያት መሆን የቻሉት ለምንድን ነው?`