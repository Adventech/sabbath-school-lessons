---
title:  ቅርባችን ያሉትንም ሆነ ግላዊ ማንነታችንን የሚነካው-ታላቁ ውዝግብ
date:  05/08/2021
---

ከታሪኩ እንደምንረዳው (ዘፍ. 39:11-20) በመርኅ ላይ የተመሠረተው የዮሴፍ ውሳኔ ሥቃይ አስከትሎበታል። ዮሴፍ ወደ ወኅኒ ተወረወረ። እንደ ጲጥፋራ ንብረትነቱ; ዮሴፍ ክሱ እንደ ቀረበበት ያለ አንዳች ጥያቄ ወዲያውኑ መገደል ይችል ነበር። እንደ እውነቱ ከሆነ ጲጥፋራ ሚስቱን አላመናትም፤ ሆኖም እርምጃ በመውሰድ ዝናውን መጠበቅ ግን ነበረበት። ምንም እንኳ ያ

ሁሉ አሰቃቂ ግፍ በዮሴፍ ላይ ቢደርስም፤ መጽሐፍ ቅዱስ እንደሚናገረው “እግዚአብሔር ከእርሱ ጋር ነበር” (ዘፍ. 39:21)።

ምድራዊው ሕይወት ፍትሐዊ አይደለም። መልካም ነገር ተገቢውን ካሳ ሰርክ አያገኝም። ክፋትም ሁሌም ወዲያውኑ አይቀጣም። ሆኖም አንድ የምሥራች አለ: ዮሴፍ በእስር ቤት ቢሆንም ሕሊናው ዕረፍት አለው። ምክንያቱም እግዚአብሔር ከእርሱ ጋር ነበር። ዮሴፍ በእስር ቤት ቆይታው ዘወትር ስለ ደረሰበት ግፍ እያሰላሰለ ከእግዚአብሔር ገሸሽ ሊል፤ አልፎ ተርፎም እምነቱን ሊተው ይችል ነበር።

`ዮሴፍ በእስር ቤት ቆይታው ምን ያደርግ ነበር? በዙሪያው ካሉ ሰዎች ጋር የነበረው ግንኙነት ምን ይመስላል? ጥቅሶቹን ያንብቡ: ዘፍ. 39:21-40; 22`

ዮሴፍ በእስር ቤት ከተጨባጭ እውነታ ጋር ዝምድና ካለው ነገር አኳያ ይሠራ ነበር። ምንም እንኳ በእስር ቤት ከሰዎች ጋር የነበረው ግንኙነት እርሱ ከሚያስበው እጅግ የራቀ ቢሆንም፤ የግንኙነት መረቦችን በመዘርጋት ሌሎችን ይረዳ ነበር። ዮሴፍ የሌሎችን እርዳታ ከመጠየቅ በላይ አልነበረም--ለአደጋ ተጋላጭ ሊሆን እንደማይችልም አላሰበም። የመጠጥ አሳላፊዎቹ አለቃ ያየውን ሕልም ለዮሴፍ በነገረው ጊዜ፤ ዮሴፍ ፍቺውን በመስጠት የእርሱን እርዳታ ጠይቋል።

`ጳውሎስ በግንኙነት ዙሪያ በኤፌ. 6:1-13 ያቀረበው ምልከታ ከፍ ያለው ትኩረት ምንድን ነው?`

ከሰዎች ጋር ያሉን ግንኙነቶች በአምላክና በሰይጣን መካከል ለዘመናት እየተፋፋመ ያለው ታላቅ ውዝግብ ጥቃቅን ነጸብራቆች ናቸው። ይኸውም-ፍጹም የሚባሉ ግንኙነቶች የሉም ማለት ነው። እያንዳንዱ ግንኙነት ዕድገት ማስመዝገብ የሚጠበቅበት ቢሆንም፤ ሰይጣን ግን ዓላማውን ለማሳካት ሲል ግንኙነቶቻችንን ተጠቅሞ እግዚአብሔር ለሕይወታችን ያለውን ፈቃድ

በመጉዳትና በማጨናገፍ ትርፍ የማግኘት ግላዊ ምክንያት አለው--በተለይ ለእኛ በጣም ቅርብ በሆኑት። እነዚህን ውጊያዎች በራሳችን እንድንዋጋ ብቻችንን ባለመተዋችን አመስጋኞች ልንሆን እንችላለን።

የእግዚአብሔር ቃል ለግንኙነቶቻችን ይበጃሉ ያላቸውን መርኅዎች ያስቀምጣል። ጥበብ እንደሚሰጠን (ያዕ. 1:5) የተወልን የተስፋ ቃል ለግንኙነቶቻችንም እንዲሁ ጠቃሚ ነው። እርሱ ከዮሴፍ ጋር እንደነበረ ሁሉ፤ ግንኙነታችን ውስብስብ ሲሆን; ከእኛም ጋር እንደሚሆን እነሆ ቃል ገብቶልናል።

`እግዚአብሔር በያዕ. 1:5 ስለ ሰጠው የተስፋ ቃል እያሰቡ፤ በግንኙነቶችዎ ዙሪያ ጥበብ ይሰጥዎ ዘንድ ጊዜ ወስደው ይጸልዩ። ከሰዎች ጋር ግንኙነት ለመፍጠር በሚያደርጉት እንቅስቃሴ፤ ራስዎን ለመንፈስ ቅዱስ ጉትጎታ ክፍት ማድረግ የሚችሉት እንዴት ነው?`