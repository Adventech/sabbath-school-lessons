---
title:  የእግዚአብሔር የመሆናችን ምልክት
date:  02/09/2021
---

በሁለተኛው የዓለም ጦርነት ወቅት እንግሊዝ የጀርመን ጦር በቅርቡ እንደሚወራት ትጠብቅ ነበር። ይህችን ዙሪያ ገባዋን በባሕር የተከበበች አገር በተቻለ መጠን ለመከላከል ዝግጅት ተደርጓል። በባህር ዳርቻዎች ተጨማሪ ምሽጎች ተቆፍረዋል። መንገዶች የጠላትን ዓላማ በፍጥነት ለማሳካት የሚያስችሉ እንደመሆናቸው ወሳኝ የሚባሉ መውጫና መግቢያዎች ተዘጉ። ከዚያም የእንግሊዝ ባለ ሥልጣናት አንድ እንግዳ ነገር አደረጉ። የጠላትን ፍጥነት ለማጓተትና ግራ ለማጋባት ሲባል የባቡር ሐዲድ ምልክቶች ተወገዱ፤ የመንገድ ምልክቶችም ተነሡ።

`ሰንበት የምን ምልክት ነው? ጥቅሶቹን ያንብቡ: ዘፀ. 31:13; 16-17። እኛ በእግዚአብሔር ሕግ ዘላለማዊነት የምናምን በዚህ ስፍራ የተነገረውን ለራሳችን ተግባራዊ ማድረግ የምንችለው በየትኞቹ መንገዶች ነው?`

ምንም እንኳ እነዚህ ቃላት በተለይ ለጥንታዊቷ እስራኤል የተነገሩ ቢሆንም የክርስቶስ የሆንን እኛ “የአብርሃም ዘር… እንደ ተስፋውም ቃል ወራሾች” (ገላ. 3:29) በመሆናችን ዛሬም ሰንበት በእግዚአብሔርና በሕዝቡ መካከል ምልክት ሆኖ ቀርቷል። ሰንበት የእግዚአብሔር ዘላለማዊ ቃል ኪዳን ምልክት መሆኑን ዘፀ. 31 ያመላክተናል (ዘፀ. 31:16-17)። ይህ ምልክት ፈጣሪያችንን; ቤዛችንንና የሚቀድሰንን አምላክ “እንድናወቅ” ይረዳናል። የመዘንጋት አዝማሚያ ስላለን ይህ ዕለት በየሰባት ቀን ብቅ ብሎ እንደ ባንዲራ እየተውለበለበ እንድናስታውስ ይረዳናል።

የእግዚአብሔር ሰንበት--የቀደመ አመጣጣችንን; ነፃነታችንን; መዳረሻችንን ብሎም ለተጣሉና ለተገፉ ያለንን ኃላፊነት ሰርክ የሚያሳስበን ነው። ሰንበት በጣም አስፈላጊ ከመሆኑ የተነሣ እኛ ወደዚህ ዕለት በመሄድ ፋንታ ያለ ልዩነት በየሳምንቱ ወደ አኛ በመምጣት; እኛ ማን እንደሆንን; ማን እንደፈጠረን; የፈጠረን አምላክ ምን እያደረገልን እንደሆነ; እንዲሁም አዲስ ሰማያትና ምድር ካዘጋጀ በኋላ በስተመጨረሻ ምን እንደሚያደርግልን የሚዘክር ዘላለማዊ አስተዋሽ ነው።

ፈጣሪ እና ቤዛ በሆነው አምላክና በአፈንጋጩ ሰው መሃል ለተቀመጠው የማዳን ግንኙነት--የአምላካዊው ኪዳን ሸሪክ የሆኑት የሰው ልጆች አጽንኦት ይሰጡ ዘንድ ቅዱስ የሆነው እግዚአብሔር ግብዣ ያቀርባል። በየሳምንቱ ከእግዚአብሔር በሚመጣ ኃይልና ሥልጣን በክርስቶስ የሱስ በነጻ ወደተሰጠን ዕረፍት እንድንገባ ታዝዘናል: “የእምነታችን ጀማሪና ፍጹም አድራጊ የሆነው ኢየሱስ.. በፊቱ ስላለው ደስታ መስቀሉን ታገሠ” (ዕብ. 12:2)።