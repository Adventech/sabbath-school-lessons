---
title:  ተጨማሪ ሀሳብ
date:  03/09/2021
---

“ሳምንቱን ሙሉ ሰንበትን በልባችን እንደ ያዝን  በትእዛዙ መሠረት ለመጠበቅ ዝግጅት ማድረግ ይኖርብናል። ሆኖም ሰንበትን የምናከብረው ከሕጋዊ ጉዳይ ጋር አቆራኝተን አይደለም።”—Ellen G. White, Testimonies for the Church, vol. 6, p. 353. “መላው ሰማይ ሰንበትን የሚጠብቅ ሲሆን ይኸውም ታካች ባልሆነና ምንም በማይደረግበት ሁኔታ ነው። ዕለቱ ከእግዚአብሔር አምላካችንና ከክርስቶስ አዳኛች ጋር የምንገናኝበት እንደ መሆኑ እያንዳንዱ ጉልበት ንቁ መሆን የለበትም? በእምነት ልናየው የምንችለው እርሱ፤ እያንዳንዱን ነፍስ ለማደስና ለመባረክ ይናፍቃል።”—Page 362.

“እግዚአብሔር ከሌላ ቀን ይልቅ በሰንበት ቀን ብዙ ነገር እንዲደረግ ይጠይቃል። የእርሱ ወገኖች የሆኑ ሁሉ በሰንበት ዕለት የዘወትር ሥራቸውን ትተው ሲጸልዩና ስለ መንፈሳዊ ነገር ሲያሰላስሉ ይውላሉ። ከሌሎች ቀኖች ይልቅ በሰንበት ቀን አምላካቸው የበለጠ በረከት እንዲሰጣቸው ይለምኑታል። ልዩ አስተያየት እንዲያደርግላቸውም ይማጸናሉ። ልዩ በረከት ይሻሉ። እግዚአብሔርም እነዚህን በረከቶች ለመለገስ ሰንበት እስኪያልፍ አይጠብቅም። ሰማያዊ ሥራ ምን ጊዜም አይቋረጥም፤ ሰዎችም ደግ ሥራ መሥራትና ማቋረጥ የለባቸውም። ሰንበት የቦዘኔነት ቀን እንዲሆን አልታቀደም። በአምላክ የዕረፍት ቀን ዓለማዊ ሥራ እንዳይሠራ ሕጉ ይከለክላል። ለየዕለት ኑሮ የሚካሔድ ሥራ ሁሉ መቆም አለበት። በዚያ ቀን አርፎ እንደባረከው ሁሉ እንዲሁም ሰው የየዕለት ተግባሩን አቋርጦ የተቀደሱትን የሰንበት ሰዓቶች ለጤናማ ዕረፍት፤ ለስግደትና ለተቀደሰ ሥራ ሊያውላቸው ይገባል። ክርስቶስ በሽተኛውን በመፈወስ ያከናወነው ሥራ ሕግን አይቃረንም። ይልቅስ ሰንበትን አከበረ።” የዘመናት ምኞት ገጽ 196።

**የመወያያ ጥያቄዎች**

`1. የአካባቢ ጥበቃ ጉዳይ በብዙ አገሮች ከፍተኛ የፖለቲካ ክርክር የሚነሣበት ርዕስ ሆኗል። እኛ እንደ ሰባተኛ ቀን የዳግም ምጽአቱ ተጠባባቂነታችን ከፖለቲካ አጀንዳ ውጪ ጥሩ የተፈጥሮ መጋቢዎች መሆን የምንችለው እንዴት ነው?`

`2.አገልግሎት የሚጀምረው በአእምሮ ውስጥ ነው። በዙሪያችን ያሉትን (ቤተሰቦቻችንን; ቤተ ክርስቲያናችንንና ማኅበረሰባችንን) ከልባችን የማገልገል አስተሳሰብ እንዴት ማጎልበት እንችላለን? ሰንበት ይህን ለማድረግ የበለጠ ዕድል የሚሰጠን እንዴት ነው?`

`3.በእያንዳንዱ ሰንበት የሰው ልጅ ሁሉ በእግዚአብሔር የተፈጠረ መሆኑን እናስታውሳለን። ዕለቱ ሰዎችን በእግዚአብሔር ዓይን እንድንመለከት ይረዳናል። ሰንበት በእግዚአብሔር አምሳል መፈጠር እና የፍቅሩ አካል መሆንን አስመልክቶ--የዘር; የጎሣ; የማኅበራዊና ኤኮኖሚያዊ ደረጃ; የፆታ ልዩነቶች ፋይዳ ቢስ መሆናቸውን እንድናስታውስ እንዴት ሊረዳን ይገባል?`