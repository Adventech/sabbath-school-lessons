---
title:  የሰንበት ዕረፍት
date:  28/08/2021
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ዘፍ. 1:26-27; ዘፍ. 9:6; 2ጴጥ. 2:19; ሮሜ 6:1–7; ዘፀ. 19:6; ዮሐ. 5:7–16።

> <p>የሣምንቱ ጥናት መሪ ጥቅስ</p>
> “ሥራ የምትሠሩበት  ስድስት ቀን አላችሁ፤ ሰባተኛው ቀን ግን የዕረፍት ሰንበት; የተቀደሰ ጉባኤ ዕለት ነው። የእግዚአብሔር ሰንበት ስለ ሆነ; በምትኖሩበት ስፍራ ሁሉ ምንም ዐይነት ሥራ አትሥሩበት” ዘሌዋ. 23:3)።

ሰባተኛው ቀን ሰንበት እንዳይከበር የሚከላከሉ የተለያዩ ዓይነት ክርክሮችን እንሰማለን--አይደል? የሱስ የሰንበትን ቀን ወደ እሁድ ቀይሯል ከሚለው ጀምሮ ሰንበትን አስወግዷል; ጳውሎስ ወይም ሐዋርያት ስለ ትንሣኤው ክብር የሰንበትን ቀን በእሁድ ተክተዋል የሚሉና የመሳሰሉ ሀሳቦችን እንሰማለን። ከቅርብ ዓመታት ወዲህ የሚቀርቡ አንዳንድ የመከራከሪያ ነጥቦች ይበልጥ የረቀቁ ሆነዋል። ለምሳሌ: የሱስ የሰንበት ዕረፍታችን በመሆኑ ቀኑን ወይም ማንኛውንም ቀን ቅዱስ አድርገን መጠበቅ አያስፈልገንም--የሚሉ ሀሳቦች ይደመጣሉ። እናም በሰባተኛው ቀን በማረፍ በሆነ መንገድ ወደ ሰማይ ለመሄድ እደምንጥር ተደርጎ የሚቀርብ ዕንግዳ ሙግት ሁሌም ይኖራል።

በሌላ በኩል አንዳንድ ክርስቲያኖች በዕረፍት ጽንሰ ሀሳብ ይበልጥ ፍላጎት እያደረባቸው ይገኛል። ዕለቱ እሁድ ወይም የትኛውም ቀን ቢሆን ችግር የለውም ብለው ቢከራከሩም፤ መጽሐፍ ቅዱሳዊውን የዕረፍት ሀሳብ አስፈላጊነት ተቀብለዋል። እርግጥ ነው፤ እንደ ሰባተኛ ቀን የዳግም ምጽአቱ ተጠባባቂነታችን የእግዚአብሔርን ሕግ ዘለቄታዊነት ማስተዋላችንና በተጻፈው መሠረት አራተኛውን ሕግ መታዘዛችን--ሌሎቹንም ሕጎች ማለትም አምስተኛውን; ስድስተኛውን; የመጀመሪያውን ወዘተ ካላካተተ ብቻውን ለሰማያዊው መንገዳችን ፋይዳ አይኖረውም። በዚህ ሳምንት እግዚአብሔር በሰንበት ትዕዛዝ ስለ ሰጠን ዕረፍት እና በአስፈላጊነቱ ዙሪያ ጠለቅ ብለን እንመለከታለን።