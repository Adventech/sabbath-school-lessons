---
title:  ሰንበት እና ፍጥረት
date:  29/08/2021
---

ከአሥርቱ ትእዛዛት ውስጥ “አስብ” ወይም አስታውስ (እንግሊዝኛው ትርጉም Remember ማለቱን ልብ ይሏል) በሚል ግስ የሚጀምረው አራተኛው ብቻ ነው። “መስረቅ እንደሌለብህ አስታውስ” ወይም “መመኘት እንደሌለብህ አስታውስ” አይልም። ይልቁንም “የሰንበትን ቀን አስብ…” በሚል የቀረበው አራተኛው ትእዛዝ ብቻ ነው። የማሰብ ወይም የማስታወስ ጽንሰ ሀሳብ ቀደም ያለ ታሪክ መኖሩን ያመለክታል። ልናስታውሰው የሚገባ ቀደም ሲል የተከናወነ አንድ ነገር መኖሩን ያስገነዝባል። ስናስታውስ; ካለፉ ክስተቶች ጋር ግንኙነት እንፈጥራለን; እናም “የሰንበትን ቀን ትቀድሰው ዘንድ አስብ” (1962 ትርጉም) ሲል ከራሱ የፍጥረት ሳምንት ጋር ቀጥተኛ ትይዩ መስመር ያሰምራል።

`ጥቅሶቹን ያንብቡ: ዘፍ. 1:26-27; ዘፍ. 9:6። እኛ የሰው ልጆች ምን ያህል ልዩ እንደሆን እና ከሌሎቹ የእግዚአብሔር ምድራዊ ፍጡራን ምን ያህል የተለየ እንደሆን አስመልክቶ ምን ያስተምሩናል? በተጨማሪ ይህን ልዩነት መረዳታችን በጣም አስፈላጊ የሆነው ለምንድን ነው?`

ፍጥረትን ስናስብ ከሌሎቹ አፈጣጠር በተለየ በእግዚአብሔር መልክ መፈጠራችንን እናስታውሳለን። ከአንዳንድ እንስሳት ጋር የቱንም ያህል በራሂ (ዲ.ኤን.ኤ.) ልንጋራ ብንችልም--እንደ ሰው; በዚህች ፕላኔት ከማንኛውም ሌላ ፍጡር እጅግ የተለየን መሆናችን ግልጽ ነው። እንዲሁም በብዙዎች ዘንድ ተቀባይነት ካገኙ አፈ ታሪኮች ወይም ንድፈ ሀሳቦች በተቃራኒ እኛ የላቁ ዝንጀሮዎች ወይም በዝግመተ ለውጥ የበለጸጉ ስሪቶች አይደለንም።

በእግዚአብሔር አምሳል የተሠራን ሰዎች እንደመሆናችን መጠን; እኛ በዚህ ዓለም እግዚአብሔር ከፈጠራቸው ሁሉ ልዩ ነን።

`የፍጥረት ታሪክ ከፍጥረት ጋር ያስታውሰናል? ዘፍ. 2:15;19  ያለንን  ግንኙነት  እንዴት`

እግዚአብሔር ዓለማችንንም እንደፈጠረ መገንዘባችን ለፍጥረት ያለንን ሃላፊነት ያስታውሰናል። በፍጥረት ላይ “ሥልጣን እንዲኖረን” ተጠርተናል። ሥልጣን ተሰጠን ማለት ኃላፊነታችንን ያለ አግባብ ጥቅም ላይ ማዋል ማለት አይደለም። ይልቁንም እንደ እግዚአብሔር ወኪልነታችን በኃላፊነት መግዛት ይጠበቅብናል። እግዚአብሔር ከፍጥረታዊው ዓለም ጋር የሚያደርገው ዓይነት መስተጋብር መፍጠር አለብን።

ኃጢአት ሁሉንም ነገር ማመሳቀሉ የማይታበል ሃቅ ቢሆንም፤ ነገር ግን ይህች ምድር ዛሬም የእግዚአብሔር ፍጥረት በመሆኗ እንድንበዘብዛት መብት የሚሰጠን አንዳችም ኃይል የለም--በተለይ አዘውትሮ የሚስተዋለውን; ሰብዓዊ ፍጡራንን የመጉዳት ነገር።

`ሰንበት የእግዚአብሔር ፈጣሪነት መታሰቢያ ከመሆኑ ባሻገር፤ መልካም የአካባቢአችን አስተዳሪዎች የመሆን ፍላጎታችንን የበለጠ እንድንገነዘብ፤ ዕለቱን ማክበር በምን መንገዶች ሊረዳን ይችላል?