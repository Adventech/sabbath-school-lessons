---
title:  ከግብጽ ባርነት እንዲያመልጡ ያስቻለው የሙሴ ጥምቀት
date:  05/09/2021
---

`ጥቅሶቹን ያንብቡ: 1ቆሮ. 10:1-11። ጳውሎስ “ምሳሌዎችን” ሲጠቅስ በቆሮንቶስ ለነበሩ አንባቢዎቹ ማስተላለፍ የፈለገው መልእክት ምን ነበር?`

በ 1ቆሮ.10:6--“ምሳሌ” በሚል የቀረበው ቃል መጀመሪያ የተጻፈበት ግሪክኛ ታይፖስ ነው። ለእንግሊዝኛው “ታይፕ” መሠረቱ ይኸው የግሪክ ቃል ነው። ዓይነት ወይም ምሳሌ--በፍጹም ዋናውን አካል ሊሆን ወይም ሊወክል አይችልም። ይልቁንም የሌላ ነገር ምሳሌ ነው። ዕብ. 8:5 ለእንዲህ ዓይነቱ ግንኙነት ጥሩ ምሳሌ ይሰጠናል: “እነርሱ (የብሉይ ኪዳን ቤተ መቅደስ አገልጋይ ካህናት) ያገለገሉት በሰማይ ላለችው መቅደስ ምሳሌና ጥላ በሆነችው ውስጥ ነው፤ ሙሴ ድንኳኒቱን ለመሥራት በተነሣ ጊዜ; ‘በተራራው ላይ በተገለጠልህ ምሳሌ መሠረት ሁሉን ነገር እንድታደርግ ተጠንቀቅ’ የሚል ትእዛዝ የተሰጠው በዚህ ምክንያት ነበር።”

በዕብራውያን መጽሐፍ ውስጥ የሚገኘው ይህ ጥቅስ በሰማያዊና ምድራዊ እውነታዎች መካከል ያለውን ቀጥተኛ ግንኙነት ካጎላ በኋላ; በመቀጠል ሙሴ በተራራው ላይ ባየው ምሳሌ መሠረት፤ በምድረ በዳ እግዚአብሔር መቅደስ እንዲሠራ የነገረውን ከዘፀ. 25:9 በመጥቀስ ያስቀምጣል። ዋናው ነጥብ ምድራዊው መቅደስ ከሁሉም ዓይነት ኃይማኖታዊ ሥርዓቶችና አሠራሮቹ ጋር--በሊቀ ካህናችን የሱስ በሰማይ እየተከናወነ ላለው “ምሳሌ” መሆኑ ነው። ይህን በአእምሮአችን ስንይዝ; ጳውሎስ በ 1ቆሮ. 10 ስለ ምን እየተናገረ እንዳለ በተሻለ መንገድ መረዳት እንችላለን። በእነዚህ ቁጥሮች; የእግዚአብሔር ሕዝቦች ወደ ተስፋይቱ ምድር ያደርጉ በነበረው ጉዞ አንዳንድ ቁልፍ ተሞክሮዎችን ዳግመኛ ይቃኛል። “አባቶቻችን” የሚለው ቃል የሚያመለክተው--ግብፅን

ለቅቀው የወጡትን; ከደመናው በታች የነበሩትን; በባህር ውስጥ ያለፉትን እና ከባርነት ነጻ በሆነ አዲስ ሕይወት የተጠመቁትን አይሁድ ወላጆቻቸውን ነው።

ጳውሎስ እነዚህን የምድረ በዳ ጉዞ አስፈላጊ ምድብ ስፍራዎች እንደ ግለሰብ ጥምቀት ምሳሌ ይመለከታቸዋል። በጳውሎስ አመክንዮአዊ ዱካ ለ “መንፈሳዊ ምግብ” ተሰጠው ማጣቀሻ መናን ያመላክታል ተብሎ ይታሰባል (ዘፀ. 16: 31-35)። እስራኤላውያን ከዐለት ከፈለቀ ውሃ; ይኸውም ጳውሎስ ክርስቶስ ብሎ ከጠቀሰው ጠጡ (1ቆሮ. 10:4)። ለምሳሌ የሱስን “የሕይወት እንጀራ” (ዮሐ. 6:48); “የሕይወት ውሃ” (ዮሐ. 4:10) አድርገው ሲያስቡት; ሁሉም ፍጹም ትርጉም የሚሰጥ ሆኖ ያገኙታል። በመሆኑም ጳውሎስ የብሉይ ኪዳንን ታሪክ; በዚህ ዘመን ባሉ ክርስቲያን ወገኖች ላይ ሊተገበሩ የሚችሉ መንፈሳዊ እውነቶችን ለመግለጥ የተጠቀመበትን ምሳሌ በዚህ ስፍራ እንመለከታለን።

`በዘፀአት የቀረበውን የእስራኤላውያን ተሞክሮ መለስ ብለው ያስቡ። እነርሱ ትተውልን ከሄዱት መልካምም ሆነ መጥፎ “ምሳሌ” ምን ዓይነት መንፈሳዊ ትምህርቶችን እንማራለን?`