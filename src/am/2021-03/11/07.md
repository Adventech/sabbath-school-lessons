---
title:  ተጨማሪ ሀሳብ
date:  10/09/2021
---

“እኛ ከነፈተናዎቻችን እና ከነችግሮቻችን ወደ የሱስ  ለመቅረብ ሁሌም ፈቃደኞች አይደለንም። የሐዘንን መንገድ ወደ ደስታ እና ሰላም ሊለውጥ በሚችለው የሱስ ከመታመን ይልቅ; እርሱን ችላ ብለን ችግሮቻችንን ወደ ሰዎች ጆሮዎች እናፈሳለን; መከራዎቻችንን ሊቀርፉ ለማይችሉት እንነግራቸዋለን። ራስን መካድ ለመስቀሉ ክብርና ድል ይሰጣል። አምላካዊው የተስፋ ቃሎች እጅግ የከበሩ ናቸው። ፈቃዱን ማወቅ ከፈለግን ቃሉን ማጥናት ይኖርብናል። አምላካዊውን ቃል በጥንቃቄ የምናጠና እና መታዘዛችንን በተግባር የምንገልጥ ከሆነ; (ቃሉ) እግሮቻችን ሳይሰናከሉ መራመድ በሚያስችላቸው በቀናው መንገድ ይመራናል። አገልጋዮችም ሆኑ ሕዝቡ ሸክሞቻቸውንና ግራ መጋባታቸውን ተቀብሎ ሰላምና ዕረፍት ለመስጠት ወደሚጠባበቃቸው የሱስ ይውሰዱ! በእርሱ የሚታመኑትን ፈጽሞ አይተዋቸውም።”—Ellen G. White, The Signs of the Times, March 17, 1887, p. 161.

“የተወደዳችሁ ወጣቶች; ጻድቅ ፈራጃችሁ ጌታ በአባቱ እና በቅዱሳን መላእክት ፊት ስማችሁን ጠርቶ ስለ እናንተ ሲመሰክር ለመመልከት በደስታና በጉጉት እየተጠባበቃችሁ ትገኛላችሁ? እርስዎ ለክርስቶስ ዳግም መገለጥ ሊያደርጉ የሚችሉት ምርጥ ዝግጅት በመጀመሪያ ምጽአቱ ባስገኘልን ታላቅ ደኅንነት ላይ በጽኑ እምነት ማረፍ ነው። ክርስቶስን እንደ ግል አዳኝዎ ሊያምኑበት የግድ ነው።”—Ellen G. White, Our High Calling, p. 368.

**የመወያያ ጥያቄዎች**

`1. የእግዚአብሔርን ሰማያዊ ዕረፍት ለሕዝቦቹ ስለሚያመላክተው ሰባተኛው ቀን ሰንበት በተለየ የቀረበው ነገር ምንድን ነው? ይኸውም የሰንበት ዕረፍት የዘላለማዊውን ነገር ቅምሻ የሚሰጠን እንዴት ነው?`

`2.ሥርየት እርቅ የሚል ፍቺ ያለው ሲሆን; ወደ እግዚአብሔር የምንመለስበትን መንገድ ያመለክታል። እንደሚከተለው ስለቀረበው አስፈላጊ መግለጫ አሰብ ያድርጉ: “ይህ ብቻ አይደለም። ነገር ግን አሁን እርቅን ባገኘንበት በጌታችን በኢየሱስ ክርስቶስ በኩል በእግዚአብሔር ደግሞ ሐሤት እናደርጋለን” (ሮሜ 5:11)። አንድ ሰው “ከእግዚአብሔር ጋር መታረቅ ማለት ምን ማለት ነው? ይህ እርቅ በሕይወትዎ ውስጥ ምን ለውጥ አምጥቷል?” ብሎ ቢጠይቅዎ ምን ይመልሳሉ?`

`3.በክርስትና ሕይወታችን አላስፈላጊ የሆኑ ነገሮችን ለአካለ መጠን ካልደረሱ ልጆች ማስወገድ የምንችለው እንዴት ነው? በአምላካዊው ቃል በቀረበው ትልቁ ሥዕል ላይ እንድናተኩር የሚያደርገን ምንድን ነው?`

`4.የእስራኤል ልጆች በምድረ በዳ ስለታዩባቸው ስህቶች እና የእምነት መጉደሎች በድጋሚ ያስቡ። ምንም እንኳ የእነርሱ ተግዳሮት ዝርዝሮች ከእኛ የተለዩ ቢሆኑም (በተንጣለለው ምድረ በዳ ውስጥ እየተንከራተትን ባለመሆናችን) በአንድ ላይ የምንጋራቸው መርኅዎች የትኞቹ ናቸው? ይኸውም በክርስትና ጉዞአችን; እነርሱ ከገጠሟቸው ተመሳሳይ ፈታኝ ሁናቴዎች ጋር መጋፈጥ የምንችለውና ከእነርሱ ስህተት የምንማረው እንዴት ነው?`