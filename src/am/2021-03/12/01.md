---
title:  ዕረፍት ዐልባው ነቢይ
date:  11/09/2021
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ዮናስ 1–4; ኤር. 25:5; ሕዝ. 14:6; ራእ. 2:5; ሉቃ. 9:51–56; ይሁዳ 1–25።

> <p>የሣምንቱ ጥናት መሪ ጥቅስ</p>
> “ ‘ታዲያ; እኔ ቀኝና  ግራቸውን ለይተው መናገር የማይችሉ; ከአንድ መቶ ሃያ ሺህ በላይ ሰዎችና አያሌ እንስሶች ለሚኖሩባት ለታላቂቷ ከተማ ለነነዌ ማዘን አይገባኝምን?’ ” (ዮናስ 4:11)።

ከቅዱሳት መጻሕፍት እጅግ መሳጭ ታሪኮች አንዱ የዮናስ ታሪክ ነው ቢባል ማጋነን አይሆንም። እርሱ በእግዚአብሔር የተጠራ ነቢይ የነበረ ቢሆንም--ከዚያስ ምን ተከሰተ? የእግዚአብሔርን ጥሪ ወደ ጎን ብሎ ኮበለለ። ከዚያም ሀሳቡን ለውጦ ጌታን ይታዘዝ ዘንድ በሚገርም መንገድ እንዲያምን ከሆነ በኋላ የተባለውን ቢያደርግም--ግን እስከምን ሄደ? እንዲመሰክርላቸው የተጠራባቸው ሕዝቦች በእውነት ንስሐ በመግባታቸው እና ሊመጣባቸው ከነበረው ቁጣ በመትረፋቸው ተቆጣ! በልቅሶው እንኳ--በዕረፍት ውስጥ ያልሆነና ሰላም የማያውቀው ሰው ዓይነተኛ ምሳሌ ሆኖ ቀርቧል: “አሁንም እግዚአብሔር ሆይ ነፍሴን ውሰድ፤ ከምኖር መሞት ይሻለኛልና” (ዮናስ 4:3)።

የሱስ ራሱ የዮናስን ታሪክ በመጥቀስ እንዲህ ብሏል: “ ‘የነነዌ ሰዎች በፍርድ ዕለት ከዚህ ትውልድ ጋር ተነሥተው ይፈርዱበታል፤ እነርሱ በዮናስ ስብከት ንስሐ ገብተዋልና’ ” (ማቴ. 12:41)። እርሱ በእርግጥ ከዮናስ ይበልጣል! ያ ባይሆንማ ኖሮ አዳኛችን መሆን ባልቻለ ነበር። በዚህ ሳምንት ወደ ዮናስ ታሪክ በመመልከት ከእርሱ የዕረፍትና ሰላም እጦት መማር የምንችለውን እንመለከታለን።