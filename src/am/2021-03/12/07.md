---
title:  ተጨማሪ ሀሳብ
date:  17/09/2021
---

“የዮናስን ተልዕክ በተመለከተ ይህ ነቢይ ከባድ ኃላፊነት  ተሰጥቶት ነበር። ሆኖም እንዲሄድ የላከው አገልጋዩን ሊደግፈውና ስኬት ሊያስጨብጠው ይችላል። ነቢዩ ያለ ምንም ጥያቄ ቢታዘዝ ኖሮ ከአያሌ መራራ ተሞክሮዎች መትረፍ በቻለና የተትረፈረፉ በረከቶችን በተቀበለ ነበር። ሆኖም ዮናስ ተስፋ አስቆራጭ ጊዜያቶች በገጠሙት ጊዜ ጌታ አልተወውም። በተከታታይ ፈተናዎችና እንግዳ ሁኔታዎች አማካይነት ነቢዩ በእግዚአብሔር እና ማብቂያ በሌለው የማዳን ኃይሉ የነበረው መተማመን ተነቃቃ።”—Ellen G. White, Prophets and Kings, p. 266.

“ውስብስብ ያልሆነና ትህትና የተላበሰ መንገድ ተጠቅሞ በሺዎች ለሚቆጠሩ ወገኖች መድረስ ይቻላል። በዓለማቀፍ ደረጃ ምሑር የሚባሉና ከፍተኛ ተሰጥኦ እንዳላቸው ተደርገው የሚታዩ ወንዶችና ሴቶች፤ ብዙውን ጊዜ እግዚአብሔርን የሚወድ ሰው በሚሰነዝራቸው ቀላል ቃላት መነቃቃትና መታደስ ሊያገኙ ይችላሉ። እነርሱ በለመዱት የዘወትር ቋንቋ ስለዚያ ፍቅር ሲናገሩ; በሌላው ላይ ጥልቅ ፍላጎት ያጭራሉ።”—Ellen G. White, Christ’s Object Lessons, p. 232.

**የመወያያ ጥያቄዎች**

`1. “የእግዚአብሔር ነቢይ” የተቆጣው ደኅንነት ያገኙ ዘንድ በምስክርነት ወደ ሕዝቡ ስለላከው ነው? ይህን በዮናስ በኩል የተስተዋለ አመለካከት እንዴት እናስተውለዋለን? ሕዝቡ ከእውነት ብርሃን በተቃራኒ በሚጓዝበት ወቅት እግዚአብሔር ለእነርሱ ያለውን ትዕግሥት ማሳየት የሚችል እንዴት ያለ ብርቱ ምሳሌ ነው!`

`2.የዮናስ ታሪክ እግዚአብሔር አመጸኛ ሰዎችን የማዳን ሥራ ብቻ ሳይሆን ተከታዮቹን የመለወጥ ከፍተኛ ፍላጎት እንዳለው የሚጠቁም ይመስላል። ጌታን እና ለዚህ ዘመን የተሰጠውን እውነት የምናውቅ ቢሆንም እንኳ “አዲስ ልብ” እና “አዲስ መንፈስ” ማግኘት የምንችለው እንዴት ነው? እውነትን በማወቅና በእውነት በመለወጥ መካከል ያለው ልዩነት ምንድን ነው?`

`3.የይሁዳን መጽሐፍ በድጋሚ ያንብቡ። መሠረታዊው የመጽሐፉ መልእክት ምንድን ነው? እንደ ቤተ ክርስቲያን መልእክቱ ለእኛ ወሳኝ የሆነው ለምንድን ነው?`

`4.ለሌሎች መዳን የመሥራት ተሞክሮ ከፍ ያለ መንፈሳዊ ጥቅም የሚያስገኝልን እንዴት ነው?`

`5.ዮናስ ወደ ነነዌ ለመሄድ ያልፈለገበት ምክንያት ምንም ይሁን ምን; እግዚአብሔር ምን ያህል ስህተት እንደሠራ በገሃድ አሳይቶታል። ዮናስ ያሳየው ዓይነት የተሳሳተ አመለካከት ሊያንጸባርቁ ለሚችሉ ሌሎች ወገኖች እንዴት ያለ አመለካከት ሊኖረን ይችላል?`