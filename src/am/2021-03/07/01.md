---
title:  ዕረፍት; ግንኙነት እና ፈውስ
date:  07/08/2021
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ዘፍ. 42:7–20; ማቴ. 25:41–46; ዘፍ. 42:21–24; ዘፍ. 45:1–15; ሉቃ. 23:34; ዘፍ. 50:15–21።

> <p>የሣምንቱ ጥናት መሪ ጥቅስ</p>
> “‘አሁንም በመሸጣችሁ አትቆጡ; በራሳችሁም አትዘኑ; ምክንያቱም እግዚአብሔር ሕይወት ለማዳን ሲል ከእናንተ አስቀድሞ እኔን ወደዚህ ልኮኛል” (ዘፍ. 45:5)

አንድ ወንድ በአንዲት ሴት ላይ የወሲብ ጥቃት በመፈጸም ወንጀል ተከስሶ ነበር። ፖሊስ ካሰለፋቸው ተጠርጣሪዎች መካከል በእርግጠኝነት ለየችው። ምንም እንኳ በእርሱ ላይ የቀረቡ ማስረጃዎች በደለኛነቱን አጠያያቂ ቢያደርጉም፤ ሴትየዋ ግን “ጆኒ” ጥፋተኛ መሆኑን አጥብቃ ተናገረች። ይህን ተከትሎ ጆኒ ባልሠራው ወንጀል ለ14 ዓመታት በወኅኒ በሰበሰ። ሆኖም ከዚህ ሁሉ መከራ በኋላ የ ዲ.ኤን.ኤ ማስረጃ ወንጀለኛ አለመሆኑን በማመላከቱ “ጁአን” ዘግናኝ ስህተት መሥራቷን ተገነዘበች። ጆኒ ከእስር ከተፈታ በኋላ ልታገኘው ፈለገች። ለበርካታ ዓመታት ህይወቱን ካመሳቀለችው ከዚህች ሴት ጋር ፊት ለፊት ሲገናኝ ይህ በጣም ብዙ መከራ የደረሰበት ሰው ምን ያደርግ ይሆን?

በአንድ ክፍል ውስጥ ሆኖ እስኪመጣ መጠባበቅ ጀመረች። ጆኒ በክፍሉ ደርሶ ዐይን ለዐይን እንደ ተያዩ ጁአን ተንሰቅስቃ ማልቀስ ጀመረች። “ጆኒ ጎንበስ እንዳለ እጆቼን ያዝ ካደረገ በኋላ ወደ እኔ እየተመለከተ ‘ይቅር ብዬሻለሁ’ አለኝ። ማመን አልቻልኩም። በእጅጉ የጠላሁትና አጥብቄ እንዲሞት የተመኘሁት ፍጥረት ቢኖር ይህ ሰው ነበር። ሆኖም; አሁን በፊቴ የቆመው; ይህ አቻ የሌለው በደል ያደረስኩበት ሰው ይቅር አለኝ? የጸጋን ምንነት በትክክል መረዳት የጀመርኩት በዚያን ጊዜ ነበር። ከዚህ ጊዜ ጀምሮ ፈውስ እና እውነተኛ ዕረፍት ማግኘት ጀመርኩ። በዚህ ሳምንት ስለ ይቅርታ ምንነትና ይቅርታ ለዕረፍት የለሹ ሰብዓዊ ልብ ማድረግ የሚችለውን እንመለከታለን።