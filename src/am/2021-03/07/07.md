---
title:  ተጨማሪ ሀሳብ
date:  13/08/2021
---

“ዮሴፍ በገዛ ወንድሞቹ ለባርነት የተሸጠው ኃይማኖት  ለሌላቸው ሰዎች ሲሆን ክርስቶስም ከደቀ መዛሙርቱ በአንዱ አማካኝነት ለመራር ጠላቶቹ ተላልፎ ተሸጠ። ዮሴፍ ለመርኅ በመገዛቱ ምክንያት የሐሰት ውንጀላ ቀርቦበት ወደ እስር ቤት ተጥሎ ነበር። ክርስቶስ የተናቀውና ነቀፌታ የደረሰበት ጻድቅና እራስን የሚክድ ሕይወቱ ኃጢአትን በመገሰጹ ነበር። ምንም ዓይነት ስህተት ባይገኝበትም ነገር ግን በሐሰት ተመስክሮበት ጥፋተኛ ተባለ። ዮሴፍ በፍትህ ማጣትና ጭቆና ስር ሆኖ ያሳየው ታጋሽነት; ታዛዥነት; ይቅር ባይነትና በጨካኝ ወንድሞቹ ላይ ያሳየው ርኅራኄ --ክፉዎች አዳኙ ላይ ጭካኔና በደል ሲያደርሱበት ያሳየው ይቅርታ ለገዳዮቹ ብቻ ሳይሆን ነገር ግን ወደ እርሱ በመቅረብ ኃጢአታቸውን በመናዘዝ ይቅርታን ለሚለምኑት ሁሉ የሚሰጠውን ምህረት ያንጸባርቃል።”--የኃይማኖት አባቶች እና ነቢያት: ገጽ 269።

“ይቅር የማይል መንፈስን ፍትሐዊነት ምንም ነገር ሊያረጋግጥ አይችልም። ለሌሎች ምኅረት የማያደርግ እርሱ ራሱ የእግዚአብሔር ይቅርባይነት ጸጋ ተካፋይ አለመሆኑን ያሳያል። የጥፋተኛው ልብ በአምላካዊው ምኅረት ወሰን ወደሌለው አፍቃሪ ልብ ይሳባል። የመለኮታዊው ርኅራኄ ሞገድ ወደ ኃጢአተኛው ነፍስ ይፈሳል። ክርስቶስ በከበረው ሕይወቱ የገለጠው ርኅራኄ እና ምህረት የጸጋው ተካፋዮች በሚሆኑ ላይ ይታያል።”—Ellen G. White, Christ’s Object Lessons, p. 251.

**የመወያያ ጥያቄዎች**

`1. አንድ ሰው እንዲህ ብሎ ነበር: “ይቅር አለማለት ሌላው ሰው ይሞታል ብሎ ተስፋ በማድረግ መርዝ እንደ መጠጣት ነው።” ይህ አባባል ምን ማለት ነው?`

`2.ዮሴፍ ማንነቱን ከመግለጹ በፊት በጥንቃቄ የሄደባቸው የእነዚያ ሁሉ እቅዶቹ ዓላማ ምን ነበር? ይህ ለእርሱም ሆነ ለወንድሞቹ ምን አስገኘ?`

`3.የዮሴፍ ቤት አዛዥ የዮሴፍን ወንድሞች አስመልክቶ በአንዳንድ ሴራዎች ውስጥ እጁ እንደነበረበት መገመት አይከብድም (ዘፍ. 44:1-12)። የይቅር ባይነት ተሞክሮ በሰዎች ላይ ምን ዓይነት ተጽዕኖ ያሳድራል?`

`4.“እግዚአብሔር ይመራቸው ዘንድ የልጆቹ ፈቃድ ካልሆነ በቀር አያስገድዳቸውም። መጨረሻውን ከመጀመሪያው አንስቶ መመልከት ቢችሉና በሥራው ባልደረባነት የሚፈጽሙትን በክብር የተሞላ ዓላማ ለይተው ቢረዱ…”—Ellen G. White, The Desire of Ages, pp. 224, 225. መልእክቱን እያሰላሰሉ ስለ ራስዎ ሕይወት ያስቡ። ይህን መረዳታችን ሊያጋጥሙን የሚችሉ በርካታ ፈተናዎችንና ውጣ ውረዶችን ለመቋቋም እንዴት ይረዳናል?`