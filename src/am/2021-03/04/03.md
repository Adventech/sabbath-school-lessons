---
title:  የማንቂያ ጥሪ
date:  19/07/2021
---

በጨለማ ከተዋጡ የዳዊት ሕይወት ክፍሎች በአንዱ መልካም የምሥራች ተሰማ: እነሆ እግዚአብሔር ነቢዩን ላከ። ናታን እና ዳዊት በሚገባ ይተዋወቃሉ። ቀደም ሲል ዳዊት የእግዚአብሔርን ቤተ መቅደስ ለመሥራት የነበረውን ውጥን አስመልክቶ ናታንን አማክሮት ነበር (2ሳሙ. 7)። አሁን ግን ነቢዩ ለንጉሡ የሚያከናውነውን ሌላ ሥራ ይዞ ብቅ አለ።

`ናታን ወዲያውኑ የዳዊትን ኃጢአት ነግሮ እርሱን ከማሸማቀቅ ይልቅ ታሪክ ለመንገር የመረጠው ለምን ይመስሎታል? 2ሳሙ. 12:1-14።`

ምን ማለት እንዳለበት ያውቅ የነበረው ናታን--ዳዊት ሊያስተውለው በሚችለው መንገድ ነገረው። የቀድሞው ዕረኛ ዳዊት በቀላሉ ራሱን በቦታው ላይ አድርጎ ማየት የሚችልበትን ታሪክ ነገረው። ናታን የዳዊትን የዳበረ የፍትሕና ቅንነት ስሜት በደንብ ያውቅ ነበር። በመሆኑም፤ በአንድ በኩል--39- ናታን ባጠመደው ወጥመድ ውስጥ ዳዊት ሰተት ብሎ ገባ ብሎ አንድ ሰው ሊናገር ይችላል። ዳዊት ሳይታወቀው የራሱን የሞት ፍርድ በተናገረ ጊዜ ናታን “ያ ሰው አንተ ነህ” አለው (2 ሳሙ. 12:7)። “ያ ሰው አንተ ነህ” ተብሎ የሚነገርባቸው ብዙ መንገዶች ያሉ ሲሆን--አንዱ በጩኸት; ሌላው በክስ እና በግለሰቡ ላይ ጣትን በመቅሰር ወይም ደግሞ በአሳቢነትና ጥንቃቄ በተሞላው መንፈስ ናቸው። የናታን ቃላት በጸጋ የተሞሉ ሳይሆኑ እንዳልቀሩ ይታመናል።

በዚያው ቅጽበት ዳዊት ከልጆቹ አንዳቸው እያወቁ ከፈቃዱ ቢያፈነግጡ እግዚአብሔር ሊሰማው የሚችለው ዓይነት ህመም እርሱም ሊሰማው ይችላል። በዳዊት አእምሮ አንዳች ነገር አቃጨለ። የሆነ ነገር ልቡን ሰንጥቆ ሲያልፍ ተሰማው።

`ዳዊት “በቤርሳቤህ ላይ በድያለሁ” ወይም “እኔ ነፍሰ ገዳይ ነኝ” ከማለት ይልቅ “እግዚአብሔርን በጣም በድያለሁ” የሚል ምላሽ የሰጠው ለምንድን ነው? (2ሳሙ. 12:13; በተጨማሪ መዝ. 51:4)።`

ዳዊት ልባችን እንዲቅበዘበዝ የሚያደርገው ኃጢአት በዋነኝነት ፈጣሪ እና ቤዛ የሆነውን አምላክ ማቃለል እንደሆነ ተገንዝቦ ነበር። ራሳችንን ጎድተን በሌሎችም ላይ ቀውስ እንፈጥራለን። በቤተሰባችን ወይም በቤተ ክርስቲያን ላይ ውርደት እናስከትላለን። ውሎ አድሮ እግዚአብሔርን በመጉዳት በጎልጎታ ወደ ሰማይ በሚያመላክተው አስጨናቂ ምሰሶ ላይ ሌላ ምስማር እንመታለን። “የነቢዩ ማስጠንቀቂያ የዳዊትን ልብ ስለነካው ኅሊናው ተነቃቃ፤ የጥፋቱም ግዝፈት ፈጥጦ ታየው። ነፍሱ በእግዚአብሔር ፊት በጸጸት ተደፍታና ከናፍሮቹ እየተንቀጠቀጡ “እግዚብሔርን በጣም በድያሁ” አለ። በሌሎች ላይ የተደረገ በደል ሁሉ ከተበዳዩ ወደ እግዚአብሔር ይደርሳል። ዳዊት በኦርዮንም ሆነ በቤርሳቤህ ላይ ከፍተኛ ኃጢአት ፈጽሟል፤ ይህም ከልቡ ተሰምቶታል። ዘላለማዊውን ያህል የከበደው ግን በእግዚአብሔር ላይ የሠራው ኃጢአት ነበር።” የኃይማኖት አባቶች እና ነቢያት: ገጽ: 398።