---
title:  ተጨማሪ ሀሳብ
date:  27/08/2021
---

“ሰዎች እግዚአብሔር እምላክን በእጁ ሥራዎች ለይተው  ይገነዘቡት ዘንድ እነሆ የፍጥረቱን ኃይል መታሰቢያ ሰጣቸው። ሰንበት በፈጣሪ ሥራዎች ውስጥ የእርሱን ክብር እንድንመለከት ይጋብዘናል… በተቀደሰው የዕረፍት ቀን--ከሁሉም በላይ እግዚአብሔር በተፈጥሮ አማካይነት የጻፈልንን መልዕክቶች ማጥናት ይገባናል። ወደ ተፈጥሮ ልብ እየተቃረብን በመጣን ቁጥር ክርስቶስ የእርሱን ህልዎት በተጨባጭ ይገልጥልናል፤ ሰላሙንና ፍቅሩን በልባችን ይነግረናል።”—Ellen G. White, Christ’s Object Lessons, pp. 25, 26.

“ጌታ እስራኤልን ከግብፅ ባርነት ነፃ ካወጣበት ወሳኝ ምክንያቶች አንዱ ቅዱስ ሰንበቱን እንዲጠብቁ ነበር… በግልጽ ለማየት እንደሚቻለው ሙሴ እና አሮን ስለ ሰንበት ቅድስና በሚያስተምሩት ትምህርት ላይ ተሐድሶ አድርገዋል። ምክንያቱም ፈርዖን “እንዳይሠሩ እያደረጋችኋቸው ነው” (ዘፀ. 5:5) ብሎ አማሯቸዋል። ይህ ደግሞ ሙሴና አሮን በግብፅ ስለ ሰንበት ቅድስና ተሐድሶ መጀመራቸውን ያመለክታል።

“ሰንበትን ያከበሩት ከግብፅ ባርነት የመውጣታቸው መታሰቢያ እንዲሆን አልነበረም። የፍጥረት ሳምንትን በማስታወስ የሚከበረው ሰንበት፤ በግብፅ ከነበረው ኃይማኖታዊ ጭቆና ነፃ ወጥቶ ዕለቱን በደስታ ማክበርን የሚያካትት መሆኑ ጉዳዩን አስቸጋሪ አድርጎት ነበር። በተመሳሳይ--ከባርነት ነፃ መውጣታቸው ለድኾች; ለተጨቆኑ; አባት ለሌላቸው እና ለመበለቶች የርኅራኄ ስሜት በልባቸው እንዲቀጣጠል አድርጓል።”—Appendix note in Ellen G. White, From Eternity Past, p. 549.

**የመወያያ ጥያቄዎች**

`1. አንዳንድ ክርስቲያኖች; ሰባተኛ ቀን የዳግም ምጽአቱን ተጠባባቂዎች ጨምሮ--የዝግመተ ለውጥን ንድፈ ሐሳብ እንደ አሳማኝ የፍጥረት ማብራሪያ አድርገው ይቆጥራሉ። የዝግመተ ለውጥ ጽንሰ ሐሳብ እና የሰባተኛው ቀን ዳግም ምጽአቱ ተጠባባቂዎች አስተምህሮ እርስ በርስ የማይጣጣሙ መሆናቸውን ሰንበት እንዴት ያሳያል?`

`2.በሳምንት አንድ የዕረፍት ቀን እስካለን ድረስ ዕለቱ ምንም ይሁን ምን--ለውጥ የለውም ለሚለው መከራከሪያ እርስዎ ምን ይላሉ? ወይም በሌላ በኩል--የሱስ የሰንበት ዕረፍታችን ስለ ሆነ እንደ ዕረፍታችን የምንጠብቀው ቀን አያስፈልግም ለሚለው አነጋገር ምላሽዎ ምንድን ነው?`

`3.ሰንበትን ቅዱስ አድርጎ ማክበር የነፃነት እና አርነት የመውጣት ማስታወሻ ሊሆን የሚችለው እንዴት ነው? እንደ ጥብቅ እና ደረቅ ሕግ አድርጎ ከመመልከት መቆጠብ የምንችለው እንዴት ነው?`

`4. አንዳንዶች ሰባተኛውን ቀን ሰንበት መጠበቅ በሥራ ወደ ሰማይ ለመሄድ እንደ መሞከር ነው ብለው ሲናገሩ ይደመጣሉ። ይሁን እንጂ በሰባተኛው ቀን በማረፍ ወደ ሰማይ ለመሄድ ጥረት እያደረግን ነው ብሎ የመናገር አመክንዮ ምንድን ነው?`