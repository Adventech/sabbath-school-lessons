---
title:  ትምህርት
date:   16/05/2025
---

### መጠየቅ

የዚህ ሳምንት የመታሰቢያ ጥቅስን እና የመጽሐፍ ቅዱስ ጥናት ግንዛቤዎችን እንዲሁም ማንኛቸውንም ግኝቶች፣ ምልከታዎች እና ጥያቄዎች ከሰንበት ትምህርት ክፍልዎ (ወይም ከመጽሐፍ ቅዱስ ጥናት ቡድንዎ) ጋር ይወያዩ።  ከቀሪው ቡድን ጋር ሆናችሁ ተመልከቷቸው።

`የእውነተኛ አምልኮ ምልክቶች ምንድናቸው?`

`የአምልኮ ቦታ አስፈላጊ ካልሆነ፣ ወደ ቤተ ክርስቲያን ለመሄድ ለምን እንጨነቃለን? (ለምሳሌ ማቴ 18:20፤ ዕብ. 10:23–25)`

`እውነተኛ አምላኪን ከሐሰተኛው መለየት ትችላላችሁ? ከቻላችሁ እንዴት?`

`ኢየሱስ በጕድጓዱ አጠገብ ከነበረችው ሴት ጋር ሲነጋገር ደክሞና ተጠምቶ ነበር። በድካም እና የእረፍት ጊዜ በምትፈልጉበት ጊዜ ወንጌልን ለመናገር ምን ያህል ዝግጁ ናችሁ?`

`ኢየሱስ ከእርሱ ጋር በቅርበት ለነበሩት ደቀ መዛሙርቱ ከመግለጹ በፊት ለኃጢአተኛ እና “ከመንፈሳዊነት ውጪ” ለሆነች ሴት መሲሕነቱን ለምን ገለጸ? (ዮሐንስ 4:25–27)`

`በዛሬው ጊዜ ያሉ ክርስቲያኖች እምነታቸውን ለሌሎች እንዳይካፈሉ የሚከለክሏቸው ማኅበራዊ ጉዳዮች (ነውር ተደርገው የሚወሰዱ ነገሮች) ምን ምን ናቸው?`

`ኢየሱስ ለደቀ መዛሙርቱ እነርሱ የማያውቁት ምግብ እንዳለው ሲነግራቸው ስለ ምን ዓይነት ምግብ ነበር የሚነግራቸው (ዮሐንስ 4:32)?`

`ሳምራዊቷ ሴት በከተማዋ በመሰከረች ጊዜ ምን ውጤት ተገኘ? ለምንስ በጣም ውጤታማ ነበረች? (ዮሐንስ 4:39–42)`