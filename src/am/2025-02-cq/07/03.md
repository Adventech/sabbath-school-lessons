---
title:  አዲስ ለውጥ
date:   12/05/2025
---

### መተርጎም

በያዕቆብ ጕድጓድ አጠገብ የነበረችውን የሳምራዊቷን ሴት ታሪክ እንድንወደው የሚያደርገን ብዙ ነገር አለ። ሁሉንም ነገር በቃላት መግለጽ አስቸጋሪ ነው። ይህ ታሪክ (ዮሐንስ 4:1–26) በቅዱሳት መጻሕፍት ውስጥ ከተመዘገቡት ኢየሱስ ከማንም ጋር ካደረገው ንግግሮች ሁሉ ይህ ረጅሙ ነው ማለትም ከደቀ መዛሙርቱም ሆነ ከቤተሰቡ ጋር ካደረገው ንግግር ሁሉ ማለት ነው። በዮሐንስ መጽሐፍ ኢየሱስ መሲሕነቱን ከገለጠላቸው አህዛቦች ውስጥ ይህች ሴት የመጀመሪያዋ ነበረች እንዲሁም ወንጌሉን እንዳመነች ወዲያውኑ ወደ አገልግሎት በመገባትም በወንጌላት መጽሐፍ የመጀመሪያዋ ናት። በችኮላ እንስራዋን በውሃ ጕድጓዱ አጠገብ ትታ መላ ከተማውን ኢየሱስን ያገኝ ዘንድ ለመጋበዝ  ሄደች (ቁጥር 28–30)።

በዚህ ታሪክ ጥናት ውስጥ ብዙ አስደናቂ ነገሮች ቢኖሩም ኢየሱስ ስለ አምልኮ ከተናገረው ነገር የበለጠ ለእኛ ለመረዳት የሚያስፈልግ ነገር ግን ላይኖር ይችላል። በዚህ ሩብ ዓመት የእግዚአብሔር መሠዊያዎች በቅዱሳት መጻሕፍት ውስጥ ምን ሚና እንደተጫወቱ ተመልክተናል። እነዚህ መሠዊያዎች ዔድን ከተመሠረተበት ጊዜ ጀምሮ ለእግዚአብሔር የፍቅር፣ የመቀደስ እና የቁርጠኝነት ቦታዎች ሆነው ቆይተዋል። መሠዊያዎች ተንቀሳቃሽ በሆነው የምድረ በዳ ድንኳን እና በኢየሩሳሌም በተሠራው ቋሚ ቤተ መቅደስ ውስጥ የቤተ መቅደስ አምልኮ ዋና አካል ነበሩ። የአምልኮ ቦታ እና የመሠዊያ መመሪያ በአምልኮ ውስጥ ያለው ሚና ወሳኝ ነበር።

ከአምልኮ ቦታ እና ከመሰዊያው መመሪያ የተወሰኑ ዓመታት ብኋላ ኢየሱስ የአስተሳሰብ ለውጥ ማምጣት ጀመረ። ክርስቶስ  ለሳምራዊቷ ሴት ስለ አምልኮ አዲስ በሆነ መንገድ የማሰብ ጊዜው እንደደረሰ ነገራት። እውነተኛ አምልኮ በተወሰነ ቦታ የሚደረግ ሳይሆን ከዚህም በዘለለ በመንፈስና በእውነት እውነተኛ አምላኪዎች የሚያመልኩበት ሰዓት ደርሷል። ኤለን ኋይት እንዲህ ብላለች፣ “ሰዎች ከሰማይ ጋር ሊገናኙ የሚችሉት የተቀደሰ ተራራ ወይም ቤተ መቅደስ በመሻት አይደለም። ሃይማኖት በውጫዊ ቅርጽና በአገልግሎት ሥርዓት መወሰን የለበትም። ከእግዚአብሔር የሚገኝ ሃይማኖት ብቻ ነው ወደ እግዚአብሔር የሚያደርስ። እርሱን በትክክል ለማገልገል ከመለኮታዊ መንፈስ መወለድ አለብን።" (ከኤለን ዋይት የዘመናት ምኞት የተባለ መጽሐፍ የአማርኛ ትርጉም ገፅ 176, 177 የተወሰደ)

ኢየሱስ ወደ ሞቱ በተቃረበ ጊዜ መንፈስ ቅዱስ እንደሚመጣ ለደቀ መዛሙርቱ ተስፋ ሰጥቷቸው ነበር። “የእውነት መንፈስ በመጣ ጊዜ ወደ እውነት ሁሉ ይመራችኋል። እርሱ ከራሱ አይናገርም፤ የሚሰማውን ብቻ ይናገራል፤ እንዲሁም ወደ ፊት ስለሚሆነው ይነግራችኋል” (ዮሐንስ 16:13)። ለኢየሱስ እውነተኛ አምልኮ ያለ መንፈስ ቅዱስ የማይቻል ነው ምክንያቱም:- 1. ለአምልኮ ተነሳሽነትን የሚሰጠው የእግዚአብሔር መንፈስ ነው

2. ያለ እርሱ ሥራ የሰው ልብ እውነትን ሊቀበል ወይም ሊረዳ አይችልም። እግዚአብሔር መላ ሕይወታቸው በመንፈስ ቅዱስ ወደ እውነቱ የሚመሩ እና በመንፈስ ቅዱስ ኃይል የሚያመልኩ ሰዎችን እየፈለገ ነው። ይህ ኢየሱስ ሳምራዊቷን ሴት የጋበዛት የአምልኮ ልምምድ ነበር እናም ያንኑ ግብዣ ለእኛም ያቀርባል።

### ማስታወሻ:

`የጻፍከውን እና ምልክት ያደረግክበትን ጽሑፍ ተመልከት/ች እና ምልክቶችህ/ሽ በአጠቃላይ ምን ልዩ ግንዛቤዎችን የሚያመለክቱ ይመስልሃል/ሻል?`

`ይህን ምንባብ ካጠናህ በኋላ ምን አይነት ጥያቄዎች ወደ ውስጥህ መጡ? የትኞቹ ክፍሎች አስቸጋሪ ናቸው?`

`ሌሎች ምን ዓይነት መመሪያዎች እና መደምደሚያዎችን ታገኛለህ/ሽ?`

`እውነት እና መንፈስ ለእውነተኛ አምልኮ በጣም አስፈላጊ የሆኑት ለምንድን ነው? ኢየሱስ በእነዚህ ሁለት ምልከቶች ላይ ብቻ እንጂ በሌላ ነገር ላይ ያላተኮረው ለምንድን ነው?`