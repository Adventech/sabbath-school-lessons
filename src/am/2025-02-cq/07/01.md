---
title:  የመፈለግ ስሜት
date:   10/05/2025
---

### መግቢያ

የዚህን ሳምንት ትምህርት ጥቅስ ያንብቡ፡ ዮሐንስ ምዕራፍ 4

**የመፈለግ ስሜት**

አንድ ዓርብ ከሰዓት በኋላ ባለቤቴ ኬምባ በስራ ቦታዋ ከምትገኝ ከጊዜያዊ የበላይ ተቆጣጣሪዋ በዚያው ቀን ረፋድ ላይ በzoom (በድረ-ገጽ አማካኝነት እየተያዩ የመነጋገሪያ መድረክ) ላይ እንድትገኝ ተነገራት። ስብሰባው ከአምስት ደቂቃ ባነሰ ጊዜ ውስጥ ተጠናቀቀ። በስብሰባው ላይ አዲሷ የበላይ ተቆጣጣሪ ኬምባ ትሰራበት ከነበረው የስራ ኃላፊነት ቦታዋ እንደተነሳች እና የኬምባ መላው ቡድን ወደ ሌሎች ክፍሎች እንደሚበተን ነገረቻት። ባለቤቴ በከፍተኛ ደረጃ ጥሩ አመራር ባሳየችበት እና በርካታ ሽልማቶችን ባገኘችበት ኩባንያ የዘጠኝ ዓመታት የሥራ ዘመኗ ከአምስት ደቂቃ ባነሰ ጊዜ ውስጥ ተጠናቀቀ።

ብዙውን ጊዜ በዓይናችን ከምናየው በላይ ብዙ ታሪክ አለ። ጊዜያዊዋ የበላይ ተቆጣጣሪዋ ለረጅም ጊዜ በኬምባ ስኬት ቅናት ነበራት። የኬምባ ቡድን የሚያስመዘግባቸውን ስኬቶች ታሳንሳለች ከዚህም አልፎ ተርፎም የኬምባን ቡድን ስራ የራሷ እንደሆነ ስትናገር ነበር። የኬምባ የቀድሞ ስራ ኃላፊ ሲለቅቁ እና ይህች ሴት ጊዜያዊ የበላይ ተቆጣጣሪ ስትሆን ባለቤቴ ችግር እንደሚመጣ ተገንዝባ ነበር። ምንም እንኳን ነገሩን ብትጠብቅም ከሥራ መባረሯ በጣም አሳዛኝ ነበር። በጣም ጥሩ የስራ አፈጻጸም ቢኖራትም ከእንግዲህ ተፈላጊ አልነበረችም።

የኬምባን የልብ ስብራት ሙሉ በሙሉ ለእግዚአብሔር አሳልፈን ሰጠን። እግዚአብሔር ይህን በር እንዲዘጋ ከፈቀደ፤ የተሻለውን እንደሚከፍት አመንን። ከጥቂት ሳምንታት በኋላ አንድ ጓደኛዋ ኬምባ ቀድሞ ስትሰራበት በነበረው ድርጅት ውስጥ የዋና የፋይናንስ ኦፊሰርነት (CFO) ቦታ እንድታመለክት አበረታታት። እርሷም አመለከተች እና ከበርካታ ቃለ መጠይቆች በኋላ ከብዙ ጥሩ እጩዎች መካከል ተመረጠች። ከቅጥርም በኋላ በውስጧ ያለውን የተለየ እና ጥምር የሆነ ልምድ፣ ክህሎት እና ባህርይ ተመልክተው ለዋና የፋይናንስ ኦፊሰርነት ቦታ ትክክለኛ ሰው መሆኗን አመኑ። በቸልተኝነት ከመታለፍ ወደ ተፈላጊነት መሸጋገር ምንኛ አስደሳች ነው!

በዚህ ሳምንት ጥናታችን ላይ በምናተኩርበት መጽሐፍ ቅዱሳዊ ታሪክ ውስጥ ኢየሱስ አስገራሚ መግለጫ ይሰጣል። እንደዚህም ይላል እግዚአብሔር የተለዩ ሰዎች ያሉባቸው ቡድኖችን እንደሚፈልግ ይናገራል። ብዙዎች እርሱን እንደሚያመልኩ ይናገራሉ ነገር ግን እርሱ በመንፈስና በእውነት የሚያመልኩትን እውነተኛ አምላኪዎችን ይፈልጋል (ዮሐንስ 4:23, 24)። በእግዚአብሔር መፈለግ ምንኛ ጥሩ ስሜት ነው። አይደለምን? በዚህ ሳምንት እግዚአብሔርን የምናመልክበት መንገድ ለእርሱ እጅግ አስፈላጊ እንደሆነ እንመለከታለን።

### ማስታወሻ:

`ከመረጡት የመጽሐፍ ቅዱስ ትርጉም ዮሐንስ 4:16-26ን ማስታወሻ ላይ ይጻፉ። ጊዜ ከጠበበዎት ቁጥር 23 እና 25 ብቻ ይጻፉ። በመቀጠልም ክፍሉን በራስዎ ቃላት እንደገና ይጻፉ ወይም ስለ ምዕራፋ የተረዱትን ዋና ነገር ይጻፉ።`