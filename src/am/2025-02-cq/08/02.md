---
title:  ትምህርት
date:   18/05/2025
---

### መዋሃድ

የአገልግሎት ህይወት

አንድ ምዕራፍን ብቻ በመጠቀም ኢየሱስ ማን እንደሆነ ማብራራት ቢኖርባችሁ ማርቆስ ምዕራፍ 1 ምርጥ ምርጫ ሊሆን ይችላል ነው። የማርቆስ ወንጌል ኢየሱስ በኃጢአት እና በሰው ውድቀት ላይ ያለውን ኃይል የሚያጎላ ፈጣን የታሪክ ይዘት ያለው መጽሐፍ ነው። ማርቆስ ምዕራፍ 1 ስለ ክርስቶስ አራት ውድ እውነቶችን ያቀርባል።

በመጀመሪያ መጥምቁ ዮሐንስ ኢየሱስን ለረጅም ጊዜ ሲጠበቅ የነበረውን መሲሕ አድርጎ ያስተዋውቀዋል። ማርቆስ 1 የሚጀምረው ኢሳይያስ 40:3ን በመጥቀስ የክርስቶስ መንገድ ጠራጊ የሆነውን በማስተዋወቅ ነው። ከቁጥር 4-8 ባለው ደግሞ መጥምቁ ዮሐንስ በጥምቀት ከኀጢአት ንስሐ መግባትን እየሰበከ በመምጣቱ ይህን ትንቢት መፈጸሙን ያሳያሉ። የኢየሱስ ጥምቀት ጊዜ መንፈስ ቅዱስ በእርሱ ላይ ሲወርድ እና አብ ከሰማይ "አንተ የምወድህ ልጄ ነህ በአንተ ደስ ይለኛል" ብሎ ሲናገር መሲሕነቱ በግልጽ ታየ (ቁ. 11)።

ከማርቆስ 1 የምንማረው ሁለተኛው ነገር ደግሞ ኢየሱስ በሰይጣን እና ሰዎች ላይ ጉዳት በሚያደርሱ ነገሮች ሁሉ ላይ ኃይል እንዳለው ነው። በምድረ በዳ የሰይጣንን ፈተናዎች አሸንፏል (ቁ. 12, 13)፣ የጴጥሮስን የታመመች አማት (እና ሌሎች ብዙዎችን) ፈውሷል(ቁ. 29-34)፣ እና በርኩሳን መናፍስት ከተያዙት አጋንንትን አስወጥቷል(ቁ. 21-28, 40-45)። የኢየሱስ ኃይል የሰዎችን ትኩረት ሳበ። ዝናው እየተስፋፋ ሄደ ሰዎችም ርኩሳን መናፍስት እንኳን እንደሚታዘዙለት አስተዋሉ (ቁ. 27)።

በማርቆስ 1 የምናየው ሦስተኛው ነገር የኢየሱስ የማስተማር እና የመስበክ አገልግሎት እንዲሁም ይህን አገልግሎት ለሌሎች ለማጋራት ያለውን ፍላጎት ነው። ኢየሱስ የእግዚአብሔርን መንግሥት ወንጌል እየሰበከ ወደ ገሊላ መጣ አድማጮቹን ንስሐ እንዲገቡ እና ይህን መልካም ዜና እንዲያምኑ አጥብቆ ጠራ (ቁ. 14, 15)። በዚያ በገሊላ ባህር ዳርቻ ኢየሱስ በአገልግሎት ሥራ እንዲሳተፉ ለደቀ መዛሙርቱ ጥሪ ማቅረብ  ጀመረ። በአገልግሎት ሥራ ላይ የትብብርን አስፈላጊነት ለእኛም አሳየን (ቁ. 16-20)። ደቀመዛሙርቱም ወዲያውኑ ኢየሱስን ተከትለው "ወደ ቅፍርናሆም ሄዱ፤ በዚያም ኢየሱስ በሰንበት ቀን ወደ ምኵራብ ገብቶ ሲያስተምር በኃይሉ እና በሥልጣኑ ይገረሙ ነበር (ቁ. 21, 22)።

አራተኛው ትምህርት ኢየሱስ ድብቅ የኃይል ምንጭ እንደነበረው ነው። "ማለዳም ገና ጎሕ ሳይቀድ፣ ኢየሱስ ተነሥቶ ከቤት ወጣ፤ ወደ አንድ ገለልተኛ ስፍራም ሄዶ ይጸልይ ጀመር።" (ቁ. 35)። አድካሚ በሆነ የተጨናነቀ የአገልግሎት ጊዜ ላይ ሆኖ እንኳን ኢየሱስ መንፈሳዊ ጥንካሬን እና ምሪትን ለማግኘት ከአባቱ ጋር ለመነጋገር በማለዳ ተነሳ። ከአብ ጋር የጠበቀ ህብረት ማድረግ የኢየሱስ አገልግሎት የስኬት ምስጢር ነበር።

### ማስታወሻ:

`ከማርቆስ ምዕራፍ 1 የምትወደውን/ምትወጂውን ጥቅስ አሰላስል/ይ። ለማስታወስ እንዲረዳህ/ሽ ደጋግመህ/ሽ ጥቅሱን ጻፈው/ጻፊው፡፡`

`የዚህ ሳምንት መጽሐፍ ሌሎችን ለማገልገል ስለተሰጠ ሕይወት የሚጠይቀውን ፍላጎት እና ሸክም ምን ይነግሮታል?`

`የክርስቶስን የአገልግሎት ስራዎች ደቀመዝሙርቱ መመልከታቸው ምን ፍይዳ ያለው ይመስላቸዋል?`