---
title:  በማለዳ ወይስ አርፍዶ መንቃት?
date:   17/05/2025
---

### መግቢያ

የዚህን ሳምንት ትምህርት ጥቅስ ያንብቡ፡ ማርቆስ ምዕራፍ 1

**በማለዳ ወይስ አርፍዶ መንቃት?**

የሁለተኛ አመት የኮሌጅ ተማሪ በነበርኩበት ወቅት በካምፓስ ውስጥ ለነበር የእርስበርስ የመዝናኛ ቅርጫት ኳስ ውድድር የካምፓስ ወንዶች ተመርጠን ቡድን የሚቋቋምበትን ጊዜ በጉጉት እጠብቅ ነበር። በልጅነቴ በማይመቹ ቦታዎች እየተጫወትኩኝ ልምዴን ያሳደጉኝ ቢሆንም፤ በኮሌጅ የነበረው ጨዋታ ግን ከርሱ የተለየ ነበር። በዚያ አመት ከመላው አገሪቱ ከመጡ ተጫዋቾች ጋር በጨዋታው ላይ ጥሩ ለመፎካከር ቆርጬ ነበር።

ከጓደኛዬ ዲ ጋር አብረን ለውድድሩ ለመለማመድ ተስማማን። ሆኖም ግን እቅዳችን ላይ አንድ ችግር ነበር፡ የቅርጫት ኳስ ሜዳው የሚገኘው በጣም በማለዳ ብቻ ነበር። ስለዚህ በየማለዳው 11 ሰዓት ወደ ሜዳው ለመሄድ እና በየማለዳው ለአንድ ሰዓት ለመለማመድ ወሰንን። የመጀመሪያው ቀን ላይ የማንቂያ ሰዓቴ ሲጮህ ከአልጋዬ ወዲያው ዘልዬ ወጣሁና ትጥቄን ለበሼ ወደ ሜዳው አመራሁ። በልምምዳችንም ሶስት ነጥብ የሚያስገኙ ግቦችን ተለማመድን፣ የሌይአፕ ልምምድ አደረግን እናም ከመሃል ርቀት ኳሶችን ወረወርን። ለሁለት ሳምንታት ወጥ የሆነ የልምምድ ሥርዓት ጠብቀን ነበር ፣ ነገር ግን ከዚያ በኋላ አንድ ነገር ተከሰተ። በማንቂያ ሰዓቴ ላይ የመንቂያ ሰአቱን የሚያራዝመውን ቁልፍ አገኘሁት። 11፡00 ሰአት በጣም ሌሊት ሆነብኝ። አንድ ቀን ባልለማመድ ምን ይጎዳኛል? ማለት ጀመርኩኝ። አንድ ቀን ጠዋት ዲ እየመጣሁ እንደሆነ ለማወቅ ደወለ። በእንቅልፍ በተዳከመ ድምፅ፣ "ይቅርታ ወንድሜ ዛሬ አልመጣም" ብዬ መለስኩለት። ከዚህም ተመልሼ ተኛሁ። ከጥቂት ቀናት በኋላ ዲ እንዲሁ የማንቂያ ደውሉን ማራዘሚያ(snooze) ቁልፉን አገኘው እና ሳናውቀው የመሻሻል ህልማችን በእንቅልፍ መሠዊያ ላይ ሞተ።

ጥናቶች በማለዳ ስለመነሳት ጥቅም አሳማኝ ምክንያቶችን አግኝቷል። በቂ እንቅልፍ እስካገኘን ድረስ በማለዳ መነሳታችን በተሻለ ሁኔታ ትኩረት ማድረግ እንድንችል ያደርገናል፣ ቀናችንን ለማቀድ ተጨማሪ ጊዜ ይሰጠናል፣ የአካል ብቃት እንቅስቃሴ ለማድረግ ጊዜ ይሰጠናል እናም ለብቻችንም ጊዜ ለማሳለፍ እድል ይሰጠናል። አንዳንድ ሰዎች በተፈጥሮአቸው ከአእዋፋት ጋር በማለዳ መነሳት ሲችሉ ሌሎች ደግሞ ሌሊት የነቁ ሆነው በጠዋት ለመነሳት ግን ይቸገራሉ። መጽሐፍ ቅዱስ ኢየሱስ "የማለዳ ወፍ" ወይም "የሌሊት ጉጉት" እንደነበር አይናገርም፤ ነገር ግን ከአባቱ ጋር ለመገናኘት በማለዳ እንደሚነሳ ይገልጻልናል። በዚህ ሳምንት በማለዳ መነሳትን ከኢየሱስ እንማራለን።

### ማስታወሻ  (መጻፍ):

`ከመረጣቹት የመፅሀፍ ቅዱስ ትርጉም ማርቆስ 1:35-39 ማስታወሻ ላይ ጻፉ። ጊዜ ከጠበባቹሁ ቁጥር 35ን ብቻ ጻፉ። በመቀጠልም ክፍሉን በራስዎ ቃላት እንደገና ይጻፉ ወይም ስለምዕራፋ የተረዳቹትን ዋና ነገር ጻፉ።`