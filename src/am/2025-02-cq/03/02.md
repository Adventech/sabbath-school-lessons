---
title:  ለማስታወስ የሚገባ ተስፋ
date:   13/04/2025
---

### መዋሃድ

ዘፍጥረት 12 እግዚአብሔር ለአብራም ጋር የሚያደርገውን አስገራሚ ጥሪ በመናገር ይጀምራል፡- “ቤተሰብህን እና ንብረትህን ሁሉ ይዘህ ወደማሳይህ ስፍራ ሂድ።” ዘፍጥረት 11 አብራም የታራ ልጅ እንደነበር እና ታራ ወደ ከነዓን መሄድ ከጀመረ በኋላ ቤተሰቡን ሃራን በተባለ ስፍራ ከከነዓን በግምት 400 ማይል (644 ኪሎሜትር) ርቀት ላይ እንዳሰፈረ ይነግረናል። ታራ ከሞተ በኋላ እግዚአብሔር ለአብራም (በኋላ ላይ አብርሃም ለተባለው) ተገልጦ ኪዳን መስጠት ጀመረ። እግዚአብሔር የአብርሃምን ዘሮች ታላቅ ሕዝብ እንደሚያደርግ ተስፋ ሰጠው። የአብርሃምም ስም ታላቅ ይሆናል አለ (ዘፍ. 12:2) ፤ እርሱም ለምድር ሁሉ በረከት ይሆናል በማለት ተስፋን ሰጠ።

ከእግዚአብሔር ለተሰጠው ከባድ ተስፋ የአብርሃምን ምላሽ ያስተውሉ! በሰባ አምስት ዓመቱ ዕድሜ፣ በወራሹ ላይ የተሰጠውን ተስፋ ያዘ ፣ አብርሃም ወዲያውኑ ሚስቱን ሣራን፣ ቤተሰቡን፣ የወንድም ልጁን ሎጥን እና ሁሉንም ንብረታቸውን ይዞ ወደ ከነዓን ምድር ሄደ (ምዕራፍ 4–6) ። የአብርሃም ምላሽ ወዲያውኑ ታዛዥነት ነበር! ወደ ከነዓን ምድር ሲደርስ፣ እግዚአብሔር፣ “ለዘርህ ይህችን ምድር እሰጣለሁ” አለው (ምዕራፍ 7)። አብርሃም እግዚአብሔር ባሳየው አስደናቂ ጸጋ ተደንቆ ፣ እግዚአብሔር የተገለጠለትበትን ቦታ ለማስታወስ መሠዊያ ሠራ። ይህ መሠዊያ የተሰራው እግዚአብሔር የተገለጠለትን ቦታ ለማስታወስ ነበር (በኋላም ወደዚህ መሠዊያ በዘፍጥረት 13:4 ተመልሶ ነበር)። አብርሃም ከዚያ ቦታ ሲሄድ እና በቤቴል አቅራቢያም ድንኳኑን ሲያቆም፣ ሌላ መሠዊያን ሠራ። እግዚአብሔር አብርሃምን ከተናገረው በኋላ በቶሎ በተከታታይ የሠራቸውን እነዚህ ሁለት መሠዊያዎች አንዴ አስቡ። እነዚህ መሠዊያዎች አብርሃም ከቤተሰብ እና ከጓደኞቹም ቢርቅ እንኳን እግዚአብሔር ወደሚመራው ቦታ ሁሉ ለመከተል ያለውን ቁርጠኝነት ያሳያሉ። መጽሐፍ ቅዱስ ስለ አብርሃም ሁለተኛው መሠዊያ ሲገልጽ አስደሳች ዝርዝርን ይሰጣል። መሰዊያዎቹ የተሰሩት በ“እግዚአብሔር ስም” ብቻ ሳይሆን፣ አብርሃምም “የእግዚአብሔርን ስም ጠራ” (12:8)።

ምናልባት የእግዚአብሔር ተስፋ አስፈላጊነት አብርሃም በከነዓን ውስጥ ሲጓዝ በአእምሮው ላይ ሊመጣ ይችል ነበር። ሁለተኛው መሠዊያ አብርሃም ከእግዚአብሔር ጋር ጠንካራ ግንኙነት እንደሚፈልግ ያሳያል። ሕይወቱን ለእግዚአብሔር በሙሉ ልቡ እንዲያውል ይፈልግ ነበር። እግዚአብሔርን፣ ተስፋዎቹን እና በእርሱ ዙሪያ ያለውን ሁሉ በማስታወስ ሕይወቱን እንዲያሳልፍ ይፈልግ ነበር። እንደገና በዚያ መንገድ ሲያልፍ፣ እግዚአብሔር ለእርሱ ያደረገውን እና የሚያደርገውን ሁሉ ለማስታወስ የሚያስችል ምልክት ይፈልግ ነበር። አብርሃም ከእግዚአብሔር ጋር በመጓዝ የእምነቱ ሕይወት በየቀኑ እየተዳበለ ነበር - አንድ አንድ የአምልኮ መሠዊያ ያደረግ ነበር።

### ማስታወሻ:

`ከዘፍጥረት 12:1–9 የሚወዱትን ጥቅስ ያስታውሱ። ለማስታወስ እንዲረዳዎ ብዙ ጊዜ ይጻፉት።`

`እግዚአብሔር ለምን ይህን ልዩ ኪዳን ከአብርሃም ጋር አደረገ? የእግዚአብሔር ዓላማ ምን ነበር? እርስዎ እንዴት ያስባሉ?`

`የአብርሃም መሠዊያ መስራት የእግዚአብሔርን ተስፋ እንዴት እንደሚያስተውለው ያሳያል? ያብራሩ።`