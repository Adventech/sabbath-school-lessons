---
title:  የእግዚአብሔር ወዳጅ
date:   17/04/2025
---

### መረዳት

“የሰማይ ጥሪ መጀመሪያ ለአብርሃም በ‘ከለዳውያን ኡር’ ሲኖር መጣ፤ እርሱም ለትዕዛዙ ተገዝቶ / ታዝዞ ወደ ሃራን ሄደ። እስከዚህ ድረስ የአባቱ ቤተሰብ ከእርሱ ጋር ተከተለው፤ ይህም ከጣዖታቸው ጋር የእውነተኛውን አምላክ አምልኮ ስለተቀላቀሉ ነበር። አብርሃም ታራ እስኪሞት ድረስ በሃራን ቆየ። ነገር ግን የሰማይ ድምፅ ከአባቱ መቃብር አልፎ ወደፊት እንዲሄድ አዘዘው። ወንድሙ ናሆር ከቤተሰቡ ጋር በቤታቸውና በጣዖታቸው ላይ ተጣበቁ። ከአብርሃም ሚስት ሣራ በቀር፣ ከረዥም ጊዜ በፊት ያረፈው የሃራን ልጅ ሎጥ ብቻ ነበር የእምነት አባት የአብርሃምን የሀይማኖት ጉዞ ሕይወትን ለመካፈል የመረጠው። ይሁንና ከሜሶፖታሚያ የተነሳው ቡድን ትልቅ ነበር። አብርሃም ቀደም ብሎ በርካታ መንጎችና ከብቶች ነበሩት፤ የምሥራቁ ዓለም ሀብታም ነበር፤ በብዛት ያሉ አገልጋዮችና ተከታዮችም ይከቡት ነበር። ከአባቶቹ ምድር ለመሄድ ወሰነ፤ ለመመለስም አላሰበም ፤ ያለውንም ሁሉ ይዞ ሄደ፤ ‘ያገኙትን ሀብት እና በሃራን ያፈሩትን ነፍሳት።’ ከእነዚህ መካከል ከአገልግሎትና ከግል ጥቅም በላይ የሆኑ ከፍተኛ ሃሳቦች ያሏቸው ብዙ ሰዎች ነበሩ። በሃራን የቆዩበት ጊዜ፣ አብርሃምም ሆነ ሣራ ሌሎችን ወደ እውነተኛው አምላክ አምልኮና አገልግሎት አቅንተዋል …”

“በመጀመሪያ የቆዩበት ስፍራ ሴኬም ነበር። በመምሬ ጥላ ሥር፣ በሰፊ እና ሣር ያለበት ሸለቆ፣ ከወይራ ዛፎች እና ሳያቋርጡ በሚፈልቁ ምንጮች መካከል፣ በአንድ በኩል በጌባል ተራራ እና በሌላኛው በገሪዛን ተራራ መካከል፣ አብርሃም ሰፈሩን አደረገ። አብርሃም የገባበት ሀገር በጣም ውብ እና መልካም ነበር ‘የውሃ ወንዞች፣ ምንጮች፣ ከሸለቆች እና ከተራሮች የሚወጡ ጥልቅ ውሃዎች ያሉባት ሀገር፤ የስንዴ፣ የገብስ፣ የወይን ዛፎች፣ የበለስ ዛፎች እና የሮማን ዘለላዎች ፤ የወይራ ዘይት እና ማር ያሉባት ሀገር። ዘዳግም 8:7-8። ነገር ግን ለአምላክ አምልኮ ለሚያደርጉ ሰዎች፣ በዛፎች የተሸፈነ ተራራ እና በፍሬዎች የተሞላ ሜዳ ላይ ከባድ ጥላ ተኝቶ ነበር። ‘በዚያን ጊዜ ከነዓናውያን በምድሪቱ ነበሩ።’”

“አብርሃም ቃል የተገባለት ሀገር በሌላ ሰው የተያዘ እና በጣዖት የተሞላ ሆኖ ቢያገኝም የእርሱ ተስፋዎች ከግብ ደርሰዋል። በዛፎች መካከል የሐሰት አማልክት መሠዊያዎች ተቀምጠው ነበር፤ በአጠገባቸው በሆኑ ተራሮች ላይ ደግሞ የሰው መሥዋዕት ይሠው ነበር። እርሱ የእግዚአብሔርን ተስፋ ቢይዝም፣ ድንኳኑን ሲያቆም የሚያሳስበው አስቀድሞ የሚታየው ጭንቀት ነበር። ከዚያም ‘እግዚአብሔር ለአብራም ተገልጦ፣ ለዘርህ ይህችን ምድር እሰጣለሁ አለው።’ በዚህም የእግዚአብሔር መገኘትከእርሱ ጋር እንደሆነ እና ለኃጢአተኞች በጎ ፈቃድ እንዳልተተወ በመረዳት በዚህ ቃል ኪዳን እምነቱ ተጠናከረ። ‘በዚያም [ለእርሱ ለተገለጠለት] ለእግዚአብሔር መሠዊያ ሠራ።’ አሁንም ተጓዥ ስለነበር፣ ቶሎ ወደ ቤቴል አቅራቢያ በመሄድ፣ ሌላ መሠዊያ በዚያ ሠራ እና የእግዚአብሔርንም ስም ጠራ።”

“አብርሃም፣ ‘የእግዚአብሔር ወዳጅ’፣ ለእኛ የሚገባንን ምሳሌ አቀረበልን። የእርሱ ሕይወት የጸሎት ሕይወት ነበር። ድንኳኑን በሚያቆምበት ቦታ ሁሉ፣ አጠገቡ መሠዊያ ይቆም ነበር፤ በሰፈሩ ውስጥ የነበሩትን ሁሉ ለጥዋት እና ለምሽቱ መሥዋዕት ይጠራ ነበር” (ኤለን ጂ. ኋይት፣ ፈራጆች እና ነቢያት [1890] ፣ 127፣ 128)።

መጽሐፍ ቅዱስን መጻፍ (ማስታወሻ):

`የዚህን ሳምንት ጥናት ከጨረሱ በኋላ፣ ከእግዚአብሔር ጋር ባለዎት ግንኙነት ውስጥ ምን ዓይነት የግል ምልክቶች እንደሚያስፈልጉ ተረድተዋል? ከእግዚአብሔር ጋር ያለዎትን ግንኙነት ለማጠናከር ምን ማድረግ ይችላሉ?`

`ከእግዚአብሔር ጋር ግንኙነታቸው የተሰበረ የሚመስላቸው ሰዎች ሲገናኙ ምን ዓይነት ተግባራዊ ማመልከቻዎች ማድረግ አለብዎት? እነሱን ለመርዳት እንዴት ይቻልዎታል?`

`ያስታወሱትን ጥቅስ ይገምግሙ። ይህ ጥቅስ በዚህ ሳምንት በሕይወትዎ ውስጥ እንዴት ተግባራዊ ሆነ?`