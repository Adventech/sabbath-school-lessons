---
title:  የተለወጠ ልብ
date:   09/06/2025
---

### መተርጎም
 

 
በዚህ የረፈደ የእስራኤል ታሪክ ወቅት እንኳን እግዚአብሔር የህዝቡን ልብ መለወጥ አጥብቆ ፈልጓል፡፡ መጽህፍ ቅዱስስለ ልብ ሲናገር ደረታችን ላይ ስላለው የሰውነት አካል እያነሳ አይደለም፡፡ ይልቁንም መጽሀፍ ቅዱስ የሚናገረውየአመለካከታችንን መቀመጫ፣ የሀሳቦቻችን እና የፍላጎታችንን ምንጭ የሚፈልቅበትን አእምሮን ይወክላል፡፡ ንጉሱሰለሞን የሀሳቦቻችን እና የስሜቶቻችን ማዕከል ስለሆነው አእምሯችን ሲናገር “አጥብቀህ ልብህን ጠብቅ፥ የሕይወትመውጫ ከእርሱ ነውና።” (ምሳ 4:23) በማለት ፅፏል፡፡ ኢየሱስም ልባችን የሃሳቦቻችን መቀመጫ ስለመሆኑ በምሳሌተናግሯል (ማር 7:21) ።
 
በኤርምያስ 17 ላይ እንደተገለፀው ለዘመናት የቆየው ሀሰተኛ እና የጣዖት አምልኮ የእግዚአብሔርን ህዝብ ልብሸርሽሮታል፡፡ በኤርምያስ ዘመን የነገሰው ንጉስ ኢዮሲያስ የጣዖት መስገጃዎችን ቢያፈራርስም የህዝቡ ልብ ግንአልተመለሰም ነበር፡፡ ” (Ellen G. White, Prophets and Kings [1917], 410)። ንጉሱ በጣዖታቱ መሰዊያ ከወሰደውየማጥፋት እርምጃ በኋላ እንኳን የጣዖት አምልኮ አሻራ አልጠፋም ነበር። በዚህ ዘመን የነበሩ ነብያትም እንደተናገሩትበአካል የቆሙ ጥዖታትን ከቤቶቻችን ማጥፋት ቢቻልም “እነዚህ ሰዎች ጣዖቶቻቸውን በልባቸው አኑረዋልየበደላቸውንም መቅሠፍት በፊታቸው አቁመዋል” ሕዝ 14፡3።
 
በነቢዩ ኤርምያስ አማካኝነት እግዚአብሔር ህዝቡን እውነተኛውን አምላክ በማምለክ ብቻ የሚገኘውን የልብ መታደስእንዲያገኙ ተማፀናቸው። የሀገሪቱ ህዝብ ፀሎት በሀሰተኛ መሰዊያዎች እና ከአህዛብ በተገኙ አማልክት ተተክቶ ነበር።በኤርምያስ 17 ላይ የሚገኘው ሰንበትን የመጠበቅ ጥሪ ትኩረት ልባቸው እንዲለወጥ እና ከእግዚአብሔር ጋር ያላቸውግንኙነት እንዲታደስ ወደ እውነተኛ አምልኮ እንዲመለሱ እና የፀሎት መሰዊያዎችን እንዲያድሱ የቀረበ ግልፅ ጥሪ ነው።
 
የአምልኮ መሰዊያ እና የልብ ግንኙነት በጣም አስፈላጊ የሆነው ለምንድን ነው? ኤለን ዋይት እንዲህ በማለትታብራራዋለች “ሁሉም የሰውነታችን አካል ለአእምሮ እንዲገዛ ተደርጎ ተሰርቷል። አእምሮ የሰውነታችን ወሳኝ አካልነው።” “አእምሮ ሰውነትን በሙሉ ይቆጣጠራል። መልካምም ይሁኑ ክፉ ስራዎቻችን ከእአምሮ ይመነጫሉ። ይህአእምሮ ነው እግዚአብሔርን በማምለከ ከሰማያዊ አካላት ጋር የሚያገናኘን።” (ማይንድ፣ ካራክተር ኤንድ ፕርሰናሊቲ፥ቅፅ 1 [1977]፥ 72) በመቀጠልም “ከልብ የሆነ አምልኮን ጥልቀታዊ በረከቶች ማብራራት የሚችሉ ቃላት የሉም” ትላለች። (Testimonies for the Church, vol. 9 [1909], 143)። ልባዊ አምልኮ አእምሮን ይለውጣል፣ ልብንምያድሳል።
 
 
 
### ማስታወሻ:
`የጻፋችሁን እና ምልክቶች ያደረጋችሁበትን የመጽሀፍ ቅዱስ ክፍል ተመልከቱ እና ያስቀመጡዋቸው ምልክቶች ወደ ምንእንደሚያመለክቱ ተመልከቱ።
` 
`ይህንን ምዕራፍ እንዳጠናችሁ ወደ ሀሳባችሁ የመጣው ጥያቄ ምንድን ነው? ከባዶቹ ክፍሎችስ የትኞቹ ናቸው?
` 
`ምን ሌሎች መርሆዎችን እና ድምዳሜዎችን አገኛችሁ?
` 
`የልብ ጣዖት ማለት ምን ማለት ነው? (ሕዝ 14:3–7)
`