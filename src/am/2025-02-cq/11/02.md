---
title:  ይህ ማሳሰቢያ ነው
date:   08/06/2025
---

### መዋሃድ

በደቡባዊው የይሁዳ ግዛት የነበረው የነብዩ ኤርምያስ የትንቢት አገልግሎት የቆየው ከ627 ዓ.ዓ ኢየሩሳሌምከወደቀችበት ጥቂት አመታት በኋላ እስከ 587 ዓ.ዓ ነው። ይህ ከፍተኛ መንፈሳዊ ውድቀት እና ክህደት የነበረበት ጊዜነበር። ኤርምያስ ገና ታዳጊ ወጣት እያለ እግዚአብሔር ሊመጣ ስላለ ጥፋት እንዲናገርለት መረጠው። የእስራኤልሰሜናዊ ክፍል በአሶራውያን ምርኮ ስር የነበረ ቢሆንም የይሁዳ ህዝብ ግን ከዚህ ምንም አልተማረም። ከይሁዳ ሀጢያትየተነሳ ባቢሎናውያን በቶሎ ሊወሯቸውና ሊማርኳቸው በተዘጋጁበት ወቅት የኤርምያስ መልዕክት እንብዛምተደማጭነት ያላገኘ ሲሆን እንዲያውም ኤርምያስ በታማኝነት ይህንን መልዕክት በማስተላለፉ እንግልት ሲደርስበትነበር።
ኤርምያስ የጥፋታቸው ምክንያት ልባቸው ፈፅሞ ከእግዚአብሔር ስለራቀ እንደሆነ አመላክቷ። የማስጠንቀቂያመልዕክቱም በደነደነ ልባቸው ላይ ያተኮረ ነበር። የህዝቡን ሀጢያት “በብረት ብዕር” (ኤር 17፡1) በልባቸው ላይእንደተፃፈ ሲገልፀው የይሁዳን ሀጥያት አይቀየሬነት እያመለከተ ነበር። የልጆቻቸው በዘመናቸው ያዩት የጣዖታትንአምልኮ እና የእንጨት ምሳሌዎችን (ቁ 2 እና 3) ነው። ይህ ደግሞ ዘዳ 6 ላይ እግዚአብሔር ልጆቻቸውንእንዲያስተምሯቸው ያወጣውን ትዕዛዝ በግልጽ ይተላለፋል። እስራኤል ከእግዚአብሔር ጋር የገባውን ቃልኪዳንበመተዉ ኤርምያስ ሃገሪቱ የእግዚአብሔርን በረከት እንደምታጣ እና በጠላት ምርኮ እንደሚያዙ ትንቢት ተናገረ።
በኤርምያስ በኩል እግዚአብሔር በልባቸው ለርሱ ታማኝ የሆኑትን እና በሰው ክንድ የተማመኑትን በደማቁ እየለየ ነበር።(ቁ 5-8) ችግሩ ደግሞ የሚባባሰው የሰው ልብ ራሱን በመመርመር ላይ በደካማ መሆኑ ነው። ለመታለል እና ለአቋምመዋዠቅ እጅጉን የተጋለጠ ነው (ቁ. 9)። እግዚአብሔር ብቻ ነው የሰዎችን ፈትሾ ያለበትን አይነተኛ መንፈሳዊ ሁኔታመለየት የሚችለው።
እግዚአብሔር ስለ ህዝቡ አመፀኛ ልብ በተናገረ ጊዜ ኤርምያስ “አቤቱ፥ ፈውሰኝ እኔም እፈወሳለሁ፤ አድነኝ እኔምእድናለሁ፤ አንተ ምስጋናዬ ነህና (ቁ 14)” በማለት ተናገረ፡፡ ኤርምያስ የራሱን የልብ ሁኔታ መረዳቱ ግልፅ ነው፡፡ ህዝቡወደ እግዚአብሔር እንዲመለስ ቢፈልግም በዚያን ጊዜ ግን ያስተዋለው የራሱን የልብ ሁኔታ እና ከእግዚአብሔር ጋርያለውን ህብረት ማጠንከር እንዳለበት ነው፡፡
 
ይህ ምዕራፍ ሲጠቃለል እግዚአብሔር የይሁዳ ህዝብ ያደርጉ ዘንድ የፈለገው መልሰው ሰንበትን እንዲጠብቁ ነው፡፡(ቁ19–27) ፡፡ እግዚአብሔር በዚህ ጉዳይ ላይ ከፍተኛ አፅንዖት ሰጥቶታል፡፡ በእግዚአብሔር ሰንበት ከግል ስራ ማረፍአለመቻል ለእየሩሳሌም በማይጠፋ እሳት ጥፋት (ቁ 27) ለመጥፋት ምክንያት ነው፡፡ ሰንበት የእስራኤል ህዝብለእግዚአብሔር ያላቸውን ታማኝነት እና  ትጋት ማሳያ ነው፡፡ ስለ ሰንበት በጊዜው የነበራቸው አመለካከት የአምልኮመሰዊያዎቻቸው መሰባበር እና በልባቸው የነበረው መንፈሳዊ መበስበስ አመላካች ነው፡፡   
 
 
### ማስታወሻ:

 
`በኤርምያስ 17 ከሚገኙ ጥቅሶች መካከል የወደዳችሁትን በአእምሯችሁ ያዙ። በአእምሮ ለመያዝ እንዲጠቅማችሁደጋግማችሁ ጻፉት።
` 
`ኤርምያስ 16 እግዚአብሔርን ለሚታዘዙ እና ሰንበትን ቅዱስ ብለው ስለሚጠብቁ ሰዎች ምን ቃል ገብቷል?
` 
`ኤርምያስ ያልተፈለጉ የንሰሀ መልዕክቶችን እና ማስጠንቀቂያዎችን በመናገሩ ራሱን እንዴት ነው አደጋ ላይ የጣለው?
`