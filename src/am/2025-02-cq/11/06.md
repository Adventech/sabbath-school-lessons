---
title:  ከእግዚአብሔር የራቁ ልቦች
date:   12/06/2025
---

### መረዳት

በንጉሱ የተደረገው የለውጥ ሂደት ውስጥ የጣዖት መስገጃዎች ፈራርሰዋል።፡ ነገር ግን የህዝቡ ልብ አልተለወጠም ነበር።የበቀለው የእውነት ዘር እንዲሁም ብዙ ፍሬ የመሰብሰብ ተስፋ በእሾህ ታንቋል። ሌላ ተመሳሳይ ወደኋላ ማፈግፈግለህዝቡ ገዳይ በመሆኑ እግዚአብሔር ህዝቡ ያለበትን አደጋ እንዲያስተውል ፈለገ። ለያህዌ ያላቸውን ታማኝነትበማፅናት ብቻ ብልጽግናቸውን እና ከእግዚአብሔር ዘንድ ያላቸውን በረከት መልሰው ያገኛሉ።

ኤርምያስ በተደጋጋሚ በዘዳግም ውስጥ ወደተጠናቀሩ መልዕክቶች አመላከተ። ከየትኛው ነቢይ በላይ ለሙሴ ህግጋትአፅንዖት በመስጠት ህዝቡ መንፈሳዊ በረከቶችን እንዴት ወደ ምድራቸው ማምጣት እንደሚችሉ አሳየ። “እግዚአብሔርእንዲህ ይላል። በመንገድ ላይ ቁሙ ተመልከቱም፥ የቀደመችውንም መንገድ ጠይቁ፤ መልካሚቱ መንገድ ወዴት እንደሆነች እወቁ፥ በእርስዋም ላይ ሂዱ፥ ለነፍሳችሁም ዕረፍት ታገኛላችሁ፤ እነርሱ ግን። አንሄድባትም አሉ።” ኤር 6፡16

አንድ ጊዜ በጌታ ትዕዛዝ መሰረት ነብዩ በአንድ ታላቅ የከተማዋ መግቢያ በር ላይ በመቆም ሰንበትን ስለመጠበቅአስፈላጊነት አሳሰበ። የኢየሩሳሌም ነዋሪዎች የሰንበትን መቀደስ በመዘንጋትና በዚያን ቀን በግል ጉዳዮቻቸው ላይበማተኮር አደጋ ላይ ነበሩ። ቢታዘዙ ቃል የተገባላቸው በረከት ነበር። “እኔን ፈጽሞ ብትሰሙ፤ ይላል እግዚአብሔር፥በሰንበትም ቀን በዚህች ከተማ በሮች ሸክም ባታገቡ፥ የሰንበትንም ቀን ብትቀድሱ ሥራንም ሁሉ ባትሠሩበት፥ በዳዊትዙፋን ላይ የሚቀመጡ ነገሥታትና መሳፍንት በሰረገሎችና በፈረሶች ላይ እየተቀመጡ በዚህች ከተማ በሮች ይገባሉ፤እነርሱና መሳፍንቶቻቸው የይሁዳም ሰዎች በኢየሩሳሌምም የሚቀመጡ ይገባሉ፥ ይህችም ከተማ ለዘላለም የሰውመኖሪያ ትሆናለች።” ኤር 17፡24ና25

እነዚህ የበረከት የተስፋ ቃላት ህዝቡ ለእግዚአብሔር ታማኝ ባይሆን ከሚደርስበት ብርቱ ፍርድ እና የከተማ ጥፋትማስጠንቀቂያ ጋር በአንድነት የተሰጡ ናቸው። እግዚአብሔርን ለመታዘዝ ካልቆረጡ እንዲሁም የሰንበት ቀንን ባይቀድሱከተማቸውና በውስጡ ያሉት ሁሉ በእሳት ይጠፋሉ።

“በይሁዳ ምድር ተንሰራፍቶ የነበረው ችግር በህጉ መጽሀፍ በግልጽ የተቀመጡትን የጤነኛ የኑሮ ዘይቤ መመሪያዎችይልቅ ከባባድ እርምጃዎችን ለለውጥ መምረጥቸው ነው። ስለዚህ ነብዩ ስለዚህ ደካማ ህዝብ ብዙ ደከመ።“እግዚአብሔር ለይሁዳና ለኢየሩሳሌም ሰዎች እንዲህ ይላልና። ጥጋቱን እርሻ እረሱ በእሾህም ላይ አትዝሩ።” “ኢየሩሳሌም ሆይ፥ ትድኚ ዘንድ ልብሽን ከክፉ ነገር እጠቢ። ክፉ አሳብ የሚኖርብሽ እስከ መቼ ድረስ ነው?”ኤርምያስ4፡ 3ና 14”(ኤለን ጂ ዋይት, Prophets and Kings [1917], 410–412).

### ማስታወሻ:

`ከዚህ ሳምንት ጥናት በኋላ ከእግዚአብሔር ጋር ባላችሁ ግንኙነት ውስጥ ልታደርጉት የምትችሉት ነገር ምንድን ነው? እንዴት ከእግዚአብሔር ጋር ያላችሁን ህብረት ማጠንከር ትችላላችሁ?`

`በዚህ ጊዜ የተለመዱ የልብ ጣዖቶች ምንድን ናቸው?`

`የመታሰቢያ ጥቅሱን መለስ ብላችሁ ተመልከቱት። በዚህ ሳምንት ቆይታችሁ ከህይወታችሁ ጋር እንዴት ይገናኛል?`