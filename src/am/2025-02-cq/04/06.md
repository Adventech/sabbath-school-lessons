---
title:  በሰማያዊው ቤተ መቅደስ ውስጥ
date:   24/04/2025
---

### መረዳት
 

“ሁለት ክፍሎች ያሉት ቤተ መቅደስ በምድር ላይ አየሁ። በሰማይ ያለውን ይመስል ነበር። ይህ የምድራዊው ቤተ መቅደስ እንደነበረ ተነገረኝ እርሱም የሰማያዊው ምሳሌ ነው። በምድራዊው ቤተ መቅደስ የመጀመሪያ ክፍል ውስጥ ያሉት ቁሳቁስ ልክ በሰማያዊው ቤተ መቅደስ የመጀመሪያ ክፍል ውስጥ ያሉትን ቁሳቁሶች ይመስሉ ነበር። መጋረጃው ተገልጦ ወደ ቅድስተ ቅዱሳን ውስጥ ተመለከትኩ። በዚያም ያለው ቁሳቁስ በሰማያዊው የቅድስተ ቅዱሳን ክፍል ውስጥ ያለውን ይመስል ነበር። በምድራዊው ቤተ መቅደስ ውስጥ ካህናቱ በሁለቱም ክፍሎች ውስጥ ያገለገሉ ነበር። ካህኑ በመጀመሪያው ክፍል ውስጥ በየቀኑ ያገለግል የነበር ሲሆን በዓመት አንድ ጊዜ ደግሞ ወደዚህ ሲተላለፉ የነበሩ ኃጢአቶችን ሁሉ ለማንፃት ወደ ቅድስተ ቅዱሳን ውስጥ ይገባ ነበር።
ኢየሱስ በሰማያዊው ቤተ መቅደስ በሁለቱም ክፍሎች ውስጥ ሲያገለግል አየሁኝ። የራሱን ደም በማቅረብ ወደ ሰማያዊው ቤተ መቅደስ ገባ። ምድራዊ ካህናት በሞት ስለተወገዱ ለረዥም ጊዜ መቀጠል አልቻሉም፤ ኢየሱስ ግን ለዘላለም ካህን እንደሆነ አየሁ። ወደ ምድራዊው ቤተ መቅደስ በሚመጡት መስዋዕቶች እና ሥጦታዎች የእስራኤል ልጆች ሊመጣ ባለው አዳኝ የሚገኘውን ጥቅም ይቀበሉ ነበር። እናም የዚህን ሥራ ዝርዝር ተግባራት ወደኋላ መለስ ብለን እየተመለከትን የኢየሱስን የሰማያዊው ቤተ መቅደስ ሥራ እንድንረዳ በእግዚአብሔር ጥበብ አማካኝነት ተሰጠን።
ኢየሱስ በተሰቀለ ጊዜ ወደ ሞት እየሄደ ተፈጸመ ብሎ ሲጮኽ የቤተ መቅደሱም መጋረጃ ከላይ ወደ ታች ለሁለት ተቀደደ። ይህም የሆነው የምድራዊው ቤተ መቅደስ አገልግሎት ለዘላለም ማብቃቱን ለማሳየት እና እግዚአብሔር ከእንግዲህ ወዲያ መስዋዕቶቻቸውን ሊቀበል ወደ ምድራዊው ቤተ መቅደስ ሊገናኛቸው እንደማይመጣ ለማሳወቅ ነበር። የፈሰሰው የኢየሱስ ደም በራሱ በኢየሱስ በሰማያዊው ቤተ መቅደስ ሊቀርብ ነበር። ካህናቱ ቤተ መቅደሱን ሊያነፁ በዓመት አንዴ ወደ ቅድስተ ቅዱሳን እንደሚገቡ እንደዚሁ ኢየሱስ ወደ ሰማያዊው ቤተ መቅደስ ቅድስተ ቅዱሳን ክፍል በዳንኤል ስምንት የ2300 ቀናት መጨረሻ ላይ በ 1844 ዓ.ም፣ በእርሱ መካከለኛነት / አማላጅነት ለሚታመኑ እና ይህንንኑ ምልጃውን ለሚጠይቁ በሙሉ የመጨረሻ ሥርየትን ሊያደርግ እና ቤተ መቅደሱን ሊያነፃ ገባ። ” (ኤለን. ጂ. ኋይት፣ መንፈሳዊ ስጦታዎች ፣ vol. 1 [1858]፣160 - 162)
 
### ማስታወሻ
 
`ከዚህ ሳምንት ጥናት በኋላ ከእግዚአብሔር ጋር ባላችሁ ግንኙነት ውስጥ በግል ተግባራችሁ የሚቀር ምን ነገርን አገኛችሁ? እግዚአብሔር ጋር ያላችሁን ግንኙነት እንዴት ማጠንከር ትችላላችሁ?`
 
`በቃል የያዛችሁትን ጥቅስ ከልሱ። ጥቅሱ በዚህ ሳምንት በሕይወታችሁ እንዴት ተተግብሯል?
`