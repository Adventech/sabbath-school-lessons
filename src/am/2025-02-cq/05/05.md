---
title:  የልማድ ጉልበት
date:   30/04/2025
---

### መጋበዝ

ከጥቂት ዓመታት በፊት ከስራ ኃላፊዬ ጋር ለመነጋገር ተቀምጬ ነበር። በሚናገርበት ጊዜ ከአርባ ዓመታት በላይ ሕይወቱን ለወንጌል አገልግሎት ሰጥቶ ነበር። እናም በደንብ ሰማሁት። ይህን የእግዚአብሔር ሰው በብዙ ምክንያቶች እወድደዋለሁ በተለይም ደግሞ በየዕለቱ የሚኖርበትን ውጤታማ የሆኑ መደበኛ ተግባራቱን የሚያከናውንበትን ሂደት በመመልከት ችሎታውን ወደድኩት። የእርሱ ህይወት የልማድ ውጤት ነበር። ለምሳሌ እርሱ የጋዜጣ ሰብሳቢ ነው። በዓለም ዙሪያ በተጓዘበት ሁሉ ጠቃሚ ጋዜጣዎችን ሰብስቦ ይይዛል። በዓለም ዙሪያ ካሉ ከሰባተኛ ቀን አድቬንቲስት ተቋማት ልዩ የሆኑ የማስታወቂያ ዕቃዎችን እንዲሁም ከዚህም ከዚያም የሚያገኛቸውን የውሃ ጠርሙሶች ፣ ቦርሳ ወይም ባርኔጣ ሌሎችንም ነገሮች ይሰበስባል። ከሁሉም አብልጬ የምወድለት አንድ ልማድ ቢኖር የቀን ማስታወሻን (diary) መያዙ ነው። በ1960ዎቹ ነበር ይህንን ማስታወሻ መጻፍ የጀመረው ከዚያም ያለማቋረጥ ለስልሳ ለሚጠጉ አመታት ጽፋል። ለ60 ዓመታት የግል ማስታወሻን መያዝን ማሰብ ትችላላችሁ?

የጓደኛዬ ማስታወሻዎች ያጋጠሙትን ፈተናዎችንና ድሎችን፣ ተራ እንዲሁም አስደናቂ ጉዳዎችን የተመለሱ ጸሎቶችን እና ምላሽ እየጠበቀባቸው የሚገኙ ፀሎቶችን ይዘዋል። እግዚአብሔር በህይወቱ ከግማሽ ምዕተ ዓመታት በላይ የሰጠውን የፀሎቱን ምላሻ በቀላሉ ማግኘት ይችላል። ይህ የእግዚአብሔርን ፍቅር እና የመልካም ልምምድ ኃይል በአስደናቂ ሁኔታ ያሳያል። ልማዶች ኃይለኞች ናቸው።

ሰይጣን የተቻለውን ሁሉ በማድረግ እንዳታድርጉ የሚከለክላችሁ ልማድ ቢኖር በየማለዳው እና በየምሽቱ ከእግዚአብሔር ጋር ጊዜን እንዳታሳልፉ ማድረግ ነው። በመገናኛ ብዙኃን ሐሳባችሁን ይበትናል። በአምልኮ ሰዓታችሁ ጊዜ እንድትተኙ ይገፋፋችኋል። ትምህርት ቤት ወይም ስራ ላይ በሰዓታችሁ እንድትገኙ አምልኳችሁን በጥድፊያ እንድታደርጉ ያበረታታችኋል። እንዲሁም በዙሪያችሁ ያሉ ሰዎች ችግርን በመፍታት ላይ ተጠምዳችሁ አምልኳችሁን እንድትተው ሰዎችን ይልክባችኋል። ከእነዚህ ከላይ ከተዘረዘሩት ምክንያቶች ውስጥ ከእግዚአብሔር ጋር ባላችሁ ዕለታዊ እርምጃ ለመትጋት ስትሞክሩ እንቅፋት የሆነባችሁ ይኖር ይሆን? ከደረሰባችሁ ተስፋ አትቁረጡ። የሚያስፈልጋችሁ ዕቅድ ነው። በእያንዳንዱ የሳምንቱ መጀመሪያ ቀን የየዕለት መንፈሳዊ ዕቅዳችሁን በማውጣት ከእግዚአብሔር ጋር ጊዜን አሳልፉ። በጠዋት ይህንን የ ኢንቨርስ የመጽሐፍ ቅዱስ ማጥኛ ጽሑፋችሁን ለማጥናት ልትወስኑ ትችላላችሁ (ይህንን በዕዝራ ሴሚናሪ መተግበሪያ ወይንም ድረ-ገጽ ታገኙታላችሁ)። በምሽት ደግሞ የፍጻሜ ዘመን እምነት (end-time faith) የተሰኘውን ትምህርት ማጥናት ሊሆን ይችላል። ምናልባት የጠዋት የጸሎት ጊዜያችሁ በዋናነት በጸሎት ላይ ያተኮረ ሆኖ የምሽት አምልኳችሁ ደግሞ በመጽሐፍ ቅዱስ ጥናት ላይ ያተኮረ ሊሆን ይችላል። ምንም ለማድረግ ብትመርጡ ለማቀድ የምትወድቁ ከሆነ ለመውደቅ እያቀዳችሁ ነው። ማቀድ እና ዕቅዳችሁን ተገቢ ከሆኑ ማስታወሻዎች (reminders) ጋር በቀን መቁጠሪያችሁ ላይ ማመላከት ከእግዚአብሔር ጋር በሚኖራችሁ የአምልኮ ጊዜ የየዕለት አምልኮአችሁ ጋሬጣ ሊሆኑ የሚችሉትን ግምታዊ ስራዎች ያስወግድላችኋል። ከእግዚአብሔር ጋር ስላላችሁ ጊዜ ምን እንደሚሰማችሁ ትኩረት ሰጥታችሁ አጢኑ። በህይወታችሁ መልካሞቹን እና ጥሩ ያልነበሩትን ጊዜያት አስተውሉ። እነዚህ ጊዜያት ወደፊት መለስ ብላችሁ ስታስቧቸው የከበሩ ዓመታት ይሆኑላችኋል። እናንተም በሕይወታችሁ የሰራችዋን የእግዚአብሔርን እጅ ወደ ኋላ መለስ ብላችሁ መመልከት ትችላላችሁ።

### ማስታወሻ:

`1ኛ ዜና ምዕራፍ 23 በድጋሚ አሰላስሉና በጥቅሱ ውስጥ ክርስቶስን ፈልጉት።`

`ሕይወታችሁን የቀየረው በህይወታችሁ የመሰረታችሁት እንዲሁም ያዳበራችሁት ልማድ ምንድን ነው?`

`በምን አይነት የተለየ ምልከታ ወይም በድጋሚ ክርስቶስን በዚህ ሳምንት ጥናታችሁ አያችሁት?`

`የፀሎት ምላሽ`