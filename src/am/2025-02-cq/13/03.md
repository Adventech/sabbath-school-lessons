---
title:  ለመሄድ መጠራት
date:   23/06/2025
---

### መተርጎም

ከጥቂት ዓመታት በፊት አባቴ የወንጌል ስርጭት ስብሰባዎችን ባካሄደበት አንድ አገር ለመጎብኘት ሄድኩኝ። ከመልእክቶቼ አንዱን ካቀረብኩ በኋላ፤ ጉባኤው ፊት ለፊት ከአንድ ቡድን አባላት ከተገናኝተን እራሳቸውን አስተዋወቁኝ። አንዲት ሴት “አንተ አታስታውሰንም ይሆናል፤ ነገር ግን አባትህ ከአርባ ዓመታት በፊት አጥምቆናል” አለች። ለአባቴ የነበራቸውን ፍቅር ሲያካፍሉኝ ልቤ በጥልቀት ተነካ። ከአርባ ዓመታት በፊት እግዚአብሔር በጠራቸው የአምልኮ አገልግሎት ላይ ተገኝተው ነበር። ከአራት አስርት ዓመታት በፊት ለእግዚአብሔር ጥሪ ምላሽ በመስጠታቸው መላ ሕይወታቸው በከፍተኛ ሁኔታ ተቀይሯል።

ኢሳይያስ ምዕራፍ 6 በቤተመቅደስ ውስጥ እያመለከ እግዚአብሔር ለአገልጋዩ ያቀረበው የጥሪ ታሪክ እጅግ ሀይል ታሪክ ነው። የግል የአምልኮ መሠዊያችን በቤተ ክርስቲያን ውስጥ ለሚደረገው የጋራ አምልኮ ምትክ ሊሆን አይችልም። በተለይ የኢየሱስ መመለሻ ጊዜ ሲቃረብ ከወንድሞቻችንና ከእህቶቻችን ጋር ማምለክን ችላ ማለት የለብንም (ዕብ. 10:25)። እግዚአብሔር በሕዝባዊ የአምልኮ ቦታ ለኢሳይያስ ተገለጠ። ኢሳይያስ እግዚአብሔርን ባየ ጊዜ፣ ወዲያውኑ ብቁ አለመሆኑን ተገነዝቦ ወደ ኋላ አፈገፈገ (ኢሳ. 6:5)። ኤለን ጂ. ኋይት “የኢሳይያስ [ትህትና] እውነተኛ ነበር። በሰው ልጅ እና በመለኮታዊ ባህሪ መካከል ያለው ልዩነት ለእርሱ ግልጽ በሆነ ጊዜ፣ ሙሉ በሙሉ አቅመ ቢስ እና ቢቁ ያልሆነ ሆኖ ተሰማው”(Gospel Workers [1915], 22) ትላለች።

ኢሳይያስ ለእግዚአብሔር ራዕይ የሰጠው ምላሽ ከእግዚአብሔር ጋር ግንኙነት የነበረ ሰውን ልብ ያሳያል። ልቡ የዋህ ነበር። እሱ ምንም እንዳልሆነ ተገነዘበ። ለእንደዚህ አይነት ቅዱስ አምላክ የማይገባ እንደሆነ አወቀ፣ እናም እግዚአብሔር የሚጠይቀውን ሁሉ ለማድረግ ዝግጁ ሆነ። ለመረዳት የሚያስፈልገን ሌላው ወሳኝ ነጥብ ኢሳይያስ በዓይኑ ባየው ነገር ብቻ እንዳልተነካ ነው። እሳት፣ ጭስ እና መላእክት እግዚአብሔርን ያለማቋረጥ ሲያመሰግኑ ተመለከተ። የእግዚአብሔር ግርማ ሞገስ ልብስ ቤተ መቅደሱን ሞላው። ይህ ሁሉ ትሁቱን ነቢይ አስገርመዉታል ነገር ግን በእውነት ያስፈራው የእግዚአብሔር ቅድስና ነበር።

ምናልባትም የዚህ አስደናቂ ትዕይንት በጣም ጥሩ ክፍል ሱራፌል ከመሠዊያው ላይ የእሳት ፍም ወስደው የኃጢአተኛውን ነቢይ ከንፈር ሲነኩት ነው። በዚያ ቅጽበት እግዚአብሔር ኢሳይያስን ለጥሪው አስታጠቀው። የነቢዩ በደል ተወገደ፣ ኃጢአቱም ነጻ (ኢሳ. 6:7)። እግዚአብሔር ኢሳይያስን እስኪያነጻው ድረስ ማን እንደሚሄድ አልጠየቀም። የኢሳይያስ መልስ የእግዚአብሔርን አስደናቂ ጸጋ ያጣጣመ ሰው ድንገተኛ ምላሽ ነው። እግዚአብሔር አስደናቂ ነገሮችን ያደረገላቸው ሰዎች “እነሆኝ እኔን ላከኝ” (ቁ. 8) ለማለት ዝግጁ መሆን አለባቸው። “ወደ መሠዊያው ተመለሱ” ወደ ግላዊ አምልኮ እና እራስ ለእግዚአብሔር የማስረከብ የሚቀርብ ጥሪ ነው፣ ነገር ግን ጥሪው ወደ ተልዕኮው እንደሆነ እርግጠኛ ይሁኑ። እግዚአብሔር ስናመልከው ወደ አገልግሎት ይጠራናል።

### ማስታወሻ:

`የጻፍከውን እና ምልክት ያደረግክበትን ጽሑፍ ተመልከት/ች እና ምልክቶችህ/ሽ በአጠቃላይ ምን ልዩ ግንዛቤዎችን የሚያመለክቱ ይመስልሃል/ሻል?`

`ይህን ምንባብ ካጠናህ በኋላ ምን አይነት ጥያቄዎች ወደ ውስጥህ መጡ? የትኞቹ ክፍሎች አስቸጋሪ ናቸው?`

`ሌሎች ምን ዓይነት መርመሪያዎች እና መደምደሚያዎች ታገኛለህ/ሽ?`