---
title:  የለውጥ ምልክቶች/ነጥቦች/
date:   22/06/2025
---

### መዋሃድ

ነቢዩ ኢሳይያስ የእግዚአብሔር መልእክተኛ ሆኖ ደቡባዊው የይሁዳ መንግስትን አገልግሎ ነበር። የመፅሀፍ ቅዱስ ምሁራን የኢሳይያስ የነቢይነት ጊዜ ስልሳ ዓመታት ገደማ አንደሆነ ያምናሉ ። የኢሳይያስ መጽሐፍ ሰፊ ታሪካዊ እና ትንቢታዊ ይዘት እንዲሁም የጽሑፉ ውበት ኢሳይያስን ከብሉይ ኪዳን ታላላቅ ነቢያት አንዱ ያደርገዋል። የመጽሐፉ የመጀመሪያ ቁጥር አገልግሎቱን በአራት የይሁዳ ነገሥታት ማለትም በዖዝያን፣ በኢዮአታም፣ በአካዝ እና በሕዝቅያስ ዘመነ መንግስት እንደነበረ ያወሳናል። የነቢዩ አገልግሎት የጀመረው ንጉሥ ዖዝያን በሞተ ጊዜ (6:1) ጊዜ በ740 ዓ.ዓ አካባቢ ሲሆን የሀገሪቱን የለውጥ አቅጣጫ አመልክቷል። በዚያው በተመሳሳይ ጊዜ  አሦራውያን ሰሜናዊውን የእስራኤልን መንግሥት በምርኮ መውሰድ የሚችል አስፈሪ ወታደራዊ ኃይል እያዳበሩ ነበር (2 ነገሥት 17:6)።

ኢሳይያስ ምዕራፍ 6 የሚጀምረው ኢሳይያስ ያለምንም ጥርጥር እግዚአብሔርን በኢየሩሳሌም ቤተ መቅደስ ውስጥ ሲያመልክ ነው። ልምዱ ሊናገር እስኪሳነው ድረስ አድርጎታል። እግዚአብሔር በሰማያዊ ዙፋኑ ክፍል ውስጥ “ከፍ ባለና በከበረ ዙፋን” ሆኖ ታየ፣ የልብሱም ዘርፍ ቤተ መቅደሱን ሞልቶት ነበር። (ቁ. 1)። ሱራፌልም እርስ በርሳቸው ለመብለጥ እንደሚጣጣር ምስጋናን በመቀባበል ትዕይንቱን ውብ አደረጉት። “ቅዱስ፣ ቅዱስ፣ ቅዱስ የሰራዊት ጌታ እግዚአብሔር፤ ምድር ሁሉ በክብሩ ተሞልታለች” ብለው ዘመሩ(ቁ. 3)።

መሠረቶቹ መንቀጥቀጥ ጀመሩ ቤተ መቅደሱም በጢሱ ተሞላ። ትዕይንቱ በጣም አስደናቂ ስለነበር ኢሳይያስ “ከንፈሮቼ የረከሱብኝ ሰው ነኝ፤ የምኖረውም ከንፈሮቹ በረከሱበት ሕዝብ መካከል ነው፤ ዐይኖቼም ንጉሡን፣ የሰራዊት ጌታ እግዚአብሔርን አይተዋልና ጠፍቻለሁ፣ ወዮልኝ!” ብሎ ጮኸ (ቁ. 5)። በጸጋ እና በምህረት ተግባር እግዚአብሔር የኢሳያስ  በደሉ እንዲወገድ እና ኃጢአቱ እንዲያነጻ ከሱራፌል አንዱ ከንፈሩን ከመሰዊያው ላይ የእሳት ፍም በጉጠቱ ወስዶ እንዲነካው ላከ (ቁ. 7)። የምናገለግለው እንዴት ያለ ድንቅ አምላክ ነው! ለእግዚአብሔር ጸጋ የኢሳይያስ ምላሽ የነበረው እግዚአብሔር የሚፈልገውን ማንኛውንም ነገር ለማድረግ ዝግጁ የሆነ ልብ ነበር። እግዚአብሔር ለተልዕኮ የሚሄድ በጠየቀ ጊዜ ኢሳይያስ “እነሆኝ እኔን ላከኝ” አለ (ቁ. 8)።

ኢሳይያስ በቁጥር 9 እና 10 ውስጥ ስለ ተልዕኮው የበለጠ ተማረ። እግዚአብሔር ለሰዎች መልእክት ይልክ ነበር ነገር ግን እነርሱ ሁልጊዜ የሚያደርጉትን ነገር ማድረጋቸውን ይቀጥሉ እና አያዳምጡም ነበር። የእግዚአብሔርን እንቅስቃሴዎች ያዩ ነበር፤ ነገር ግን አይከተሉም ነበር። በአጭሩ ኢሳይያስ ህዝቡ የማይሰማውን የማስጠንቀቂያ መልእክት እንዲያስተላልፍ ተጠርቷል። ሆኖም የነቢዩ መልእክት ሙሉ በሙሉ መጥፎ ዜና አልነበረም። በቁጥር 13 ላይ እግዚአብሔር ጥፋት ወደፊት ቢኖርም የአሥሩን ነገድ እንደሚጠበቅ ቃል ገባ። ቅሬታዎች ይኖራሉ። ከነዚህ በይሁዳ ከሚቀሩ ቅሬታዎች ኢየሱስ መሲሁ ይመጣ ስለነበር ይህ አስደሳች ዜና ነበር። እንዴት ያለ ድንቅ አምላክ ነው የምናገለግለው!

### ማስታወሻ:

`ከኢሳይያስ ምዕራፍ 6 የምትወዱትን ጥቅስ በቃል ያዙ። በቃል ለማስታወስ እንዲረዳችሁ ብዙ ጊዜ ጻፉት።`

`ኢሳይያስ እንዳደረገው የእግዚአብሔርን ክብር ብታዩ ምን ይሰማችኋል?`

`ኢሳይያስ ውጤቱ ውስን እንደሚሆን አስቀድሞ እያወቀ የእግዚአብሔርን ተልዕኮ ለመፈፀም ለምን ይሄድ ነበር?`