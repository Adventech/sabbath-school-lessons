---
title:  መለኮታዊ ቀጠሮ
date:   26/06/2025
---

### መረዳት

ነብዪ ኢሳያስ ከሰማይ አምላክ ከእግዚአብሔር በክህደት ወደ ኋላ በማፈግፈግ ለሚገኙት የእስራኤላውያን ህዝቦች  አንድ መልዕክት ተቀብሎ ነበር  ፤  ይህንንም መልዕክት ለህዝቡ አድርሷል  ፡፡ ኢሳያስ ይህን መልዕክት በተቀበለ ጊዜ ለምን አይነት ህዝቦች መልዕክቱን እንደሚያደርስ ያውቅ ነበር ፤ ምን ያህል ግትር እና ልበ ጠማማዎች የሆኑ ህዝቦች እንደሆኑና እነዚህ ህዝቦችም ላይ ተፅዕኖ መፍጠር ምን ያህል ከባድ እንደሚሆን  በደንብ አስተውሏል፡፡ ነብዪ ኢሳያስ በቤተመቅደሱ አደባባይ ቆሞ ሳለ እግዚአብሔር እራሱን ገለጠለት ።  የቤተመቅደሱ መጋረጃ  ተከፍቶ  ፣ በሩም ተነስቶ ነበር ፤   ነብዪ ኢሳያስም በመጋርጃ ውስጥ ቅድስተ ቅዱሳንን ተመለከተ ፣ እግዚአብሔርንም በረጅምና ከፍ ባለ ዙፋን ላይ ተቀምጦ ታላቅ ክብሩም መቅደሱን ሞልቶት  አየ ፡፡ ኢሳያስም ይህን ባየ ጊዜ  ሃጢያተኝነቱ በጥልቁ ተሰማው  ጮክ ብሎም አለቀሰ 'ከንፈሮቼ የረከሱብኝ ሰው ነኝ ፣ ከንፈሮቻችውም በረከሱባቸው ህዝብ መካከል  እመላለሳለው  '  አለ ።  ነገር ግን  አንድ እጅ ከመሰዊያው ፍም ወስዶ የነብዪን አፍ ዳሰሰው  እርኩሰቱንም ሁሉ አነፃው። ከዚህም ብኋላ ነብዪ ኢሳያስ መልዕክቱን ተቀብሎ ለመሄድ ተዘጋጀ እንዲህም አለ ' እነሆኝ ፣ እኔን ላከኝ ' የእግዚአብሔር መንፈስ ከመልዕክቱ ጋር እንድሚሆን እርግጠኛ ሆኖ ነበር ።

በእግዚአብሔር  ስራ  ነፍሳትን በማዳን  ላይ ለተሰማሩ ሰዎች  ደንዳና የሆኑ ልቦችን ፈፅሞ  ማግኘት የማይቻል ሊመስል ይችል ይሆናል ። ነብዪ ኢሳያስም እንዲሁ  ነበር  የተሰማው  ፤ ነገር ግን እግዚአብሔርን ከኪሩቤል በላይ ተቀምጦ ባየው ጊዜ ከእግዚአብሔርም ጋር ለመስራት ዝግጁ መሆናቸውንና ብቻውን እንዳልሆን በተመለከተ ጊዜ ነብዪ ኢሳያስ መልዕክቱን ይዞ ለመሄድ ትነሳሽነትን አገኘ። እኛም በዚች አለም ውስጥ ልንፈፅመው ሚገባን ታላቅ ስራ ይጠብቀናል ።

የዚች አለም አዳኝ ደቀመዛሙርቱን  የመረጠው ትሑታን ከነበሩት አሳ አጥማጆች ነበር ፤ ስለዚህ  የቤተ ክርስቲያን መሰረትም የተጣለው  እነዚሁ ትሑታን ሰዎች ከእየሱስ ክርስቶስ ጋር በነበራቸው  ግንኙነት ነበር ። ወደ ክርስቶስ  	ት/ቤት በገቡ ጊዜ የዚሁ ት/ቤት ተማሪዎች ሆኑ ። ደቀመዛሙርቱ  ከመድሃኒታችን ሞት እና ትንሳኤ ብኋላ ስለሚጠብቃቸው ታላቅ ፈተና እና እጅግ አስፈላጊ ስራ ያዘጋጃቸው ዘንድ  እየሱስ ያለማቋረጥ ይሰጣቸው ከነበረው ትምህርት  እጅጉን ተጠቃሚዎች እና አትራፊዎች ነበሩ ። ምንም እንኳን ለጥቂት ጊዜ ተስፋቸው የደበዘዘ ይመስል የነበረ ቢሆንም ፈፅሞ ግን አልጠፋም ነበር ፤ ከእየሱስ ትንሳኤ ብኋላ ደግሞ  ይህ የደበዘዘ የመሰለው ተስፋቸው እጅጉን ተነቃቃ ። አሁን እንዚህ ያልተማሩ ሰዎች በመሳፍንትና በነገስታት እንዲሁም በተማሩ ስዎች ምክር ቤት ፊት ቆመው ያለምንም ፍርሃት የእምነታቸውን ምክንያት ማስራዳት ይችላሉ ፣ ጠላቶቻቸው እንኳን ሊቋቋሟቸውና ሊቋወሟቸው  አልተቻላቸውም ፤ እንደውም በንግግራቸው ድፍረት እና ቅልጥፍና አብዝትው እየተደነቁና እየተገረሙ እነዚህ ከእየሱስ ጋር ነበሩ ከእርሱም የተማሩ ናቸው አነጋገራቸው የእርሱን ይመስላልና ብለው ያውቋቸው ነበር  ። ደቀመዛሙርቱ ለእውነት በድፍረት መቆም ችለው ነበር ፡፡ በምክር ቤት ፊት ቆመው እንዲህ ብለው አወጁ ' እነሆ ይሄ የሕይወት ራስ ነው ፤ ጨካኝ እጆች ወስደው ሰቀሉት  ፤  ሞትን ድል አድርጎ ተነሳ  ከስቅለቱ አስቅድሞም ለኛ ለባሪያዎቹ   እንደነገረን ተነስቷል ። ” (Ellen G. White, The Review and Herald, May 3, 1887)

### ማስታወሻ:

`After this week’s study, what can you apply to your walk with God right now?`

`የዚህን ሳምንት ትምህርት ካጠኑ በኋላ ከእግዚአብሔር ጋር ባለዎት እርምጃ ምን ተግባራዊ ማድረግ ይችላሉ?`

`ተልዕኳችን የማይቻል መስሎ ሲሰማን የኢሳይያስ ምዕራፍ 6 መልዕክት እንዴት ሊያበረታታን ይችላል?`

`በቃላችሁ የያዛችሁትን ጥቅስ በድጋሚ ተመልከቱ። እንዴት ከ ህይወታችሁ ጋር ታዋህዱታላችሁ?`