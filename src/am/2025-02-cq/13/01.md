---
title:  የእግዚአብሔር አቅርቦት /መገኘት/
date:   21/06/2025
---

### መግቢያ

የዚህን ሳምንት ትምህርት ጥቅስ ያንብቡ፡ ኢሳይያስ ምዕራፍ 6

**የእግዚአብሔር አቅርቦት /መገኘት/**

የእግዚአብሔር መገኘት ልትክዱት የማትችሉት የሕይወት አጋጣሚዎች አጋጥሟችሁ ያቃል? ባለቤቴና እኔ ቤት ለመግዛት በፈለግንበት ጊዜ እግዚአብሔር በኃይል ሲሠራ ተመልክቻለሁ። የሪል እስቴት ወኪላችን ብዙ ቦታዎችን አሳይታን ነበር ነገር ግን አንዱም የምንፈልገው አይነት ሆኖ አላገኘነውም። በማህበራዊ ድህረገፅ ላይ ግን አንድ ቤት አይተን ከፍተኛ ፍላጎት አደረብን ነገር ግን  ቤቱ የባንክ ንብረት ስለሆነ  እና ባንኩ ምንም ዓይነት ቅናሽ ስለማይቀበል ለዓመታት በገበያ ላይ የቆየ ስለሆነ የሪል እስቴት ወኪላችን ቤቱን ልታሳየን ልትወስደን ፈቃደኛ አልሆነችም። በመጨረሻ እሺ እስክትለን ና ቤቱን ልታሳየን እስክትወስድን ድረስ ያለማቋረጥ እንጠይቃት ነበር። ንብረቱ ያለግዢ ለረዥም ጊዜ በመቀመጡ ዛፎቹና ሳሩ ከመጠን በላይ አድገው፣ የተለያዩ እንስሳትም ወደ ውስጥ ገብተው ቤቱ ፍርስራሽ መስሎ ነበር። ይህ ቢሆንም ለእኛ ትክክለኛው ቤት እንደሆነ ተሰማን።

ለሪል እስቴት ወኪላችን በእግዚአብሔር አማኞች እንደሆንን ነገርናት። እግዚአብሔር ያንን ቤት እንድንይዝ ከፈለገ የእኛ ይሆናል ምንም ባንክ ሊያግደው አይችልም አልናት። የሪል እስቴት ወኪላችንን ካሳመንናት በኋላ ለባንኩ የመግዢያ ዋጋ አቀረብን። ሁሉም ሰው በሚያስገርም ሁኔታ ባንኩ ከአንድ ሳምንት ባነሰ ጊዜ ውስጥ ያስገባነውን ዋጋ ተቀበለው። ከሪል እስቴት ወኪላችን፣ ከኩባንያ ተወካዮች እና ከሌሎች በርካታ ሰዎች ጋር በተደረገ የመዝጊያ ስብሰባ ላይ እግዚአብሔር ላደረገው ተአምር የምስጋና ጸሎት አቀረብኩኝ። ከዚያም እግዚአብሔር ላደረገው ነገር ያለኝን አድናቆት ለመግለጽ ለእያንዳንዳቸው አንዳንድ ክርስቲያናዊ ጽሑፎችን ሰጠኋቸው።

ስጨርስ አንድ ሥራ አስፈፃሚ “ከዚህ በፊት እንደዚህ ዓይነት መዝጊያ ላይ ተገኝቼ አላውቅም። ይህ የመጀመሪያዬ ነው። ” ብሎ ተናገረኝ። እግዚአብሔር ሲሰራ(ሲንቀሳቀስ) ስናይ እንዴት ስለ እርሱ አንናገርም? ይህንን ሩብ ዓመት ጥናታችንን ስንዘጋ እግዚአብሔር ከአምልኮአችን መሠዊያ እንድንነሳና የጠፉትን ለማዳን ተልዕኮውን እንድንቀበል ያለውን ጥሪውን እንሰማለን።

### ማስታወሻ (መጻፍ):

`ከመረጣቹት የመፅሀፍ ቅዱስ ትርጉም ኢሳያስ 6:1-8 ማስታወሻ ላይ ጻፉ። ጊዜ ከጠበባቹሁ ቁጥር 8 ብቻ ጻፉ። በመቀጠልም ክፍሉን በራስዎ ቃላት እንደገና ይጻፉ ወይም ስለምዕራፋ የተረዳቹትን ዋና ነገር ጻፉ።`