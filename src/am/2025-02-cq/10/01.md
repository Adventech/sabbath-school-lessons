---
title:  ሬድ ዶር ሪድስ
date:   31/05/2025
---

### መግቢያ

የዚህን ሳምንት ትምህርት ጥቅስ ያንብቡ፡ ቆላስይስ 3

**ሬድ ዶር ሪድስ**

በኮቪድ-19 ወረርሺኝ ጊዜ አንድ መልካም የሆነን ነገር ለማድረግ ሞከርኩ።ያም መልካም ነገር በየቀኑ የማበረታቻ ቃልን እየቀዳሁ ሶሻል ሚዲያ ላይ ለመልቀቅ መወሰን ነበር። በጊዜው ዓለም በብዙ ፍርሃት እና ስቃይ ተሞልቶ ስለነበር ለሰዎች ተስፋን ከእግዚአብሔር ቃል ማቅረብ ፈለግኩ። በየጠዋቱ ማለድ ብዬ እየተነሳሁኝ አንድ ጥቅስን እመርጥና በእርሱ ላይ ያለኝን ሶስት ደቂቃ የሚትሆን ሃሳብ አዘጋጅ ነበር። የመኖሪያ ቤቴ በር ቀይ ስለነበር የፕሮግራሜን ስም ሬድ ዶር ሪድስ ብዬ ሰየምኩት።

ብዙም ሳይቆይ ተመልካቾች ከዓለም ዙርያ ሁሉ እኔን መከታተል ጀመሩ። ብዙዎች ለመልዕክቶቼ ምስጋናን ፃፉልኝ። አንዳንድ መልዕክቶች ከእግዚአብሔር በቀጥታ ለእነርሱ እጅግ በሚያስፈልጉበት ሰዓት እንደመጡ ይነግሩኝ ነበር። የደረሱኝ ምስክርነቶች እግዚአብሔር ትንሽ በሆነችው አገልግሎቴ ሰዎችን ለማነሳሳት እና ልባቸውን ወደ እርሱ እንዲያዞሩ እንደተጠቀመው ስላሳዩኝ ልቤ በእውነት ተነክቶ ነበር።

አንዲት እናት በድባቴ ውስጥ ስለነበረችውና ህይወትን ያለምንም ዓላማ ስትዋልል ስለነበረችው ልጇ አንድ መልዕክትን ላከችልኝ። በየቀኑ የእኔን መልዕክቶች ለእርሷ ታጋራት እንደነበረ ነገረችኝ። “ ምን እንደሆነ አላውቅም ፣ ግን በአንተ መልዕክቶች ከምንም ነገር በላይ ትነካለች። እግዚአብሔር ይባርክህ! አሁን ሁለታችንም እየተመለከትን እየተባረክንባቸው እንገኛለን። አመስግኜህ አልጨርስም! ” የእርሷ ቃላቶች ልቤን አቀለጠው። በእውነቱ ከሆነ ምስጋናው የሚገባው ለእግዚአብሔር እንደሆነ አውቅ ነበር። እዚህ ግባ በማይባሉ ተሰጥኦዎች እናቷ በኃይል ስትጸልይላት የነበርችን ትንሽዬ ሴት ልጅ ለማዳን የተጠቀመበት እርሱ ነው። እናትየውን ለመልዕክቷ አመስግኜ እንደ እኔ ያለውን ኃጥያተኛ የበረከት መተላለፊያ እንድሆን ለፈቀደው ለእግዚአብሔር ውዳሴን አቀረብኩ። ሬድ ዶር ሪድስ ላይ እየቀዳሁ መልቀቅ ካቆምኩ ብዙ ጊዜ ቢሆነኝም አሁን መልዕክቶቼን ለመጀመሪያ ጊዜ ካገኟቸው ወይም መልዕክቶቼን መመልከት ከጀመሩ ሰዎች መልዕክቶች ይደርሱኛል።

ሬድ ዶር ሪድስ ከእግዚአብሔር ጋር በቃሉ ውስጥ ከተደረገው ቆይታ ትሩፋት ነው። እኔ ለሌሎች ሳጋራ የነበረው እግዚአብሔር በመሰዊያው አጠገብ ለእኔ ሲያጋራኝ የነበረውን ብቻ ነው። በዚህ ሳምንት ከእግዚአብሔር ጋር በመሰዊያው በምናደርገው ልምምድ ውስጥ የእግዚአብሔር ቃል ምን አይነት ወሳኝ ሚና እንደሚጫወት እንመለከታለን።

### ማስታወሻ (መፃፍ)፡

`በቆላስይስ 3፡1-17 ያለውን ክፍል በጥንቃቄ አንብቡና በጽሁፍ አብራሩ። ክፍሉን በራሳችሁ ቃላት ግለጹ ወይም ዋና ዋና  ነጥቦቹን ፃፉ። ጊዜ የሚያጥራችሁ ከሆነ በቁጥር 16 እና 17 ላይ አተኩሩ። `