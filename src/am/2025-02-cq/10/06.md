---
title:  የእግዚአብሔር ቃል ጥበቃ
date:   05/06/2025
---

### መረዳት

“ወደ ሕግና ወደ ምስክር ሂዱ እንዲህም ያለውን ቃል ባይናገሩ ንጋት አይበራላቸውም [በውስጣቸው ብርሐን ስሌለላቸው ነው/it is because there is no light in them]” [ኢሳ 8÷20]። ከሐሰተኛ መምህራንና ከጨለማ መናፍስት አሳሳች ኃይል ተጽዕኖ መከለያቸው ይሆን ዘንድ የእግዚአብሔር ሕዝቦች ወደ መጽሐፍ ቅዱስ ተመርተዋል። የመጽሐፍ ቅዱስ ግልጽ ንግግሮች ማጭበርበሪያዎቹን ስለሚገልጥበት፣ ሰዎች የመጽሐፍ ቅዱስ እውቀት እንዳያገኙ ለማገድ ሰይጣን ማግኘት የሚችለውን እያንዳንዱን መሳሪያ ይጠቀማል። በእያንዳንዱ የእግዚአብሔር ሥራ መነቃቃት፣ የክፋት ልዑል ለበለጠ ሥራ ይነሳሳል፤ ክርስቶስንና ተከታዮቹን በመቃወም ለሚያደርገው የመጨረሻ ፍልሚያ ለመዘጋጀት አሁን ተወዳዳሪ የሌለው ጥረቱን እያደረገ ነው። የመጨረሻው ታላቅ ማታለያው በቅርቡ በፊታችን ይከፈታል። የክርስቶስ ተቃዋሚ (antichrist) ግሩም ሥራዎቹን ሊሰራ በቅርቡ በፊታችን ሊገለጥ ነው። አስመስሎ የሚሰራው እውነትን እጅግ ስለሚመስለው፣ በቅዱስ መጻሕፍት ካልሆነ በስተቀር በሁለቱ መካከል ያለውን ልዩነት ማወቅ የማይቻል ይሆናል። እያንዳንዱ አረፍተ ነገር፣ እያንዳንዱ ተዓምር በምስክሩ [በመጽሐፍ ቅዱስ] መፈተን አለበት።

ሁሉንም የእግዚአብሔርን ትዕዛዛት ለመጠበቅ ጥረት የሚያደርጉ እነርሱ ተቃውሞ ይገጥማቸዋል፣ ይፌዝባቸዋልም። መቆም የሚችሉት በእግዚአብሔር ብቻ ነው። በፊታቸው ላለው ፈተና ፀንተው ለመቆም ይቻላቸው ዘንድ፣ በቃሉ የተገለፀውን የእግዚአብሔር ፈቃድ [የግድ] መረዳት አለባቸው፤ በትክክል ሊያከብሩት የሚችሉት የባህርይው፣ የመንግሥቱና የአላማው ትክክለኛ መረዳት ሲኖራቸው፣ እነዚያንም በተስማማ ሁኔታ ሲተገብሩ ብቻ ነው። በመጨረሻው ታላቅ ጦርነት ፀንተው የሚቀሩት በመጽሐፍ ቅዱስ እውነቶች አዕምሯቸውን ያፈረጠሙ ብቻ ናቸው። የሚበረብረው ፈተና ወደ እያንዳንዱ ነፍስ ይመጣል። ከሰዎች ይልቅ እግዚአብሔርን ልታዘዝን? ወሳኙ ሰዓት ደርሶአል፤ እግሮቻችን በማይለወጠው በእግዚአብሔር ቃል ቋጥኝ ላይ ተተክለዋልን? የእግዚአብሔርን ትዕዛዛትና የየሱስን ኃይማኖት በመደገፍ ፀንተን ለመቆም ተዘጋጅተናልን? ....

ወደ መጨረሻዎቹ ቀናት ሐዋርያው ጳውሎስ አቆልቁሎ ሲያይ እንዲህ ይላል፦ “ሕይወት የሚገኝበትን ትምህርት የማይታገሱበት ዘመን ይመጣልና” [2ኛ ጢሞ 4÷3] ያ ጊዜ ሙሉ በሙሉ ደርሶአል። የኃጢአተኛውን፣ የዓለም አፍቃሪውን ልብ መሻቶች ስለሚያውክ፣ እልፍ አዕላፋት የመጽሐፍ ቅዱስን እውነቶች አይፈልጉም፤ ሰይጣንም የሚያፈቅሯቸውን ማታለያዎች ያቀርብላቸዋል።

ነገር ግን የተሐድሶዎች ሁሉ መሰረት፣ የአስተምህሮዎች ሁሉ ደረጃ መለኪያ አድርጎ መጽሐፍ ቅዱስንና መጽሐፍ ቅዱስን ብቻ የሚጠብቅ ሕዝብ እግዚአብሔር በምድር ይኖረዋል። የምሁራን አስተያየቶች፣ የሳይንስ ድምዳሜዎች፣ እንደሚወክሏቸው አብያተ ክርስቲያናት በቁጥር በርካታ የሆኑትና የሚጋጩት የመንፈሳዊ ጉባኤ እምነቶችና ውሳኔዎች፣ የአብላጫ ድምጽ – እነዚህ ሁሉ፣ ማንኛቸውም ቢሆኑ አንድን ኃይማኖታዊ ጉዳይ ለመቀበልም ሆነ ላለመቀበል እንደመረጃ ሆነው ሊወሰዱ አይገባቸውም። ማንኛውንም አስተምህሮ ወይም መመሪያ ከመቀበላችን በፊት፣ ድጋፍ የሚሆነው፣ ግልጽ የሆነ “እግዚአብሔር እንዲህ ይላል” የሚል [ቃል] መጠየቅ ይገባናል።  ” (ከኤሌን ዋይት, ታላቁ ተገድሎ አማርኛ ትርጉም መፅሀፍ ከገፅ 382–383 የተወሰደ)።

### ማስታወሻ ፡

`ከዚህ ሳምንት ጥናት በኋላ የእግዚአብሔርን ቃል የበለጠ ለሕይወታችሁ ማዕከል እንዲሆን እንዴት ማድረግ ትችላላችሁ?`

`በቤተሰባችሁ ፣ በቤተክርስቲያናችሁ ወይም ጓደኞቻችሁ ውስጥ ላሉ ለሌሎች የሚለውጠውን የመጽሐፍ ቅዱስ ጥናት እንዲለማመዱ እንዴት ማድረግ ትችላላችሁ?`

`በቃል የያዛችሁትን ጥቅስ እንደገና ተመልከቱት። በዚህ ሳምንት በህይወታችሁ እንዴት ተግባራዊ ሆነ?`