---
title:  የሚጋራ መልእክት
date:   15/06/2025
---

### መዋሃድ

የዮሐንስ ራእይ ምዕራፍ 14 በዋናነት ሰዎች በምድር ላይ ለክርስቶስ ዳግም መመለስ እንዲዘጋጁ ለማድረግ የተላኩ ሦስት መልእክቶች ላይ ያተኮረ ነው። እግዚአብሔር ሰባተኛ ቀን አድቬንቲስት ቤተክርስቲያንንያስነሳው አንዱ ምክንያት ይህን የመጨረሻ ጊዜ መልእክት ለዓለም ለማድረስ ነው።
 
የመጀመሪያው መልአክ “በምድር ለሚኖሩ ይሰብክ ዘንድ የዘላለም ወንጌልን” ይዞአል (ራእይ 14:6)። ይህመልእክት ሁሉም እግዚአብሔርን እንዲፈሩ፣ ክብር እንዲሰጡት፣ እንዲሁም ሁሉን የፈጠረውንእንዲያመልኩ ይጣራል (ቁ 7)። ይህ የወንጌል መልእክት አዲስ አይደለም። እኛ ቀደም ብለን “ዘላለማዊውንወንጌል(ወቅታዊ፣ አስፈላጊ እና የዘላለም መልእክት)" እየሰበክን ነው ። የብሉይ ኪዳን ነቢያት ይህንንወንጌል አስተውለውት የነበረ ሲሆን የመጀመሪያዎቹ ክርስቲያኖች ደግሞ ይህንን መልእክት ለማዳረስ ወደዓለም ተልከዋል።
 
ሁለተኛው መልአክ “ባቢሎን ወደቀች!” ብሎ ያውጃል (ራእይ 14:8)። ይህ መልእክትእውነተኛ የእግዚአብሔር አምላኪዎች ከመጽሐፍ ቅዱስ ጋር ሙሉ በሙሉ የማይጣጣሙ የሰው ልጅ የሆኑየአምልኮ ስርዓቶችን እና እምነቶችን እንዲተዉ ይጠራል። እግዚአብሔር ከባቢሎን የሐሰት አምልኮእንድንወጣ ይጠረናል፤ ይህም በኃጢአቷ ምክንያት በላይዋ ላይ ከሚመጡ መቅሰፍቶችእንድናመልጥ ነው (ራእይ 18:4) ።
 
የመጀመሪያዎቹ ሁለቱ መልእክቶች እጅግ ሀያል የሆነ መልዕክት ያለቸው ሲሆን የሶስተኛውመልአክ መልክት ከሁለቱ መልዕክቶች የበለጠ ኃያል መልዕክት አለው።፡ “የመጀመሪያውናየሁለተኛው መላእክት የመልእክቶቻቸው አዋጅ ኃይል በሦስተኛው ላይ ማተኮር አለበት” ( (Ellen G.White, The Three Angels’ Messages [2022], 40)። ለምን? የሦስተኛው መልአክ መልእክትየመጀመሪያው መልአክ የዘላለምን ወንጌል እና ወደ እውነተኛ አምልኮ ጥሪ እንዲሁም የሁለተኛው መልአክከሐሰት አምልኮ እና ከእግዚአብሔር ጋር ከማይመሳሰል ነገር ሁሉ ለመለየት ያቀረበውን ጥሪ ያጠቃልላል።ይሁን እንጂ ይህ መልእክት በመጀመሪያዎቹ ሁለቱ መልእክቶች ውስጥ የሌለ አስፈሪ ማስጠንቀቂያንምያካትታል፡ “ማንም ለአውሬውና ለምስሉ የሚሰግድ፣ ምልክቱንም በግንባሩ ወይም በእጁላይ የሚቀበል ቢኖር፣ እርሱ ደግሞ ምንም ነገር ሳይቀላቀልበት በቍጣው ጽዋ ውስጥየተሞላውን የእግዚአብሔርን ቍጣ ወይን ጠጅ ይጠጣል። በቅዱሳን መላእክትና በበጉፊትም በእሳትና በዲን ይሠቃያል” (ራእይ 14:9)።
 
ይህ መልእክት አውሬውን የሚያመልኩትን እና ምልክቱን የሚወስዱትን፣ የሰይጣን አምላኪዎችን ከመለየትበላይ፣ የእግዚአብሔርን እውነተኛ አምላኪዎችን ያሳያል፤ እነርሱ የታተሙ እና የእርሱ የሆኑ ናቸው።እነርሱ ትዕግስት አላቸው፣ የእግዚአብሔርን ትእዛዝ ይጠብቃሉ፣ እንዲሁም የኢየሱስ ጸኑ እምነት ያላቸውናቸው (ቁ 12)።
 
“የሦስተኛው መልአክ መልእክት… አሁናዊ እውነት ነው። ይህ መልእክት በብርታትና በኃይል እንዲነገርይገባል። በሰው ልጆች ፅንሰ-ሀሳቦችና በማጭበርበር አስተሳሰቦች እንዳይደበዝዝ ይገባል። ሰንበት እንደእግዚአብሔር የፍጥረት ማስታወሻ መሰበክ አለበት” (ኋይት፣ የሦስቱ መልእክቶች፣ 79) ። እንግዲህ የዚህአስፈላጊ የመጨረሻ ዘመን መልእክት ዋነኛው ነገር ምንድን ነው? “ሙሉው ወንጌል በሦስተኛው መልአክመልእክት ውስጥ ተካትቷል፤ በሁሉም ሥራችንም እውነቱ በኢየሱስ እንዳለ መቅረብ አለበት። በቃሉስብከት ላይ የመጀመሪያውና የላቀ አስፈላጊው ነገር ነፍስን በማስገዛት ጌታ ኢየሱስ ክርስቶስን ኃጢአትየሚያስተሰርይ አዳኝ እንደሆነ ማሳወቅ ነው” (79) ። አስተዋሉ? ወንጌልን እንደ አምልኮና ማስጠንቀቂያሊቀርብ ይችላል፣ ነገር ግን ልቦችን ከጌታ ኢየሱስ ክርስቶስ ውጪ የሚያሸንፍ የለም፤ እርሱየሰብዓዊው ዘር ኃጢአት የሚያስተሰርይ አዳኝ እና ለሚጠፋው ዓለም የመጨረሻ ተስፋ ነው።
 

### ማስታወሻ:
 
`የሚወዱትን ጥቅስ ከራዕይ ምዕራፍ 14 ያስታውሱ። የማስታወስ ችሎታን ለማገዝ ብዙ ጊዜ ይፃፉጥ።`
 
`የአምልኮ ጉዳይ ለምን ማለቂያ ጊዜ እስከ መጨረሻው ወሳኝ ነው የምንለው ለምንድን ነው?`
 
`በሦስቱ መልአክት መልእክት ማስጠንቀቂያ ብርሃን ላይ ለእግዚአብሔር እና ለሌሎች ያለንን ፍቅርንእንዴት ማሳየት እንችላለን?`
 
