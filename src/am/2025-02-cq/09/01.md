---
title:  ጊዜ ሲቆም
date:   24/05/2025
---

### መግቢያ

የዚህን ሳምንት ትምህርት ጥቅስ ያንብቡ፡ ሉቃስ ምዕራፍ 6

**ጊዜ ሲቆም**

ከተወሰኑ ዓመታት በፊት በመንፈሳዊ ህይወቴ አስቸጋሪ የሚባል ጊዜን አሳልፌ ነበር። እግዚአብሔር በጣም እንደራቀኝ ይሰማኝ ነበር። የጸሎት ሕይወቴም ሊጠፋ ትንሽ ነበር የቀረው። መጽሐፍ ቅዱስን የማጥናት ተነሳሽነቴ በጣም ከመውረዱ የተነሳ ሳጠና ራሴን አስገድጄና ትርጉም የሌለው ይሆንብኝ ነበር።

በመንፈሳዊ ምድረ በዳ በነበርኩበት ወቅት አንድ ድምፅ “ወደ እኔ ና ነገሮችህን በራስህ ለማስተካከል አትሞክር ብቻ ሁሉንም ይዘህ ወደ እኔ አምጣው” ሲል በሹክሹክታ ይናገረኝ ነበር። እግዚአብሔር እየጠራኝ እንደነበር አውቅ ነበር እውነቱን ለመናገር ግን ወደ እርሱ ለመሄድ አልፈለኩም ነበር። የሚያስደስቱኝን እና የምወዳቸውን ነገሮች እንድተዋቸው የሚያደርገኝ መስሎ ተሰማኝ። ከእነዚህ ነገሮች ውስጥ አንዳንዶቹ ከእግዚአብሔር ጋር ላለኝ የተበላሸ ግንኙነት ምክንያት የሆኑ ቢሆኑም ነገር ግን እነሱርን ለመተው አልፈለግኩም ነበር። ለብዙ ሳምንታት ከእርሱ ስኮበልል ቆይቼ አንድ አርብ ምሽት መኝታ ቤቴ ገባሁና ወለሉ ላይ ተንበርክኬ ልቤን ወደ እግዚአብሔር አፈሰስኩ።

ሁሉንም ነገር ነገርኩት። እያንዳንዱን ኃጢአት፣ ፍርሃት፣ ጥርጣሬ እና ህመም ሳላስቀር በአእምሮዬ እና በልቤ ያለውን ሁሉ ነገርኩት። ያልተበረዘ እና ግልጽ የሆነ ጊዜ ከእግዚአብሔር ጋር አሳለፍኩኝ። በጨረስኩ ጊዜ እግዚአብሔር እንዲናገረኝ ፈቀድኩለት። እስከዚያን ጊዜ ድረስ ጸሎት ከአንድ ወገን ብቻ የሚደረግ ንግግር ይመስለኝ ነበር። እኔ ሳወራ እግዚአብሔር የሚሰማ ብቻ ነበር የሚመስለኝ። አሁን ግን እግዚአብሔር ሰማኝ ከዚያም ተናገረኝ። ድምፁ በጆሮዬ ባይሰማኝም ለልቤ እና ለሐሳቤ ግን የማያጠራጥር ነበር።

እግዚአብሔር በመጀመሪያ “እወድሃለሁ እንደተጎዳህም አውቃለሁ። እየኮበለልክ እንደሆነም አውቃለሁኝ። ህመምህ ይሰማኛል። እስከነማንነትህ እወድሃለሁ። ከእኔ ጋር ደህንነትህ የተጠበቀ ነው። እረዳሃለሁ፣ አልተውህም አንተ ብቻ በእኔ እመን” ሲል ተናገረኝ። እግዚአብሔር መናገሩን ቀጠለ፤ ከፍርሃቴ እያረጋጋኝ ሀዘን ያስከተሉብኝ ጉዳዮች ላይ ተግባራዊ ምክር ሰጠኝ። ለእኔ ያለውን በሁኔታ የማይለወጥ ፍቅር ስረዳ እንባዬ ይፈስስ ጀመር። ሰአቱን ስመለከት በሚገርም ሁኔታ ከለሊቱ 7 ሰዓት ሆኖ ነበር! በጸሎት ከእግዚአብሔር ጋር ለሰዓታት ቆይቼ የነበር ቢሆንም ለጥቂት ደቂቃዎች ብቻ እንደቆየሁ ነበር የተሰማኝ። ኢየሱስ ሌሊቱን ሙሉ በጸሎት እንዴት ሊያሳልፍ እንደቻለ ተረዳሁ።

በዚያው ኢየሱስ ሌሊቱን በሙሉ በጸሎት እንዴት እንደሚያሳልፍ ተረዳሁ። በዚህ ሳምንት ኢየሱስ ከእግዚአብሔር ጋር ሕብረትን ለማድረግ ለብቻው ረዘም ያለ ጊዜን የወሰደባቸውን አጋጣሚዎች እንመረምራለን።

### ማስታወሻ (መጻፍ):

`ከመረጣቹት የመፅሀፍ ቅዱስ ትርጉም ሉቃስ 6:12-16 ማስታወሻ ላይ ጻፉ። ጊዜ ከጠበባቹሁ ቁጥር 12ን ብቻ ጻፉ። በመቀጠልም ክፍሉን በራስዎ ቃላት እንደገና ይጻፉ ወይም ስለምዕራፋ የተረዳቹትን ዋና ነገር ጻፉ።`