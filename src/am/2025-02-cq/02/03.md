---
title:  ጊዜ፣ ሃሳብ እና ተግባር
date:   07/04/2025
---

### መተርጎም

መጽሐፍ ቅዱስ መሰዊያን ከ400 ጊዜ በላይ ይጠቅሳል። በመጀመሪያ በግልጽ የተጠቀሰውን መሰዊያ በዘፍ 8:20 ላይ እናገኛለን። “ከዚያም ኖኅ ለእግዚአብሔር መሠዊያ ሠራ፤ መሠዊያው ላይ ንጹሕ ከሆኑት እንስሳት ሁሉ፣ እንዲሁም ንጹሕ ከሆኑት ወፎች የሚቃጠልን መሥዋዕት አቀረበ” ይህ የአምልኮ ተግባር ኖኀ እግዚአብሔር በአስደናቂ መንገድ ከጥፋት ውሃ ማዳኑን አስመልክቶ የሰጠው ምላሽ ነበር።

ከአብዛኞቹ የብሉይ ኪዳን መሠዊያዎች በተቃራኒ በኤደን ታሪክ ውስጥ ያለው መሠዊያ ሁለተኛ ደረጃ ነው፣ ትኩረቱ በአስቸኳይ በሚያስፈልጓቸው የቆዳ መሸፈኛዎች ላይ ነበር (ዘፍ. 3፡21)። እነዚህ ቆዳዎች የሰውን ልጅ ወክለው ስለሞቱ የእንስሳት የማይካድ ማስረጃዎችን ያቀርባሉ። በብሉይ ኪዳን መሰዊያዎች በኃጢአተኛው ምትክ ሞት የሚፈጸምባቸው ናቸው። ስለዚህ በኃጢአተኞች ምትክ “የታረደው በግ” ምልክት በቀጥታ በኤደን ታሪክ ውስጥ ወደ ነበረው “የአለም መሰረት” ያመላክታል። ይህ ወሳኝ ነው! ይህ የእግዚአብሔር የአዳም እና ሔዋንን ኃጥያት የመሸፈን ተግባር - ጊዜን፣ ጥንቃቄ የተሞላው ሃሳብን እና ተግባርን ይፈልግ ነበር። ኤለን ኋይት እንዲህ ስትል ጽፋለች፡

ነገር ግን በእግዚአብሔር ዘንድ ስራው ሁሉ የታወቀ ነው፤ እናም ከዘላለም ዘመናት ጀምሮ ይህ የጸጋው ኪዳን (የማ’ይገባ ክብር) በእግዚአብሔር አእምሮ ውስጥ ነበር። የዘለዓለም ቃል ኪዳን ተብሎ ይጠራል። ምክንያቱም ይህ የድነት እቅድ የታሰበው ከሰው ውድቀት በኋላ ሳይሆን ነገር ግን “ከዘላለም ዘመንም የተሰወረው አሁን ግን የታየው በነቢያትም መጻሕፍት የዘላለም እግዚአብሔር እንደ አዘዘ ለእምነት መታዘዝ ይሆን ዘንድ ለአሕዛብ ሁሉ የታወቀው ምሥጢር እንደ ተገለጠ መጠን ሊያበረታችሁ ለሚችለው . . .” ሮሜ 16:25፣ 26 (Ellen G. White, Signs of the Times, [December 15, 1914], par. 2)

እግዚአብሔር አዳምን፣ ሔዋንን፣ ምድርን እንዲሁም እያንዳንዱን ህያው ፍጡር ማጥፋት ይችል ነበር። በዚያ ፈንታ ግን ዓለም ከመፈጠሩ በፊት በወደቀው የሰው ልጅ ምትክ ጣልቃ መግባትን አቀደ (ኤፌ. 1:4-6)። በኤደን የነበረው መሰዊያ በኋላ የመጣ ሃሳብ አልነበረም። እግዚአብሔር ለወደቁት የሰው ልጆች እርቅ የከፈለው የጊዜ፣ የሃሳብ እና የተግባር መስዋዕትነት ፍቅሩን፣ ቁርጠኝነቱን እና ለፍጥረታቱ ያለውን መሰጠት የሚያሳይ ነው። መሠዊያ እግዚአብሔር ላሳየን የማይታመን ፍቅር ምላሽ የምንሰጥበት ቦታ ነው። ጊዜ ወስደን ለእግዚአብሔር ያለንን ቁርጠኝነት ስናስብ እና ከእርሱ ጋር ለመገናኘት እቅድ ስናወጣ፣ ለማንነቱ ምርጥ ምሳሌ የሚሆን መሠዊያ እንሰበስባለን።

እግዚአብሔር እንዴት ያለ እርምጃ ወሰደ! እርሱ ራሱ የሕይወት ባለቤት በምድር ላይ የፈሰሰውን የመጀመሪያውን ሕይወት አጠፋ። ይህም ልቡን እንደሰበረው እርግጠኛ መሆን እንችላለን። በኤደን በነበረው በዚያ መሰዊያ እግዚአብሔር የጠፋውን የሰው ዘር ከራሱ ጋር ለማስታረቅ ከፍተኛ ዋጋ ከፈለ። ያም ለእኛ ያለው የመስዋዕት ፍቅር መጀመሪያ ብቻ ነበር። በዚያ በኤደን ውስጥ የተደረገው መስዋዕት ኢየሱስ በመስቀል ላይ ተሰቅሎ የሚያደርገውን መስዋዕትነት የሚያመላክት ደካማ ጥላ ብቻ ነበር።

### ማስታወሻ ይጻፉ

`የተጻፈውን እና የተብራራውን ጽሑፍ ከተመለከቱ በኋላ፣ የእርስዎ ምልክቶች በአጠቃላይ ምን ልዩ ግንዛቤዎችን ያመለክታሉ?`

`ይህንን ጽሑፍ ካጠኑ በኋላ ምን ጥያቄዎችን ያነሳሉ? የትኛዎቹ ክፍሎች አስቸጋሪ ናቸው? ምን ሌሎች መርሆዎችን እና መደምደሚያዎችንስ ያገኛሉ?`

`ከመወለድዎ በፊት እግዚአብሔር መዳንዎን አቀደ። ይህ እውቀት በእርስዎ ላይ ምን ተጽዕኖ ያሳድራል?`