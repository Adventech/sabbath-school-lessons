---
title:  ቆዳን ለኃጢአት
date:   06/04/2025
---

### መዋሃድ

የአዳም እና የሔዋን ኃጢአት ከእግዚአብሔር ጋር የነበራቸውን ግንኙነት ሰብሮ የነበራቸውን የአዕምሮ ሰላም እና ንጽህና ወሰደባቸው። ወዲያውኑ የሃፍረት ስሜት አጨናነቃቸው እናም እራሳቸውን ከእግዚአብሔር ደበቁ (ዘፍ 3:8)። ኃጢአት የሞትን እውነታ ከሞት ነጻ ወደ ነበረበት ቦታ እንዲገባ አደረገው። እግዚአብሔር አዳም እና ሔዋንን መልካም እና ክፉን ከምታስታውቀው ዛፍ በበሉ ጊዜ በእርግጥም ሞትን እንደሚሞቱ አስጠንቅቋቸው ነበር። ነገር ግን ለእነርሱ ይህ ትዕዛዝ በአብዛኛው ሃሳባዊ ሆነባቸው። የኃጢአት እና ወጤቱ እውቀት ልምድ አልነበራቸውም። እንደ አለመታደል ሆኖ፣ ኃጢአትና ሞት ምን ያህል እንደሚያሠቃዩ ወዲያውኑ ተማሩ።

ዘፍ 3:16-24 አዳምና ሔዋን ባለመታዘዛቸው ምክንያት የሚደርስባቸውን ቅጣት ይገልጻል። ህይወት አስቸጋሪ እና በህመም የተሞላች ትሆንባቸዋለች። በመጨረሻም በሞት ምክንያት ወደ ምድር አፈር እንዲመለሱ ተወሰነባቸው። የመጀመሪያዎቹ ሰዎች ቤታቸውን፣ ከእግዚአብሔር ጋር ፊት ለፊት የመገናኘት እድላቸውን እንዲሁም የህይወትን ዛፍ አጡ (ቁ 22-24)።በኃጢአት ለሚገኝ ጊዜያዊ ደስታ የተከፈለ እንዴት ያለ መከራ ይሆን!

በዚህ አስደንጋጭ ውሳኔ መካከል በዘፍጥረት 3:21 እግዚአብሔር ለአዳም እና ሔዋን ታላቅ ተስፋን ሰጣቸው። የቁርበትን ልብስ ሰርቶ አለበሳቸው። አስተውሉ፣ እግዚአብሔር እነዚህ የተራቆቱትን እና ኃጥያተኞቹን ጥንዶች የሚሸፍንባቸው ስፍር ቁጥር የሌላቸው ቁሳቁሶች ነበሩት፣ ነገር ግን የእንስሳትን ቆዳ መረጠ። እግዚአብሔር የሠራው የቆዳ ልብስ የእንስሳትን ሞት ይፈልግ ነበር። ዘሌዋውያን 17፡11 “ይህ ሞት ለምን አስፈለገ?” የሚለውን እንድንረዳ ይረዳናል፡ “የፍጡር ሕይወት በደሙ ውስጥ ነውና፤ በመሠዊያ ላይ ለሕይወታችሁ ማስተስረያ እንዲሆን ደሙን ሰጥቻችኋለሁ፤ ለሰውም ሕይወት ስርየት የሚያስገኝ ደም ነው።” ደግሞም ደም ሳይፈስ ደግሞ ኃጢአት ሊወገድ አይችልም (ዕብ. 9:22)። እግዚአብሔር እርቃናቸውን ብቻ አልነበረም እየሸፈነ የነበረው፤ ኃጢአተኛነታቸውንም ጭምር እንጂ።

የኃጢአት ማስተሰርያ የሚሆኑ እንስሣት የሚሰውበትን መሰዊያ እግዚአብሔር በኤደን አስተዋወቀ። ይህ የመተካካት ስርየት ሃሳብ በኋላ ላይ የአይሁድ የመሥዋዕት ሥርዓት የማዕዘን ድንጋይ ሆነ። ይህ በኤደን የነበረው የአዳም እና ሔዋን ሽፋን የሆነው መሰዊያ የኢየሱስን በመስቀል መሰዊያ ላይ መሞትን እንደጥላ የሚያሳይ ነበር - የክርስቶስን የጽድቅ ልብስ ለእያዳንዳችን የሰጠን መስዋዕት። ኢየሱስ፣ የእግዚአብሔር በግ (ዮሐ. 1፡29) የሰው ልጅን የኃጢአት ዋጋ ከፈለ (ማቴ. 20:28)። ነገር ግን ይህ ኃጢአታችን እንዲሸፈን ብቻ አይደለም የኢየሱስ መሥዋዕት ኃጢአታችንን ሙሉ በሙሉ አስወግዶልናል። ለዚህ ነው የኢየሱስ ሞት ከሌሎቹ ሁሉ የመጨረሻ ከፍተኛው መስዋዕት የሆነው (ዕብ. 9:23-25)።

መሠዊያዎች የፍቅር፣ የአምልኮ፣ የመስዋዕትነት፣  የቁርጠኝነት እና የመሰጠት ቦታዎች ናቸው - እነዚህን ሁሉ እግዚአብሔር በኤደን ውስጥ በብዙ መልኩ ለአዳም እና ለሔዋን ያሳያቸው ነበር። በኤደን መሰዊያ ላይ እግዚአብሔር ኃጢአት ከአዳም እና ሔዋን የወሰደባቸውን ሁሉ እንደሚመልስላቸው ቃል ገባላቸው።

### ማስታወሻ መጻፍ

`ከዘፍጥረት 3:16-24 የወደዱትን ጥቅስ በቃልዎት ይያዙ። በቃልዎ ለመያዝ እንዲረዳዎት ደጋግመው ይጻፉት።`

`እግዚአብሔር የበደለኞቹን የሰውን ልጆች ኃጢአት ለማስተሰረይ የንጹሕ እንስሳትን ሞት ለምን መረጠ?`

`በፍቅር እና በመስዋዕትነት መካከል ያለው ግንኙነት ምንድን ነው? አብራሩ።`