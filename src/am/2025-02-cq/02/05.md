---
title:  ስሰራ ተመልከቱ
date:   09/04/2025
---

### መጋበዝ

አንድ ቀን የ15 ዓመት ልጄን ቆሻሻ ጫማዎች የቤታችን መግቢያ በር ላይ ተቀምጠው አየሁ።

ጠራሁትና “ዲጄ (የልጄ ስም ነው) ጫማዎችህ በጣም ተበላሽተዋል።” አልኩት።

“ምን ማድረግ እንዳለብኝ አላውቅም።” የሚል ይመስል በሃሳቤ ተስማምቶ ራሱን ነቀነቀ።

የመቤዠት እቅዴን ለመጀመር ይህ የእኔ ምልክት ነበር። “እነዚህን ነገሮች እናጽዳቸው እና እንደገና አዲስ ይሆናሉ።” አልኩት። ፊቱ ፈካ አለ ግን እንዴት እንድምናደርገው ጠየቀኝ።

ፈሳሽ ሳሙና እና መጥረጊያ ብሩሽ ይዤ ወደ መታጠቢያ ገንዳው አመራን። ህይወቴ እርሱ ላይ የተመሰረተ ይመስል በደንብ ማሸት ጀመርኩ። የቴኒስ ጫማ እንዴት እንደሚታጠብ ከአባቴ እና ከታላላቅ ወንድሞቼ ተምሬ ነበር እና እኔም ይህንን ክህሎት ወደ ልጄ ለማስተላለፍ ወስኜ ነበር። ልጄ የቆሸሹ ጫማዎችን የሚያጸዳበት መንገድ እነርሱን ጥሎ አዳዲስ ጫማዎችን በመግዛት ነበር። ያንን ሀሳቡን ማረም እና በጣም ርካሽ አማራጭን ማሳየት ነበረብኝ።

ከጨረስኩኝ በኋላ ሌላኛውን ጫማ ሰጠሁት። እናም ከትንሽ ስልጠና እና ከባድ ጥረት በኋላ እነዛ የቆሸሹ ጫማዎች ንጹህ ሆኑ። ልጄ በወቅቱ ባያውቀውም ጫማ ከማጽዳት የበለጠ ነገር ነበር የሰራሁት፤ ሊከተለው የሚገባን ምሳሌ እየሰጠሁት ነበር።

እግዚአብሔርም እኛ የሰው ልጆች ልንከተለው ምሳሌ የማይሆነውን ምንም ነገር አያደርግም። በኤደን መሠዊያ ላይም ይህ ሁኔታ እንደነበረ አምናለሁ። የእግዚአብሔር ፍቅር፣ መሰጠት እና ለሰው ልጅ ድነት የነበረው ቁርጠኝነት የአዳም እና ሔዋንን ኃጢአት ለማስወገድ የሚያሰቃዩ ነገሮችን እንዲያደርግ አስገድደውታል። ለእግዚአብሔር ያለዎት ፍቅር፣ መሰጠትና ቁርጠኝነት ምን ያህል ዋጋ አስከፍሎዎታል? አዳምና ሔዋንን ለመሸፈን አምላክ አንድን ንጹሕ እንስሳ ምናልባትም ከአንድ በላይ ማረድ ነበረበት። ብዙ ጊዜ ለእግዚአብሔር ምንም መስዋዕት ሳናደርግ በህይወት ጎዳና እናልፋለን፣ እናም "መስዋዕት" የምናደርገው ነገር እንደውም አንዳንድ ጊዜ ምንም አይነት ዋጋ አያስከፍለንም። ንጉስ ዳዊት ይህንን መርህ ተረድቶ ለእግዚአብሔር ምንም አይነት ዋጋ የማያስከፍለውን መስዋዕትነት ለማቅረብ ፈቃደኛ አልሆነም (1 ዜና 21:24)።

ምን የሚታይ ነገር ለእግዚአብሔር ለመተው ፈቃደኛ ነዎት? እግዚአብሔርን ለመታዘዝ ምን አይነት አመለካከት ወይም ሃሳብ ለመለወጥ ፈቃደኛ ነዎት? ወደ እግዚአብሔር ለመቅረብ የትኛው ጓደኝነትዎ ነው ማብቃት ያለበት? ከእግዚአብሔር ጋር ጊዜ ለማሳለፍ የትኛውን የማህበራዊ ሚዲያ መተግበሪያ ነው ማጥፋት ያለብዎት? መሠዊያዎች የመስዋዕት ስፍራዎች ናቸው። ከእግዚአብሔር ጋር በቅርበት ለመኖር ከፈለግን አንድ ነገር መሞት አለበት።

### ማስታወሻ፡

`ዘፍጥረት 3፡16–24 ላይ እንደገና ያሰላስሉና ኢየሱስን ይፈልጉ።`

`እግዚአብሔር በኤደን መሠዊያ ላይ ለኃጢአት የመጀመሪያውን መሥዋዕት ሲያቀርብ ኢየሱስ ምን ያሰበ ይመስልዎታል?`

`ኢየሱስን እንዴት በተለየ መንገድ አዩት ወይም እንደገና አዩት?`

`የጸሎት ምላሽ፡`