---
title:  የራሱን ልብስ
date:   10/04/2025
---

### መረዳት

ጌታ ኢየሱስ ክርስቶስ በእምነት ተቀብለውት ንሰሃ የሚገቡ አማኝ ነፍሳትን ሁሉ የሚያለብሰውን መሸፈኛ - የራሱን መጎናጸፊያ አዘጋጀ። ዮሐንስ ሲናገር “በነገው ዮሐንስ ኢየሱስን ወደ እርሱ ሲመጣ አይቶ እንዲህ አለ፦ እነሆ የዓለምን ኃጢአት የሚያስወግድ የእግዚአብሔር በግ።” (ዮሐ. 1:29)። ኃጢአት ህግን መተላለፍ ነው። ክርስቶስ የሞተው ከእያንዳንዱ ሰው ኃጢአቱ እንዲወገድ ለማድረግ ነው።

የበለስ ቅጠል ልብስ ኃፍረተ ሥጋችንን ፈጽሞ አይሸፍነውም። ኃጢአት መወገድ ነበረበት እናም የክርስቶስ የጽድቅ ልብስ የእግዚአብሔርን ህግ የተላለፈውን ሰው መሸፈን ነበረበት። ከዚያም ጌታ ወደዚህ አማኝ ኃጢአተኛ ሲመለከት፣ የሚያየው የሸፈኑትን የበለስ ቅጠሎች ሳይሆን የክርስቶስ የራሱን የጽድቅ ልብስ ነው፣ ይህም ለይሖዋ ፍጹም መታዘዝ ነው። ይህ ሰው ራቁትነቱን የሸሸገው ከበለስ ቅጠል በታች ሳይሆን ከክርስቶስ የጽድቅ ካባ በታች ነው።

ኃጢአት ለእግዚአብሔር ታማኝ አለመሆን ነው፣ እናም ቅጣት ይገባዋል። እነዚህ የበለስ ቅጠሎች እየተሰፉ ከአዳም ዘመን ጀምሮ ሲሠሩ ኖረዋል የኃጢአተኛው ነፍስ ኃፍረተ ስጋ ግን አልተከደነም። ይህንን ከንቱ ልብስ በሚሹ ሁሉ ተቀጣጥለው ሲሰፉ የነበሩ ሙግቶች ወደ መናነት ይቀየራሉ። ኃጥያት ህግን መተላለፍ ነው። ክርስቶስ በደልን እና ኃጢአትን ለማስወገድ እና የበለስን መሸፈኛ በመተካት የራሱን የጽድቁን ልብስ እንድንለብስ በዚህ አለም ተገለጠ። የእግዚአብሔር ህግም የተረጋገጠው ወሰን በሌለው በእግዚአብሔር አንድያ ልጅ ስቃይ እና ሞት ነው።

የእግዚአብሔርን ህግ መተላለፍ ለአንድ ጊዜ በትንሹም ቢሆን ኃጢአት ነው። የዚያን ኃጢአት ቅጣት አለመፈጸም ደግሞ በመለኮታዊ አስተዳደር ውስጥ ወንጀል ይሆናል። እግዚአብሔር ፈራጅ እንዲሁም የፍትሕ ተበቃይ ነው። ይህም የዙፋኑ ማደሪያና መሠረት ነው። እርሱ ህጉን ሊያስወግድ አይችልም። ኃጢአትን ይቅር ለማለትም የህግን አንዲት ነቁጥ ሊሽር አይችልም። የህጉ ትክክለኛነት፣ ፍትህ እና የሞራል ልዕልና በሰማያዊው ጽንፈ አለም እና ባልወደቁት ዓለማት ፊት መረጋገጥ አለበት።

### ማስታወሻ፡-

`ከዚህ ሳምንት ጥናት በኋላ፣ ከአምላክዎ ጋር ባለዎት ግንኙነት በየትኞቹ የግል ተግባሮች ራስዎን ጥፋተኛ ሆነው አግኝተዋል?ከአምላክዎ ጋር ያለዎትን ግንኙነት ማጠናከር የሚችሉት እንዴት ነው?`

`በህይወትዎ ውስጥ ያለ አንድ የእግዚአብሔር እርዳታ የሚያስፈልገው ስብራት ምንድነው?`

`በቃልዎ የያዙትን ጥቅስ ይከልሱ።፡በዚህ ሳምንት በህይወትዎ ላይ እንዴት ተፈጻሚ ሆነ?`