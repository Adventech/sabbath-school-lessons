---
title:  ጊዜ ሁሉ ነገር ነው
date:   29/06/2025
---

### መዋሃድ

መጽሐፍ ቅዱስ የእስራኤላውያን በግብጽ ስለ ቆዩበት ጊዜ ዝርዝር መረጃዎችን በአጭሩ ብቻ ያትታል። የዚህ መጽሐፍ ቅዱስ ክፍል ዘጋቢ ለምን ይህን ጊዜ ሙሉ በሙሉ ሳይዘግብ እንዳለፈ ግልጽ አይደለም። በጥቂት ገላጭ ሐረጎች ብቻ ተዘግቦልናል። እስራኤላውያኑ በምንጊዜ በግብፅ ምርኮ ውስጥ እንደ ወደቁ ባናውቅም፤ ነገርግን ቁጥራቸው በጣም በፍጥነት እንደገና ፈርዖን ከወራሪ ኃይል ጋር ተቀላቅለው ግብፃውያንን ድል አድርገው ግብፅን ይተዋሉ ብሎ እንደፈራ ከተጻፈልን በመነሳት እናውቃለን። ይህን ሐሳብ በመጀመሪያ ስናየው እንግዳ ሐሳብ ይመስላል። የእስራኤላውያኑ ቁጥር እጅግ ከበዛ፤ ከመገዛታቸው በፊት ለምን ዝም ብለው ግብፅን ለቀው መሄድ አልቻሉም? ይህንን በሆነ ምክንያት አለማድረጋቸው ግልፅ ነው። ምናልባት ቤቶችን መስርተው ተመቻችተው ተቀምጠው ስለ ነበር ለመሄድ ተነሳሽነት አልነበራቸውም ይሆናል ወይም ደግሞ በባርነት መያዛቸው በጊዜ ሂደት እና ቀስበቀስ በደረጃዎች ተከስቶ ሊሆን ይችላል።

ይህን ጥንታዊ ታሪክ ማጥናት ለመጀመር አስፈላጊ ከሆኑ ነገሮች አንዱ 'ባርነት የተከናወነው መቼ ነበር?' የሚለው ጥያቄ ነው። ይህ ጥያቄ የጥንት እና የመጽሐፍ ቅዱስ ጥናት ሊቃውንት ለረጅም ጊዜ የተከራከሩበት ነው። ዘመናዊው አለም በዘመናዊ የምርመራ መነፃር እንደ ፍጥረት እንዲሁም እንደ ጥፋት ውሃ ያሉ ታሪኮች በምርመራ የማይደረስባቸው ሆነውበታል። ነገር ግን ስለ ጥንታዊቷ ግብጽ በዝርዝር ተጠንቷል። በግብጽ እና በከነአን ምድር የተደረጉ አርኪኦሎጂ ጥናቶች አንዳንድ በቃሉ ተጠራጣሪ በሆነ ሊቃውንቶች የዘፀአት መፅሐፍ ክስተት እውን ከሆነ፣ ከክርስቶስ ልደት በፊት ከ1230 እስከ 1220 ዓ.ዓ አካባቢ እንደተከናወነ እንዲያምኑ አድርጓል። ሆኖም በመጽሐፍ ቅዱስ ታሪክ ውስጥ ያሉ አንዳንድ ዝር ዝሮች ይህንን መደምደሚያ ይቃረናሉ።1 ነገሥት 6:1 እስራኤላውያን ግብጽን ከለቀቁ ከ480 ዓመታት በኋላ ንጉሥ ሰሎሞን ቤተ መቅደሱን መገንባት እንደ ጀመረ ይነግረናል። 

ብዙ የክርስቲያን ሊቃውንት የቤተ መቅደሱን ግንባታ ከክርስቶስ ልደት በፊት ከ966-967 ዓ.ዓ አካባቢ እንደሆነ ያስቀምጣሉ ይህም ከግብጽ እስራኤላውያን የወጡበትን ቀን ከክርስቶስ ልደት በፊት ከ1446-1447 ዓ.ዓ አካባቢ ያደርገዋል። እነዚህ ሁለት ታሪካዊ ትርጓሜዎች እርስ በርሳቸው በጣም የሚቃረኑ ናቸው። ዛሬ ጥቂት ሊቃውንት—የዘፀአትን አምላክ የማያምኑ ጨምሮ—የመጽሐፍ ቅዱስን ዘገባ ከዘመናዊ የአርኪኦሎጂ ግኝቶች ጋር ማጣጣም እንደሚችሉ ቢያስቡም፤ አብዛኞቹ ግን አይቀ በሉትም። ወደ ፊት የሚገኙት የ አርኪኦሎጂ ግኝቶች ምን ሊያሳዩ እንደሚችሉ ለማየት ያስፈልግ ይሆናል። ማስታወስ ያለብን አስፈላጊ ነገር ባለፉት ሁለት መቶ ዓመታት በነበሩት የአርኪኦሎጂ ቁፋሮዎች በመጽሐፍ ቅዱስውስጥ ያሉ ብዙ ታሪኮች እውነት መሆናቸው ተረጋግጧል። በተመሳሳይ ጊዜ ግን፣ በመጽሐፍ ቅዱስ ውስጥ ያለው ነገር እውነት መሆኑን ያለን እምነት፣ የዓለማችንን ታሪክ ለመመርመር የሚረዱ ዘመናዊ ዘዴዎች ከመጽሐፍ ቅዱስ ታሪክ ጋር ይስማማሉ ወይ በሚለው ላይ ብቻ ሊመሰረት አይገባም። እምነታችን ማስረጃ የሌለው እምነት ተደርጎ በስህተት መወሰድ የለበትም፤ ነገር ግን ምንም ቢሆን እምነታችን አሁንም ይቀጥላል።

### ማስታወሻ:

`ከዘፀአት 1 የወደድከውን ጥቅስ ያዝ።ለማስታወስ እንዲረዳህ ደጋግመህ በማስታወሻ ደብተርህ ላይ ጻፍ። የበለጠ ማብራሪያ የምትፈልጉባቸው የመጽሐፍ ቅዱስ ክፍሎች ሲያጋጥሙአችሁ ምን ታደርጋላችሁ? ሌሎች ሰዎች ህይወትን አስቸጋሪ በሚያደርጉባችሁ ጊዜ ከእግዚአብሔር ጋር ያላችሁ ግንኙነት ላይ ምን አይነት ተፅዕኖ ያሳድራል?`