---
title:  ክርስቶስ እና አዲሶቹ እስራኤላውያን
date:   02/07/2025
---

### መጋበዝ

ዛሬ በኢየሱስ የሚያምኑ ሆኖም ግን በሙሴ መጻሕፍት ውስጥ የተመዘገቡትን ታሪኮች ሲጠራጠሩ የሚገኙ አንዳንድ ክርስቲያኖ ችአሉ። የኢየሱስን ስብዕና ለመቀበል የሚፈልጉ ቢመስሉም የሙሴን ምስክርነት ግን ይክዳሉ።የዘፀአትን ታሪኮች በታሪክ ውስጥ ምንም እውነተኛ መሠረት የሌላቸው እንደቀላል የአምልኮ መንፈሳዊ ንባቦች ብቻ ይወስዷቸዋል።ኢየሱስ ከዘፀአት እና ከሌሎች የሙሴ መጻሕፍት በስልጣን ቃል መጥቀሱን ስናስታውስ ይህ አስቸጋሪ ይሆናል (ለምሳሌማርቆስ 12:26፤ ሉቃስ 16:31፤ 24:27)። ኢየሱስ ሙሴን መካድ እርሱን መካድ እንደሆነ ተከራከረ (ዮሐንስ 5:46፣47)። በኢየሱስ ላይያለ እውነተኛ እምነት የሙሴን ጽሑፎች ና መመሪያዎች በቁምነገር መቀበል አለበት። የኢየሱስ ሕይወት፣ አገልግሎት እና ተልዕኮ በሙሴ መጻሕፍት ከተመዘገበው የእስራኤል ታሪክ ተነጥሎ በትክክል መረዳት አይቻልም። በተመሳሳይ ሁኔታ ኢየሱስ በግል የእስራኤልን ሕዝብ ታሪክ እንደገና ኖሯል። 

ጅማሬውን ስንመለከት፣እስራኤል በግብጽ መጠጊያ አገኘች፣ በዚያም ወደ ተስፋይቱ ምድር ከመጠራታቸው በፊት ታላቅ ሕዝብ ሆኑ።በተመሳሳይም፣ ኢየሱስ በጣም ትንሽልጅ በነበረበት ጊዜ ግብጽ የመጠጊያ ስፍራ ሆናለት ነበር (ማቴ 2:14፣ 15)። ያዕቆብ (እስራኤል) አሥራሁለት ወንዶች ልጆች እንደነበሩት (ዘፍጥረት 35:22) ፣ልክ እንደያዕቆብ ኢየሱስም ወደ ምድር መጥቶ የአዲሱ የእግዚአብሔር ሕዝብ ሕይወት ውስጥ ትምህርቶቹን የሚያበዙ አሥራ ሁለት ደቀመዛሙርቶችን ጠራ (ማቴ10:1–4)።የእስራኤልልጆች እየበዙ ሲሄዱ በዙሪያቸው ባሉ ሰዎች ላይ ስጋት ሆኑ፡፡ ይህም ስደትና እነሱን ለማጥፋት ሙከራ አስከተለ። 

በተመሳሳይም፣ የቀደሙት የክርስቶስ ተከታዮች በፍጥነት በዝተው ነበር (የሐዋርያትሥራ 2፣4፣5) ነገርግን ለሕዝቡ እንደስጋት ታይተው እነሱን ለማጥፋት ሙከራ ተደረገ። የቤተክርስቲያን ዕድገት ሰላማዊ በሆነ ሁኔታ አልተፈጠረም።እንደ እስራኤል ሕዝብ ሁሉ የክርስቶስ ሕይወትም በችግሮች የተከበበሲሆን፤ አገልግሎቱ በጥሩ ሁኔታ እየሄደ በሚመስልበት ሰአት ታላቅ ተግዳሮቶች ና ዛቻዎች ይገጥሙት ነበር። በማርቆስ ወንጌል እንደተመዘገበው የክርስቶስ አገልግሎት በፍጥነት እየጨመረይሄ ነበር። ሆኖም ብዙ ሰዎች የክርስቶስን ትኩረት ለማግኘት መፈለጋቸው በአገልግሎቱ ላይ አሉታዊ ተፅዕኖ ቢያሳድርበትም ኢየሱስ ተቃውሞ እንዳይቀሰቀስ ትኩረትን ለማዞር ሞከረ፡፡ ለዚህምነው አንዳንድ ጊዜ ለእነርሱ ያደረጋቸው ተአምራዊ ነገሮች ለሌሎች እንዳይነግሩ ለማሳመን የሞከረው።

## ማስታወሻ:

ዘፀአት ምዕራፍ 1 በድጋሚ አሰላስልና በጥቅሱ ውስጥ ክርስቶስን ፈልገው።

`በዚህ ሳምንንት ጥናታችሁ  ስለእየሱስ ምን የተለየ ግንዛቤ አገኛችሁ?`

`በክርስቶስ ሕይወት ና አገልግሎት እንዲሁም በእስራኤል ሕዝብታሪክ መካከልሌሎች ምን ተመሳሳይ መልእክት አስተዋላችሁ?`

`ቤተክርስቲያናችሁ ውስጥ በምታደርጓቸው መነቃቃት ችግር ገጥሟችሁ  በምን መንገድ ተወጣችሁት?`

`የጸሎት መልስ:`