---
title:  በእርግማን ውስጥ ያለ በረከት
date:   28/06/2025
---

### መግቢያ

የዚህን ሳምንት ትምህርት ጥቅስ ያንብቡ፡ ዘጸአት ምዕራፍ 1

**በእርግማን ውስጥ ያለ በረከት**

አንድነገር በከፍተኛ ሁኔታ ሲቀየርና ሲለወጥ አይታችሁ ወዲያውኑ ደግሞ ያነገር ተቀይሮባዶ እና ምንም የማይጠቅም ሲሆን ተመልክታችሁ ታውቃላችሁ? በዚያን ጊዜ ምንዓይነት ስሜትይሰማችኋል? የዘጸአት መጽሐፍ ታሪክ ሲገለጥ የእስራኤል ልጆች የዚህ አይነት ስሜት ተሰምቷቸው ነበር። በዘፍጥረት መጽሐፍ የመጨረሻ ምዕራፎች ላይ እግዚአብሔር ያዕቆብ የተስፋይቱን ምድር ለቆ ከመላቤተሰቡ ጋር ወደ ግብጽ ለመሄድ እንዳይፈራ ነገረው። እግዚአብሔር በግብፅ ድር ቤተሰቡን ታላቅ ህዝብ እንደሚያደርግ ቃል ገባለት (ዘፍጥረት 46:3) ።

ይህ ለያዕቆብ ለመቀበል አስቸጋሪ ሊሆን ይችል ነበር፡፡ ምክንያቱም የአባቱን የይስሐቅን ሚስት ፍለጋ ታሪክ ያውቅ ነበር።አያቱ አብርሃም አገልጋዩን ኤሊዔዘርን ለ ይስሐቅ ሚስት እንዲፈልግ ሲልከው ከከነዓን ምድር ሚስት እንዳይወስድለት በግልጽ ከልክሎት ነበር (ዘፍ 24:6፣ 7)። የተስፋይቱ ምድር ከልጁ ሚስት ታሪክ የበለጠ ለአብርሃም አስፈላጊ ነበረች። ይህ እሴት በግልጽ ለያዕቆብም ተላልፏል፡፡ ምክንያቱም ያዕቆብ ከከነዓን ወደ ግብፅ ከሄደና በዚያለ አሥራ ሰባት ዓመታት ከኖረበኋላም እንኳ ሊሞት ሲል ልጁ ዮሴፍን አስከሬኑን ወደ ከነዓን እንዲመልስለት አስምሎት ነበር (ዘፍ. 47:29)። አዎ እስራኤላውያን ወደ ግብጽ ከሄዱ በኋላ ቁጥራቸው በዝቶ ነበር። 

እግዚአብሔር ለአዳም ና ለሔዋን የሰጠውን ትዕዛዝ (ዘፍጥረት 1:28) በሚያስታውስ መልኩ የእስራኤል ልጆች በዝተው የ ግብፅን ምድር ሞልተው ነበር(ዘጸአት 1:7)። ሆኖም ያ ግን ያለፈ ታሪክ ወደ መሆን መጣ። ሁኔታዎች ፍፁም ወደ ተለየ አቅጣጫ ተለወጡ። ምናልባትም ቁጥራቸው በመጨመሩ ምክንያት ጭቆና እና ስደት ይደርስባቸው ጀመር። እግዚአብሔር ታላቅ ሕዝብ እንደሚሆኑ ቃል ገብቶላቸው የነበር ቢሆንም፤በዚህ ጊዜ የመጥፋት አደጋ ተጋርጦባቸው ነበር።

### ማስታወሻ ጻፉ

`ከመረጣችሁት የመጽሐፍ ቅዱስ ጥቅስ ዘጸአት 1:7-14 ማስታወሻ ላይ ጻፉ። በመቀጠልም ክ ፍሉን በራሳቸሁ አባባል እንደገናጻፉ ወይም በአጠቃላይ በምዕራፉ የተረዳችሁትን ዋና ሐሳብ በጽሁፍ አስፍሩ።`