---
title:  ሁለት አስገራሚ ሴቶች
date:   30/06/2025
---

### መተርጎም

እስራኤላው ያንን በባርነት መያዝ ፈርዖን እንዳሰበው የእስራኤላው ያንን ቁጥር ውጤታማ በሆነ መንገድ ሊቀንስ አልቻለም። በተቃራኒው በግብጽ ምድር ላይ ይበልጥ ቁጥራቸው እየበዛ ሄደ። ስለዚህም ፈርዖን የእስራኤላው ያንን ቁጥር ለመቀነስ የተለየ አዲስ እቅድ ነደፈ። አዲሱ እቅዱ ወንድ ህፃናትን በመግደል ሴት ሕፃናት ብቻ በህይወት እንዲኖሩ መፍቀድ ነበር። ይህ እንግዳ የሆነ እቅድ አላማው አዋቂ ወንዶችን ከመግደል ይልቅ አዲስ የተወለዱ ወንዶችን ብቻ በመግደል የወንዶችን ቁጥር በአመታት ጊዜ ውስጥ መቀነስ ነው። ይህ እቅድ ወደፊት ግብፃውያን ለባሪያ የሰውኃይል የሚኖራቸውን ፍላጎት ጋር አያይዘን ለማየት ስንሞክር የሚያስገርም ሆኖ እናገኘዋለን። በግልጽ እንደሚታየው ፈርዖን እያደገ የመጣውን የእስራኤላውያን ቁጥር ለመቋቋም እጅግ ከመጨነቁ የተነሳ ፊቶ ምንና ራምሴን በመሠረተልማት፣ በከተሞች ግንባታ እና እድገት ላይ እጅግ ወሳኝ የነበረውን ባሪያ(የእስራኤል ሕዝብን) ለማዳከም ፈቃደኛ ሆነ።
ያምሆ ነይህ፣ ይህንን ለመተግበር እንዲያከናውኑ ፈርዖን ሁለት አዋላጆችን፣ ሲፓራ ና ፍሐን፣ እቅዱን እንዲያከናውኑ አዘዛቸው። ዘፀአት ምዕራፍ 1 የእስራኤል ሕዝብ ስለጨመረበት ሁኔታ አስቀድሞ ከተናገረው እና ሙሴ በመጨረሻ ከግብጽ ሲወጡ ከመዘገበው 600,000 ወንዶች ቁጥር (ዘፀአት 12:37) በመነሳት፣ እነዚህ ሁለት አዋላጆች ምን ሚና እንደነበራቸው በትክክል ለመናገር ቀላል አይደለም። እነዚያ ሁለት አዋላጆች በሀገሪቱ ለነበሩ አዋላጆች ኃላፊ ነበሩ? ወይን ስለመላው የእስራኤል ሕዝብ ሁለት የአዋላጅ ነርሶች ብቻ ነበሩ? የሚለውን በትክክል መናገር አንችልም። ነገር ግን በታሪኩ ውስጥ እነዚህ ሁለቱ ሴቶች እግዚአብሔርን የሚፈሩ ሴቶች እንደነበሩ ጎልቶ ይታያል። የፈርዖንን ትእዛዝ ለመቃወም ፈቃደኛ ሆነው በመገኘታቸው እግዚአብሔር በመልካም ከፈላቸው። ከዚህም በተጨማሪም በመጽሐፍ ቅዱስ ታሪክውስጥ በመልካም ስራቸው በመመዝገባቸው የክብርቦታ አላቸው። በመጽሐ ፍቅዱስ ውስጥ ብዙ ገጸ ባሕርያት ስማቸው ሳይጠቀስ ያልፋል፤ ነገርግን የእነዚህ ሁለት ሴቶች ስም ተጠቅሶ እናገኛለን። ይህም የሆነው እግዚአብሔር ስማቸውን እንድናውቅ ስለፈለገ ነው። ስፓራ ቆንጆ እንዲሁም ፍሐ ደግሞ መዓዛ የሚል ትርጓሜ ይዟዋል። የታሪኩ በጣም የሚደንቀው ክፍል ሁለቱ አዋላጆች ማንኛውም ከተፈጥሮ በላይ የሆነ መቅሰፍት እግዚአብሔር በግብፅ አማልክት ላይ ከማውረዱ በፊት ከፈርዖን ትዕዛዝ ተቃርነው ቆሙ።
እነዚህ ሴቶች በዙሪያቸው ያሉት ምልክቶች ሁሉ የግብጽ አማልክት ከእስራኤል አምላክ ይልቅ ኃይለኛ መሆናቸውን በሚናገሩበት ጊዜ ለእግዚአብሔር ሕዝብ ቆሙ። ከዚያም ፈርዖን አዋላጆቹን በፊቱ አቅርቦ በጠየቃቸው ጊዜ የእስራኤላውያን ሴቶች እንደ ግብፃውያን ሴቶች እንዳልሆኑ ነገሩት። እነርሱ ዕብራውያን ሴቶች ብርቱዎች በመሆናቸው አዋላጆች ጋር ሳይደርሱ እንደሚወልዱ ተናገሩ (1:19) ። በሌላ አነጋገር ዕብራውያን ሴቶች ሲወልዱ ፈጣኖች በመሆናቸው አዋላጆች እስኪመጡ አይጠብቁም አሉ። ይህ “ብርቱዎች” የሚለው ቃል በእርግጥም ፈርዖን ለማከናወን ከሞከረው ፈጽሞ ተቃራኒ የሆነ የቃላት ጨዋታ ነበር። እግዚአብሔር በምድርላይ ለነበረው እጅግ ሀያል ሰው ፊት ለመቆም ሁለት ተራ ሴቶችን ተጠቀመ። እግዚአብሔር እቅዱን ለመፈጸም ብዙውን ጊዜ የማይጠበቁ ሰዎችን ይጠቀማል።

### ማስታወሻ:

`የጻፍከውን፣ምልክት ያደረግክበትን ጽሑፍ ተመልከት እና ምልክቶቹ በአጠቃላይ ምን ልዩ ግንዛቤዎችን የሚያመለክቱ ይመስልሃል?
`
`ይህን ምንባብ ካጠናህ በኋላ ምን አይነት ጥያቄዎች ወደ ውስጥህ መጡ? የትኞቹ ክፍሎች አስቸጋሪ ናቸው?
`
`ሌሎች ምንዓይነት መመሪያዎች እና መደምደሚያዎች ታገኛለህ?
`
`ፈርዖን ሕፃናትን ለመግደል እንደሞከረው ሁሉ፣ቁጣችሁ በጣም ከመብዛቱ የተነሳየራሳችሁን የወደፊት ሕይወት የምታበላሹበት ደረጃ ላይ ደርሳችሁ ታውቃላችሁ?
`