---
title:  "ከአይን የራቀ ከልብ ይርቃል"
date:   13/09/2025
---


### መግቢያ

የዚህን ሳምንት ትምህርት ጥቅስ ያንብቡ፡ ዘፀ 32፡1-33፡11

**"ከአይን የራቀ ከልብ ይርቃል"**


እግዚአብሔርን ከአጠገባችሁ አጥታችሁ ትታውቃላችሁ? ምናልባት ይህ ጥያቄ "የሞኝ ጥያቄ" ሊመስል ይችላል፤ ነገርግን ለእስራኤላውያን እጅግ አንገብጋቢ ጥያቄ ነበር። ምክንያቱም መሪያቸው የነበረው ሙሴ እግዚአብሔርን ለመገናኘት ወደ ተራራው ወጥቶ አልተመለሰም ነበር። በሰአቱ፣ ሙሴ "የጠፋ" ይምሰል እንጂ፤ ከሙሴ መጥፋት ጋር ተያይዞ እግዚአብሔርም ከእይታቸው ተሰውሮ ነበር። እስራኤላውያኑም "ብቻቸውን እንደሆኑ" ማሰብ ጀመሩ።
በግብፃውያን ላይ የደረሱት መቅሰፍቶች፣ ነፃ መውጣታቸው፣ እንዲሁም ከአለት ውሃ መጠጣት ሁሉ የተፈፀሙት ከወራት በፊት ነበሩ። እግዚአብሔር አማሌቃውያንን ድል አድርጎላቸዋል፤ በተጨማሪም "መና" የተባለ ጣፋጭ ምግብ እየመገባቸውም ነበር። እግዚአብሔርም በሲና ተራራ ወርዶ በድምፅ ተናግሯቸውም ነበር። ነገርግን ይህ ሁሉ ነገር ወደ "ምንምነት" ተቀየረባቸው።
እኛ ዛሬ: እግዚአብሔር "እንደሌለ" ሲሰማን ምን የምናደርገው? ልክ እንደ እስራኤላውያን ወዲያው ተስፋ እንቆርጥ ይሆን? እውነት ለመናገር፣ አብዛኞቻችን በህይወታችን "አሪፍ" ከምንለው የህይወት ከፍታ ወደ ማይል ዝቅታ ወርደን እናውቅ ይሆናል? እስራኤላውያን ሙሴ ከአጠገባቸው ሲለይ፣ "እግዚአብሔር የሌለ" መሰላቸው። እግዚአብሔር በጠበቁት ና ባሰቡት ሰዓት ባለመግኘቱ፣ ጥንት እንደሚያውቋቸው የግብፃውያን አማልክት አድርገው ቆጥረውት ይሆናል። በዚህ ሳምንት የምናየው የእስራኤላውያን ታሪክ፣ "እግዚአብሔር የሌለ" በሚመስል በተስፋ እና በትዕግስት እንድንጠብቀው ያስተምረናል።


### ማስታወሻ:
`ከመረጣቹት የመፅሀፍ ቅዱስ ትርጉም ዘፀ 32፡30-35 ማስታወሻ ላይ ጻፉ።በመቀጠልም ክፍሉን በራስዎ አባባል እንደገና ይጻፉ ወይም ስለአጠቃላይ ምዕራፉ የተረዳቹትን ዋና ሐሳብ ጻፉ።`