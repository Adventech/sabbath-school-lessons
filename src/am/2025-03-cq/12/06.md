---
title:  ከሞት የሚበረታ ታላቅ ፍቅር
date:   18/09/2025
---

### መረዳት


“ሙሴ ወደፊት ተወስዶ የአዳኛችንን የመጀመሪያ ምጽአት እንዲመለከት ተፈቅዶለት ነበር። .... ሙሴ እጅግ አድካሚ ሥራ የሠራላቸው፣ የጸለየላቸው፣ መሥዋዕትነት የከፈለላቸውና ስለእነርሱ ሲል ስሙ ከሕይወት መጽሐፍ እንዲደመሰስ ፈቃደኛ የሆነላቸው ሕዝቦች የመጨረሻውን ተቃውሞ ሲያቀርቡ ተመለከተ። “እነሆ ቤታችሁ ወና ሆኖ ይቀርላችኋል!” (ማቴ. 23፡38) የተሰኙትን አስፈሪ ቃላት ሲሰማ ልቡ በሐዘን ደማ። በእግዚአብሔር ልጅ ላይ ስለደረሰው ሐዘን ከዐይኖቹ መራራ እንባ አፈሰሰ።...... አይሁዳውያን በአባቶቻቸው ፊት በሄደው ኃያል መልአክ ና በአዳኙ ላይ ያሳዩት ግብዝነትና ሰይጣናዊ ጥላቻ —ልቡን በከፍተኛ ሐዘን፣ በጻድቅ ቁጣ ና በብርቱ ፍርሃት ሞላው። ክርስቶስ ከፍተኛ ሥቃይ ውስጥ ሆኖ “አምላኬ፣ አምላኬ ለምን ተውኸኝ?” (ማር. 15፡34) በማለት ያሰማውን ጩኸት ሰምቶ አል። በአዲሱ የዮሴፍ መቃብር ተንጋሎ ተመልክቶ አል። ጭለማና ተስፋ መቁረጥ ዓለምን የወረሰ ቢመስልም፤ ነገር ግን በድል አድራጊነት ከመቃብር ተነስቶ፣ በተወዳጅ መላእክቱ ታጅቦ ና በምርኮ የነበሩትን ይዞ ወደሰማይ ሲያርግ ተመለከተው።” (ከኤሌን ዋይት፡- የኃይማኖት አባቶችና ነቢያት ከተሰኘ አማርኛ ትርጉም መፅሃፍ ከገፅ፡ 544፡ 545 የተወሰደ)፡፡
“ሰይጣን በከባድ ፈተና የየሱስን ልብ አስጨነቀው። አዳኛችን ከመቃብሩ በር አሻግሮ ማየት ተሳነው። ከመቃብር በአሸናፊነት እንደሚነሳ ና የሚከፍለው መስዋዕት በእግዚአብሔር ዘንድ ተቀባይነት እንደሚያገኝ ተስፋ ማድረግ ተሳነው። ኃጢአት እጅግ አስከፊ ከመሆኑ የተነሳ እርሱና አባቱ ለዘላለም ተለያይተው የሚቀሩ መሰለው። በዚህ ጊዜ የሱስ ይሰማው የነበረው ስቃይ ለኃጢአተኛው ሰብአዊ ዘር የሚደረገው የምሕረት ምልጃ ካበቃ በኋላ ኃጢአተኞች ከሚሰማቸው ስቃይ ጋር ይመሳሰላል። የእግዚአብሔርን ልጅ የጐዳውና የጠጣውንም ጽዋ እጅግ የመረረ ያደረገው በሰውም ትክሆኖ የእግዚአብሔርን ቁጣ እንዲቀበል ያደረገው የኃጢአት ምንነት ስለተሰማው ነው።
የአዳኛችንን ተስፋ የመቁረጥ ስቃይ መላእክት በመገረም ተመለከቱ። የሰማይ ሠራዊት ያን አስከፊ ትዕይንት ላለማየት ፊታቸውን ሸፈኑ። ግኡዙ ፍጥረትም ለተዋረደውና በሞት አፋፍላይ ላለው ፈጣሪዋ ማዘንዋን ገለጸች። እኩለ ቀን ላይ ለመሬት ሙሉ ና ብሩህ ብርሃን ዋንት ሰጥ የነበረችው ጸሐይ በድንገት ድርግም አለች። አስከሬን የያዘ ሳጥን በጥቁር ግምጃ እንደሚሸፈን ዓይነት ጥቅጥቅ ያለ ጨለማ መስቀሉን ሸፈነው። ‘’ከቀኑም ስድስት ሰዓት ጀምሮ እስከዘጠኝ ሰዓት ድረስ በምድር ሁሉ ላይ ጨለማ ሆነ።’’ ይህ ጨረቃ ወይም ከዋክብት እንደሌሉበት እኩለ ሌሊት ጥቅጥቅ ያለ ጨለማ የተከሰተው በጸሐይ ግርዶሽ ወይም በሌላ ተፈጥሮአዊ ክስተት ምክንያት አይደለም። ይህ ጨለማ ከዚያ ጊዜ በኋላ የሚመጣው ትውልድ እምነቱ የጸና እንዲሆን እግዚአብሔር ያዘዘው ተአምራዊ ምስክርነት ነው።” (ከኤሌን ዋይት፣ የዘመናት ምኞት ከተሰኘ አማርኛ ትርጉም መፅሃፍ ከገፅ፡ 798፡ 799 የተወሰደ)፡፡

 
### ማስታወሻ:

`ከዚህ ሳምንት ጥናት በኋላ፣ በህይወታችሁ ምን አይነት ለውጦች መፈጠር ጀመሩ?`
`በሕይወታችሁ ውስጥ በይበልጥ ብርቱ ምልጃ ማድረግ የሚገባችሁ ሰዎች ናቸው?`
`የመታሰቢያ ጥቅሳችሁን ገምግሙ። በዚህ ሳምንት በህይወታችሁላይ እንዴ ትተገብሩታላችሁ?`

