---
title:  መዘግየትና ቁጣ
date:   14/09/2025
---

### መዋሃድ
በዘፀ 24:12-14 ሙሴ ከእግዚአብሔር ዘንድ አስርቱን ትዕዛዛት ለመቀበል ወደ ሲና እንደወጣ እናነባለን። አሮን ና ሖር ደግሞ ህዝቡን ይጠብቁ ነበር። ሙሴ ከእግዚአብሔር ዘንድ አስርቱን ትዕዛዛት ና የቤተመቅደሱን አሰራር መመሪያ እየተቀበለ በተራራው ላይ ለአርባ ቀናት ቆየ። (ዘዳ 9:9) በሂደት ህዝቡ ሙሴ በመዘግየቱ ተስፋ ቆርጠው የለመዱትን የግብፃውያንን አምላክ ሰሩ። አሮንም ጣኦቱን በመስራት ተባበራቸው። ህዝቡ ከግብፅ ሲወጡ ይዘው የወጡትን ወርቅ ና ጌጣጌጥ ለአሮን በማቅረብ የወርቅ ጥጃ ሰራላቸው። ጥጃውን የመረጡበት ምክንያት: ወይፈኖች በግብፃውያን ና በከነአናውያን አምላክት ልቅ ቦታ የሚሰጠው እንስሳ ስለነበር ነው። በጊዜው ወይፈኖች እጅግ ውድ የሆኑ የእርሻ እንስሳት የነበሩ ሲሆን፣ እግዚአብሔር እንኳን ህዝቡና ካህናቱ ሀጥያት ቢሰሩ ለሀጥያት መስዋዕት የጥጃ መስዋዕት ያቀርቡ ዘንድ አዟቸው ነበር። (ዘሌ 4:1-21)
ትልቁ ድቀት የሚጀምረው እዚህ ጋር ነው። አሮን ህዝቡን ሰብስቦ ቀጣዩ ቀን ላይ ታላቅ በአል እንደሚኖራቸው አበሰር። (ዘፀ 32:5) አሮን ለሰራው አዲስ ጣኦት አዲስ ስም አልሰጠውም ነበር፤ ይልቁንስ ሙን "ያህዌ" ብሎ ጠራው። አሮን ሙሴ ያስተዋወቃቸውን የአባቶቻቸውን አምላክ ሳይረሱ እንዲቀጥሉ፣ የማይታየውን አምላክ በእንስሳ ቅርፅ ወከለው። "በማግስቱም ሕዝቡ በማለዳ ተነሥተው የሚቃጠል መሥዋዕት ሠዉ የኅብረት መሥዋዕት አቀረቡ፤ ከዚህም በኋላ ይበሉና ይጠጡ ዘንድ ተቀመጡ፤ ሊዘፍኑም ተነሡ።" (ዘፀ 32:6) የሚቃጠል መሥዋዕት ና የሰላም መሥዋዕት ልክ እግዚአብሔር በኋላ በመቅደሱ አገልግሎት እንዲቀርብ እንደሚያዘው አቀረቡ። "ሊዘፍኑም" የሚለው የዕብራይስጥ ቃል ከሳቅና መሳለቂያ እስከፍቅረኞች መካከል ወሲባዊ እንቅስቃሴ ድረስ ያሉትን የተለያዩ ተግባራት ሊያመለክት ይችላል። ይህ በአሮን የሚመራው "ያህዌ" የተባለ አምልኮ ነበር!
ይህ እጅግ የተበላሸ አምልኮ እግዚአብሔርን እጅግ ስላስቆጣው፣ ህዝቡን በሙሉ ለማጥፋት ወሰነ። ይህ ውሳኔ ያላማ ዋረጥ መርከስን፣ ማመፅን ና እግዚአብሔርን በተከታታይ አለማመን የሚያዘነብሉትን ህዝቦች ባህሪ ተከትሎ የመጣ ነበር። ከቀደሙት ውድቀቶቻቸው ሁሉ የከፋ ውድቀት ነበር። እግዚአብሔርን በግኡዝ ነገር ለመወከል መሞከራቸው፣ እንዲሁም እጅግ የተበላሸ አምልኮን መስጠት ትልቁ ውድቀት ነበር። እግዚአብሔር አምላክ ጣልቃ ገብቶ ካላስቆማቸው፣ ይህ ድርጊታቸው መስፋፋቱ አይቀርም ነበር።

ማስታወሻ:

`ከዘፀአት ምዕራፍ 32:1-33:11 የምትወዱትን ጥቅስ በልባችሁ ያዙ። በልባችሁ ለመያዝ እንዲረዳችሁ ደጋግማችሁ ጻፉት።
`
`መዘግየትንና ብስጭትን እንዴት ትቋቋማላችሁ?
`
`እናንተ እግዚአብሔርን ወይም ሙሴን ብተሆኑኖሮ እስራኤላውያን በፈጸሙት ተግባራት(ክህደት) ምን ታደረጓቸው ነበር?
`
