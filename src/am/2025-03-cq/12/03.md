---
title:  አማላጁ
date:   15/09/2025
---

### መተርጎም

ከማማለድ ታሪኮች ውስጥ እጅግ አስደናቂው የሚገኘው በዚህ በኃጢአቱ ምክንያት ሊጠፋ የተቃረበው ህዝብ ታሪክ ውስጥ ነው። አምላክ ሙሉ በሙሉ ሊያጠፋቸው ወስኖ ነበር። ነገር ግን ሙሴ አዳም ና ሄዋን የተከለከለውን ፍሬ በልተው ከኤደን ገነት በተባረሩ ቀን እግዚአብሔር ያሳያቸውን ጥልቅ ፍቅር አስታወሰ። በእግዚአብሔር ምህረት በመተማመን፣ እግዚአብሔር ህዝቡን እንዳያጠፋ በፅኑ ተማፀነ።

እግዚአብሔር አምላክ ሙሴ አንድ ነገር እንዲያደርግ ፈልጎ ነበር። “ሂድ ውረድ” (ዘፀ 32፡7) በማለት አዘዘው። ሙሴ ለመውረድ ተነሳ፤ ነገርግን ወዲያውኑ ከመሄድ ይልቅ እዚያው ቆይቶ ከአምላክ ጋር መነጋገሩን ቀጠለ። ሙሴ እግዚአብሔር ህዝቡን ካጠፋ በግብጻውያን ዘንድ ስምህ የተዋረደ ይሆናል በማለት በፅኑ ልመና አቀረበ። ሙሴ ህዝቡን መርቶ ያወጣቸው እግዚአብሔር አምላክ ራሱ እንደሆነ ና የገዛ ህዝቦቹ መሆናቸውን በመግለፅ ይሞግት ነበር። (ቁጥር 11) በተጨማሪም ህዝቡን ካጠፋቸው እግዚአብሔር ለአባቶች የገባው ቃል ኪዳን እንደሚፈርስ ገለፀ። (ቁጥር 13)

በዚህ ታሪክ ውስጥ ሙሴ እግዚአብሔርን ወክሎ ነበር። ልክ ከተራራው ወርዶ የህዝቡን ድርጊት ሲመለከት፣ እግዚአብሔር እንደተቆጣ ሁሉ እርሱም ቁጣው እጅግ ነደደ። (ቁጥር 19) ህዝቡ ለአምላክ ከገባው ቃል ከሳምንታት በኋላ እጅግ ክፉ ክህደት መፈፀሙ ሙሴን እጅግ አስደንግጦት ነበር። የሰሩትን ጣኦት ከንቱነት ለማሳየት፣ ጣኦታቸውን ትቢያ አድርጎ የሰሩት ሰዎች ከውሃው ጋር እንዲጠጡት አደረገ። በመጨረሻ፣ ጥፋታቸውን አምነው ንስሀ የገቡት ተረፉ፤ ነገርግን በእምቢተኝነት የፀኑት ሞቱ። (ቁጥር 25–28)

በማግስቱ ሙሴ ስለ ህዝቡ መፀለዩን ቀጠለ። “አሁን ግን አቤቱ፣ ኃጢአታቸውን ይቅር በል፤ ያለዚያ ግን ከጻፍኸው መጽሐፍ እኔን ደምስሰኝ።” (ቁጥር 31–32) በዚህ ተግባሩ፣ ሙሴ ክርስቶስ ኢየሱስ የሚያደርገውን የማማለድ ተግባር ገለፀ። ሙሴ “የህዝቡ ስም ከህይወት መዝገብ የሚደመሰስ ከሆነ፣ እኔም ስሜ በዚያ ይሆን ዘንድ አልሻምና፣ ስሜን ከህይወት መዝገብ ደምስሰው” በማለት ፀለየ። ህዝቡ ከሚጠፉ፣ ሙሴ በእነርሱ ቦታ ይሞት ዘንድ ና ህዝቡን ነፃ ይወጣ ዘንድ ወደደ።ነገር ግን ሙሴ ኃጥያተኛ በመሆኑ፣ በእርሱ ሞት ሊያድነው የሚችለው አንድም ሰው አልነበረም። ነገርግን ይህ ድርጊቱ አንድ ነገርን ያሳይ ነበር፡ ያ ስለኛ እና ስለ ኃጥያታችን ሊሞት የወደደውን የክርስቶስ ኢየሱስን ፍቅር፣ አማላጅነት ና መስዋዕትነት ይጠቁማል።
ሙሴ ለህዝቡ ሲል ያቀረበው የፀሎት ምልጃ እጅግ የተሳካ ነበር። ሌዋውያን በኃጥያታቸው የፀኑትን ጥቂት ሰዎች ሲገድሉ፣ የተቀረው ህዝብ ምህረት ተደረገላቸው። እግዚአብሔር ለአብርሃም የገባለትን ቃል ኪዳን ምት ተፈፀመ።

ማስታወሻ:

`የጻፍከውንና ምልክት ያደረግክበትን ጽሑፍ ተመልከትና ምልክቶችህ በአጠቃላይ ምንልዩ ግንዛቤዎችን የሚያመለክቱ ይመስልሃል?
`
`ይህን ምንባብ ካጠናህ በኋላ ምንአይነት ጥያቄዎች ወደውስጥህ መጡ? የትኞቹ ክፍሎች አስቸጋሪ ናቸው?
`
`ሌሎች ምንዓይነት መመሪያዎችና መደምደሚያዎች ታገኛለህ?
`
`ሙሴ ለእስራኤላውያን ምልጃ መድረጉ ባይሳካለት ኖሮ የብሉይኪዳን ታሪክ እንዴት የተለየይሆን ነበር?
`
