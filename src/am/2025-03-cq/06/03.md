---
title:  የነፃ ምርጫ ጥያቄ
date:   04/08/2025
---

### መተርጎም

የፈርዖን ልብ መደንደን ታሪክ የሚያነሳቸው የነፃ ፈቃድ ጥያቄዎች በሐዲስ ኪዳን በይበልጥ ትኩረት ተሰጥቷቸዋል። ጳውሎስ ለሮሜ ሰዎች በጻፈው ደብዳቤ የእግዚአብሔር የተስፋ ቃል ያልተሳኩበሚመስልበት ጊዜ ስለእግዚአብሔር ዕውቀትና ስለሰዎች ፍቃድ ገደብ ያቀረበውን ሀሳብ በፈርዖን ታሪክ ይደመድማል። ጳውሎስ መጀመሪያ ርብቃ ስለወለደቻቸው መንትያዎች እግዚአብሔር፡- "ታላቁን ታናሹን ያገለግላል" ....ይህም፣ "ያዕቆብን ወደድሁ ዔሳውን ግን ጠላሁ" (ሮሜ 9:12፤ 13) ማለቱን ለአንባቢው አስታወሰ። በሮሜ እግዚአብሔር ከያዕቆብና ከኤሳው ጋር ያለውን ግንኙነት የሚገልጹ እነዚህን አባባሎች በተሳሳተ መንገድ ሊረዱ እንደሚችሉ በመገንዘብ ጳውሎስ በፍጥነት፡- "እንግዲህ ምን እንላለን? እግዚአብሔር አድልዎ ያደርጋልን? በፍጹም አያደርግም!" (ቁ. 14) ሲል ገለፀ። ይህንን ድምዳሜ ለመደገፍ፣ ጳውሎስ ከዘፀአት 33:19፡- "የምምረውን እምረዋለሁ፤ ለምራራለትም እራራለታለሁ" በማለት የተፃፈውን ጠቀሰ። እዚህ ላይ ጳውሎስ እግዚአብሔር ከማንም በላይ መሆኑን አጉልቶ አሳይቷል፡፡ እርሱ ብቻ ምሕረትንና ርኅራኄን የማድረግ የመወሰን መብት እንዳለው ገልጿል።
ከላይ እንደተጠቀሰው፣ ጳውሎስ ክርክሩን ለመደምደም የፈርዖንን ታሪክ አመጣ (ሮሜ 9:17፤18)። በእነዚህ ጥቅሶች ላይ ተመርኩዘው ብዙ ክርስቲያኖች ሰዎች ለመዳን ምርጫ እንደሌላቸው፣ እግዚአብሔር በራሱ ምሕረትን ለማን እንደሚያሳይና ማንንም እንደሚያደነድን ይወስናል ብለው ያስተምራሉ።
በርካታ ነጥቦች የጳውሎስን ትርጉም ለማብራራት ይረዳሉ። በመጀመሪያ ስለያዕቆብና ኤሳው ባለው ክፍል ውስጥ ጳውሎስ ከሁለት የተለያዩ የብሉይ ኪዳን ጥቅሶች ጠቅሷል። የመጀመሪያው ከዘፍጥረት 25:23 ሲሆን፣ ሁለተኛው ደግሞ ከሚልክያስ 1:2፣ 3 ነው፡፡ እነዚህም የብሉይ ኪዳን የመጀመሪያና የመጨረሻ መጻሕፍት ናቸው። እግዚአብሔር ታላቁን ለታናሹ እንደሚገዛና አንዱን እንደወደደ ሌላውን እንደጠላ የተናገራቸው አባባሎች በሺህ ዓመታት ተለያይተው የቀረቡት። ጳውሎስ ይህንን ያውቅ ነበር፤ ነገር ግን ብዙ አንባቢዎች አያውቁም። የብሉይ ኪዳንን ታሪክ ስናውቅ፣ እግዚአብሔር ኤሳውን እንደጠላ የተናገረው ኤሳውና ዘሮቹ ኤዶማውያን ለብዙ መቶ ዘመናት ለያዕቆብና ለዘሮቹ ለእስራኤላውያን እንደወንድሞች ሳይሆን እንደጠላቶች ከሆኑ በኋላ መሆኑን እንረዳለን። ጳውሎስ በሮሜ ምዕራፍ 9 ላይ የእግዚአብሔርን ሚና የገለፀውን ለመረዳት ስንሞክር፣ ፈርዖን እስራኤልን ለመልቀቅ የእግዚአብሔርን ትእዛዝ ሁኔታ ራሱን እንደማያዋርድና ልቡን በመጨረሻው መቅሰፍት እንኳን ለእግዚአብሔር እንደማያለሰልስ ካሳየ በኋላ ነበር።
በዘፀአት ያለው ታሪክ የጳውሎስን በሮሜ መልእክቱ ውስጥ ያለውን ነጥብ እንድንገነዘብ ይረዳናል። ጳውሎስ እግዚአብሔር ከሰው ልጅ ጋር ያለው ግንኙነት በአጋጣሚ ወይም ከእርሱ ዕውቅናና ከዕቅዱ ውጭ እንደማይሆን ግልጽ ማድረግ ፈልጎ ነበር። የመጽሐፍ ቅዱስ ጸሐፊዎች እግዚአብሔር የሁሉም ነገር ተቆጣጣሪ መሆኑን ሲገልፁ፤ ለእግዚአብሔር ጥሪ ምላሽ የመስጠት የራሳችንን ነፃ ፈቃድ እንደትማወቅ አለብን። ለመቀበል ጽኑ ፍላጎት እንዳልነበረው ማስታወስ ወሳኝ ነው። እግዚአብሔር ገብቶ የፈርዖንን ልብ ያደነደነው ፈርዖን በምንም ዓይነት 

### ማስታወሻ:

`የጻፍከውን እና ምልክት ያደረክባቸውን ጽሑፎች ተመልከት እና ምልክቶቹን በአጠቃላይ ምን ልዩ ግንዛቤን ያገኘህ ይመስልሃል?
`
`ይህን ምንባብ ካጠናህ በኋላ ምን አይነት ጥያቄዎች ወደውስጥህ መጡ?የትኞቹ ክፍሎች አስቸጋሪ ኆኑብህ?
`
`ሌሎች ምንዓይነት መመሪያዎችን እና መደምደሚያዎችን አገኘህ?
`
`የወደፊቱን ማወቅ ትፈልጋላችሁ? ለምን?
`
`እግዚአብሔር የወደፊቱን የሚያውቅ ከሆነ የዚህን አለም ክስተት በምን መለኩ ይቆጣጠራል?
`