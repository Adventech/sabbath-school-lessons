---
title:  የእግዚአብሔርን ፈቃድ መቃወም
date:   07/08/2025
---

### መረዳት

እግዚአብሔር ፈርዖንን በእርግጥ ምግትርና የማይታዘዝ አላደረገውም። ብርሃንን መስጠቱን ቀጠለ፣ የንጉሡም እየጨመረ የመጣ ግትርነት የራሱን የተረጋገጠ ውጤት አስገኘ። የእግዚአብሔርን ፈቃድ በመቃወም የዓመፅ ዘሮች ይዘራሉ፣ የክፋትም መከር ይለቅማል። አንድ የክህደት ዘር ሌላውን ናይበልጥ ጠንካራ ዘርን ይወልዳል። ለእግዚአብሔር ፈቃድ በመገዛት ብዙ የመልካም ነገር ምርትን የሚያፈሩ ዘሮች ይዘራሉ። የተዘራው ዘር የሚለቀመው ዘር ነው፡፡ ምክንያቱም ዘሩ ራሱን ያራባል። "ሰው የሚዘራውን ያንኑ ደግሞ ያጭዳል"። ኃላፊነት የሚሰማቸው ወኪሎች ሁሉ ለራሳቸው መቆየት እንዲሆንላቸው በራሳቸው ይወስናሉ። እግዚአብሔር ማንንም በይል አያስገድድም፣ ሰው በራሱ አመጽ ተስፋ እንዲቆርጥ አይታም። ማንም እንዲጠፋ አይፈልግም፡፡ ሁሉም እንዲድኑ እንጂ እንዲጠፉ ባይፈልግም፤ ነገር ግን ብርሃንን እንዲቀበል ማንንም አያስገድድም።
እግዚአብሔር ሰውን ለረጅም ጊዜ ከታገሰ በኋላ እንደማይታዘዝ ሲያይ፣ "ይተወዋል ከሁሉም አምባገነኖች ለከፋው ለራሱ አሳልፎ ይሰጠዋል" (ኤለንጂ. ዋይት፣ ዘዩዝስ ኢንስትራክተር፣ ግንቦት 25, 1899)። እግዚአብሔርም ሙሴን አለው፦ "ወደ ግብፅ ተመልሰህ በምትሄድበት ጊዜ በእጅህ ያደረግኋቸውን ተአምራት ሁሉ በፈርዖን ፊት ታደርግ ዘንድ ተጠንቀቅ፡፡" ነገር ግን፤ "ልቡን አደነድነዋለሁ ና ሕዝቡን አይሰድድም።" ይህ ማለት ሁሉን ቻይ የሆነው ኃይል በፈርዖን ፊት መታየቱ ፈርዖንን በዓመፁ ይበልጥ ግትርና ጽኑ እንዲሆን ያደርገው ነበር። ነገር ግን ጌታ የዚህን እብሪተኛ ንጉሥ አካሄድ ይሽረው ነበር፣ የእርሱም ግትርነትና ክፋት የእግዚአብሔርን ስም በግብፃውያን ፊት እንዲሁም በሕዝቡ ፊት እንዲከበር ያደግ ዘንድ ነው፡፡" (ኤለንጂ. ዋይት፣ ዘሳይንስ ኦፍ ዘታይምስ፣ የካቲት 26 1880)። "ምንም እንኳ ይህ ጨቋኝና አምባገነን ንጉሥ በፈጸመው ወንጀል ምክንያት የጌታን ምህረት ያጣ ቢሆንም፤ በልቡ ደንዳነቱ ምክንያት እግዚአብሔር በግብፅ ተአምራቱን ያሳይ ዘንድ ህይወቱ ሊጠበቅ ቻለ፡፡ ነገሮችን መፈጸም የእግዚአብሔር ሥራ እንደመሆኑ በዚህ ዙፋን ላይ መሀሪና የመለኮታዊውን ሥልጣን ምልክቶች ለመቃወም የማይደፍር ንጉሥ ሊያስቀምጥ ይችል ነበር፡፡ በዚህ ሁኔታ ውስጥ ግን የጌታ አላማ ሊሳካ አይችልም ነበር፡፡" (ከኤሌን ዋይት, የኃይማኖት አባቶችና ነቢያት ከተሰኘ አማርኛ ትርጉም መፅሃፍ ከገፅ 300 የተወሰደ)

 
### ማስታወሻ:

`ከዚህ ሳምንትጥናት በኋላ፡-በህይወታችሁ የእግዚአብሔርን ፈቃድ ተቃውማችሁ የነበራችሁባቸው እና ተመልሳችሁ ደግሞ ለመገዛት የፈለጋችሁበትን ጊዜ ታስታውሳላችሁ?
`
`እግዚአብሔር ይህቺን አለም ሲያስተዳድር የሚያያቸውን ክፉ ሰዎች ለምንድነው ለአላማው የሚጠቀመው?
`
`በቃላችሁ የያዛችሁትን ጥቅስ በድጋሚ ተመልከቱ።ይህንን ጥቅስ እንዴት ከህይወታችሁ ጋር ታዋህዱታላችሁ?
`