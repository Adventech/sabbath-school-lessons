---
title:  በዚህ ጉዳይ ላይ የምለው ነገር አለኝን?
date:   02/08/2025
---

### መግቢያ

የዚህን ሳምንት ትምህርት ጥቅስ ያንብቡ፡ ዘፀአት 9

**በዚህ ጉዳይ ላይ የምለው ነገር አለኝን?**

ታማኝ ክርስቲያኖች ከሚገጥሟቸው አስቸጋሪ ፈተናዎች አንዱ እግዚአብሔር በሕይወታቸውና በዙሪያቸው ባለው ዓለም ውስጥ የሚጫወተው ሚና ምን እንደሆነ መረዳት ነው። በአለም አቀፍ ደረጃ የምንገኝ ክርስቲያኖች አምላካችን ኃያል አምላክ እንደሆነና የተከታዮቹን ጸሎት ሊመልስ የሚችል አምላክ መሆኑን በአንድ ድምፅ እንስማማለን። ግን ይህ እንዴት ይሆናል? እግዚአብሔር የሰዎችን ጸሎት ለመመለስ ሰዎች ከፈቃዳቸው ውጪ እንዲሆኑ ያስገድዳል? እግዚአብሔር የአንድን ግለሰብ ውሳኔ ሊመራ ይችላልን? ክርስቲያኖች እግዚአብሔር ከግለሰብ ነፃነት ጋር ተያይዞ ኃይሉን መቼና እንዴት እንደሚያሳይ ለማወቅ ይቸገራሉ።  

በሕይወታችንና በድርጊታችን ላይ ምን ያህል የመለኮት ቁጥጥር እንዳለን የሚለው ጥያቄ ከባድ ክርክር የተደረገበት ርዕስ ነው። በታሪክ ውስጥ ብዙ የክርስቲያን አብያተ ክርስቲያናት የቅድመ-ውሳኔን (predestination) ትምህርት ሲያስተምሩ ቆይተዋል፤ ይህም ለሰብዓዊ ነፃ ፈቃድ ብዙም ቦታ የማይሰጥ ነው። የሰሜን አፍሪካው የሂፖ ጳጳስ አውግስጢኖስ (Augustine) የቅድመ-ውሳኔ ማለት እግዚአብሔር የሰውን ዕድል ይወስናል ማለት እንደሆነና የእግዚአብሔር ፀጋ እርሱ ለሚመርጣቸው ሰዎች የሚሰጣቸው ስጦታ ሲሆን ይህም ፀጋ የሰውን ኃጢአተኛ ተፈጥሮ ወደ እግዚአብሔር ወደሚፈልግና ወደሚከተል ፈቃድ ለመለወጥ አስፈላጊ ነው ብሎ ሀሳቡን አንስቷል። በዚህ መንገድ ከሄድን ማን እንደሚድን ብቸኛ ዳኛ እግዚአብሔር ይሆናል።  

በአውግስጢኖስ ዘመን የነበረችው ቤተክርስቲያን በመጨረሻ የእሱን ትርጓሜ ባትቀበልም፣ ከሺህ ዓመት ገደማ በኋላ በፕሮቴስታንት ተሐድሶ ወቅት፣ ማርቲን ሉተርና በተለይም ጆን ካልቪን (John Calvin) የእግዚአብሔርን ሰውን የማዳን ሚና በተመለከተ ያላቸውን ግንዛቤ ለመቅረጽ የአውግስጢኖስን ሐሳቦች ተጠቅመዋል። ካልቪን በመጨረሻ እግዚአብሔር የተመረጡትን ለማዳን እና ክፉዎችን ለማቅጣት እንደሚመርጥ — አንዳንዶችን ለገነት፣ ሌሎችን ደግሞ ለሲኦል እንደሚወስን አስቀድሞ እንደሚወስን ጠቁሟል። የአድቬንቲስቶች አስተምህሮዎች የቅድመ-ውሳኔ አመለካከት ብዙ ግሮች ያመላክታል። ይህ አከራካሪ ሀሳብ በዚህ ሳምንት ከምንማረው እብራውያንን ከባርነት የማውጣት የእግዚአብሔርን ሚና ጥናት ጋር በቀጥታ የተያያዘ ነው።

 
### ማስታወሻ:
`ከመረጣችሁት የመጽሐፍ ቅዱስ ጥቅስ ዘፀአት9:29-35 ማስታወሻ ላይ ጻፉ።በተጨማሪም ይህን ክፍል የፈርዖንን ልብ መደንደን ከሚገልጹ ሌሎች ጥቅሶች ጋር ልታወዳድሩና ልታነጻጽሩት ችላላችሁ።`