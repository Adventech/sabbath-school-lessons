---
title:  የፈርዖንን ልብ ማን አደነደነው?
date:   03/08/2025
---

### መዋሃድ


እግዚአብሔር በመጀመሪያ በኮሬብ ተራራ ላይ ባለው በሚነድቁ ጥቋጦ ውስጥ ለሙሴ በተገለጠለት ጊዜ ከፈርዖን ጋር በሚያደርገው ግንኙነት የሚገጥመውን ፈተና አስጠንቅቆት ነበር፡፡ "የግብፅን ጉሥ ግን በኀያል ክንድ ካልተገደደ በስተቀር መቼም እንደማይለቅቃችሁ አውቃለሁ።" (ዘፀ. 3:19)። በሚቀጥለውም ዕራፍ ደግሞ እግዚአብሔር ቃሉን ደገመው፡- “ወደ ግብፅ በምትመለስበት ጊዜ በሰጠሁህ ኀይል የምትሠራቸውን ታምራት ሁሉ በፈርዖን ፊት መፈጸም እንዳለብህ አትዘንጋ። እኔ ግን ሕዝቡን እንዳይለቅልቡን አደነድነዋለሁ።" (ዘፀ 4:21)። በእነዚህ ሁለት አባባሎች ውስጥ የፈርዖን ነፃ ፈቃድ እና የእግዚአብሔር ኃይል ሁለቱም ተገልጸዋል። በአንድ በኩል ፈርዖን �ፍቃዱ ሕዝቡን መልቀቅ አልፈለገም። በሌላ በኩል ደግሞ እግዚአብሔር በዚህ ጉዳይ ላይ ልቡን ለማደንደን ሥራ ሠራ። ታዲያ ማን ነበር ወሳኙ?
ትረካውን በመቅሰፍቶቹ በኩል በመከተል ይበልጥ ግልጽ የሆነ ግንዛቤ እናገኛለን። ሙሴ ለመጀመሪያ ጊዜ በፈርዖን ፊት ቀርቦ እስራኤላውያንን ይለቅዙ የሚል ሲጠይቅ፣ ፈርዖን በድፍረት "እንድታዘዘውና እስራኤልን እንድለቅልት ለመሆኑ ይህ እግዚአብሔር (ያህዌ) ማነው? እግዚአብሔርን (ያህዌ) አላውቅም፣ እስራኤልንም አልለቅም፡፡” (ዘፀ 5:2) ብሎ መለሰ። በዚህ ጊዜ መቅሰፍቶቹ ፈርዖንን እና ሕዝቡን ለማግኘት እየተቃረቡ ነበር። ሙሴና አሮን ፈርዖንን እንደገና ለማየት ከመሄዳቸው በፊት እግዚአብሔር፡- "እኔ ግን የፈርዖንን ልብ አደነድናለሁ፣ ታምራዊ ምልክቶችንና �ድንቆችን በግብፅ ላይ በብዛት ባደርግም እንኳ አይሰማችሁም።" (ዘፀ 7:3) በማለት ደገመ። ከዚያም በትሩ እባብ ከሆነ በኋላ ሙሴ የፈርዖንን ምላሽ ሲገልጽ፡- "የፈርዖን ልብ ደነደነ" (ቁ. 13) በማለት ጻፈ። ከዚያም፡- "እግዚአብሔርም ሙሴን፡-የፈርዖን ልብ ደነደነ ሕዝቡን ለመልቀቅ አልፈቀደም።" (ቁ. 14) አለው።
ይህ ትረካ የሚቀጥለው ፈርዖን "ልቡን አደነደነ" (ዘፀ 8:15) ወይም ልቡ "ደነደነ" (ዘፀ 7:13, 22፤ 8:19) በማለት ነው። ከእነዚህ አባባሎች አንዳቸውም ቢሆኑ እግዚአብሔር የፈርዖንን ልብ እንዳደነደነ አይገልጹም። ፈርዖን ራሱ ነበር ይህን የሚያደርገው። ትረካው በዘፀአት 9:12 ይለወጣል፡፡ እዚያም እግዚአብሔር ጣልቃ ገብቶ የፈርዖንን ልብ �ማድነድ እንመለከታለን። ሆኖም ልቡ ሊባል የሚገባው ነገር ይህ የሆነው ስድስት መቅሰፍቶች ከወደቁ በኋላ መሆኑነው። ከመጀመሪያዎቹ አምስት መቅሰፍቶች በኋላ፣ ፈርዖን ራሱ ልቡን አደነደነ። እግዚአብሔር ፈርዖን ለፈቃዱ እንዲገዝ ብዙ እድሎችን ሰጥቶት ነበር፡፡ ነገር ግን ፈርዖን የእግዚአብሔርን ጥያቄዎች በመቃወም በግትርነት የራሱን መንገድ ቀጥሏል። ከሰባተኛው መቅሰፍት በኋላ ጽሑፉ እንደገና ፈርዖን ልቡን እንዳደነደነ በማለት ይገልጻል (ዘፀ 9:34)። ከዚያም ከስምንተኛውና ከዘጠነኛው መቅሰፍት በኋላ እና ከአሥረኛው መቅሰፍት በፊት ትረካው እንደገና ጌታ የፈርዖንን ልብ እንዳደነደነ ይናገራል (ዘፀ 10:20, 27፤ 11:10)።
ይህ የእግዚአብሔር የዘፈቀደ ድርጊት አልነበረም። የእግዚአብሔር መገኘት ለአንድ ሰው ቅርብ ሲሆን ለውጥ ይከሰታል፤ �ልቡ ይለስላሳል ወይም ይደነድናል። ከአምላክ መልእክት ሲመጣ ገለልተኛ ሆኖ መቆየት አይቻልም። ፈርዖን ልቡን ለማለስ ለስደጋግሞ እምቢ ብሏል፡፡ የእግዚአብሔርን ተአምራት ማየቱ ልቡን ይበልጥ አደነደነው። እያንዳንዱ ልመና፣ መቅሰፍት እና ተግሣጽ ልቡን ይበልጥ ግትር አደረገው።

### ማስታወሻ:
 
`ከዘፀአት ምዕራፍ 9 የወደድከውን ጥቅስ አሰላስል። ለማስታወስ እንዲረዳህ ደጋግመህ ጥቅሱን ጻፈው።`

`የእግዚአብሔርን መመሪያ ችላ በማለት ትታችሁ ታውቃላችሁ?ይህ በእግዚአብሔር እና በእናንተ መካከል ባለው ግንኙነት ላይ ምን ተጽዕኖ አሳድሯል?
`
