---
title:  "ትክክለኛ ነገር መስሎኝ ነበር"
date:   05/07/2025
---

### መግቢያ

የዚህን ሳምንት ትምህርት ጥቅስ ያንብቡ፡ ዘፀአት 2

**"ትክክለኛ ነገር መስሎኝ ነበር"**

ከተወሰኑ ዓመታት በፊት አንዲት ሴት አንድሰው ቢላ ይዞ ሲዝትባት ሁግ የሚባል አንድ ግለሰብ ሁኔታውን ተመልክቶ በፍጥነት ሴቲቱን ሊያተርፋት ዘሎ ገባ።በዚህ ጊዜ በድንገት ሁግ ተወጋ። ጥቃት ሊደርስባት የነበረችው ሴት እንዲሁም ጥቃት አድራሺው ሸሽተው ከቦታው አመለጡ እናም ሁግ የእኛ መንገድላይ እየደማ ለአንድሰአት ከሃያደቂቃ በወደቀበት ቆየ። በእነዚህ ሰዓታት በመንገዱ ከሃያአምስት በላይ ሰዎች ያለፉ ቢሆኑም ምንም አላደረጉም።በመጨረሻም አምቡላንስ ሲጠራ ሁግ ቀድሞውንም ሞቶ ነበር።በዓለምላይ ኢፍትሐዊነትን ስታዩ ምላሻችሁ ምንድን ነው? ዝምብላችሁ የውጭ ተመልካቾች ናችሁ ወይንስ በሌላ ሰው ችግርውስጥ ለመግባት ፍቃደኛ ናችሁ?

በአሁኑ ሰአት ሰዎች ሩቅ የሆኑ ክስተቶችን ለመቃወም ብዙውን ጊዜ ማኅበራዊ ሚዲያዎችን ይጠቀማሉ።የዘመናዊ አለም ሰዎች ኢፍትሐዊ ክስተቶችን ሲመለከቱ በጉዳዩ ተሳትፎና እርዳታ ከማድረግ ይልቅ ስማርትስልኮቻቸውን አንስተው ጉዳዩን መመዝገብ ይቀናቸዋል።ብዙሰዎች ደግሞ እራሳቸውን አግልለው ከእኔውጪ ያሉ ሌሎች ሰዎች ይረዳሉ በማለት ስህተት ሲያዩ የራሳቸው ኃላፊነት እንደሌለባቸው ያስባሉ። ሁግ ላይ የተፈጠረውን ክስተትቀርፀ ያስቀሩ የክትትል(የመንገድዳር)ካሜራቪዲዮዎች ሰዎችሁ ግን ሲመለከቱት እና ፎቶግራፍ ሲያነሱ አሳይተዋል።አንድ ሰው ሁግ በተኛበት ገልብጦት የተወጋበትን ቁስል ከተመለከተበኃላ ምንም ሳያደርግ ሄዷል። ኢፍትሐዊነት እየተፈጸመእያለ ለመናገር፣ለማስቆም ወይም በቀጥታ ለመሳተፍ ብዙ ሰዎች ፈቃደኛ አይደሉም። አስቸጋሪው ነገር ቀላል በሆነ መንገድ ጉዳዩን ማለፍ ሳይሆን ትክክለኛውን ምላሽ ለመስጠት መፈለግእና እግዚአብሔርን መከተል ነው።በዚህ ሳምንት ጥናታችን ውስጥሙሴ እንደዚህ ባለ ሁኔታ ውስጥ እናገኘዋለን። ኢፍትሐዊነት ውስጥ ሆኖ የመመልከት እና ኢፍትሐዊነትን ለማረም ሙከራ ለማድረግ ዕድል አገኘ።
ሆኖም ግን ይህን ለማድረግ የራሱን ዕቅድ ተግባራዊ አደረገ።በዚህ ታሪክውስጥ፣እግዚአብሔር የሰውን ልጆችጉዳይ ሲመራ በተመሳሳይጊዜም ሰዎች የራሳቸውን ውሳኔ ለማድረግ ነፃነት እንደሰጣቸው ማየታችንን እንቀጥላለን። የዘፍጥረት መጽሐፍ የሚጠናቀቀው ስለታዋቂው መሪ ዮሴፍ ታሪክ ተናግሮ ነው።እግዚአብሔር የዮሴፍን ቤተሰብ እንዲሁም ግብፃው ያኑን ከአስከፊ ረሃብ ለማዳን በደካማው ዮሴፍ በኩል ሰርቷል። ዘፀአት የዮሴፍ አቻ የሆነውን ሙሴን ያቀርባል ሙሴም ታዋቂና ቦታ የነበረው ሰው ነበር። ሙሴም ቢሆን ሊያስተካክላቸው የሚገቡ ድክመቶች ነበሩበት እግዚአብሔር በእርሱ እስራኤልን ከግብጽ ለማዳን ከመስራቱ በፊት ለዚህ ስራ ለመዘጋጀት አስቸገሪ ጊዜያትን ማለፍ ነበረበት።


### ማስታወሻ ጻፉ

`ከመረጣችሁት የመጽሐፍ ቅዱስ ጥቅስም ዘፀአት 2:11-15 ማስታወሻ ላይ ጻፉ። በመቀጠልም ክፍሉን በራሳችሁ አባባል እንደገና ጻፉ ወይም ስለ አጠቃላይ ምዕራፉ የተረዳችሁትን ዋና ሐሳብ ጻፉ።`