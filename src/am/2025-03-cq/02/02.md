---
title:  የእግዚአብሔር ተቃርኖ  
date:   06/07/2025
---

### መዋሃድ
ፈርዖን አንድ ሙሉ ትውልድ እስራኤላውያን ወንዶችን ለማጥፋት የተቻለውን ሁሉ አደረገ። የመጨረሻው ትእዛዝ የተወለደውን ወንድ ሕፃን ልጅ ሁሉ በናይል ወንዝ ውስጥ መጣል ነበር። በዘፀአት ምዕራፍ 2 ላይ፣ ከሌዊ ነገድ የሆኑ አንድ ባልና ሚስት ይህን እውነታ ሲጋፈጡ እናገኛለን። ባልና ሚስት በወቅቱ 3 አመት የሆነው የአሮን የተባለ ታላቅ ወንድ ልጅ (ዘፀአት 7:7) እና በተጨማሪም ዕድሜዋ ያልተገለፀ ማርያም የተባለች ሌላ ታላቅ ሴት ልጅ ነበራቸው (ዘፀአት 15:20)።  

ልክ እንደባለፈው ሳምንት ትምህርት፣ በዚህኛው ትምህርትም ሞትን ሊያመጣ ያሰበው አካል በምትኩ ሕይወትን ለማምጣት በእግዚአብሔር የመጠቀሚያ እቃ ሲሆን እንመለከታለን። ፈርዖን ወንድ ሕፃናት በናይል ወንዝ ውስጥ እንዲጣሉ አዝዞ ነበር። ሙሴን የወለደችው ዮካቤድ ሕፃኑ ልጇ በህይወት እንዲኖር የጸሎቷ መልስ አድርጋ ወደወንዙ ዞረች። በፍጥነት እያደገ የመጣውን የሦስት ወር ልጅ የምታስቀምጥበትን ተንሳፋፊቅ ርጫት ከሠራች በኃላ፣ የከበረ ሀብቷን ሊገድለው ወደታሰበው ወንዝ አሳልፋ ሰጠች።  

ዮካቤድ ስትሄድ፣ የሙሴ ታላቅ እህት ነገሮች እንዴት እንደሚሆኑ ለማየት ከሸምበቆ ጀርባ ተደብቃ ነበር። የሁለት ታናናሽ ወንድሞች ታላቅ እህት የሆነችው ማርያም "ልጃገረድ" ተብላ ተገልጻለች (2:8)። "ልጃገረድ" (Almah) ተብሎ የተተረጎመው ቃል፣ በተለምዶ ለመውለድ ዕድሜ የደረሰች ወጣት ሴትን ለመግለጽ ይጠቅማል። ይህ አስፈላጊ ነጥብ ሊሆን ይችላል። ማርያም እንደወላጆቿ ለባሪያ ሥራ ያልተመደበችብት ሆን እንኳን፣ አዲስ የተወለዱ ወንዶች ልጆችን የሚመለከቱ የፈርዖንን ሕግጋት በመጣረስ ችግር ውስጥ ለመግባት የሚያበቃ ዕድሜ ላይ እንደደረሰች መገመት ይቻላል።  

እግዚአብሔር የዚህ ሕፃን ሕይወት ውስጥ በግልጽ እየሠራ ነበር። ሙሴ በልጅነቱ እናቱና እህቱ እንዴት ከሞት እንዳዳኑት ታሪኩን ሰምቷል። ምናልባት ታሪኩ እግዚአብሔር ለሕይወቱ ልዩ እቅድ እንደነበረው የሚያሳይ ምልክት �ይሆን ይችላል። ሙሴ የእርሱ በህይወት መኖር አስፈላጊ እንደነበር ያውቃል። የተልዕኮው ጊዜ ሲደርስ ዝግጁ ሆኖ መገኘት ብቻ ይጠበቅበት ነበር።  

አርባ አመት ሲሞላው (የሐዋርያት ሥራ 7:22፣ 23)፣ ግብፃዊ የእስራኤልን ባሪያ ሲያስጨንቅ፣ በየጊዜ በመጨረሻ ዕድሉን ያገኘ መስሎት ነበር። ሙሴ የፈርዖን የልጅ ልጅ ስለነበር፣ እንደግብፃዊ ተቀባይነት አግኝቶ ነበር፤ ነገር ግን በውስጡ እስራኤላዊ ነበር። ወገኖቹን ለመከላከል ጊዜው እንደደረሰ አሰበ።  

### ማስታወሻ:
 
`ከዘፀአት 2 የወደዳቹትን ጥቅስ አሰላስሉ። ለማስታወስ እንዲረዳችሁ ደጋግመችሁ ጥቅሱን ጻፉት።
`
`ሊሆን እንደሚችል የምታውቁትን ነገር መጠበቅ ምን ስሜት የፈጥራል?
`
`የምትጠብቁት አካል እግዚአብሔር ሲሆን፤ መጠበቅ የበለጠ ከባድ ነው ወይስ ቀላል?
`
