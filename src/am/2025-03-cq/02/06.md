---
title:  የሙሴ ተሞክሮ
date:   10/07/2025
---

### መረዳት


ይህች ስደተኛ ና ባሪያ የነበረች እብራዊ ሴት ያሳደረችበት ተጽዕኖ ውጤት እንዳህል ሰፊ ነበር! የሙሴ አጠቃላይ የወደፊት ሕይወት ና የእስራኤል መሪ ሆኖ የፈጸመው ታላቅ ተልዕኮ የሚያስረዳው ነገር ቢኖር የክርስቲያን እናት ሥራ እንዳህል ጠቀሜታ እንዳለው ነው፡፡ ከዚህ የሚስተካከል ሌላ ሥራ የለም፡፡ እናት የልጆቿን የወደፊት ሁኔታ በከፍተኛ መጠን ትቆጣጠራለች፡፡ ይህ የምታጎለብተው አእምሮ ና ባህሪ ውጤት ና ጠቀሜታው ለጊዜው ብቻ ሳይሆን ነገር ግን ለዘላለም ነው፡፡ እርሷ የምታጭደው መልካም ወይም ክፉ ፍሬ - በምትዘራው ዘር እንዲሁም እንዲበቅል ና ፍሬ እንዲያፈራ በምታደርግለት እንክብካቤ ይወሰናል፡፡ ከኤለን ዋይት፡- የኃይማኖት አባቶች ና ነቢያት ከተሰኘ አማርኛ ትርጉም መፅሃፍ ገፅ፡ 275 የተወሰደ
"ሙሴ በሁሉም መልኩ ታላቅ ሰው ሆኖ ነበር። እንደ ጸሐፊ፣ እንደ ወታደራዊ መሪ እና እንደ ፈላስፋ፣ የሚወዳደረው አልነበረውም። የእውነት ና የጽድቅ ፍቅር...የባህርይው መሠረት እና የፋሽን፣ የአስተሳሰብ፣ ወይም የፍላጎት መለዋወጥ ሊነካው የማይችለው የዓላማ ጽናት አስገኝቶለት ነበር። ጨዋነት፣ ትጋት፣ እና በእግዚአብሔር ላይ ያለው ጽኑ እምነት ሕይወቱ ምልክት ሆኖ ነበር። ወጣት ና ብርቱ ነበር፣ በኃይል ና በወንድነት ጥንካሬ የተሞላ ነበር። በወገኖቹ በስቃይ በጥልቅ አዝኖ ነበር፣ እናም እነሱን የመታደግ ፍላጎት በውስጡ ሰርፆ ነበር። በእርግጥም በሰው ጥበብ እርሱ ለሥራው በሁሉም መንገድ የተገባይ መስላል" (ኤለን ጂ. ኋይት፣ የዘመን ምልክቶች፣ የካቲት 19፣ 1880)
"ሙሴ ግብፃዊውን ለመግደል በጣም ፈጥኖ ነበር። እግዚአብሔር የእስራኤል ሕዝብን ለማዳን እርሱን እንዳስነሳው እንደተገነዘበሕዝቡ አሰበ። ነገር ግን እግዚአብሔር ሙሴ እንዳሰበው የእስራኤልን ልጆች በጦርነት ለማዳን አላቀደም ነበር፤ ነገር ግን ክብር ለእርሱ ብቻ እንዲሆን በገዛ ኃይሉ ነበር። እግዚአብሔር የሙሴን ግብፃዊውን የመግደል ድርጊት ሙሴን ወደ አላማው ለማምጣት ተጠቀመው።
እግዚአብሔር ሙሴ ግብጽ ንጉሣዊ ቤተሰብ እንዲያድግ አቅዶ ነበር፣ ሙሴም በዚያም ጥልቅ ትምህርት አግኝቷል፤ ሆኖም እግዚአብሔር ያነሳውን ታላቅ ሥራ አደራ ለመስጠት ዝግጁ አልነበረም። ሙሴ የእግዚአብሔርን ልዩ ሥራ ለማከናወን የንጉሡን አደባባይ፣ እና እንደ ንጉሡ ልጅ ልጅ የተሰጠውን ፈቃድ ወዲያውኑ ሊተው አልቻለም። ልምድ ለማግኘት ጊዜ ሊኖረው ይገባል፣ እናም በመከራ ና በድህነት ትምህርት ቤት መማር ነበረበት። አማቹ እግዚአብሔርን ይፈራ ነበር፣ እናም በዙሪያው ባሉ ሰዎች ሁሉ ዘንድ ልዩ ክብር ነበረው። በሙሴ ላይ ያለው ተጽዕኖ ትልቅ ነበር" ኤለን ጂ. ኋይት፣ መንፈሳዊ ስጦታዎች፣ ጥራዝ 3 (1864፡ 186፣187)

### ማስታወሻ፡
`የዚህን ሳምንት ጥናት ካጠናችሁ በኋላ ከእግዚአብሔር ጋር ባላችሁ ግንኙነት ምን የግል ተግባራዊ እርምጃዎችን ለመውሰድ አሰባችሁ?`
`ከእግዚአብሔር ጋር ያላችሁን ግንኙነትስ እንዴት ማጠናከር ትችላላችሁ?`
`በቃልህ የያዝከውን ጥቅስ ከልስ። በዚህ ሳምንት በሕይወት ውስጥ እንዴት ተፈጻሚ ሆነ?`