---
title:  በራሱ ላይ መመካት 
date:   09/07/2025
---

### መጋበዝ


ልክ እንደ ሙሴ ሁሉ፣ ኢየሱስም ተልዕኮውን በገዛ ሀሳቡ ለመሄድ እና አባቱን ከመታመን ይልቅ በገዛ ኃይሉ ለመመካት ዕድሎች ነበሩት። ኢየሱስ ያጋጥሙት የነበሩት እያንዳንዱ ፈተና፣ ሊሠራው ወደተጠራበት አስቸጋሪ አገልግሎት መንገድ ያቀርብለት ነበር።ዲያብሎስ ኢየሱስን ድንጋዩን እንጀራ እንዲያደርግ በፈተነው ጊዜ (ማቴ. 4:3)፣ ነገሮችን ከከባድ መንገድ ይልቅ በቀላል መንገድ እንዲያልፍ እየፈተነው ነበር። እውነቱን ለመናገር፣ በረሃብ ለመሞት የሚያጣጥር ሰው ለራሱ ምግብ ማዘጋጀት (ማብሰል) ከባድ ነገር ላይ ሆኖ ቢችልም፣ ኢየሱስ እግዚአብሔር ወደ ምድር የላከውን ተልዕኮ ለመፈጸም በሕይወት መቆየት እንዳለበት ያወቀ ነበር። ስለዚህ፣ ለኢየሱስ ምግብ የማዘጋጀት ፈተና ትክክለኛ ነበር።  
ሙሴ በግብጽ ያሉትን ችግር ለመፍታት በራሱ ችሎታዎች ለመጠቀም ተፈትኖ ነበር። ነገር ግን፣ ሙሴ መማር ይገባው የነበረውን ትምህርት ኢየሱስ ቀድሞ ተምሮ ነበር።   ከእግዚአብሔር ዘንድ ተልዕኮ ሲኖራችሁ፣ በራሳችሁ ችሎታዎች ላይ መመካት የለባችሁም። እግዚአብሔር እስኪሠራ እና እስኪመራችሁ ድረስ መጠበቅ አለባችሁ።  

ሰይጣን ኢየሱስን እንዲሰግድለት በፈተነው ጊዜ (ማቴ. 4:8, 9)፣ ኢየሱስ የሰይጣንን ፈተና ለመቀበል ሊፈተን በሚችልበት ሁኔታ ውስጥ እንደገና ተቀመጠ። ኢየሱስ የሚጠብቀውን መከራ ያውቅ ነበር። በዕብራይስጥ መጽሐፍ ቅዱስ ውስጥ ያሉትን ትንቢቶች አንብቦ ነበር። ተልዕኮውን ለመፈጸም በሚሞክርበት ጊዜ የሐፍረት ሕይወት ከፊቱ እንዳለ ያውቅ ነበር። ከመላው ዓለም በአንድ ቀላል መንገድ አምልኮን ማግኘት ትክክለኛ ፈተና ሊሆን ይችል ነበር።  

አብዛኞቹ የዛሬ ክርስቲያኖች ክርስቶስ አምላክ ስለሆነ ፈተናዎቹ ለእርሱ ቀላል እንደነበሩ ያስባሉ። ነገር ግን፣ ግብፃዊው የእስራኤልን ባሪያ ሲደበድብ፣ ሙሴ ያጋጠመው ፈተና ጋር ተመሳሳይ እና ከባድ ፈተናዎች ነበሩ። ክርስቶስ በምድራዊ አገልግሎቱ መጨረሻ ላይ ነገሮችን በራሱ መንገድ እንዲሞክር በተለያየ መንገድ ተፈትኗል። በዚህ ፈተና ውስጥ፣ የወንጌል ዘገባዎች ኢየሱስ በሰይጣን እንደተፈተነ በግልጽ አይጠቅሱም። ይልቁንም፣ የክርስቶስ ወደ አባቱ በቀረበው የልመና ጸሎት ውስጥ ተደብቆ የሚገኝ ቀላል እና ከሞላ ጎደል ምስጢራዊ የሆነ ሐረግ እናገኛለን፡ "ነገር ግን፣ እኔ እንደምፈልገው ሳይሆን፣ አንተ እንደምትፈልገው ይሁን" (ማቴ. 26:39)  
በዚህ ቦታ ላይ፣ ኢየሱስ በራሱ ተልዕኮውን ማጠናቀቅ እንደማይፈልግ ገልጿል። ሌላ ቀላል መንገድ ሊኖር ይችል ነበር። ነገር ግን በአባቱ ዕቅድ መታመንን ተምሯል። የራሱን መንገድ ከመምረጥ ይልቅ፣ ኢየሱስ ከአባቱ ለተቀበለው ዕቅድ እና ጊዜ ተገዛ።  

### ማስታወሻ:
ዘፀአት ምዕራፍ 2 በድጋሚ አሰላስሉና በጥቅሱ ውስጥ ክርስቶስን ፈልጉት።
`በምን አይነት የተለየምልከታ ወይም በድጋሚ ክርስቶስን በዚህ ሳምንት ጥናታችሁ አያችሁት?
`
`ግብፃዊው አሰሪ እስራኤላዊ ባሪያውን ሲደበድብ እንደነበረው ዓይነት ሁኔታ፤በህይወታችሁ ምን አጋጥሟችኋል? እግዚአብሔር ምን እንድትሠሩ እየጠራችሁ ነው?
`
`የጸሎት መልስ:`