---
title:  ከእግዚአብሔር ጋር መከራከር
date:   14/07/2025
---

### መተርጎም

ብዙም ባይሳካለትም፣ ሙሴ ከእግዚአብሔር ጋር ለመከራከል ሞከረ። ሙሴ ተጠራጠረ፡- "ባያምኑኝስ፣ ቃሌን ባይቀበሉስ፣ 'እግዚአብሔር (ያህዌ) አልተገለጠልህም' ቢሉኝስ?" (ዘፀአት 4:1) ስጋቱ ትክክለኛ ይመስላል። ከዚህ ጊዜ በኋላ፣ የእስራኤላውያኑ መሪዎች ከእነርሱ ጠፍቶ ከነበረ ሰው እንደዚህ ያለ ነገር ሲናገር እንዴት ያምኑታል?
 
የእግዚአብሔር መልስ የእስራኤል መሪዎች እግዚአብሔር በእውነት እንዳስታወሳቸው እንዲያምኑ ሙሴን በተአምራት ማስታጠቅ ነበር። የመጀመሪያው ተአምር ሙሴ የዕረኝነቱን በትር ወደ መሬት በጣለው ጊዜ እባብ ሲሆን ተመለከተ። ሁለተኛው ተአምር እጁን ወደ ብብቱ ውስጥ አስገብቶ ሲያወጣው በለምጽ ተሸፍኖ ተመለከተ።
እነዚህ ክስተቶች አስደናቂ ነበሩ፣ ነገር ግን ለግብፃውያን አሳማኝ ላይሆኑ ይችላሉ። እግዚአብሔር ሕዝቡ አሁንም ላያዳምጡት እንደሚችሉ ለሙሴ አረጋገጠ፡ "እነዚህን ሁለት ምልክቶች ባያምኑ ወይም ቃልህን ባይቀበሉ ግን፣ ከአባይ ወንዝ ጥቂት ውሃ ቀድተህ በደረቅ ምድር ላይ አፍስሰው። ከወንዙም ቀድተህ ያፈሰስኸው ውሃ በምድር ላይ ደም ይሆናል።" (ዘፀአት 4:9) የሙሴ ጭንቀቶች ሙሉበሙሉ ዋጋ ቢስ አልነበሩም። እግዚአብሔር እንኳን ሁለት ተአምራት ላያሳምኗቸው እንደሚችሉ አምኗል።

ሙሴ ከዚህ ተልዕኮ ለመሸሽ አማራጮች እያለቁ በነበር። ትኩረቱን ወደራሱ መለሰ። ሙሴ በዚህ ሰዓት፡ "ጌታ (አዶናይ) ሆይ፤ ቀድሞም ሆነ፣ አንተ ከባሪያህ ጋር ከተነጋገርህ ወዲህ፣ ከቶ አንደበተርቱ ዕሰው አይደለሁም። እኔ ቆልታፋ ና ንግግር የማልችል ሰው ነኝ" ሙሴ ይህ ሰበብ እንደሚሰራ እርግጠኛ ነበር። የእግዚአብሔር ምላሽ የሙሴን ድክመት እንደሚያውቅ እና ከነድክመቱ እንደመረጠው ያሳያል፡ "ለሰው አንደበቱን የሰጠው ማነው? ሰውን ደንቆሮ ወይም ዲዳ የሚያደርገው ማነው? ዐይን የሚሰጥ ወይም ዕውር የሚያደርገው ስማነው? እኔ እግዚአብሔር (ያህዌ) አይደለሁምን?" (ዘፀአት 4:11) በዚህ አንድ ቃል፣ እግዚአብሔር ብዙ ሃላፊነትን ይወስዳል። የአካል ችግሮችና ገደቦች ምንም ቢሆኑም፣ ሁሉንም ሰዎች እንደፈጠረ ይናገራል። እግዚአብሔር ለሁሉም ሰዎች፣ ሙሉ አካላት ይዘው ላለተወለዱ ጨምሮ፣ እኩል ዋጋና ክብር ይሰጣል። የሙሴ ታሪክ የአካል ጉዳቶችና ችግሮች እግዚአብሔር ሰዎችን በሥራው ከመጠቀም እንደማይከለክሉት ያስታውሰናል።
 
ከዚህ ተልዕኮ ለማምለጥ የሙሴ የመጨረሻው ሙከራ የሆነው ከእርሱ ውጪ እግዚአብሔር ሌላ ማንኛውንም ሰው ለተልዕኮው እንዲፈልግ መለመን ነበር፡ "ጌታ ሆይ (አዶናይ)፤ እባክህ ሌላ ሰው ላክ" (ዘፀአት 4:13) ምንም ሰበብ አላቀረበም፣ እርሱን ብቻ እንዳይልከው በልቡ ወደ እግዚአብሔር ጮኸ። በዚህ ጊዜ እግዚአብሔር ምስሜት እንዳለው እንመለከታለን። የእግዚአብሔርን ዴት በሙሴ ላይ ነዳ፣ እግዚአብሔር እንዲህ አለው፡ "ወንድምህ አሮን... አሁን ወደአንተ እየመጣ ነው፤ በሚያይህም ጊዜ ከልቡ ደስ ይለዋል።.... አንተ እንደ አምላኩ ሆነህ ትነግረዋለህ፤ እርሱም እንደ አንደበትህ ሆኖ ለሕዝቡ ይናገርልሃል።" እግዚአብሔር በቁጣውም እንኳን ከሙሴ ጋር ተስማማ፣ ሙሴ ሕዝቡን መናገር ሸክም ሳይሆንበት ሕዝቡን እንዲመራ መንገድ ሰጠው።
 
በዚህም ጊዜ ሙሴ ተስማማ። ሌላ ሰበብ አላቀረበም። በቀላሉ ወደ ቤት ተመልሶ አማቱን ወደ ግብጽ ለመመለስ ፈቃድ ጠየቀ። በመጨረሻም እግዚአብሔር ትክክል ነበር። ሙሴ እግዚአብሔር እንዳዘዘው ምልክቶቹን አደረገ፣ "ሕዝቡም አመኑ፣ እግዚአብሔር (ያህዌ) ስለእነርሱ የሚገድደው መሆኑንና መከራቸውን ማየቱን በሰሙ ጊዜ ተንበረከኩ፤ በስግደትም አመለኩት።" (ዘፀአት 4:31) ለማን ሰገዱ? ስሙ "እኔ ነኝ (ያህዌ)" ለሆነው አምላክ፣ የሕይወት ምንጭ ለሆነው እና በራሱ ለሚኖረው ፈጣሪ አምላክ ሰገዱለት።

### ማስታወሻ:
`የጻፍከውን እና ምልክት ያደረግክበትን ጽሑፍ ተመልከት  እና ምልክቶችህ በአጠቃላይ ምንልዩ ግንዛቤዎችን የሚያመለክቱ ይመስልሃል?
`
`ይህን ምንባብ ካጠና ህበኋላ ምንአይነት ጥያቄዎች ወደውስጥህመጡ? የትኞቹ ክፍሎች አስቸጋሪ ናቸው?
`
`ሌሎች ምን ዓይነት መመሪያዎች እና መደምደሚያዎች ታገኛለ?
`
`ከእግዚአብሔር ጋር ብትከራከሩ ቅሬታዎ ምን ይሆን ነበር?
`