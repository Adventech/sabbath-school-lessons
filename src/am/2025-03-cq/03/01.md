---
title:  የተቀደሰ ስፍራ
date:   12/07/2025
---

### መግቢያ

የዚህን ሳምንት ትምህርት ጥቅስ ያንብቡ፡ ዘፀአት 3፣ 4

**የተቀደሰ ስፍራ**

ጌታን እንዴት ተቀበላችሁ? አንዳንድ አዲስ አማኝ ሰዎች ክርስቶስን ሲያገኙ እና ክርስቶስ ሃሳባቸውን በተቆጣጠረበት ሰዓት ድራማዊ በሆነ መንገድ ህይወታቸው እንደተለወጠ ይገልፃሉ። በክርስቲያን ወላጆች በእግዚአብሔር ቤት የተወለዱ እና ሁልጊዜም ወደ ቤተክርስቲያን የሚሄዱ ሰዎች እግዚአብሔርን ሁልጊዜ እንደሚያውቁት ሊያስቡ ይችላሉ። በዚህም ዕራፍ ላይ ሙሴ ከእግዚአብሔር ጋር ያልጠበቀው ግንኙነት ሲያደርግ እና ሁሉን ነገር ሲለውጥ እናያለን።

ሙሴ ከእግዚአብሔር ሕዝብ፣ ከሌዊ ነገድ አባል ሆኖ ተወለደ። ለመረዳት ገና ሆኖሳለ እናቱ ስለ እግዚአብሔር አስተምራው ነበር። ሊመሩት ከሚችሉት የልጅነት ትዝታዎቹ ጋር ብቻ ገና በልጅነቱ ወደ ቤተመንግሥት ተወሰደ። እስራኤላውያንን ከግብጽ ጭቆና ለመከላከል ከሞከረ በኋላ ወደ ምድረ በዳ ወሸሽቶ ለአማቱ በጎች ሲጠብቅ እንመለከታለን። ለእግዚአብሔር ሕዝብ ታላቅ ነገር የማድረግ ሕልሞቹ ሁሉ እየደበዘዙ ነበር።
ከእንግዲህ ወዲያ ጦርነትን፣ የጂኦፖለቲካን፣ ወይም የግብጽ አማልክትን አያጠናም ነበር። ለበጎቹም ግብና ውሃ ለማግኘት ብቻ ያሰብ ነበርበት። አርባ ዓመት በጎችን ከጠበቀ በኋላ ነበር እግዚአብሔር በመጨረሻ የታየው እና ራሱን ለማስተዋወቅ ዝግጁ የሆነው።

በታሪኩ ውስጥ እግዚአብሔር ለሙሴ "የእግዚአብሔር መልአክ" ሆኖ መጣ (ዘፀአት 3:2)። የእግዚአብሔር መልአክ በዘፍጥረት መጽሐፍ ውስጥ ለሃጋርም (ዘፍጥረት 16:7–11) ለአብርሃምም (ዘፍጥረት 22:11–15) ብዙ ጊዜ ታይቷል። የእግዚአብሔር መልአክ በኋላላይ ከእስራኤላውያን ጋር በምድረ በዳ አብሯቸው የነበረውም እርሱ ነው (ዘፀአት 14:19)።
የዚህ የእግዚአብሔር መልአክ ማንነት በመጀመሪያ ግልጽ አልነበረም። እርሱ እግዚአብሔር ራሱ ነው ወይስ ከእግዚአብሔር የተላከመልእክተኛ? ዘገባው ይህንን የሚያብራራው በዘፀአት 3:4 እግዚአብሔር ለሙሴ የሚናገረው እርሱ መሆኑን ሲገልጽ ነው። ለሙሴ የሚናገረው ቅዱስ በመሆኑ ሙሴ ጫማውን ማውለቅ ነበረበት (ቁጥር 5)።
እግዚአብሔር ሙሴ የእስራኤልን ከባርነት የሚያወጣ እርሱ እንደሚሆን በነገረው ጊዜ በዚያች አጭር ጊዜ ውስጥ ሁሉም ነገር ተለወጠ። ከፀጥታ የእረኝነት ሕይወት ወደ አዲስ ሕዝብ አመራር ሕይወት እያመራ ነበር።
 
### ማስታወሻ:
`ከመረጣችሁት የመጽሐፍቅዱ ጥቅስ ዘፀአት3:1-6 ማስታወሻ ላይ ጻፉ። በመቀጠልም ክፍሉን በራስዎ አባባል እንደገና ይጻፉ ወይም ስለምዕራፍ 3 እና 4 የተረዳችሁትን ዋና ሐሳብ ጻፉ።`
