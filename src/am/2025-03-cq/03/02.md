---
title:  ለማዳን መምጣት
date:   13/07/2025
---

### መዋሃድ

እግዚአብሔር ከሚነደው ቁጥቋጦ ሙሴን ጠርቶት እንዳይቀርብ ነገረው (ዘፀአት 3:5)። የሙሴ አእምሮ በግራ መጋባት ተሞልቶ እንደነበር አውቆ፣ እግዚአብሔር ራሱን ለመግለጥ በፍጥነት አመራ፡-
"እኔ የአባትህ አምላክ ነኝ—የአብርሃም አምላክ፣ የይስሐቅ አምላክ፣ የያዕቆብም አምላክ" (ዘፀአት 3:6)። ወደ ሙሴ የመጣበትን ምክንያት በመቀጠልም እንዲህ አለ፡- "ለማዳን ወርጃለሁ" (ዘፀአት 3:8)። ይህ ማዳን ለብዙ መቶ ዓመታት ሲዘጋጅ የነበረ ነበር (ዘፍጥረት 15:13, 14)።

እግዚአብሔር እብራውያንን "ሕዝቤ" ብሎ ገልጿል (ዘፀአት 3:7, 10)። እንዲሁ እያነበባችሁ ከሆነ፣ እነዚህን ቃላት ዝም ብላችሁ ልታልፉት ችላላችሁ። ሆኖም ይህ ቃል ለቀሪው የመጽሐፉ ክፍል መሠረት ይጥላል። እስራኤላውያን የእግዚአብሔር ሕዝብ ናቸው። "እርግጥነው የአብርሃም ዘሮች ስለሆኑ የእግዚአብሔር ህዝቦች ናቸው።" ትሉ ይሆናል።
ሆኖም፣ የእግዚአብሔር ሕዝብ ከሆኑ ለምን በዚህ ዓይነት ችግር ውስጥ ነበሩ? ለምንስ በባርነት ነበሩ? ለምንስ ሕፃናቶቻቸው ይገደሉ ነበር? ይህ ለበርካታ አሥርት ዓመታት ወይም ምናልባት ለብዙ መቶ ዓመታት ለምን ሲቀጥል ነበር? እነዚህን ሁሉ ጥያቄዎች መመለስ አንችልም፤ እግዚአብሔር በሰዎች ጉዳይ ላይ ጣልቃ ሲገባ አንዳንድ ጊዜ ግድ የማይሰጠው ይመስላል፤ ነገር ግን ውስን ለሆነው የሰው አመለካከታችን ግድ የማይሰጠው ቢመስለን እንኳን፣ እግዚአብሔር ግድ ይሰጠዋል። እግዚአብሔር አሁንም ግድ ይሰጠዋል፣ እኛ እንደምናስበው ወይም እንደምንፈልገው በፍጥነት ባይሠራም እንኳ።
 
መጀመሪያ ላይ እግዚአብሔር እስራኤልን ለማዳን የሚሠራው እርሱ እንደሆነ ግልጽ አደረገ (ዘፀአት 3:8)። ምንም እንኳን ሙሴ ግብፃዊውን ለማጥቃት ባይሳካለትም፣ እግዚአብሔር ግን ግብጽን መምታት ይሳካለታል (ዘፀአት 3:20)።
ይህም �ይኖር፣ ሙሴ ስለ ነፃነት ከፈርዖን ጋር መነጋገር እንዳለበት ሲሰማ ተቃወመ (ዘፀአት 3:11)። ይህ ሙሴ የእግዚአብሔርን ትእዛዝ ለማለፍ ከሞከራቸው አምስት ሙከራዎች የመጀመሪያው ነው።
 
ሙሴ ለሥራው ምርጥ ሰው አለመሆኑን እግዚአብሔርን ለማሳመን በሞከረበት በመጀመሪያው ሙከራው ላይ፣ ፈርዖን የእግዚአብሔርን ትእዛዝ እንዲታዘዝ ለማሳመን የሚበቃ አስፈላጊ ግለሰብ ላይ ሆኖ እንደሚችል ተጨንቆ አተስተዋለ። እግዚአብሔር ምልክት በማሳየት የሙሴን ጭንቀት ለማቃለል ፈለገ። ይህ የመጀመሪያው ምልክት ፈጣን አልነበረም። እግዚአብሔር ሙሴ እስራኤላውያንን ከግብጽ በሚያወጣበት ጊዜ፣ አሁን ከእግዚአብሔር እየተነጋገረባለበት በዚያው ተራራ ላይ ህዝቡ እግዚአብሔርን እንደሚያመልኩ ቃል ገባ። ይህም ምልክት ለመመልከት ሙሴ ለተወሰነ ጊዜ መጠበቅ ይጠበቅበታል። በሌላ አነጋገር፣ ምልክት ከመሆን ይልቅ ተስፋ ነበር።
ሙሴ ግን በዚህ አላመነም። እግዚአብሔር ማን እንደሆነ እንዲገለጽለት ጠየቀ፤ እስራኤላውያንም ይህንን ማወቅ ይፈልጋሉ ብሎም ተናገረ (ዘፀአት 3:13)። እዚህ ላይ፣ በመጽሐፍ ቅዱስ ውስጥ ካሉት እጅግ ጉልህ ጥቅሶች አንዱን እናገኛለን። እግዚአብሔር ስሙን ገለጠ፡- "እኔ፣ እኔ ነኝ" (ዘፀአት 3:14)።

 
### ማስታወሻ:
 
`ከዘፀአት ምዕራፍ  3 እና 4 የወደዳቹትን ጥቅስ ላይ አሰላስሉ። ለማስታወስ እንዲረዳህ ደጋግመህ ጥቅሱን ጻፈው።`

`እግዚአብሔር ለሙሴ እንደታየው ቢገለጥላችሁ፣የመጀመሪያ ጥያቄያችው ምንሊሆን ይችላል? ለምን?`

`እግዚአብሔር“ «ያለና የሚኖር» ወደእናንተላከኝ ትላለህ” (ዘፀ. 3:14) በሚለው አባባል እግዚአብሔር ስለራሱ ምን ሊል የፈለገ ይመስላል?`