---
title:  ማረጋገጫ
date:   17/07/2025
---

### መረዳት

“በተሰጠው ሰማያዊ ዕዛዝ መሰረት ሙሴ እራሱን የማይታመን፣ ዝግ ያለተናጋሪ ና ዐይን ፋር ሆኖ አገኘው፡፡ ለእስራኤል የእግዚአብሔር ቃል አቀባይ ሆኖ መሥራቱ ይከብድ አልየሚል ሃሳብ ውስጡን ቢሞላ ውም ነገር ግን  ሥራውን አንዴ በመቀበሉ በሙሉ ልብ ለመጀመር እምነቱን በእግዚአብሔር ላይ አሳረፈ፡፡ የተሰጠው ተልዕኮ ታላቅነት የአዕምሮውን ላቅ ያለ ኃይል እንዲጠቀም ያስገድደዋል፡፡ እግዚአብሔር ታዛዥነቱን የባረከለት ሲሆን እርሱም አንደበተ ርቱዕ፣ በተስፋ የተሞላ፣ ግለጥ ንካሬ ያለው ና ለሰው ልጅ በዘመናት ሁሉ ለተሰጠ ታላቅ ሥራ የሚመጥን ሆነ፡፡ ይህ ደግሞ እግዚአብሔርን ሙሉ በሙሉ አምነው ት እራሳቸውን ለትዕዛዙ ለሚያስገዙ ሰዎች ባህሪያቸውን ለማጠናከር እግዚአብሔር የሚሠራው  ሥራ ምሳሌነው፡፡
አንድ ሰው እግዚአብሔር የጣለበትን ኃላፊነት ሲቀበል ኃይልና ብቃት የሚያገኝ ሲሆን ነፍሱም ለዚሁ ተግባር ብቁ መሆኑን እንዲያምን ያደርገዋል፡፡ አንድ ሰው የሚገኝበት ደረጃ የቱንም ያህል ዝቅቢል ወይም የችሎታ ማነስ ቢገጥመው፤ ሥራውን በታማኝነት ለማከናወን ምኞት ካለው —በመለኮታዊ ብርታት በመታመን እውነተኛ ታላቅነት ይጎናጸፋል፡፡ ሙሴ በነበረው የግልጥ ንካሬና ጥበብ በመመካት ታላቁን ኃላፊነት በጉጉት ተቀብሎ ቢሆን ኖሮ ለእንዲህ አይነት ሥራ ሙሉ ለሙሉ ብቁ አለመሆኑን ባሳየ ነበር፡፡ አንድ ሰው ለአንድ ሥራ ብቁ እንዳልሆነ ሲሰማ ፤ ግለሰቡ የተጣለበትን የኃላፊነት ክብደት እንዳስተዋለ እውነታው ያሳያል፡፡ በመሆኑም እግዚአብሔርን አማካሪውና ረዳቱ ያደርጋል፡፡” (ከኤሌን ዋይት፡ የኃይማኖት አባቶችና ነቢያት ከተሰኘ አማርኛ ትርጉም መፅሃፍ ከገፅ 271-272 የተወሰደ)፡፡
 
“ሥጋን በመልበሱ ክርስቶስ ሰብኣዊነትን ተላበሰ፤ በመለኮታዊነቱም የእግዚአብሔርን ዙፋን ጨበጠ። የሰው ልጅ እንደመሆኑም መጠን የመታዘዝ አርአያነትን ሰጠን። የእግዚአብሔር ልጅ በመሆኑም የመታዘዝን ኃይል ሰጠን። በኮሬብ ተራራ ላይ በነበረው ቁጥቋጦ ውስጥ ለሙሴ «ያለና የሚኖር እኔ ነኝ» አለው። «እንዲህ ለእሥራኤል ልጆች ያለና የሚኖር ወደናንተ ላከኝ ትላለህ» ብሎ የተናገረው እራሱ ክርስቶስ ነበር። ስለዚህ በሰብአዊ መልክ በመጣ ጊዜ «እኔ ነኝ» ብሎ እራሱን አስተዋወቀ። ያ የቤተልሔም ሕጻን፤ ትሑት ና እራሱን ያዋረደ መድህን «በሥጋ የተገለጠው አምላክ።» ነበር (1ኛ ጢሞ 3:16)። ለእኛም «መልካም እረኛ እኔ ነኝ፣ ሕያው እንጀራ እኔ ነኝ፤ እኔ መንገድ፣ እውነትና ሕይወት ነኝ፤ ሥልጣን ሁሉ የተሰጠኝ በሰማይ ና በምድር» ይለናል (ዮሐ 10:11; 6:5; 14:6; ማቴ 28:18)። «የተስፋ ሁሉ ዋስትና እኔ ነኝ፤ አትፍሩ» ይላል። «እግዚአብሔር ከኛ ጋር ነው» የሚለው ከኃጢአት የመዳኛችንና የእግዚአብሔርን ሕግ ለማክበር የሚያስችለን ኃይል የማግኘታችን ዋስትና ነው።”
(ከኤሌን ዋይት, የዘመናት ምኞት ከተሰኘ አማርኛ ትርጉም መፅሃፍ ከገፅ 14-15 የተወሰደ)፡፡


### ማስታወሻ:

`ከዚህ ሳምንት ጥናት በኋላ፣ለእግዚአብሔር ጥሪ በሕይወት ውስጥ የበለጠ ክፍት ለመሆን ምን መደረግ ትችላለህ?
`
`የእግዚአብሔርን ተልእኮከመከተል የሚከለክሉ የውጭ ፍርሃቶች ምንድን ናቸው? እነዚህን ፍርሃቶች እንዴት ማሸነፍ ይቻላል?
`
`በቃላችሁ የያዛችሁትን ጥቅስ በድጋሚ ተመልከቱ።ይህንን እንዴት በዚህ ሳምንት ከህይወታችሁ ጋር ታዋህዱታላችሁ?
`
 