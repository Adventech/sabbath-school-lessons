---
title:  የሚያበራ ፊት
date:   21/09/2025
---

### መዋሃድ

እግዚአብሔር ሙሴ ያለውን የእርሱን ክብር የማየት ፍላጎት ተረድቶት ነበር። ነገር ግን፣ ኃጢአተኛ ሰው ፊቱን አይቶ በሕይወት መኖር እንደማይችል አስጠነቀቀው። ከዚያም እግዚአብሔር (ያህዌ) እንዲህ አለ፤ "በአጠገቤ ስፍራ አለ፣ አንተም በዐለት ላይ ትቆማለህ፤ ክብሬ በዚያ ሲያልፍ በዐለቱ ስንጥቅ ውስጥ አደርግሃለሁ፤ በዚያም እስከማልፍ ድረስ በእጄ እጋር ድሃለሁ፤ ከዚያም እጄን አነሣለሁ፤ ጀርባዬንም ታያለህ፤ ፊቴ ግን መታየት የለበትም።" (ዘፀአት 33:21–23)
ለምን እግዚአብሔር ሙሴ ጀርባውን እንዲያይ እንጂ ፊቱን እንዳያይ ነገረ?
እግዚአብሔር ሰዎችን በመልኩና በአምሳሉ ሲፈጥር (ዘፍጥረት 1:26–28)፣ ይህ ጽሑፍ በተወሰነ ደረጃ ምስጢራዊ ነው። ሰዎች በሚገርምና በተለየ ሁኔታ እግዚአብሔርን ይመስላሉ፤ ምናልባትም ይህ ከተክለሰውነት ጋር የተያያዘ ይመስላል። መጽሐፍ ቅዱስን ስናጠና፣ እግዚአብሔርን በሆነ መንገድ መመልከት የቻሉ ሰዎች እግዚአብሔር በሰው መልክ ተገልጦላቸዋል። ነገር ግን፣ እግዚአብሔርን በሰው ባሕርያት ማስተዋል እጅግ አስቸጋሪ ከመሆኑ የተነሳ፣ የመጽሐፍ ቅዱስ ምሁራን በዘመናት ሁሉ እግዚአብሔርን እነዚህን መገለጦች "አንትሮፖሞርፊክ ራእዮች" (ሰው-መልክ የመገለጥ ራእዮች) ሲሉ ይጠሯቸዋል።
በ2009 ዓ.ም. አንድ ጃፓናዊ ሳይንቲስት በሰዎች አይን የማየት አቅም ድክመት የተነሳ ሊታይ ያልቻለ አንድ አስደናቂ ሙከራ አደረገ። ይህ ሙከራ ከሰው ልጆች የሚፈነጥቅ የብርሃን ጮራ እንዳለው አሳይቷል። በሚያሳዝን ሁኔታ፣ ግንሰውነታችን ይህን ብርሃን እንዲገነዘቡ የሚያስችል በቂ የብርሃን ቅንጣት (ፎቶን) አያወጣም። በእርግጠኝነት ማወቅ ባንችልም፣ ነገር ግን ይህ ባዮሉሚኒሰንስ (በሕያዋን ፍጥረታት የሚፈነጥቅ ብርሃን) በኤለን ዋይት ከተገለፀው ከሀጢአት በፊት ሔዋንና አዳም ከነበራቸው የብርሃን ሽፋን የቀረጭላንጭል ብርሃን ሊሆን ይችላል።
የሙከራው ዘገባዎችና ሥዕሎች እንደሚያሳዩት፣ ከሰውነታችን ከሌላው የትኛውም ቦታ ይልቅ በፊታችን እጅግ ብዙ ብርሃን እናመነጫለን። አስታውሱ፣ ሙሴ ከእግዚአብሔር ጋር አርባ ቀናት ካሳለፈ በኋላ ከተራራው በወረደ ጊዜ ፊቱ ያበራ ነበር (ዘፀአት 34:29–35)። ሙሴ በእግዚአብሔር አካላዊ መገኘት ውስጥ ከቆየ በኋላ፣ የእግዚአብሔርን መልክ ይበልጥ በትክክል የሚያንጸባርቅ ከሆነ፣ እንግዲያውስ እግዚአብሔር ደማቅ እና በሀይል የሚያበራ ፊት እንዳለው መገመት እንችላለን። ይህ ደግሞ እግዚአብሔር ሙሴ ጀርባውን እንዲያይ እንጂ ፊቱን እንዳያይ የነገረበትን ምክንያት ያስረዳል። ይህ ሁሉ የሚያመለክተው እግዚአብሔር ሰዎችን በሚያስደንቅ ሁኔታ እርሱን እንዲመስሉ ስጦታ እንደሰጣቸው ነው። ነገር ግን፣ ዛሬ ከዚያ የመጀመሪያ ክብር በጣም የደበዘዘ ነጸብራቅ ብቻ ነው የቀረው።
 
### ማስታወሻ:

`ከዘፀአት ምዕራፍ 33:12-34:35 የምትወዱትን ጥቅስ በቃል ያዙ።በቃል ለማስታወስ እንዲረዳችሁ ብዙጊዜ ጻፉት።`

`ከዚህ በፊት የትኛውም ኃጢአተኛ ጠይቆት የማያውቀውን ነገር ሙሴ እንዲጠይቅ ድፍረቱን የሰጠውምን ይመስላችኋል?`

`ከእግዚአብሔር የጠየቃችሁት ትልቅነገር ምንድን ነው?`