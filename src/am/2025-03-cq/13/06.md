---
title:  ወደ እግዚአብሔር መቅረብ
date:   25/09/2025
---

### መረዳት

እስራኤላውያን የወርቅ ጥጃውን ከሠሩ በኋላ በስራቸው በደል ምክንያት፣ ሙሴ ሕዝቡን ወክሎ እግዚአብሔርን ለመልመን እንደገና ሄደ። ሙሴ እግዚአብሔር ለሰጠው ታላቅ ሥራ ብቁ አለመሆኑንና በቂ ብቃት እንዳልነበረው ይሰማው ነበር። ሙሴ እግዚአብሔር (ጌታ) ከእርሱ ጋር አብሮ ትእንዲሆን በከፍተኛ ትጋት ይለምን (ይፀልይ) ነበር። "እግዚአብሔር በመልሱም፦ 'ሀልዎቴ ከአንተ ጋር ይሄዳል፤ ዕረፍትም እሰጥሃለሁ።'" (ዘፀአት 33:12–23)

ነገር ግን ሙሴ ልመናውን እዚህ ላይ አላቆመም። ብዙ ቢያገኝም፣ ነገር ግን ወደ እግዚአብሔር ይበልጥ ለመቅረብ፣ የእርሱን መገኘት ጠንካራ ማረጋገጫ ለማግኘት ፈቀፈ። የእስራኤልን ታላቅ ሸክም ተሸክሞ፣ ከባድ የኃላፊነት ሸክም ተሸክሞ። ሕዝቡ በኃጢአት በወደቁ ጊዜ እርሱ ራሱ ጥፋተኛ እንደሆነ ሁሉ ጥልቅ ጸጸት ተሰማው። እግዚአብሔር እስራኤልን በልባቸው ድንዳኔና ንስሐ አለመግባት ምክንያት ቢተዋት፣ የሚመጣው አስከፊ ውጤት ነፍሱን አሳሰበው። እስራኤላውያን ሙሴን ለመግደል አያቅማሙም ነበር። በዚህ አለማስተዋላቸውእና ጠማማነት ምክንያት ብዙም ሳይቆይ ለጠላቶቻቸው ምርኮ ሆነው፣ የእግዚአብሔርን ስም በአሕዛብ ፊት ያረክሱ ነበር።

ሙሴ ልመናውን በከፍተኛ ትጋትና ቅን ዓት ስለገፋበት፣ መልሱ መጣ፦ "'በአንተ ደስ ይለኛልና በስምህ ስለማውቅህ፣ የጠየቅኸውን ያንኑ አደርጋለሁ'" "አሁን፣ በእርግጥም ነቢዩ መለመን ያቆማልብለን እንጠብቅ ይሆናል፤ ነገር ግን ያ አልሆነም፣ በመልሱ ይበልጥ በርትቶ... ከዚህ በፊት ማንም ሰው ያልጠየቀውን ጥያቄ አቀረበ፦ 'እባክህ፣ ክብርህን አሳየኝ።'" ከደካማና ከሟች ሰው የመጣ እንዴት ያለ ልመና ነው! ግን ተመለሰ? እግዚአብሔር ለትዕቢቱ ነቀፈው? በተቃራኒው፤ የእግዚአብሔርን ቸር ቃላትን እንሰማለን፦ "'መልካምነቴን ሁሉ በፊትህ እንዲያልፍ አደርጋለሁ'" (Ellen G. White, Testimonies for the Church, vol. 4 (1881)፣ 531–533)

### ማስታወሻ:

`ከዚህ ሳምንት ጥናት በኃላ እግዚአብሔርን በይበልጥ መቅረብ ትፈለጋላችሁን?`
`በሥራ ቦታችሁ፣ በትምህርት ቤታችሁ፣ እና በቤታችሁ ውስጥ የእግዚአብሔርን ባሕርይ ለሰዎች በተሻለ መንገድ እንድታንጸባርቁ የምትችሉባቸው ተግባራዊ መንገዶች ምንድን ናቸው?`
`የያዛችሁትን ጥቅስ ገምግሙ። በዚህ ሳምንት በሕይወታችሁላይ እንዴት ትተገብሩታላችሁ?`