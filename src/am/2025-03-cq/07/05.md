---
title:  እነሆ ጠቦት!  
date:   13/08/2025
---

### መጋበዝ


ደሙን በመቃናቸው ባልቀቡ እስራኤላዊኑም ሆኑ ግብፃውያን ሁሉ ላይ የመቅሰፍቱ ሞት ደርሷል። የእግዚአብሔርን ቃል ለማመን እና መመሪያዎቹን ለመከተል ፈቃደኛ ያልነበሩ ሰዎች ሁኔታው እጅግ አስከፊ ነበር። ሞታቸው ወደፊት የሚመጣውን አስቀድሞ ለመመልከት ምልክትን ይሰጥናል። እግዚአብሔር ለአብርሃም በልጁ ይስሐቅ ፋንታ የሚሰዋውን ቀድሞ አዘጋጅቶ ነበር፡፡ (ዘፍ 22:13)  

በአሥረኛው መቅሰፍት ሌሊት ደግሞ እግዚአብሔር ልጆቻቸውን ለማዳን መስዋዕት እንዲያቀርቡ ሕዝቡን ቀድሞ አዘዘ። ይህ ሁሉ የሆነው እግዚአብሔር ጊዜው ሲደርስ የበኩር ልጁን መስዋዕት በማድረግ የሰውን ዘር በሙሉ ለማዳን እና ወደ ሰማያዊው የተስፋ ይቱ ምድር ለመውሰድ ያለውን ልዩ ተስፋ ለማጉላት ነበር።  

የዮሐንስ ወንጌል ኢየሱስ አርብቀን በመስቀል ላይ እንደ ተሰቀለ ይነግረናል። ይህ የሰንበት የዝግጅት ቀን ነበርን፤ ነገር ግን የፋሲካም የመጀመሪያው የቂጣ በዓል ቀን ነበር፡፡ (ዮሐንስ 18:28) ስለዚህ ኢየሱስ "የዓለምን ኃጢአት የሚያስወግድ የእግዚአብሔር በግ" (1:29) እንዲሁም የፋሲካ በግ ሆኖ ሞተልን፡፡ (1 ቆሮ. 5:7)  

ማርቆስ ኢየሱስ በዘጠነኛው ሰዓት አካባቢ እንደሞተ መዝግቧል፡፡ (ማርቆስ 15:33–37)፤ ይህም የኢየሱስ ሞት ካህናት ለፋሲካ በዓል መስዋዕት እንደሚያደርጉት እና ሕዝቡም ለመብላት እንደሚዘጋጅ ጠቦት መሆኑን የሚያመለክት የፋሲካ በጋችን ነው።  

ዮሐንስ ክርስቶስ የሞተበትን ሰአት ብቻ ሳይሆን ሌላ የፋሲካ ጭብጥንም ያሳየናል። በፋሲካ መመሪያዎች ውስጥ እንደተገለጸው እስራኤላውያን ከታረዱት በጎቻቸው ደም ለቤቶቻቸው የበር መቃኖች እና ጉበናቸው ላይ መቀባት ነበረባቸው። ሙሴ ደሙን ለመቀባት "የሂሶጵ ዘለላ" እንዲጠቀሙ አዘዘ፡፡ (ዘፀ. 12:22)  

የሂሶጵ ተክል በዮሐንስ የክርስቶስ ስቅለት ዘገባ ውስጥ እንደገና ይታያል፡፡ ለኢየሱስ የመጨረሻውን መጠጥ ለመስጠት ጥቅም ላይ ውሏል። ኢየሱስ መጨረሻው እንደ ተቃረበሲገነዘብ "ተጠማሁ" ብሎ ተናገረ። ዮሐንስ ወታደሮቹ ለኢየሱስ "ሆምጣጤ" ለመጠጣት በሂሶጵ ተክል ግንድ ላይ አድርገው ወደ ከንፈሩ እንዳቀረቡለት ይናገራል (ዮሐንስ 19:29)።  

ኢየሱስ በመጀመሪያ መስቀል ላይ ሲሰቀል ከሰዓታት በፊት የተሰጠውን ሆምጣጤ ለመጠጣት ፈቃደኛ ባይሆንም (ማቴ. 27:34)፤ ሆምጦጤ ወይን በሂሶጵ ተክል ግንድ ሲቀርብለት ጠጣ። ኢየሱስ በግብፅ የነበሩ ሰዎች ያደረጉትን አፀና፣ በተመሳሳዩም እግዚአብሔር ለመዳን የሚያቀርበውን ጥሪ ችላ ለሚሉ ሰዎች ያለውን ቁጣ ገለፀ።  

ኢየሱስ የፋሲካ በጋችን ነው። እኛ እንዳንጠጣው የእግዚአብሔርን ቁጣ ወይን ጠጣ። በእግዚአብሔር ላይ ማመፅ ወደምን እንደሚያመራ ለማሳየት መጣ። እግዚአብሔር ወልድ ከግብፅ ባርነት ወዳዳናቸው ሕዝቦች መጣ፤ እነርሱ ግን በጣም ከመናቃቸው የተነሳ ወደ ጭካኔ ወደ ተሞላ መስቀል ሞት ላኩት። በዚህ የሰው ልጅ የወረደ ተግባር እንኳን እግዚአብሔር ለሰው ልጆች ተወዳዳሪ የሌለውን ፍቅሩን አሳየ።


 
### ማስታወሻ:

ዘፀአት ምዕራፍ 11 እስከ13  በድጋሚ አሰላስሉና በጥቅሱ ውስጥ ክርስቶስን ፈልጉት።
`የህይወታችሁ አላማ ሞት እንደሆነ ብታውቁ በሕይወታችሁ ላይ የሚያሳድረው ተፅዕኖ ምንድ ነው?
`
`በዚህሳምንት ጥናታችሁ ስለክርስቶስ ምንየተለ የሐሳብ (ምልከታ) አላችሁ።
`
`Prayer Response:
`