---
title:  ሞት ለምን?
date:   11/08/2025
---

### መተርጎም


በተወሰነው ምሽት እስራኤላውያን ከጥቂት ግብፃውያን ጋር በቤታቸው ተጠለሉ፣ የፋሲካንም ግብ በፍጥነት አዘጋጁ፣ ናለ መሄድ ልብሳቸውን ለበሱ። አየሩ በደስታ ተሞልቶ ነበር። ከዚያም በእኩለሊት የሞት መቅሰፍት በመላው ግብፅ ላይ ወረደ።
ቀደም ሲል የእስራኤልን ወንድ ልጆች ገድለው የነበሩት ግብፃውያን (ዘፀ. 1:22) የራሳቸውን የበኩር ልጆች ሞት ገጠማቸው፡፡ (12:29) በደሙ ከተሸፈኑት ቤቶች በስተቀር ሞት የሁሉንም ቤተሰብ የበኩር ልጆች ላይ ደረሰ። ግብፃውያኑ በዚያ ጊዜ እስራኤላውያን ጥሏቸው ከሀገራቸው እንዲወጡ ላቸው አብዝተው ጠየቁ። ለሚወጡት ዕብራውያን ስጦታዎችን አብዝተው ሰጡ፡፡ በተቻለ ፍጥነት እንዲወጡም አሳሰቧቸው፡፡ (ቁ. 33–36)
ብዙዎች እግዚአብሔር እንዲህ ያለከባድ መቅሰፍቶችን ከእንዲህ ያለ ሰፊ ጥፋት እና ሞት ጋር ለምን እንደላከይጠይቃሉ። በትረካው ውስጥ ትኩረት ከሰጠን እግዚአብሔር ለዚህ ጥያቄ እንዲህ በማለት ደጋግሞ መልስ ሲሰጥ እናያለን፡- "እጄን በግብፅ ላይ ስዘረጋ እስራኤላውያንንም ከዚያ ሳወጣ፤ ግብፃውያን እኔ እግዚአብሔር (ያህዌ) መሆኔን ያውቃሉ።” (7:5) እግዚአብሔር ዕብራውያንን ከባርነት ለማዳን ሲፈልግ ሁሉም ህዝብ እርሱ እግዚአብሔር መሆኑን እንዲያውቁ ፈልጎ ነበር። እግዚአብሔር እውነተኛ አምላክ መሆኑን አልተገነዘቡም ነበር። ለዚያም ነው ፈርዖንን "በዚህ እኔ እግዚአብሔር እንደሆንኩ ታውቃለህ" (ቁ. 17) ያለው። ማን እውነተኛ አምልክ እንደሆነ ብዙ አለመረዳቶች ስለነበሩ እነዚህ መቅሰፍቶች ያንን ጥያቄ ለመፍታት የታሰቡ ነበር።
ለመቅሰፍቶቹ ሌላኛውም ክንያት እግዚአብሔር እስራኤላውያን እውነተኛ ኃይሉን እንዲያውቁ እና ተአምራቱን ለብዙ ትውልዶች እንዲናገሩ በመፈለጉ ነበር፡፡ (10:1, 2) የዕብራውያን ባሪያዎች ጌታ ማን እንደሆነ እንደገና ማወቅ ነበረባቸው። እግዚአብሔር መቅሰፍቶቹን የተጠቀመው በባርነት ዘመናቸው ከተጋለጡበት ጣዖት አምልኮ ሁሉ ሊያድናቸው ስለወደደ ነበር። በመጨረሻም የእስራኤል ሕዝብ ለግብፃውያን የነበራቸው ባርነት ወደ እግዚአብሔር አምልኮ ተለወጠ። የዕብራይስጥ ስነ-ጽሑፍ ስነስርዓት ይህንን ጽንሰ-ሐሳብ በይበልጥ ይገልጻል። በዘፀአት 1:14 አስከፊ ባርነታቸውን "አገልግሎት" ለመግለጽ የዋለው ተመሳሳይ ቃል በዘፀአት 12:25 ደግሞ በፋሲካ አገልግሎት ወቅት እግዚአብሔርን ማምለክን (ማገልገልን) ለመግለጽ ጥቅም ላይ ውሏል።
በመጨረሻም እግዚአብሔር ለመላው የሰው ዘር በእርሱ ላይ ማመፅ ወደ ሞት እንደሚመራ ማስተማር ፈልጎ ነበር። ይህ እውነታ ለመቀበል አስቸጋሪ ነው፡፡ አንዳንድ ጊዜ ደግሞ ለማስረዳት ም እንዲሁ አስቸጋሪ ይሆናል። እኛ የሰው ልጆች አመጽ የሚያመጣውን ውድቀት ሙሉበሙሉ ከማየታችን በፊት እግዚአብሔር እንድያልጁን በመስቀል ላይ እንዲሞት ለን የላከው በእኛ አለመታዘዝ ምክንያት ነው። በመስቀሉም ሞት እኛን ለማዳን የእግዚአብሔር ፍቅር ምን ያህል ጥልቅ እንደሆነ ተገለጠ።

 
### ማስታወሻ:

`የጻፍከውን እና ምልክት ያደረግክበትን ጽሑፍ ተመልከት እና ምልክቶችህ በአጠቃላይ ምን ልዩ ግንዛቤዎችን የሚያመለክቱ ይመስልሃል?
`
`ይህን ምንባብ ካጠናህ በኋላ ምንአይነት ጥያቄዎች ወደ ውስጥህ መጡ? የትኞቹ ክፍሎች አስቸጋሪ ናቸው?
`
`ሌሎች ምንዓይነት መመሪያዎችን እና መደምደሚያዎችን ታገኛለህ?
`
`አፍቃሪ የሆነ አምላክ ሊገል ወይም ሊያጠፋ እንደሚችል እንዴት ታብራራላችሁ?
`
