---
title:  ነፃ ወጥተናል
date:   09/08/2025
---

### መግቢያ

የዚህን ሳምንት ትምህርት ጥቅስ ያንብቡ፡ ዘፀአት 11–13

**ነፃ ወጥተናል**

በጣም ትልቅ የሆነ ነገር ምናልባትም ሕይወታችሁን ሊቀይር የሚችል ነገር ጠብቃችሁ ታውቃላችሁ? ያ ነገር ምን ይሆን? በጣም ለረጅም ጊዜ መጠበቅ ያስፈልገዋል? እስራኤላውያን ነፃነትን በጣም ከመናፈቃቸው የተነሳ ብዙዎች ተስፋ ቆርጠው "ፈጽሞ የማይሆን ነገር" መስሏቸው ነበር። ከዚያም ግን በጥቂት ሳምንታት ውስጥ ሁሉም ነገር ድንገት ተለወጠ። የህይወታቸው መዳረሻ ዳግም ተጻ፡፡ ከዚያ ጊዜ በኃላ በድንገት ከባርነት ነጻ ወጡ። በእርግጥም በእግዚአብሔርና በሕዝቡ ታሪክ ውስጥ እጅግ ወሳኝ ከሆኑ ክስተቶች አንዱ ነው። ሆኖም፣ የመቅሰፍቶቹ አጥፊ ባሕር ይምክንያት፣ ብዙ የመጽሐፍ ቅዱስ ታሪክ ተማሪዎች እግዚአብሔር በተሳተፈበት በዚህ አስቸጋሪ ጊዜ ይጨነቃሉ።
የዘፀአት ጽሑፍ እንደሚተርከው ሰዎች ሞተዋል፤ እንዲሁም የእግዚአብሔር እጅ በሚገባ ተሳትፎ ነበረው። ይህን ታሪክ ለመረዳት ስንሞክር በጥንት ዓለም እንደተፈጸመ ማስታወስ አለብን። ያም ዓለም ከዛሬው ዓለም ፈጽሞ የተለየ ነበር።  የጥንት ሰዎች ሕይወት የሚመራው ለተለያዩ አማልክት ባላቸው ፍርሃትና አክብሮት ነበር። እነዚህ አማልክት የጦርነት፣ የወረራ እና የሌሎች ሕዝቦችን የበላይነት የመያዝ የመጥፎ ነገር ሁሉ ማዕከል ነበሩ። የዕብራውያን አምላክ በቀጥታ በዚህ ጊዜ መሳተፉ ሚጠበቅ ነበር። የእስራኤላውያን የነፃነት ትግል እጅግ ኃያል የሆነውን አምላክ የሚያገለግለው ማን እንደሆነ በሚያሳይ መልኩ ተጠናቀቀ።
ዛሬ ሰዎች እግዚአብሔር በግብፅ ላይ በመጨረሻው መቅሰፍት እንዲህ ያለ ሰፊ ጥፋት ለምን እንዳደረገ ይጠይቃሉ፤ ነገር ግን የጥንት ሰዎች እንዲህ ያሉ ክስተቶችን ይጠብቁ ነበር። ከመጀመሪያው ጀምሮ እግዚአብሔር ሙሴን፡- "እጄን በግብፅ ላይ ስዘረጋ እስራኤላውያንን ከዚያ አሳወጣ፣ ግብፃውያን 'እኔ እግዚአብሔር (ያህዌ) መሆኔን ያውቃሉ።'" አለው (ዘፀ 7:5)። ይህ ጭብጥ በመቅሰፍቶቹ ሁሉ በተለይም በፋሲካ መቅሰፍት ወቅት እግዚአብሔር በግብፃውያን ላይ ያሳየውን ኃይል ለመረዳት ወሳኝ ነው። ዕቅዱ ግብፃውያን እርሱ ማን እንደሆነ እንዲያውቁ ነበር። ይህ እጅግ ወሳኝ ነጥብ ቢሆንም ግን ብዙውን ጊዜ ይዘለላል። እግዚአብሔርን ማወቅ መዳንን ማግኘት ነው፥ እናም ከግብፅ መውጣት ይህንን ታሪክ በግልጽ ያሳያል።

### ማስታውሻ:

`ከዘፀአት ምእራፍ 11 መረጣችሁ በመጽሐፍ ቅዱስ ትርጉም ማስታወሻ ላይ ጻፉ። ጊዜ ከጠበባቹሁ ደግሞ ከ4-6 ያለውን ቁጥርብቻ ጻፉ።በመቀጠልምይህን ክፍል በራሳችሁ አባባል እንደገና ይጻፉ ወይ ከ11-13 ያለውን ክፍል የተረዳችሁትን ዋና ሐሳብ ጻፉ።
`