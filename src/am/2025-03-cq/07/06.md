---
title:  የበኩርልጅ
date:   14/08/2025
---

### መረዳት


“የሰውም ሆነ የእንስሳ በኩር የጌታ ነው፡፡ ሕግ ተላላፊ ከበደል ዕዳ ነጻ መሆን የሚችለው ለጥፋቱ ተመጣጣኝ ዋጋ ከፈል ብቻ ነው፡፡ የግብፃውያኑ የበኩር ልጆች ሲገደሉ የእስራኤላውያኑም ላይ ተመሳሳይ ዕጣ ፈንታ ተጋርጦ የነበረ ቢሆንም ነገር ግን በቀረበው ሥር የት በአምላካዊው ምኅረት ሊተርፉ ችለዋል፡፡
“በኩር የሆነ ሁሉ የእኔ ነውና፡፡ በግብፅ ምድር የበኩር የሆነውን ሁሉ በመታሁ ዕለት ከሰውም ሆነ ከእንስሳ ማናቸውንም የእስራኤልን በኩር ለራሴ ለይቻለሁ፤ የእኔ ይሁን” (ዘኁ. 3፡13)፡፡
የቤተ-መቅደሱ አገልግሎት ከተጀመረ በኋላ ጌታ ለተቀደሰ ሥራው የመረጠው ከህዝቡ በኩር ይልቅ የሌዋውያንን ነገድ ነበር፡፡ “እነርሱም ሙሉበሙሉ የእኔ እንዲሆኑ የተሰጡኝ እስራኤላውያን ናቸው፣ ከማንኛይቱም እስራኤላዊት በተወለደ በኩር ወንድ ልጅም ትክ የራሴ እንዲሆኑ ወስጃቸዋለሁ” (ዘኁ. 8፡16)፡፡ ይሁን እንጂ ሁሉም ሰው በኩር ሆኖ የተወለደለት ወንድ ልጅ የሚዋጅበትን እንዲከፍል በማድረግ የእግዚብሔርን ምኅረት እንዲቀበሉ ይጠየቅ ነበር (ዘኁ. 18፡15፣16)፡፡” (ከኤሌን ዋይት የኃይማኖት አባቶችና ነቢያት ከተሰኘ አማርኛ ትርጉም መፅሃፍ ከገፅ 309 የተወሰደ)
በግዞት የነበሩት ዕብራውያን ነፃነታቸውን ከማግኘታቸው አስቀድሞ ስለሚፈጸምላቸው ታላቅ የማዳን ሥራ እምነት ማሳየት ነበረባቸው፡፡ የተረጨደም በበራቸው ላይ መታየት ነበረበት፣ እራሳቸውንና ቤተሰባቸውን ከግብፆች በመነጠል በመኖሪያዎቻቸው መሰባሰብ ነበረባቸው፡፡ እስራኤላውያን የተሰጣቸውን መመሪያ ችላ ቢሉ፣ ልጆቻቸውን ከግብፆች ለመነጠል ቢዘነጉ፣ የበግ ጠቦቱን አርደው ደሙን በበራቸው ላይ ሳይረጩ ቢቀሩ ወይም ከቤታቸው ወጥተው ቢሆን ኖሮ አይድኑም ነበር፡፡ አስፈላጊ የተባለውን ነገር ሁሉ አድርገናል ብለው ሊያምኑ ቢችሉ እንኳ ቅንነታቸው ሊያድናቸው ባልቻለ ነበር፡፡ የጌታን ትዕዛዝ ሳይፈጽሙ የቀሩ ሁሉ በአጥፊው እጅ የበኩር ልጆቻቸውን ይነጠቃሉ፡፡
ሙሴ ለእስራኤሎች ስለ መዳናቸው የእግዚአብሔርን ቃል እንደነገረ “ከዚያም ሕዝቡ አጎነበሱ፤ ሰገዱም” አስደሳቹ የነፃነት ተስፋ፣ ጨቋኞቻቸውን ሊጎበኝ ያለው ፍርድ ከዚያ አገር መውጫቸው እየተቃረበመምጣቱ --ለዚህ ሁሉ ለታላቁ አዳኝ ምስጋና አቀረቡ፡፡ አብዛኞቹ ግብፃውያን ብቸኛው አምላክ የዕብራውያን አምላክ መሆኑን የተቀበሉ ሲሆን፤ እነርሱም ጥፋት አድራሹ መልአክ በምድራቸው ላይ ሲያልፍ በእስራኤሎች ቤት ውስጥ ይጠለሉ ዘንድ ሲለምኑ ነበር፡፡ እስራኤሎችም በደስታ ያስተናገዷቸው ሲሆን ከዚያ በኋላ ግብፃውያኑ የያዕቆብን አምላክ ለማምለክና ከሕዝቡ ጋር ከግብፅ ለመውጣት ቃል ገቡ፡፡” (ከኤሌን ዋይት፡- የኃይማኖት አባቶችና ነቢያት ከተሰኘ አማርኛ ትርጉም መፅሃፍ ከገፅ, 311–312 የተወሰደ)

### ማስታወሻ:

ከዚህ ሳምንት ጥናት በኋላ፣ የእግዚአብሔርን ምሕረትና ፍትህ በምን ያህል አዲስ ጥልቀት ታዩታላችሁ?

የእግዚአብሔርን ባህሪ ውበት በምን መንገድ ለማወጅ ትፈልጋላችሁ?

የያዛችሁትን ጥቅስ ገምግሙ። በዚህ ሳምንት በሕይወታችሁ ላይ እንዴት ትተገብሩታላችሁ?
