---
title:  በፍቅር ውስጥ
date:   30/08/2025
---

### መግቢያ

የዚህን ሳምንት ትምህርት ጥቅስ ያንብቡ፡ ዘፀአት 20:8–11

**በፍቅር ውስጥ**

በፍቅር ውስጥ ሆናችሁ ታውቃላችሁ? ምናልባት ትርጉም ያለው የፍቅር ግንኙነት ጀምራችሁ፣ ከነበረ ግንኙነት ከጀመራችሁት ሰው ጋር የመጋባት ህልም ሊኖራችሁ ይችላል። በህይወታችሁ የሚኖሯችሁ የተለያዩ የግንኙነት አይነቶች (ማለትም የፍቅር፣ የጓደኝነት፣ የቤተሰባዊ ወይም ሌላ ግንኙነቶች) በህይወታችን ውስጥ ቁልፍ ሚና ይጫወታሉ። ማናችንም የተገነጠልን ደሴቶች አይደለንም። ብቻ ችንን እንድንሆን አልተፈጠርንም። በኤደን ገነት ውስጥ እግዚአብሔር “ሰው ብቻውን ይሆን ዘንድ መልካም አይደለም” (ዘፍ. 2:18) አለ። ይህ በሰው ልጅ ታሪክ ውስጥ “መልካም አይደለም” ተብሎ የተገለጸው የመጀመሪያው ነገር ነበር። የሰው ዘር በሙሉ ከሌሎች ጋር ተያይዞ ለመኖር ተፈጠረ።

ከጥቂት ግለሰቦች ጋር የጠበቀ ትስስር እንፈጥራለን። እነዚህ ሰዎች ልዩ ና እኛንም ወደ እነርሱ ሊስቡን የሚችሉ ሰዎች ሊሆኑ ይችላሉ። ያ ሲሆን፣ በሕይወታችን ውስጥ ቅድሚያ የምንሰጣቸው ነገሮች ይለወጣሉ። ቀደም ሲል ጊዜ የምናጠፋባቸው ነገሮች የቀድሞውን ያህል ማራኪነታቸውን ያጣሉ። ከዚህ በፊት የማንወዳቸውን ነገሮች በድንገት መውደድ ልንጀምር እንችላለን፤ ምክንያቱም የምንወደው ሰው እነዚያን ነገር ይወዳቸዋል። በዚህ ሂደት ውስጥ፣ ከሚለወጡት ነገሮች ዋነኛው ጊዜያችንን የምንጠቀምበት መንገድ ነው። ቀድሞ ለአንዳንድ ነገሮች የምንሰጠውን ጊዜ ከነ አካቴው እንተወዋለን፤ ለሌላው ሰው ጊዜ የምንሰጠውን ጊዜ እንደ አዲስ እናስተካክላለን።

ከሌላ ሰው ጋር የመተሳሰር (ግንኙነት የመፍጠር) ሂደት በሙሉ አዲስ ነገርን ይፈጥራል። ለዚያም ግንኙነት አዲስ ምልክቶች ይቀመጣሉ። ለምሳሌ: በፍቅር ውስጥ ላሉ ሰዎች፣ ሁለቱም በጋራ የሚወዱት “ሙዚቃ” ሊኖራቸው ይችላል። ይህ ሙዚቃ በሁለቱ ግለሰቦች መካከል እየጨመረ የመጣውን ፍቅር ሊያመላክት ይችላል። ያንን ሙዚቃ ሲሰሙ፣ አእምሯቸው ወዲያውኑ አብረው ሆነው ወዳሳለፏቸው ልዩ ሰአቶች ይመለሳል። ወደ አእምሯቸው በመጀመሪያ ቀጠሮ የጎበኙት ምግብ ቤት ይሁን፣ የጫጉላ ሽርሽር ቦታቸው ሆነ፣ ሌላው ያዩዋቸው ነገሮች ይመጣሉ። ስለዚህ ሙዚቃው ለፍቅራቸው ምልክት ሆኖ ይኖራል። እግዚአብሔር ከሰው ልጆች ጋር ያለው ግንኙነትም ምልክቶች አሉ። በዚህ ትምህርት ውስጥ፣ እግዚአብሔር ከሚወዳቸው ጋር ከሚያጋራቸው ምልክቶች አንዱን እናጠናለን።

### ማስታወሻ:
`ከመረጣቹት የመፅሀፍ ቅዱስ ትርጉም ዘፀአት 20:8-11 ማስታወሻ ላይ ጻፉ።በመቀጠልም ክፍሉን በራስዎ ቃላት እንደገና ይጻፉ ወይም ስለአጠቃላይ ምዕራፉ የተረዳቹትን ዋና ነገር ጻፉ።`