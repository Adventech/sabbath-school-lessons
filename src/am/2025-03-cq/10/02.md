---
title:  እንዳትረሱ!
date:   31/08/2025
---

መዋሃድ

ባለፈው ትምህርት እግዚአብሔር አሥርቱን ትእዛዛት በሰጠበት ጊዜ በሲና ተራራ (ኮሬብ ተራራም ተብሎ የሚጠራ) ከሕዝቡ ጋር የገባውን ቃል ኪዳን ተመልክተናል። እነዚህ ትእዛዛት ከ4ኛው ክፍለ ዘመን ቆስጠንጢኖስ አገዛዝ ጀምሮ የሮማ ግዛት ክርስትናን ከተቀበለች በት ጊዜ ጀምሮ የምዕራባውያን ሕግጋት ዋና መሠረት ሆነው ቆይተዋል። በሆነ መንገድ በብዙ መቶ ዘመናት ውስጥ “አስታውስ” በሚለው ቃል የሚጀምረውን አንድ ትእዛዝ አብዛኛዎቹ ክርስቲያኖች ረስተውታል።
ይህ ትእዛዝ ብዙውን ጊዜ በስህተት ይስተዋላል። ነገር ግን ይህ አንድ ቀን ለእግዚአብሔር በተለይ ደግሞ ለሕዝቡ ለምን እጅግ አስፈላጊ እንደሆነ ማወቅ ያስፈልገናል። እግዚአብሔር ከሲና ተራራ ሕጉን ለእስራኤላውያን ሁሉ እንዲሰሙ ከተናገረ በኋላ ሙሴ ለእርሱ (ለእግዚአብሔር) መቅደስ እንዴት እንደሚሠራ መመሪያዎችን እና እግዚአብሔር አሥርቱን ትእዛዛት የጻፈባቸውን የድንጋይ ጽላቶች ከእግዚአብሔር ለመቀበል ወደ ተራራው ወጣ። በጥንት ዘመን በድንጋይ ላይ መጻፍ የተጻፈው ነገር በጊዜ እንዳይጠፋ ዘላቂነትን ለማረጋገጥ ሆነኛ መንገድ ነበር። እስከዛሬ ድረስ በድንጋይ ላይ የተቀረጹት እጅግ ጥንታዊ የሆኑ ጽሑፎች ይገኛሉ።
ሙሴ በተራራው ላይ አርባ ቀን ቆየ። ከመውረዱ በፊት እግዚአብሔር አራተኛውን ትእዛዝ በዝርዝር አብራራ። ይህ ትእዛዝ ከአስሩ ውስጥ ረጅም ነው። በግልጽ ሰዎች እንዲረዱት እግዚአብሔር ይፈልጋል። እርሱም ሙሴን እንዲህ አለው፦ “ለእስራኤላውያን ንገራቸው ‘ሰንበቴን ማክበር አለባችሁ፡፡ ይህም በእኔና በእናንተ መካከል በሚመጡት ትውልዶች ሁሉ ምልክት ይሆናል፣ ይኸውም የምቀድሳችሁ እኔ እግዚአብሔር (ያህዌ) እንደሆንሁ እንድታውቁ ነው።” (ዘፀ 31:13) ።
ምልክት አንድን ነገር ወይም ሰውን የሚያስታውሰን ቁስ ወይም ምልክት ነው። እግዚአብሔር ሰንበትን በዝርዝር ማብራራት በፈለገ ጊዜ ሙሴን ሰንበትን እንደ ምልክት ለህዝቡ እንዲገልጽላቸው ነገረው። ሰንበት የእረፍት ቀን ስለሆነ ብቻ ሳይሆን ከሚያመለክተው ታላቅ ነገር የተነሳ ልዩ ቀን ሆነ። እንግዲያውስ ምንን ይወክላል? እግዚአብሔር እንደሚቀድሰን እና ቅዱስ እንደሚያደርገን የሚያሳይ ምልክት ነው።
በታሪክ ሂደት ውስጥ በአይሁዶች እና በሰባተኛ ቀን አድቬንቲስቶች ሰንበት የመልካም ሥራዎቻችን ምልክት ተደርጎ ይታያል። ይህ ትክክል ነውን? አይደለም! ይህ እግዚአብሔር ከተናገረው ፍጹም ተቃራኒ ሀሳብ ነው። ቅዱሳን እንዳልሆንን እና ቅዱሳን ሊያደርገን የሚችል አምላክን እንደምናገለግል የሚያሳይ ምልክት ነው። ሰንበት በእምነት የምንቀበለው የክርስቶስ ጽድቅ የሚያሳይ ምልክት ነው። ሰንበት በክርስቶስ እንደምናርፍ፣ እንደምንታመን በትእና ከእርሱ ጋር ያለን ግንኙነት እንደምናስቀድም ያሳያል።


### ማስታወሻ: 

`ከዘፀአት 20:8–11 የምትወዱትን ጥቅስ በልባችሁ ያዙ። በልባችሁ ለመያዝ እንዲረዳችሁ ደጋግማችሁ ጻፉት።
`
`የሰንበት ለሰው ልጅ የተሰጠበት ዓላማ ምንድ ነው?
`
`ሰንበት ከክርስቶስ ጋር ያላችሁን ግንኙነት ምንድ ነው?
`
`ሰንበትን በመጠበቅ ወደ ሰማይ መንገድ እየሠራችሁ እንደሆነ ለማሰብ ተፈትናችሁ ታውቃላችሁ? ምናልባት ንቃተህሊናው ላይላይሆን ይችላል፤ከእንደዚህ አይነቱ አስተሳሰብ እንዴት ራሳችሁን መጠበቅ እና /መቀየር/ ትችላላችሁ?
`