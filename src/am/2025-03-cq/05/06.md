---
title:  ሐሰተኛ ተአምራት
date:   31/07/2025
---

### መረዳት

አስማተኞቹ በእርግጥ በትሮቻቸው ወደ እባብ እንዲለወጡ አላደረጉም፡፡ ነገር ግን በታላቁ አታላይ በመታገዝ በአስማታቸው ይህን ንገጽታ ለማስገኘት ቻሉ፡፡ በትሮችን ህይወት ወዳላቸው እባቦች መለወጥ ሰይጣን ያለው ችሎታ በላይ ይጠይቃል፡፡ የክፉ ልዑል የሆነው የወደቀው መልአክ ምንም እንኳ ችሎታ ና ኃይል ቢኖረውም፣ ነገር ግን የመፍጠር ወይም ህይወት የመስጠት ሥልጣን የለውም፡፡ ይህ ብቸኛ የእግዚአብሔር ሉዐላዊ መብት ነው፡፡ በትዕይንቱ፣ ሰይጣን ያለውን ችሎታ በሙሉ አሟጥጦ የተጠቀመ ሲሆን፣ ይኸውም አስመስሎ መሥራት ነበር፡፡ በሰዎች ዐይን ሲታዩ፣ በትሮቹ ወደ እባብ ነት ተቀይረው ነበር፡፡ ፈርዖን ና ባለሟሎቹ ያመኑትም በዚህ መልኩ ነበር፡፡ እነዚህ እባቦች ሙሴ ከቀየረው እባብ ጋር ለመለየት የሚያስችል የተለየ ገጽታ አልነበራቸውም፡፡ ምንም እንኳ እግዚአብሔር እውነተኛው እባብ ሐሰተኞቹን እባቦች እንዲውጣቸው ቢያደርግም፤ ፈርዖን ግን ይህንን የተረዳው የእግዚአብሔር ኃይል ሥራ አድርጎ ሳይሆን — ከእርሱ አገልጋዮች የበለጠ የአስማት ውጤት ነው ብሎ ነበር፡፡
 
ፈርዖን ሰማያዊውን ትእዛዝ ለመፈጸም ያሳየው ግትርነት ትክክል መሆኑን ለማሳየት እግዚአብሔር በሙሴ በኩል ያሳየውን ተአምራት ውድቅ የሚያደርግ ሌላ የሐሰት ማስረጃ ይፈልግ ነበር፡፡ ሰይጣንም የሚፈልገውን ሰጠው፡፡ በአስማተኞቹ በኩል በሠራው ሥራ፣ ሙሴ ና አሮን አስማተኞችና መተተኞች ከመሆን ይዘው የመጡት መልእክት ከልዕለኃያል የተላከተደርጎ ሊከበር እንደማይገባ ለግብፆች አሳየ፡፡ ስለዚህ፣ የሰይጣን አስመስሎ የመሥራት ድርጊት የግብፆችን አመጽ በማጠናከር፣ ፈርዖን ልቡን እንዲያደነድን አደረገው፡፡ ሰይጣንም የእርሱ ሥራዎች የበለጡ እንዲሆኑ ለማስቻል፣ ሙሴ ና አሮን ተልእኮታቸው መለኮታዊ መሆን/አለመሆኑን እንዲጠራጠሩ፣ እምነታቸውን ለማናወጥ ተስፋ አድርጎ ነበር፡፡ የእስራኤል ልጆች ከእስራት ነጻ ወጥተውህ ያው እግዚአብሔርን እንዲያመልኩ፣ ፈቃደኛ አልነበረም፡፡
 
ነገር ግን፣ የክፉው ልዑል የሆነው ሰይጣን በአስማተኞቹ በኩል ተአምራት የማሳየት ጥልቅ ፍላጎት ነበረው፡፡ ሙሴ የእስራኤል ልጆችን የባርነት ቀንበር ሲሰብር፣ በሰው ልጅ ላይ ሰፍኖ የነበረውን የኃጢአት ቀንበር የሚሰብረውን ክርስቶስን ማየቱን ያውቃል፡፡ ክርስቶስ ሲገለጥ፣ እግዚአብሔር እንደላከው ለዓለም ለማሳየት ታላላቅ ተአምራቶች እንደሚደረጉ ያውቃል፡፡ ሰይጣን ሙሴ ባሳየው ተአምራት ተረብሾ ነበር፡፡ እግዚአብሔር በሙሴ አማካኝነት የሠራውን አምላካዊ ተአምራት አስመስሎ በመድገም፣ የእስራኤላውያንን ነጻ መውጣት ለመከላከል ብቻ ሳይሆን፣ በመጪው ትውልድ በክርስቶስ ተአምራት ላይ የሚኖርን እምነት ለማጥፋት የሚያስችል ተጽእኖ ለማሳደር ተስፋ አድርጎ ነበር፡፡
ሰይጣን ያለማቋረጥ የክርስቶስን ሥራ አስመስሎ ለመሥራት ና የራሱን ሥልጣን ና ፍላጎት ለመጫን ሲፈልግ ቆይቷል፡፡ ሰዎች የክርስቶስ ተአምራት የሰብዓዊው ፍጡር ችሎታ ና ኃይል ውጤቶች ናቸው ብለው እንዲያምኑ፣ የማሳት ሥራ ይሠራል፡፡ ስለዚህ፣ በበርካታ ሰዎች አእምሮ ውስጥ፣ ክርስቶስ የእግዚአብሔር ልጅ የመሆኑን እምነት በማጥፋት፣ በደኅንነት እቅድ የቀረበውን የምህረት ግብዣ እንዳይቀበሉ አድርጓቸዋል፡፡ (ከኤሌን ዋይት, የኃይማኖት አባቶች ና ነቢያት ከገፅ 295-296 የተወሰደ)

### ማስታወሻ:
`የዚህ  ሳምንት ጥናት እንዴት ልባችሁለ እግዚአብሔር እንዲለሰልስ አርጎ ረዳችሁ?
`
`ልባቸው ለእግዚአብሔር የደነደነ ሰዎችን እንዴት ልንረዳቸው እንችላለን?
`
`በቃላችሁ የያዛችሁትን ጥቅስ በድጋሚ ተመልከቱ።ይህንን እንዴት በዚህ ሳምንት ከህይወታችሁ ጋር ታዋህዱ ታላችሁ?
`