---
title:  ህያው እባብ! (The Living Serpent!)
date:   27/07/2025
---

### መዋሃድ


የግብፅ መቅሰፍቶች በመጽሐፍ ቅዱስ ውስጥ ከሚታወቁ ታሪኮች ዋናዎቹ ናቸው። እነሱም ታላቅ የተፈጥሮ ሀይል የነበራቸው ነበሩ፤ እያንዳንዱ መቅሰፍት ሲመጣ ጥፋቱ እየጨመረ ይሄድ ነበር። የዚህን ጥፋት ምክንያት ለመረዳት፣ መቅሰፍቶቹ በእስራኤል አምላክ እና በግብፅ አማልክት መካከል ያለውን ፍልሚያ እንዴት እንደሚወክሉ መመርመር አስፈላጊ ነው። ፈርዖን ዕብራውያንን እግዚአብሔርን ለማምለክ ለሦስት ቀን ወደ ምድረ በዳ እንዲሄዱ ለመፍቀድ ፈቃደኛ አለመሆኑ ለአሥሩ መቅሰፍቶች መድረኩን አዘጋጀ። "እንድታዘዘው እና እስራኤልን እንድለቅ ለመሆኑ ይህ እግዚአብሔር (ያህዌ) ማነው? እግዚአብሔርን (ያህዌ) አላውቅም፡፡ እስራኤልንም አልለቅም" (ዘፀ. 5:2) ፈርዖን የዕብራውያን አምላክን ለመታዘዝ ዳተኛ ነበር።
በምላሹ እግዚአብሔር ሙሴን፡ "አሁን በፈርዖን ላይ የማደርገውን ታያለህ፡፡ ከኃያሉ እጄ የተነሣ እንዲሄዱ ይለቅቃቸዋል፡፡ ከኀያሉም እጄ የተነሣ ከአገሩ ያስወጣቸዋል" (ዘፀ 6:1) ውርርዱ የጀመረው በአሮን በትር ነበር። እግዚአብሔር (ያህዌ) ሙሴንና አሮንን እንዲህ አላቸው፡ "ፈርዖን፣ 'ተአምር አሳዩኝ' ባላችሁ ጊዜ፣ አሮንን እንዲህ በለው፤ 'በትርህን ውሰድ ና በፈርዖን ፊት ጥላታለህ፤ ከዚያም እባብ ትሆናለች'" (7:8) ሆኖም አሮን ይህንን ሲያደርግ፤ የፈርዖን አስማተኞች ተመሳሳይ ነገር አደረጉ (ቁ. 11)። እግዚአብሔር የአሮን እባብ የአስማተኞቹን እባቦች እንዲውጥ በማድረግ መልስ ሰጠ።
ይህ የመክፈቻ ግጥሚያ በግብፃውያን አማልክት እና የዕብራውያን አምላክ መካከል ያለው ድድር እንደነበር ግልጽ ያደርጋል። የግብፅ አስማተኞች የእግዚአብሔርን ከተፈጥሮ በላይ የሆነ ኃይል መኮረጅ ችለው ነበር፤ ይህም ሰዎች እውነተኛው አምላክ ማን እንደሆነ ለራሳቸው እንዲወስኑ አስገድዷቸዋል። ይህ ደግሞ ፈርዖን ልቡን ለሙሴ ትእዛዝ ለምን እንዳደነደነ ያብራራል።
የእባቦች ውጊያ መጀመሪያ ብቻ ነበር። ተከታዮቹ መቅሰፍቶች የግብፅን መላውን የአማልክት ስርዓት የሚያፈርስ ስልታዊ ሂደት ነበሩ። ምንም እንኳን ብዙ ጊዜ መቅሰፍቶች ተብለው ቢጠቀሱም፣ የዕብራይስጥ ጽሑፍ "ግንም ልክቶችና ድንቆች" (ቁ. 3) በማለት ይጠቅሳቸዋል። ይህም የሚያጎላው ከመቅሰፍቶቹ ጀርባ ከተፈጥሮ በላይ የሆነ ኃይል ስለነበረ ነው። እነሱም ቀላል የተፈጥሮ አደጋዎች አልነበሩም። ትረካው በጥንቃቄ የተደራጀ ነው። የመጀመሪያዎቹ ዘጠኝ መቅሰፍቶች በሦስት ቡድኖች ተከፋፍለው የተጠቀሱ ሲሆን አሥረኛው መቅሰፍት ግን ከሌሎቹ ይለያሉ። እያንዳንዱ ቡድን የሚጀምረው ሙሴ በማለዳ ፈርዖንን በመገናኘት እና የማስጠንቀቂያ መልእክት በማድረስ ነው (7:15፤ 8:20፤ 9:13) ከዚያም በእያንዳንዱ ቡድን ውስጥ ሦስተኛው መቅሰፍት የሚከሰተው ምንም ማስጠንቀቂያ ሳይሰጥ ነው።

 
### ማስታወሻ:
 
`ከዘፀአት ምዕራፍ  7 እስከ10  የወደዳቹትን ጥቅስ አሰላስሉ።ለማስታወስ እንዲረዳህ ደጋግመህ ጥቅሱን ጻፈው።
`
`እባብ ትወዳላችሁ? ለምን ይመስላችኋል አብዛኛው ሰው እባብ ሚጠላው?
`
`ከተፈጥሮ በላይ የሆነ ሰይጣናዊ ሲሰራተ መልክታችሁ ታቃላችሁ? ምንአይነት ተሞክሮ አላችሁ?
`