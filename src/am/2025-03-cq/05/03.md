---
title:  ፍልሚያው ጀመረ
date:   28/07/2025
---

### መተርጎም
መቅሰፍቶቹ በግብፃውያን አማልክት ላይ የተሰነዘሩ አስገራሚና የተቀናጁ ጥቃቶች ነበሩ።የግብፅ የኢኮኖሚ ኃይል የመጣው ከአባይ ወንዝ ስለ ነበር፣እግዚአብሔር ማሳያውን እዚያ ላይ ወንዙንም ወደደም በመለወጥ ጀመረ።ሆኖም የፈርዖን አስማተኞች ይህንን ተአምር መኮረጅ ችለው ነበር፡፡እና እንደገና የፈርዖን ልብ ደነደነ። ከሰባት ቀናት በኋላ ቀጣዩ ምልክት ተከሰተ፡፡ምድሪቱም በእንቁራሪቶች ተሸፈነች።ዳግመኛም የግብፅ አስማተኞች ተመሳሳይ ምልክት አደረጉ(ዘፀ. 8:7)።ፈርዖን በብዛት በበዙት እንቁራሪቶች ተቸገረና ሙሴን እንዲያስወግዳቸው ጠየቀ።ሙሴ ቢስማማም፤ነገርግን መቅሰፍቱን የመለሰው የእግዚአብሔር ኃይል መሆኑን እንዲያውቅ ፈርዖን ጊዜውን እንዲወስን አደረገ (ቁ. 9, 10)።ሆኖም እንቁራሪቶች ሲጠፉ፣ፈርዖን እንደገና ልቡን አደነደነ።ሦስተኛው ተናካሽ ትንኝ መቅሰፍት ያለማስጠንቀቂያ በምድሪቱ ላይ ወደቀ እና በዚ ህጊዜ የፈርዖን አስማተኞች መቅሰፍቱን መድገም አልቻሉም።በዚህ ምክንያት የፈርዖን ምላሽ የተለየ እንዲሆን እንጠብቅ ይሆናል። 
አስማተኞቹ “የእግዚአብሔር ጣት” እንደሆነ (ቁ. 19) ተናዘዙ፤ነገርግን የፈርዖን እግዚአብሔርን የመቃወም ልምዱ ከጊዜ ወደ ጊዜ እየጠነከረ ሄደ። ፈርዖን እየጨመረ ግትር እየሆነ መጣ።እግዚአብሔር አራተኛውን መቅሰፍት ላከ፤በዚህ ጊዜ የዝንቦች መንጋ ነበር።በፈርዖን አማልክት ላይ ያለውን የበላይነት ለማሳየት እስራኤላውያን ከሚኖሩበትን የጌሤም ምድር ውጪ በዝንብ ተሞላ።ቀጣዮቹ መቅሰፍቶች በፈጣን ተከታታይነት መጡ፤ፈርዖንም በየመቅሰፍቱ ቃሉን ማጠፍ ቀጠለ፡፡የፈርዖን ልብበእያንዳንዱ መቅሰፍት እየጨመረ ተቃዋሚ ሆነ።እግዚአብሔር የፈርዖንን ግትርነት እየተጠቀመበት የነበረው እስራኤላውያን ኃይሉን ይበልጥ ግልጽ አድርገው እንዲያዩ ለመርዳት ነበር።ሙሴ ና አሮን የሰባተኛው የአንበጣ መቅሰፍት እንደሚመጣ ለ ፈርዖን ሲያስጠነቅቁ፣የፈርዖን አገልጋዮች የሙሴን ጥያቄ እንዲያከብር አሳሰቡት።እነሱ የሙሴን ቃላት ማመንጀምረው ነበር። በዚህ ጫና ምክንያት፣ፈርዖን ሴቶች ና ሕፃናት እዚያው እንዲቆዩ በማድረግ ወንዶቹ ብቻ እንዲሄዱ ተስማማ።ሙሴ ሁሉም ሕዝቦች እንዲሄዱ አጥብቆ ቢጠይቅም፤ፈርዖን ግን ፈቃደኛ አልሆነም ነበር የአንበጣ መቅሰፍትም ጀመረ።እንደገና ፈርዖን በአንበጣዎቹ በደረሰው ውድመት ምክንያት ኃጢአቱን ለሙሴ ተናዘዘ፡፡ሙሴም እግዚአብሔር መቅሰፍቱን እንዲያቆም ጠየቀ። 
ዳግመኛም የፈርዖን ልብ ደነደነና ሕዝቡን ለመልቀቅ ፈቃደኛ አልሆነም።ከዚያም የመጨረሻው ያልተነገረ ዘጠነኛው መቅሰፍት ወደቀ፤የጨለማ መቅሰፍት ወረደ ይህም ምድሪቱን ለሦስት ቀናት በጨለማ ሸፈናት።በዚ ህጊዜ ፈርዖን ይበልጡኑ ተሸነፈና ሁሉንም እንስሳት እዚያው እስከተው ድረስ ሁሉም ሰዎች እንዲሄዱ ፈቀደ።ሙሴ ግን በዚህም አልተስማማም፤እንስሳቱ እግዚአብሔርን ሲያመልኩ ለመስዋዕትነት እንደሚያስፈልጉ ገለጸ።በዚያን ጊዜ ለመጨረሻ ጊዜ፣የፈርዖን ልብደነደነና ሙሴን ከፊቱ አባረረው፡፡ከእንግዲህ ወዲያፊቱን እንደማያይ አስታወቀ።

### ማስታወሻ:
`የጻፍከውን እና ምልክት ያደረግክበትን ጽሑፍ ተመልከት እና ምልክቶችህ በአጠቃላይ ምን ልዩ ግንዛቤዎችን የሚያመለክቱ ይመስልሃል?
`
`ይህን ምንባብ ካጠናህ በኋላ ምንአይነት ጥያቄዎች ወደውስጥህ መጡ?የትኞቹ ክፍሎች አስቸጋሪ ናቸው?
`
`ሌሎች ምን ዓይነት መመሪያዎችን እና መደምደሚያዎችን ታገኛለህ?
`
`ከእግዚአብሔር በተቃራኒ መንገድ ታግላችሁ ታውቃላችሁ? ግጭቱ እንዴት መፍትሔ አገኘ?
`
