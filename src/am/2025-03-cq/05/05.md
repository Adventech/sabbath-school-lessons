---
title:  የእግዚአብሔር መልካምነት
date:   30/07/2025
---

### መጋበዝ

ሙሴ በእግዚአብሔር ኃይል ያከናወናቸው መቅሰፍቶች የጌታን እውነተኛ ባሕርይ ለሰዎች ለማሳመን ታስበው የተዘጋጁ ነበሩ። ይህም ሆኖም ሳለ ዛሬም እንኳን አንዳንድ ሰዎች በእነዚህ መቅሰፍቶች ስለደረሰው ጥፋት ሲያነቡ፣ የእግዚአብሔርን ፍቅር ና ደግነት ላይ ጥያቄ ያነሳሉ። አንዳንዶች መቅሰፍቶቹን እንደ በቀል ድርጊት ብቻ ይመለከታሉ። ደግሞ እነዚሁ ራሳቸው ሰዎች እግዚአብሔር ክፉ ነገር ለረጅም ጊዜ በመፍቀድ ብዙውን ጊዜ ይነቅፉታል። እግዚአብሔር ኢፍትሃዊነት እንዲቀጥል ሲፈቅድ፤ ሰዎች በፍጥነት እርምጃ ባለመውሰዱ ይወቅሱታል። እግዚአብሔር ለማዳን ሲገባ ደድ፤ ደግሞ ሰዎች ከልክ በላይ በመሥራቱ ይወቅሱታል። ለእስራኤላውያን፣ መቅሰፍቶቹ ከጭቆና አገዛዝ ነፃ ለማውጣት የተደረጉ የምሕረት ተግባራት ነበሩ። ለግብፃውያን ደግሞ፣ መቅሰፍቶቹ ከክፋታቸው ንስሐ እንዲገቡ ና የእግዚአብሔርን ሉዓላዊነት እንዲያውቁ የተሰጡ የንስሐ ጥሪዎች ነበሩ። በመቅሰፍቶቹ ሁሉ፣ እግዚአብሔር ለግብፃውያን ምሕረት አሳይቷል፤ እንዲሁም ንስሐ እንዲገቡ ለእያንዳንዳቸው ዕድል ሰጥቷቸዋል።ለምሳሌ፣ ሰባተኛውን መቅሰፍት ከመላኩ ሃያአራት ሰዓት በፊት፣ ሙሴ �ፈርዖን አገልጋዮች ስለሚመጣው የበረዶ ድንጋይ አስጠንቅቋቸው ነበር (ዘፀ. 9:18–21)። ይህም የሚያምኑት ባሪያዎቻቸውን ና ከብቶቻቸውን መጠለያ ስር ለማስገባት በቂ ጊዜ እንዲኖራቸው ነበር። አሥረኛው ና እጅግ አስከፊው መቅሰፍት ከመውደቁ በፊት፣ እግዚአብሔር ንስሐ እንዲገቡ ና ሁሉንም የከፋውን ፍርድ እንዲያስወግዱ የመጨረሻ ዕድል ሰጣቸው። ዘጠነኛው መቅሰፍት የሦስት ቀን ጨለማ ነበር (10:21–23)። ይህም ለፈርዖን በቅርብ ጊዜ የወሰናቸውን ውሳኔዎች ና ውጤቶቻቸውን ለማሰላሰል አንድ ዓይነት “የእረፍት ጊዜ” ሰጠው።
መቅሰፍቶቹ በመጨረሻ የልብ ለውጥ እንዳልነበረ አሳይተዋል።
 
አንድን ሰው የሚስብ ምልክት ሌላውን ሊያስጠላ ይችላል። በሐዲስ ኪዳን ወንጌላት ውስጥ፣ የኢየሱስን ታሪክ ስናነብ፣ ክርስቶስ ምኃይሉን ለማሳየት ምልክቶችን ና ተአምራቶችን እንደተጠቀመ እናገኛለን። እርሱ ያደረጋቸው ተአምራቶች ብዙ ስለነበሩ፣ ለሰዎች እያንዳንዱን መዝግቦ ለመያዝ አዳጋች ሆኑ (ዮሐንስ 21:25)።
የኢየሱስ ተአምራት የሚከተሉትን ያካትታል፡
•	ውሃን ወደ ወይን መለወጥ (2:1–12)
•	አጋንንትን ማውጣት (ማርቆስ 1:21–28)
•	ለምጽን መፈወስ (ሉቃስ 17:12–19)
•	ሽባዎችን ና ጎባጣዎችን መፈወስ (ማቴ. 9:1–8)
•	ማዕበልን ማረጋጋት (ሉቃስ 8:22–25)
•	ብዙ ሰዎችን መመገብ (ማቴ. 14:13–21)
•	ሙታንን ማስነሳት (ዮሐንስ 11:38–44)
ሆኖም፣ ፈሪሳውያን እነዚህን ተአምራት በሰይጣን ኃይል እንደተደረጉ እውቅና ሰጡ (ማቴ. 12:24)! እውነት ይህን ማመን ችላላችሁ? ኢየሱስ በምድር ላይ በነበረበት ጊዜ ኃይሉን በአጋንንታዊ ኃይሎች ላይ ሲያሳይ፣ ሰዎች የነበራቸው ተቃውሞ፣ ግብፃውያን የእግዚአብሔር ኃይል በግብፅ አጋንንታዊ ኃይሎች ላይ በወረደበት ፍርድ ላይ ከነበራቸው ምላሽ ጋር ተመሳሳይ ነበር። ምንም ዓይነት ምልክቶች ና ድንቆች ቢደረጉም፣ ሰዎች የእግዚአብሔርን ኃይል ማመን ሆነ አለማመንን አሁንም ቢሆን መምረጥ አለባቸው።

### ማስታወሻ:

ዘፀአት ምዕራፍ 7 እስከ10  በድጋሚ አሰላስሉና በጥቅሱ ውስጥ ክርስቶስን ፈልጉት።
`የእግዚአብሔር ምህረት እና ፍርድን በአንድነት እንዴት ትመለከቱታላችሁ?
`
`በምንአይነት የተለየ ምልከታ ወይም በድጋሚ ክርስቶስን በዚህ ሳምንት ጥናታችሁ አያችሁት።
`
`ታአምራቶች ለምን የተደባለቁ ስሜቶችን ይፈጥራሉ?
`
Prayer Response:

