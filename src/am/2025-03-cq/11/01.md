---
title:  ጎረቤታሞች እንሁን
date:   06/09/2025
---


### መግቢያ

የዚህን ሳምንት ትምህርት ጥቅስ ያንብቡ፡ ዘፀአት 25

**ጎረቤታሞች እንሁን**

አንድ ወጣት እንደርሱ ያለ ጓደኛ (ጎረቤት) ወጣት ማግኘት እጅግ አስደሳች ነገር ነው። ወላጆችና እህቶች/ወንድሞች በቅርብ ማግኘት መልካም ነው፤ ነገር ግን በቅርበት ጥሩ ጓደኛ ከማግኘት ምንም የሚበልጥ ነገር የለም። እውነተኛ ወዳጅነት አስገዳጅ አይደለም፤ በነጻነት መሰጠት እና በነጻነት መቀበል ያለበት ነው። የሚያስደንቀው ነገር? እግዚአብሔር ከእኛ ጋር ያንኑ አይነት ግንኙነት ለመመሥረት መፈለጉ ነው፤ ሆኖም አንድ ትልቅ ችግር አለ፦ እኛ ብዙ ጊዜ ከእርሱ ጋር አንግባባም፣ ህይወትን በተለየ መንገድ ለመኖር እንመርጣለን። ብዙውን ጊዜ እርሱን መመልከት ይከብደናል።

እነዚህ ገደቦች ቢኖሩም፣ እግዚአብሔር በታሪክ ዘመናት ሁሉ የሕይወታችን አካል ለመሆን ሰርቷል። በግብፅ ላይ በደረሱት መቅሰፍቶች እና በቀይ ባህር ላይ ባደረገው ማዳን ኃይሉን ካሳየ በኋላ፣ አስርቱን ትእዛዛት በመስጠት ዋና እሴቶቹንና መርሆቹን ገለጠ። ያ ሁሉ እንኳን ለእርሱ በቂ አልነበረም። ከእስራኤላውያን ጋር ቃል ኪዳን (ግንኙነት) መስርቶ ነበር፤ እናም ያንን ግንኙነት ለማስቀጠል መንገድ ፈለገ።

ይህን ለማሳካት እግዚአብሔር በሙሴ በኩል ለእግዚአብሔር ቤት ግንባታ ቁሳቁስ በፍቃዳቸው እንዲለግሱ ነገራቸው። በዚህ የመጀመሪያ ትእዛዝ ውስጥ እንኳን፣ እግዚአብሔር ቤተመቅደሱን በመገንባት ከሕዝቡ ጋር ግንኙነት ለማድረግ መፈለጉን ያሳያል። እያንዳንዱ እስራኤላዊ በፈቃደኝነት እንዲሳተፍ አልጠየቀም ነበር። “በፈቃደኝነት በልቡ ከሚሰጠው ሁሉ መባዬን ትቀበላላችሁ” (ዘፀ. 25:2)። መስጠት የተፈቀደው ለመስጠት ልባቸው ለተነሳሳ ብቻ ነበር። እግዚአብሔር አጠገባቸው መሆንን ፈለገ፣ እናም የግንባታ ቁሳቁሶችን ለማቅረብ ከእስራኤላውያን ጋር ባለው ግንኙነት ላይ ተማመነ።


### ማስታወሻ:
`ከመረጣቹት የመፅሀፍ ቅዱስ ትርጉም ዘፀአት 25:1-9 ማስታወሻ ላይ ጻፉ። ጊዜ ከጠበባችሁ ቁጥር 8 እና 9 ፃፉ።በመቀጠልም ክፍሉን በራስዎ አባባል እንደገና ይጻፉ ወይም ስለአጠቃላይ ምዕራፉ የተረዳቹትን ዋና ሐሳብ ጻፉ።`