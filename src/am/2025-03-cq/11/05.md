---
title:  እግዚአብሔር ከእኛ ጋር ነው
date:   10/09/2025
---

### መጋበዝ


የዮሐንስ ወንጌል የኢየሱስን ማንነት እጅግ ሙሉ በሆነ መንገድ ይገልጻል። ዮሐንስ ወንጌሉን የጀመረው “በመጀመሪያ ቃል ነበረ፣ ቃልም በእግዚአብሔር ዘንድ ነበረ፣ ቃልም እግዚአብሔር ነበረ” (ዮሐ. 1:1) በሚሉት ቃላት ነው። ሐዋርያው ዮሐንስ አንባቢውን ከኢየሱስ ጋር በልዩ ሁኔታ አስተዋወቀው። አንባቢውን ከኢየሱስ የሰው ልጅ ማንነት ጋር ለማገናኘት እንደ ማቴዎስ ወይም ሉቃስ በዝርሐ ረጅም አልጀመረም። ይልቁንም ዮሐንስ በክርስቶስ መለኮታዊ አካል ላይ አተኮረ።
ነቢያት በመላው የዕብራይስጥ ቅዱሳት መጻሕፍት ውስጥ የእግዚአብሔርን ቃል አቅርበው ነበር። ኢየሱስ በመጣ ጊዜ ቃሉ ሥጋ ሆነ። እግዚአብሔር ከሰው ልጅ ጋር ሊኖር መጥቶ ነበር። ነገር ግን ሙሴ እንደሠራው መቅደስ ከመጋረጃ ጀርባ ተደብቆ አይደለም። ይልቁንም የዮሐንስን መግቢያ ማንበብ ስንቀጥል፣ የእግዚአብሔር መገኘት አሁን ላይ በግልጽ እንደሆነ እናገኛለን።
እርሱ ከእኛ ጋር በግል ለመገናኘት መጣ። እርሱ ሰው ሆነ፣ ከእኛ እንደ አንዱ፡ “ቃልም ሥጋ ሆነ በእኛም አደረ፣ ጸጋንና እውነትንም ተመልቶ ከአብ እንደ አንድ ልጅ ክብር የሆነውን ክብሩን አየን” (ዮሐ. 1:14)። በዚህ ልብን በሚያሞቅ ሀያል መግለጫ ውስጥ፣ ዮሐንስ አንባቢውን ከኢየሱስ ታሪክ ወደ እግዚአብሔር በምድረ በዳ ከሕዝቡ ጋር የመኖር ፍላጎት ታሪክ መለሰ። ዮሐንስ፡ “ኢየሱስ ሥጋ ለብሶ ከእኛ ጋር ለመኖር መጣ” አለ። የእግዚአብሔር ሙሉ እቅድ በግልጽ ተቀምጦ ነበር። እርሱ ወደዚህ አለም የመጣው ጎረቤታችን ሆኖ በመቅደስ ሊኖር ሳይሆን፣ ሰው ሆኖ በአካል ከእኛ ጋር ሊኖር ነበር። አምላክ ሰው ሆነ!!! በመለኮትና በሰው መካከል ያለውን መሰናክሎች አፈረሰ።
በዕብራውያን መጽሐፍ ውስጥ፣ ጳውሎስ ክርስቶስ ከእኛ አንዱ በመሆን ብቻ ከእኛ ጋር ሙሉ በሙሉ ሊተባበር እንደሚችል በመግለፅ፣ አምላክ ለምን ሰው መሆን እንዳስፈለገው አስረዳ። “ሰዎችን የሚቀድሰውና የሚቀደሱት ሰዎች ከአንድ ቤተሰብ ናቸው፡፡ ስለዚህ ኢየሱስ ‘ወንድሞች’ ብሎ ሊጠራቸው አያፍርም” (ዕብ. 2:11)። ሰው በመሆን ኢየሱስ ከእኛ ጋር አንድ ሆነ። ከጥቂት ጥቅሶች በኋላም አክሎ እንዲህ አለ፡ “ስለዚህ በሁሉም ነገር ወንድሞቹን መምሰል ተገባው፤ ይህንም ያደረገው መሓሪና ታማኝ ሊቀ ካህናት ሆኖ፣ እግዚአብሔርን ለማገልገልና ለሕዝቡ የኀጢአትን ስረየት ለማስገኘት ነው። እርሱ ራሱ በተፈተነ ጊዜ መከራን ስለተቀበለ፣ የሚፈተኑትን ሊረዳቸው ይችላልና” (ቁ. 17, 18)። እግዚአብሔር ጥልቅ ፍቅሩን ልንረዳው በምንችለው መንገድ ለማሳየት ራሱን ወደእኛ ደረጃ ዝቅ አደረገ። በሰዎች መገፋትን፣ ፈተናንና ሐዘንን በቀጥታ የተቀበለ እንደመሆኑ፣ እኛ የምንገጥማቸውን ትግሎች በእውነት ይረዳል።


### ማስታወሻ:

`ዘፀአት ምዕራፍ 25ን እንደገና አሰላስሉ እና በጥቅሱ ውስጥ ኢየሱስን ፈልጉ።
`
`እግዚአብሔር ከእኛ አንዱ መሆኑ ለእርስዎ ምንያህል ትርጉም አለው?
`
`ኢየሱስን እንዴት ከሰባዊ ፍጡር ለጥታችሁ ታዩታላችሁ?ምን ልዩ የሚያደርጉት ነገሮች አሉት?
`
`የፀሎት መልስ:
`
