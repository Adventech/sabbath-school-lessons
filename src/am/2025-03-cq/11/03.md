---
title:  ጣፋጭ ቤት!
date:   08/09/2025
---

### መተርጎም

የእግዚአብሔር ቤት ጣራ፣ ግድግዳዎች እና ሁሉንም አንድ ላይ የሚይዙ የእንጨት ሰሶዎችን ያካተተ እውነተኛ ሕንጻ ነበር። የመቅደሱ የውስጥ ክፍል ቅድስተ ቅዱሳን ተብሎ ይጠራ ነበር (ዘፀ. 26:33)። በእያንዳንዱ አቅጣጫ፣ ስፋት፣ ርዝመት እና ቁመት አሥር ክንድ የሚለካ ኩብ የሆነውን ይህንን ክፍል ምን ቅዱስ አደረገው? ተሉ ይሆናል፡ ቅድስናው የመጣው በውስጡ ከሚኖረው አካል ማንነት የተነሳ ነው። ቅዱሱን ቦታ ከቅድስተ ቅዱሳኑ የሚለየው መጋረጃ በስተኋላ፣ ማለትም በቅድስተ ቅዱሳኑ ክፍል፣ የቃል ኪዳኑ ታቦት ይገኝ ነበር። የዚህ የተደበቀ ክፍል በጣም አስፈላጊው ነገር የእግዚአብሔር መገኘት የሚኖርበት መሆኑ ነበር። በኋላ በአይሁድ ታሪክ ውስጥ “ሼኪናህ (Shekinah)” የሚለው ቃል በእግዚአብሔር መገኘት በቃል ኪዳኑ ታቦት ላይ ያለውን ለመግለጽ ጥቅም ላይ ውሏል። ይህ ቃል የእግዚአብሔርን መኖር ያመለክታል።
ግብፃውያን አስደናቂ ቤተ መቅደሶች የነበሯቸው ሲሆን፣ በውስጣቸውም “ቅድስተ ቅዱሳን” ክፍል ነበራቸው፤ በተመሳሳይ ሌሎች ከነዓናውያን ሕዝቦችም እንደዚያው ቤተ መቅደስ ነበራቸው። እነዚያ ቤተ መቅደሶች ግን ጣዖታትን የያዙ ነበሩ፤ ይህም ቤተ መቅደስ ለሚያመልኩታቸው አማልክት የሚወክል ነበር። በአንጻሩ፣ በእስራኤላውያን መካከል የነበረው የእግዚአብሔር መቅደስ ምንም ዓይነት ጣዖታት ወይም የአምላክ ውክልና በቅርሶች ላይ እንዲኖር አልተፈለገም። እግዚአብሔር ይህንን በግልጽ አስቀምጧል፤ ስለ ጣዖታት ሁለተኛው ትእዛዝ ላይ ትኩረት አድርጎ ነበር (ዘፀ. 20:4–6)።
የእስራኤል መቅደስ እጅግ ታላቅ የሆነ ነገር ነበረው፤ እርሱም የእግዚአብሔር መገኘት ነው። እግዚአብሔር ከሕዝቡ ጋር የሚገናኝበት ቦታ ይሆናል፤ ከእነርሱ የራቀ አልነበረም። እስራኤላውያን ቤተ መቅደሱ ውስጥ ሊያመልኩ ሲመጡ፣ እርሱ በአካል እዚያ ነበር። እግዚአብሔር ሕዝቡ መስዋዕታቸውን ወደ አንድ ልዩ ቦታ ብቻ እንዲያመጡ ፈለገ (ዘዳግም 12:5–14)። ይህም ምናልባት የእግዚአብሔር አካላዊ በመቅደሱ ውስጥ ሊያመላክት ይችላል። መቅደሱ የተቀረጸ ጣዖትን ለማስቀመጥ የተሠራ ሕንፃ አልነበረም፤ የአንድ እውነተኛ አምላክ ማደሪያ ነበር እንጂ። ይህም እውነታ መቅደሱን ቅዱስ አደረገው።
ይህ ደግሞ እንደ ናዳብ እና አብዲሁ በመቅደሱ ውስጥ “የተከለከለ እሳት” በድፍረት አቅርበው በተገደሉበት ጊዜ (ዘሌ. 10:1–2) ያሉትን ክንውኖች እንድንረዳ ይረዳናል። እግዚአብሔር በሕዝቡ መካከል ቢኖር ምንኳን፣ በሰዎች አይን አልታየም። እግዚአብሔር ለመቅደሱ አገልግሎቶች እንዴት መከናወን እንዳለባቸው ለሙሴ ሲያካፍል፣ ካህናት እንዳይሞቱ፣ ወደ ቅድስተ ቅዱሳን እንዳይገቡ በጥብቅ ተከለከሉ (ዘሌ. 16:2)። ሊቀ ካህናቱ እንኳ በዓመት አንድ ጊዜ ብቻ መግባት ይችል ነበር።
በአመት አንድ ጊዜ በሚገባት ወቅት፣ የእግዚአብሔርን መገኘት ለመሸፈን፣ በወርቅ መሠዊያው ላይ ብዙ ዕጣን ማቃጠልን ጨምሮ፣ ጥብቅ ሥርዓቶችን መከተል ግድ ይለው ነበር። እግዚአብሔር በዚያ ይኖር ስለነበር፣ ያንን ያህል ንጹሕ፣ ቅዱስ ኃይል ማየት ለወደቀ ሰው ገዳ ነበር። በእግዚአብሔር ፊት መላእክት ምንኳ ፊታቸውን እንዲሸፍኑ የሚያደርግ፣ ታላቅ ክብር እና ኃይል አለ (ኢሳይያስ 6:2 ተመልከት)።

### ማስታወሻ:
`የጻፍከውን እና ምልክት ያደረግክበትን ጽሑፍ ተመልከት እና ምልክቶችህ በአጠቃላይ ምንልዩ ግንዛቤዎችን የሚያመለክቱ ይመስልሃል?
`
`ይህን ምንባብ ካጠናህ በኋላ ምንአይነት ጥያቄዎች ወደውስጥህ መጡ?የትኞቹ ክፍሎች አስቸጋሪ ናቸው?
`
`ሌሎች ምንዓይነት መመሪያዎች እና መደምደሚያዎች አገኘህ?
`
`የእግዚአብሔርን መገኘት በልዩ ሁኔታ የተሰማችሁ ጊዜ አለ?ያ ስሜት ምን ይመስል ነበር?በእነዚያ ጊዜያት ላይ ለጥቂት ጊዜ አሰላስሉ።ስለ እነሱ ከእግዚአብሔር ጋር ተነጋገሩ።
`