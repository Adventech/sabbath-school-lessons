---
title:  መግለጥ፣ መደበቅ እና መመለስ
date:   07/09/2025
---

### መዋሃድ


እግዚአብሔር መቅደሱን እንዲሠሩለት የፈለገበት ዓላማ ከሕዝቡ ጋር ለመኖር እንደሆነ ለሙሴ ነገረው (ዘፀ. 25:8)። እግዚአብሔር ለመገኘቱ ግንባታ (ቤት) ለምን አስፈለገው? እግዚአብሔር ልክ እንደኛ ከውጪው አለም ራሳችንን ለመከላከል ቤት እንደምንፈልግ እርሱም ራሱን ከውጭው ዓለም ለመጠበቅ አይደለም። ቤት ያስፈለገው። ነገር ግን እኛ ልንረዳው በምንችለው መንገድ ከእኛ ጋር ለመገናኘት ነው። ምናልባት ለእግዚአብሔር ድንኳን ወይም ማደሪያ ቦታ በማዘጋጀት ሕዝቡ የእርሱን መገኘት ይበልጥ በተጨባጭ ሊያገኙት ይችሉ ነበር። እርሱን በአካል ማየት ስላልቻሉ ይህ በተለይ አስፈላጊ ነበር።
እግዚአብሔርን አለማየት ለሰው ልጆች ፈተና ነው፤ ምክንያቱም ዋናው የስሜት ሕዋሳችን ማየት ስለሆነ ነው። መቅደስ የእግዚአብሔር መገኘት የሚይዝበምድር ላይ ያለ አካላዊ ቦታ በመሆኑ እስራኤላውያን በእርሱ እንዲታመኑ አስታወሰ። መቅደሱ የእግዚአብሔርን መገኘት ሊያገኙበት የሚችልበት መገለጫ ቦታ ከመሆኑ ባሻገር የመደበቂያ ቦታም ሆኖ አገልግሏል። እግዚአብሔር አሥርቱን ትእዛዛት ለእስራኤላውያን በተናገረ ጊዜ ኃይሉ ሙሉ በሙሉ ተገልጦ ነበር። በእግዚአብሔር ድምጽ በጣም ከመፍራታቸው የተነሳ ሙሴ የእግዚአብሔር ወኪል እንዲሆንላቸው ጠየቁ። በመቅደሱ እግዚአብሔር ቅርብ ሆኖ ኃይሉን በመደበቁ ሰዎች ደህንነት ሊሰማቸው የሚችልበት ቦታ ነበር።
የመቅደሱ አገልግሎቶች የእግዚአብሔርን የይቅርታ እና የተስፋ መታደስን ያመለክቱ ነበር። በእነዚህ ምልክቶች አማካኝነት እግዚአብሔር ኃጢአትን እንደሚምር እና ንስሐ የገቡ ኃጢአተኞችን ከራሱ ጋር እንደሚያስታርቅ ዋስትና ሰጥቷል። መቅደሱ ለሁሉም ትውልዶች እግዚአብሔር ኃጢአትን እንዴት እንደሚያስወግድ የሚያሳይ እቅድ ይሰጣል። መቅደሱ የእግዚአብሔርን መገኘት መግለጥ፣ እንዲሁም በስውር የመኖር፣ ታላቅ ዓላማውን እና ከሕዝቡ ጋር ያለውን ግንኙነት የማደስ ዓላማን መፈጸም ነበር። እስራኤላውያን ሕንፃውን በከፍተኛ ደረጃ የጠበቀ እንዲሆን አድርገው የመገንባት ግዴታ ነበረባቸው። ይህ ግንባታ በጣም ልዩ መሆን ነበረበት፤ ስለዚህ እስራኤላውያን መባዎቻቸውን በሙሉ ካመጡ በኋላ፣ እግዚአብሔር ፕሮጀክቱን የሚመራውን ግንበኛ ሾመ።
እነሱም፡ “እነሆ፣ ከይሁዳ ነገድ የሆር የልጅ ልጅ የሆነውን የኡሪን ልጅ ባስልኤልን መርጬዋለሁ። በሁሉም ዐይነት የእጅ ጥበብ ሥራ፣ ብልሃት፣ ችሎታ እና ዕውቀት እንዲኖረው የእግዚአብሔር (ኤሎሂም) መንፈስ ሞልቼዋለሁ። ይኸውም በወርቅ፣ በብር እና በናስ ለሚሠሩት ሥራዎች፣ በጥበብ የተሠሩ ጌጦችን እንዲያበጅ፣ ድንጋዮችን እንዲቈፍር እና እንዲጠርብ፤ ከዕንጨትም ጥርብእንዲያወጣ፣ ሁሉንም ዐይነት የእጅ ጥበብ ሥራዎችን እንዲያከናውን ነው።” (ዘፀ. 31:2–5)
እግዚአብሔር ባስልኤልን እና ሌሎች ብዙ የእጅ ባለሙያዎችን ይህን የግንባታ ፕሮጀክት ለማጠናቀቅ በዕውቀት እና በክህሎት ሞልቷቸዋል። የእግዚአብሔር መንፈስ ውድ ብረቶችን፣ ጌጣጌጦችን እና ጥሩ ልብሶችን ለመሥራት በሚያስችል ችሎታ ሞላባቸው። እናም ይህንን ተግባር ለማከናወን የሚያስፈልጉትን ቁሳቁሶች ሁሉ እንዲያቀርቡ በሰዎች ልብ ላይ ተንቀሳቀሰ።

### ማስታወሻ:

`ከዘፀአት ምዕራፍ 25 የምትወዱትን ጥቅስ በልባችሁ ያዙ። በልባችሁ ለመያዝ እንዲረዳችሁ ደጋግማችሁ ጻፉት።
እግዚአብሔር በጣም አስቸጋሪ ወይም አስፈላጊ በሆነነገር ላይ አበረታቷችኋል?ስሜቱ ምን ይመስል ነበር?
`
