---
title:  ሙሉ እምነት በግብፅ ምድር
date:   24/07/2025
---

### መረዳት
በግብፅ በባርነት በኖሩበት ዘመን ሁሉ እግዚአብሔርን ማምለክ ያልተዉ እስራኤላውያን ነበሩ፡፡ እነዚህ ወገኖች ልጆቻቸው በየቀኑ በሚመለከቱት የኢ-አማን ያንድ ርግብና ለሐሰተኛ አማልክት የሚደረግ ስግደት ውስጣቸው ይረበሽ ነበር፡፡
በዚህ የጭንቀት ስሜት ውስጥ ሆነው ጌታ ከግብፃውያን የባርነት ቀንበር ነፃ አውጥቷቸው ከጣዖት አምላኪያን ጫና ነፃ እወጡ ዘንድ ለመኑ፡፡ ዕብራውያኑ የሚያመልኩት የሰማይና የምድር ፈጣሪ ብቸኛ፣ እውነተኛና ሕያው እግዚአብሔርን መሆኑን እምነታቸውን ሳይሸሽጉ ለግብፃውያን ገልጸው ላቸዋል፡፡ ሰማይና ምድር ከተፈጠረበት ጊዜ አንስቶ እስከያዕቆብ ዘመን ድረስ ያለውን አምላካዊ ሕልውናና ሥልጣን በማስረጃ እያስደገፉ ደጋግመው ይነግሯቸው ነበር፡፡
አጋጣሚው ግብፃውያኑ ከዕብራውያን አምላክ ጋር እንዲተዋወቁ ዕድል ቢፈጥርም፣ ነገር ግን በባሪያዎቻቸው እምነት ላለመመራት የወሰኑት ግብፃውያን ማበረታቻ በመስጠት ይህ ሳይሳካ ሲቀር፣ ደግሞ በማስፈራሪያና በጭካኔ ሃሳባቸውን ሊያስቀይሩ ሞክረዋል፡፡
 
የእስራኤል አለቆች በወገኖቻቸው ዘንድ እየተሸረሸረ የነበረው እምነት ተጠብቆ ይቆይ ዘንድ፡ ለአባቶቻቸው የተገባውን ቃል ኪዳን ዮሴፍ ከመሞቱ በፊት ከግብፅ ነፃ እንደሚወጡ የተናገራቸውን የትንቢት ቃላት ደጋግመው ለመንገር ጥረት ያደርጉ ነበር፡፡ አንዳንዶች ይሰሙና ያምኑ ነበር፡፡ ሌሎች ግን ያሉበትን ሁናቴ በመመልከት የተሰጠውን ተስፋ ለመቀበል አምቢ አሉ፡፡ ግብፃውያኑ በባሪያዎቻቸው መካከል የሚነገረው መረጃ ደርሷቸው፡ በተስፋቸው ላይ በማፌዝ የአምላካቸውን ሥልጣን ካዱ፡፡ እነርሱ ያሉበትን የባርነት ሁኔታ በመጥቀስ "አምላካቸው ጻድቅና መሃሪ ከሆነ፣ ከእነርሱ አማልክት የበለጠ ሥልጣን ካለው ለምን ነፃ እንደማያወጣቸው" በማፌዝ ይጠይቋቸው ነበር፡፡
 
ዕብራውያኑ፡ በእምነታቸው ላይ ምንም ዓይነት የተለየ ፈተና፣ ይህነው የሚባል መከራ ወይም አበሳ ሳይደርስባቸው ነጻነታቸውን እንደሚያገኙ አድርገው ይጠባበቁ ነበር፡፡ ነጻ ለመውጣት ዝግጁነት ይጎድላቸው ነበር፡፡ በእግዚአብሔር ላይ የነበራቸው እምነት አነስተኛ በመሆኑ፣ እግዚአብሔር ሥራውን ለእነርሱ የሚሠራበት ጊዜ ደርሷል ብሎ እስከሚያምን ድረስ የሚደርስባቸውን መከራ በትዕግስት ለመቋቋም ፈቃደኛ አልነበሩም፡፡ አብዛኞቹ ወደ ማያውቁት ምድር በመሄድ ከሚያጋጥማቸው አስቸጋሪ ሁኔታ ይልቅ በባርነት ቢቆዩ ደስተኞች ነበሩ፡፡ የአንዳንዶቹ ልማድ ደግሞ ከግብፃውያን ጋር እጅግ ተመሳሳይ ከመሆኑ የተነሳ ግብፅ ውስጥ ቢኖሩ ይመርጡ ነበር፡፡
 
ስለዚህ ጌታ ሥልጣኑን በፈርዖን ፊት ለመጀመሪያ ጊዜ በገለጸበት ወቅት ነጻ አላወጣቸውም፡፡ የግብፃውያንን ንጉሥ የጭካኔ መንፈስ ለማደንደንና እራሱን ለህዝቡ ለመግለጽ ሲል፡ ሁኔታው ይበልጥ እየጎለበተ እንዲሄድ በማድረግ ሥልጣኑን አሳየ፡፡ የእርሱን ፍትሐዊነት፣ ኀይልና ፍቅር በመመልከት፣ ግብፅን ለቅቀው በመውጣት እራሳቸውን ለአገልግሎቱ ለመስጠት ይመርጣሉ፡፡ አብዛኞቹ እስራኤላውያን ብልሹ አስተሳሰብ ይዘው ከግብፅ ለመውጣት እንቢተኛ ባይሆኑ ኖሮ የሙሴ ሥራ እጅግ በቀላል ነበር፡፡ (ከኤሌን ዋይት, "የኃይማኖት አባቶችና ነቢያት" ከተሰኘ አማርኛ ትርጉም መፅሃፍ ከገፅ 286 የተወሰደ)
 
### ማስታወሻ:

`እስራኤላው ያን ከባርነት የመዳን የነበረቸውን ተስፋለማመን ሲቸገሩ ስትመለከቱ፣እናንተስ በተመሳሳዩ የእግዚአብሔርን የትኞቹንተ ስፋዎች ትጠራጠራላችሁ?ሙሉበሙሉ እርሱን ለማመን ምን ከባድ አደረገባችሁ?
`
`በቃላችሁ የያዛችሁትን ጥቅስ በድጋሚ ተመልከቱ።ይህንን እንዴት በዚህ ሳምንት ከህይወታችሁ ጋር ታዋህዱታላችሁ?
`