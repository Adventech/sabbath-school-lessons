---
title:  ለምንተውኸኝ?
date:   23/07/2025
---

### መጋበዝ
በዘፀአት 5:22-23 ላይ ሙሴ፡- "አቤቱ ጌታ (አዶናይ) ሆይ፤ በዚህ ሕዝብ ላይ መከራ ያመጣኸው ለምንድን ነው? የላክኸኝ ለዚሁ ነው? በአንተ ስም እናገር ዘንድ ወደ ፈርዖን ከሄድሁ በትጊዜ ጀምሮ፣ እርሱ በዚህ ሕዝብ ላይ አበሳ አምጥቷል፤ አንተም ሕዝብህን ከቶ አልታደግኸውም" ብሎ አለቀሰ። በመከራውና በተልእኮው ውድቀት ተስፋ በመቁረጥ እግዚአብሔር መኖሩን ጥያቄ አቀረበ። በኢየሱስ ሕይወት ውስጥ ተመሳሳይ ተሞክሮዎችን እናገኛለን። "በድካማችን የማይራራ  ሊቀካህናት የለንም ና፤ ነገር ግን እንደእኛ በማንኛውም ነገር የተፈተነ ሊቀካህናት አለን፤ ይሁን እንጂ ምንም ኀጢአት አልሠራም።" (ዕብ. 4:15)። በኢየሱስ ሕይወት ውስጥ፣ አብ እጅግ ቅርብ መሆን የነበረበት በሚመስልበት ወሳኝ ጊዜያት አብ እጅግ በጣም ሩቅ ይመስል ነበር።
 
ኢየሱስ በምድረ በዳ ያሳለፈው ጊዜ አንዱ ምሳሌ ነው። የማቴዎስ ወንጌል ኢየሱስ በአገልግሎት ጅማሬ ላይ በዮሐንስ መጠመቁን ይገልጻል። በዚያ ሰአት አብ ከሰማይ ተናገረ መንፈስ ቅዱስም እንደ ርግብ በእርሱ ላይ ወረደ ይህንን መንፈሳዊ ተሞክሮ ጣሪያ ብለን ልንጠራው እንችላለን። ከዚያም ያው መንፈስ ቅዱስ በቀጥታ ወደ ምድረ በዳ መራው፣ በዚያም በዲያብሎስ ለአስቸጋሪ ፈተናዎች ተጋለጠ። ለአርባ ቀናት ያለ ምግብ ሰውነቱ በሙሉ በሙሉ ከደከመ በኋላ ዲያብሎስ ተገለሰ። እራሱ ሰይጣን ኢየሱስን ለማንገላታት መጣ። ኢየሱስ በዚያን ሰአት ከአባቱ ጋር ያለውን ግንኙነት እና እምነት በጊዜው እያጋጠመው በሚሆነው ነገር (ድካም እና ረሀብ ስሜት) ላይ ብቻ መሠረት ቢያደርግ ኖሮ አስቡት!

በኋላ ላይ የኢየሱስ ተልዕኮ ወደ ኢየሩሳሌም እና ወደ ሮማውያን መስቀል ሲመራው፣ አብ (አባቱ) ለእርሱ ያለውን ፍቅር በቀላሉ ተስፋ መቁረጥ እና በጥርጣሬ ሐሳቦች መሸነፍ በሚቻልበት ሁኔታ ውስጥ ሲገባ እንመለከታለን። በጌቴሴማኒ ደቀመዛሙርቱን፡ "ነፍሴ እስከሞት ድረስ እጅግ ዐዝናለች" (ማቴ. 26:38) ብሎ ተናገረ። ምርጥ ወዳጆቹም ሊያበረታቱት እና ሊደግፉት ሲገባ፣ ትተውት ሄዱ።

በመስቀል ላይ ሳለ፣ ኢየሱስ ወደ ትልቁ ፈተና አመራ። ያደረገው ነገር ሁሉ ከንቱ መስሎ ታየ። በጣም ከሚያከብራቸው ደቀመዛሙርቱ አንዱ ከዳው ከቅርብ ደቀመዛሙርቱ አንዱ ካደው የተቀሩትም ሁሉ ትተውት ሸሹ በመስቀል ላይ ሳለ ሁሉም ሰዎች ሁሉም ነገር እንደከሸፈ እና መሲሕ፣ "በእግዚአብሔር እንደተመታ" (ኢሳ. 53:4) አድርገው ተመለከቱት። በመጨረሻም ኢየሱስ፡ "አምላኬ፣ አምላኬ፣ ለምን ተውከኝ?" (ማቴ. 27:46) ብሎ ጮኸ። ከመተው ስሜት የከፋ ነገር የለም። መቅጣት አንድ ነገር ነው፤ መተው ደግሞ ሌላ ነገር። ሁሉም ነገር ኢየሱስ ብቻውን እንደሆነ የሚነግረው ይመስል ነበር። ማንም አልነበረውም። ሆኖም አባቱ እዚያ ነበር፣ በጨለማው ስጥ ተደብቆ።
 
እነዚህ ኢየሱስን ያጋጠሙት ነገሮች እኛም ዛሬ አስቸጋሪ የሕይወት ሁኔታዎች ሲገጥሙን ከምናያቸው ነገሮች በላይ በዙሪያችን እንዳለ ማመን ያስፈልገናል። እግዚአብሔር በጨለማ ጊዜያችን ምቢሆን እንዳለ መተማመን እንችላለን (መዝ. 18:11)። በእኛ ላይ ከሚነሱብን ይልቅ ከእኛ ጋር የሚቆሙ እጅግ እንደሚበዙ እንመለከታለን (2 ነገሥት 6:16)። ከአምላካችን ጋር ያለን ግንኙነት በሕይወታችን ውስጥ አሁን እያጋጠመን ባለው ነገር ላይ ተመስርተን መፍረድ የለብንም።

 
### ማስታወሻ:
`ዘፀአት ምዕራፍ 5 እና 6 በድጋሚ አሰላስሉ ና በጥቅሱ ውስጥ ክርስቶስን ፈልጉት።
`
`በምን አይነት የተለየ ምልከታ ወይም በድጋሚ ክርስቶስን በዚህ ሳምንት ጥናታችሁ አያችሁት?
`
`“አባቴ ሆይ፥ ለምን ተውከኝ?”ብሎ በጮኸ ጊዜ ኢየሱስን ምን እያጋጠመው የነበር ይመስላችኋል?
`
Prayer Response:

