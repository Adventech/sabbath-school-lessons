---
title:  ፈርዖን የማይቀበል ትእዛዝ
date:   21/07/2025
---

### መተርጎም


ለእግዚአብሔር መሥዋዕት ለማቅረብ ለሦስት ቀን ወደ ምድረ በዳ የመሄድ ጥያቄ ምክንያታዊ ነበር፡፡ ሆኖም ፈርዖን ለዚህ ቀላል ጥያቄ ምንም ቢሆን ግትር ባሕርዩን አሳየ። እስራኤላውያኑ አምላካቸውን እንዲያመልኩ ወይም ከሥራቸው እረፍት እንዲያገኙ ለመፍቀድ ምንም ፍላጎት አልነበረውም። ፈርዖን በቁጣ "እናንተ  ልግመኞች! ልግመኞች ናችሁ!" በማለት ጮኸ (ዘፀ. 5:17)። ከዚያም ለእስራኤላውያን ሁኔታ የባሰ እየከፋ ሄደ። ፈርዖን የሥራ አዛዦችን ለባሪያዎቹ ጭድ መስጠቱን እንዲያቆሙ አዘዘ፡፡ ነገር ግን የቀድሞውን ያህል ምርት እንዲያስገቡ አሁንም ጠየቀ። ሥራቸው ይበልጥ ከባድና አድካሚ ሆነ። የሥራ አዛዦቻቸው ከመቼውም ጊዜ በላይ ጨካኞች ሆኑ። እግዚአብሔር ነፃነት ቃል ሲገባላቸው፣ ሕይወታቸው ይበልጥ የከፋ የሚሄድ መሰለ።
 
የእስራኤል ባለሥልጣናት ወደ ሙሴ ና አሮን ሄደው ተስፋ መቁረጣቸውን ገለጹ፡- "እግዚአብሔር ይይላችሁ ይፍረድባችሁ" ሲሉ ተናገሩ (ቁጥር 21)። የፈርዖን አስከፊና ጨካኝ ምላሽ የአይሁድ መሪዎች እግዚአብሔር በሙሴ አማካኝነት እየሰራ አይደለም ብለው እንዲያምኑ አደረጋቸው። ሁኔታቸውን እየከፋ በመሄዱ ሙሴን ወቀሱት። ቁጣው ስለተቀሰቀሰ ፈርዖን እንዳይገድላቸው ፈሩ። በዚህ ወቅት እስራኤላውያን ሙሴን አያከብሩትም ነበር እና አቅጣጫዎቹን ለመከተል አላሰቡም ነበር (6:12)።
 
የእግዚአብሔር ሰዎች መከራ ሲገጥማቸው የተሳሳቱ ድምዳሜዎች ላይ ይደርሳሉ። በሕይወታችን ውስጥ ያሉ ክስተቶችን በተለይ መጥፎ ክስተቶችን መቆጣጠር ሳንችል ስንቀር  ወደ ታላቅ ኃይል ወዳለው ፊት አችንን እናዞራለን። በመቀጠልም ነገሮች እየከፉ በሄዱ ብዙውን ጊዜ መደምደሚያችን "አምላካችን ደካማና ሊረዳን የማይችል መሆኑነው" ይሆናል። ምንም ቢሆን የእግዚአብሔር ሰዎች ሕይወታቸው ምን ያህል ጥሩ እንደሆነ በመመልከት ብቻ እግዚአብሔርን መለካት የለባቸውም። እንደእውነቱ ከሆነ በዚህ ታሪክ የሚታየው ተቃራኒው እውነት ነው። በታሪኩ መመልከት እንደምትችሉት ነገሮች ለእናንተ መጥፎ እየሆኑ በመጡ ቁጥር፤ እግዚአብሔር ወደእናንተ እየቀረበእና ለእናንተ መዳን እየሰራ መሆኑን የሚያሳይ ምልክት ሊሆን ይችላል። ሰይጣን ሁልጊዜ የእግዚአብሔርን ሕዝብ ለማበሳጨትና ተስፋ ለማስቆረጥ የሚፈልግ ሥራ የበዛበት ጠላት ነው። ነገሮች ከመሻሻላቸው በፊት ብዙውን ጊዜ ይባባሳሉ።
ከሠላማዊ ሕይወታችን ክልል ውስጥ ሆነን፣ ወደ እስራኤላውያን ትግል ስንመለከት በእምነታቸው ደካሞች እንደሆኑ መቁጠር ቀላል ነው። እስራኤላውያኑ ብዙ የእምነት እንዲሁም የመታገስ ትምህርት መማር ነበረባቸው። እኛም ዛሬ በሕይወታችን እግዚአብሔርን ስንከተል ተቃውሞና መሰናክሎች እንደሚደርሱብን መጠበቅ አለብን። የእርግዝና በጣም አስቸጋሪው ጊዜ ውልደት ከመድረሱ በፊት ያለው የምጥ ጊዜ ነው። እናትህ ህመሙ ሲጨምር የጓጓችውን ልጅ ልታቅፍ እየቀረበች መሆኑል ሊሰማት ይችላል። ልብሙ ሉሁኑ መከራ የእግዚአብሔር አለመኖር ሳይሆን መኖር የሚያሳይ ምልክት ሊሆን ይችላል።
 
### ማስታወሻ:
`የጻፍከውን እና ምልክት ያደረግክበትን ጽሑፍ ተመልከት እና ምልክቶችህ በአጠቃላይ ምንልዩ ግንዛቤዎችን የሚያመለክቱ ይመስልሃል?
`
`ይህን ምንባብ ካጠናህ በኋላ ምንአይነት ጥያቄዎች ወደውስጥህ መጡ? የትኞቹ ክፍሎች አስቸጋሪ ናቸው?
`
`ሌሎች ምንዓይነት መመሪያዎች እና መደምደሚያዎች ታገኛለህ?
`
`እግዚአብሔር ያዘዘውን ሲያደርጉና ነገሮች በሕይወት ውስጥ ይበልጥ ሲከፉ ምንስሜት ይፈጠራል?
`
`እግዚአብሔር በሕይወት ውስጥ መኖሩን ነገሮች ምንያህል በጥሩሁኔታ እየሄዱ እንደሆነ በመለካት ያለውን ፈተና እንዴት መዋጋት ይቻላል?
`
