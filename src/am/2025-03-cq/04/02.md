---
title:  “ህዝቤን ልቀቅ!”
date:   20/07/2025
---

### መዋሃድ

ልጁ ከተገረዘ ና ቃል ኪዳኑ ከተፈጸመ በኋላ፣ ሙሴ ወደ እግዚአብሔር ተራራ ተመለሰ ና በዚያ ወንድሙን አሮንን አገኘ። ትልቁ ችግር ግን በግብፅ እንዲያደርጉት የተጠሩት ነገር ነበር፤ ይህም በዓለም ላይ እጅግ ኃያል የሆነውን ሰው የእስራኤልን ባሪያዎች ነፃ እንዲለቅ መጠየቅ ነበር። ግብፅ በምድር ላይ እጅግ ኃያል የነበረች አገር ስትሆን፣ የብዙ መቶ ዓመታት ያስቆጠሩ አስደናቂ ታሪክም ያላት ሀገር ነበረች። የጥንት ሥልጣኔ መቀመጫ ከተማ የነበረች ሲሆን፣ እስከሮማ መንግሥት ዘመን ድረስ ለጥንታዊው ዓለም አብዛኛውን ሀብትና መሠረታዊ ፍላጎቶችን ታቀርብ ነበር። ሙሴ ና አሮን በዚህች ታላቅ ሀገር ለታላቅ ፈተና ተጠርተው ነበር!

እግዚአብሔር ሙሴን ና አሮንን፡- "የዕብራውያን አምላክ እግዚአብሔር (ያህዌ) ተገለጠልን፤ ስለዚህም ወደ ምድረ በዳ የሦስት ቀን መንገድ ተጉዘን ለአምላካችን ለእግዚአብሔር (ያህዌ) መሥዋዕት እንድናቀርብ፣ ፍቀድልን" ብለው ለፈርዖን እንዲነግሩ አዘዛቸው (ዘፀ. 3:18)። የእስራኤል ነፃ መውጣት የጀመረው ለሦስት ቀን ብቻ በተጠየቀ ጥያቄ ለምን እንደሆነ አናውቅም። አንዳንድ ሊቃውንት ሙሴ እስራኤላውያንን ሙሉ በሙሉ ነፃ የማውጣት እቅድ እንዳለ እያወቀ ለሦስት ቀናት ብቻ መጠየቁ ሙሴ ታማኝ አለመሆኑን እንደሚያሳይ ይጠቁማሉ። ሆኖም መጽሐፍ ቅዱስ ሙሴ እግዚአብሔር የነገረውን እያደረገ እንደነበረ ግልጽ ነው።
ታዲያ እግዚአብሔር ሙሴን ይህንን የሦስት ቀን ጉዞ እንዲጠይቅ ለምን ነገረው? ምናልባት የፈርዖንን የሰው ኃይል ማስወገድ በተረጋጋ መልኩ ለማድረግ ሊሆን ይችላል። ይህ ደግሞ እግዚአብሔር ሙሴን በኮሬብ ተራራ ላይ የሰጠውን የመጀመሪያ ምልክት ሊያመለክት ይችላል - እስራኤላውያን በኮሬብ በእግዚአብሔር ተራራ ላይ እንደሚያመልኩት የሰጠውን የመጀመሪያ ምልክት ያመላክታል። ያም ሆነ ይህ፣ ፈርዖን ይህንን ጥያቄ በትክክል የተመለከተው ከሥራ እረፍት ለማግኘት አጋጣሚ እያመቻቹ መሆኑን ነው።
 
በመቀጠል የተፈጠረው ክርክር የእስራኤላውያን ከሥራቸው ከማረፍ መብት የዘለለ ነበር። እግዚአብሔርን የማምለክ መብታቸውም ጭምር ተካተተ። ለፈርዖን ይህ ከማይታወቅ፣ ከተፎካካሪ አምላክ የመጣ የማይታገስ ተግዳሮት ነበር። ፈርዖኖች ከአማልክት ጋር ያላቸውን የጠበቀ ግንኙነት ለማሳየት ይተጉ ነበር። በዚህ ዘመን የተገኙ ሐውልቶች እንደሚያመለክቱት እነሱራሳቸው ከአማልክት እንደተወለዱ ተደረገው እንደሚታሰቡ ነው። በፈርዖን አእምሮው ስጥ የነበረው፡ "እስራኤላውያን በእሱ ቁጥጥር ሥር ያሉ ባሪያዎች ብቻ ከሆኑ፣ ለምን አምላካቸውን ልፈራ ይገባኛል?" የሚል ስሜት በጥርጣሬና በንቀት ነበር።
ሙሴ ና አሮን "የእስራኤል አምላክ እግዚአብሔር 'ሕዝቤን ልቀቅ፣ በምድረ በዳም በዓል ያድርጉልኝ'" ማለቱን ሲያስረዱ አዳመጠ። እሱም በድፍረት "እግዚአብሔር ማን ነው?" ሲል መለሰ (ዘፀ. 5:1፤ 2)። ሙሴ ይህን ጥያቄ ከራሱ ሕዝቦች ምእንዳ ይጠብቀው ነበር። ፈርዖንም የዚህን እንግዳ አምላክ ማንነት መጠየቁም ንም አያስደንቅም።


 
### ማስታወሻ:
 
`ከዘፀአት ምዕራፍ  5 እና 6 የወደዳቹትን ጥቅስ አሰላስሉ።ለማስታወስ እንዲረዳችሁ ደጋግማችሁ ጥቅሱን ጻፉ።
`
`የእግዚእሔር ሰዎች እግዚአብሔር ያዘዘውን ሲያደርጉና ነገሮች በሕይወታቸው ውስጥ ይበልጥ ሲከፉ ምን ስሜት ይፈጠራል?
`
`እግዚአብሔር በሕይወት ውስጥ መኖሩን ነገሮች ምን ያህል በጥሩሁኔታ እየሄዱ እንደሆነ በመለካት ያለውን ፈተና እንዴት መዋጋት ይቻላል?
`