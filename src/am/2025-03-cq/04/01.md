---
title:  ምን እንዳደርግ ትፈልጋለህ?
date:   19/07/2025
---

### መግቢያ

**ምን እንዳደርግ ትፈልጋለህ?**

አንዳንድ ጊዜ እግዚአብሔር ሰዎችን ያልተለመዱ ነገሮችን እንዲያደርጉ ይጠራቸዋል፡፡ ይህም ለእግዚአብሔር ያለንን ታማኝነት ይጨምራል። ሌሎችን ከመምራት በፊት የራሳችንን ሕይወት ማስተካከል ይቀድማል። ሙሴ ይህንን ማድረግ አስፈልጎታል። የአማቱን ቤት ለቆ የእግዚአብሔርን ትዕዛዝ ለመፈጸም በጉዞ ላይ ሳለ እግዚአብሔር ሙሴን በሚያስደነግጥ መልእክት ጉዞውን አቋረጠው (ቁጥር 24)። በዚህ ጊዜ የተደረገው ግንኙነት በእሳቱ ቁጥቋጦ ከተደረገው ፈጽሞ የተለየ ነበር። ሙሴ ታዝዞ እስራኤላውያንን ከግብፅ ባርነት ለማውጣት ቢጓዝም፤ ነገር ግን ይህ ማለት እግዚአብሔር ሙሴ የሚያደርገውን ነገር ሁሉ ይባርካል ማለት አልነበረም። በዚያ ሰአት እግዚአብሔር ሙሴን ሲገናኘው ሊገድለው አስቦ እንደነበር ማወቁ በጣም አስደንጋጭ ነው።
 
ይህ ድንገተኛ እና አጭር የታሪክ ዘገባ አስፈላጊነቱን አሳንሶ መታየት የለበትም። ጽሑፉ እግዚአብሔር ሙሴን ሊገድለው የመጣው ለምን እንደሆነ እንኳን አይናገርም። ሆኖም የሙሴ ሚስት ሲጶራ ችግሩን አውቃ ልጇን በመገረዝ ችግሩን ለመፍታት ፈጠነች። የቃል ኪዳኑ ምልክት የሆነው ግርዘት ከተፈጸመ በኋላ፣ እግዚአብሔር ሙሴን ተወው (ቁጥር 25, 26)።
 
ሙሴ "ይህን ትዕዛዝ አለመፈጸሙ ልጁ እግዚአብሔር ለእስራኤል የገባው ቃል ኪዳን ከሚያስገኘው በረከት ተካፋይ እንዳይሆን ያደርገዋል፡፡ የተመረጠው መሪ ያቸው እንዲህ ዓይነት ቸልተኝነት መፈጸሙ መለኮታዊው አስተምህሮ በህዝቡ ዘንድ የሚኖረውን ኃይል ያሳንሰዋል፡፡" (ከኤሌን ዋይት፡ የኃይማኖት አባቶችና ነቢያት፣ ገጽ 286)። ሲጶራ በዚህ አጭር ክፍል ውስጥ ያላት ሚና ልጇን ሳትገረዝ መቅረቱ የእርሷ ተሳትፎ ሊሆን እንደሚችል ይጠቁማል። እሷና ሙሴ በእግዚአብሔር መስፈርቶች እና ቀላል በሚመስል ነገር ውስጥ እንኳ መታዘዝ አስፈላጊ መሆኑን ተገነዘቡ። እግዚአብሔር ሙሴን የሚታወቅ ግዴታውን ችሎ እያለ የሕዝቡ መሪ አድርጎ ሊሾመው አልቻለም።
 
### ማስታወሻ:
`ከመረጣችሁት የመጽሐፍ ቅዱስ ጥቅስም ዘፀአት5:1-5  ማስታወሻ ላይ ጻፉ። በመቀጠልም ክፍን በራሳችሁ አባባል እንደገና ይጻፉ ወይም ስለ ምዕራፍ 5 እና 6 የተረዳችሁትን ዋና ሐሳብ ጻፉ።
`