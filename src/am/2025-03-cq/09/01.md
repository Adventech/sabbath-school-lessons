---
title:  አዲስ አምላክ
date:   23/08/2025
---

### መግቢያ

የዚህን ሳምንት ትምህርት ጥቅስ ያንብቡ፡ ዘፀአት 19–20

**አዲስ አምላክ**

ግብፃውያን በርካታ አማልክትን ያመልኩ ነበር። አንዳንዶቹ አማልክት አገር አቀፍ ተጽዕኖ ሲኖራቸው፣ ሌሎች ደግሞ የተለየ ሥልጣን ወይም ልዩ ኃይል እንዳላቸው ያምኑ ነበር። በጥንት ዘመን የነበሩ ሰዎች ሁሉ አማልክት በንቀት መታየት እንደሌለባቸው ይረዱ ነበር። ከተፈጥሮ በላይ የሆነውን ዓለም የመድረስ ችሎታ ነበራቸው ተብሎም ይታሰባል። ፍላጎቶቻቸውም ሊሟሉላቸው ይገባል የሚልም አስተሳሰብ ነበር። የግብፅ ሃይማኖት አማልክትን ለማስደሰት እና ስርዓቱን ለመፈፀም የሚያስፈልግ ውስብስብ የሥርዓቶች ዑደት ይጠይቅ ነበር።
ለእነዚህ የግብፃውያን ልማዶች ና እምነቶች ለብዙ ውልዶች ከተጋለጡ በኋላ፣ እስራኤላውያን ስለ አምላክ የነበራቸውን ግንዛቤ እንደገና ሊስተካከል ያስፈልገው ነበር። የዕብራውያን አምላክ እስራኤላውያንን ከግብፃውያን የረጅም ጊዜ ባርነት አድኗቸው ነበር። እርሱ ከግብፃውያን አማልክት ሁሉ በሁሉም መንገድ የላቀ መሆኑን አሳይቷል። ከማንኛውም ጣዖት አምላክም የተለየ መሆኑን አስመስክሯል። የአብርሃም፣ የይስሐቅ ና የያዕቆብ አምላክ የሕዝቡን ያልተከፋፈለ ታማኝነት ይጠይቅ ነበር። በርካታ አማልክትን የሚያመልኩ አብዛኞቹ ሰዎች እንደሚያደርጉት እንዲያደርጉ አይፈቀድላቸውም ነበር። ይህ አምላክ ቀናተኛ ነበርና እርሱን ብቻ ማምለክ ይፈቅድ ነበር።
ብዙ የጥንት ባሕሎች አንድ ሁሉን የሚገዛ አምላክ የሚለውን ጽንሰ-ሐሳብ አይቀበሉትም። ሁልጊዜም ሌሎች አማልክት አሉ ብለው ያስባሉ። ሆኖም የአብርሃም አምላክ ከብዙዎች መካከል "የመጀመሪያው ነኝ" ብሎ ብቻ አልተናገረም፤ እርሱ "ብቸኛው አምላክ ነኝ" አለ።
ይህ አምላክ ሕዝቡ እርሱን እንደሚያመልኩት ሁሉ፣ ሰዎች እርስ በርሳቸው ስላላቸው ግንኙነት ምግድ ይለዋል። እግዚአብሔር የዕብራውያኑን ምግባራቸውን ለመምራት ና ለመግዛት የተለዩት እዛዛትን ሊሰጣቸው አቅዶ ነበር፣ ነገር ግን እነዚህን አሥር እዛዛት ከመቀበላቸው በፊት ራሳቸውን ማዘጋጀት ነበረባቸው (ዘፀ 19:10)። እግዚአብሔር ዕብራውያንን ወደ ኮሬብ ወደ እግዚአብሔር ተራራ አምጥቷቸው፤ እርሱም ትእዛዛቱን ሊሰጣቸው ወደደ። ሙሴ ትእዛዛቱን ጽፎ ለሕዝቡ ማቅረብ አይገባውም ነበር። እግዚአብሔር ራሱ ሊነግራቸው ና ከዚያም በሁለት የድንጋይ ጽላት ላይ ሊፅፍላቸው ወደደ። ያንን ለማድረግ ደግሞ አካላዊ መገኘት አስፈለገው።
ስለዚህ፣ ተራራው መንቀጥቀጥ ሲጀምር ና ነጎድጓድ ሲጮኽ፣ እግዚአብሔር በተራራው ላይ በእሳት ወረደ (ቁ. 16፣18)።

### ማስታወሻ:
`ከመረጣቹት የመፅሀፍ ቅዱስ ጥቅስም ዘፀአት 20:1-17 ማስታወሻ ላይ ጻፉ። በመቀጠልም ክፍሉን በራስዎ አባባል እንደገና ይጻፉ ወይም ከዘፀአት 19፡20 የተረዳቹትን ዋና ሐሳብ ይጻፉ።`