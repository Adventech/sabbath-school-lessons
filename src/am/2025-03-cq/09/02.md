---
title:  ቀናተኛ አምላክ
date:   24/08/2025
---

### መዋሃድ


እግዚአብሔር እርሱና እስራኤላውያን የሚገቡበትን የቃል ኪዳን ውሎችን ከማቅረቡ በፊት፣ የእርሱን መገኘት ክብርን በሚያስፈራ መንገድ ገለጸላቸው። የመብረቅ ብልጭድርግም አለ። ነጎድጓድ በተራሮች ላይ አንጎደጎደ። ሕዝቡ በጣም ደነገጡ። ከዚያ በኋላ፣ ሙሴ ሕዝቡን እንዳይፈሩ ነገራቸው። እግዚአብሔር ኃይሉን በማሳየት ብቻ እየፈተናቸው እንደሆነ ሊያውቁ ይገባ ነበር (ዘፀ 20:20)። በመጨረሻም በጣም ከመፍራታቸው የተነሳ ሙሴ በእነርሱ ምትክ ከእግዚአብሔር ጋር እንዲነጋገር ነገሩት።  

እግዚአብሔር ለዕብራውያን ያቀረበውን የቃል ኪዳን ውል ከማስቀመጡ በፊት፣ ለእነርሱ ያደረገውን አስታወሳቸው፦ “በግብፅ ላይ ያደረግሁትን፣ በንስር ምንፍት ተሸክሜ ወደራሴ እንዴት እንዳመጣኋችሁ እናንተ ራሳችሁ አይታችኋል።” (ዘፀ 19:4)። የእግዚአብሔር ታላቅ ፍላጎቱ ከሕዝቡ ጋር የጠበቀ ግንኙነት እንዲኖረው እስራኤላውያን ይህንን እንዲረዱ ፈለገ። ንስር ጫጩቶቿን በርኅራኄ እንደምትሰበስብ ሁሉ፣ እግዚአብሔርም ልጆቹን ይንከባከባል። ይህሁኔታ እግዚአብሔር “ከግብፅ ከባርነት ምድር ያወጣሁህ እግዚአብሔር አምላክህ (ያህዌ/ኤሎሂም) እኔ ነኝ።” (ዘፀ 20:2) በማለት ከጀመረው የቃል ኪዳን አዋጁ በፊት የእርሱን እንክብካቤ እንዲያውቁ መድረኩን አዘጋጀ። እግዚአብሔር ሕዝቡ እንዲከተሉት ምንም ዓይነት መስፈርቶችን ከማቅረቡ በፊት ራሱን የሚንከባከባቸው አዳኛቸው መሆኑን ገለጸ። የእግዚአብሔር ሕግ የመጣው እግዚአብሔር ህዝቡን ለማዳን ካለው ፍላጎት ነው። ሰዎች ሕግን እግዚአብሔር እንዲወዳቸው የሚያደርጉትን ነገሮች ዝርዝር አድርገው ይመለከቱታል። እውነቱ ግን ፍጹም ተቃራኒ ነው፡ እግዚአብሔር እኛ እንድንለወጥ ከመጠበቁ በፊት መለውጥ እና ማደግ እንችል ዘንድ ይረዳናል።  

“ከእኔ በቀር ሌሎች አማልክት አይኑሩህ።” (ቁ. 3) በማለት በሕዝቦቹ ዘንድ እርሱ ብቻ አምላክ መሆኑን ገለፀ። በሌሎች ኃይሎች (አማልክቶች) ላይ ያላቸውን የእስራኤላውያንን እምነት ለመገደብ ሁለተኛው ትእዛዝ ሰጣቸው፡ “በላይ በሰማይ፣ ወይም በታች በምድር ካለው፣ ወይም በውሃው ስጥ ከሚኖሩት ነገሮች በማናቸውም ምስል ለራስህ ጣዖትን አታብጅ።” (ቁ. 4)። ይህ በአሕዛብ አማልክት ላይ ትልቅ መቃወም ነበር፡ እነርሱም ሁልጊዜ አማልክቶቻቸውን በአካላዊ ምስሎች ይገለጹ ነበር። የሰማዩ አምላክ “ቀናተኛ” (ቁ. 5) አምላክ ስለሆነ የህዝቡን ፍቅር እና አምልኮ ካልተከፋፈለ ልብ ይጠብቃል።


### ማስታወሻ:
 

`ከዘፀአት 19 ፡20 የምትወዱትን ጥቅስ በልባችሁ ያዙ።በልባችሁ ለመያዝ እንዲረዳችሁ ደጋግማችሁ ጻፉት።
`
`እግዚአብሔር ራሱን ቀናተኛብሎ የገለጸው ለምንድን ነው?ምን ለማለትፈልጎ ነው?
`
`ቀናተኛ የትዳርጓደኛ ትፈልጋላችሁ?አንፈልግም ካችሁ?ለምን?
`
