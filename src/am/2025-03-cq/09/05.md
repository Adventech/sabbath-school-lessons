---
title:  ስንወድቅ ምን ይከሰታል?
date:   27/08/2025
---

### መጋበዝ


ኢየሱስ እምነት የድነት መሠረት መሆኑን ስላስተማረ ብዙ ሰዎች ለህጉ ትኩረት እንዳልሰጠ አድርጎው ያያይዙታል። ከመጽሐፍ ቅዱስ ውስጥ በጣም ከሚታወቁት ጥቅሶች አንዱ የኢየሱስን ቃላት የያዘው ጥቅስ ነው፦ “በእርሱ የሚያምን ሁሉ የዘላለም ሕይወት እንዲኖረው እንጂ እንዳይጠፋ እግዚአብሔር አንድያልጁን እስከመስጠት ድረስ ዓለምን እንዲሁ ወድዷልና።” (ዮሐንስ 3:16)። ኢየሱስ በእግዚአብሔር ማመን የዘላለም ሕይወትን ስጦታ ለመቀበል ብቸኛው መሠረት እንደሆነ ግልጽ አድርጓል።  
ነገር ግን የሰው ተግባርም ለኢየሱስ በጣም አስፈላጊ ነው። እርሱ ስለሕግ ብዙ ጊዜ ይናገር ነበር። ማንኛውንም አለመረዳት (ስህተት) ለማስወገድ ኢየሱስ ሕግን ሊሽር እንዳልመጣ አጽንዖት ሰጥቷል፡፡ እናም ሰዎችን ሕግ እንዲጥሱ የሚያስተምር ማንኛውንም ሃይማኖታዊ መሪዎችን አስጠንቅቋቸዋል (ማቴ 5:17–19)።  
በእርግጥ ትምህርቶቹን ስናጠና የሕግ ትእዛዛትን ከማቃለል ይልቅ ኢየሱስ እንዳከበራቸው ማየት ቀላል ነው። ለምሳሌ፡- ኢየሱስ እንዲህ ሲል ሰበከ፦ “ለቀደሙት ሰዎች ‘አትግደል፤ የገደለ ይፈረድበታል’ እንደ ተባለ ሰምታችኋል፡፡ (ቁ22) እኔ ግን እላችኋለሁ ወንድሙን ያለአግባብ የሚቈጣ ይፈረድበታል፣ ማንም ወንድሙን ‘ደንቆሮ’ የሚል በሸንጎ ፊት ይጠየቅበታል፣ ‘ደደብ’ የሚለው ደግሞ የገሃነመ እሳት ፍርድ ይጠብቀዋል።” (ማቴ 5:21, 22)። ኢየሱስ ከሕግ እየቀነሰ ሳይሆን የሕግን ጥልቅ ትርጉም እያብራራ እያረጋገጠ ነበር። ኢየሱስ ሰዎች ከእርሱ ጋር ያላቸው የፍቅር ህብረት ትእዛዛቱን በመጠበቅ ውስጥ እንደሚያልፍ አብራርቷል። ኢየሱስ ለደቀ መዛሙርቱ እንዲህ አላቸው፦ “ትእዛዜ ይህችናት፣ እኔ እንደ ወደድኋችሁ እናንተም እርስ በርሳችሁ ተዋደዱ። የማዝዛችሁን ብትፈጽሙ ወዳጆቼ ናችሁ።” (ዮሐንስ 15:12፣ 14)።  
የጥንት ግብፃውያን ሲሞቱ የዘላለም ሕይወትን ለማግኘት ንጽሕናቸውን ማረጋገጥ እና ከከርሰ ምድር አምላክ ከኦሳይረስ ፊት ራሳቸውን ማጽደቅ አለባቸው ብለው ያምኑ ነበር። እንደነርሱ እምነት በመጨረሻ ሰአት ልባቸው ከላባ ጋር በሚዛን ላይ ይመዘናል። ሕጎቹን ጠብቀው አማልክቶቻቸውን በታማኝነት ካከበሩ ልባቸው ከላባው አይከብድም ነበርና ወደማይጠፋ ወሕይወት ይሻገራሉ። በተቃራኒው ኢየሱስ ትእዛዛቱን እንደጣስን ና ንጽሕናችንን ማረጋገጥ እንደማንችል አስቀድሞ ያውቃል። ስለዚህም ኢየሱስ ሕጉ የሚጠይቀውን ከፍተኛ ይቅርታ ሊሰጠን ተዘጋጅቷል። በመስቀል ላይ ኢየሱስ ይቅርታውን ለመላው ዓለም አቀረበ። “አባት ሆይ የሚያደርጉትን አያውቁምና ይቅር በላቸው” (ሉቃስ 23:34) ብሎ የጸለየው ለወታደሮች ብቻ አልነበረም። ሁላችንም በክርስቶስ በኩል ይቅርታን ማግኘት እንችላለን።  

“ልጆቼ ሆይ ይህን የምጽፍ ላችሁ ኀጢአት እንዳትሠሩ ነው፤ ነገር ግን ማንም ኀጢአት ቢሠራ በአብ ዘንድ ጠበቃ አለን እርሱም ጻድቁ ኢየሱስ ክርስቶስ ነው።” (1 ዮሐንስ 2:1)። እግዚአብሔር ሚፈለገውን ሕግ የሚፈለገውን ማድረግ ባለመቻላችን በሐፍረት እንድንሞላ አይደለም፡፡ ከዚህ በጣም የራቀ ነው! ሕጉ ውድቀታችንን እንድንገነዘብ አድርጎን ወደ ኢየሱስ ሊመራን እና ይቅርታን ለማግኘት ወደ እርሱ እንድንደርስ ይረዳናል።  

 
### ማስታወሻ:

`ዘፀአት 19፣ 20ን እንደገና አሰላስሉ እና በጥቅሱ ውስጥ ኢየሱስን ፈልጉ።
`
`ሕግን መጠበቃችን ለመዳናችን መሠረት ካልሆነ፣ሕጉ ለምን ያስፈልጋል?
`
`ከዚህ ትምህርት በመነሳት ኢየሱስን ከህጉ አንጻር እንዴት ትመለከቱታላችሁ ባላችሁእወቀት ላይ ምንአዲስ ነገር ጨመራችሁ?
`

`የፀሎት መልስ:
`
