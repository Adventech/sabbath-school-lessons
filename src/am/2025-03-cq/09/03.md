---
title:  ምን እንደምትሰሩ ተጠንቀቁ!
date:   25/08/2025
---

### መተርጎም


የሚቀጥሉት ሁለት ትእዛዛት ሰዎች በዕለት ተዕለት ሕይወታቸው ከእግዚአብሔር ጋር እንዴት እንደሚገናኙ የሚያሳዩ ተጨማሪ መመሪያዎችን ያቀርባሉ። የእግዚአብሔርን ስም "በከንቱ" አለመጥራት የሚለው ክልከላ የእግዚአብሔርን ስም ዋጋ በሌለው ወይም እውነት ባልሆነ መንገድ መጠቀም የለባችሁም ማለት ነው (ዘፀ 20:7)። ይህ ከንቱ መሐላዎችን ለመፈጸም — የማትጠብቋቸውን ተስፋዎች ለመግባት — ይሠራል፣ በተጨማሪም የእግዚአብሔርን ስም አግባብ ባልሆነ በየትኛውም መልኩ በመናገር ላይ ማስጠንቀቂያ ነው።  

ቀጣዩ የሰንበት ትእዛዝ በዓለም ሕዝቦች መካከል ልዩ የሆነ ሐሳብ ነው። በየሳምንቱ ለአንድ ቀን ሰዎች የእግዚአብሔርን የፍጥረት ኃይል በማስታወስ እግዚአብሔርን በመፍራት ሥራቸውን ማቆም አለባቸው። ይህ ትእዛዝ ከእግዚአብሔር ጋር የተያያዙ ሕጎችና የሰዎች ግንኙነቶችን የሚገዙ ሕጎች መካከል ድልድይ ሆኖ ያገለግላል። ሰንበት ከእግዚአብሔር ጋር ያለንን ግንኙነት ይጠብቃል እና ሰዎችን አስፈላጊ ከሆነው እረፍት አልባ ኑሮ ይጠብቃል። የዚህ ትእዛዝ አስፈላጊነት ከወትሮው “አታደርጉም” ከሚለው ሐረግ ወደ “አስታውሱ” (ዘፀ 20:8–11) በሚለው ቃል በመለወጡ የበለጠ ጎልቶ ይታያል።  

አምስተኛው ትእዛዝ (ዘፀ 20:12) እንዲሁ በተለየ መንገድ ይጀምራል። ከ“አታድርጉ” ከሚለው ቃል ይልቅ “አክብሩ” የሚለውን ይጠቀማል። ሁለተኛው የድንጋይ ጽላት ሰዎች ከሌሎች ሰዎች ጋር እንዴት ህብረት (ግንኙነት) ማድረግ እንዳለባቸው የሚገልፁት ትእዛዛትን ይዟል። እግዚአብሔር ጎረቤታችንን የምንወድበት መንገድ አምላካችንን የምንወድበት መንገድ መሆኑን እውነትን አጎላ (1 ዮሐንስ 4:20፣ 21ን በተጨማሪ ተመልከት)። ከሁሉም የሰው ልጆች ግንኙነቶች መሠረታዊ የሆነው ከወላጆቻችን ጋር ያለውነው። እግዚአብሔር የኅብረተሰብ መበላሸት በቤተሰብ ውስጥ እንደሚጀምር ያውቃል። የዚህን ትእዛዝ ጠቀሜታ ከሌሎች ጋር እንዴት ህብረት ማድረግ እንደሚገባን ከሚናገሩት ትእዛዛት መካከል የመጀመሪያ በማድረግ እና ብቸኛው የብልጽግና ተስፋ ያለው ትእዛዝ በማድረግ እግዚአብሔር አጽንዖት ሰጥቶበታል።  

የመጨረሻዎቹ አምስት ትእዛዛት በፍጥነት የሚሄዱ እና አጭር ሲሆኑ ከሰዎች ጋር ሊኖሩን የሚገቡ ግንኙነቶችን በይበልጥ ይገልጻሉ፦  
- “አትግደል"  
- “አታመንዝር"
- “አትስረቅ"
- “በባልንጀራህ ላይ በሐሰት አትመስክር"
- “አትመኝ” (ዘፀ 20:13–17)  

በዚህ ዝርዝር ውስጥ ያሉት ዕዛዛት ከላይ ወደ ታች ጠቀሜታ እየቀነሰ እንደመጣ ልናስብ እንችላለን። የአንድን ሰው ሕይወት መውሰድ የሌላውን ሰው ሀብት ከመመኘት የበለጠ በሌሎች ላይ ተጽዕኖ የሚያሳድር ይመስላል። ነገር ግን ምንም ዓይነት ትዕዛዞቹ ላይ ምንም አይነት የጠቀሜታ መቀነስ እንደሌለ መረዳት አስፈላጊ ነው። ስግብግብነት (ገንዘብ መውደድ) የኃጢአት ሁሉ ሥር ነው (1 ጢሞ 6:10)። አሥረኛው ትእዛዝ በአእምሮው ስጥ ብቻ የሚፈጸም ንኃጢአት የሚመለከት ቢሆንም፤ በአስሩም ማጠቃለያ ላይ መገኘቱ የሁሉም የተበላሹ ግንኙነቶች እውነተኛ መነሻ ነጥብ መሆኑን ያጎላል።

### ማስታወሻ:
`የጻፍከውን እና ምልክት ያደረግክበትን ጽሑፍ ተመልከት እና ምልክቶችህ በአጠቃላይ ምንልዩ ግንዛቤዎችን የሚያመለክቱ ይመስልሃል?
`
`ይህን ምንባብ ካጠናህ በኋላ ምንአይነት ጥያቄዎች ወደውስጥህ መጡ?የትኞቹ ክፍሎች አስቸጋሪ ናቸው?
`
`ሌሎች ምንዓይነት መመሪያዎች እና መደምደሚያዎች ታገኛለህ?
`
`አንዳንድ ትእዛዛትን ከሌሎቹ ለመጠበቅ ቀላል እንደሆኑ ታገኛላችሁ?ያ የሆነው ለምንድነው ብላችሁ ታስባላችሁ?
`
`በጣም የሚከብዷችሁን ትእዛዛት ከመጣስ ለመጠበቅ ምንማድረግ አለባችሁ?
`
