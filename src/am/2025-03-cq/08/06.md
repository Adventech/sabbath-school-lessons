---
title:  ወደ ፊት ሂዱ
date:   21/08/2025
---

### መረዳት



“ከዚህ ታሪክ ዘመን የማይሽረውን ታላቅ ትምህርት እናገኛለን፡፡ ብዙውን ጊዜ የክርስትና ህይወት በአደጋ የተከበበእንደመሆኑ ቀናውን ተግባር መፈጸም ቀላል አይደለም፡፡ ከክስተቱ እንደምንረዳው ከእነዚህ ሕዝቦች በስተኋላ ውድመት፣ ግዞት ወይም ሞት ደረስኩባችሁ ቢልም፤ የእግዚአብሔር ድምፅ ግንበግልጽ እንደተመለከተው ‘ወደፊት’ ተጓዙ የሚል ነበር፡፡
ምንም እንኳ ዐይኖቻችን በድቅድቁ ጨለማ ማየት ባይችሉና ቀዝቃዛው ወጀብ እግሮቻችንን ቢሰማ፣ ትእዛዙን ‘ልንከተል’ ይገባል፡፡ የመጠራጠር መንፈስ እስካለን ድረስ እድገታችንን የሚገቱ እንቅፋቶች ሊወገዱ አይችሉም፡፡ በውስጣችን የሚሰማንን ጥርጥሬ ጥላ እስኪወገድና ልንወድቅ ወይም ልንሸነፍ የምንችልበት አደጋ እስኪያልፍ፣ እግዚአብሔርን ከመታዘዝ ዘግይት የሚሉ፤ መቼውንም ታዛዥ አይሆኑም፡፡
አለማመን ‘ከፊታችን ያለው መሰናክል እስኪወገድ ከቆየን መንገዳችን ጠርቶ ማየት እንችላለን’ ሲል በጆሮ አቸው ያንሾካሹካል፡፡ እምነት ግን በሁሉም ተስፋ እንድናደርግ ናበሁሉም እምነት እንዲኖረን እያደፋፈረ በብርታት ወደፊት እንገስግስ ይላል፡፡”
(ከኤሌን ዋይት, የኃይማኖት አባቶችና ነቢያት ከተሰኘ አማርኛ ትርጉም መፅሃፍ ከገፅ 323 የተወሰደ)፡፡
“እግዚአብሔር አምላካቸው እንደሚሆን፣ የራሱ ሕዝቦች አድርጎ እንደሚቀበላቸውና ወደሰፊና መልካም ምድር እንደሚመራቸው ቃል ቢገባላቸውም እነርሱ ግን ወደተስፋው ምድር በሚያደርጉት ጉዞ በሚገጥማቸው እያንዳንዱ ዕንቅፋት ለመዛለዝ ግጁ ነበሩ፡፡
እስራኤላውያኑን በአስደናቂ መንገድ በግዞት ከነበሩበት ከግብፅ ያወጣቸው አምላክ፤ ሕዝቡን ከፍከፍ በማድረግ ናላቅያለ ደረጃ ላይ በማድረስ በምድር ላይ አመስጋኞች ይሆኑ ዘንድ ምኞቱ ነበር፡፡ አስቸጋሪ ሁናቴዎችን መጋፈጥ፣ ረሃብን ናውሃጥምን ተቋቁሞ ማለፍ ለእነርሱ አስፈላጊ ነበር፡፡ እግዚአብሔር እነርሱን ከውርደት አውጥቶ ለከበረ ስፍራ ብቁ በማድረግ በሕዝቦች ዘንድ እጅግ ቁልፍና ቅዱስ መታመን መቀበል ነበረባቸው፡፡
እግዚአብሔር ያደረገላቸውን በመመልከት በእርሱ ላይ እምነት ቢኖራቸው ኖሮ —ምግብና ውሃ ቢጎድል ወይም እውነተኛ ሥቃይ ቢከሰት፣ ሁሉንም እንዳመጣ ዩ በደስታ ባስተናገዱ ነበር የእነሱ ድርሻ፡፡ እነርሱ ግን ያለማቋረጥ እየሠራላለው አምላካዊ ኃይል ምስክር ከመሆን ይልቅ በማንኛውም ርቀት በጌታ ለመታመን ፈቃደኞች አልነበሩም፡፡
በግብፅ የሰጡትን መራራ አገልግሎት ዘነጉ፣ ከባርነት ይወጡ ዘንድ ለእነርሱ በጎ ያደረገውን ናብርቱ የሆነውን አምላካዊ ኃይል እረሱ፣ ቀሳፊው መልአክ በግብፅ የነበሩበኩሮችን በሙሉ ሲገድል የእነርሱ ልጆች ግን እንዴት እንደተረፉ እረሱ፣ በቀይ ባሕር የተገለጠውን ታላቁን መለኮታዊ ኃይል እረሱ፣ ውሃው ተከፍሎ በሰላም ባሕሩን ሲያቋርጡ ናጠላቶቻቸው እነርሱን ለመከተል ሲሞክሩ እንዴት በባሕሩ እንደተዋጡ ዘነጉ፡፡
እነርሱን ይመለከቱ የነበረው ጊዜ አዊውን ችግር ናፈተና ስለነበር ‘እግዚአብሔር ታላቅ ነገር አደረገልን፤ ባሪያዎች ሆነን ሳለ ታላቅ ሕዝብ አድርጎ አወጣን’ በማለት ፋንታ ስለመንገዱ አስቸጋሪነት ናአድካሚው ጉዞ መቼ እንደሚያበቃ ይገረሙና ይደነቁ ነበር፡፡”
(ከኤሌን ዋይት, የኃይማኖት አባቶችና ነቢያት ከተሰኘ አማርኛ ትርጉም መፅሃፍ ከገፅ 326 የተወሰደ)
 
### ማስታወሻ:
`ከዚህ ሳምንት ጥናት በኋላ፣ እግዚአብሔር ወደፊት እንድትሄዱ ሲጠራችሁ በህይወታችሁ ውስጥ ወደፊት እንዳትሄዱ የሚያግዳችሁ ምን ክፍሎች አሉ?
`
`ዛሬ በህይወታችሁ ውስጥ ወደ ግብፅ መመለስ የተሻለ እንደሆነ የሚከራከሩ ድምፆች አሉ? በድፍረትና በእምነት እንዴት ልትመልሱ ትችላላችሁ?
`
`በልባችሁ የያዛችሁትን ጥቅስ እስኪ ገምግሙ። በዚህ ሳምንት በህይወታችሁ ላይ እንዴት ተተገበረ?
`
