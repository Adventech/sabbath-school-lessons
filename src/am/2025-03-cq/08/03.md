---
title:  ምድረ በዳ
date:   18/08/2025
---

### መተርጎም

ብዙ አማኞች መንፈሳዊ በረሃ ውስጥ ራሳቸውን ሲያገኙ፣ የመጀመሪያ ምላሻቸው እግዚአብሔር እንደተዋቸው ይሰማቸዋል። ብዙ ጊዜ የማንገነዘበው ነገር ቢኖር፣ እግዚአብሔር በምድረ በዳ ባለንበት ጊዜ፣ በዚያ የምድረ በዳ ጊዜያችን ላይ እንደ ቤዛችንና አዳኛችን ሆኖ ለመገለጥ ሊጠቀምበት መፈለጉን ነው። እስራኤላውያን ይህንን የሲና ምድረ በዳ ሲደርሱ ተለማምደው ታል። ግብፅን ከለቀቁ ከስድስት ሳምንታት በኋላም ግባቸው አልቆነበር። በግብፅ መሞት በወደድን ነበር ሲሉ እንደገና ወደ ሙሴ አማረሩ። (ዘፀ. 16:3)
ምግብ አለመኖሩ እውነተኛ ችግር ነው። የእስራኤላውያንን ታሪክ ፍጻሜ እያወቅን እንኳን፣ ከትግላቸው ጋር ራሳችንን ማስተካከል ብዙውን ጊዜ ይከብደናል። እስቲ እንዲህ ቢሆን ብለው ያስቡ... ቤተሰብዎን በመንገድ ላይ ወስደው፣ እርዳታ የማግኘት ዕድል በሌለበት፣ ምንም ምግብም ሆነ ውሃ በሌለበት ምድረ በዳ ውስጥ ሆነው እንደቀሩ ያስቡ። እስራኤላውያኑም ያገጠማቸው አይነት እጅግ አስከፊና አስቸኳይ ሁኔታ ነበር።
ነገር ግን ይህ ጥፋት በመሰለው ነገር ላይ እግዚአብሔር በእነርሱ ምትክ እንዲሠራ ዕድል ይሰጠዋል። ሙሴም ለሚያማርረው ሕዝብ እንዲህ ብሎ አረጋገጠላቸው፦ “ከግብፅ ምድር ያወጣችሁ እግዚአብሔር (ያህዌ) መሆኑን በዛሚዪቱ ምሽት ታውቃላችሁ። በእርሱ ላይ ያሰማችሁትን ማጕረምረም ሰምቷልና በማለዳ እግዚአብሔርን (ያህዌ) ክብር ታያላችሁ፤ ለመሆኑ በእኛ ስላይ የምታጕረመርሙት እኛ ምንድን ነንና ነው?” አላቸው። (ቁ. 6, 7) እግዚአብሔርም ይህንን አጋጣሚ ተጠቅሞ በምድረ በዳ ሲጓዙ እንዴት ሊመግባቸው እንደሆነ ዕቅድን አሳወቀ፦ በየማለዳው አትኩስ የሆነ መና ሊመግባቸው እንደሆነ አሳወቃቸው። ዛሬ እኛ ራሳችንን ችግር ውስጥ ስናገኝ፣ እንደ እስራኤላውያን ምላሽ እንሰጣለን ና እግዚአብሔር መኖሩን እንጠይቃለን? ሕይወታቸው ጥሩና የተስተካከለ ሲመስል ብቻ እግዚአብሔር በህይወታቸው እንዳለ መለካት፣ ዛሬም ክርስቲያኖች የሚያጋጥማቸው ችግር ነው።
እግዚአብሔር ከእኛ ጋር በተአምራት ላይ ሳይሆን በእምነት ላይ የተመሠረተ ግንኙነት ማዳበር ይፈልጋል። የምስራቹ ዜና ግን እግዚአብሔር ማማረራችንን አያስብም። ደካማ እምነታችንን ይረዳልና፣ ለእስራኤላውያን እንዳደረገው ቅሬታችንን ለመስማት ዝግጁ ሆኖ ይቆማል። በእርሱ ያለንን እምነት ማሳደግ ይፈልጋል፣ እናም በረሃ ለዚህ ምርጥ ቦታ እንደሆነ ያውቃል። በሚቀጥለው ጊዜ ራሳችንን በምድረ በዳ ስናገኝ፣ ልንጠይቀው የሚገባው፦ “በዚህ ምድረ በዳ እግዚአብሔርን ማግኘት እችላለሁ ወይስ መውጫ መንገድን ብቻ የምፈልገው?” የሚለውን ነው። እግዚአብሔር ሰላሙንና መገኘቱን በምድረ በዳ እንድናጣጥም ይመኛል።

### ማስታወሻ:

`የጻፍከውንና ምልክትያ ደረግክበትን ጽሑፍ ተመልከትና ምልክቶችህ በአጠቃላይ ምን ልዩ ግንዛቤዎችን የሚያመለክቱ ይመስልሃል?
`
`ይህን ምንባብ ካጠናህ በኋላ ምን አይነት ጥያቄዎች ወደውስጥህ መጡ? የትኞቹ ክፍሎች አስቸጋሪ ናቸው?
`
`ሌሎች ምንዓይነት መመሪያዎችና መደምደሚያዎች ታገኛለህ?
`
`በየትኞቹ ሁኔታዎች ለማጉረምረም በብርቱ ትፈተናላችሁ? በእነዚያ ሁኔታዎች ውስጥ እግዚአብሔርን እንዴት ታምናላችሁ?
`