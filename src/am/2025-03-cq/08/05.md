---
title:  የእምነት በኩር
date:   20/08/2025
---

### መጋበዝ


የክርስቶስ ህይወት እንደ አዲስ እስራኤል ኖረ። እግዚአብሔር ፈርዖንን ሲያነጋግር፣ እስራኤልን በኵር ልጄ ብሎ ጠርቶታል (ዘፀ 4:22)። ኢየሱስም የእግዚአብሔር በኵር ልጅ ሆኖ ወደዚህ ዓለም መጣ (ሮሜ 8:29)።   እስራኤላውያን አባት የሆነው ያዕቆብ አሥራ ሁለት ልጆች ነበሩት። በተመሳሳይ መልኩ፣ ኢየሱስ (አዲሱ እስራኤል) ቤተክርስቲያንን ለመጀመር አሥራ ሁለት ደቀመዛሙርትን ጠራ። የእስራኤል ሕዝብ ከግብፅ በመውጣት ውስጥ ተወለደ። ኢየሱስም ከግብፅ ወጣ (ማቴ. 2:15)። የቀድሞ እስራኤላውያን ከግብፅ መውጣት የቀይ ባሕር በተአምር መከፈል ታይቶበታል። ኢየሱስ አገልግሎቱን በሰማይ ድምፅ እና እርግብ በመውረድ፣ የእግዚአብሔር ከተፈጥሮ በላይ የሆነ መገኘት በታየበት ጥምቀቱ ጀመረ (ማቴ. 3:16, 17)።  
ለዛሬው ጥናታችን ደግሞ፣ ከሁሉም በላይ ጉልህ የሆነው፣ ልክ እግዚአብሔር እስራኤላውያንን በቀይ ባሕር ካጠመቀ በኋላ ወደ በረሃ እንደመራቸው፣ ኢየሱስም ከጥምቀቱ በኋላ በእግዚአብሔር መንፈስ ወደ ምድረ በዳ ተመርቷል።   በዚህ ታሪክ ውስጥ የሚያስደንቅ ነገር ቢኖር፣ እግዚአብሔር ኢየሱስን ወደ ምድረ በዳ ቢመራም፣ እርሱን የፈተነው ግን እግዚአብሔር አለመሆኑነው። ፈተና የሚመጣው ከዲያብሎስ ብቻ ነው። ሰይጣን የወንድሞች ከሳሽ ነው (ራእይ 12:10) እና ቅዱሳንን ወደ ጥፋት ለማምጣት ሁልጊዜ ይፈልጋል። ኢየሱስ ግን እንደ ጥንቷ እስራኤል ሳይሆን፣ እግዚአብሔር በምድረ በዳ ልምምዶች ውስጥ እኛን የሚመራበትን ዓላማ በተሳካ ሁኔታ አሳይቷል። ምንም እንኳን ያለንበት ምድረ በዳ ሊገድለን ያለ መስሎ ቢታይም፣ እውነቱ ግን በእግዚአብሔር ላይ ሙሉ በሙሉ ጥገኛ መሆንን እንድንማር እና እንድንለማመድ ለመፍቀድ ነው።  
ኢየሱስ አገልግሎቱን በምድረ በዳ በእግዚአብሔር በመደገፍ ጀመረ። የምድረ በዳ ልምምዶቻችን የግል መንፈሳዊ እድገት ቦታዎች ናቸው። አካላዊ ህይወታችን በእግዚአብሔር እጅ ብቻ ሲሆን፣ ማንም ሊያድነን በማይችልበት ጊዜ፣ መንፈሳዊ ህይወታችን በእግዚአብሔር በመታመን ሊጠናከር ይችላል።  
እኛ አማኞች የምንታገለው ከምድረ በዳ ለመውጣት ባለን ፍላጎት ነው። መኖራችን አጠራጣሪ በሚሆንባቸው ቦታዎች መሆን አንወድም። ኢየሱስ ተከታዮቹን አስተሳሰባቸውን እንዲቀይሩ ይገዳደራል፦ “ህይወቱን ስለ እኔ አሳልፎ የሚሰጥ ግን ያገኛታል” (ማቴ. 10:39)። ህይወታችን አደጋ ላይ በሚሆንበት ሰአት፣ እምነት ሙሉ መግለጫውን ሊያገኝ ይችላል። የብሉይ ኪዳን የመከራ ምሳሌ የሆነው ኢዮብ፣ በእግዚአብሔር ላይ ያለውን መተማመን ቃሉ በተቻለ መንገድ ገልጾታል፦ “ቢገድለኝ እንኳን፣ በእርሱ ተስፋ አደርጋለሁ” (ኢዮብ 13:15)።  
ኢዮብ ከመከራው ሲገላገል፣ ኢየሱስ ግን አልተገላገለም። ክርስቶስ ህይወቱን ቢያጣም እንኳን፣ ማንም በእግዚአብሔር መታመንን መቀጠል እንደሚችል አሳይቷል። እንደዚህ አይነቱን እምነት የሚለማው በምድረ በዳ በሚጠፋ ጊዜ ብቻ ነው።


### ማስታወሻ:

`ዘፀአት 14–16ን እንደገና አሰላስሉና በጥቅሱ ውስጥ ኢየሱስን ፈልጉ።
`
`ኢየሱስ ያለፈውን የምድረበዳ ፈተና እናተብትሆኑ እንዴት ታልፉታላቸሁ?
`
`እግዚአብሔር አሁንም ምድረበዳን እንድትታገሱት እየጠየቃችሁ ነው? በእርሱ፣ በእቅዱና በስጦታው ላይ ያለባችሁን እምነት ለማጠንከር ዛሬ ምን ማድረግ ያለባችሁ ይመስላቸዋል?
`
`ከዚህ ሳምንት ትምህርት በመነሳት ኢየሱስን እንዴት ለየት አድርጋችሁ ታዩላችሁ?
`
`Prayer Response:
`
