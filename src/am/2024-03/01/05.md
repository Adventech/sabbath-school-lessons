---
title:  የኢየሱስ ጥምቀት
date:   03/07/2024
---

`ማርቆስ 1:9–13ን ያንብቡ። በኢየሱስ ጥምቀት ላይ የነበረው ማን ነበር? ምንስ ሆነ?`

ዮሐንስ ኢየሱስን በዮርዳኖስ ወንዝ አጥምቆታል፣ ነገር ግን ከውኃው ሲወጣ ሰማይ ሲከፈትና መንፈስ ቅዱስ በርግብ መልክ በእርሱ ላይ ሲወርድ ይመለከታል። ከሰማይ እንዲህ የሚለውን የእግዚአብሔርን ድምጽ ሰማ፡-

“‘አንተ የምወድህ ልጄ ነህ፤ በአንተ እጅግ ደስ ይለኛል’ ” (ማርቆስ 1:11)። እነዚህ ክስተቶች ወደ ኢየሱስ ጥምቀት አስፈላጊነት ያመላክታሉ። አብ፣ ወልድና መንፈስ ቅዱስ የኢየሱስን አገልግሎት ጅምር ለማረጋገጥ አብረው ነበሩ።

የዚህ ክስተት አስፈላጊነት በማርቆስ 15 ላይ ባለው ትዕይንት ላይ ያስተጋባል። የዚያው ታሪክ አብዛኞቹ አላባዎች (ስረ ነገሮች) በትዕይንቱ ውስጥ ተደጋግመው ይመጣሉ።

መንፈስ ኢየሱስን ወደ ምድረ በዳ ወሰደው። “ወሰደው” የሚለው ቃል ኤክባሎ ከሚል የግሪክ ቃል የመጣ ሲሆን በማርቆስ መጽሐፍ ውስጥ አጋንንትን ማውጣትን ለመግለጽ ጥቅም ላይ የዋለ ቃል ነው። በዚህ ቦታ የመንፈስ መገኘት የሚያሳየው መንፈስ ቅዱስ በኢየሱስ ሕይወት ያለውን ኃይል ነው። ጌታ የአገልግሎት ጉዞውን እየጀመረ ሲሆን ወዲያውኑ ሰይጣንን ተጋፈጠ። በቦታው የነበረው የተጋድሎው ስሜት የታየው 40ዎቹን የፈተና ቀናት፣ የዱር አራዊትን መገኘት እና የመላእክት ኢየሱስን ማገልገልን በመጥቀስ ነው።

የማርቆስ ወንጌል ትዕይንት የተጀመረበት ያልተለመደ ባህርይ ኢየሱስ መለኮታዊና ሰብአዊ ባህርይ ይዞ መቅረቡ ነው። በመለኮታዊነት እርሱ ክርስቶስ፣ መሲህ (ማርቆስ 1፡1)፣ በመልእክተኛ የተዋወቀው ጌታ (ማር. 1፡2,3)፣ ከዮሐንስ የሚበረታ (ማር. 1፡7) እና መንፈስ የወረደበት የተወደደ ልጅ (ማር. 1፡10,11) ነው።

ነገር ግን በሰብአዊ ጎኑ የሚከተሉትን ነገሮች እንመለከታለን፡- በዮሐንስ ተጠምቋል (የዚህ ተገላቢጦሽ ግን አልሆነም፣ ማርቆስ 1፡9)፣ በመንፈስ ተነድቷል (ማርቆስ 1፡ 12)፣ በሰይጣን ተፈትኗል (ማር. 1፡13)፣ ከዱር አራዊት ጋር አሳልፏል (ማር.1:13)፣ መላእክት አገልግለውታል (ማር. 1፡13)።

እነዚህ ንጽጽሮች ለምን ያስፈልጋሉ? ይህ ጌታችንና አዳኛችን፣ እንዲሁም አምላካችን ወደሆነውና ደግሞም ሰብአዊ ፍጡር፣ ወንድማችንና ምሳሌያችን ወደሆነው የክርስቶስ አስደናቂ እውነታ ያመለክታል። በዚህ ሀሳብ ዙሪያ ሀሳባችንን ሙሉ በሙሉ መጠቅለል የምንችለው እንዴት ነው? ማድረግ አንችልም። ነገር ግን በእምነት በመቀበል ይህ እውነት እግዚአብሔር ለሰብአዊ ዘር ስላለው ፍቅር በገለጸው ነገር እንደነቃለን።

`ኢየሱስ አምላክ ቢሆንም እኛን ለማዳን ሲል ሰብአዊነትን መልበሱ ስለ እግዚአብሔር አስደናቂ ፍቅር ምን ይነግረናል?`