---
title:  የወንጌሉ ጅማሬ
date:   29/06/2024
---

### ለዚህ ሳምንት ጥናት፡
የሐዋ. 13:1–5, 13፤ የሐዋ. 15:36–39፤ ማር. 1:1–15፤ ኢሳ. 40:3፤ ዳን. 9:24–27።

> <p>የመታሰቢያ ጥቅስ</p>
> “ዮሐንስም አልፎ ከተሰጠ በኋላ ኢየሱስ የእግዚአብሔርን መንግሥት ወንጌል እየሰበከና 'ዘመኑ ተፈጸመ የእግዚአብሔርም መንግሥት ቀርባለች ንስሐ ግቡ በወንጌልም እመኑ' እያለ ወደ ገሊላ መጣ።” ማርቆስ 1:14,15

የማርቆስን ወንጌል የጻፈው ማን ነው? የተጻፈውስ ለምንድር ነው? የትኛውም ወንጌል የደራሲውን ስም አይገልጽም። ከሌሎቹ እጅግ የሚቀርበው ተወዳጅ ደቀ መዝሙር የሚል ስም የተሰጠው ዮሐንስ ነው (ዮሐንስ 21፡ 20, 24ን ይመልከቱ)። ሆኖም ከጥንት ጀምሮ ቀኖናዊ ወንጌላት ከሐዋርያ ጋር (ማቴዎስ፣ ዮሐንስ) ወይም ከሐዋርያው ጓደኛ ጋር በተገናኘ ሁኔታ ቀርበዋል። ለምሳሌ የሉቃስ ወንጌል ከጳውሎስ ጋር ተገናኝቷል (ቆላ. 4፡14፣ ፊሊሞና 1፡24ን ይመልከቱ)። የማርቆስ ወንጌል ከጴጥሮስ ጋር ተገናኝቷል (1ኛ ጴጥ. 5፡13ን ይመልከቱ)። የማርቆስ ወንጌል ፀሐፊ በመጽሐፉ ውስጥ ስሙን በፍጹም ባይጠቅስም የቀደምት ቤተ ክርስቲያን ወግ ደራሲው በሆነ ጊዜ ከጳውሎስና ከበርናባስ ጋር አብሮ ይጓዝ የነበረው (የሐዋ. 13፡2,5) እና ኋላ የጳውሎስ የሥራ አጋር የነበረው (1ኛጴጥ. 5፡13) ዮሐንስ ማርቆስ መሆኑን ያመለክታል።


በዚህ ሳምንት የመጀመሪያ እርምጃ የሚሆነው ስለ ማርቆስ በመጽሐፍ ቅዱስ ውስጥ በተመለከተበት ሁኔታ የመጀመሪያ ውድቀቱንና ኋላ ከውድቀቱ መነሳቱን ማጥናት ነው። ከዚያ በኋላ የማርቆስ መጽሐፍ መክፈቻ ወደሆነው ክፍል በመመለስ ታሪኩ ወደ ፊት ወዴት እንደሚያመራ መመልከትና በአንድ አጋጣሚ የወደቀና ወደ ሚስዮናዊነት የተመለሰ ግለሰብ ለምን የዚህን ዓይነት ጽሁፍ እንደጻፈ ወደ ኋላ ዞር ብሎ መመልከት ነው። 

_የዚህን ሳምንት ጥናት ለሰኔ 29 ሰንበት ለመዘጋጀት ያጥኑ_