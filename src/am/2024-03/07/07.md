---
title:  ተጨማሪ ሀሳብ
date:   16/08/2024
---

የዘመናት ምኞት ከሚለው የኤለን ጂ ኋይት መጽሐፍ “አገልግሎት” እና “ከሁሉ የሚበልጠው ማን ነው የሚሉ ርዕሶችን ገጽ 426–446 ያንብቡ።

“ከክብር በፊት ውርደት አለ። በሰዎች ፊት ከፍ ያለውን ቦታ ለመያዝ እንደ መጥምቁ ዮሐንስ በእግዚአብሔር ፊት ዝቅ ያለውን ቦታ የሚይዘውን ሰራተኛ ሰማይ ይመርጣል። ከሁሉ ይልቅ የሕጻን ባሕሪይ ያለው ደቀ መዝሙር በእግዚአብሔር ሥራ ከሁሉ ይልቅ ውጤታማ ነው። ራሱን ከፍ ለማድረግ ሳይሆን ነፍሳትን ለማዳን ከሚሻው ሰው ጋር የሰማይ አካላት መተባበር ይችለሉ።”—El- len G. White, The Desire of Ages, p. 436.

“ከሌሎች የተሻለ ዕድል እንዲኖረን ባደረጉ ነገሮች ሁሉ--ትምህርትና ብቃት፣ የከበረ ባህሪይ፣ ክርስቲያናዊ ስልጠና፣ ኃይማኖታዊ ልምምድ--እንደ እኛ ላልታደሉ ሰዎች ባለዕዳዎች ነን። አቅማችን በሚፈቅደው መጠን እነርሱን ማገልገል አለብን። ብርቱ ከሆንን የደካሞችን እጅ መደገፍ አለብን። በሰማይ የአብን ፊት ሁልጊዜ የሚመለከቱ የክብር መላእክት ትንንሽ ልጆቹን በማገልገል ይደሰታሉ። በባህሪያቸው ብዙ የሚያስጠሉ ነገሮች ላሏቸው የሚብረከረኩ ነፍሳት እንዲጠነቀቁ ልዩ ኃላፊነት ተሰጥቷቸዋል። መላእክት እጅግ በሚፈለጉበት ቦታ፣ ከራሳቸው ጋር የሚዋጉት እጅግ ጠንከራ ጦርነት ካለባቸው እና ዙሪያቸው እጅግ ተስፋ አስቆራጭ ከሆነባቸው ሰዎች ጋር ሁልጊዜ ይገኛሉ። በዚህ አገልግሎት የክርስቶስ እውነተኛ ተከታዮች ይተባበራሉ።”—P. 440.

**የመወያያ ጥያቄዎች**

`1. ማርቆስ 8:27–29ን በድጋሚ ያንብቡ። ኢየሱስ ክርስቶስ እንደሆነ ስለማመንዎ ምን ያህል ጊዜ ለሌሎች ይመሰክራሉ?`

`2. በተራራው ጫፍ ላይ ከክርስቶስ ጋር ከነበራቸው ልምምድና ከተራራው ሥር በሜዳው ላይ ለሌሎች ፍላጎቶች በተደረገው አገልግሎት ልምምድ መካከል ያለው ትክክለኛ ሚዛን ምንድር ነው?`

`3. በክፍላችሁ በረቡዕ ትምህርት መጨረሻ ስለ ታላቅነት ለተነሳው ጥያቄ በተሰጣው መልስ ላይ ተወያዩ። ታላቅነትን ዓለም በሚመለከትበትና እግዚአብሔር በሚመለከትበት መንገድ መካከል ስላለው ልዩነት የእርስዎ ውሳኔ ምንድር ነው? ዓለም ታላቅ እንደሆኑ የሚናገርላቸውና ምናልበትም እግዚአብሔር ታላቅ ናቸው የማይላቸው አንዳንድ ሰዎች እነማን ናቸው? ከዚህ በተቃራኒ፣ ዓለም ችላ የሚላቸውና እንዲያውም የሚቀልድባቸው ሆነው እግዚአብሔር ታላቅ አድርጎ የሚቆጥራቸው እነማን ይሆኑ ይሆን? ይህ ልዩነት ዓለም ለትልቅነት የሚያስቀምጣቸው መስፈርቶች ምን ያህል የጎበጡና የተጣመሙ እንደሆኑ ምን ይነግረናል?`

`4. ኢየሱስ እንደተናገረው ኃጢአትን ከመስራት ይልቅ አንዱ የአካል ክፍል መቆረጥ እስከሚሻል ድረስ ኃጢአት አሳሳቢ መሆኑን መማር የምንችለው እንዴት ነው?`