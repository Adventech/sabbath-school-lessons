---
title:  ከሁሉ የሚበልጠው ማን ነው?
date:   14/08/2024
---

`ማር. 9:30–41ን ያንብቡ። ኢየሱስ ስለ ሞቱና ትንሣኤው ስለተናገረው ሁለተኛ ትንቢት ልዩ የሆነው ነገር ምንድር ነው (ከማርቆስ 8:31 ጋር ያነጻጽሩ)? ደግሞ ደቀ መዛሙርቱ የተከራከሩት ስለ ምን ነበር? ኢየሱስ ምን ትምህርት (መመሪያ) ሰጣቸው?`

ኢየሱስ በመጀመሪያው ትንቢቱ እርሱን አልቀበል ብለው ስለሚገድሉት ጠቅሷል። በሁለተኛው ትንቢቱ አልፎ እንደሚሰጥ ጠቅሷል። አሳልፎ የሚሰጠው ማን እንደሆነ በዚህ ሰዓት አልተጠቀሰም፣ ነገር ግን ለይሁዳ ከተሰጠው መለያ የተነሣ አንባቢው ማን እንደሆነ አስቀድሞ ያውቃል (ማርቆስ 3፡19ን ያንብቡ)።

በድጋሚ ጌታ እንደሚገደልና ከሶስት ቀናት በኋላ እንደሚነሳ አመልክቷል። ነገር ግን ደቀ መዛሙርቱ በመጀመሪያው ትንቢት ላይ ካላቸው ፍላጎት ይልቅ በዚህኛው ትንቢት ላይ አነስተኛ ፍላጎት ያላቸው ይመስላል። ተቀባይነት የሌላቸው ዜናዎች ውይይትን አይሰበስቡም።

ማርቆስ 8:27 ላይ ኢየሱስ ከገሊላ ባህር በስተ ሰሜን በፊልጶስ ቄሳርያ ነበር። ማርቆስ 9፡30 ላይ በገሊላ ሲያልፍ የነበረ ሲሆን ማርቆስ 9፡33 ላይ ደግሞ ወደ ቅፍርናሆም ገባ። ስለዚህ ከሰሜን ወደ ደቡብ ያደረገውን ጉዞ በዓይነ ህሊና ማየት አይከብድም። ነገር ግን 12ቱ ደቀ መዛሙርት ወደ ኋላ ቀርተው ሳለ እርሱ ብቻውን ወደ ቅፍርናሆም ገባ። እቤት እያሉ በመንገድ ስለነበራቸው ውይይት ጠየቃቸው። ስህተት የሆነ ነገር እያደረጉ እንደተያዙ ልጆች አንዳቸውም ትንፍሽ ያላሉ ሲሆን ይህ ድርጊታቸው በጥያቄው ምቾት እንዳልተሰማቸው የሚያመለክት እርግጠኛ ምልክት ነበር። የነበራቸው ውይይት ከእነርሱ ከሁሉ የሚበልጠው ማን ነው የሚል ነበር። አብዛኞቹ ሰዎች የመቀበል ፈቃደኝነታቸው ትንሽ እንደሆነ ሁሉ ከሁሉ የሚበልጠው ማን ነው የሚለው ጥያቄም ሁሉም የሚያስብቡት ጥያቄ ነው።

ነገር ግን የእግዚአብሔር መንግሥት ይህንን ሀሳብ ይገለብጠዋል። ኢየሱስ ለችግሩ መልስ የሰጠው በሁለት ደረጃዎች ነው። በመጀመሪያ፣ የመጀመሪያ ለመሆን (ከሁሉ ለመብለጥ) ባሪያ (አገልጋይ) መሆን አለብህ የሚለውን ግልጽ አረፍተ ነገር ተናገረ።

ከዚያ በኋላ ኢየሱስ ትርጉሙን በድርጊት አሳየ። የሆነ ልጅ በአቅረቢያቸው ቆሞ እየሰማ ነበር። ኢየሱስ ልጁን ወስዶ በመካከላቸው አቆመው። ይህ ድርጊት ለልጅ የሚያስፈራ ድርጊት ነው። ነገር ግን ከዚያ በኋላ ትዕይንቱን ዘና ለማድረግ ኢየሱስ ልጁን በክንዱ ተሸከመው። ይህን ልጅ ከተቀበላችሁ እኔንም ትቀበላላችሁ ብሎ አስተማራቸው። እኔን ከተቀበላችሁ አባቴን ትቀበላላችሁ አላቸው። በዚህ መልክ ከሁሉ ዝቅተኛ የሆነው ልጅ ከእግዚአብሔር ከራሱ ጋር ተገናኝቷል።

ዮሐንስ በውጭ ስላሉት ጥያቄ ጠየቀና ኢየሱስ የማይቃወሙን ከእኛ ጋር ናቸው የሚል ወሳኝ ትምህርት አስተማረ። በክርስትና አገልግሎት ውስጥ ያሉትን መርዳትን፣ በትናንሽ መንገዶች እንኳን ቢሆን፣ ሰማይ ሳያያቸው እንደማያልፋቸው ጌታ ማረጋገጫ ሰጠ።

`ከዓለም አስተሳሰብ በተቃራኒ መጽሐፍ ቅዱስ ስለ ትልቅነት ያለው ሀሳብ ምንድር ነው? እርስዎ ለየትኛው ነው ጥረት እያደረጉ ያሉት?`