---
title:  “አንተ የአይሁድ ንጉሥ ነህን?”
date:   15/09/2024
---

`ማር. 15:1–15ን ያንብቡ። በዚህ ቦታ ምን ዓይነት ምጸታዊ ሁኔታዎች ይታያሉ?`

ጴንጤናዊው ጲላጦስ ከ26-36 ዓ.ም ድረስ የይሁዳ ገዥ ነበር። ቸር መሪ ስላልነበር በርካታ ድርጊቶቹ በዚያ አገር ለሚኖሩ ሰዎች ተስፋ አስቆራጭ ነበሩ (ከሉቃስ 13፡1 ጋር አወዳድሩ)። በኢየሱስ ላይ የቀረበው ክስ ተሳድቧል በሚል ሰበብ የሞት ፍርድ እንዲፈረድበት አድርጓል። ነገር ግን በሮም ሕግ ሥር በአብዛኛው አይሁዶች ሰዎችን መግደል አይችሉም ነበር፤ ከዚህ የተነሣ እንዲፈረድበት ኢየሱስን ወደ ጲላጦስ አመጡት።

በጲላጦስ ፊት በኢየሱስ ላይ የቀረበው ክስ አልተጠቀሰም፣ ነገር ግን ጲላጦስ “አንተ የአይሁድ ንጉሥ ነህን?” (ማር. 15:2) ብሎ በጠየቀው አጭር ጥያቄ በመመስረት ክሱ ምን እንደሆን ማረጋገጥ ይቻላል። በብሉይ ኪዳን ዘመን እሥራኤል የራሷን ነገሥታት ትቀባ ነበር፤ ስለዚህ መሲህ (“የተቀባው”) የሚለውን ቃል ለንጉሥ የሚገባውን መገዛት እንደሚፈልግና ከንጉሠ ነገሥቱ ጋር ሥልጣን እንደሚሻማ አድርጎ መጠምዘዝ እንደሚቻል ማየት አይከብድም።

ስለዚህ በመማክርቱ ፊት የቀረበው ክስ ተሳድቧል የሚል ሲሆን በገዥው ፊት የቀረበው ክስ ደግሞ አመጽ አነሳስቷል የሚል ነበር፤ ይህም ሞት የሚያስከትል ተግባር ነበር።

እዚህ ላይ ያለው ምጸት ኢየሱስ የአይሁድ መሲህና ንጉሥ መሆኑ ነው።

ተሳድቧል በማለትና አመጽ አነሳስቷል በማለት የቀረቡበት ክሶች ስህተት ነበሩ፤ እንዲያውም አክብሮትና አምልኮ ይገባው ነበር።

ሆኖም ኢየሱስ አሁንም የቸርነት ተግባሩን ቀጠለበት። ለጲላጦስ “አንተ አልክ” (ማር. 15:2) በማለት የመለሰው መልስ ግልጽ አልነበረም። ሥልጣኑ አይገባኝም ወይም ይገባኛል አላለም። ይህ መልስ እርሱ ንጉሥ መሆኑን ይጠቁማል፣ ነገር ግን በተለየ መልኩ ነው። (ከዮሐንስ 18:33–38 ጋር አወዳድሩ)።

ማርቆስ 15፡6 ላይ ያለው ታሪክ በፋሲካ ጊዜ አንድ እሥረኛን የመልቀቅ ልማድን ያስተዋውቃል። በማርቆስ 15፡9 ላይ “ የአይሁድ ንጉሥን” እንድለቅላችሁ ትፈልጋላችሁን ብሎ ጠየቃቸው። ነገር ግን ጥያቄው ምጸታዊ ሲሆን በምጸታዊ ሁኔታ እርሱን የማጥፋት ድራማ እየተጫወተ ነበር።

ማርቆስ 15፡9 በሚታይና በማይታይ መንገድ የሚደረግ ጥናት ነው።

የኃይማኖት መሪዎች በኢየሱስ ላይ የተነሱበት በቅናት እንደሆነ ጲላጦስ ተመልክቷል። ነገር ግን ሕዝቡን በመጠየቁ የኃይማኖት መሪዎችን እየረዳ መሆኑን አላየም ነበር።

ሕዝቡን በማነሳሳት ኢየሱስ እንዲሰቀል ጠየቁ። ጲላጦስ ወደ ኋላ አፈገፈገ። ስቅለት አሰቃቂ የሆነ የመግደል መንገድ ሲሆን በተለይ ጥፋት እንደሌለበት እያወቀ ይህን ፍርድ መፍረድ አሰቃቂ ነበር። የኃይማኖት መሪዎች ሊሰቅሉት እየፈለጉ ሳለ የአህዛብ ገዥ መሲህን ለመልቀቅ ማሰቡ ምንኛ የሚያም ምጸት ነው።

`አንድን ነገር የማድረግ ጫናው ትልቅ በሚሆንበት ጊዜ ሕዝብን ከመከተል ሊጠብቅዎ የሚችል ነገር ምንድር ነው?`