---
title:  ተቀበረ
date:   19/09/2024
---

`ማር. 15:42–47ን ያንብቡ። በተለየ ሁኔታ የኢየሱስ ደቀ መዛሙርት ከእይታ ስለጠፉ የአርማቲያው ዮሴፍ ጣልቃ የመግባት ወሳኝነት ምንድር ነው?`

ከዚያ ሁሉ ድራማ በኋላ የበለጠውን የተለመዱ (በየዕለቱ የሚከናወኑ)   ነገሮች ቀጥለው ሆኑ። ለጀማሪዎች፣ የሞቱ ሰዎች ሁልጊዜም መቀበር አለባቸው።

ነገር ግን ተከትሎ በመጣው ነገር ውስጥ ያሉ በርካታ ነገሮች በመንፈሳዊ ሁኔታ ልብ የሚነኩ ሲሆኑ ሌሎቹ ደግሞ በታሪካዊነታቸው እጅግ ወሳኝ ናቸው።

በዚህ ንባብ ውስጥ የአርማቲያው ዮሴፍ ለመጀመሪያና ለመጨረሻ ጊዜ በማርቆስ መጽሐፍ ውስጥ ታይቷል። እርሱ የተከበረ የአይሁድ መማክርት ጉባኤ አባልና “የከተማ ልሂቃን” ከሚባሉት መካከል አንዱ ነበር። ሀብታምና የተከበረ ሰው እንደመሆኑ ደፍሮ ወደ ጲላጦስ በመቅረብ የኢየሱስን ሥጋ መጠየቁ የሚያብራራው በአገር ገዥው ዘንድ ጥሩ ስም እንደነበረው ነው። የመማክርት ጉባኤ አባል የሆነ ሰው በኢየሱስ የቀብር ሥነ-ሥርዓት ላይ ይህን የመሰለ ፍላጎት ማሳየቱ ልብ የሚነካ ነገር ነው። ይህ ሁሉ ሲሆን የታመኑ የኢየሱስ ደቀ መዛሙርት የት ነበሩ?

በዚህ ቦታ የቀረበው አንድ በታሪካዊነቱ እጅግ ወሳኝ የሆነው ዝርዝር የኢየሱስን መሞት የሚያረጋግጥ ነበር። ዮሴፍ የኢየሱስ ሥጋ እንዲሰጠው መጠየቁን ማርቆስ 15፡ 43 ይናገራል። ነገር ግን ጲላጦስ ኢየሱስ መሞቱን በመስማቱ ተደነቀ (ማር. 15፡44)። ከዚህ የተነሳ የዚህ ጉዳይ ሀላፊነት የተሰጠውን የመቶ አለቃ ጠርቶ ኢየሱስ ስለ መሞቱ ጠየቀው። የመቶ አለቃውም መሞቱን አረጋገጠለት። ይህ አስፈላጊ የሆነበት ምክንያት ኋላ አንዳንዶች ኢየሱስ በመስቀል ላይ አእምሮውን ስቶ ነበር እንጂ አልሞተም ስለሚሉ ነው። የመቶ አለቃው ለሮም ገዥው የሰጠው ምስክርነት ይህንን አባባል በቀጥታ ይቃወማል። ሮማውያን ወንጀለኞችን እንዴት እንደሚገድሉ በደንብ ያውቃሉ።

ዮሴፍ ኢየሱስን የሚገንዝበትን በፍታ አመጣ፣ ከዓለት በተወቀረ መቃብርም አኖረው። ይህ መቃብር በውስጡ በእግር መራመድ እስከሚያስችል ትልቅ ነበር (ማር. 16፡5) የወንጌል ጸሐፊው ከዮሴፍ ጋር ቦታውን ስለተመለከቱ ሁለት ሴቶች ጽፏል። እነርሱም መቅደላዊት ማርያምና የያዕቆብ እናት የሆነችው ማርያም ናቸው። እነዚህ ሁለት ሴቶች ከሰሎሜ ጋር ስቅለቱን ከሩቅ ሆነው ይመለከቱ ነበር። ሶስቱም እሁድ ማለዳ ወደ መቃብሩ በመሄድ ኢየሱስን ሽቱ የመቀባት ሥራቸውን ለማጠናቀቅ አሰቡ (ማር. 16፡1)።

`እነዚህን ሶስት ሴቶች መጥቀስ ለምን አስፈለገ? ማርቆስ 16 ላይ እንደተጠቀሰው መቃብሩ ባዶ ስለመሆኑ ምስክሮች ስለሆኑ ስለ ኢየሱስ ትንሣኤ ወሳኝ ምስክሮች ናቸው። ኢየሱስ እንዲሞት የወሰነበት የመማክርት ጉባኤ አባል የሆነ ሰው በዚህ ቦታ ‹‹ጀግና›› ሆኖ ሲገኝ የኢየሱስ ተከታዮች “በዚህ ቦታ ሳይገኙ መቅረታቸው” ምንኛ ምጸታዊ ተግባር ነው። እኛም ወሳኝ በሆኑ ጊዜያቶች ከቦታችን (ከተግባራችን) እንዳንጠፋ እርግጠኛ መሆን የምንችለው እንዴት ነው?`