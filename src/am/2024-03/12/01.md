---
title:  የተፈተነ እና የተሰቀለ
date:   14/09/2024
---

### ለዚህ ሳምንት ጥናት፡
ማር. 15፤ ሉቃስ 13:1፣ መዝ. 22:18፣ ዮሐ. 20:24–29፣ ዮሐ. 1:1–3፣ ዳን. 9:24–27።

> <p>የመታሰቢያ ጥቅስ</p>
> “በዘጠኝ ሰዓትም ኢየሱስ፦ ኤሎሄ፥ ኤሎሄ፥ ላማ ሰበቅታኒ? ብሎ በታላቅ ድምፅ ጮኸ፤ ትርጓሜውም አምላኬ፥ አምላኬ፥ ለምን ተውኸኝ? ማለት ነው።?” ማርቆስ 15:34

ማርቆስ 15 የመከራው ታሪክ እምብርት ነው። የኢየሱስን የክስ ሂደት፣ ውግዘት፣ በወታደሮች የደረሰበትን ፌዝ፣ ስቅለቱን፣ መሞቱንና መቀበሩን ያቀርባል። በዚህ ምዕራፍ ውስጥ ያሉ ክስተቶች እጥር ምጥን ባለ ሁኔታ ተዘርዝረው ቀርበዋል። ምናልባት ይህ የሆነበት ምክንያት ደራሲው ጭብጦቹ ለራሳቸው እንዲናገሩ ስለተዋቸው ሊሆን ይችላል።

በዚህ ምዕራፍ ውስጥ በሙሉ ምጸት ወሳኝ ሚናን ይጫወታል። ከዚህ የተነሳ ምጸት ምን እንደሆነ ግልጽ የሆነ ትርጉም ማግኘት ጠቃሚ ነው።

ብዙ ጊዜ ምጸት ሶስት ነገሮች ይኖሩታል፡-(1) ሁለት ደረጃዎች ያሉት ትርጉም፣ (2) ሁለቱም ደረጃዎች እርስ በርሳቸው የሚጋጩ ወይም ተነጻጸሪ ናቸው (3) ግለሰቡ ምጸቱን ስለማያይ እየሆነ ያለውን ነገር አይገነዘብም፣ መዘዞቹ በእርሱ/በእርሷ ላይ ችግር እንደሚፈጥሩ አያውቅም/አታውቅም።

በዚህ ሳምንት “አንተ የአይሁድ ንጉስ ነህን?” ከሚለው የጲላጦስ ጥያቄ አንስቶ እስከሚያፌዙ ወታደሮችና የኃይማኖት መሪዎች፣ ከመስቀሉ ራስጌ “ሌሎችን አዳነ፣ ራሱን ማዳን ግን አይችልም” በማለት እስካስቀመጡት ምልክት፣ እንዲሁም ሳይጠበቅ እስከመጣው የአርማትያው ዮሴፍ ድረስ ምዕራፉ እጅግ በሚያምሙ ምጸቶች የተሞላ ቢሆንም ስለ ኢየሱስ ሞትና ይህ ምን ማለት እንደሆነ ኃይለኛ የሆኑ እውነቶችን ይገልጣል። 

_የዚህን ሳምንት ትምህርት ለመስከረም 11 ሰንበት ለመዘጋጀት ያጥኑ።_