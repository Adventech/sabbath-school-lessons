---
title:  በእግዚአብሔር የተተወ
date:   18/09/2024
---

`ማርቆስ 15:33–41ን ያንብቡ። በማርቆስ ውስጥ የኢየሱስ ብቸኛ ቃላት ምንድር ናቸው? የክርስቶስ ሞት በመጨረሻ ለሁላችን ምን ማለት ነው?`

የማርቆስ ወንጌል መስቀልን በአካላዊና መንፈሳዊ ሁኔታ እጅግ ጨለማ የሆነ ቦታ አድርጎ ያቀርበዋል። በዚያን አርብ ዕለት ከእኩለ ቀን ጀምሮ እስከ 9 ሰዓት ድረስ በቀራኒዮ ከተፈጥሮ ውጭ የሆነ ጨለማ ወረደ። “ስድስት ሰዓት በሆነ ጊዜ እስከ ዘጠኝ ሰዓት በምድር ሁሉ ጨለማ ሆነ” (ማር. 15:33)።

ኢየሱስ በመስቀል ላይ ሆኖ ለምን እንደተወው በመግለጽ ወደ አባቱ በመጸለይ ያሰማቸው ቃላት “የመተዉ ወይም እንክብካቤን የመነፈግ ጩኸት” ተብለዋል።

እርሱ እየጠቀሰ ያለው ከመዝሙር 22፡1 ላይ ነው። ያንኑ መዝሙር የሚገልጹ ሌሎች ጥቅሶች ማርቆስ 15፡24 እና 29 ላይ ያሉ ሲሆን በኢየሱስ ሞት መጻሕፍት ተፈጻሚነት እያገኙ እንደሆነ የሚያመለክቱ ነበሩ። በሰዎች ክፉ ሴራ ውስጥ እንኳን የእግዚአብሔር ፈቃድ እየተፈጸመ ነበር። የኢየሱስ ቃላት ከመስቀል ላይ በአረማይክ ቋንቋ ከነትርጉማቸው እየተዘገቡ ናቸው። በጥቅሱ ውስጥ የተገለጹት “አባቴ፣ አባቴ” የሚሉ ቃላት ኤሎሄ፣ ኤሎሄ ማለት ሲሆን (‹ኤላሂ› ከሚል የአረማይክ ቃል የተተረጎሙ ናቸው)። ኢየሱስ ኤልያስን እየጠራ ነው ብሎ መስማት ይቀላል (በአረማይክ ’ኤሊያህ’ ማለት “አምላኬ ያህዌህ ነው” ማለት ነው)። በዚያ ቆመው የነበሩ አንዳንዶች የፈጸሙት ስህተት ይህ ነው።

ስለዚህ ንባብ አስደናቂው ነገር ማርቆስ 1፡9-11 ላይ ካለው ከኢየሱስ ጥምቀት ጋር ያለው መመሳሰል ነው።

![table](https://sabbath-school-resources-assets.adventech.io/am/ss/2024-03/12/table.png)

እነዚህ ንጽጽሮች የሚነግሩት ነገር ቢኖር ማርቆስ 1 ላይ ያለው የኢየሱስ ጥምቀት ዳንኤል 9፡24-27 ላይ እንደተተነበየው የአገልግሎቱ ጅምር እንደሆነ ሁሉ ማርቆስ 15 ላይ የተገለጸው በመስቀል ላይ የሆነው ነገር ለብዙዎች ካሳ በመሆን መሞቱ የአገልግሎቱ ፍጻሜ ወይም ግብ መምታት ነው (ማር. 10፡45)። የኢየሱስ በመስቀል ላይ መሞት ዳንኤል 9፡24-27 ላይ ያለውን ትንቢት በከፊል ተፈጻሚ ያደርገዋል። የቤተ መቅደሱ መጋረጃ መቀደድ (ማር. 15፡38) ምሳሌው ከአካሉ ጋር በመገናኘቱና የድነት ታሪክ አዲሰ ምዕራፍ በመጀመሩ የመስዋዕት ሥርዓት ወደ ፍጻሜ መምጣቱን የሚያመለክት ነው።

`ምንም እንኳን ሰብአዊ ክፉ ሴራ ቢኖርም የእግዚአብሔር ዓላማዎች ተፈጽመዋል። በዙሪያችን ምንም ነገር ቢሆንም አሁንም በእግዚአብሔር መታመን እንደምንችልና የእርሱ መልካምነት በመጨረሻ እንደሚያሸንፍ እንድናውቅ ይህ ክስተት ትምህርት በመስጠት የሚረዳን ለምንድር ነው?`