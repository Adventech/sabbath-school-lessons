---
title:  ስቅለት
date:   17/09/2024
---

`ማር 15:21–38ን ያንብቡ። በእነዚህ ንባቦች ውስጥ የሚታየው ምን አሰቃቂና የሚያም ምጸት ነው?`

በመከራው ታሪክ ውስጥ፣ በዚህ ነጥብ ላይ ኢየሱስ እርሱን ወደ መግደል ባዘነበሉ ሰዎች ቁጥጥር ሥር የነበረ ዝምተኛ ሰለባ ነበር። በመላው ወንጌል ውስጥ እስከሚያዝበት ጊዜ ድረስ እርሱ የእንቅስቃሴዎቹ ጌታ ነበር። አሁን በእርሱ ላይ እየተሰራበት ነው። ምንም እንኳን ብርቱ ተጓዥ ሰባኪ ቢሆንም የደረሰበት ድብደባ፣ የምግብና የእንቅልፍ እጦት፣ እንግዳ የሆነ ሰው መስቀሉን እስኪሸከምለት ድረስ አድክመውት ነበር።

በሚሰቀልበት ጊዜ ልብሶቹ ወልቀው የወታደሮች ንብረት ሆነዋል፣ ወታደሮቹም ዕጣ ተጣጥለውባቸዋል (ከመዝሙር 22:18 ጋር ያነጻጽሩ)። ስቅለት ደም የማይፈስበት የመግደል ዘዴ ነበር። ግለሰቡን በመስቀል ላይ ለመቸንከር ጥቅም ላይ የዋሉት ምስማሮች ዋና የደም ሥሮች በሌለበት ከእጅ መዳፍ በታች ባለው ቦታ ውስጥ ይመቱ ነበር (በእብራይስጥና በግሪክ ቋንቋዎች “እጅ” የሚለው ቃል እጅንና ክንድን የሚያመለክት ሊሆን ይችላል።) የእጁ መዳፍ ራሱ በተሰቀለበት የሰውነትን ክብደት ለመሸከም አስፈላጊ የሆኑ መዋቅሮች የሉትም።

በእጅ ውስጥ ያለው ዋናው ነርቭ በክንዶቹ አማካይ ላይ ስለሚሄድ ምስማሮቹ በመጨፍለቅ በክንዱ ላይ አሰቃቂ ሕመም ሊያስከትሉ ይችላሉ። መተንፈሰ ከባድ ነበር። የስቅለት ሰለባዎች ጥሩ ትንፋሽ ለማግኘት በምስማር በተቸነከሩ እግሮች በተቃራኒ በመግፋት እጆቻቸውን የሚያጥፉ ሲሆን ይህ በድጋሚ ስቃይ ያለበትን ህመም ያስከትላል። ከድካም የተነሣ አእምሮ በቂ ኦክሲጅን አለማግኘት ሞትን ከሚያስከትሉ ምክንያቶች አንዱ ነበር።

ኢየሱስ በስቅለቱ ጊዜ ከፍተኛ የሆነ ፌዝና ውርደት ደርሶበታል። የማርቆስ ወንጌል ራዕይ አለው/ኢየሱስ ስለ ማንነቱ ለማንም እንዳይናገሩ የነገረበት የምስጢር ሀሳብ። ከዚህ የተነሣ እንደ “ጌታ፣” “የእግዚአብሔር ልጅ፣” እና “ክርስቶስ” ያሉ ክርስቶስን የሚገልጹ ማዕረጎች ብዙ ጊዜ በታሪኩ ውስጥ አይታዩም።

ይህ ነገር በመስቀል ላይ ተለወጠ። መደበቅ አይችልም። የኃይማኖት መሪዎች በኢየሱስ ላይ በማፌዝ እነዚህን ማዕረጎች መጠቀማቸው ምጸታዊ ነው።

እነዚህ ሰዎች ምንኛ ራሳቸውን እየኮነኑ ይሆን!

ለማፌዝ ከተጠቀሙባቸው አረፍተ ነገሮች መካከል አንዱ ከሁሉ ጎልቶ ይታያል። ማርቆስ 15፡31 ላይ “ ሌሎችን አዳነ፤ ራሱን ማዳን አይችልም” ያሉት ይህን ይገልጻል። በመስቀል ላይ ረዳት የለሽ መሆኑን ለማግለጽ ሌሎችን መርዳቱን አመለከቱ (የግሪክ ግሥ “ማደን” “መፈወስ” “መታደግ”) የሚል ትርጉም አለው።.   በመሆኑም ምጸታዊ በሆነ መልኩ መሲህ መሆኑን ተቀብለዋል። ምጸቱ ከዚህም አልፎ ይሄዳል--ራሱን ማዳን ያልቻለበት ወይም የማያድንበት ምክንያት በመስቀል በመሰቀሉ ሌሎችን እያዳነ ስለነበር ነው።

`ዮሐንስ 1:1–3ን ያንብቡና ይህ ንባብ በማርቆስ መጽሐፍ ውስጥ ስለ መሰቀሉ እየተናገረ ስላለው ኢየሱስ ምን እንደሚናገር ያስቡ። የክርስቶስ ሞት ለእኛ ምን ማለት ነው በሚለው ዙሪያ አእምሮአችንን መሰብሰብ የምንችለው እንዴት ነው?`
