---
title:  ተጨማሪ ሀሳብ
date:   20/09/2024
---

የዘመናት ምኞት ከሚለው የኤለን ጂ ኋይት መጽሐፍ ገጽ 723-764 ላይ “በጲላጦስ የፍርድ አዳራሽ፣” “ቀራኒዮ” እና “ተፈጸመ” የሚሉ ርዕሶችን ያንብቡ።

“ጲላጦስ ኢየሱስን ሊፈታው ተመኘ። ነገር ግን ይህን አድርጎ ስልጣኑንና ክብሩን ሊያስጠብቅ እንደማይችል ተመለከተ። ዓለማዊ ክብሩን ላለማጣት ኃጢአት የሌለበትን ሕይወት መሰዋትን መረጠ። በተመሳሳይ ሁኔታ፣ ማጣትንና መሰቃየትን ለማምለጥ፣ መርህን መስዋዕት የሚያደርጉ ስንቶች ናቸው። ህሊናና ተግባር ወደ አንድ አቅጣጫ ሲያመለክቱ የራስ ፍላጎት ደግሞ ወደ ሌላ አቅጣጫ ያመለክታል። ማዕበሉ በተሳሳተ አቅጣጫ በኃይል እየሄደ ስለሆነ ከክፋት ጋር የሚደራደር ሰው ወደ በደለኛነት ድቅድቅ ጨለማ ተጠራርጎ ይወሰዳል።”—El- len G. White, The Desire of Ages, p. 738.

“ምትካችንና ዋስ ጠበቃችን በሆነው ክርስቶስ ላይ የሁላችንም በደል ተኖረ። ከሕግ ኩነኔ ሊያድነን እንደ ሕግ ተላላፊ ተቆጠረ። የአዳም ዘር በደል ሁሉ ልቡን ይጫነው ነበር። እግዚአብሔር በኃጢአት ላይ ያለው ቁጣ፣ በበደል ደስተኛ ያለመሆኑ አሰቃቂ መገለጫ፣ የልጁን ነፍስ በጭንቀት (በድንጋጤ) ሞላ።

ክርስቶስ በሕይወት ዘመኑ ሁሉ ለወደቀው ዓለም የአባቱን ምህረትና ይቅር ባይ ፍቅር ሲያስተዋውቅ ነበር። የእርሱ ዋና ግብ ለኃጢአተኞች ዋና ለሆነው ድነትን ማምጣት ነበር። ነገር ግን አሁን አሰቃቂ ከሆነው የኃጢአት ሸክም የተነሣ የአብን የማስታረቅ ፊት ማየት አልቻለም። በዚህ ከፍተኛ በሆነው የመከራ ሰዓት መለኮታዊ ፊት ከአዳኙ መመለሱ ሰው በፍጹም ሙሉ በሙሉ ሊያስተውለው በማይችል ሀዘን ልቡን ወጋው። ይህ ሰቆቃ እጅግ ትልቅ ከመሆኑ የተነሣ አካላዊ ሕመሙ አልተሰማውም ነበር።”—Page 753.  

**የመወያያ ጥያቄዎች**

`1. የኤለን ጂ ኋይት ስለ ምትክ የሚገልጸው የስነ መለኮት ትምህርት (እና መጽሐፍ ቅዱስ፣ ለምሳሌ ኢሳ. 53ን ይመልከቱ) ምን ያህል ማዕከላዊ እንደሆነ ይመልከቱ። ክርስቶስ በእኛ ፈንታ ምትክ ሆኖ የመሞቱን እና የኃጢአታችንን ቅጣት ራሱ የመክፈሉን ማዕከላዊ ሚና በማንኛውም መንገድ ዝቅ የሚያደርግ ማንኛውም ስነ መለኮታዊ ትምህርት ሀሰተኛ የስነ-መለኮት ትምህርት የሚሆነው ለምንድር ነው?`

`2. በዛሬው ዓለም ከኢየሱስ በተቃራኒ ለምርጫ የሚቀርበው “ባርናባስ” ማን ነው ወይም ምንድር ነው?`

`3. የአርማቲያው ዮሴፍ ታሪክ በውጫዊ እይታ መፍረድ እንደሌለብን ምን ሊነግረን ይገባል?`

`4. ዳን 9:24–27ን እንደገና ይከልሱ። ለሚጠይቅ ለማንኛውም ሰው በዚህ ርዕስ ላይ የመጽሐፍ ቅዱስ ትምህርት መስጠት መቻል ያለብዎ ለምንድር ነው? ትምህርት መስጠትስ ይችላሉ?`