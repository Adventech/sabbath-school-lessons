---
title:  ከኢየሱስ ለመሸሽ ሁሉን መተው
date:   11/09/2024
---

`ማር. 14:43–52ን ያንብቡ። በዚህ ቦታ ለድነት እቅድ ወሳኝ የሆነ ምን ተከሰተ?`

የቅርብ ወዳጆቹ ከሆኑት አንዱ ኢየሱስን ለጠላቶች አሳልፎ መስጠቱ አስደንጋጭ ነው። ይሁዳ ኢየሱስን አሳልፎ እንዲሰጥ ስላነሳሰው ነገር ወንጌላት በዝርዝር አይናገሩም። ነገር ግን ኤለን ጂ ኋይት እንዲህ በማለት ጽፋለች፡- “ይሁዳ በተፈጥሮው ከፍተኛ የሆነ የገንዘብ ፍቅር ነበረው፤ ነገር ግን ሁልጊዜ ይህንን የመሰለ ተግባር እስከማድረግ የሚመራው የተበላሸ ማንነት አልነበረውም። ገንዘብ ለማግኘት ያለው ጠንካራ ፍላጎት የሕይወቱ ገዥ ሀሳብ እስኪሆን ድረስ ገንዘብን የመውደድ መጥፎ መንፈስ አሳድጓል። የገንዘብ ፍቅር ለክርስቶስ ካለው ፍቅር በለጠበት። ለአንድ የግብረገብ ድክመት ባሪያ በመሆን በኃጢአት እስከፈለገበት ርቀት ድረስ እንዲነዳው ራሱን ለሰይጣን አሳልፎ ሰጠ።”—Ellen G. White, The Desire of Ages, p. 716.

ክህደትን የሚጠቀሙ ሰዎችን ጨምሮ ክህደት በሁሉም የተጠላ ነገር ነው (ማቲ. 27፡3-7)። ነገር ግን የይሁዳ ተግባር በተለየ ሁኔታ የከፋ የሚሆነው የወዳጅነት ጭንብል ለብሶ ክህደቱን ለመደበቅ መፈለጉ ነበር። መያዝ ያለባቸው እርሱ የሚስመውን ሰው እንደሆነ ለሕዝቡ መመሪያ ሰጥቶ ነበር። ይሁዳ አሳልፎ የመስጠት ተግባሩን ከኢየሱስና ከሌሎች ደቀ መዛሙርት ለመደበቅ የፈለገ ይመስላል።

ኢየሱስን በያዙት ጊዜ በሕዝቡ ውስጥ ሕውከት ተፈጠረ። የሆነ ሰው ሰይፉን አንስቶ (ዮሐ. 18፡10 ይህን ያደረገው ጴጥሮስ ነው ይላል) የሊቀ ካህኑን አገልጋይ ጆሮ ቆረጠ። በመቅደስ እያስተማረ ሳለ በቁጣ የመጡ ሰዎችን በግልጽ ለማድረግ የፈለጉትን ነገር በምስጢር ስላደረጉ ገሰጻቸው። ነገር ግን ኢየሱስ ንግግሩን የጨረሰው መጻህፍት እየተፈጸሙ እንደሆነ በመጥቀስ ነው። ይህ በኢየሱስ የመከራ ታሪክ ውስጥ እየታየ ያለ ሌላ ታሪክ ነው። እርሱም የሰው ሥራ መሲሁን ለማጥፋት እየሰራ ሳለ የእግዚአብሔር ፈቃድ እየተፈጸመ ነው።

ኤየሱስን በርቀት እየተከተለ በመጨረሻ ራሱ ችግር ውስጥ የገባውን ጴጥሮስን ጨምሮ ደቀ መዛሙርት በሙሉ ሸሹ። ነገር ግን ማር. 14፡51, 52 በዚህ ቦታ ብቻ እንጂ በየትኛውም ሌላ ቦታ የሌለውን ኢየሱስን ስለተከተለ ወጣት ሰው የተነገረውን ታሪክ ይነግረናል። አንዳንድ ሰዎች ይህ ሰው ማርቆስ ራሱ ነው ብለው ያስባሉ፣ ነገር ግን ይህን ማረጋገጥ አይቻልም። አስደናቂ የሆነው ነገር ቢኖር እራቁቱን መሸሹ ነው።

ወጣቱ ሰው ኢየሱስን ‹‹ለመከተል›› ሁሉን ከመተው ይልቅ ከኢየሱስ ‹‹ለመሸሽ›› ሁሉን ተወ።

`የአንድ መጥፎ ባህሪይ ባሪያ መሆን ይሁዳ ያደረገውን ነገር እንዲያደርጉ ስለመራበት አስፈሪ ሀሳብ ያስቡ። ይህ ኃጠአትን ስለመጥላትና በእግዚአብሔር ጸጋ ስለማሸነፍ ምን ሊነግረን ይገባል?`
