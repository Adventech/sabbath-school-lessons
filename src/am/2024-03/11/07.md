---
title:  ተጨማሪ ሀሳብ
date:   13/09/2024
---

ኤለን ጂ ኋይት የዘመናት ምኞት በሚለው መጽሐፏ ገጽ 698-722 ላይ “በአናንያና ቀያፋ ፍርድ ፊት” እና “ይሁዳ” የሚሉ ክፍሎችን ያንብቡ።

“አዋራጅ መሃላዎች በጴጥሮስ ከናፍር ገና ትኩስ እንዳሉ እና የዶሮ ጩኸት ጆሮው ላይ ገና እያስተጋባ ሳለ አዳኙ ከተኮሳተሩ ዳኞች ፊቱን ዘወር በማድረግ ምስኪኑን ደቀ መዝሙር ፊት ለፊት ተመለከተው። በተመሳሳይ ጊዜ የጴጥሮስ ዓይኖች ወደ ጌታው ተስበው ነበር። በዚያ ጨዋ በሆነ ፊት ላይ ጥልቅ የሆነ ጸጸትንና ሀዘንን ተመለከተ፣ ነገር ግን በዚያ ቁጣ አልነበረም።

“ያንን የገረጣና ስቃይ ያለበትን ፊት መመልከት፣ እነዚያን የሚንቀጠቀጡ ከንፈሮችን እና የርኅራኄና የይቅርታ እይታን መመልከት ልቡን እንደ ቀስት ወጋው።

ከጥቂት ሰዓታት በፊት ከጌታው ጋር ወደ ወህኒም ሆነ ወደ ሞት ለመሄድ የገባውን ቃል ጴጥሮስ አስታወሰ። በዚያን ሌሊት ጌታውን ሶስት ጊዜ እንደሚክደው አዳኙ በላይኛው ክፍል ሲነግረው የነበረውን በሀዘኔታ አስታወሰ። ጴጥሮስ ኢየሱስን እንደማያውቅ ተናግሯል፣ ነገር ግን ጌታው እንዴት አሳምሮ እንደሚያውቀውና ውሸታምነቱ ለራሱ እንኳን የማይታወቀውን ልቡን እንዴት በትክክል እንዳነበበ አሁን መራር በሆነ ሀዘን ተገነዘበ።”—Ellen G. White, The Desire of Ages, pp. 712, 713.

**የመወያያ ጥያቄዎች**

`1. ማርቆስ 14፡9 ላይ ኢየሱስ የተነበየውን ትንቢት ዝም ብሎ በማንበብ ብቻ- -ትንቢቱ የተነገረበትን ሁኔታዎች ከግምት ውስጥ ስናስገባ ተፈጻሚ የመሆን ዕድሉ እጅግ አነስተኛ ሆኖ ሳለ-- ሌሎች የኢየሱስ ትንበያዎች ሲፈጸሙ እየተመለከትን ያለነው እንዴት ነው?`

`2. ይሁዳንና ጴጥሮስ አነጻጽሩና አወዳድሩ። በኢየሱስ ስቃይ ታሪክ ላይ በተጫወቱት ሚና የሚመሳሰሉትና የሚለያዩት እንዴት ነው?`

`3. በጌታ ራት ትርጉም ላይ ተወያዩ። ይህንን በቤተ ክርስቲያናችን የበለጠ ትርጉም ያለው ማድረግ የምንችለውና በበዓሉ ላይ ብዙ አባላትን ማሳተፍ የምንችለው እንዴት ነው?`

`4. ኢየሱስ በጌተሴማኔ ለጸለየው ጸሎት እግዚአብሔር ‹‹አይሆንም›› ብሎ በመለሰበት እውነታ ላይ ተወያዩ። እግዚአብሔር ለእኛም ‹‹አይሆንም›› ሲል ምን ማለት ነው?`

`5. ጴጥሮስ በመካዱ ኢየሱስን እጅግ ቢያሳዝነውም ኢየሱስ ግን አልጣለውም። ከዚህ እውነታ ለራስዎ ምን ተስፋ መውሰድ ይችላሉ?`