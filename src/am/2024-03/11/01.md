---
title:  የተወሰደ እና የተፈተነ
date:   07/09/2024
---

### ለዚህ ሳምንት ጥናት፡
ማር.14፣ ዮሐ. 12:4– 6፣ ሮሜ 8:28፣ ዘጸአት 24:8፣ ኤር. 31:31–34፣ ዘካ. 13:7።

> <p>የመታሰቢያ ጥቅስ</p>
> “አባ አባት ሆይ፥ ሁሉ ይቻልሃል፤ ይህችን ጽዋ ከእኔ ውሰድ፤ ነገር ግን አንተ የምትወደው እንጂ እኔ የምወደው አይሁን አለ።” ማርቆስ 14:36

ከማርቆስ 14 እስከ 16 ያሉ ምዕራፎች የኢየሱስን መከራ፣ ሞትና ትንሣኤ ስለሚገልጹ “የስቃይ ታሪክ” በመባል ይታወቃሉ። በ9ኛው ትምህርት ላይ እንደተመለከተው የማርቆስ የመጨረሻዎቹ ስድስት ምዕራፎች የሚሸፍኑት በአንድ ሳምንት ውስጥ የሆነውን ነገር ብቻ ነው። ከማርቆስ 14-16 ባለው ክፍል ውስጥ ያሉ አብዛኞቹ ክስተቶች በዚህ የመከራ ሳምንት ሀሙስና አርብ ላይ ይገኛሉ። ኢየሱስ የሞተው አርብ ዕለት ሲሆን የተነሣው ደግሞ እሁድ ነበር።

የዚህ ሳምንት ትምህርት ከኢየሱስ ጋር በተገናኘ ሁኔታ ሁለት ተቃራኒ ተግባሮችን በሚያገናኝ ሁለት ታሪኮች መካከል በሚገኝ አምስተኛው ታሪክ በመጀመር ማርቆስ 14 ላይ ትኩረት ያደርጋል። ከዚህ ቀጥሎ የመጣው የመጨረሻው እራት ሲሆን የመጨረሻውን እራት ተከትሎ የመጣው በጌትሰማኔ ያደረገው ትግል ነበር። በዚያ ቦታ ተይዞ ወደ ሕዝብ አለቆች በመወሰድ ለፍርድ ቀርቧል። የፍርድ ሂደት የተካሄደበት ቦታ ጴጥሮስ ኢየሱስን ከካደበት ክስተት ጋር በመገናኘት በማርቆስ መጽሐፍ ውስጥ ያለውን ስድስተኛውንና የመጨረሻውን በአንድ ታሪክ መካከል ያለን ታሪክ ይመሰርታል። እንደገና ሁለት ተቃራኒ ድርጊቶች ይከሰታሉ፤ ነገር ግን ምጸታዊ በሆነ መልክ ያንኑ እውነት ያጸናሉ።

በትረካው ውስጥ ሁለት ተጻራሪ የሆኑ ታሪኮች ጎን ለጎን ይሄዳሉ። ማርቆስ የኢየሱስን ድል እየገለጠ ሳለ ጉልህ በሆነ መልኩ በአንባቢው ፊት የሚጋጩ ታሪኮችን ያስቀምጣል። 

_የዚህን ሳምንት ትምህርት ለመስከረም 4 ሰንበት ለመዘጋጀት ያጥኑ።_