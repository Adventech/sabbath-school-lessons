---
title:  መጥፎ ዳቦን (እንጀራን) በተመለከተ ተጠንቀቁ
date:   08/08/2024
---

`ማር. 8:11–13ን ያንብቡ። ኢየሱስን በጥልቀት ተስፋ ያስቆረጠው የፈሪሳውያን አቀራረብ ምን ነበር?`

ኢየሱስ መለኮታዊ ኃይሉን በማሳየት እነዚህን አጉረምራሚዎች ለምን አያሳምናቸውም? ችግሩ ኢየሱስ በማርቆስ ምዕራፍ 3 መጨረሻ ላይ መንፈስ ቅዱስን ስለ መሳደብ ወደተናገረው ኃጢአት ወደ ኋላ ይሄዳል። የአንድ ሰው ጆሮዎች ከተደፈኑና ዓይኖች ከተጨፈኑ፣ ከሰማይ ሌላ ምልክት ቢሰጥ እንኳን አያምንም። አስቀድሞ እንደሆነው ሁለ ሁሉም ነገር ተቀባይነት ያጣል። ላለማመን የወሰኑ ሰዎችን ለማሳመን ተዓምራቶች እንኳን በቂ አይደሉም።

`ማር. 8:14–21ን ያንብቡ። ደቀ መዛሙርት ረስተው የነበረው ምን ነበር? ከዚህ ላይ ኢየሱስ አውጥቶ ያሳየው ነጥብ ምን ነበር?`

ኢየሱስ ደቀ መዛሙርቱን ከፈሪሳውያንና ከሄሮድስ “እርሾ” እንዲጠነቀቁ (ማር. 8:15) ለማስጠንቀቅ አጋጣሚውን ተጠቀመ። ይህ ማለት ከትምህርቶቻቸው እንዲጠነቀቁ ማለት ነው (ከማርቆስ 16፡12 ጋር ያነጻጽሩ)።

ነገር ግን ደቀ መዛሙርቱ ኢየሱስ እየተናገረ ያለው ትክክለኛውን ዳቦ እንዳይገዙ እንደሆነ በማሰብ በስህተት ተረዱ። ከዚህ በፊት ልማዱ እንደነበረው ሁሉ ደቀ መዛሙርት በተሳሳተ መንገድ ሲረዱ ኢየሱስ ትምህርት ይሰጣቸዋል።

ጌታ ተልዕኮውን ባለመረዳታቸው ተስፋ መቁረጡን በመግለጽ ተከታታይነት ያላቸውን ጥያቄዎች ይጠይቃል፣ ይህም ተፈጥሮን በመጠቀም ሰዎችን ለማሳመን ከተናገራቸው በርካታ ንግግሮች የመጀመሪያው ውጤታማ ንግግር ነው።

ቃላቱ በማርቆስ 4፡10-12 ላይ ስለማያስተውሉ ሌሎች ወገኖች ያለውን ነገር የሚያስታውሱ ናቸው። ጠንካራ ቃሎቹ ደቀ መዛሙርቱን ከመንፈሳዊ ግድ የለሽነት (ስንፍና) ለመቀስቀስ የታለሙ ናቸው።

በማርቆስ 8:19፣ 20 ላይ ኢየሱስ 5000 ሰዎችን (ማር. 6፡30-44) እና 4000 ሰዎችን (ማር. 8፡1-10) ከመገበ በኋላ ስንት ቅርጫት ፍርፋሪ እንደሰበሰቡ እንዲነግሩት ቀለል ያሉ ጥያቄዎችን ጠየቃቸው። የእነዚህ ጥያቄዎች ዓላማ የግብዓቶች ውስንነት ብቻውን ለእግዚአብሔር መሲህ እንቅፋት እንዳልሆኑ ማሳየት ነበር። በማርቆስ 8፡21 ላይ “ገና አላስተዋላችሁምን?” በማለት የጠየቀው የመጨረሻው ጥያቄ በድጋሚ እነርሱን ለማሳመን ታስቦ የቀረበ ጥያቄ ነበር።

`ከኢየሱስ ጋር እስካሁን ድረስ ያዩትንና የተለማመዱትን ሁሉ ተመልከቱ። ለእግዚአብሔር እውነታ እና ለፍቅሩ ልባችንን እና አእምሮአችንን ክፍት ማድረግን መማር የምንችለው እንዴት ነው? ስለ እግዚአብሔርና ስለ ፍቅሩ በተሰጡን ማስረጃዎች ሁሉ ላይ ጊዜ ወስደው ያስቡ። አንዳንድ ጊዜ ለመጠራጠር እጅግ ቀላል የሚመስለው ለምንድር ነው?`