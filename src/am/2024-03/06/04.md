---
title:  ለውሾች ፍርፋሪ
date:   06/08/2024
---

`ማር. 7:24–30ን ያንብቡ። በዚህ ታሪክ ውስጥ ምን ጠቃሚ የሆኑ ትምህርቶች ይገኛሉ?`

የትላንት ትምህርትን ከባድ ንባብ እግር በእግር በመከተል በዚህ ንባብ ውስጥ ያለው ታሪክም አስቸጋሪ የሆኑ ጥያቄዎችን ያነሳል። ኢየሱስ ለዚህች ሴት ብዙ ቃላትን በመጠቀም ውሻ ብሎ እየጠራት እጅግ ጭካኔ በተሞላበት መንገድ ለምን መልስ ይሰጣል?

ምክንያቱን በግልጽ ባያብራራም ለእርሷ በሰጠው መልስ መካከል ያሉ ሁለት ባህሪያት እርሱ እያስተማረ ያለውን ነገር ይጠቁማሉ። ማርቆስ 7፡27 ላይ “በመጀመሪያ” ልጆች መመገብ አለባቸው አለ። “መጀመሪያ” ካለ “ሁለተኛ” የመኖሩ ጉዳይ አመክኒዮአዊ ነው። ኢየሱስ የተጠቀመው ሌላኛው ገጸ ባህሪይ ውሻ የሚለውን ቃል እጅግ አሳንሶ የተጠቀመበት ሲሆን አባባሉ ቡችላ ለማለት ሳይሆን ስድ ከተለቀቁ ውሾች በተቃራኒ እቤት ውስጥ እንዲሆኑ በሚፈቀድላቸው ውሾች አውድ ነበር። ሴትዮዋ ለኢየሱስ መልስ ስትመልስ እነዚህን ሁለት መነሻዎች በመውሰድ መሆኑ የእርሷን መልስ ለማብራራት ይረዳል።

የሴትዮዋ መልስ ቀጥተኛ ነበር። “ጌታ ሆይ፥ ቡችሎች እንኳ ከማዕድ በታች ሆነው የልጆችን ፍርፋሪ ይበላሉ” በማለት መልስ ሰጠች(ማር. 7:28).

ሴትዮዋ ለኢየሱስ የዚህን ዓይነት መልስ እንዴት መስጠት ቻለች? በእርግጠኝነት ለልጇ የነበራት ፍቅር ይህንን እንድታደርግ አስገድዷታል። ነገር ግን እርሱም አደፋፍሯታል። “መጀመሪያ” ማለቱ “ሁለተኛ” ሊኖር እንደሚችል ያመለክት ነበር። ከዚህ በተጨማሪ እርሷ ከጠረጴዛው ሥር ያለች ውሻ መሆኗን ያመለክታል።

ውሻው ከጠረጴዛ ሥር እቤት ውስጥ እንደነበረ ሁሉ እርሷም ስለ ልጇ እየለመነች በኢየሱስ እግር ሥር ነበረች። ስለዚህ በመሬት ላይ የሚወድቀውን ፍርፋሪ የሚበላው የውሻ መብት እንዲሰጣት ጠየቀች።

የሴትዮዋ መልስ እምነቷን ይገልጻል። ለልጇ የሚደረገውን ታላቅ የፈውስ ተዓምራት “ፍርፋሪ” ብላ መጥራቷ የኢየሱስ ኃይል በተለየ ሁኔታ ታላቅ መሆኑን (የዚህ ዓይነቱ ተዓምራት ፍርፋሪ ከሆነ ሙሉ ዳቦው ምን ሊሆን ይችላል?) እና የእርሷን ጥያቄ መመለስ ለእርሱ ትንሽ ነገር መሆኑን ያመለክታል። ኢየሱስ ልቡ ስለተነካ የጠየቀችውን ሰጣት።

`“ለእርሷ ባደረገው ነገር በእሥራኤል ሕዝብ ዘንድ የተወገዘች ብትሆንም አሁን ግን ባዕድ እንዳልሆነች፣ ነገር ግን በእግዚአብሔር ቤተሰብ ውስጥ ያለች ልጅ እንደሆነች አሳይቷል። እንደ ልጅ የአባቷን ስጦታዎች የመጋራት መብት አላት።”—Ellen G. White, The Desire of Ages, p. 401.   በሌሎች ዘሮችና ዜጎች ላይ ያለው የጥላቻ አመለካከት ከኢየሱስ ትምህርቶች ታቃራኒ የሚሆነው ለምንድር ነው? ከዚህ ክፋት ተረጭተን ልንነጻ የምንችለው እንዴት ነው?`