---
title:  ተጨማሪ ሀሳብ
date:   09/08/2024
---

የዘመናት ምኞት ከሚለው የኤለን ጂ ኋይት መጽሐፍ “ወግ፣” “እንቅፋቶች (መሰናክሎች) ተወገዱ፣” እና “እውነተኛው ምልክት” የሚሉ ርዕሶችን ከእንግሊዝኛው መጽሐፍ ከገጽ 395–409 ላይ ያንብቡ።

“በዛሬዎቹ የጌታ ተከታዮች መካከል፣ እንደ ጥንቶቹ ሁሉ፣ ይህ ረቂቅና አሳሳች ኃጢአት ተስፋፍቶ ያለው ምን ያህል ነው! ለክርስቶስ ያለን አገልግሎትና ከእርስ በርሳችን ጋር ያለን ግንኙነት ራስን ከፍ ከፍ ከማድረግ ምስጢራዊ ፍላጎት የተነሣ የተበላሸው ምን ያህል ጊዜ ነው! ሀሳብ በራሱ ስኬት ያለውን ደስታ ለመግለጽና ሰብአዊ እውቅናን ለማግኘት ያለው ፍላጎት ምን ያህል ነው! በመለኮታዊ ትዕዛዛት ፋንታ ሰብአዊ መላምቶችንና ወጎችን ወደመተካት የሚመራው የራስ ፍቅርና እግዚአብሔር ካስቀመጠው ውጭ ቀላል መንገድን መፈለግ ነው። ክርስቶስ ለራሱ ደቀ መዛሙርት ‘ከፈሪሳውያን እርሾ ተጠበቁ’ በማለት የማስጠንቀቂያ ቃላትን ተናግሯል።-

“የክርስቶስ ኃይማኖት ራሱ ቅንነት ነው። ለእግዚአብሔር ክብር መቅናት መንፈስ ቅዱስ የተከለው ውስጣዊ ማነሳሻ ነው። ይህንን ማነሳሻ የሚተክለው የመንፈስ ቅዱስ ውጤታማ ሥራ ብቻ ነው። ራስ ወዳድነትንና ግብዝነትን ማጥፋት የሚችለው የእግዚአብሔር ኃይል ብቻ ነው። ይህ ለውጥ የእርሱ ሥራ ምልክት ነው። የምንቀበለው እምነት ራስ ወዳድነትንና ማስመሰልን ሲያጠፋ እና የራሳችንን ሳይሆን የእግዚአብሔርን ክብር እንድንሻ ሲመራን ነገሩ ከትክክለኛ ሥርዓት የሆነ መሆኑን እናውቃለን። ‘አባት ሆይ፣ ስምህን አክብር’ (ዮሐ. 12:28) የሚለው ንግግር የክርስቶስ ሕይወት ዋና ነጥብ ስለነበር እርሱን ከተከተልን ይህ የእኛም ሕይወት ዋና ነጥብ ይሆናል። ‘እርሱ እንደተመላለሰ እናንተም እንዲሁ ተመላለሱ’ ብሎ ያዘናል።

‘ትዕዛዛቱን ብንጠብቅ እርሱን እንደምናውቀው በዚህ እናውቃለን’ 1ኛ ዮሐንስ 2:6፣ 1ኛ ዮሐንስ 3።”—Ellen G. White, The Desire of Ages, p. 409.

**የመወያያ ጥያቄዎች**

`1. ልብን ንጹህ አድርጎ ለመጠበቅ የሚረዱ ምን ክርስቲያናዊ ልምምዶችን አገኙ?`

`2. በእርስዎ ማህበረሰብ ውስጥ “እርኩስ” የሚባሉ ሰዎች እነማን ናቸው? እነርሱ ወደ ወንጌል እንዲሳቡ ለመርዳት ምን ማድረግ ይችላሉ?`

`3. እንደ ክፍል ወንጌልን ለጎረቤቶቻችሁ በቀላል መንገድ ለማጋራት ምን ማድረግ እንደምትችሉ አስቡ።`

`4. አራት ሺሆችን ስለመመገብ የሚገልጸውን ማርቆስ 8:1–10ን ያንብቡ። አህዛብ ለሆነው ሕዝብ ይህን ንባብ መተርጎም ምን ልዩነት ያመጣል? ምንም ለውጥ ማምጣት የሌለበት ለምንድር ነው?`

`5. በኃጢአት እንደወደቁ ፍጡራን በውርስ ካገኘነው ራስን ከፍ ከፍ ከማድረግ ፍላጎት ራሳችንን ተግተን መከላከል የምንችለው እንዴት ነው?`