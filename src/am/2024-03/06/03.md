---
title:  ንፁህ እጆች ወይስ ንጹህ ልብ?
date:   05/08/2024
---

`ማር. 7:14–19ን ያንብቡ። በማር. 7፡15 ላይ ኢየሱስ እንቆቅልሽ ሲሰጥ ምን ማለቱ ነበር?`

ብዙዎች በዘሌዋውያን ምዕራፍ 11 ላይ ንጹህና ንጹህ ያልሆኑ ምግቦችን በተመለከተ ስለቀረቡ ትምህርቶች እያሰቡ ሳለ የኢየሱስ ቃላት ለብዙዎች ከባድና ግራ የሚያጋቡ ነበሩ። ኢየሱስ የዚህ ዓይነቶቹን ልዩነቶች እያስወገደ ነውን? ሰባተኛ ቀን አድቬንቲስቶች ሥጋን የሚበሉ የቤተ ክርስቲያን አባላት መብላት ያለባቸው ንጹህ እንስሳት ተብሎ ከተሰጠው ዝርዝር ውስጥ ያሉትን ብቻ እንደሆነ በማስተማራቸው ተሳስተዋልን?

በመጀመሪያ ኢየሱስ በማርቆስ 7፡6-13 ላይ ከተሰጠው ትውፊት በተቃራኒ ሙሴን የተከላከለ ሲሆን በማርቆስ 7፡14-19 ላይ በድንገት የሙሴ መማሪያዎችን ተቀባይነት ቢያሳጣ እንግዳ ነገር ይሆንበታል። ሁለተኛ፣ ፈሪሳውያን እያስተዋወቁ ያሉት ያው ትውፊት በብሉይ ኪዳን ትምህርት ውስጥ መሰረት የለውም፤ በንጽጽር ሲታይ የምግብ ሕጎች መሰረት አላቸው። ሶስተኛ፣ ማርቆስ 7፡19 ኢየሱስ   ሁሉንም ምግብ ያነጻል ሲል የምግብ ሕጎች ተሽረዋል ማለት አይደለም፣ ነገር ግን ፈሪሳውያን የፈጠሩት በመንካት የሚፈጸም የመርከስ ትውፊት ዋጋ ቢስ ነው።

ለምሳሌ፣ ከአህዛብ ጋር አካላዊ ንክኪ ከፈጠርክ ትረክሳለህ የሚለው አስተሳሰብ እነርሱ የነኩትን ምግብ ከነካህም ትረክሳለህ እንደ ማለት ነው።

`ማርቆስ 7:20–23ን ያንብቡ። ኢየሱስ አንድን ሰው ያረክሳል ያለው ነገር ምን ነበር?`

ማርቆስ 7:19 ላይ ኢየሱስ ምግብ ወደ ልብ ሳይሆን ወደ ሆድ ይሄድና እዳሪ ሆኖ ወደ ውጭ ይወጣል። ነገር ግን ማርቆስ 7፡21-23 ላይ ክፋት ከልብ፣ ግለሰቡ ማን እንደሆነ ከሚወስንበት ማዕከል ይወጣል በማለት አሳስቧል። ከክፉ ሀሳብ የሚነሱ ክፋቶችን ዝርዝር በማቅረብ እነዚህ ክፋቶች በክፉ ድርጊቶች እንደሚጠናቀቁ ይገልጻል።

ማርቆስ 7፡10 ላይ የተጠቀሰው 5ኛውን ትዕዛዝ የሚያመለክተው ሀሳብ ከክፋት ዝርዝር ጋር ሲካተት በሁለተኛው ጽላት ላይ የተጻፈው እያንዳንዱ ትዕዛዝ ተካትቷል። ስለዚህ ኢየሱስ በዚህ ንባብ ውስጥ ሙሉ በሙሉ የእግዚአብሔር ሕግ ተከላካይ ሆኖ ቆሟል።

`ትክክለኛ የሆነ የሥነ-መለኮት ትምህርት እውቀት ሊኖርዎ ይችላል፣ ነገር ግን ልብዎትን ሙሉ በሙሉ እና በመጨረሻ የያዘው ማን ነው?`