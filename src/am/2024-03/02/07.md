---
title:  ተጨማሪ ሀሳብ
date:   12/07/2024
---

“በቅፍርናሆም” እና “ልታነጻኝ ትችላለህ” የሚሉ ርዕሶችን ኤለን ጂ ኋይት ከጻፈችው የዘመናት ምኞት ከሚለው መጽሐፍ ገጽ 252–266ን ያንብቡ። ማርቆስ ምዕራፍ 1 የሚያቀርበው የኢየሱስ ምስል ምንድር ነው? ኢየሱስ ደቀ መዛሙርትን የመጥራት ስልጣን ሲኖረው እነርሱም ለጥሪው ምላሽ ይሰጣሉ።

ከሰይጣን ሥር ካሉ እርኩሳን መናፍስት በተቃራኒ እርሱ ቅዱስ ነው። በመልካምና በክፉ መካከል ታላቅ ጦርነት እየተካሄደ ሲሆን ኢየሱስ ከአጋንንት የበለጠ ኃይል አለው። ኢየሱስ ለህመምተኞች ርኅራኄ ስላለው ምናልባት ማንም ሊነካቸው በማይፈልግበት እርሱ ቀርቦ በመንካት ይረዳቸዋል። “ኢየሱስ ሊመሰርት ስለመጣው መንግሥትና የሰይጣን ምርኮኞችን ነጻ ለማውጣት ስላለው ተልዕኮ በምኩራብ ተናገረ። ከመሸበር ከሚመጣ የጩኸት ድምጽ የተነሣ ንግግሩ ተቋረጠ። ከሕዝቡ መካከል አንድ እብድ ሰው ‘ተው፥ የናዝሬቱ ኢየሱስ ሆይ፥ ከአንተ ጋር ምን አለን? ልታጠፋን መጣህን? ማን እንደ ሆንህ አውቄሃለሁ፥ አንተ የእግዚአብሔር ቅዱሱ’ እያለ በመጮህ ወደ ፊት ሮጠ።

“አሁን ሁሉም ነገር የሚያወዛግብና የሚያስደነግጥ ነው። የሰዎች ትኩረት ከኢየሱስ ወደ ሌላ አቅጣጫ እንዲመለስ ተደርጓል፣ ቃላቶቹም ተሰሚነት አላገኙም። ምርኮኞቹን ወደ ምኩራብ ሲመራ ይህ የሰይጣን ዓላማ ነበር። ነገር ግን ኢየሱስ አጋንንቱን እንዲህ በማለት ገሰጸው፡- ‘ኢየሱስም፦ ዝም በል ከእርሱም ውጣ ብሎ ገሠጸው። ጋኔኑም በመካከላቸው ጥሎት ሳይጐዳው ከእርሱ ወጣ።’ . . . በምድረ በዳ ሰይጣንን ድል ያደረገው እርሱ አሁን እንደገና ከጠላቱ ጋር ፊት ለፊት ተጋፍጧል። አጋንንት ግዳዩን በቁጥጥሩ ሥር አድርጎ ለማቆየት ኃይሉን ሁሉ ተጠቀመ። በዚህ ቦታ መሸነፍ ኢየሱስ ድል እንዲያደርግ መፍቀድ ነው።… ነገር ግን አዳኙ በሥልጣን በመናገር ምርኮኛውን ነጻ አወጣ።”—Ellen G. White, The Desire of Ages, pp. 255, 256.  

ይህ እየሆነ ሳለ ጌታችን ከቦታ ቦታ እየተንቀሳቀሰ ያለማቋረጥ ከሰዎች ጋር ግንኙነት በመፍጠር ሥራ የበዛበትን አገልግሎት አከናወነ። ማገልገልና ለሕዝብ እርጋታንና ቀጣይነት ያለውን አቀራረብ ጠብቆ ማቆየት የቻለው እንዴት ነበር? ይህን ማድረግ የቻለው በየዕለቱ ከነበረው የጸሎት ልምምድ የተነሣ ለመሆኑ ምንም ጥርጥር የለውም።

ጸሎትንና ቅዱሳት መጻሕፍትን ማጥናትን በተመለከተ ለእርስዎ ሊሰራ የሚችል የጊዜ ሰንጠረዥ ምን ሊሆን እንደሚችል ያስቡ። ለእርስዎ የሚሰራውን ያግኙና በመንፈስና በእግዚአብሔር ቃል የተመራ ሰላማዊ መንፈስን ለማጎልበት ያንን ጊዜ ይውሰዱ።

**የመወያያ ጥያቄዎች**

`1. ስለ ፀሎት ጥያቄና በክርስትና ሕይወት ስለሚኖረው አስፈላጊነት በክፍል ውስጥ ተነጋገሩ። ስለ ጸሎት ዓላማና ውጤት የማምጣት ኃይል ሰዎች ካሏቸው ጥያቄዎች አንዳንዶቹ ምንድር ናቸው?`

`2. አንዳንድ ጊዜ ስለ እምነታችን ከልክ በላይ ማውራት ጥሩ ስለሚሆንባቸው ሁኔታዎች በክፍላችሁ ውስጥ ተነጋገሩ። እንደዚህ ማድረግ ተገቢ የሚሆንበት ጊዜ መቼ ሊሆን ይችላል? በምስክርነታችን ላይ ሳንደራደር ይህን እንዴት ማድረግ እንችላለን?`

`3. ዘሬ በእርስዎ ባህል ለምጻሞች እነማን ናቸው? የእርስዎ ቤተ ክርስቲያን እነዚህን ግለሰቦች ‹‹መንካትና›› ወንጌልን ለእነርሱ ማድረስ የምትችለው እንዴት ነው?`