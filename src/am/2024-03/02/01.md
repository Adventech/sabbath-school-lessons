---
title:  አንድ ቀን በኢየሱስ አገልግሎት
date:   06/07/2024
---

### ለዚህ ሳምንት ጥናት፡
ማር. 1:16–45፣ ዮሐንስ 1:29–42፣ ማር. 5:41፣ ሉቃስ 6:12፣ ዘሌ. 13።

> <p>የመታሰቢያ ጥቅስ</p>
> “ኢየሱስም፦ በኋላዬ ኑና ሰዎችን አጥማጆች እንድትሆኑ አደርጋችኋለሁ አላቸው።” ማር. 1:17

እያንዳንዱ ወንጌል የኢየሱስን አገልግሎት መጀመር በተለየ ሁኔታ ያስተዋውቃል። ማቴዎስ ኢየሱስ ደቀ መዛሙርቱን ሲጠራ ያቀርብና ቀጥሎ የተራራውን ስብከት ያቀርባል። ሉቃስ ኢየሱስ ናዝሬት በነበረው ምኩራብ የአገልግሎቱ መጀመሪያ የሆነውን ስብከት በሰንበት ቀን የሰበከበትን ታሪክ ይነግራል።

ዮሐንስ ከቀደምት ደቀ መዛሙርት የአንዳንዶቹን መጠራትና ኢየሱስ የመጀመሪያውን ተዓምራት የሰራበትን የቃናን ሰርግ ይነግረናል። የማርቆስ ወንጌል የአራት ደቀ መዛሙርትን መጠራት ይነግርና በቅፍርናሆም ስለነበረው የሰንበት ቀንና ምን ተከትሎ እንደመጣ መግለጫ ይሰጣል።

ይህ በማርቆስ መጽሐፍ ጅምር ላይ “ሰንበት ከኢየሱስ ጋር” የሚለው ሀሳብ አንባቢው ኢየሱስ ማን እንደሆነ እንዲረዳ የሚያደርግ ስሜት ይሰጣል። በዚህ ሳምንት ትምህርት በሁሉም ክፍሎች ውስጥ ከእርሱ ቃላት የተመዘገቡት እጅግ ጥቂት ናቸው፡- ለደቀ መዝሙርነት የቀረበው አጠር ያለ ጥሪ፣ አጋንንትን ማዘዙ፣ ሌሎች ቦታዎችን የመጎብኘት ዕቅድ እና ስለ መንጻቱ ራሱን ለካህን እንዲያሳይ የታዘዘው የለምጻሙ መንጻት ናቸው። አጽንዖት የሰጠው በተግባር ላይ፣ በተለይም ሰዎችን በመፈወስ ላይ ነው። የወንጌል ጸሐፊው ኢየሱስ ለአገልግሎት ያደርግ የነበረውን ፈጣን የተግባር እንቅስቃሴ ለማሳየት ወዲያውኑ የሚለውን ቃል መጠቀምን ይወዳል። 

_የዚህን ሳምንት ትምህርት ለሀምሌ 6 ሰንበት ለመዘጋጀት ያጥኑ_