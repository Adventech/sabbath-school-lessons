---
title:  ምስጢር መጠበቅ ይችላሉ?
date:   11/07/2024
---

`ማርቆስ 1:40–45ን ያንብቡ። ይህ ስለ ኢየሱስ እና እርሱ በሕብረተሰቡ ውስጥ ከተገለሉት ጋር እንዴት ግንኙነት እንደፈጠረ ምን ያስተምረናል?`

የሥጋ ደዌ በሽታ በዚህ ንባብ ውስጥና በመላው ብሉይ ኪዳን ውስጥ ዛሬ የሃንሴን በሽታ (በተለምዶ የሥጋ ደዌ በሽታ) ተብሎ የሚገለጸውን ብቻ አያመለክትም። መጽሐፍ ቅዱሳዊው ቃል በተሻለ ሁኔታ “አስፈሪ/አሰቃቂ የቆዳ በሽታ” ተብሎ ሊተረጎም የሚችል ሲሀን ሌሎች የቆዳ በሽታዎችንም ሊያካትት ይችላል። የሃንሰን በሽታ ወደ ጥንቱ የቅርብ ምሥራቅ የመጣው ከክርስቶስ ልደት በፊት በ3ኛው መቶ ክፍለ ዘመን አካባቢ ነበር። (ዴቪድ ፒ ራይት እና ሪቻርድ ኤን ጆንስ በአንከር የመጽሐፍ ቅዱስ መዝገበ ቃላት ቅጽ 4 ላይ ስለ “የሥጋ ደዌ” የጻፉትን ይመልከቱ [New York: Doubleday, 1992], pp. 277–282)። ስለዚህ ግለሰቡ ይሰቃይ የነበረው በሽታ በትክክል ምን እንደነበር እርግጠኞች መሆን ባንችልም በዚህ ንባብ ውስጥ የተመለከተው የሃንሰን በሽታ ሊሆን እንደሚችልና ክፉ በሽታ እንደነበር እናውቃለን።

ለምጻሙ ኢየሱስ ሊያነጻው እንደሚችል አመነ። ዘሌዋውያን ምዕራፍ 13 ላይ እንደተገለጸው ለምጻም እርኩስ ስለሆነ ከሌሎች ሰዎች ጋር መገናኘት የለበትም (ዘሌ. 13፡ 45፣ 46ን ይመልከቱ)።

ነገር ግን ኢየሱስ ለሰውዬው አዘነለትና ነካው። “ኢየሱስም አዘነለት እጁንም ዘርግቶ ዳሰሰውና፦ እወድዳለሁ፤ ንጻ አለው።” (ማር. 1:41)። ይህ ድርጊት እንደገና ንጹህ ለመሆን ገላውን መታጠብን እስኪጠይቀው ድረስ እስከ ምሽት እርኩስ ያደርገው ነበር (ከዘሌ. 13-15 ጋር ያነጻጽሩ)። ነገር ግን የኢየሱስ ህመምተኛውን የመንካት ተግባር ከለምጹ እንደሚያነጻው ማርቆስ ብዥታ አልነበረውም። ስለሆነም ኢየሱስ ሰውዬውን በመንካቱ አልረከሰም ነበር።

ሙሴ የዚህ ዓይነት ክስተቶች ሲከሰቱ ግለሰቡ እንዲያቀርባቸው በዘሌዋውያን 14 ላይ ያዘዛቸውን መስዋዕቶች እንዲያቀርብ መመሪያ በመስጠት ኢየሱስ ይህን ሰው ወደ ካህን ላከው። በመላው የማርቆስ ወንጌል ውስጥ ኢየሱስ ሙሴ ላዘዛቸው ነገሮች እንደ ከጥቃት ተከላካይና ደጋፊ ሆኖ ቆሟል (ማር. 7፡10, 10፡3, 4, 12፡26, 29-31)። ይህ አመለካከት በማርቆስ 7፡10 እና 12 ውስጥ በሙሴ አማካይነት የተሰጡ ትምህርቶች የነበራቸውን የመጀመሪያ ዕቅዳቸውን ከሚያዛቡ የኃይማኖት መሪዎች አመለካከት በተቃራኒ ይቆማል። እነዚህ ዝርዝሮች ኢየሱስ በማርቆስ 1፡ 44 ላይ ሰውዬው ዝም እንዲል ያዘዘበትን ምክንያት ያብራራል።

ኢየሱስ እንደፈወሰው እንዲናገር ተፈቅዶለት ቢሆን ኖሮ ካህኑ ለኢየሱስ ከነበረው ጥላቻ (የተዛባ አመለካከት) የተነሣ የውሳኔውን ሚዛናዊት ያበላሽ ነበር።

ነገር ግን የነጻው ለምጻም ይህን የተረዳ አይመስልም፤ ከዚህ የተነሣ የኢየሱስን ትዕዛዝ ባለመታዘዝ ዜናውን በሁሉም ስፍራ ከማሰራጫቱ የተነሣ ኢየሱስ ለአገልግሎት ወደ ከተሞች በግልጽ መግባት አልቻለም ነበር።

`አንድን ነገር የምናደርግበት ዓላማ ምንም ያህል መልካም ቢሆንም የወንጌልን ሥርጭት የሚገቱ ነገሮችን እንዳንፈጽም መጠንቀቅ የምንችለው እንዴት ነው?`