---
title:  ተቀባይነትን ማጣትና ተቀባይነት ማግኘት
date:   31/07/2024
---

`ማር. 6:1–6ን ያንብቡ። ኢየሱስ ይኖርበት የነበረው ከተማ ሰዎች እርሱን ያልተቀበሉት ለምን ነበር?`

`በተለምዶ ከትንሽ ከተማ የሆነ ሰው ዝነኛ ሲሆን በአገር ቤት ያሉ ሰዎች ትኩረት በማግኘቱ ደስ ይላቸዋል። በናዝሬት የሆነው ግን ይህ አይደለም። ኢየሱስ እንደ መምህርና ፈዋሽ ባገኘው ስኬት ተከፍተዋል ተደንቀዋልም። ከግንበኝነት ወደ መምህርነት ያሳየው ለውጥ ለመቀበል ከባድ መስሎ ታያቸው። ምናልባትም አብዛኞቹን ተዓምራቶች ያደረገው በቅፍርናሆም መሆኑ የሆነ ጠላትነት ስላለ ሊሆን ይችላል (ሉቃስ 4፡23ን ይመልከቱ)። ከቤተሰቡ ጋርም አለመስማማት ተፈጥሮአል (ማርቆስ 3:31–35). ማር. 6:7–30ን ያንብቡ። የአሥራ ሁለቱ ሐዋርያት ተልዕኮ የመጥምቁ ዮሐንስን አንገት ከመሰየፍ ጋር የሚነጻጸረው እንዴት ነው?`

ይህ በማርቆስ ወንጌል ውስጥ በሌላ ታሪክ መካከል የገባ ሶስተኛው ታሪክ ነው (3ኛውን ትምህርት ይመልከቱ)። አሥራ ሁለቱ ሐዋርያት የኢየሱስን መልእክት ወደ ሁሉም ስፍራ የመውሰዳቸው ተልዕኮ መጥምቁ ዮሐንስን ከማሰርና ጸጥ ማሰኘት ጋር ይነጻጸራል። ደቀ መዛሙርቱ ሸክም እንዳይሸከሙና ከሌሎች ድጋፍ እንዲያገኙ ተነግሮአቸዋል። ይህ ስልት ሚስዮናውያን በሚያገለግሉአቸው ሰዎች ላይ እንዲደገፉ ስልት ያስቀምጣል። ይህም መልእክታቸውን ከሚፈለጉ ሰዎች ጋር ትስስር እንዲኖራቸው ይረዳል።

ነገር ግን መጥምቁ ዮሐንስ ከሄሮድስና ከቤተሰቡ ጋር የዚህ ዓይነት ትስስር አልነበረውም። ሴረኛዋ ሄሮዲያዳ የሄሮድስን እርስ በርሱ የሚቃረን ሀሳብና ፍትወተኛነት በመጠቀም ዮሐንስን ማስገደሏ አስደንጋጭ በሆነ ዝርዝር ተነግሮአል። የሄሮዲያዳ ልጅ የዮሐንስ ራስ በወጭት ተደርጎ እንዲሰጣት ባደረገችው እንግዳ ጥያቄ አሳፋሪ በሆነው ዕቅድ ላይ ተጨማሪ ነገር ሆኗል። የአጥማቂውን የማስጠንቀቂያ ድምጽ ጸጥ ማድረግ የተከሰተው ልክ መጥምቁ ዮሐንስ እንዳደረገው አሥራ ሁለቱ ሐዋርያት ንስሃን እያወጁ ሳለ ነበር። ዮሐንስ ተገድሎ የተቀበረ ሲሆን ኢየሱስ ከሙታን አንደሚነሳ ሁሉ (ማርቆስ ምዕራፍ 15 እና 16) እርሱም ከሙታን እንደተነሣ ሪፖርት ቀርቦ ነበር (ማር. 6፡14-16, 29)። እነዚህ ትይዩ የሆኑ ታሪኮች ለኢየሱስና ለተከታዮቹ ሊመጣ ያለውን ችግር የሚያመለክቱ ነበሩ።

`ኢየሱስ ተቀባይነት አጥቶ እንደሚያውቅ እርስዎም ተቀባይነት አጥተው ያውቃሉ? ወይም ለመረዳት አስቸጋሪ በሆነ ችግር ውስጥ አልፈው ያውቃሉ? ከእነዚህ ልምምዶች ምናልባት በቀጣዩ ጊዜ ያንን የሚመስል ነገር ሲከሰት ሊረዳዎ የሚችል ምን ነገር ተማሩ?`