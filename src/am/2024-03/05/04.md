---
title:  ከኢየሱስ ጋር በፍጥነት በሚሄድ ጀልባ ላይ
date:   30/07/2024
---

`ማር. 5:21–24ን ያንብቡ። ስለ ኢያኢሮስ ጎልተው የሚታዩ ልዩ ባህሪያት ምንድር ናቸው?`

እንደ ኢያኢሮስ ያሉ ኃይማኖታዊ መሪዎች በተለየ ሁኔታ የኢየሱስ ወዳጆች አልነበሩም (ማር. 1፡22፤ 3፡2፣6፤ ሉቃስ 13፡14)። ደግሞ ይህ ሰው ተስፋ የቆረጠ (ምርጫ ያልነበረው) ሰው ይመስላል። ይህ ተስፋ ቢስነቱ በኢየሱስ እግር ሥር በመንበርከኩ ታይቷል። ልመናው ወላጅ የሆነ ሰው ሁሉ የሚያስተውለው ነገር ነው። ምክንያቱም ልጁ እየሞተችበት ነው። ነገር ግን ኢየሱስ መርዳት እንደሚችል እምነት ነበረው። ኢየሱስ አንድም ቃል ሳይናገር ከልጅቷ አባት ጋር ወደ ቤቱ ለመሄድ ተነሳ።

`ማርቆስ 5:25–34ን ያንብቡ። ወደ ኢያኢሮስ ቤት የሚደረገው ጉዞ እንዲቋረጥ ያደረገው ነገር ምንድር ነው?`

ታሪኩ በድንገት በሌላ የሚያሳዝን ትዕይንት ይቋረጣል። ይህም ለአሥራ ሁለት አመታት አሰቃቂ የሆነ ህመም ስትለማመድ የነበረች ሴት ታሪክ ነበር። ይህ የኢያኢሮስና የሴትዮዋ ታሪክ በማርቆስ መጽሐፍ ውስጥ ሁለተኛው በሌላ ታሪክ መሃል የገባ ታሪክ ነው (በ3ኛው ትምህርት ውስጥ የተጠናውን ማርቆስ 3፡20- 35ን ይመልከቱ)። በዚህ ታሪክ ውስጥ ተነጻጻሪ የሆኑ ገጸ ባህሪያት፣ ኢያኢሮስና ሴትዮዋ፣ ወደ ኢየሱስ እርዳታ ፈልገው መጡ።

ሴትዮዋ ከኋላው መጥታ የኢየሱስን ልብስ ነካች። ወዲያውኑ ከበሽታዋ ዳነች። ነገር ግን ኢየሱስ ቆም ብሎ “ልብሴን የነካው ማን ነው?” ብሎ ጠየቀ።

እጅግ ታማሚ የነበረችው ሴት በድንገት ደህና ሆነች። በሆነው ነገር ኢየሱስ የተቆጣ ስለመሰላት ፈራች። ይህ ስሜቶቿ የመሯት መንገድ ነው። ነገር ግን ኢየሱስ አካሏን ብቻ ሳይሆን መንፈሷንም ለመፈወስ ፈለገ።

ከዚያ በኋላ ወደ ኢያኢሮስ እንመለስ (ማርቆስ 5፡35-43ን ይመልከቱ)።

የምኩራብ አለቃ ለሆነው ሰውም ይህ ጉዳይ ያልተጠበቀ የስሜት ጉዞ ነበር። ኢየሱስ ከጴጥሮስ፣ ከያዕቆብና ከዮሐንስ በቀር ማንም ከእርሱና ከልጅቷ ወላጆች ጋር አብሮ እንዲሄድ አልፈቀደም። ኢየሱስ ልጅቷ ተኝታለች እንጂ አልሞተችም አለ። አልቃሾቹን በሙሉ ወደ ውጭ አስወጥቶ የሞተችው ልጅ ወደነበረችበት ክፍል ሄደ። እጇን በመያዝ “ጣሊታ ቁሚ” አለ። ማርቆስ እነዚህን ቃላት “አንቺ ብላቴና፣ ተነሽ” ብሎ ተርጉሟል። ጣሊታ ማለት “ጠቦት” ማለት ሲሆን ልጅቷ   ለወላጆቿ ብርቅዬ እንደሆነች የሚገልጽ ቃል ነው። ነገሮችን በምስጢር እንዲይዙ የተሰጠው ትዕዛዝ በመላው የማርቆስ መጽሐፍ ውስጥ የሚገኝ የመገለጥ/ የምስጢራዊነት ዓላማ አካል ሲሆን ኢየሱስ ማን እንደሆነ ያመለክታል፤ ሆኖም በመጨረሻ ተደብቆ መቆየት አይችልም።