---
title:  የተለየ ዓይነት መሲህ
date:   01/08/2024
---

`ማርቆስ 6:34–52ን ያንብቡ። ኢየሱስና ደቀ መዛሙርቱ የተጋፈጡት ችግር ምን ነበር? ችግሩ የተፈታው እንዴት ነበር?`

ደቀ መዛሙርት ከተልዕኮአቸው ከተመለሱ በኋላ ለእረፍት በገሊላ ባህር ምዕራባዊ ዳርቻ ወዳለው ገለልተኛ ስፍራ ሄዱ። ነገር ግን እነርሱ ከቦታው ከመድረሳቸው በፊት 5000 ሕዝብ ደርሶ ጠበቃቸው። ኢየሱስ እረኛ እንደሌለው መንጋ ሆነው አገኛቸው። ቀኑን ሙሉ አስተማራቸው። ቀኑ ሲመሽ ሕዝቡ ምግብ ለመፈለግ እንዲበተን ደቀ መዛሙርት ሀሳብ ሰጡ፣ ነገር ግን እነርሱ እንዲመግቡአቸው ነገራቸው። ደቀ መዛሙርቱ ችግሩን እንዴት እንደሚፈቱ ያስቡ   እንደነበር የተነሳው ክርክር (ማር. 6፡35-38) ያሳያል።

ነገር ግን ኢየሱስ ብዙ ሕዝብን ተአምራዊ በሆነ ሁኔታ በአምስት እንጀራና በሁለት ዓሣ በመመገብ ችግሩን ፈታው። የዚህ ታሪክ ባህሪያት በኢየሱስ ዘመን በነበረው ታዋቂ የመሲህ ጽንሰ ሀሳብ ውስጥ ይጫወታሉ። ይጠበቅ የነበረው መሲሁ እሥራኤልን ከጠላቶቿ ነጻ በማድረግ ጽድቅንና ሰላምን እንደሚያመጣ ነበር። ብዙ ቁጥር ያላቸው ወንዶች በስሜቶቻቸው በበረሃማ ቦታ የሚደረግ ወታደራዊ አመጽን ይዘው ይንቀሳቀሱ ነበር። (ከዮሐንስ 6:14፣ 15፤ የሐዋ. 21:38 ጋር ያወዳድሩ)።

ይህ አስተሳሰብ ሙሴ ከእርሱ በኋላ እሥራኤልን የሚመራ ሰው እንዲሾም እግዚአብሔርን ከጠየቀበት ከዘሁልቁ 27፡17 በከፊል በተወሰደውና ኢየሱስ ሕዝቡን “እረኛ እንደሌላቸው በጎች” መመልከቱን በሚያመለክተው ሀሳብ ተጠናክሯል። ስለ እግዚአብሔር ሕዝብ እረኛ የሚገልጽ ይህ ሀረግ በብሉይ ኪዳን ውስጥ በሌላ ቦታ፣ በተለይም እሥራኤል መሪን ወይም ንጉሥን ከማጣት አንጻር ተጠቅሶ ይገኛል (ከ1ኛ ነገሥት 22፡17፤ 2ኛ ዜና 18፡16፤ ሕዝ. 34፡5፣6 ጋር ያነጻጽሩ)።

ሆኖም ኢየሱስ በውሸት ይጠብቁ የነበሩትን ሁኔታ አላሟላም። ከዚህ ይልቅ ደቀ መዛሙርቱን ወደ ሌላ ቦታ ከላከ በኋላ ሕዝቡን በተናቸው። በሮም ላይ አመጽ እንዲነሳ ከመምራት ይልቅ ምን አደረገ? ለጸሎት ወደ ተራራ ሄደ።ሕዝቡ የጠበቁትን ነገር አላደረገም።

መሲሁ እሥራኤልን ነጻ እንደሚያወጣ ንጉሥ ተደርጎ ይታይ በነበረው ዝነኛ አመለካከት ቦታ፣ ሕዝቡን ከኃጢአት ባርነት ነጻ ለማውጣት መጣ። የእርሱ በባህር ላይ መራመድ በርግጠኝነት እርሱ የተፈጥሮ ጌታ መሆኑን ለደቀ መዛሙርቱ አሳይቷል። ነገር ግን እርሱ የመጣው ለመግዛት ሳይሆን ነፍሱን ለብዙዎች ቤዛ አድርጎ ለመስጠት ነበር (ማር. 10፡45)።

`ትንቢትን በትክክል ማስተዋል ለምን እንደሚያስፈልግ ይህ ታሪክ ምን ሊነግረን ይገባል? የክርስቶስን የመጀመሪያ ምጽዓት በተሳሳተ መልክ መረዳት አንዳንዶችን ወደ አደጋ (ጥፋት) እንዲገቡ ከመራ ደግም ምጽዓቱን በተመለከተ የሚከሰተው የተሳሳተ መረዳት ለአንዳንዶች ምን ያህል አደጋ (ጥፋት) ያመጣባቸው ይሆን?`