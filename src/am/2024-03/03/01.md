---
title:  ተቃርኖዎች
date:   13/07/2024
---

### ለዚህ ሳምንት ጥናት፡
ማር. 2:1–3:6፣ ሚክያስ 6:6–8፣ 1ኛ ሳሙ. 21:1–6፣ ማር. 3:20–35፣ ሉቃስ 12:53፣ ሉቃስ 14:26።

> <p>የመታሰቢያ ጥቅስ</p>
> “ደግሞ፦ ሰንበት ስለ ሰው ተፈጥሮአል እንጂ ሰው ስለ ሰንበት አልተፈጠረም፤ እንዲሁም የሰው ልጅ ለሰንበት እንኳ ጌታዋ ነው አላቸው።” ማር. 2:27, 28

ማርቆስ 2:1–3:6 የኃይማኖት መሪዎች ከሚያስተምሩት ትምህርት ጋር በማነጻጸር የኢየሱስን ትምህርት የሚገልጹ ታሪኮችን ይዟል። እያንዳንዱ ቀጣይ ታሪክ አስቀድሞ ከነበረው ታሪክ ጋር ግንኙነት እንዲኖረው ተደርጎ በተለየ ሁኔታ ርዕስ ባለው ንጽጽር ቀርቧል። የመጨረሻው ታሪክ ክብ ሰርቶ ከመጀመሪያው ጋር ተመልሶ ይገናኛል።

ከእነዚህ ታሪኮች እያንዳንዱ ማርቆስ 2፡10, 17,20, 28 ላይ በቀረቡ አረፍተ ነገሮች በምሳሌነት እንደቀረበው ኢየሱስ ማን ስለመሆኑ የተለያዩ አመለካከቶችን ይገልጻል። የእሁድ፣ የሰኞና የማክሰኞ ትምህርቶች ወደ እነዚህ ዘገባዎች ትርጉምና በውስጣቸው ወዳሉ የክርስቶስ ንግግሮች ጠልቀው ይገባሉ።

የረቡዕና ሀሙስ የትምህርት ርዕስ ማርቆስ 3:20–35 ይሆናል።

ቀጥሎ የምንመለከተው የወንጌል ጸሐፊው የሚጠቀመውን “ሳንድዊች ታሪኮች” ማለትም በአንድ ታሪክ መካከል ሌላ ታሪክን ማስገባት የሚለውን ዘዴ ምሳሌ ነው። የዚህ ትረካ ዘዴ በማርቆስ መጽሐፍ ውስጥ ቢያንስ ስድስት ጊዜ ጥቅም ላይ ውሏል። በእያንዳንዱ ሁኔታ የኢየሱስ ተፈጥሮና የመሲህነቱ ሚና ወይም የደቀ መዝሙርነት ተፈጥሮ ጠቃሚ (ወሳኝ) ገጽታ ትኩረት ተሰጥቶታል።በዚህ ሳምንት ስለ ኢየሱስ የተጻፉ አንዳንድ ዘገባዎችን እናነብና ከእነርሱ ምን መማር እንደምንችል እንመለከታለን። 

_የዚህን ሳምንት ትምህርት ለሀምሌ 13 ሰንበት ለመዘጋጀት ያጥኑ።_