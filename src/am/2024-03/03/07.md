---
title:  ተጨማሪ ሀሳብ
date:   19/07/2024
---

የዘመናት ምኞት ከሚለው የኤለን ጂ ኋይት መጽሐፍ በእንግሊዘኛው እትም ላይ ከገጽ 272-280 “ሌዊ ማቴዎስ” የሚለውን እና ከገጽ 281-289 ላይ “ሰንበት” የሚለውን ክፍል አንብቡ።

“ኢየሱስ ‘በሰንበት ማዳን ተፈቅዷልን?’ ተብሎ ሲጠየቅ እንዲህ በማለት መለሰ፡- ‘ከእናንተ መካከል አንድ በግ ያለው ሰው ያ በግ በሰንበት ቀን ወደ ጉድጓድ ቢወድቅበት ያንን በግ ከጉድጓድ የማያወጣ ማን ነው? ስለዚህ በሰንበት መልካም ማድረግ ተፈቅዷል።’ ማቴዎስ 12:10–12። “ሰላዮቹ ራሳቸውን በችግር ውስጥ እንዳያስገቡ በመፍራት በሕዝቡ ፊት ለክርስቶስ መልስ ለመስጠት አልደፈሩም ነበር። እውነት መናገሩን አውቀዋል። ችላ ከተባለ ለባለቤቱ ከሚገጥመው ኪሳራ የተነሳ እንስሳውን እየረዱ ወጋቸውን ከመጣስ ይልቅ ሰው እንዲሰቃይ ዝም ይላሉ። ስለሆነም በእግዚአብሔር አምሳል ከተፈጠረው ሰው ይልቅ የማይናገር እንስሳ ከፍተኛ ጥንቃቄ ይደረግለታል። ይህ የሁሉንም የሀሰት ኃይማኖቶች አሰራር ያሳያል። መነሻቸው ሰው ከእግዚአብሔር በላይ ራሱን ከፍ ከፍ ለማድረግ ያለው ፍላጎት ነው፤ ነገር ግን ሰውን ከእንስሳ በታች ዝቅ ያደርጉታል። በእግዚአብሔር ሉአላዊነት ላይ ጦርነት የሚያስነሳ ማንኛውም ኃይማኖት ሰው ሲፈጠር የእርሱ የነበረውንና በክርስቶስ የሚመለስለትን ክብር አጭበርብሮ ይወስድበታል።

እያንዳንዱ የሀሰት ኃይማኖት ተከታዮቹ ለሰው ችግሮች፣ ሥቃዮችና መብቶች ግድ የለሽ እንዲሆኑ ያስተምራል። ወንጌል ግን ሰብአዊ ዘር በክርስቶስ ደም የተገዛ መሆኑን በመግለጽ ትልቅ ዋጋ በመስጠት ለሰው እጦትና ሰቆቃ ቦታ ይሰጣል። ጌታ እንዲህ ብሏል፡- ‘ሰውን ከጥሩ ወርቅ ይልቅ የከበረ፣ ከኦፊር ወርቅም ይልቅ የከበረ አደርገዋለሁ።’ ኢሳ. 13:12።”—Ellen G. White, The Desire of Ages, pp. 286, 287.  

**የመወያያ ጥያቄዎች**

`1. እርስዎና አጥቢያ ቤተ ክርስቲያንዎ በማርቆስ ምዕራፍ 2 ላይ እንደተጠቀሰው ሽባ በዝምታ እየተሰቃዩ ላሉ ሰዎች ሀዘኔታ እንዲሰማችሁ ምን ስልቶችና ልምምዶች ሊረዱአችሁ ይችላሉ?`

`2. ኢየሱስን አልቀበል ያሉ የኃይማኖት መሪዎች በጥላቻ፣ በወግ፣ በቀኖና እና በኃይማኖት ከመታወራቸው የተነሣ አእምሮአቸውን ለእርሱ እንዲከፍቱ ሊያደርጉ የሚችሉ ተዓምራቶቹን እንኳን እንዴት መቀበል እንዳልቻሉ አስቡ። እኛ እንደ ሕዝብ ከዚህ ጋር ተመሳሳይ የሆነ ነገር በእኛ ሕይወት እንዳይከሰት እንዴት መጠንቀቅ እንችላለን?`

`3. የእርስዎ አጥቢያ ቤተ ክርስቲያን በእምነታቸው ምክንያት በዘር የሚገናኝ ቤተሰብ አልቀበል ላላቸው ሰዎች “ቤተሰብ” መሆን የምትችለው እንዴት ነው?`

`4. “ይቅርታ የሌለው ኃጢአት” በሚለው ጥያቄ ላይ ጊዜ ውሰዱ። ይቅርታ የሌለው ኃጢአት ማለት ምን ማለት እንደሆነ እና የዚህን ዓይነት ኃጢአት ላለመስራታችን እንዴት እርግጠኞች መሆን እንደምንችል በክፍላችሁ ተወያዩ።`