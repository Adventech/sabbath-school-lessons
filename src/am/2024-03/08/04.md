---
title:  ከሁሉ የተሻለ ሀብትን ሥራ ላይ
date:   20/08/2024
---

`ማዋል (ሀብት ማፍሰስ) ማር. 10:17–31ን ያንብቡ። በዚህ ቦታ ለማንም ቢሆን፣ ለሀብታም ወይም ለድሃ፣ ስለ እምነትና ስለ ደቀ መዝሙርነት ዋጋ ምን ወሳኝ ትምህርቶች ተገልጠዋል?`

የሰውዬው አቀራረብ ለኢየሱስ ያለውን ልባዊ ፍላጎትና አክብሮት ያሳያል።

ሩጦ በፊቱ በመንበርከክ ለእያንዳንዱ ነፍስ መዳረሻ ማዕከላዊ የሆነ ጥያቄ ጠየቀ። ጥያቄው የዘላለም ሕይወትን ለመውረስ ምን ላድርግ? የሚል ነበር። ኢየሱስ አስርቱ ትዕዛዛት ከተጻፉባቸው ጽላቶች በሁለተኛው ላይ ያሉትን በመጥቀስ መልስ መለሰለት። በድጋሚ ሰውዬው እነዚህን ነገሮች ከልጅነቱ ጀምሮ እንደጠበቃቸው በመናገር ስለ ራሱ ያለውን ከፍ ያለ አመለካከት አሳየ።

ከአራቱ ወንጌላት መካከል የማርቆስ ወንጌል ብቻ ኢየሱስ ሰውዬውን መውደዱን ገልጾአል። ሰውዬው ስለ ራሱ ስላለው ከፍ ያለ አስተሳሰብ የሆነ የሚወደድ ነገር አለው። ነገር ግን ኢየሱስ ሰውዬው የሚናገረው ከልቡ መሆኑን ለመፈተን ያለውን ሁሉ ሽጦ እንዲከተለው ጠየቀው። ግለሰቡ ብዙ ንብረት ስለነበረው አዝኖ ሄደ።

በርግጥ ትዕዛዛቱን እየጠበቀ አልነበረም። በሕይወቱ የሆነ ነገርን ከእግዚአብሔር በላይ በማስቀመጥ የመጀመሪያውን ትዕዛዝ ጥሷል። ሀብቱ ጣዖቱ ነበር።

ከዚያ በኋላ ሀብት ምን ያህል አሳሳች እንደሆነ እና ሀብታም ሰው ሰማይ ከሚገባ እንደ ግመል ያለ ትልቅ እንስሳ በመርፌ ቀዳዳ ቢሾልክ እንደሚቀል አስረዳ።

ደቀ መዛሙርት በኢየሱስ ንግግር በመደነቅ ማን ይድናል በማለት አግራሞታቸውን ገለጹ። ኢየሱስ በማርቆስ 10፡27 ላይ የታሪኩን የመጨረሻ አረፍተ ነገር እንዲህ በማለት ተናገረ፡- “ይህ በእግዚአብሔር ዘንድ እንጂ በሰው ዘንድ አይቻልም፣ ነገር ግን ለእግዚአብሔር ይቻላል። በእግዚአብሔር ዘንድ ሁሉ ይቻላልና።”

ማርቆስ 10፡27 ታሪኩን ለመጨረስ ውብ የሆነ ቦታ ይመስላል። በራስህ መንገድ ሰማይ መድረስ አትችልም፣ ለመዳን የእግዚአብሔር ጸጋ ያስፈልግሃል።   

ነገር ግን ጴጥሮስ እርሱና ጓደኞቹ ኢየሱስን ለመከተል ሁሉን ነገር እንደተዉ ተናገረ። ኢየሱስ እኔን ለመከተል ብላችሁ የተዋችሁት ማንኛውም ነገር አሁንም ሆነ ‹‹በሚመጣው ዘመን›› ከምትቀበሉት ነገር ጋር ሲነጻጸር ምንም አይደለም ብሎ መለሰለት።

ነጥቡ ይህ ነው፡- ለሰብአዊ በደል መፍትሄን የሚሰጥ የክርስቶሰስ ሞት ነው። ከዚያም ትዕዛዛቱን እንዲታዘዙ ኃይል የሚሰጡት የክርስቶስ ጸጋና የትንሣኤ ሕይወቱ ናቸው።

`ሮሜ 6:1–11ን ያንብቡ። እነዚህ ጥቅሶች እኛን በማጽደቅም ሆነ ለእርሱ አዲስ ሕዝብ በማድረግ በሕይወታችን የእግዚአብሔርን ጸጋ እውነታዎች የሚገልጡት እንዴት ነው?`