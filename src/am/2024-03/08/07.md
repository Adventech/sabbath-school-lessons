---
title:  ተጨማሪ ሀሳብ
date:   23/08/2024
---

የዘመናት ምኞት ከሚል የኤለን ጂ ኋይት መጽሐፍ “ልጆችን መባረክ” እና “‘አንድ ነገር ይጎልሃል” የሚሉ ርዕሶችን ገጽ 511–523 ላይ ያንብቡ።

“ኢየሱስ ሁልጊዜ የልጆች አፍቃሪ ነበር። የልጅነት ርኅራኄያቸውን እና ግልጽና በተጽእኖ ሥር ያልወደቀውን ፍቅራቸውን ተቀበለ። ከንጹህ ከናፍራቸው ይወጣ የነበረው በምስጋና የተሞላ ውዳሴ በጆሮቹ ሙዚቃ የነበረ ሲሆን ተንኮለኛና ግብዝ በሆኑ ሰዎች ግንኙነት ጫና ሥር ሲወድቅ መንፈሱን ያድሱለት ነበር። አዳኙ በሄደበት ሁሉ ጉዳት የማያስከትለው ፊቱ እና ጨዋና ቸር ባህርዩ የልጆችን ፍቅርና አመኔታ አተረፈለት።”—Ellen G. White, The Desire of Ages, p. 511.

“እንደ ወጣቱ ገዥ ከፍተኛ መታመንን በሚጠይቅ ቦታ ለተቀመጡ እና ብዙ ሀብት ላላቸው ሰዎች ክርስቶስን ለመከተል ሁሉን መተው እጅግ ትልቅ መስዋዕትነትን መክፈል ሊመስላቸው ይችላል። ነገር ግን ደቀ መዛሙርቱ ለሚሆኑ ሁሉ ይህ የባህሪይ ደንብ ነው። ከመታዘዝ ያነሰ ምንም ነገር ተቀባይነት የለውም።

የክርስቶስ ትምህርቶች ዋናው ነጥብ ራስን አሳልፎ መስጠት ነው። ሰውን ለማዳን፣ ተቀባይነት ካገኙ፣ መላ ማንነትን አጋንንታዊ ባህሪይ እንዲላባስ የሚያደርጉ ነገሮችን ከሕይወቱ ከመቁረጥ ውጭ ሌላ መንገድ ስለሌለ ይህ ጉዳይ ብዙ ጊዜ ሥልጣን ያለው በሚመስል ቋንቋ ቀርቧል፣ ታዟልም።”—The Desire of Ages, p. 523.   

**የመወያያ ጥያቄዎች**

`1. ልጆችና ወጣቶች ከክርስቶስ ጋር እና ከቤተ ክርስቲያን ጉባኤ ጋር ግንኙነታቸውን ጠብቀው እንዲያቆዩ እርስዎ በምን መንገዶች ሊረዱ ይችላሉ? ይህን ማድረጋችን በጣም አስፈለጊ የሚሆነው ለምንድር ነው?`

`2. አንዳንድ ጊዜ ሰዎች ስለ ገንዘብ ግድ እንደሌላቸው ሲናገሩ እንሰማለን። ይህ እውነት አይደለም። ሁሉም ሰው ስለ ገንዘብ ግድ ይለዋል፣ ይህ ደግሞ ስህተት አይደለም። ታዲያ ገንዘብን በተመለከተ ችግሩ እምኑ ላይ ነው? ታማኝ ክርስቲያኖች ሀብታም ቢሆኑ ድሃ፣ ከገንዘብ ጋር ባላቸው ግንኙነት መጠንቀቅ ያለባቸው ለምንድር ነው?`

`3. ኢየሱስ “ምን እንዳደርግልህ ትሻለህ?” ብሎ ቢጠይቅዎ እንዴት ይመልሳሉ?`

`4. ማርቆስ 10፡43-45 ላይ ባሉ የኢየሱስ ቃላት ላይ አብልጠው ትኩረት ያድርጉ። እንደዚህ መኖር ማለት ምን ማለት ነው? ከመገልገል ይልቅ ማገልገልን መማር የምንችለው እንዴት ነው? እንዴት እንደምንኖርና ከሌሎች ጋር የምንፈጥረውን ግንኙነት በተመለከተ ይህ ምን ይላል?`