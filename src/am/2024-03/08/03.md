---
title:  ኢየሱስና ልጆች
date:   19/08/2024
---

`ማር. 10:13–16ን ያንብቡ። ኢየሱስ ልጆችን ወደ እርሱ ላመጡት ምን አደረገላቸው?`

በጥንቱ ዓለም ልጆች በከፍተኛ ደረጃ የሚፈለጉ ሆነው ሳለ (በተለይም የወንድ የበላይነት በነበረበት ባህል ወንድ ልጆች)፣ ልጅ መውለድና ልጅነት ቀላል አልነበሩም። በሰለጠነው በአሁኑ ዓለም ያለው የሕክምና ክብካቤ ባልነበረበት እናቶች በወሊድ ጊዜ የሚገጥሙአቸው አደጋዎች፣ አዲስ የተወለዱ ሕጻናት፣ ጨቅላዎችና ልጆች የነበሩባቸው አደጋዎች ከፍ ያሉ ነበሩ። ብዙ ባህሎች እነዚህን ተጋላጭ ግለሰቦች አደጋ ለማስከተል ከሚፈልጉ ኃይሎች ለመከላከል የሚጠቀሙባቸው ባህላዊ ሕክምናዎችና ክታቦች ነበሩአቸው።

ልጆች ቢፈለጉም በማህበረሰቡ ውስጥ ያላቸው ደረጃ ዝቅተኛ ሲሆን ከባሪያዎች ተርታ እንዲመደቡ የሚያደርግ ነበር (ገላ. 4፡1፣2)። በግሪክና ሮም ዓለም አካለ ስንኩላን ወይም የማይፈለጉ ልጆች ተጋላጭ ነበሩ፣ ወይም ወደ ወንዝ    ይወረወሩ ነበር። ወንዶች ከሴቶች የበለጠ ዋጋ ይሰጣቸዋል፤ አንዳንድ ጊዜ ሴት ሕጻናት በተፈጥሮ ኃይላት መካከል እንዲሞቱ ይተዋሉ። አንዳንድ ጊዜ እነዚህን የተጣሉ ልጆች ሰዎች ‹‹ከሞት ያድኑአቸውና›› ካሳደጉአቸው በኋላ ለባርነት ይሸጡአቸዋል።

ማርቆስ 9 ላይ የእግዚአብሔርን መንግሥት እንደ ልጆች ስለ መቀበል ኢየሱስ የተናገረውን ደቀ መዛሙርቱ ያስተዋሉ አይመስሉም (ማር. 9፡33-37)።

ኢየሱስ እንዲባርካቸው ያመጡአቸውን ሰዎች ገሰጹአቸው። ይህንን ያደረጉበት ምክንያት ምናልባት ለእንደዚህ ዓይነቱ ቀላል ለሆነ ሥራ ጊዜ እንደሌላቸው ስላሰቡ ሊሆን ይችላል።

ድርጊታቸው ስህተት ነበር። ኢየሱስ ተቆጣቸው። በመላው የማርቆስ መጽሐፍ ውስጥ ኢየሱስ ለሕዝቡ የሚሰጣቸው አንዳንድ አስደናቂ ምለሾች የነበሩት ሲሆን ከሰጣቸው ጠንካራ ምላሾች መካከል አንዱ ልጆች ወደ እርሱ እንዳይመጡ ይከለክሉ ለነበሩ ሰዎች መሆኑ አስተማሪ ነው።

ደቀ መዛሙርቱ በልጆች መንገድ ላይ እንዳይቆሙ አጠንክሮ ተናገረ።

ለምን? ምክንያቱም የእግዚአብሔር መንግሥት ለእነርሱ ስለሆነች ሰዎች የእግዚአብሔርን መንግሥት በልጆች አመለካከትና እይታ መቀበል ስላለባቸው ነው። ይህ ምናልባት የሚያመለክተው ቀላልና ጥርጣሬ የሌለውን በእግዚአብሔር መታመን ሊሆን ይችላል።

“ክርስቶስን የማይመስል ባህሪያችሁ ኢየሱስን በተሳሳተ መልክ አይወክል።

`ርኅራኄ በሌለውና ጭካኔ ባለበት አቀራረባችሁ ልጆችን ከክርስቶስ አታርቁ። እናንተ በዚያ ቦታ ካላችሁ ሰማይ የማያስደስት ቦታ እንደሚሆን እንዲሰማቸው የሚያደርግ ጉዳይ አትስጡአቸው። ስለ ኃይማኖት ስትናገሩ ልጆች ሊያታልሉ እንደማይችሉ ነገር አድርጋችሁ አትናገሩ፣ ወይም በልጅነታቸው ክርስቶስን እንዲቀበሉ እንደማይጠበቅባቸው አድርጋችሁ አትናገሩ። የክርስቶስ ኃይማኖት ደስታ የራቀው ስለሆነ ወደ አዳኙ ሲመጡ ሕይወትን ደስተኛ የሚያደርጉ ነገሮችን ሁሉ መተው እንዳለባቸው አድርጋችሁ የተሳሳተ እይታ አትስጡአቸው።”—El- len G. White, The Ministry of Healing, pp. 43, 44. በዙሪያዎ ላሉ ልጆች ኢየሱስን በተሻለ ሁኔታ መግለጥ የሚችሉት እንዴት ነው?`
