---
title:  ደቀ መዛሙርትን ማስተማር - ክፍል 2
date:   17/08/2024
---

### ለዚህ ሳምንት ጥናት፡
ማርቆስ 10፤ ዘፍ. 1:27፤ ዘፍ. 2:24፤ ገላ. 4:1፣ 2፤ ሮሜ. 6:1–11፤ ኢሳ. 11:1–16።

> <p>የመታሰቢያ ጥቅስ</p>

>  “እንዲሁ የሰው ልጅም ሊያገለግልና ነፍሱን ለብዙዎች ቤዛ ሊሰጥ እንጂ እንዲያገለግሉት አልመጣም” ማር. 10:45


ይህ ሳምንት ኢየሱስ ለመስቀል እየተዘጋጀ ሳለ ደቀ መዛሙርቱን ያስተማራውን ልዩ ክፍል በማጠናቀቅ ማርቆስ ምዕራፍ 10ን ይሸፍናል። ከምዕራፉ ግማሽ ያክሉ ስለ ደቀ መዛሙርቱ የሚናገር ሲሆን ቀሪው ክፍል ከክርስቶስ ጋር ከሚነጋገሩ ሌሎች ሰዎች መነጽር ለደቀ መዝሙርነት አስፈላጊ ስለሆኑ ጉዳዮች የሚናገር ነው። ፈሪሳውያን ወደ እርሱ በመምጣት ስለ ፊቺ ጉዳይ ይከራከራሉ። ወላጆች እንዲባርክላቸው ልጆቻቸውን ወደ እርሱ ያመጣሉ። ሀብታሙ ሰው ስለ ዘላለም ሕይወት ይጠይቃል፣ ዓይነ ሥውሩ ሰው ደግሞ ማየት እንዲችል ይጠይቃል።

የማርቆስ ይህኛው ምዕራፍ ኢየሱስን መከተል ምን ማለት እንደሆነ፣ በተላይም በዚህ ቦታና አሁን ከመኖር ጋር በተገናኘ፡- ስለ ጋብቻ፣ ስለ ልጆች፣ ከሀብታሞች ጋር እንዴት ግንኙነት መፍጠር እንደሚቻል እና እርሱን በመከተል ስለሚገኝ ሽልማትና ስለሚያስከፍለው ዋጋ ጠቃሚ ትምህርቶችን ይይዛል። በዚህ ላይ ተጨማሪ የሆነው ለዚህ ክፍል መደምደሚያ የሚሆን ድጋፍ (ማር. 8፡22-10፡ 52) እና ኢየሱስን መከተል ምን ዋጋ እንደሚያስከፍልና ወዴት እንደሚመራ ውብ የሆነ መግለጫ የሚሰጠው ሁለተኛውን ዓይነ ስውር ማዳኑ ነው (ማር. 10፡46-52፣ ከማርቆስ 8፡22-26 ጋር ያነጻጽሩ)።

በአንድ ላይ እነዚህ ትምህርቶች የኢየሱስን ተከታይ፣ የዛሬ 2000 ዓመታት ገደማ የኖሩትን ደቀ መዛሙርት ወይም በ21ኛው መቶ ክፍለ ዘመን የሚኖሩ ደቀ መዛሙርትንም ቢሆን፣ ከደቀ መዝሙርነት ጋር ስለሚመጡ ግድድሮሾች ያዘጋጃሉ። 

_የዚህን ሳምንት ትምህርት ለነሃሴ 18 ሰንበት ለመዘጋጀት ያጥኑ።_