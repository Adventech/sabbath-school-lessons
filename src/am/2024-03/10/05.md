---
title:  ታላቁ መከራ
date:   04/09/2024
---

`ማር. 13:19ን ያንብቡ። ይህ ጥቅስ የሚያመለክተው ምንድር ነው?`

የጥፋት እርኩሰትን በተመለከተ ማርቆስ 13:14 ምዕራፉ የሚሽከረከርበት አማካይ ቦታ ነው (የማክሰኞ ትምህርትን ይመልከቱ)። ማርቆስ 13:19 የመሸጋገሪያ ነጥብ ሆኖ ያገለግላል። ዓለም ከተፈጠረ ጀምሮ ሆኖ የማያውቅ ታላቅ የመከራ ጊዜን ይጠቅሳል። ይህ በኢየሩሳሌም መፍረስ ጊዜ ከተከሰተው የሚበልጥና ሰፊ ስደትን አስቀድሞ ያሳውቃል። ማርቆስ 13፡19 ወደ መጪ ጊዜ በመቀየር ከኢየሱስ ጊዜ ገና እጅግ ርቀው ወዳሉ ነገሮች ይጠቁማል።

`ማርቆስ 13፡14 የዳንኤል ምዕራፍ 9ን ትንቢት እንደሚያስተጋባ ሁሉ ማርቆስ 13፡19-23 ላይ የተገለጸው ታላቁ ስደት የትንሹ ቀንድ ኃይል የእግዚአብሔርን ሕዝብ ‹‹ለዘመን፣ ለዘመናትና ለእኩሌታ ዘመን›› ያሳደደበትን የዳንኤል 7 እና 8 ትንቢቶችን ያስተጋባል (ዳንኤል 7፡25)። ይህ የ1260 ትንቢታዊ ቀናት ወቅት 1260 ዓመታትን ይወክላል (ዘሁ.14፡34፣ ሕዝ. 4፡6)። ይህ ጊዜ ከ538 ዓ.ም እስከ 1798 ዓ.ም ይደርሳል። ናፖሊዮን በ1798 ዓ.ም ጳጳሱን እንዲማርክ ጀኔራሉን ላከው። በእነዚህ የ1260 ዓመታት ወቅት ትንሹ ቀንድ በእርሱ የቤተ ክርስቲያን አስተዳደራዊ ሥርዓት ጋር ያልተስማሙትን አሳድዶአል፣ ገድሎአልም። ማር. 13:20–23ን ያንብቡ። እግዚአብሔር በስደት ጊዜ ለሕዝቡ የሚሰጠው ተስፋ ምንድር ነው? ስደቱ ሲዘጋስ ምን ማስጠንቀቂያ ይሰጣቸዋል?`

ስደቱ ለእግዚአብሔር ሕዝብ ሲባል እንደሚያጥር ማርቆስ 13:20 ይናገራል። ከታሪክ እንደምንረዳው ከፕሮቴስታንት ተሃድሶ መነሳት በኋላ የስደት እሳት በመቀነሱ የጭንቀት ጊዜውንም አሳጥሯል። የትንሹ ቀንድ ኃይል ሲቀንስ ብዙ ሰዎች ተሃድሶውን ተቀላቀሉ። ነገር ግን የራዕይ ምዕራፍ 13 ትንቢት እንደሚያመለክተው የትንሹ ቀንድ ኃይል እንደገና ሥልጣኑ ይጨምራል።

ማርቆስ 13:21–23 ላይ ስለ ሌላ ስጋት፣ እርሱ ከመመለሱ በፊት ስለሚነሱ ሀሰተኛ ነቢያትና ክርስቶሶች አስጠንቅቋል። ከእነዚህ እንዲጠበቁ ኢየሱስ ተከታዮቹን ያስጠነቅቃል።

ክርስቶስ ስለ ሀሰተኛ ክርስቶሶች ባስጠነቀቀበት ጊዜ የእርሱ እንቅስቃሴ ገና ያልተጀመረ ቢሆንም ኋላ እውነተኛነቱ የተረጋገጠውን አስደናቂ የሆነ ትንቢት መናገር ችሎ ነበር (ዛሬ እንኳን ሰዎች ኢየሱስ ነን እያሉ ናቸው)። ይህ ትንቢት በእግዚአብሔር ቃል ላይ ያለንን መታመን መጨመር ያለበት እንዴት ነው?
