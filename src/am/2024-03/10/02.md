---
title:  በስጦታ መሰብሰቢያ ዕቃ ውስጥ
date:   01/09/2024
---

`የተጣሉ ሁለት ሳንቲሞች ማር. 12:41–44ን ያንብቡ። መበለቷ የሰጠችው ምን ያህል ነበር? ስለዚያ ስጦታ ኢየሱስ ምን አለ?`

የኢየሩሳሌም ቤተ መቅደስ አስደናቂ የሆነ ውበት የነበረው ሕንጻ ነበር።

ቤተ መቅደሱ የነበረበት ተራራ በከተማው ጎልቶ የሚታይ ሲሆን በሕንጻው ግንባታ ላይ ጥቅም ላይ የዋሉ ግዙፍ ድንጋዮች፣ አንዳንዶቹ በመቶዎች የሚቆጠሩ ቶኖችን የሚመዝን ክብደት የነበራቸው፣ የዘመኑ ድንቅ ነበሩ። ቤተ መቅደሱን ቅርጽ የማስያዝና የማስፋፋት ሥራ እና የቤተ መቅደስ ተራራው ሥራ የጀመረው ከክርስቶስ ልደት በፊት በ20 ዓ.ዓ አከባቢ በታላቁ ሄሮድስ ዘመነ መንግሥት ሲሆን ሕንጻውን የመገንባትና የማስዋብ ሥራ ከክርስቶስ ልደት በኋላ እስከ ስልሳዎቹ ቀጥሎ ነበር።

ብዙ ሰዎች በቤተ መቅደስ አጠገብ በነበረው በሴቶች አደባባይ በተቀመጡ 13 ሳጥኖች ውስጥ ለማስገባት ትላልቅ ስጦታዎችን ያመጡ ነበር። አንዲት መበለት ሁለት የነሃስ ሳንቲሞችን ስትጥል ኢየሱስ ቁጭ ብሎ የተመለከተው እዚህ ነበር። እሷ የጣለችው ገንዘብ ለቀን ሰራተኛ የተለመደ ደሞዝ የነበረው የአንድ ዲናር 1/32ኛው ያህል ነበር። ከዚህ የምንረዳው መበለቷ የሰጠችው ገንዘብ በጣም ትንሽ ነው።

ነገር ግን ኢየሱስ በዚህች ሴት ስጦታ ተደምሟል። ብዙ ሀብታም ግለሰቦች በመሰብሰቢያ ሳጥኑ ውስጥ ብዙ ገንዘብ ይጨምሩ ነበር፣ ነገር ግን እነርሱ ስለሰጡት ገንዘብ አስተያየት አልሰጠም። ነገር ግን የዚህች መበለት ስጦታ ከእርሱ ምሥጋናን አትርፎላታል። ከሁሉ አብልጣ ሰጠች አለ። ይህ እንዴት ሊሆን ይችላል? ኢየሱስ የተገነዘበው ነገር ቢኖር እነርሱ ከትርፋቸው ሲሰጡ እርሷ ግን ከድህነቷ መስጠቷን ነበር። እነርሱ ብዙ ለራሳቸው የቀረ ገንዘብ ነበራቸው፤ እርሷ ግን ለኑሮዋ ያላትን በሙሉ ሰጠች። እርሷ የሰጠችው ገንዘብ በገንዘብነቱ ጥቂት ቢሆንም እንኳን ይህ እውነታ ስጦታዋን እጅግ ውድ (ከመጠን ያለፈ) ያደርገዋል። ይህ ታሪክ ስለ ግብዓቶች አያያዝ ጥልቅ ትምህርት ይዟል። ለእግዚአብሔር ሥራ መስጠት ማረጋገጫ እንዲኖረው በመሪዎች እርምጃ አይደገፍም። የቤተ መቅደሱ ኃይማኖታዊ አመራር ብልሹ ነበር፣ ነገር ግን ከዚህ የተነሳ ስጦታዎችን መከልከልን ኢየሱስ አላረጋገጠም። በሙስና የተዘፈቁ የኃይማኖት መሪዎች (ቀያፋ? አናኒያ?) ከዚህ በፊት የነበሩ ቢሆንም በዚህ ወቅት የነበሩት እጅግ ከከፉት መካከል ነበሩ።

ኢየሱስም ይህን አውቆ ነበር።

መሪዎች ግብዓቶችን እንደ እግዚአብሔር ፈቃድ የመጠቀም ቅዱስ ሀላፊነት ያለባቸው መሆኑ እውነት ቢሆንም፣ ይህን ባያደርጉም እንኳን፣ እንደዚህች ሴት ለእግዚአብሔር ሥራ የሚሰጡ ሰዎች አሁንም በመስጠታቸው ተባርከዋል።

በሌላ በኩል መሪዎች የሆነ የሚያስቀይም ነገር ሲያደርጉ አሥራትንና ስጦታን አለመመለስ ማለት እግዚአብሔርን በማመስገን በመስጠት ፋንታ ከእነርሱ ተግባር ጋር ተገናኘ ማለት ነው። ሁኔታው ይህንን ለማድረግ የሚፈትን ቢሆንም ስህተት ነው።

`ለእግዚአብሔር ሥራ በምንሰጠው ነገር ታማኝ ስለመሆን አስፈላጊነት ይህ ታሪክ ምን ሊያስተምረን ይገባል?`
