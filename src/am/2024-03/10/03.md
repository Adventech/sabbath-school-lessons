---
title:  ድንጋይ በድንጋይ ላይ ሳይፈርስ አይቀርም
date:   02/09/2024
---

`ማር 13:1–13ን ያንብቡ። ደቀ መዛሙርቱ ስለ ቤተ መቅደሱ ስለተናገሩት ነገር ኢየሱስ መልስ የሰጠው እንዴት ነበር? ኢየሱስ ለእነርሱ የሰጠው መልስ ያለው ጠቀሜታ ምንድር ነው?`

አስቀድመን እንደተመለከትነው የቤተ መቅደሱ ህንጻ በእውነት የሚያስደንቅ ነበር። በሕንጻው በስተ ደቡብ መግቢያ በኩል ያሉ ጣሪያ ደጋፊ ባለግርማ ሞሶሶዎች ቁጥራቸው 162 መሆኑን ጆሴፋስ የተባለ ጸሐፊ የገለጸ ሲሆን እያንዳንዱ ምሶሶ ሶስት ሰዎች እጅ ለእጅ ተጨባብጠው ዙሪያውን መሸፈን አይችሉም ነበር (Antiquities, 15.11.5 §§413– 414)። ኢየሱስ ይህ ይፈርሳል አለ። ስለዚህ አስደናቂ ሕንጻ የተነገረው የዚህ ዓይነት ትንቢት ለአድማጩ ኢየሱስ እየተናገረ ያለው ስለ ፍጻሜ ዘመን እንደሆነ እንዲሰማው ያደርጋል።

“የክርስቶስ ትኩረት ወደ ቤተ መቅደሱ ውበት ተስቦ ሳለ እነዚያ ተቀባይነት ያጡት በቃላት ያልተገለጹ ሀሳቦች ምን ይሆኑ ይሆን! እያየው የነበረው ነገር በርግጥም ውብ ነበር፣ ነገር ግን በሀዘኔታ ምንም ነገር አያስደንቀኝም አለ። ሕንጻዎቹ በርግጥ አስደናቂ ናቸው። ወደ እነዚህ ግንቦች የምታመለክቱት እንደማይፈርሱ አድርጋችሁ ነው፤ ነገር ግን ቃላቶቼን አድምጡ፡- ‘ድንጋይ በድንጋይ ላይ ሳይፈርስ የማይቀርበት’ ቀን ይመጣል።”—Ellen G. White, The Desire of Ages, p. 627. ደቀ መዛሙርቱ ይህ የኢየሱስ ትንቢት መቼ ተፈጻሚ እንደሚሆን ማወቅ ይፈልጋሉ። በመሆኑም ማርቆስ 13፡4 ላይ ጴጥሮስ፣ ያዕቆብ፣ ዮሐንስና እንድሪያስ የነበሩበት ትንሽ ቡድን ስለ ጊዜው ጠየቁት። እነዚህ ነገሮች ሁሉ መቼ እንደሚሆኑና ሊሆኑ ያሉበትን ጊዜ የሚያመለክቱ ምልክቶች ምን እንደሚሆኑ ማወቅ ፈለጉ።

ማርቆስ 13፡5-13 ውስጥ የሚያስደንቀው ነገር ቢኖር ኢየሱስ አብዛኛውን ጊዜውን ያሳለፈው ለደቀ መዛሙርቱ የኢየሩሳሌምን መውደቅ እየገለጸ ሳይሆን የቀደምት ቤተ ክርስቲያንን በመመስረት አገልግሎታቸው ይሆናል ብለው መጠበቅ ስለሚችሉት ነገር እያስጠነቀቃቸው ነበር። ቀላል የሚሆን አይመስልም ነበር።

በርግጥ ይሰደዳሉ፣ ይወነጀላሉ፣ አንዳንዶችም ይገደላሉ። ነገር ግን በዚህ ሁሉ ውስጥ ጊዜው ገና እንደሆነ ነገራቸው። ህውከት በበዛባቸው ክስተቶች መታለል የለባቸውም። ከዚህ በተጨማሪ ቤተሰብና ወዳጆች በተዉአቸው ጊዜ እንኳን መንፈስ ቅዱስ የሚናገሩአቸውን ቃላት ይሰጣቸዋል።

በኢየሱስ ትንቢት ውስጥ ካሉ ከእነዚህ የመግቢያ ቃላት የሚወሰደው ፍሬ ነገር የእግዚአብሔር ሕዝብ ህውከትንና ውንጀላን መፍራት እንደሌለባቸው ነው።

የእግዚአብሔር መንፈስ በችግር (መከራ) ውስጥ ስለሚያሻግራቸው መንቃት አለባቸው።

`ኢየሱስን ከመከተልዎ የተነሳ ስለሚመጡ ፈተናዎች የእርስዎ ልምምድ ምን ነበር? ፈተና ገጥሞዎት የማያውቅ ከሆነ እርሱን በትክክል እየተከተሉ ስለመሆንዎ መጠየቅ ይኖርብዎት ይሆን?`