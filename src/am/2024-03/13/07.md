---
title:  ተጨማሪ ሀሳብ
date:   27/09/2024
---

የዘመናት ምኞት በሚለው የኤለን ጂ ኋይት መጽሐፍ “‘ጌታ ተነስቷል” የሚለውን ርዕስ ገጽ 779-787 ላይ እና “ሂዱና አህዛብን ሁሉ አስተምሩ” የሚለውን ርዕስ ገጽ 818-828 ላይ ያንብቡ።

“ለአማኙ ክርስቶስ ትንሣኤና ሕይወት ነው። በኃጢአት ምክንያት የጠፋው ሕይወት በአዳኛችን ተመልሷል። ይህ የሆነበት ምክንያት እርሱ የፈቀደውን ከሙታን ለመቀስቀስ በራሱ ሕይወት ስላለው ነው። የዘላለም ሕይወትን የመስጠት መብት ተሰጥቶታል። በሰብአዊነት ውስጥ ለሞት አሳልፎ የሰጠውን ሕይወት መልሶ በማንሳት ለሰብአዊ ዘር ይሰጣል። ‘እኔ ሕይወት እንዲሆንላቸው እንዲበዛላቸውም መጣሁ።’ ‘እኔ ከምሰጠው ውኃ የሚጠጣ ሁሉ ግን ለዘላለም አይጠማም፥ እኔ የምሰጠው ውኃ በእርሱ ውስጥ ለዘላለም ሕይወት የሚፈልቅ የውኃ ምንጭ ይሆናል።’ ‘ሥጋዬን የሚበላ ደሜንም የሚጠጣ የዘላለም ሕይወት አለው፥ እኔም በመጨረሻው ቀን አስነሣዋለሁ።’ ዮሐንስ 10:10; 4:14; 6:54.

“ለአማኝ ሞት ትንሽ ነገር ነው። ክርስቶስ ስለ ሞት ሲናገር ትንሽ ቅጽበት እንደሆነ አድርጎ ይገልጻል። ‘ቃሌን የሚጠብቅ ቢኖር ለዘላለም ሞትን አያይም፣’ ‘ለዘላለም ሞትን አይቀምስም።’ ለክርስቲያን ሞት እንቅልፍ፣ የአፍታ ዝምታና ጨለማ ነው። ሕይወት በክርስቶስ በእግዚአብሔር ውስጥ ተሰውሯል፣ ‘ሕይወታችሁ የሆነ ክርስቶስ በሚገለጥበት ጊዜ፥ በዚያን ጊዜ እናንተ ደግሞ ከእርሱ ጋር በክብር ትገለጣላችሁ።’ ዮሐንስ 8:51, 52፤ ቆላ. 3:4.”—Ellen G. White, The Desire of Ages, pp. 786, 787. 

የትንሣኤ እውነትነትን የማይቀበሉ ከሃዲ የታሪክ ምሁራን እንኳን ኢየሱስ መገደሉን ብቻ ሳይሆን ብዙ ሰዎች የተነሣውን ክርስቶስ አይተናል ማለታቸውንና ከዚህም የተነሣ እነዚህ ሰዎች የክርስቲያን ቤተ ክርስቲያን አስኳል (መነሻ) መሆናቸውን ይቀበላሉ። አንዳንዶች ለምን ኢየሱስ ተነስቷል እንደተባለ ለማብራራት ሲሞክሩ ኢየሱስ መንታ ወንድም ነበረው ወይም የጥንቶቹ ደቀ መዛሙርት ኢየሱስን ያዩ እየመሰላቸው ቃዥተዋል ብለዋል። ሌሎች ደግሞ ኢየሱስ በፍጹም አልሞተም፣ ነገር ግን ለጊዜው ራሱን ከሳተ በኋላ ቆይቶ ወደ ህሊናው ተመልሷል ይላሉ። ሌላ ሰው ከዚህ ዓለም ውጭ የሆኑ ፍጡራን መጥተው አካሉን (ሥጋውን) ወስደዋል ብሏል። እነዚህን ሁሉ መከራከሪያዎችና እንዴት እንደማይሰሩ ለመመልከት ክሊፎርድ ጎልድእስቴይን የተባለ ሰው ተነስቷል፡ - በባዶ መቃብር ውስጥ ተስፋን ማግኘት በሚል ርዕስ የጻፈውን ይመልከቱ። (Pacific Press, 2021).

**የመወያያ ጥያቄዎች**

`1. ደቀ መዛሙርት ስለ ኢየሱስ ትንሣኤ መዋሸት ለምን ያስፈልጋቸዋል? እስካሁን በምናውቃቸው ነገሮች ሁሉ ላይ ተመስርተን ስንመለከት ለእምነታቸው የተጋፈጡት ጥላቻን፣ መገለልን እና ስደትን ነበር። ይህን ታሪክ ፈጥረው በማቅረብ ምን ጥቅም ያገኙ ነበር?`

`2. ከሁሉ በለይ ለእርስዎ አሳማኝ የሆነው የትኛው የኢየሱስ ትንሣኤ ማስረጃ ነው? ምክንያትዎን ለሰንበት ትምህርት ክፍልዎ ያጋሩ።`

`3. የኢየሱስ ከሙታን መነሳት በሚሰጠን ታላቅ ተስፋ ላይ የበለጠ ትኩረት ያድርጉ። 1ኛ ቆሮንቶስ 15ን ያንብቡ። ጳውሎስ ስለ ኢየሱስ ትንሣኤ አስፈላጊነት የሰጠው ትኩረት ምን ያህል ነው?`