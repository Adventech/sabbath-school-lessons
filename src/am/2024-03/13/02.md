---
title:  በትንሣኤው መደሰት
date:   22/09/2024
---

`ማር. 15:42–16:6ን ያንብቡ። በዚህ ቦታ ምንድር ነው የሆነው? ይህ ታሪክ ከትንሣኤው ታሪክ ጋር እጅግ የተገናኘ የሚሆነው ለምንድር ነው?`

ኢየሱስ የሞተው “የመዘጋጀት” ቀን ተብሎ በሚታወቀው ቀን መሆኑን ሁሉም የወንጌል ጸሐፊዎች ይስማሙበታል (ማቲ. 27:62፤ ማር. 15:42፤ ሉቃስ 23:54፤ ዮሐንስ 19:14, 31, 42)። አብዛኞቹ ተጨማሪ ማብራሪያ የሰጡ ሰዎች ይህ ከሀሙስ ጸሐይ ግባት እስከ አርብ ጸሐይ ግባት እንደሆነ አድርገው ይረዳሉ።

ኢየሱስ የሞተው አርብ ከሰዓት በኋላ ረፋድ ላይ ሲሆን ፀሐይ ከመጥለቋ በፊት በጥድፊያ ተቀብሯል።

`በሰንበት ቀን ኢየሱስ በመቃብር ውስጥ ያረፈ ሲሆን ሁሉም የኢየሱስ ደቀ መዛሙርትም በተመሳሳይ ሁኔታ አርፈዋል። “በሰንበትም እንደ ሕጉ አረፉ” (ሉቃስ 23:56)፣ ኢየሱስ በርግጥ አራተኛውን ትዕዛዝ የመጠበቅን ግዴታ አሳንሶ ወይም ቢያንስ በአእምሮአቸው ውስጥ ዝቅ አድርጎ ቢሆን ኖሮ እንግዳ የሆነ ተግባር ይሆን ነበር። ሴቶቹ ቅዳሜ ማታ ቅመማ ቅመሞችን ገዝተው የተለመደውን የቀብር ሂደት ለመፈጸም በመፈለግ እሁድ ጧት ወደ መቃብር ሄዱ። በርግጥ ኢየሱስ በዚያ ቦታ አልነበረም! ከሁለተኛው መቶ ክፍለ ዘመን አንስቶ ኢየሱስ እሁድ ጧት መነሳቱ ያለውን ወሳኝነት ክርስቲያኖች ተመልክተዋል። ይህ እሁድን በቅድስና ለመጠበቅ መሰረት ሆነ። ነገር ግን አዲስ ኪዳን የሚያስተምረው ይህን ነው ወይ? ቆላ 2:10–12ን ያንብቡ። የኢየሱስን ትንሣኤ በተመለከተ የአዲስ ኪዳን መታሰቢያ ምንድር ነው?`

የትንሣኤ መታሰቢያ እንደሆነ አድርጎ ስለ እሁድ ቅድስና ፍንጭ የሚሰጥ አንድ ቃል እንኳን በመጽሐፍ ቅዱስ ውስጥ የለም። መታሰቢያው ጥምቀት ነው።

“እንግዲህ ክርስቶስ በአብ ክብር ከሙታን እንደ ተነሣ እንዲሁ እኛም በአዲስ ሕይወት እንድንመላለስ፥ ከሞቱ ጋር አንድ እንሆን ዘንድ በጥምቀት ከእርሱ ጋር ተቀበርን።” (ሮሜ 6:4)።

እንደ አድቬንቲስቶች የእሁድን አምልኮ በተመለከተ ያለውን ሀሰተኛ የስነ- መለኮት አምልኮ ከግምት ውስጥ ሳናስገባ እሁድ ማለዳ በተፈጸመው የኢየሱስ ትንሣኤ መደሰት አለብን። ኢየሱስ በሞቱና በትንሣኤው ሞትን ድል የነሳ ሲሆን በትንሣኤው እኛም የራሳችንን ትንሣኤ ዋስትና አግኝተናል።

`“ኢየሱስ ክርስቶስ ከሙታን በመነሣቱ ለሕያው ተስፋና ለማይጠፋ፥ እድፈትም ለሌለበት፥ ለማያልፍም ርስት እንደ ምሕረቱ ብዛት ሁለተኛ የወለደን የጌታችን የኢየሱስ ክርስቶስ አምላክና አባት ይባረክ” (1 ጴጥ. 1:3)። ጳውሎስ ስለ ኢየሱስ ትንሣኤ የነበረውን እርግጠኝነት ይመልከቱ። እኛም ያ እርግጠኝነት ሊኖረን የሚችለው እንዴት ነው?`
