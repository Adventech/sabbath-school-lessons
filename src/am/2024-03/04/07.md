---
title:  ተጨማሪ ሀሳብ
date:   26/07/2024
---

ከኤለን ጂ ኋይት የክርስቶስ ምሳሌያዊ ትምህርቶች ከሚለው መጽሐፍ “ ‘ዘሪ ሊዘራ ሄደ’ የሚለውን ርዕስ በእንግሊዝኛው ከገጽ 33–61 የንብቡ።

“እውነተኛ ቅድስና በእግዚአብሔር አገልግሎት ሙሉ ሆኖ መገኘት ነው።

ይህ የእውነተኛ ክርስቲያን የአኗኗር ሁኔታ ነው። ክርስቶስ ላልተቆጠበ ቅድስና እና ላልተከፋፈለ አገልግሎት እየጠየቀን ነው። እርሱ ልባችንን፣ አእምሮአችንን፣ ነፍሳችንን እና ብርታታችንን እንድንሰጠው እየጠየቀን ነው። ራስ ወዳድነት መኖር የለበትም። ለራሱ የሚኖር ሰው ክርስቲያን አይደለም።

“ፍቅር የተግባር መርህ መሆን አለበት። ፍቅር በሰማይና በምድር የእግዚአብሔር መንግሥት መርህ ነው፤ የክርስቲያን ባህርይ መሰረትም መሆን አለበት። ራስን ሰጥቶ እንዲያገለግል የሚያደርገው ይህ ብቻ ነው። ፈተናና ችግርን መቋቋም እንዲችል የሚያደርገው ይህ ብቻ ነው።

“ፍቅር የሚገለጠው በመስዋዕትነት ነው። የድነት ዕቅድ የተመሰረተው በመስዋዕትነት ነው። ይህ መስዋዕትነት ሊለካ እስከማይቻል ድረስ እጅግ ሰፊ፣ ጥልቅና ከፍ ያለ ነው። ክርስቶስ ሁሉን ስለሰጠን ክርስቶስን የሚቀበሉ ለአዳኛቸው ብለው ሁሉን መስዋዕት ለማድረግ ዝግጁ ይሆናሉ። የእርሱን ክብርና ግርማ ሀሳብ ከማንኛውም ነገር ያስቀድማሉ።”—Ellen G. White, Christ’s Object ትምህርትs, pp. 48, 49.  

**የመወያያ ጥያቄዎች**

`1. “ፍቅር የተግባር መርህ መሆን አለበት። ፍቅር በሰማይና በምድር የእግዚአብሔር አስተዳደር መርህ ነው።” መስቀል ይህንን አስደናቂ እውነት የሚገልጥልን እንዴት ነው? በሕይወታችን የዚህን ዓይነት ፍቅር ማንጸባረቅ የምንችለው እንዴት ነው? ይህን ማድረግ ያለብን ለምንድር ነው?`

`2. ኢየሱስ በምሳሌ ይናገር የነበረው ከሕብረተሰቡ ውጭ የሆኑ ሰዎችን በጨለማ ውስጥ ለመተው ነው ብሎ ለሚከራከር ሰው እንዴት ይመልሱለታል? ለሰብአዊ ዘር በሙሉ የሞተው ኢየሱስ (1ኛ ዮሐ. 2፡2ን ይመልከቱ) ሊያድናቸው በመስቀል ላይ የሞተላቸውን ሰዎች እንዴት ሆነ ብሎ በጨለማ ውስጥ ይተዋቸዋል?`

`3. መብራት ከእንቅብ ሥር ሳይሆን በመቅረዝ ላይ መሆን አለበት (ማር. 4፡21)። ይህንን መርህ ቤተ ክርስቲያንዎ ከአከባቢው ህብረተሰብ ጋር ላላት ግንኙነት ሥራ ላይ ያውሉ። ብርሃንን ከፍ አድርገው ማሳየት የሚችሉት እንዴት ነው?`

`4. የሚያድገውን ዘር ምሳሌ ይመልከቱ (ማር. 4:26–29)። የወንጌል ዘር እንዲያድግ ሰዎች የሚጫወቱት ድርሻ ምንድር ነው? የእግዚአብሔር ድርሻስ ምንድር ነው? የምንጫወተው ሚና መኖሩ ግልጽ ቢሆንም ሙሉ በሙሉ በእግዚአብሔር መደገፋችንን እርግጠኛ መሆን የምንችለው እንዴት ነው? ምናልባት ይህ ሙሉ በሙሉ የመደገፍ አመለካከት ለማደግ ማድረግ የሚያስፈልገን ነገር አካል ይሆን ይሆን?`