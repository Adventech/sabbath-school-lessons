---
title:  መብራት እና የመስፈሪያ ቅርጫት
date:   24/07/2024
---

`ማር. 4:21–23ን ያንብቡ። በመብራቱ ምሳሌ ኢየሱስ የተለየ አጽንዖት የሰጠበት ነገር ምንድር ነው?`

በኢየሱስ ዘመን እርሱ በነበረበት የዓለም ክፍል የነበሩ ቤቶች እንደየቦታውና የሀብት መጠን በመጠንና በአሰራራቸው ልዩነት ነበራቸው። ቤቶቹ ግሪኮች ዙሪያው በታጠረ ግቢ ዙሪያ የሚገነቡበትን ምሳሌ የተከተሉ ቢሆኑም የቅንጡነት ደረጃቸው ይለያይ ነበር። ወይም ኢየሱስ ገበሬዎች ስለሚኖሩባቸው ትናንሽ ቤቶች እየተናገረ ሊሆን ይችላል። ቤቱ ትልቅ ቢሆን ወይም ትንሽ ጉዳዩ መርሁ ነው። ያውም አንድ ቀን ስለ ኢየሱስ እውነቱ የሚገለጥ መሆኑ ነው።

ማርቆስ 4፡21 ላይ ኢየሱስ ሁለት ጥያቄዎችን ይጠይቃል። የመጀመሪያው “መብራትን ከዕንቅብ ወይም ከአልጋ በታች ሊያኖሩት ያመጡታልን?” የሚለው ጥያቄ አሉታዊ መልስ እንዲሰጥ የሚጠብቅ ነው። ሁለተኛው “በመቅረዝ ላይ ሊያኖሩት አይደለምን?” የሚለው ጥያቄ አዎንታዊ መልስ የሚጠብቅ ነው።

`ኢየሱስ ይህንን ነጥብ ለማብራራት የማይመስልና የሚያስቅ ሁኔታ ያቀርባል። መብራቶች ተግባራቸው ብርሃን መስጠት ነው፤ ይህ ካልሆነ ግን ጥቅም አይኖራቸውም። ማርቆስ 4:22 ምሳሌውን የሚያብራራው ወደ አደባባይ እየወጡ ያሉ ምስጢሮችን በመጥቀስ ነው። ኢሜይሉ ወይም ኮምፒዩተሩ በጠላፊዎች የተጠለፈበት ሰው ምስጢሮቹ ወደ አደባባይ እየወጡ መሆናቸውን ያውቃል! ነገር ግን ኢየሱስ እየተናገረ የነበረው ስለ ወንጌል ነው። ማርቆስ 4:24, 25ን ያንብቡ። ኢየሱስ በመስፈሪያ ቅርጫቱ ምሳሌ እያስተላለፈ ያለው መልእክት ምን ነው?`

በዓለም ላይ በብዙ ቦታዎች ትኩስ ምርቶች ክፍት በሆኑ የገበያ ቦታዎች ይሸጣሉ። ሻጮች ምርቶቻቸውን የሚመዝኑባቸው መሣሪያዎች ነበሩአቸው።

ገዥው በጥሩ ሁኔታ እንደተስተናገደ እንዲሰማው ሻጮች በሚሸጡት ነገር ላይ መመረቅ የተለመደ ነበር። ኢየሱስ ለእውነት ክፍት የመሆንን ነጥብ ለማስጨበጥ ጥሩ ሻጮች ገዦቻቸውን እንዴት ይይዙ እንደነበር ይጠቅሳል። አንድ ሰው ግልጽ ከሆነና እውነትን ከተከተለ የበለጠውን ያገኛል። ነገር ግን ብርሐንን አልቀበል ካለ ከዚህ በፊት የነበረውም ይወሰድበታል።

በምትሰፍሩበት መስፈሪያ ይሰፈርላችኋል የሚለውን መርህ መማር የምንችለው እንዴት ነው? ከሌሎች ጋር በሚኖራችሁ ግንኙነት ሁሉ ስለዚህ ነገር አስቡ።