---
title:  ምሳሌዎች
date:   20/07/2024
---

### ለዚህ ሳምንት ጥናት፡
ማር. 4:1–34፣ ያዕቆብ 1:21፣ ኢሳ. 6:1–13፣ መዝ. 104:12፣ ዳን. 4:10–12።

> <p>የመታሰቢያ ጥቅስ</p>
> “አላቸውም፦ ምን እንድትሰሙ ተጠበቁ። በምትሰፍሩበት መስፈሪያ ይሰፈርላችኋል ለእናንተም ይጨመርላችኋል። ላለው ይሰጠዋልና፤ ከሌለውም ያው ያለው እንኳ ይወሰድበታል።” ማርቆስ 4:24, 25

የዚህ ሳምንት ጥናት የሚያተኩረው በማርቆስ ምዕራፍ 4 በተጠቀሱ ምሳሌዎች ላይ ነው። በብዛት ተመሳሳይ የሆኑ ታሪኮችን ከያዙት ከማቴዎስ፣ ማርቆስና ሉቃስ ወንጌሎች መካከል የማርቆስ ወንጌል አነስተኛ ምሳሌዎችን ይዟል። ምሁራን ለበርካታ ዓመታት በኢየሱስ ምሳሌዎች ትርጉምና አተረጓጎም ላይ ሲከራከሩ ነበር። እንዴት መተርጎም እንዳለባቸው፣ ምን ማለታቸው እንደሆነ፣ ኢየሱስ ለምን እንደተጠቀማቸው፣ ምን ዓይነት ትምህርት እንዲያስተላልፉ እንደታቀደ እና እንዴት ቃል በቃል መወሰድ እንዳለባቸው ወይም ሙሉ በሙሉ ምሳሌያዊ ስለ መሆናቸው፣ ወዘተ ሲከራከሩ ኖረዋል።

በዚህ ሳምንት ጥናት እነዚህን ጉዳዮች በሙሉ ማቃለል እንደማንችል ግልጽ ነው። ከዚህ ይልቅ ምሳሌዎቹን በመመልከት በእግዚአብሔር ጸጋ በምሳሌዎቹ አማካይነት ኢየሱስ ያስተላለፋቸውን መልእክቶች ወደ ማስተዋል እንደርሳለን።

ማርቆስ 4 አምስት ምሳሌዎች አሉት። እነርሱም የዘሪው ምሳሌ፣ የመብራት ምሳሌ፣ የመስፈሪያ ምሳሌ፣ የዘር ምሳሌ እና የሰነፍጭ ቅንጣት ምሳሌዎች ናቸው። የምዕራፉ አብዘኛው ክፍል የሚሽከረከረው በዘሪው ምሳሌ ዙሪያ ነው። በመጀመሪያ ታሪኩ የተነገረ ሲሆን በመቀጠልም ምሳሌዎቹ የተሰጡበት ምክንያትና የምሳሌው ትርጉም ተሰጥቷል። ይህ ሶስት ደረጃ ያለው አቀራረብ የእሁድ፣ የሰኞና የማክሰኞ ጥናቶች የሚያተኩሩበት ይሆናል። ከዚያም ሌሎቹ ምሳሌዎች ረቡዕና ሀሙስ የሚጠኑ ርዕሶች ይሆናሉ። 

_የዚህን ሳምንት ትምህርት ለሀምሌ 20 ሰንበት ለመዘጋጀት ያጥኑ።_