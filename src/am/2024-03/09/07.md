---
title:  ተጨማሪ ሀሳብ
date:   30/08/2024
---

ኤለን ጂ ኋይት ከጻፈችው የዘመናት ምኞት ከሚል መጽሐፍ “ለጥፋት የተፈረደበት ሕዝብ፣” “ቤተ መቅደሱ እንደገና ነጻ፣”እና “ተቃርኖ” የሚሉ ርዕሶችን ከእንግሊዝኛው መጽሐፍ ገጽ 580–609ን ያንብቡ።

“የራሱ ኃይል የፈጠራትን ዛፍ የረገመበት የክርስቶስ ተግባር ለሁሉም ቤተ ክርስቲያናትና ለሁሉም ክርስቲያኖች ማስጠንቀቂያ ነው። ማንም ቢሆን ሌሎችን ሳያገለግል የእግዚአብሔርን ሕግ መተግበር አይችልም። ነገር ግን የክርስቶስን መሃሪ የሆነ እና ራስ ወዳድነት የሌለውን ሕይወት የማይኖሩ ብዙ ሰዎች አሉ። ራሳቸውን ምርጥ ክርስቲያኖች አድርገው የሚያስቡ አንዳንድ ሰዎች እግዚአብሔርን ማገልገል ምን እንደሚያካትት አይረዱም። ራሳቸውን ለማስደሰት ያቅዳሉ ይማራሉም።

የሚያደርጉትን ሁሉ የሚያደርጉት ከራሳቸው አንጻር ብቻ ነው። ለእነርሱ ጊዜ ዋጋ የሚኖረው ለራሳቸው መሰብሰብ የሚችሉ ከሆነ ብቻ ነው። ይህ በሁሉም የሕይወት ጉዳዮች ዋናው ዓላማቸው ነው። የሚያገለግሉት ሌሎችን ሳይሆን ራሳቸውን ነው።

እግዚአብሔር ራስ ወዳድነት የሌለው አገልግሎት መሰጠት ባለበት ዓለም እንዲኖሩ ፈጥሯቸዋል። የእግዚአብሔር እቅድ መሰሎቻቸውን በሚቻልበት መንገድ ሁሉ እንዲረዱ ነው። ነገር ግን ራስ እጅግ ትልቅ ከመሆኑ የተነሣ ሌላ ምንም ነገር ማየት አይችሉም። ከሰብአዊነት ጋር ግንኙነት የላቸውም። ስለዚህ ለራሳቸው ብቻ የሚኖሩ ሰዎች ፍሬ ያለው መስሎ ምንም ፍሬ እንዳልነበረው የበለስ ዛፍ ናቸው። የአምልኮ መልክ አላቸው፣ ነገር ግን ንስሃ ወይም እምነት የላቸውም። በንግግራቸው የእግዚአብሔርን ሕግ ይጠብቃሉ፣ ነገር ግን ታዛዥ አይደሉም። ይናገራሉ፣ ግን አያደርጉም። ይህ ከንቱ ማስመሰል በእግዚአብሔር ዓይኖች ምን ያህል የተጠላ እንደሆነ ክርስቶስ በበለስ ዛፏ ላይ በተናገረው አረፍተ ነገር አሳይቷል። ግልጽ የሆነ ኃጢአተኛ እግዚአብሔርን እንደሚያገለግል እየተናገረ ለእርሱ ክብር የሚሆን ፍሬ ከማያፈራ ሰው ይልቅ በደሉ ያነሰ ነው።”—Ellen G. White, The Desire of Ages, p. 584.  

**የመወያያ ጥያቄዎች**

`1. የክርስቶስ ቤተ መቅደሱን ማንጻት በሚሰጠው ትርጉም ላይ ያስቡ። ያ መርህ አሁን ለእኛ ቤተ ክርስቲያን የሚሰራው እንዴት ነው? የዚህ ዓይነት ማንጻት መካሄድ ያለበት እንዴት ነው?`

`2. በሁሉም ወንጌላት ውስጥ ስለ ቅዱሳት መጻሕፍትና እንዴት መፈጸም እንዳለባቸው ኢየሱስ በተደጋጋሚ ጠቅሷል። እነዚህ ነገሮች ለእምነት ሕይወት እንዴት ማዕከላዊ እንደሆኑ ይህ ምን ይነግረናል? የመጽሐፍ ቅዱስን ሥልጣን ዝቅ አድርጎ የማየት ጥረትን ፣ በተለይም ቅዱሳት መጻሕፍት ሰዎች ስለ እግዚአብሔር፣ ስለ ማንነቱ እና እንዴት እንደሚሰራ የሚገልጹ የሰዎች የግላቸው ሀሳቦች ናቸው የሚለውን አመለካካት ተግተን መቃወም ያለብን ለምንድር ነው?`

`3. በቤተ ክርስቲያንና በመንግሥት መካከል ያለው ትክክለኛ መለያ መስመር ያለው የት ነው? ኢየሱስ በማርቆስ 12፡13-17 ላይ ያስተማረው ትምህርት ይህንን ውይይት የሚመራው እንዴት ነው?`

`4. ስለ ትንሣኤ የሚናገሩ ጥቅሶችን ይፈልጉ። ይህ አስተምህሮ ለእምነታችን፣ በተለይም የሙታንን ሁኔታ በተመለከተ እጅግ ማዕከላዊ የሆነበት ምክንያት ምንድር ነው?`