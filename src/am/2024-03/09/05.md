---
title:  መፈጸም ያለባቸው ምድራዊ
date:   28/08/2024
---

`ተግባሮችና ሰማያዊ ውጤቶች ማር. 12:13–27ን ያንብቡ። እዚህ እየሆነ ያለው ነገር ምንድር ነው? ኢየሱስ ምን እውነቶችን አስተማረ?`

የኃይማኖት መሪዎች በሮም ገዥ ወይም በሕዝብ ላይ ኢየሱስን የሚከሱበትን ነገር ለማግኘት እየሞከሩ ነበር። በዚህ ተቃርኖ ውስጥ የተጠቀሙት ግብርን የመክፈል ጥያቄ ነበር። በዚህ ጊዜና ቦታ ግብርን ለመክፈል ፈቃደኛ አለመሆን በሮም መንግሥት ላይ እንደማመጽ ተደርጎ ስለሚወሰድ ከባድ ወንጀል ነው።

ኢየሱስ የቄሳርን ለቄሳር የእግዚአብሔርን ለእግዚአብሔር ስጡ ብሎ መመለሱ በወጥመዳቸው እንዳይያዝ ጠበቀው። ከዚህ በተጨማሪ አማኞች ለገዦች ስላላቸው ሀላፊነትም መሰረታዊ የሆነ መመሪያ ሰጠ። “በሮም መንግሥት ጥበቃ ሥር እስካሉ እና ድርጊታቸው ከፍ ካለው ተግባር ጋር የማይጋጭ እስከሆነ ድረስ፣ ይህ ኃይል እንዲሰጡ የሚጠይቅባቸውን ድጋፍ መስጠት አለባቸው።

ነገር ግን ለአገሪቱ ሕጎች ሰላማዊ በሆነ ሁኔታ መገዛት ቢኖርባቸውም በመጀመሪያ መታዘዝ ያለባቸው ሁል ጊዜ ለእግዚአብሔር መሆን አለበት።”—Ellen. G. White, The Desire of Ages, p. 602.

ተከትሎ የሚመጣው ጥያቄ ስለ ክርስቶስ ትንሣኤ ነው። ሰዱቃውያን አምስቱን የሙሴ መጻሕፍት ብቻ እንደ እግዚአብሔር ቃል የሚቀበሉ የካህናት ቡድን ናቸው። በሙታን ትንሣኤ አያምኑም ነበር። ለኢየሱስ ያቀርቡለት የነበረው መግለጫ ምናልባት መላምት ሊሆን ይችላል። ሰባት ወንድማማቾችንና አንዲት ሴት አካትቷል። እንደ ሙሴ ሕግ፤ የሞተው ሰው ልጅ ካልተካ፣ የቤተሰብ ንብረትን ለመጠበቅ የሟቹ ወንድም ባሏ የሞተባትን ሴት ያገባና በዚህ የጋብቻ ጥምረት የሚፈጠሩ ልጆች በሕጋዊ መንገድ የሟቹ ሰው ይሆናሉ። (ዘዳ. 25:5–10).

ለትንሣኤ አስተምህሮ ዋጋ ላለመስጠት በመፈለግ በትንሣኤ ቀን ይህቺ ሴት ከሰባቱ ወንድማማቾች ለየትኛው ትሆናለች የሚለውን የግብረገብ (የሞራል) እንቆቅልሽ ጠቆሙ። ኢየሱስ ቅዱሳት መጻሕፍትንና የእግዚአብሔርን ኃይል በመጥቀስ ክርክራቸውን በሁለት ደረጃዎች መከተ። በመጀመሪያ፣ በትንሣኤ ላይ ያለውን የእግዚአብሔርን ኃይል በማሳየት በሰማይ መጋባት እንደሌለ አመለከተ።

ዘጸአት 3፡1-22ን በመጥቀስ እግዚአብሔር የአብርሃም፣ የይስሃቅና የያዕቆብ አምላክ መሆኑን በመግለጽ የትንሣኤን አስተምህሮ ተከላክሏል። ኢየሱስ በተዘዋዋሪ እያመለከተ ያለው እግዚአብሔር የአብርሃም፣ የይስሃቅና የያዕቆብ አምላክ እስከሆነ ድረስ አሁን ሞተው በመቃብር ያሉት ሞተው እንደማይቀሩና እንደሚነሱ ነው።

`የሆነ ሰው “የእግዚአብሔርን ኃይል ያውቃሉን?” ብሎ ቢጠይቅዎ ምን ብለው ይመልሳሉ? ለምን?`
