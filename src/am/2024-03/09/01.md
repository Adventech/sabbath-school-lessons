---
title:  የኢየሩሳሌም ተቃርኖዎች
date:   24/08/2024
---

### ለዚህ ሳምንት ጥናት፡
ማር.11፤ 1ኛ ነገ. 1:32–48፤ ዘካ.9:9፣ 10፤ ኢሳ. 56:7፤ ኤር. 7:11፤ ማር. 12:1–34.

> <p>የመታሰቢያ ጥቅስ</p>
>  “ለጸሎትም በቆማችሁ ጊዜ፥ በሰማያት ያለው አባታችሁ ደግሞ ኃጢአታችሁን ይቅር እንዲላችሁ፥ በማንም ላይ አንዳች ቢኖርባችሁ ይቅር በሉት” ማር 11:25

ማርቆስ ምዕራፍ 2 እና 3 ላይ በክርስቶስና በኃይማኖት መሪዎች መካከል የነበሩ ተከታታይነት ያላቸው አምስት ተቃርኖዎች ተመዝግበዋል (3ኛውን ትምህርት ይመልከቱ)። በዚህ ሳምንት ትምህርት፣ ኢየሱስ ወደ ኢየሩሳሌም ሲደርስ ከኃይማኖት መሪዎች የደረሱበትን ስድስት ተከታታይነት ያላቸውን ተቃርኖዎች እንመለከታለን። የተቃርኖዎቹ ሁለቱ ስብስቦች በምድራዊ አገልግሎቱ መጀመሪያና መጨረሻ ላይ እንደ ማጠቃለያ የተቀመጡ ናቸው። እያንዳንዱ ስብስብ በክርስቲያን ሕይወት ውስጥ የሚገጥሙ ወሳኝ ጉዳዮችን የሚመለከት ነው። በእነዚህ ተቃርኖ ባለባቸው ሁኔታዎች ውስጥ እንኳን የኢየሱስ መመሪያዎች አማኞችን መሰረታዊ በሆኑ የእምነት ጉዳዮችም ሆነ በየዕለቱ ልምምድ ተግባራዊ ጉዳዮች ላይ ለመምራት ይረዳሉ።

የኃይማኖት መሪዎች የመጡት ኢየሱስን ለመጋፈጥ፣ ግራ ለማጋባት እና ለማሸነፍ ነበር፤ ነገር ግን አልተሳካላቸውም። ገሚሱ የዚህ ሳምንት ትምህርት ሰዎች እግዚአብሔርን እንዲቃወሙ የሚያደርግ ነገር ምን እንደሆነ መተንተንን እና ክርስቲያኖች ስለ ሌሎች ያላቸውን የተዛባ (የጥላቻ) አመለካከት ጥሰው በማለፍ የመንፈስን ጥሪ እየተቋቋሙ ላሉ ሰዎች ልቦች ለመናገር ምን ማድረግ እንዳለባቸው ማሰብን ያካትታል።

ማርቆስ 11 ላይ የኢየሱስ አገልግሎት ለፋሲካ (ከመጋቢት-ሚያዝያ) በኢየሩሳሌም ይሆናል። ማርቆስ ምዕራፍ 11-16 ከአንድ ሳምንት ያልበለጠ ጊዜን ይሸፍናል፤ የትረካው ጊዜ በሚታይ መልኩ አዝግሟል። የመጀመሪያዎቹ 10 ምዕራፎች በግምት ሶስት አመት ተኩልን ይሸፍናሉ። ይህ ማዝገም የእነዚህን የመዝጊያ ትዕይንቶች አስፈላጊነት ይጠቁማል። 

_የዚህን ሳምንት ትምህርት ለነሃሴ 25 ሰንበት ለመዘጋጀት ያጥኑ።_