---
title:  የሞት ጫፍ ልምምዶች
date:  05/12/2022
---

ነፍስ በተፈጥሮዋ እንደማትሞት ለማረጋገጥ ከሚሞግቱ አንዳንድ ዝነኛ ፅንሰ ሀሳቦች መካከል አንዱ “የሞት ጫፍ ልምምድ” ነው። Life After Life: The Investigation of a Phenomenon—Survival of Bodily Death (Atlanta, GA: Mockingbird, 1975), Raymond A. Moody, Jr.በተሰኘው መጽሐፍ ላይ ሬሞንድ ኤ.ሙዲ ጂ.አር ለአምስት አመታት ከመቶ በሚልቁ “በህክምና የተረጋገጠ ሞትን” ሞተው ተመልሰው ስላገገሙ ሰዎች ውጤት ጽፏል። እነዚህ ግለሰቦች ወደ ህይወት ተመልው ከመምጣታቸው አስቀድሞ በፍቅር የተሞላና በደማቅ ብርሃን የታጀበን ፍጡር ማየታቸውን ተናግረዋል። በዚህም  የተነሳ “ከሞት ባሻገር የሰው ልጅ መንፈስ ህያው መሆኑን በሚያስደንቅ ሁኔታ አረጋግጠናል” ብለው ይጠቁማሉ። ላለፉት ብዙ አመታት ሌሎች መጽሐፎች ይህንን ተመሳሳይ ሃሳብ በማጉላት ታትመው ለንባብ በቅተዋል (2ኛውን ትምህርት ይመልከቱ)።

`ስለ ትንሳኤ የሚናገሩትን የሚከተሉትን ጥቅሶች ያንብቡ:1ነገ. 17:22-24፤ 2ነገ. 4:34-37፤ ማር. 5:41-43፤ ሉቃ. 7:1417 እና ዮሐ. 11:40-44። ከነዚህ ጥቅሶች መካከል ከሞቱ በኋላ ስለተነሱ ሰዎች ሲናገር ምን ያህሎቸ ናቸው ሲሞቱ አእምሮአቸው ንቁ ሆኖ የሆነውን ነገር ያውቁ የነበሩት? ይህንን መመለስ አስፈላጊ የሆነው ለምንድን ነው?`

በዘመናዊ ስነ ጽሁፍ ውስጥ የተመዘገቡት የሞት ጫፍ ልምምዶች በህክምና ሞተዋል ቢባሉም ሙሉ ለሙሉ ያልሞቱ ናቸው በተለይም አራት ቀን ከሞተው እና አስከሬኑ ከበሰበሰው አልአዛር ጋር ሲነፃፀር (ዮሐ. 11:39) የሌሎቹ ሞት ትክክለኛ ሞት የሚባል አይደለም። አላዛርም ሆነ ሌሎች በመጽሐፍ ቅዱስ ዘመን ከሞት የተነሱ ሰዎች በሙሉ ከህይወት ባሻገር ስላለው የህይወት ልምምድ; ገነትም ይሁን የማቆያ ስፍራ ወይንም ገሃነም አንዳቸውም አልጠቀሱም። በርግጥም ይሄ መከራከሪያ ባለመናገራቸው ላይ የተመሠረተ ቢሆንም የሞቱ ሰዎች ምንም እንደማያውቁ ከሚያስተምረው የመጽሐፍ ቅዱስ ትምህርት ጋር ሙሉ ለሙሉ የሚስማማ ነው!

ታድያ ዛሬ ዛሬ ሞተው በህሊናቸው ንቁ ስለሆኑትና በተደጋጋሚ ስለሚገጥመን ነገርስ? መጽሐፍ ቅዱስ ሙታን ምንም እንደማያውቁ የሚያስተምረውን ሃሳብ ከተቀበልን (ኢዮብ 3:11-13፤ መዝ. 115:17፤ መዝ. 146:4፤ መክ. 9:10) ሁለት ሊሆኑ የሚችሉ ነገሮችን እንገምታለን። ወይ በከባድ ስነ ልቦናዊ ሁኔታ ውስጥ ሆኖ በምናብ መሠረት የሌላቸውን ነገሮች ማየት አልያም የሰይጣን ማታለያ ሊሆን ይችላል (2ቆሮ. 11:14)።

የሰይጣን ማታለያዎች የመሆን እድሉ  ከፍተኛ ነው፤ በተለይም አንዳንዶቹ ሰዎች የሞቱ ዘመዶቻቸውን እንዳነጋገሩ ስለሚያወሩ ነው! ነገር ግን ከላይ ያየናቸው የሁለቱ ውህደት ውጤትም ሊሆን ይችላል። በዚህ ማታለያ መስፋፋትና ለብዙዎች አሳማኝ በመሆኑ ከመጽሐፍ ቅዱስ ትምህርት ተቃራኒ የሆነን ልምምድ ማንኛውም ሰው አለኝ ብለው ቢናገር በእግዚአብሔር ቃል መሠረት ላይ ፀንተን መቆማችን በጣም ወሳኝ ነገር ይሆናል።

`በሞት ጫፍ ልምምድ ህሊና ንቁ እንደሚሆን “ሳይንሱ” ማረጋገጫ መስጠቱ አስደናቂ ነው። ይህ ሁኔታ ሳይንስ ራሱ “የሚያረጋግጣቸው” ነገሮች ላይ እንኳን ሳይቀር ጥንቃቄ ማድረግ እንዳለብን ምን ያስተምረናል?`