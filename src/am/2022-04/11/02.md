---
title:  በረቀቀ መንገድ ከአምላክ ጋር መገናኘት
date:  04/12/2022
---

አለማችን በረቀቀ መንገድ ከአምላክ ጋር መገናኘት በሚለው ሃይለኛ ማዕበል ተጥለቅልቃለች። “mysticism” (በረቀቀ መንገድ ከአምላክ መገናኘት) የሚለው ቃል ውስብስብ ቃል ሲሆን የተለያዩ ሀሳቦችን ሸብቦ የያዘ ቃል ነው። ከሃይማኖት አንፃር ግለሰቡ ከመለኮት ወይንም ፍፁም ከሆነው ነገር ጋር በመንፈሳዊ ልምምድ ወይም እራስን ሰጥቶ መገናኘት ነው። ይህም የአንዳንድ ቤተክርስቲያናት ልምምድ የባህሪ መገለጫቸውም ጭምር ሆኗል። ክስተቱ በቅርጽና በስሜት ግለቱ ቢለያይም ነገር ግን ዝንባሌው የተፃፈውን የእግዚአብሔርን ቃል በአንድ ሰው የግል ስሜት ተነሳሽነት በሚያደርገው ልምምድ የመተካት ሂደት ነው። በየትኛውም መንገድ ቢሆን መፅሐፍ ቅዱስ የአስተምህሮ ተግባሩን አጥቷል፤ ክርስቲያኑም ለርሱ/ለርሷ የግል ልምምድ ተላልፈው እንዲሰጡ ሆነዋል።

`ይህ አይነቱ ከሰው ሰው የሚለያይና በራስ ስሜት ላይ ያተኮረ ሀይማኖት በተለይም በዚህ መጨረሻ ጊዜ ከሚመጣብን ማንኛውም ማታለያ ሊጠብቀን አይችልም። ማቴ. 7:21-27ን ያንብቡ። በኢየሱስ የራሱ ቃላት ብርሃን አንፃር ስናይ መንፈሳዊ ቤታችን “በአለት ላይ” እና “በአሸዋ ላይ” መገንባት ማለት ምን ማለት ነው?`

በድህረ ዘመናዊው የክርስቲያኖች አለም ውስጥ የመጽሐፍ ቅዱስን አስተምህሮ በተመለከተ ጊዜ ያለፈበትና አሰልቺ የሃይማኖት አካሄድ ነው  የሚል ጠንካራ ዝንባሌ ይታያል። በዚህ ሂደት ውስጥ የክርስቶስ ትምህርት ክርስቶስን በሚሞግቱ ሰው ሰራሽ ሃሳቦች ተተክተዋል- ለምሳሌ ያክል እንዲህ ይላሉ አንዳንድ የመጽሐፍ ቅዱስ ታሪኮች እነርሱ እንደሚረዱት ትክክለኛ አይደሉም፤ ምክንያቱም ኢየሱስ በተፃፉት መሠረት ታሪኮቹ እንዲሆኑ ሊፈቅድ አይችልምና ይላሉ። ግላዊ ስሜትና ፍላጎት መጽሐፍ ቅዱስን ለመተርጎም ወይንም ግልጽ የሆነውን እግዚአብሔርን መታዘዝ ያም ክርስቶስ ቤትን በአለት ላይ ስለመመስረት የተናገረውን የእውነት ቃል ትምህርት ለመቃወም ጥቅም ላይ ያውሉታል።

በክርስቶስ ኢየሱስ እስካመኑ ድረስ በአስተምህሮው ባናምንም ልዩነት አያመጣም ብለው የሚያምኑ ሰዎች በአደገኛ መሬት ላይ ቆመዋል። አያሌ ፕሮቴስታንቶችን ላይ ሞት የፈረዱት የሮም መርማሪዎች በክርስቶስ ኢየሱስ ያምኑ ነበር። በክርስቶስ ስም “አጋንንትን ያወጡ” (ማቴ 7:22) የነበሩት ሰዎችም በእርሱ የሚያምኑ ነበሩ። “ሰው የሚያምንበት ነገር የሚያመጣበት ምንም ነገር ውጤት የለም የሚለው አቋም አንዱና ዋነኛው ሰይጣን ስኬታማ የሆነበት ማታለያው ነው። በፍቅር ከተቀበሉት እውነት የተቀባዩን ነፍስ እንደሚቀድስ ያውቃል። ስለዚህ በተከታታይ የሐሰት ፅንሰ ሀሳቦችን; አፈ ታሪኮችን እና ሌላ ወንጌልን መተካትን ይሻል” ኤለን ጂ. ኋይት; ታላቁ ተጋድሎ; ገጽ 520።

`ከእግዚአብሔር ቃል ተፃራሪ ነገር እንድናደርግ ከሚያደርገን የሰው ልጆች ስሜቶች እና ፍላጎቶች ዝንባሌ ጋር በምን መንገድ መታገል እንችላለን?`