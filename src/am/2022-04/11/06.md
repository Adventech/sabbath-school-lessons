---
title:  አንድን ሰው መስሎ መምጣትና ሌሎች መገለጦች
date:  08/12/2022
---

የሞቱ ሰዎችን አካል ለብሶ መታየት እና ሌሎች ሰይጣናዊ መገለጦች ሙታንን ከመጥራት ጋር ይመሳሰላሉ። በአካል የሚታዩትም የሞቱ የቤተሰብ አባላት; ወዳጆቻችን ወይንም ሌላ ሰው ሊሆን ይችላል። አካላዊ ቅርጻቸው እና ድምፃቸው ከሞቱት ሰዎች ጋር በጣም ተመሳሳይ ነው። እነዚህ ማታለያዎች በእግዚብሔር ቃል ላይ መሰረታቸውን ያልጣሉትን ሰዎች ለማታለል ጥቅም ላይ ይውላሉ። ኤለን ጂ. ኃይት ስታስጠነቅቅ “እነዚህ ኃሰተኛ መናፍስት ሐዋርያትን መስለው በመምጣት በዚህ ምድር እያሉ ከፃፏቸው በተቃራኒ ይናገራሉ።” ታላቁ ተጋድሎ; ገጽ 557። በተጨማሪም “በማታለሉ ድራማ ጡዘት ላይ ሰይጣን ክርስቶስን መስሎ ይመጣል።” ታላቁ ተጋድሎ; ገፅ 624።

`2 ቆሮ. 11:14-15ን እና ኤፌ. 6:10-18ን ያንብቡ። ከእንደዚህ አይነቱ የሰይጣን ማታለያ ሊጠብቀን የሚችለው ምንድነው?`

ሐዋርያው ጳውሎስ ሲያስጠነቅቀንም እንዲህ ይላል “ተጋድሎአችን ከስጋና ከደም ጋር ሳይሆን ከዚህ ከጨለማ ዓለም ገዦች; ከሥልጠናትና ከሀይላት እንዲሁም በሰማያዊ ስፍራ ካሉ ከርኩሳን መናፍስት ሰራዊት ጋር ነው” (ኤፌ. 6: 12)። ከዚህ ማታለያ ልንጠበቅ የምንችልበት ብቸኛ መንገድ “የእግዚአብሔርን ሙሉ የጦር ዕቃ” በመልበስ ነው (ኤፌ. 6:13)፤ እነዚህም ኤፌ. 6:13-18 ላይ ተገልፀዋል።

የሰይጣን በአካል ሌላን መስሎ መገለፅና መታየት በጣም አስፈሪና አታላይ ሊሆን ቢችልም በእግዚአብሔር ዘንድ የተጠለሉትንና በእርሱ ቃል ላይ የተመሰረቱትን ወደተሳሳተ መንገድ ሊመራቸው አይችልም። ከአስተምህሮ አንፃር ስናየው ስለሰው ልጅ የሞት ሁኔታ የመጽሐፍ ቅዱስን አስተምህሮ የሚያምኑ ሁሉ ከሙታን ጋር በተያያዘ በሚታዩ ወይንም ከሙታን ጋር መገናኘት የሚለው ነገር መነሻው ሰይጣናዊ ስለሆነ በእግዚአብሔር የፀጋ ሀይል ሊቃወሙት ይገባል። የተገለጠው ነገር ምንም ያክል ከፍ ያለ; አሳማኝ እና እውነት ቢመስልም ሙታን በመቃብር አንቀላፍተው ስለመሆናቸው በተማርነው ትምህርት ፀንተን ልንቆም ይገባናል።

የምትወዱትን ሰው አጥታችኋል እንበል፤ ያ የምትወዱት ሰው መጥቶ ቢታያችሁስ? ፍቅሩን ቢገልጽላችሁስ? እንዴት እንደናፈቃችሁ ቢነግራችሁስ? እርሱ ብቻ ሊያውቅ የሚችለውን ነገር በሙሉ ቢናገርስ? እነርሱ አሁን በተሻለ ስፍራ ለይ እንደሚገኙ ቢነግሯችሁስ? ግለሰቡ መጽሐፍ ቅዱስ በሚያስተምረው የሙታን ሁኔታ ላይ መሰረት ካልጣለ በዚህ ማሳሳቻ እንዴት በቀላሉ እንደሚወድቅ ያስቡ። በተለይም እነርሱ ራሳቸውም ይህንን ማመን ስለፈለጉም ጭምር።

`“የእግዚአብሔርን ሙሉ የጦር ዕቃ” ልበሱ ሲል ምን ማለቱ ነው ስለመጨረሻው ጊዜ መታለሎች ከማውራታችን በፊት በየቀኑ በሚኖረን የህይወት ልምምድ በሁሉም የህይወት ክፍሎቻችን ላይ ይህንን ተግባራዊ የምናደርገው እንዴት ነው?`