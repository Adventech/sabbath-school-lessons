---
title:  ሙታንን ማናገር እና የቅድመ አያት መንፈስን ማምለክ
date:  07/12/2022
---

ከጥንት ጊዜ አንስቶ ሲደረግ የነበረው ሙታንን የማናገር ልምምድ እውቀትን በተለይም የወደፊቱን ክስተት ለማወቅ የሙታንን መንፈስ የመጥራት ሂደት ነው። የቅድመ አያት መናፍስት አምልኮ ለሟች ቅድመ አያቶች ትልቅ የመስጠት ባህል ነው ምክንያቱም አሁንም እንደቤተሰቡ አባል ስለሚቆጠሩ መንፈሳቸው በህይወት ያሉ ሰዎች የኑሮ ጉዳይ ላይ ተፅዕኖ ያደርጋል ተብሎ ይታመናል። ይህ የአረማውያን ልምምድ ነፍስ እንደማትሞት ለሚያምኑና ይወዷቸው የነበሩ ሙታን ለናፈቋቸው ሰዎች በጣም ማራኪ ሀሳብ ሊሆን ይችላል።

`1ሳሙ 28:3-25ን ያንብቡ። ሳኦል ከአይንደር ሙታን ጠሪ ጋር ከነበረው ክስተት በመነሳት ከሙታን ጋር የመገናኘትን ማንኛውንም አካሄድ በሚቃረን መንገድ ልናገኘው የምንችለው መንፈሳዊ ትምህርት ምንድነው?`

መጽሐፍ ቅዱስ በግልጽ እንደሚነግረን ሁሉም አይነት መናፍስት ጠሪዎች; ሙታንን የሚያናግሩ; ጠንቋዮች እና ሙታን ጠሪዎች በሙሉ በጥንታዊትዋ እስራኤል ልማድ ለእግዚአብሔር ከፍተኛ ጥላቻ ስላላቸው በድንጋይ ተወግረው እንዲሞቱ ይደረግ ነበር (ዘሌ. 19:31; ዘሌ. 20:6; 27; ዘዳ. 18: 9-14)። በዚህ ህግ መሠረት ሳኦል ሁሉንም ሙታን ሳቢዎች እና መናፍስት ጠሪዎች አስወግዷል (1ሳሙ. 28:3; 9)

በእግዚአብሔር ዘንድ ተቀባይነት ሲያጣ ግን ሳኦል ራሱ በከነዓን ከተማ በአይንደር ወደምትገኘዋ ሙታን ጠሪ ሴት ሄደ (1ሳሙ. 28:6-7፤ 15ን ከኢያሱ 17:11፤ መዝ. 83:10 ጋር ያነፃፅሩ)። የሞተውን ነብዩን ሳሙኤልን እንድታስነሳለት ጠየቃት በመናፍስት ጠሪዋ በኩል ከሳኦል ጋር ተነጋገረ (1ሳሙ. 28:13-19) ሳሙኤልን የሚመስለው አታላይ መንፈስ ለሳኦል እንዲህ አለው “አንተና ልጆችህም ነገ ከእኔ ጋር ትሆናላችሁ” (1ሳሙ. 28:19)። ይህ አታላይ መንፈስ  ሳሙኤልን በማስመሰል የሳኦልን ሞት ተነበየ፤ ይህም ነፍስ በተፈጥሮዋ አትሞትም የሚለውን መጽሐፍ ቅዱሳዊ ያልሆነ ሀሳብ በድጋሚ ያረጋገጠ መሰለ። ይህ ከባድ ማታለያ ነው፤ ሳኦል አስቀድሞ የኮነናቸው ሰዎች ጋር መልሶ ከመሄድ ይልቅ ሊያስተውል ይገባው ነበር።

ከሁለት ምዕተ ዓመታት በኋላ ኢሳያስ ሲፅፍ እንዲህ አለ “ሰዎች የሚያነበንቡትንና የሚያንሾካሹኩትን ሟርተኞችንና መናፍስት ጠሪዎችን ጠይቁ ቢሏችሁ; ሕዝቡ አምላኩን መጠየቅ አይገባውምን? በሕያዋን ምትክ ሙታንን መጠየቅ ለምን አስፈለገ? ወደ ሕጉና ወደ ምስክር ቃሉ ሂዱ! እነርሱም እንዲህ ያለውን ቃል ባይናገሩ የንጋት ብርሃን አይበራላቸውም።” (ኢሳ. 8:19-20፤ ኢሳ. 19:3ንም ያንብቡ)።

`በከፍተኛ ውጥረት ውስጥ ስንሆን ስህተት መሆናቸውን እያወቅን እንኳን እነዛኑ የምናደርጋቸው ምን ያክል ጊዜ ነው? በእግዚአብሔር ቃል ያለ እምነት; ፀሎትና መታዘዝ ከራሳችን ፍላጎት ሊጠብቁን የሚችሉት እንዴት ነው?`