---
title:  ተጨማሪ ሀሳብ
date:  09/12/2022
---

Read Ellen G. White, “Dealing With False Science, Cults, Isms, and Secret Societies,” pp. 602–609, in Evangelism; and “Spiritism,” pp. 86–93, in Confrontation.  የሞቱ ሰዎችን “በአጭር የሞባይል መልዕክት; በስልክ ጥሪ እና የቪዲዮ ስብሰባ” በኩል ለማግኘት የቴክኖሎጂ ፈጠራ ለማድረግ እየሠራ ያለ ድርጅት አለ። የሞተውን ሰው ለመጥራት የሚያስችሉ ድረ ገፆች ያሉ ሲሆን ሲሞቱ “ሌላ አካላዊ ለውጥ በማድረግ ወደ ዘላለማዊነት” ይሸጋገራሉ፤ ነገር ግን “ህሊናቸው; ማንነታቸው እና መሰረታዊ የሚባሉ አካላዊ ቅርፆቻቸው አይለወጡም” ይላሉ። ነገር ግን እነዚህ ነፍስን በስልክ የሚጠሩ ሰዎች የሙታን መናፍስትን ከሕያዋን ጋር ማገናኘት የሚያስችሉ ቴክኖሎጂዎችን በሶስት ደረጃዎች እያዘጋጁ እንደሆነ ተናግረዋል።

የመጀመሪያ ደረጃ “ህይወቱን ካጣው ቤተሰብ; ጓደኞች እና ሌሎች ባለሙያዎች ጋር በሞባይል አጭር መልዕክት በኩል መላላክ መጀመር ነው”። ሁለተኛው ደረጃ ደግሞ “በሌላኛው ስፍራ ዘላለማዊ ቦታ ላይ ከሚገኙ የምትወዷቸው ሰዎች ጋር መነጋገር ያስችላል”። በሶስተኛ ደረጃ “ሞተው ያሉ ሰዎችን ከተለያየ አቅጣጫ መስማት እና ማየት እንዲችሉ መንገዱን ይከፍትላቸዋል” ብለዋል። ሞቶ ልታናግሩት የምትፈልጉትን ሰው ራሱ መሆኑን ለመለየት የሚያደርጉት ሙከራ ደግሞ አስፈሪ ነው።

ለምሳሌ “ድረ ገፁ እንዲህ ይላል “ልጅ የሞተባቸው ወላጆች የሚከተሉትን ጥያቄዎች ወንድ ወይንም ሴት ልጆቻቸውን ይጠይቃሉ:“ልጅ እያለህ/ሽ ስኑፒ ተብሎ የሚጠራ ውሻ ነበረህ/ሽ? የአስር ዓመት ልደትህን ስታከብር በኪስ የምትያዝ ቢላዋ ሰጥተንህ ነበር?” ይህን ከዚህ በታች ካለው ማስጠንቀቂያ አንፃር ስንመለከተው በጣም አስገራሚ ነው። “መናፍስት አንዳንዴ የሞቱ ጓደኞቻቸውን አካል ለብሰው ይታዩና በህይወት በነበሩ ጊዜ ካጋጠማቸው ክስተቶች ወይንም ከተገበሯቸው ነገሮች ጋር በማገናኘት ራሳቸውን ለሰዎች ያሳያሉ” ኤለን ጂ. ኋይት; የሃይማኖት አባቶችና ነቢያት; ገፅ 684።

**የመወያያ ጥያቄዎች**

`1. ኢየሱስ ሁሉንም ፈተና ‹‹ይመዝናል እና ይለካል›› ማለት ምን ማለት ነው። ይህ በመጠበቅ ላይ ሳለን ምን ይጠቅመናል?`

`2.በትዕግስት መጠበቅ ምን እንደሆነ ሰዎች የግል ምስክርነት እንዲሰጡ ያድርጉ። በዚህን ጊዜ ፍርሃታቸው ምን ነበር; ደስታቸውስ? ምን ትምህርት ተማሩ? የሙጥኝ ያሉበት (የተደገፉበት) ተስፋስ?`

`3.እንደ ቤተክርስቲያን ሌሎች በፈተና ውስጥ ሆነው ስለሆነ ነገር የእግዚአብሔርን ጊዜ በመጠባበቅ ለሚኖሩ ሰዎች ምን ያደርጋሉ?`

`4. ትዕግስትን ለማሳደግ የጸሎት ሚና ምንድነው? መንፈስ ቅዱስ በህይወታቸው ትዕግስትን እንዲያሳድግላቸው የምትጸልዩላቸው ነፍሳት አሉ?`