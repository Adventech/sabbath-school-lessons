---
title:  የመጨረሻው ዘመን ማታለያዎች
date:  03/12/2022
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
:ማቴ. 7:21-27; ዮሐ. 11:40-44; 1ጴጥ. 3:18; 1ሳሙ. 28:3-25; ኤፌ. 6: 10-18።

> <p>የሣምንቱ ጥናት መሪ ጥቅስ</p>
> “ይህም የሚያስደንቅ  ነገር አይደለም፤ ምክንያቱም ሰይጣን ራሱ የብርሃን መልአክ ለመምሰል ራሱን ይለዋውጣል፤ እንግዲህ የእርሱ አገልጋዮች; የፅድቅ አገልጋዮች ለመምሰል ራሳቸውን ቢለውጡ የሚያስገርም አይደለም፤ፍፃሜአቸውም እንደሥራቸው ይሆናል።” (2 ቆሮ. 11:14-15)

በዚህ ጊዜ ያለችው አለማችን ሃይማኖታዊ ወይንም በረቀቀ መንገድ ካምላክ ጋር መገናኘት በሚሉ ፍሬ ሀሳብ ባላቸው ጉዳዮችና ትርኪምርኪ የሞላባቸው ስህተቶች እና ማታለያዎች በመስራት በሚታወቀው ሆሊውድ ታግዛ ከተፈጥሮ በላይ እና እጅግ የረቀቁ ነገሮች የሚንፀባረቁበት ማቅለጫ ማሰሮ ሆናለች። “ሞትን አትሞቱም” (ዘፍ 3:4) የሚለው የጥንቱ ማሳሳቻ ላለፉት አስርት አመታት አያሌ ተነባቢ መፅሐፎችና ብዙ ተመልካች ያላቸው ፊልሞች እንዲሁም ታዋቂ የቪዲዮ ጌሞች እንዲፈጠሩ መነሻ ሆኗል። በብዙ መልክ በአንዳንዱ ጉዳዮች ላይ በሳይንሳዊ ሽፋን እንኳን በኩል እራሱን እየገለጠ ባለው የሰይጣን አስማት ትብታብ መጋለጣችንና መፈተናችንን አንክድም።

በጣም ከሚያታልሉ አያሌ ክስተቶች መካከል አንዱ “የሞት ጫፍ” የሚባለው ልምምድ ነው፤ ይህም የሞቱ ሰዎች ከህይወት ባሻገር ባለው ታሪክ ወዲያው ተመልሰው መጥተው የሚናገሩበት ነው። ብዙ ሰዎች ይህንን ክስተት በማየት ነፍስ እንደማትሞት ማረጋገጫ እንዳገኙ ያስባሉ።  በዚህ ሳምንት በመጨረሻ ጊዜ ባሉ አንዳንድ ማታለያዎች ማለትም በረቀቀ መንገድ ከአምላክ ጋር መገናኘት; የሞት ጫፍ ልምምድ; የሞተ ሰው በሌላ አካል ተመልሶ መወለድ; ሙታንን ማናገር እና ቀደምት የዘር ግንድ አምልኮና የመሳሰሉት ላይ ትኩረታችንን እናደርጋለን። ለነዚህ አደገኛ ርዕሶች ተፅዕኖ ራሳችንን ሳናጋልጥ ተገቢ የሆኑ ግንዛቤዎችን ልንወስድ ይገባናል።

_የዚህን ሳምንት ትምህርት አጥንተው ለታህሳስ 1 ሰንበት ይዘጋጁ።_