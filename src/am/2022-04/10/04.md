---
title:  በመንፅሔ ያሉት ቅዱሳን
date:  29/11/2022
---

የሮማ ካቶሊክ ቤተ ክርስቲያን ገሃነም የማይገባቸው ነገር ግን ገና ለገነት ያልተዘጋጁ ሙታን ከኃጢአታቸው በመንጽሔ ውስጥ ነፅተው ከዚያ ወደ ገነት እንደሚሄዱ ታስተምራለች። በመንጽሔ የሚደርስባቸው መከራ የሚወዷቸው ሰዎች በሚጸልዩት ጸሎትና በሚቀጡት ቅጣት ሊቀንስ ይችላል። የካቶሊክ ቤተ ክርስቲያን ካተኪዝም ስለ መንጽሔ ሲናገር “በአምላክ ጸጋና የርሱ ወዳጅ ሆነው የሚሞቱ; ነገር ግን ፍጽምና በጎደለው መንገድ የነጹ ሁሉ ስለዘላለማዊ መዳናቸው እርግጠኞች ናቸው። ነገር ግን ወደ መንግሥተ ሰማያት ደስታ ለመግባትና አስፈላጊውን ቅድስና ለማግኘት ሲሉ ከሞት በኋላ መንጻትን ያካሂዳሉ።”— Catechism of the Catholic Church, (New York: Doubleday, 1995) p. 291 ይላል። በተጨማሪም የሙታኑ ስቃይ በሚወዱት ዘመዶቻቸው ጸሎት እና ሟቹን ወክለው በሚያደርጓቸው ድርጊቶች ሊቀንስ እንደሚችል ይናገራል። “ቤተ ክርስትያን ሙታንን ወክሎ የሚደረገውን ምጽዋትና የንስሐ ቅጣት ታበረታታለች።”— Catechism of the Catholic Church, p. 291.

`መክብብ 9:10; ሕዝቅኤል 18:20–22 እና ዕብራውያን 9:27ን ያንብቡ። እነዚህ ምንባቦች የመንጽሔን ጽንሰ ሐሳብ ውድቅ የሚያደርጉት እንዴት ነው?`

የመንጽሔው ዶግማ ለዘላለም የሚያቃጥል ገሀነም የሚባለውን አረማዊ ትምህርት እና ለሙታን መጸለይ የሚባለውን አረማዊ አሠራር ያጣመረ ነው። ይህ ዶግማ በመጽሐፍ ቅዱሳዊ አስተምህሮዎች ለሚያምኑ ሰዎች ተቀባይነት የለውም ምክንያቱም (1) ሙታን ምንም ሳያውቁ በመቃብራቸው ስለሚያርፉ  (መክ. 9:10)፤ (2) የአንዱ ኃጢአተኛ ጽድቅ ወደ ሌላ ኃጢአተኛ ሰው ሊተላለፍ ስለማይችል (ሕዝ. 18:20-22)፤ (3) አማላጃችን ኢየሱስ ክርስቶስ ብቻ ስለሆነ (1 ጢሞ. 2:5)፤ እና (4) ከሞት በኋላ ንስሃ ለመግባት ምንም አይነት ሁለተኛ እድል ሳይኖር የመጨረሻው ፍርድ ስለሚከተል (ዕብ. 9:27) ነው።

ይበልጥ አሳሳቢ የሆነ አንድምታ ደግሞ; የመንጽሔ ፅንሰ ኃሳብ የእግዚአብሔርን ባሕርይ ማዛባቱ ነው። በእርግጥም; “ሰይጣን ከወደቀበት ጊዜ አንስቶ የሰራው ሥራ የሰማዩን አባታችንን በተሳሳተ መንገድ እንዲታይ ማድረግ ነው። ነፍስ አትሞትም የሚለውን አስተምህሮ አመጣ። . . . ለዘላለም የሚነድ ገሀነም አስተምህሮ የሰይጣን ምርት ነበር፤ መንጽሔ የርሱ ፈጠራ ነው። እነዚህ ትምህርቶች የአምላክን ባሕርይ ምስል ያበላሻሉ፤ ምክንያቱም እርሱን ጨካኝ; ተበቃይ; ግትር እና ይቅር የማይል አድርገው ስለሚስሉ ነው።”— Ellen G. White, Manuscript 51 (Dec. 10), 1890 ሙታን የክርስቶስን ዳግም ምፃት እየጠበቁ በእንቅልፍ ናቸው ከሚለው መጽሐፍ ቅዱሳዊ አስተምህሮ በተቃራኒ ይህ እይታ በመንጽሔ ውስጥ እንዳሉ ይናገራል; አንድ ሰው እነሱን ማውጣት እስኪችል ድረስ እዚያ እየተሰቃዩ ነው ብሎ ያስተምራል።

`እንደ መንጽሔ ወይም ዘላለማዊ ስቃይ ያሉ ስህተቶች ስለ አስተምህሮ አስፈላጊነት ምን ያስተምሩናል? የምናምነው በማን መሆኑ ብቻ ሳይሆን የምናምነው ፅንሰ-ኃሳብ አስፈላጊ የሆነው ለምንድነው?`