---
title:  የገሀነም እሳቶች
date:  28/11/2022
---

እንግሊዛዊው የሮም ጳጳስ ጆን ፈርኒስ ለልጆች ባዘጋጀውና “የገሀነም ጨረፍታ” የሚል ርዕስ ባለው ትንሽዬ መጽሐፍ ውስጥ ከሠማይና ከምድር በሚበልጡ ትላልቅ የእሳት ብረት ኳሶች አማካኝነት የሚፈጸም የዘላለም መቃጠል እንደሆነ በምሳሌ ይናገራል። “በየመቶ ሚልዮን አመቱ አንዲት ወፍ ትመጣና ያንን ታላቅ የብረት ኳስ በላባዎቿ ትነካዋለች።” ፀሐፊው የኃጢአን በገሀነም መቃጠል ወፎቹ ከዘመናት በኋላ እየመጡ ሲነኩት የብረት ኳሱ ከሳሳ በኋላም የሚቀጥል ነው ብሎ ሞግቷል።

`የሚያሳዝነው ነገር ዛሬም ድረስ ብዙ ፕሮቴስታንቶች; ስለ ሚጠፉት  ሰዎች ዕጣ ፈንታ ተመሳሳይ ሀሳብ ማመናቸው ነው።  ሚልክያስ 4:1ን እና ይሁዳ ቁጥር 7ን ያንብቡ። እነዚህ ጥቅሶች የዘላለም እሳት ወይም የሚጠፉት ሰዎች በዘላለም እሳት እንደሚቃጠሉ ወይም በማይጠፋ እሳት ስለመቃጠል ኢየሱስ የተናገረውን(ማቴ. 18:8; ማር. 9:43) እንድናስተውል የሚረዱን እንዴት ነው?`

“ዘላለማዊ” የሚለው ቃል(በዕብራይስጡ ኦላም በግሪኩ አዮን; አዮንዮስ) በአውዱ ላይ በመመስረት የተለያዩ ትርጉሞች ሊኖሩት ይችላሉ። ለምሳሌ ከእግዚአብሔር ጋር ተገናኝቶ ሲነገር(ዘዳ. 33:27) የርሱን ዘላለማዊነት ይገልፃል። ከሰዎች ጋር ተገናኝቶ ሲነገር(ዘፀ. 21:6) ቃሉ በህይወት እስካሉ ድረስ ብቻ ባለው ጊዜ ይወሰናል። ዘላለማዊን ለእሳት ስንጠቀመው እሳቱ የሚቃጠለውን ነገር በልቶ እስኪጨርሰው ድረስ አይጠፋም ማለት ነው። ይህም ማለት ዘላለማዊው እሳት ዘላለማዊ የሚሆነው ኃጠአተኞችን ሙሉ በሙሉ ስለሚያጠፋቸው “ሥርና ቅርንጫፍም ስለማይተውላቸው” ነው(ሚል. 4:1)።

ለዘላለም ዘላቂ የሆነ ቅጣት የሚለው አስተምህሮ ከባድ ትርጉም ያለው ነው። ኃጢአተኞች ለዘላለም እየተቀጡ የሚኖሩ ከሆነ ስለዚህ ክፋት መቼም አይጠፋም ማለት ነው። ሁሉም ህይወት “በኃጢአተኛው ሞት ደስ ከማይሰኘው አምላክ” (ሕዝ. 33:11) የተሰጡ ናቸው(ዘዳ. 32:39; መዝ. 36:9)። ታድያ ክፉዎች እየተሰቃዩ እንዲቀጥሉ ለምን ህይወት መስጠቱን ይቀጥላል? በህይወት መኖራቸውን ቢያስቆም የተሻለ አሳማኝ አይሆንምን? ኃጢአተኞች እንደሥራቸው መጠን የሚከፈላቸው ከሆነ(ዮሐ. ራዕይ 20:12) ለአጭር ዘመን የሚኖረው የሰው ህይወት ያለማቋረጥ የሚቀጣው ለምንድነው? ስለዘላለማዊ እሳት የሚናገሩት የመጽሐፍ ቅዱስ ጥቅሶች በሙሉ በራዕይ 20 ከተጠቀሰውና ከሺሁ ዓመት በኋላ ከሚመጣው የእሳት ባህር ጋር የተገናኙ ናቸው(13ኛውን ትምህርት ይመልከቱ)። ስለዚህ አሁንም ያለና ሲያቃጥል የኖረ አድርጎ ማስተማር መጽሐፍ ቅዱሳዊ አይደለም።

`የገሀነም እሳቶች የማንፈልጋቸው መሆናቸው እንዳለ ሆኖ ይህ እውነት ከዘላለም ቅጣት በተቃራኒ ስለእግዚአብሔር ፍቅር ምን ይናገራሉ?`