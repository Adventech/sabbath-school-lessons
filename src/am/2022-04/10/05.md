---
title:  አካል አልባ ነፍሳት በገነት
date:  30/11/2022
---

ፕሮቴስታንቶች መንጽሔን ባይቀበሉም ብዙዎች የጻድቃን ሙታን ነፍሳት በአምላክ ፊት በገነት ውስጥ እየተዝናኑ እንደሆነ ያምናሉ። አንዳንዶች እነዚያ “ነፍሶች” አካል የሌላቸው መናፍስት ናቸው ብለው ይከራከራሉ። ሌሎች ደግሞ አካል የሌላቸው መናፍስት እንደሆኑ ነገር ግን በክብር መንፈሳዊ አካል ተሸፍነዋል ብለው ያምናሉ። የሕያዋን ሙታን ሁኔታ ምንም ይሁን ምን; እነዚህ ንድፈ ሐሳቦች ስለ ሙታን የመጨረሻው ትንሣኤ እና ፍርድ መጽሐፍ  ቅዱሳዊ መሠረተ ትምህርትን ይጥሳሉ። የጻድቃን ነፍሳት በገነት እየተደሰቱ ከሆነ ለምን ትንሣኤና ፍርድ አስፈለገ (ራዕ. 20: 12-14)?

`የሐዋርያት ሥራ 2:29; 34; 35ን እና 1 ቆሮንቶስ 15:16–18ን ያንብቡ። እነዚህ ጥቅሶች ሙታንንና ትንሣኤን በመጠባበቅ ላይ ስላሉት ሰዎች ሁኔታ ብርሃን የሚፈነጥቁት እንዴት ነው?`

መጽሐፍ ቅዱስ አሁን በሰማይ ያሉት የሰው ልጆች ሁሉ ወይ እንደ ሄኖክ (ዘፍ. 5:24) እና ኤልያስ (2ኛ ነገ. 2:9–11) ሕያዋን ሆነው እንደተለወጡ ወይም እንደ ሙሴ ከሙታን እንደተነሱ ያስተምራል (ይሁዳ 9)፤ እንዲሁም ከክርስቶስ ጋር የተነሱትንም ይጨምራል (ማቴ. 27:51–53)። ቀደም ሲል እንዳየነው “ከመሠዊያው በታች” እንዲበቀል ወደ እግዚአብሔር የሚጮሁት (ራዕ. 6:9–11) ነፍሳት ፍትህ እንዲያደርግ ጥሪ ስለማድረጋቸው ዘይቤያዊ አገላለፅ ብቻ ነው እንጂ ነፍስ አትሞትም የሚለውን ጽንሰ ሐሳብ አያረጋግጥም። ያለበለዚያ እነዚህ ሰዎች በዘላለማዊ ሽልማታቸው እየተዝናኑ ያሉ አይመስሉም። እንደ እውነቱ ከሆነ; መቃብር ሙታን ምንም ሳያውቁ የመጨረሻውን ትንሣኤና የሚታደሱበትን ጊዜ የሚጠባበቁበት የማረፊያ ቦታ ነው። ሙታን; አምነው የሞቱ ሙታን እንኳን በመጨረሻው ትንሳኤ ከሥጋቸው ጋር ለመገናኘት በትዕግስት የሚጠባበቁ ሥጋ ያልለበሱ ነፍሳት አይደሉም።

በተጨማሪም; ጳውሎስ በ1ኛ ቆሮንቶስ 15:18 ላይ; የሙታን ትንሣኤ ከሌለ “በክርስቶስ ያንቀላፉት ጠፍተዋል” ሲል ስለ ምን እየተናገረ ሊሆን ይችላል? በገነት ደስታ ውስጥ ካሉ እና ከሞቱ በኋላ ምንም ያህል ረጅም ጊዜ ቢቆዩ እንዴት ሊጠፉ ቻሉ? የአዲስ ኪዳን ማዕከላዊ እና ቁልፍ ትምህርት; ክርስቶስ በሚመለስበት ጊዜ የሚሆነው የሙታን ትንሳኤ; ጻድቃን ሙታን ከሞቱ በኋላ ወዲያው ወደ ዘላለማዊ ሽልማታቸው ይሄዳሉ በሚለው የሐሰት ትምህርት ዋጋ አልባ ሆኗል። ቢሆንም; በተለይ በቀብር ሥነ ሥርዓቶች ላይ ሁሌም እንሰማዋለን።

`ለሌሎች ሰዎች ሙታን ተኝተዋል የሚለው ሐሳብ በእረፍት ላይ ከመሆናቸው አንጻርና ምንም ህመም ስለማያውቁ በእርግጥም “የምሥራች” እንደሆነ እንዲገነዘቡ ልንረዳቸው የምንችልባቸው መንገዶች የትኞቹ ናቸው?`