---
title:  የገሀነም እሳቶች
date:  26/11/2022
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ማር. 9:42-48; ሚል. 4:1; ይሁዳ ቁ. 7; 1 ጢሞ. 2:5; የሐዋ. ሥራ 2:29; 34; 35; 1ኛ ዮሐንስ 5:3-12።

> <p>የሣምንቱ ጥናት መሪ ጥቅስ</p>
> “ሁሉን ፈትኑ፤  መልካሙን ያዙ” (1ኛ ተሰሎንቄ 5:21)።

ጣሊያናዊ ገጣሚ ዳንቴ አሊግሪ (1265–1321) ከሞት በኋላ ስላለው የነፍስ ጉዞ የሚናገረውን ዘ ዲቫይን ኮሜዲ የተሰኘ ዝነኛ ልብወለድ ፅፏል። በድርሰቱ ውስጥ ነፍስ በምድር ውስጥ ወደሚገኝ እሳት(ገሃነም) ወይም የሰው መንፈስ ራሱን አጽድቶ ወደ ሰማይ ለመግባት ብቁ ወደሚሆንበት መንጽሔ(ፐርጋቶሪ); ወይም ወደ ገነት ወደ እግዚአብሔር እራሱ መገኘት መግባት ነበረበት። ምንም እንኳን ግጥም; ልቦለድ ቢሆንም; የዳንቴ ቃል በክርስትያናዊ ሥነ-መለኮት ላይ በተለይም የሮማ ካቶሊክ ሥነ-መለኮት ላይ ከፍተኛ ተጽዕኖ አሳድሯል። ከሞተ ሰው የወጣች ነፍስ ወደ ገሀነም; ወይም ወደ መንጽሔ; ወይም ወደ ገነት ትሄዳለች የሚለው መሠረታዊ አስተሳሰብ ለዚያች ቤተ ክርስቲያን መሠረት ነው።

ብዙ ወግ አጥባቂ የፕሮቴስታንት እምነት ተከታዮች ከሞት በኋላ ወደ ገነት የምትወጣ ወይም ወደ ሲኦል የምትወርድ የማትሞት ነፍስ እንዳለች ያምናሉ። በእርግጥም የሰው ነፍስ ካልሞተች አካሉ ከሞተ በኋላ ወደ አንድ ቦታ መሄድ አለባት። በአጭሩ; ስለ ሰው ተፈጥሮ ያለው የተሳሳተ ግንዛቤ አስከፊ ሥነመለኮታዊ ስህተቶችን አስከትሏል። በዚህ ሳምንት ከእነዚህ መጽሐፍ ቅዱሳዊ ያልሆኑ ንድፈ ሐሳቦች መካከል አንዳንዶቹን እንዲሁም ከሞት በኋላ ስለሚሆነው ነገር መጽሐፍ ቅዱስ ስለሚናገረው ነገር እንነጋገራለን።

_*ለህዳር 24 ሰንበት ለመዘጋጀት የዚህን ሳምንት ትምህርት ያጥኑ።_