---
title:  ተጨማሪ ሀሳብ
date:  16/12/2022
---

በኤለን ጂ. ኋይት ከተፃፈውና “የፈውስ አገልግሎት” ከሚለው መጽሐፍ ውስጥ “የአእምሮ ሕክምና” የሚል ርዕስ ያለውን ምዕራፍ ያንብቡ። “የተቀደሰ ሕይወት” ከሚለው መጽሐፍ ውስጥ “የእውነተኛ እና ሐሰተኛ ንድፈ ሐሳቦች ንፅፅር” የሚል ርዕስ ያለውን ምዕራፍ ያንብቡ።  “ታላቁ ተጋድሎ ወደ ማብቂያው ተቃርቧል። በባህርም ሆነ በየብስ የሚነገረው እያንዳንዱ የጥፋት ዘገባ የሁሉም ነገር ፍጻሜ ቅርብ ለመሆኑ ምስክር ነው። ጦርና የጦርነት ወሬ ይህንን ያውጃል። በፊታችን የሚገለጡትን ታላላቅ ክንውኖች እያሰላሰለ የልብ ምቱ በፍጥነት የማይመታ ክርስቲያን አለ? ጌታ እየመጣ ነው። ወደእኛ አየመጣ ያለ አምላክን የእግር ኮቴ እየሰማን ነው።”— ኤለን ጂ. ኋይት; ማራናታ; ገጽ. 220.

“በየዕለቱ የእምነትን ህይወት ኑር። ስለመከራው ጊዜ አትጨነቅ ; ችግሩ ሳይመጣ በራስህ ላይ ችግርን አትፍጠር። ‘በታላቁ የፈተና ቀን አልቆምም ብዬ እፈራለሁ’ ብለህ አታስብ። የምትኖረው ዛሬን ብቻ ነው። ነገ ያንተ አይደለም። ዛሬ በራስህ ላይ የተቀዳጀኸውን ድል ማስጠበቅ አለብህ። ዛሬ የጸሎት ህይወት መኖር አለብህ። ዛሬ መልካሙን የእምነት ገድል መዋጋት አለብህ። ዛሬ እግዚአብሔር እንደባረከህ ማመን አለብህ። እናም በጨለማ እና ባለማመን ላይ ድልን ስትቀዳጅ የመምህሩን መስፈርቶች ታሟላለህ እናም በዙሪያህ ላሉ ሰዎች በረከት ትሆናለህ።”—Ellen G. White; Signs of the Times; October 20, 1887

“ጌታ በቅርቡ ይመጣል; እና እሱን በሰላም ለመገናኘት ዝግጁ መሆን አለብን። በዙሪያችን ላሉ ሰዎች ብርሃን ለመስጠት የምንችለውን ሁሉ ለማድረግ ቁርጥ ውሳኔ እናድርግ። ደስተኞች መሆን እንጂ ማዘን የለብንም፤ እና ጌታ ኢየሱስን ከፊታችን ልናየው ይገባል። . . . የእርሱን መገለጥ ለመጠባበቅ ዝግጁ መሆን አለብን። ኦ; እርሱን ማየት; እና በእርሱ ለዳንን የሚደረግልን አቀባበል እንዴት  ያለ ክቡር ይሆን! ለረጅም ጊዜ ጠብቀን ነበር፤ ነገር ግን እምነታችን ሊዳከም አይገባም። ንጉሱን በውበቱ ማየት ከቻልን ለዘላለም እና ለዘላለም ተባርከናል። “ወደቤታችሁ ተመልከቱ” ብዬ መጮህ ያለብኝ ያህል ይሰማኛል፤ ክርስቶስ የተቤዣቸውን ወደ ዘላለማዊ ቤታቸው ለመውሰድ በኃይልና በታላቅ ክብር ወደሚመጣበት ጊዜ እየተቃረብን ነው።”—Ellen G. White, Heaven, p. 165, 166.

**የመወያያ ጥያቄዎች**

`1. የሰው አካል; ነፍስና መንፈስ የማይነጣጠሉ መሆናቸውን ማወቃችን የሃይማኖትን ሁሉን አቀፍነትና የግል አኗኗራችንን አስፈላጊነት በተሻለ እንድንረዳ የሚረዳን እንዴት ነው?`

`2. ሁሉም እውነተኛ መነቃቃቶች እና ተሐድሶዎች ቲኦሴንትሪክ ናቸው (እግዚአብሔርን ማዕከል ያደርጋሉ) እና በጭራሽ አንትሮፖሴንትሪክ (በሰው ልጅ ባህሪ ላይ ያተኮሩ) አይደሉም። የፈሪሳዊው እና የቀረጥ ሰብሳቢው ምሳሌ (ሉቃስ 18:9–14) ይህንን መሠረታዊ ሥርዓት የሚያሳየው እንዴት ነው?`

`3. በክፍልዎ ውስጥ በሐሙሱ ክፍልየመጨረሻ ጥያቄ መልስ ላይ ይወያዩ። ዝግጁ መሆንዎን እንዴት ማወቅ ይችላሉ? እና በራሳችን ድምዳሜ ሳንሰጥ እርግጠኛ መሆን እንችላለን?`