---
title:  የኢየሱስ ተምሳሌነት
date:  11/12/2022
---

`ሉቃስ 2:52ን ያንብቡ። በዚህ ጥቅስ ውስጥ የትኞቹ የኢየሱስ እድገት አራት ገጽታዎች ተጠቅሰዋል?`

ኢየሱስ ፍጹም ሰው ነበር; እናም እድገቱ ሁሉንም መሰረታዊ የሰው ልጅ ህልውና ገጽታዎችን ያካተተ ነበር። በሉቃስ 2:52 መሠረት; “ኢየሱስ በጥበብ [በአእምሮ] በቁመት [በአካል] እንዲሁም በእግዚአብሔር [በመንፈሳዊ] በሰውም [በማህበረሰቡ] ፊት በሞገስ ያድግ ነበር”። የአእምሮ ንቃቱ; አሳቢነቱ እና ጥበቡ ከእድሜው በላይ ነበር። ሆኖም ባህሪው ተመጣጣኝና ውብ ነበር። የልጅነት ሕጎችን በጠበቀ መልኩ የአእምሮ እና የአካል ኃይሉ ቀስ በቀስ እየዳበሩ ነበር። ኢየሱስ በልጅነቱ ልዩ የሆነ ፍቅር አሳይቷል። ፍቃደኛ እጆቹ ሌሎችን ለማገልገል ምንጊዜም ዝግጁ ነበሩ።

`በምንም ነገር የማይረበሽ ትዕግስት እና ቅንነትን ፈጽሞ የማይሰዋ እውነተኝነት አሳይቷል። በመርህ እንደ ቋጥኝ የፀና ሆኖ ሕይወቱ ከራስ ወዳድነት ነፃ የሆነ የአክብሮት መንፈስ ያለውን ጸጋ አሳይቷል።”— ኤለን ጂ. ኋይት; የዘመናት ምኞት; ገፅ 68-69 ማቴዎስ 4:23ን ያንብቡ። የኢየሱስ ሦስት ገፅ ያለው አገልግሎት ይኸውም ማስተማር; መስበክ እና መፈወስ ዛሬ በእኛ ውጤታማ በሆነ መንገድ መከወን የሚቻለው እንዴት ነው?`

ሰው የተዋሃደ እና የማይከፋፈል አካል መሆኑን ከተገነዘብን ሃይማኖታችንን በመንፈሳዊ ጉዳዮች ላይ ብቻ ልንገድበው አንችልም። እውነቱ ሙሉ ማንነታችንን ያቅፋል፤ መላ እድሜያችንን ይሸፍናል እናም ሁሉንም የህይወታችንን ገጽታዎች ይነካል። የእኛ ሥጋዊ እና መንፈሳዊ አካላት በኃይል የተዋሃዱ ከመሆናቸው የተነሳ ሊነጣጠሉ አይችሉም። ምንም እንኳን; እንደወደቁ ሰዎች; ከላይ እንደተገለጸው የኢየሱስን መግለጫ ፈጽሞ ልንተካከለው ባንችልም; በእግዚአብሔር ጸጋ ልንመስለው ይገባናል። ምክንያቱም በሰው ውስጥ የፈጣሪውን መልክ ለመመለስ; ሲፈጠር ወደነበረበት ፍፁምነት ለመመለስ፤ የአካል; የአዕምሮ እና የነፍስ እድገትን ለማበረታታት ነው - ይህም የመቤዠት ስራ ነው። እግዚአብሔር ህዝቡን ለዳግም ምጽአቱ በማዘጋጀት ሂደት ውስጥ እንዲካተት የሚፈልገው ይህንን ነው። ራሳችንን ከኢየሱስ ጋር በማነፃፀር; በልዩነቱ በቀላሉ ተስፋ ልንቆርጥ እንችላለን።

`ታዲያ በመስቀሉ ላይ ማተኮር እና የመስቀሉን ትርጉም መረዳት ከኢየሱስ ጋር ሲነጻጸር በራሳችን ውስጥ በምናየው ተስፋ እንዳንቆርጥ የሚጠብቀን እንዴት ነው?`