---
title:  መጽሐፍ ቅዱሳዊው እይታ
date:  10/12/2022
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ሉቃስ 2:52; ማቴ. 4:23; 1ኛ ቆሮ. 6:19-20; መዝ. 24:3-4; ሐዋ. ሥራ 8:4-24; 1 ዮሐ. 3:1-3።

> <p>የሣምንቱ ጥናት መሪ ጥቅስ</p>
> የሰላም አምላክ  ራሱ ሁለንተናችሁን ይቀድስ፤ መንፈሳችሁ; ነፍሳችሁና ሥጋችሁ ጌታችን ኢየሱስ ክርስቶስ በሚመጣበት ጊዜ ያለነቀፋ ይጠበቁ:: 1 ተሰሎንቄ 5:23

የዮሐንስ ራዕይ መጽሐፍ ከክርስቶስ ዳግም ምፃት በፊት ስለሚከሰቱ ሁለት ዓይነት ዋና የዓለምዓቀፍ ትስስሮች (ግሎባላይዜሽን) ይናገራል። ዮሐንስ ራዕይ 13 ዓለም ሁሉ ከባህር በወጣው አውሬ እየተደነቀ የሚከተልበትን የስህተት መንገድ ትስስር ይጠቅስልናል(ዮሐ. ራዕይ 13:3;7;8; 12; 16)። ራዕይ 14 ደግሞ የዘላለሙ ወንጌል ለህዝብ; ለነገድ; ለቋንቋ ሲሰበክ(ዮሐ. ራዕ. 14:6-7) የሚፈጠረውን ስለእውነቱ ሲሉ ህብረት የፈጠሩትን ሰዎች ትስስር ያሳየናል። በነዚያ አስጨናቂ ዘመናት(2 ጢሞ. 3:1)

እያንዳንዱ የትምህርት ነፋስ ይነፍስና(ኤፌ. 4:14) ሰዎች እውነቱን ከመስማት በተቃራኒ ወደ ተረትተረት ይዞራሉ(2ጢሞ. 4:4)፤ በሁለት ታላላቅ የስህተት ትምህርቶች ማለትም የማትሞት ነፍስ አለች በሚለውና በእሁድ ቅድስና ትምህርት በመጠቀም ሰይጣን ሰዎችን ያታልላቸዋል። የመጀመሪያው ለመናፍስት ጠሪነት በር የሚከፍት ሲሆን ሁለተኛው ደግሞ ከሮም ቤተክርስትያን ጋር ቁርኝት እንዲፈጠር ያደርጋል። Ellen G. White, The Great Controversy, p. 588

እነዚህ የመጨረሻ ክስተቶች እስኪከሰቱ ድረስ በተሰጠን እውነት ሁሉ የሰውን ልጅ ተፈጥሮ እና የሞት ሁኔታን ጨምሮ በእምነታችን በመፅናት በመንፈስ  ቅዱስ እየተመራን ለክርስቶስ በክብር መገለጥ ዝግጁ መሆን አለብን።

_*ለታህሳስ 8 ለሰንበት ለመዘጋጀት የዚህን ሳምንት ትምህርት ያጥኑ።_