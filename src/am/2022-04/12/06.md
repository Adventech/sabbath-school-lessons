---
title:  ለመገለጡ ዝግጁ መሆን
date:  15/12/2022
---

የምንኖረው ብዙ ሰው ሰራሽ ፍላጎቶች በሞሉበትና ትኩረትን በሚስብ ዓለም ውስጥ ነው። ካልተጠነቀቅን እነዚህ ሁሉ ጊዜያችንን ሊወስዱና ቅድሚያ የምንሰጣቸውን ነገሮች ሊያጣምሙ ይችላሉ። ይህ የእኛ የተሳሰረ የቴክኖሎጂ ዓለም ሌላ ውጤት አይደለም፤ በየትኛውም ዘመን ያሉ ክርስቲያኖች; በአንድም ሆነ በሌላ መልኩ በዚህ ሕይወት ውስጥ በጣም አስፈላጊ ከሆኑ ጉዳዮች ሰይጣን እነሱን ለማዘናጋት ከሚያደርገው ጥረት መጠንቀቅ አለባቸው።

`ካልተጠነቀቀ ከጌታ ርቆ በመመልከት; በዓለማዊና ሥጋዊ ነገሮች ላይ በማተኮር በመጨረሻ ሊያረኩ በማይችሉ ነገሮች የማይጠመድ እናም በመጨረሻ ወደ መንፈሳዊ ጥፋት ሊያመራ የሚችል ስጋት የማይገጥመው ማን ነው? 2ኛ ጴጥሮስ 3:14 እና 1 ዮሐንስ 3:1-3ን ያንብቡ። እራሳችንን ለዳግም ምጽአቱ በማዘጋጀት እና ለዚያ ክቡር ክስተት በመዘጋጀት መካከል ምን ልዩነት እናያለን?`

`ብዙ ጊዜ ለዳግም ምጽአት ቀጣይነት ያለው ዝግጅት ማድረግ አለብን የሚለው ኃሳብ ዝግጅትን ለነገ ለማለት ሰበብ ይሆናል። ይህ አስተሳሰብ እንደዚያ ክፉ አገልጋይ “ጌታዬ ይዘገያል” (ማቴ. 24:48) ብለን በቀላሉ ዘና እንድንል ሊያደርገን ይችላል። መዝሙር 95:7-8; ዕብራውያን 3:7; 8;15; እና ዕብራውያን 4:7ን ያንብቡ። አሁን ስለመዘጋጀት እነዚህ ጥቅሶች ምን እያሉን ነው?`

ከመጽሐፍ ቅዱሳዊ አተያይ አንፃር የመዳን ጊዜ ሁልጊዜ “ዛሬ” እንጂ ነገ አይሆንም (መዝ. 95:7; 8፤ ዕብ. 3:7; 8; 15፤ ዕብ. 4:7)። በተጨማሪም ዋና ለውጥ እስካልተደረገ ድረስ; አሁን እንዳለነው እንቀጥላለን። ጊዜ ራሱ ያልተለወጠውን አይለውጥም። አንድ ሰው ያለማቋረጥ በጸጋ እያደገ ካልሆነ; እና በእምነቱ ወደፊት ካልገፋ; ዝንባሌው መውደቅ; መደንደን; መጠራጠር; አልፎ ተርፎም አለማመን ነው።

ከዚህ አንፃር እያንዳንዱ የህይወታችን ቀን ትንሹ ህይወት ነው ማለት እንችላለን። ስለዚህ; በእግዚአብሔር ጸጋ; ስለወደፊቱ ማቀድ አለብን; ነገር ግን እያንዳንዱን ቀን ለኢየሱስ መምጣት ዝግጁ ሆነን መኖር አለብን— በተለይም በዚህ ህይወት ውስጥ ካሉት ድንገተኛ ሁኔታዎች አንጻር; ዛሬ  የእርስዎ የመጨረሻ ቀን ሊሆን ስለሚችል ነው። ዛሬ የሚመለስ ቢሆን ለኢየሱስ መምጣት እንዴት ዝግጁ መሆን ይችላሉ? መልስዎን በሰንበት ክፍልዎ ውስጥ ይወያዩ።