---
title:  ተጨማሪ ሀሳብ
date:  11/11/2022
---

የዘመናት ምኞት ከሚለው መጽሐፍ ውስጥ “በዮሴፍ  መቃብር ውስጥ”; “ጌታ ተነስቷል”; “ለምን ታለቅሻለሽ?”; “ጉዞ ወደ ኤማሁስ”ና “ሠላም ለናንተ ይሁን” የሚል ርዕስ ያላቸውን ምዕራፎች ያንብቡ። ዘመናዊው አለም እንደ ክርስቶስ ትንሳኤ በመሳሰሉት ነገሮች ላይ እምነት የለውም። ሆኖም ይህንን የትንሳኤ እውነታ መቀበል የሚቸገሩት እንኳን ከታሪካዊ ማስረጃዎች የተነሳ ማለትም ብዙ ሰዎች የተነሳውን ኢየሱስ ማየት ስለቻሉ እነርሱም ሊያምኑ በቅተዋል። ስለዚህ የትንሳኤው ተቃዋሚ ፅሁፎች የተነሳውን ክርስቶስ አይተናል የሚሉትን ብዙ ሰዎች እንደዚያ ብለው እንዲያምኑ ያደረጋቸውን ነገር ለማብራራት በመሞከር ላይ ያተኮሩ ናቸው።

አንዳንዶች እንደሚሞግቱት ሁሉም ደቀዛሙርቱ ኢየሱስ ተነስቷል ብለው በምናቦቻቸው የፈጠሩት መሰረተ ቢስ የሆነ ስዕል ነው ይላሉ። ሌሎች ደግሞ ኢየሱስ አልሞተም፤ ከመስቀል ላይ ከወረደ በኋላ ራሱን ስቶ ወደቀ፤ ከዛም ተመልሶ ነቃና ህያው ሆነ፤ ከዛም ሲታያቸው ተከታዮቹ ከሞት ተነስቷል ብለው አሰቡ ይላሉ። አመናችሁም አላመናችሁም አንዳንዶች ደግሞ ደቀ  መዛሙርቱ የተነሳው ክርስቶስ ነው ብለው በስህተት ያዩት የኢየሱስን መንታ ወንድም ነው ብለው ይሞግታሉ። በሌላ አባባል ለክርስቶስ መነሳት ታሪካዊ ማስረጃዎች ጠንካራ ሆነው ቢቀርቡም ይህንን ነገር ለማጥፋት ሲሉ ሰዎች የተለያዩ የመከራከሪያ ሃሳቦችን ያዘጋጃሉ። ትንሳኤው ራሱ በጣም አስፈላጊ ስለሆነ እንድናምንበት በተሰጡን አሳማኝ ምክንያቶች ላይ እምብዛም ልንደነቅ አይገባንም።

“ “ተፈፀመ” ተብሎ ከመስቀል ላይ የተነገረው የጩኸት ቃል ለሙታን ተሰማ። ከድንጋይ የተዋቀሩትን መቃብሮች በስቶ ያንቀላፉት እንዲነሱ ጠራቸው። ስለዚህ የክርስቶስ ድምጽ ከላይ ከሰማይ ሲሰማ ይኸው ይሆናል። ያ ድምጽ መቃብሮችን ሰርጎ ገብቶ; የቀብር ሳጥኖችንም ይከፋፍታል፤ በክርስቶስ አምነው የሞቱትም ይነሳሉ። ክርስቶስን ከሞት ያስነሳው ያ ሃይል ቤተክርስቲያቱን አስነስቶና ከራሱ ጋር አክብሮ በዚህ አለም ብቻ ሳይሆን በሚመጣው አለም ከስልጣናት; ከሃይላትና ከተሰየሙ ስያሜዎች በላይ ያደርጋታል።” ኤለን ጂ. ኋይት; የዘመናት ምኞት;ገፅ 787.

**የመወያያ ጥያቄዎች**

`1.“ተፈፀመ” (ዮሐ. 19:30) እና “ተነስቷል” (ማቴ. 28:6) ሁለቱ ከፍ ያለ ትርጉም ያላቸው አባባሎች ናቸው። በድነት ታሪክ ውስጥ እርስ በርሳቸው የሚመጋገቡት እንዴት ነው? በእነዚህ ቃላት ውስጥ የምናገኘው ታላቅ ተስፋ ምንድነው?`

`2.የየሱስ ደቀ መዛሙርት መቃብሩን እንዳይሰርቁ ለማድረግ የሃይማኖት መሪዎች መጀመሪያ ጠባቂዎችን አቆሙ። በኋላ ደግሞ ጠባቂዎቹ ደቀ መዛሙርቱ ሰረቁት ብለው እንዲናገሩ ክፍያ ከፈሏቸው። ይህ ነገር ስለ ክርስቶስ ባዶ መቃብር እውነታ እንድንረዳ የሚያደርገን እንዴት ነው? ለክርስቲያኖች የባዶ መቃብሩ አስፈላጊነት ምን ያክል ነው?`