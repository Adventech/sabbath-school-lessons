---
title:  የክርስቶስ ድል በሞት ላይ
date:  05/11/2022
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ያንብቡ።ማቴ. 27:62-66; ዮሐ. 10:17- 18; ማቴ. 27:51-53; ዮሐ. 20: 11-29; 1ቆሮ. 15:5-8።

> <p>የሣምንቱ ጥናት መሪ ጥቅስ</p>
> “ባየሁትም ጊዜ  እንደ ሞተ ውሻ ሆኜ በእግሩ ስር ወደቅሁ:: እርሱም ቀኝ እጁን በላዬ ጭኖ እንዲህ አለኝ” አትፍራ፤ የመጀመሪያውም የመጨረሻውም እኔ ነኝ እኔ ሕያው ነኝ ሞቼ ነበር እነሆ አሁን ከዘላለም እስከ ዘላለም ድረስ ሕያው ነኝ፤ የሞትና የሲኦል መክፈቻም በእጄ ነው” (ራዕይ 1:17-18)

የክርስቲያኖች የእምነት ማዕከል የክርስቶስ ትንሳኤ ነው። ጳውሎስ ስለዚህ ጉዳይ ሲፅፍ እንዲህ በማለት የበለጠ አጽንኦት ይሰጣል “ምክንያቱም ሙታን ካልተነሱ ክርስቶስም አልነተሳም። ክርስቶስም ካልተነሣ እምነታችሁ ከንቱ ነው እናንተም እስካሁን ድረስ ከነሃጢያታችሁ አላችሁ ማለት ነው እንዲህም ከሆነ በክርስቶስ ያንቀላፉት ጠፍተዋል ማለት ነው። በሚቀጥለው ሳምንት ስለዚህ ጉዳይ በዝርዝር እናያለን።

“ኢየሱስ ክርስቶስን ያውም የተሰቀለውን እርሱን ብቻ እንጂ ሌላ እንዳላውቅ ወስኜ ነበር።” (2ቆሮ 2:2) በማለት ስለ ክርስቶስ ሞት ምንም ያክል ጳውሎስ አጽንኦት ሰጥቶ ቢናገርም ከትንሳኤው ተነጥሎ ሲቀመጥ የሚሰጠን ምንም ጥቅም የለም። እንግዲህ የየሱስ ትንሳኤ ለመላው የክርስትያን እምነት እና ለድነት እቅድ ወሳኝ የሆነው ያንን ያክል ነው።

ብዙዎች እንደሚሉት በክርስቶስ አምነው የሞቱ አያሌ ሰዎች “ከጌታ ጋር ለመሆን ቤታቸው የሄዱና” የሰማይን በረከት እያጣጣሙ ከሆነ የክርስቶስ  ትንሳኤ እንዲሁም ከርሱ ጋር የኛም ትንሳኤ አስፈላጊነት ግራ የሚያጋባ ይሆናል። ከዚህ ባሻገር በዚህ ሳምንት ስለ ክርስቶስ ትንሳኤና በዚህ እምነት እንዲኖረን ለማድረግ የሰጠንን የማረጋገጫ ኃሳብ እንቃኛለን። የዚህን ሳምንት ትምህርት አጥንተው ለህዳር 3 ሰንበት ይዘጋጁ።

_*የዚህን ሳምንት ትምህርት አጥንተው ለህዳር 3 ሰንበት ይዘጋጁ።_