---
title:  “ተነስቷል”
date:  07/11/2022
---

ክርስቶስ በሰይጣን እና በክፉ ሃይላት ላይ ድል ስለመቀዳጀቱ ማረጋገጫው መስቀሉ እና ባዶ መቃብሩ ናቸው። “ኢየሱስ በመቃብር ውስጥ ሲገባ ሰይጣን በደስታ ፈነጨ። መልሶ በህይወት ሊኖር እንደማይችል በማሰብ ተስፋ አደረገ። የክርስቶስን አካል በመጠየቅና በመውሰድ በመቃብሩ ዙርያ ጠባቆችን በማኖር ክርስቶስን እስረኛ አድርጎ ለማቆየት አሰበ። ሰማያዊ መልዕክተኞች ሲቀርቡ የእርሱ መላዕክት መሸሻቸው ክፉኛ አበሳጨው። ክርስቶስ በድል ፊት ለፊት ሲወጣ የመንግስቱ ማብቂያ እንደ ደረሰና በስተመጨረሻም እንደሚሞት  ገባው።” ኤለን ጂ. ኋይት; የዘመናት ምኞት; ገፅ 782።

`ምንም እንኳን የክርስቶስ ሰብአዊ አካል ቢሞትም መለኮታዊነቱ ግን አልሞተም ነበር። በመለኮታዊነቱ በኩል ክርስቶስ የሞትን ቀንበር በመስበር ሃይሉን የራሱ አደረገ። ማቴ. 28:1-6ን ዮሐ. 10:17-18ን እና ሮሜ 8:11ን ያንብቡ።በክርስቶስ ትንሳኤ ላይ በቀጥታ የተሳተፈው ማን ነበር?`

ኢየሱስ በሰማርያ በነበረው አገልግሎት ወቅት ህይወቱን ለመስጠትና መልሶ ለማንሳት ሀይል እንዳለው ተናግሯል (ዮሐ. 10:17-18)። ለማርታም እንዲህ አላት “ትንሳኤና ህይወት እኔ ነኝ” (ዮሐ. 11:25)። ሌሎች ጥቅሶች ደግሞ ትንሳኤው የእግዚአብሔር አደራረግ እንደሆነ ይናገራሉ (ሐዋ. 2:24፤ ሮሜ 8:1፤ ገላ. 1:1፤ ዕብ. 13:20)። በዛ ክብር በተሞላበት ክስተት ጊዜ እንኳን የጌታ ኃያል መልአክ ተሳትፏል (ማቴ. 28:1-2)።

በዚሁ ጊዜ ማቴ. 28:11-15 እንደሚገልጥልን ክርስቶስን ለመቃወም መሪዎች ፍሬ ቢስና የሞኝ ጥረታቸውን ያከናውኑ ነበር። የሮም ጠባቆች ለካህናት አለቆች “የሆነውን ሁሉ አወሩ” (ማቴ. 28:11)። ነገሩ ተብራርቶ ባይለገጽም ጠባቂዎቹ ትንሳኤውን በአይናቸው አይተዋል። ይህ ካልሆነ ታዲያ ንግግራቸው ምን ሌላ ትርጉም ይኖረዋል? መልአኩ ከሰማይ ወደ ምድር መጣና ድንጋዩን አንከባሎ በላዩ ላይ ሲቀመጥ ጠባቂው ራሱን ስቶ ወድቆ ይሆን? በቀጣይ የተረዱት ነገር መቃብሩ ባዶ መሆኑን ይሆን? ምናልባት ሮማውያኑ ባልነቁበት ሰአት መልዓኩ የኢየሱስን አካል ወስዶ ይሆንን? ምናልባትም ይህን ያደረጉት ደቀ መዛሙርቱ ቢሆኑስ ወይንም ሌላ ሰው ሰርቆት ቢሆንስ? የትኛውም ነገር ቢሆን የየሱስ አካል በዚያ የለም።

`የመልአኩ ከሰማይ መውረድ የሰዎቹ በፍርሃት የተነሳ ራሳቸውን መሳት እና የመቃብሩ ባዶ መሆን የሀይማኖት መሪዎችን በበቂ ደረጃ ግራ ያጋባ ክስተት ነበር። ነገር ግን “ለወታደሮቹ በቂ ገንዘብ በመስጠት (ማቴ. 28:12) ዝም ሊያሰኟቸው መሞከራቸው ወታደሮቹ የሚነግሯቸው ነገር ውስጣቸውን  በእጅጉ እንደረበሸው የሚያሳይ ነው። እነርሱ የክርስቶስን ከሞት መነሳት ነበር።  የነገሯቸው ነገር ደግሞ  አንዳንድ ዘባቾች የክርስቶስን ከሞት መነሳት ቀድመው የተመለከቱት ሮማውያን ናቸው በሚለው ኃሳብ ላይ ያሾፋሉ። ለምን? ይህ እውነት ከፊታቸው ስለነበረው ማለትም ወንጌል ወደ አህዛብም እንደሚሄድ ምሳሌ የሚሆነን በምን መንገድ ነው?`