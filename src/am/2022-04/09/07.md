---
title:  ተጨማሪ ሀሳብ
date:  25/11/2022
---

የክርስቶስ ተምሳሌታዊ ትምህርቶች ከሚለው መጽሐፍ “ታላቅ ጉድጓድ ተደፈነ” የሚል ርዕስ ያለውን ምዕራፍ; የዘመናት ምኞት ከሚለው መጽሐፍ ደግሞ “ቀራንዮ” የሚል ርዕስ ያለውን ምዕራፍ; የክርስትያን ትምህርት መሠረቶች ከሚለው መጽሐፍ ደግሞ “አስተማሪዎች እንደ ክርስትያናዊ ቅንነት ተምሳሌቶች” የሚል ርዕስ ያለውን ምዕራፍ ያንብቡ። “ስለ ሀብታሙ ሰው እና ስለ አልዓዛር በተነገረው ምሳሌ ላይ ኢየሱስ ሊያሳየን የፈለገው ነገር ቢኖር ሰው በህይወት እያለ የዘላለም እጣ ፈንታው  ላይ መወሰን እንደሚችል ነው። በዚህ የምህረት ጊዜ የእግዚአብሔር ጸጋ ለእያንዳንዱ ነፍስ ተሰጥቷል። ነገር ግን ሰዎች ራሳቸውን በማስደሰት ይህንን እድል ሳይጠቀሙ ካባከኑ ከዘላለም ህይወት ራሳቸውን ቆርጠው ይጥላሉ። ከምህረት ጊዜ በኋላ የሚሰጣቸው ሌላ ዕድል የለም።

በምርጫቸው አማካኝነት በነርሱ እና በአምላካቸው መካከል ሊያሳልፍ የማይችል መስመርን አስቀምጠዋል” Ellen G White, Christ’s object lessons, p. 260 “የቀደሙ ክርስቲያኖች ወደ ተራራና ምድረበዳ ሲሰደዱ; በጨለማ ክፍል ውስጥ በረሃብ በቅዝቃዜና በስቃይ እንዲሞቱ ሲደረጉ; ከስቃይ ለመዳን ብቸኛው መንገድ ሰማዕት መሆን ብቻ እንደሆነ ሲገነዘቡ ለነርሱ ሲል ለተሰቀለላቸው ክርስቶስ ሲሉ ስቃይ ለመቀበል የተገባቸው ስለሆኑ ሀሴት ያደርጉ ነበር። ይህ ዋጋ ከፍ ያለ ምሳሌነታቸው ከዚህ ቀደም ታይቶ በማይታወቅ መከራ ውስጥ ለሚያልፉ ለእግዚአብሔር ሰዎች መጽናናትንና መበረታታትን ይሰጣል።” Ellen G. White, Testimonies for the church, vol. 9, p. 213.

**የመወያያ ጥያቄዎች**

`1. ስለ ሰው ልጅ ተፈጥሮ መጽሐፍ ቅዱስ የሚገልጽልን አጠቃላይ እሳቤ በዚህ ሳምንት ያየናቸውን አንዳንድ ጥቅሶች ይበልጥ እንድንረዳ እገዛ የሚያደርግልን እንዴት ነው?`

`2. ለድርድር የማይቀርበውን የክርስቲያን ሰማዕታት ሀይማኖት እና በዚህ ትውልድ ውስጥ ያለውን ተለዋዋጭ ሃይማኖት ያነፃፅሩ። በሌላ አባባል ልንሞትላቸው የሚገቡን ነገሮች ምንድናቸው አንድ ሰው እውት አንጻራዊ ነው ወይንም ባህላዊ ነው ብሎ ካሰበ ለዚህ ነገር ለምን ሲል ይሞታል በተመሳሳይም እኛ ውሸት ነው ብለን ላልናቸው ነገሮች ለመሞት ፈቃደኛ ስለሆኑት ሰዎች የምንማረው ምን ነገር አለ?`

`3. ስለ ሃብታሙ እና ስለ አላዛር በተነገረው ምሳሌ ላይ የበለጠ ጊዜ ይውሰዱ። ኢየሱስ ከሞት ሲነሳ ብዙዎች በእርሱ አመኑ። ነገር ግን ይኸው ተመሳሳይ ማስረጃ እያላቸው ብዙዎች ደግሞ  አላመኑም። የሰው ልጅ ለእውነት ምን ያክል ልቡ ደንዳና እንደሆነ ይህ ጉዳይ ምን ያስተምረናል ከእንደዚህ ዓይነት ተመሳሳይ ደንዳናነት ራሳችንን ለመጠበቅ ምን ማድረግ አለብን?`

`4. ኢየሱስ ሙታን ህያው ስለሚሆኑበት ጊዜ ሲናገር እንዲህ አለ “መልካም የሰሩ ለህይወት ትንሣኤ; ክፉ የሰሩ ለፍርድ ትንሳኤ ይወጣሉ” (ዮሐ. 5:29)። ምንም እንኳን ክስተቶቹ በተመሳሳይ ጊዜ የሆኑ ቢመስልም በሁለቱ ክስተቶች መካከል አንድ ሺህ አመታት ልዩነት አለ። ይህ አገላለፅ ጳውሎስ በፊል. 1:23 ላይ የተናገረውን ሃሳብ እንድናስተውል እገዛ የሚያደርግልን እንዴት ነው`