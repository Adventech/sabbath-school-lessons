---
title:  ከመሰዊያው በታች የነበሩት ነፍሶች
date:  24/11/2022
---

`ዮሐ. ራዕይ 6:9-11ን ያንብቡ። የሙታን ሰማዕታት ነፍሶች “በመሰዊያው ስር” ሆነው እየጮኹ ያሉት እንዴት ነው?`

የየአምስተኛው ማህተም መከፈት ያልተለመደ ክስተትን ያሳየናል። ዘይቤያዊ በሆነ አነጋገር “ከመሰዊያው በታች” ያሉ የሰማዕታት ነፍሶች እግዚአብሔር እንዲቀበል እየጮሁ ተመለከታቸው (ራዕይ 6:9-11)። አንዳንድ የመጽሐፍ ቅዱስ ተንታኞች ይህ “መሰዊያ” በሰባተኛው ማህተም ጊዜ የተጠቀሰው የወርቅ ጥና (እጣን ማጨሻ) ነው ወደማለት ያዘነብላሉ (ራዕይ 8:1-6)። ነገር ግን በራዕይ 6:9-11 ላይ “ደም”(ከእጣኑ ይልቅ) የሚለው ሀሳብ የመስዋዕቱ ደም ወደሚፈስበት የሚቃጠል መስዋዕት መሰዊያ ይመራል(ዘሌ. 4:18;30;34)። የመስዋዕት ደማቸው በመሰዊያው ዙሪያ እንደተረጨ ሁሉ ለእግዚአብሔር ቃልና ለየሱስ ምስክር ታማኝ ሆነው የቆዩ ሰማዕታት ደም ምሳሌያዊ በሆነ አገላለፅ መፍሰሱንና (ራእይ 6:9; ራዕይ 12:17; ራእይ 14:12) ህይወታቸውን ማጣታቸውን ያመለክተናል።

ከመሰዊያው በታች ያሉ “ነፍሶች” የሚለው አገላለጽ ራሱ ምሳሌያዊ ነው። ይህንን ቃል በቃል ከወሰድነው ሰማዕታቱ እግዚአብሔር እንዲበቀል አሁንም በመጮህ ላይ ስለሆኑ ሙሉ ሙሉ ደስተኛ ሆነው ሰማይ አይደሉም ብለን ልንደመድም እንችላለን። በድነት ሽልማታቸው ሃሴት እያደረጉ ናቸው ለማለት ይከብዳል። በቀል እንዲመጣ መፈለግ በራሱ ህይወትን ምስቅልቅሏ እንዲወጣ የሚያደርግ ነገር ነው። ሞታችንንም ያመሰቃቅላል ማለት ነው?

በተጨማሪም ዮሐንስ የተመለከተው ሰማይ ትክክለኛውን ሰማይ እንዳልሆነ ማስታወስ አስፈላጊ ነው። “ነጭ; ቀይ; ጥቁር ወይንም ግራጫ ፈረሶች እና ተዋጊ ጋላቢዎች በዛ የሉም። ኢየሱስም የታረደ በግ ሆኖ በዛ ስፍራ ላይ አልነበረም፤ አራቱ አውሬዎችም በትክክል ባለክንፍ ባህሪን የተላበሱ ፍጥረታት አልነበሩም…። ልክ እንደዛው ሁሉ በሰማይም ከመሰዊያው በታች የምትገኝ ነፍስ የለችም። ሁሉም የትዕይንት ክፍል ስዕላዊ እና ምሳሌያዊ መግለጫዎች ናቸው” The SDA Bible Commentary, vol. 7, p. 778።

ጆርጅ ላድ አድቬንቲስት ያልሆነው ፀሐፊ (እንደገና አድቬንቲስት በሚመስል አነጋገር) “ዮሐንስ ራዕይ 6:9-11 ላይ ባለው ክፍል ላይ መሰዊያው የመስዋዕት ደም የሚፈስበት የመሰዊያ ስፍራ መሆኑ ግልጽ ነው። ዮሐንስ ከመሰዊያው በታች ሰማዕታትን የማየቱ ጉዳይ ከሙታን ሁኔታ ወይንም በመቆያ ስፍራ ከሚኖራቸው ሁኔታ ጋር ምንም ግንኙነት የለውም፤ በእግዚአብሔር ስም ሰማዕታት ሆነው ስለመሰዋታቸው ጉልህ በሆነ መንገድ ለመግለፅ ነው” A Commentary on the Revelation of John (Grand Rapids, MI: Eerdmans, 1972), p. 103

`ለፍትህ ያልጮኸ(በተለይ በፍትህ መጓደል ምክንያት የተበደለ) ፍትህ እስኪያገኝ ድረስ ድምጹን ጮክ አድርጎ ያልጮኸ ማን አለ እኛስ ፍትህ የጎደላት አለም ውስጥ ብንሆንም በስተመጨረሻ ፍትህ እንዳለ ልናምን የሚገባን ለምንድነው ከዚህ አስደናቂ የተስፋ ቃል ልናገኘው የሚገባን አበረታች ነገር ምንድነው?`