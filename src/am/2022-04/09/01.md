---
title:  የሚጣረሱ ጥቅሶች
date:  19/11/2022
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ሉቃስ 16:19-31፤ ሉቃስ 23:43፤ ዮሐ. 20:17፤ ፊሊ. 1:21-24፤ 1ጴጥ. 3:13-20፤ ዮሐ. ራዕይ 6:9-11።

> <p>የሣምንቱ ጥናት መሪ ጥቅስ</p>
> “እናንተ በመጻሕፍት  የዘላለም ሕይወት እንዳላችሁ ይመስላችኋልና እነርሱን ትመረምራላችሁ፤ እነርሱም ስለ እኔ የሚመሰክሩ ናቸው፤” (ዮሐ. 5:39)

ጴጥሮስ እንደሚመክረን “በእናንተ ስላለ ተስፋ ምክንያትን ለሚጠይቁአችሁ ሁሉ መልስ ለመስጠት ዘወትር የተዘጋጃችሁ ሁኑ” (1ጴጥ. 3:15)። ጳውሎስም ሲያክል “ቃሉን ስበክ፥ በጊዜውም አለጊዜውም ጽና፥ ፈጽመህ እየታገሥህና እያስተማርህ፥ ዝለፍና ገሥጽ ምከርም። እውነትንም ከመስማት ጆሮቻቸውን ይመልሳሉ፥ ወደ ተረትም ፈቀቅ ይላሉ።” (2 ጢሞ. 4:2-3)። እንዲህ ከሆነ ከእምነታችን ጋር የሚጣጣሙ ጥቅሶችን ብቻ ሳይሆን እኛ ከምናምንበት ጉዳይ በተለየ ሌላ አስተምህሮ ያላቸው ጥቅሶችን ልንመረምርና ልናብራራ ይገባናል።

ይህንን ስናደርግ የኢየሱስን አነቃቄ ምሳሌዎች መከተል ይኖርብናል። “ክርስቶስ ራሱ አንድም የእውነት ቃል አልሸፈነም፤ ነገር ግን ሁልጊዜ በፍቅር ይናገረው ነበር… ጨካኝ አልነበረም፤ አላስፈላጊ የሆኑ አሰቃቂ ቃላትን አልተናገረም፤ በጣም ስስ ለሆነችም ነፍስ አላስፈላጊ ህመምን አልጫነም። የሰው ልጆችን ድካምም አልገሰፀም።” ኤለን ጂ. ኋይት; የዘመናት ምኞት; ገጽ 353። በዚህ ሳምንት ሰዎች ነፍስ በተፈጥሮዋ እንደማትሞት ማረጋገጫ አድርገው ስለሚያቀርቧቸው ሳቢ የሆኑ ጥቅሶች እናጠናለን። እነዚህ ሀሳቦች የእኛን እምነት ሊያጠናክሩና ስለዚህ ወሳኝ አስተምህሮ ጥያቄ ላለባቸው ሰዎች  በትህትና የተሞላ ምላሽ እንድንሰጣቸው ሊያግዙን ይገባል።

_የዚህን ሳምንት ትምህርት አጥንተው ለህዳር 17 ሰንበት ይዘጋጁ።_