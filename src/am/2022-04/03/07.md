---
title:  ተጨማሪ ሀሳብ
date:  14/10/2022
---

"ታላቁ ተጋድሎ” የሚል ርዕስ ካለው የኤለን ጂ. ኋይት መጽሐፍ “የመጀመሪያው ታላቅ ማታለል” የሚል ርዕስ ያለውን ምዕራፍ ያንብቡ።

“ቀዶ ጥገና ለማድረግ ሲባል ማደንዘዣ ቢወስዱ መሞት ምን ሊመስል እንደሚችል ግንዛቤ ማግኘት ይችላሉ። ነገር ግን ማደንዘዣውን ብንወስድም አዕምሮአችን ግን መስራቱን ይቀጥላል። የአዕምሮአቸው እንቅስቃሴ ሙሉ በሙሉ ስለቆመባቸው ሙታን ነገሮች እንዴት ሊሆኑ እንደሚችሉ እስቲ ያስቡ። በሞት ውስጥ ያላቸው ተሞክሮ አይኖቻቸውን መጨፈን ሲሆን ቀጥሎ የሚያውቁት ነገር ቢኖር የክርስቶስ ዳግም ምፃት ወይንም ከሺኅ ዓመት በኋላ የርሱን ተመልሶ መምጣት ነው (ራእይ 20:7-15ን ይመልከቱ)። እስከዚያ ድረስ ግን የሞቱ ኃጢአንም ይሁኑ ጻድቃን  በሞላ እነርሱ ቅፅበት በሚመስል ጊዜ ውስጥ ያርፋሉ። በህይወት ለምንቆየው ሞት ለረጅም ጊዜ የሚቆይ ጊዜን እንደሚወስድ እናስባን። በህይወት ላሉቱ አዎን እንደዛ ይሰማቸዋል፤ ለሞቱ ሰዎች ግን የቅጽበት ያክል ብቻ ጊዜ ነው።

“የሰው ልጆች ሁሉ ነፍስ በጥፋት ሰዓት በቀጥታ ወደ ሰማይ አርጋ ከሆነ ከህይወት ይልቅ መሞትን የበለጠ በተመኘን። ብዙዎች በዚህ እምነት ተነድተው መኖራቸውን ወደ መደምደሚያ ያመጡ አሉ። በችግር; በመደነጋገር እና ተስፋ በመቁረጥ ስንደክም; የህይወትን ገመድ በቀላሉ በጥሰን ወደ ዘላማዊ ህይወት በረከት ተመንጭቀን መሄድ እንዳለብን እናስባለን።” ኤለን ጂ. ኋይት; ገጽ 539 “በመጽሐፍ ቅዱስ በየትም ስፍራ ላይ ሰዎች ሲሞቱ ወዲያውኑ ፃድቃን ወደ ሽልማታቸው ኃጢአን ደግሞ ወደ ቅጣታቸው እንደሚሄዱ አይነግረንም።

የሃይማኖት አባቶችና ነብያት ይህንን አይነት ማረጋገጫን ጥለውልን አላለፉም። ክርስቶስ እና ሐዋርያቱም ስለዚህ ነገር እንዲህ ያለ ፍንጭን አልሰጡንም። መፅሐፍ ቅዱስ በግልፅ እንደሚያስተምረን ሙታን ወዲያውኑ ወደ ሰማይ ይሄዳሉ አይለንም። እስከ ትንሳኤ ድረስ ያንቀላፋሉ።” ገፅ. 549; 550

**የመወያያ ጥያቄዎች**

`1.ሳይከፋፈል ህያው ሆኖ ስለሚኖረው የሰው ልጅ መጽሐፍ ቅዱስ የሚሰጠን ማብራሪያ ስለ ሞት ባህሪ የበለጠ እንድናስተውል የሚያግዘን እንዴት ነው?`

`2.ዓለም በሙሉ በተፈጥሮዋ ነፍስ አትሞትም በሚል ማረጋገጫ የሌለው ትምህርት ተወስዶአል። በሙታን ሁኔታ ያለን መልዕክት በጣም አስፈላጊ የሆነው ለምንድነው? ይህ አስደናቂ ትምህርት ቢሆንም ከክርስቲያኖች መካከል ጠንካራ ተቃውሞን የሚያቀርቡ ሰዎችን የምናገኘው ለምን ይሆን?`

`3.ስለ ሙታን ሁኔታ ያለን መረዳት በአይኖቻችን ከሚታዩ ነገሮች ሊጠብቀን የሚችለው እንዴት ነው? ይህም ማለት የምናየውን ነገር ሁሉ በተለይም ያየነው ወይንም እያየን የመሰለን ነገር አንዳንዶች አይተናል ብለው እንደተናገሩት የኛ የቅርብ ሰው ሙት መንፈስ ቢሆን ማመን የሌለብን ለምንድነው?`