---
title:  የሰው ልጅን ተፈጥሮ መረዳት
date:  08/10/2022
---

### ለዚህ ሳምንት የሚከተሉትን ጥቅሶች ያንብቡ
ዘፍ. 1:24-27፤ ዘፍ. 2:7;19፤ ማቴ. 10:28፤ መክ. 12:1-7፤ 1 ነገ. 2:10፤ 1 ነገ. 22:40።

> <p>የሣምንቱ ጥናት መሪ ጥቅስ</p>
> “እግዚአብሔር  አምላክ ከምድር አፈር ወስዶ ሰውን አበጀው፤ በአፍንጫውም የህይወት እስትንፋስ እፍ አለበት፤ ሰውም ህያው ነፍስ ሆነ::” (ዘፍ. 2:7)

የእግዚአብሔር ቃል “በእርግጥ ትሞታለህ” (ዘፍ. 2:16-17) በሚለው ሀሳብ እና በሰይጣን ማሳሳቻ የተስፋ ቃል “መሞት እንኳን አትሞቱም” (ዘፍ. 3:14) በሚሉት ቃላቶች መካከል ያለው ውጥረት በኤደን ገነት የአትክልት ስፍራ ብቻ ተወስኖ የቀረ አይደለም። በዓለም ታሪክ ሁሉ ውስጥ ዘልቆ የተስተጋባ ጉዳይ ነው።

አያሌ ሰዎች የሰይጣንን ቃላት ከእግዚአብሔር ቃላት ጋር ለማጣጣም ጥረት ያደርጋሉ። በነዚህ ሰዎች አመለካከት “በእርግጥ ትሞታለህ” የሚያመለክተው ጠፊ የሆነውን አካል ብቻ ነው “መሞትን እንኳን አትሞቱም” የሚለው የተስፋ ቃል ደግሞ የማይሞተውን ነፍስ ወይም መንፈስ የሚገልጽ ነው። ነገር ግን ይህ አቀራረብ የሚሠራ አይደለም። ለምሳሌ ሁለት የሚጣረሱ የእግዚአብሔር ቃላት እና የሰይጣን ቃላት ሊጣጣሙ ይችላሉን? ከአካላዊው ሞት የሚድን ነፍስ ወይንም መንፈስ የሚባል ነገርስ አለን? ለእነዚሀ ጥያቄዎች ምላሽ ለመስጠት አያሌ የፍልስፍና ብሎም ሳይንሳዊ ጥረቶች ተደርገዋል። ነገር ግን መጽሐፍ ቅዱስን መሠረት እንዳደረገ ክርስትያን እኛን ሙሉ በሙሉ የሚያውቀን (መዝ. 139) እኛን የፈጠረን ኃያሉ እግዚአብሔር ብቻ ነው። ስለዚህ ለነዚህ ወሳኝ ጥያቄዎች ምላሽ ልናገኝ የምንችለው እርሱ ለኛ በሰጠው ቃል በኩል ብቻ ነው።

በዚህ ሳምንት ብሉይ ኪዳን የሰው ልጅ ተፈጥሮን እንዴት አድርጎ እንደገለጸው እና የሰው ልጅ ሲሞት ይሆናል ብሎ የገለፀውን እናያለን።

_*የዚህን ሳምንት ትምህርት አጥንተው ለጥቅምት 5 ሰንበት ይዘጋጁ።_