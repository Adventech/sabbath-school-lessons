---
title:  ከቀደሙ አባቶች ጋር ማረፍ
date:  13/10/2022
---

`ዘፍ. 25:8ን; 2 ሳሙ. 7:12ን፤ 1 ነገ. 2:10ን እና 1 ነገ. 22:40ን ያንብቡ። ስለሞት ባለዎት መረዳት ላይ እነዚህ ጥቅሶች የሚጨምሩልዎ ምን አይነት መረዳት አለ?`

ብሉይ ኪዳን ስለሞት እና መቀበር በተለያየ መንገድ ይገልጽልናል። አንዱ ሀሳብ ወደ ወገኖቹ ተከማቸ የሚለው አገላለፅ ነው። ለምሳሌ ስለ አብርሃም ሲነግረን “ከዚያም አረፈ፤ ዕድሜ ጠግቦ በመልካም ሽምግልና ሞተ፤ ወደ ወገኖቹም ተሰበሰበ” (ዘፍ. 25:8)። አሮንና ሙሴም ወደ ወገኖቻቸው ተሰብስበዋል(ዘዳ 32:50)::

`መልካምም የሆኑ ክፉ ነገስታት ሲሞቱ ወደ ተመሳሳይ ስፍራ መሄዳቸው ስለሞት ባህሪ ምን ይነግረናል? (2 ነገ. 24:6፤ 2 ዜና 32:33)`

ሞትን የሚገልጽበት ሌላኛው መንገድ ደግሞ ከአባቶቹ ጋር አንቀላፋ የሚለው ነው። ስለ ንጉስ ዳዊት አሟሟት መጽሐፍ ቅዱስ ሲናገር “ከዚያም ዳዊት ከአባቶቹ ጋር አንቀላፋ በዳዊትም ከተማ ተቀበረ (1 ነገ. 2:10)። ይህ ተመሳሳይ  የሆነ አገላለፅ ታማኝና ታማኝ ላልሆኑ ነገስታት አሟሟት ጥቅም ላይ ውሏል። ከአባቶች ጋር ማንቀላፋት ከሚለው ሃሳብ ላይ ሶስት ትርጉሞችን ልናወጣ እንችላለን። የመጀመሪያው በቅርቡ ይሁን ወይንም ቆይቶ አድካሚና ስቃይ ከተሞላበት ሥራችን የምናርፍበት ጊዜ ይመጣል። ሁለተኛው ሃሳብ ደግሞ ይህን ደስ የማይል መንገድ ለመሄድ እኛ የመጀመሪያዎቹ ወይንም ብቸኛዎቹ ሰዎች አይደለንም፤ ምክንያቱም ከኛ ቀድመው አባቶቻችን በዚህ መንገድ አልፈዋልና። ሶስተኛ ሀሳብ ደግሞ ከእነርሱ አጠገብ በመቀበራችን ምንም በማናውቅበት መንገድ ከእነርሱ ጋር እየተባበርን ነው፤ ይህ ለዘመናዊውና ብቸኝነት ላይ ለሚያተኩረው ሰው ትርጉም የማይሰጥ ቢሆንም በጥንት ጊዜ ግን ትልቅ ትርጉም የሚሰጥ ነገር ነበር።

በክርስቶስ አምነው የሞቱት ከወዳጆቻቸው አጠገብ ሊቀበሩ ቢችሉም ምንም አይነት ንግግር ተለዋውጠው አያውቁም። ያ የክብር ቀን እስኪመጣ ድረስ ምንም አያውቁም፤ ከዚህ ከባድ እንቅልፍ በሚነቁበት ጊዜ ግን በክርስቶስ አምነው ካንቀላፉ ወገኖቻቸው ጋር ይገናኛሉ።

`ሙታን አስተውለው በተለይም የሚወዷቸው ሰዎች ከእነርሱ በኋላ የሚያዩትን ስቃይ ማየት ቢችሉ ብለው ያስቡ። ታድያ ህያው ለሆኑት በሞት የማንቀላፋት እውነታ ምቾት የሚሰጥ የሆነው ለምንድነው?`