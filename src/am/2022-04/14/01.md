---
title:  ሁሉም ነገር አዲስ ይሆናል
date:  24/12/2022
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
2ጴጥ. 3:13; ራእ. 21:3; 22; 1ዮሐ. 3:2; 3; 1ጴጥ. 1:22; ኢሳ. 25:8; ራእ. 22:3–5።

> <p>የሣምንቱ ጥናት መሪ ጥቅስ</p>
> “በዙፋኑ ላይ የተቀመጠውም; ‘እነሆ እኔ ሁሉን ነገር አዲስ አደርጋለሁ’ አለ፤ ደግሞም; ‘ይህ ቃል የታመነና እውነት ስለ ሆነ ጻፍ’ አለኝ” (ራእ. 21:5)::

መጽሐፍ ቅዱስ ይህን ተስፋ ይሰጠናል: “እኛ ግን ጽድቅ የሚኖርበትን አዲስ ሰማይና አዲስ ምድር በተስፋ ቃሉ መሠረት እንጠባበቃለን” (2ኛ ጴጥ. 3:13)።  የ “አዲስ ሰማይና አዲስ ምድር” (ራእ. 21:1) ተስፋ ቃል ለአንዳንዶች በሥልጣን ላይ ያሉ ልሒቃን ሕዝቡ ከዚህ ምድር ባሻገር ስላለው ሕይወት ብቻ እያሰላሰለ በቀላሉ እንዲገዙላቸው የፈጠሩት የቅዠት ዓለም ሊመስል ይችላል። ምንም እንኳ በዚህ ምድር ችግርና ጉስቁልና ቢገጥምህም; አይዞህ አንድ ቀን በሰማይ ሽልማትህን ትቀበላህ--ይሉ እንደነበረው ዓይነት።

አንዳንዶች በመጽሐፍ ቅዱስ ውስጥ የሚገኘውን የተስፋ ቃል በዚህ መንገድ አጣምመው መጠቀማቸው; እኛ በአዲስ ሰማይና አዲስ ምድር የተስፋ ቃል እውነት ላይ ያለንን አመለካከት አይለውጥም። በመጨረሻዎቹ ቀናቶች ዘባቾች በተባረከው ተስፋችን ላይ ይሳለቃሉ (2ጴጥ. 3:3-7)። ነገር ግን አስቀድሞ በትንቢት በተነገረው መሠረት የእነርሱ መዘበት መጽሐፍ ቅዱስ ለሚናገረው እውነት ተጨማሪ ማስረጃ ሆኖ መታየት የሚችል ይሆናል። በዚህ ሳምንት ሰማያዊውን ቤተ መቅደስ; የእግዚአብሔርን ሕልዎት; የሞት እና እንባ ፍጻሜን ጨምሮ በአስደናቂ ክብር በተሞላው አዲስ ሰማይና አዲስ ምድር የተስፋ ቃል ላይ ምልከታ እናደርጋለን። በመጨረሻም የእግዚአብሔርን ፍቅር  አሸናፊነት እንቃኛለን።

በዚህ ሳምንት ሰማያዊውን ቤተ መቅደስ; የእግዚአብሔርን ሕልዎት; የሞት እና እንባ ፍጻሜን ጨምሮ በአስደናቂ ክብር በተሞላው አዲስ ሰማይና አዲስ ምድር የተስፋ ቃል ላይ ምልከታ እናደርጋለን። በመጨረሻም የእግዚአብሔርን ፍቅር አሸናፊነት እንቃኛለን።