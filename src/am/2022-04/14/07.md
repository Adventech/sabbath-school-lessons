---
title:  ተጨማሪ ሀሳብ
date:  30/12/2022
---

Read Ellen G. White, “The Controversy Ended,” pp. 674–678, in The Great Controversy; “The Earth Made New,” pp. 133–145; “Heaven Is a School,” pp. 146–158; “It Will Not Be Long,” pp. 159–166; “Heaven Can Begin Now,” pp. 167–176; “The Music of Heaven,” pp. 177–184; “A Call for Us to Be There,” pp. 185–192, in Heaven.

የክርስቶስ መስቀል የተዋጁት ወገኖች ለዘላለም የሚያጠኑት ሳይንስ እና የሚያዜሙት መዝሙር ይሆናል። በዚያ በከበረ ክርስቶስ ውስጥ ያን የተሰቀለ ክርስቶስ ያዩታል። ሕልቁ መሳፍርት ዓለማትን የፈጠረውና ግዙፉን የጠፈር ግዛት ደግፎ የያዘው የእጹብ ድንቅ ኃይል ባለቤት; ተወዳጁ አምላክ; የሰማይ ንጉሥ; ኪሩቤል እና አንጸባራቂው ሱራፌል ደስ የሚሰኙበትና የሚወዱት እርሱ--የወደቀውን ሰብዓዊ ዘር ለማቅናት ራሱን ትሑት ያደረገው; የኃጢአትን በደለኝነትና ውርደት የተሸከመው; የአባቱ ፊት ከእርሱ የተሸሸገበት; የጠፋው ዓለም ዋይታ ልቡን የሰበረውና ሕይወቱን በቀራኒዮ መስቀል የቀጠፈው ጌታ ፈጽሞ ሊዘነጋ አይችልም። ያ የሁሉም ዓለማት ፈጣሪ እና ዳኛ ለሰው ባለው ፍቅር የተነሣ ክብሩን ትቶ ራሱን ማዋረዱ ዩኒቨርስ ለዘላለም እንዲደነቅበት ብሎም ሲወደው እንዲኖር ያደርጋል።”—Ellen G. White, The Great Controversy, p. 651.

“ታላቁ ተጋድሎ ተጠናቅቆአል። ኃጢአትና ኃጢአተኞች ከዚህ በኋላ የሉም። መላው አጥናፈ ሰማይ ከኃጢአት እርክስና ነጽቶአል። አንድ ወጥ ስምሙ የደስታ ጸዳል በግዙፉ የፍጥረታት የልብ ትርታ ውስጥ ይደመጣል። ሁሉን ከፈጠረው ከእርሱ በመላው አጥናፈ ሰማይ ግዛት--ሕይወት; ብርሃን እና ደስታ ይፈሳል። ከኢምንቱ አቶም እስከ ታላቁ ዓለም ያሉ ሕይወት ያላቸው እና የሌላቸው ፍጥረታት አንዳችም ጥላ ባላጠላ ውበታቸው እና ፍጹም ደስታቸው እግዚአብሔር ፍቅር ነው ሲሉ ያውጃሉ።”—Ellen G. White, The Great Controversy, p. 678.

**የመወያያ ጥያቄዎች**

`1. በርካታ ዓለማዊ ክርስቲያኖች ይህ ዓለም ለዘላለም እንደሚኖር የሚመስል ሕይወት ይኖራሉ (ሉቃ. 12:16-21)። ምድራዊ አስተሳሰባችንን ቅድሚያ ከምንሰጣቸው ሰማያዊ ነገሮች ጋር ሚዛናዊ አድርገን መጓዝ የምንችለው እንዴት ነው? የሱስ በሉቃ. 12 ካስጠነቀቀን ነገር መጠበቅ የምንችለው እንዴት ነው?`

`2. ሰማይ የሚጀምረው እዚሁ ከሆነ; ቤታችን እና የግል ሕይወታችን ሰማያዊው መርኅ በጥቂቱ የሚገለጽት አድርገን ለመለወጥ ምን ማድረግ ይኖርብናል?`

`3. በእሁድ ትምህርት መጨረሻ ላይ በተጠየቀው ጥያቄ ላይ ትኩረት ያድርጉ። በዘላለም ሕይወት የማያምኑ ሰዎች አፍራሽ አመለካከት በስተጀርባ ያለው አመክንዮ ምንድን ነው? በሌላ በኩል; ከእነዚህ ሰዎች መካከል አንዳንዶቹ ምንም ዓይነት የወደፊት ተስፋ ባይገለጥባቸውም “ደስተኛ” ሕይወት የሚመሩ ይመስላሉ። ይህን እንዴት የሚያደርጉ ይመስሎታል? ማለትም ከዚህ ሕይወት ባሻገር አንዳች የሚጨበጥ ተስፋ ሳይኖራቸው?`