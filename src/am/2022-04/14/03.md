---
title:  በእግዚአብሔር ቤተ መቅደስ ውስጥ
date:  26/12/2022
---

አንዳንድ ሰዎች ሰማይ የእግዚአብሔር መቅደስ እንደሆነ ሲናገሩ ይደመጣሉ። ነገር ግን የራእይ መጽሐፍ የእግዚአብሔር ዙፋንና የብርጭቆው ባሕር ስለሚገኙበት በራሷ በአዲሲቱ የሩሳሌም ቅጥር ውስጥ ስላለ መቅደስ ይጠቅሳል (ራእ. 4:2–6; ራእ. 7:9–15; ራእ. 15:5–8)። በዚያም ከሕዝብ ሁሉ; ከነገድ; ከወገንና ከቋንቋዎች የተውጣጡ እጅግ ብዙ ቅዱሳን እግዚአብሔርን ለዘላለም ያመልካሉ (ራእ. 7:9-17)። 

`ጥቅሶቹን ያስተያዩ: ራእ. 7:9-15 እና ራእ. 21:3;22። እነዚያ የዳኑ እጅግ ብዙ ሕዝቦች እግዚአብሔርን “ቀንና ሌሊት በመቅደሱ ያገለግሉታል” (ራእ. 7:15) በሚል የቀረበውን መግለጫ ዮሐንስ “በከተማይቱ ውስጥ ቤተ መቅደስ አላየሁም” (ራእ. 21:22) ሲል ካሰፈረው ሀሳብ ጋር እንዴት ማስማማት እንችላለን?`

ሰማያዊው መቅደስ (ቤተ መቅደስ) የሰማይ ሰራዊት ሁሌም እግዚአብሔርን የሚያመልኩበት ስፍራ ነው። ነገር ግን ኃጢአት መከሰቱን ተከትሎ ያ መቅደስ ለሰው ልጆች መዳን አገልግሎት የሚሰጥበት ስፍራም ሆነ። “የኃጢአት ችግር ሲያከትም; ሰማያዊው መቅደስ እንደገና ወደ መጀመሪያ ሥራው ይመለሳል። ባለ ራእዩ ዮሐንስ ከእንግዲህ የከተማዋ መቅደስ ሁሉን ቻይ አምላክና በጉ በመሆኑ በከተማዋ ቤተ መቅደስ አለማየቱን በራእ. 21:22 ይነግረናል።

ነገር ግን ይህ አነጋገር ፍጥረታቱ በፊቱ ቀርበው ከእርሱ ጋር የተለየ አምልኮ የሚያደርጉበት ጊዜ አያስፈልጋቸውም ማለት ይሆን? በፍጹም!”—Richard M. Davidson, “The Sanctuary: ‘To Behold the Beauty of the Lord,’” in Artur Stele, ed., The Word: Searching, Living, Teaching, vol. 1 (Silver Spring, MD: Biblical Research Institute, 2015), p. 31. የራእይ መጽሐፍ ለሚመለከው አምላክና እርሱን ለሚያመልኩት ፍጥረታት ልዩ ትኩረት ይሰጣል። ይህ ሰማያዊ አምልኮ እግዚአብሔርንና በጉን ያማከለ ነው (ራእ. 5:13; ራእ. 7:10)። እንደ ሁልጊዜ እና መሆንም እንዳለበት; ክርስቶስ የአምልኮ ማዕከል ነው።

እግአብሔርን የሚያመልኩት ወገኖች “ ‘ከታላቁ መከራ የመጡ ናቸው፤ ልብሳቸውንም በበጉ ደም አጥበው አንጽተዋል’ ” (ራእ. 7:14)። እነርሱ የመዋጀትና የመለወጥ ኃይል ያለው የእግዚአብሔር ኃይል ሕያው ምስክሮች ናቸው። ስለ ማንነቱና ስላደረገላቸው ነገር የምስጋና ዝማሬ ያሰማሉ። “‘እነሆ የእግዚአብሔር ማደሪያ በሰዎች መካከል ነው፤ እርሱ ከእነርሱ ጋር ይኖራል፤ እነርሱም ሕዝቡ ይሆናሉ፤ እግዚአብሔር ራሱ ከእነርሱ ጋር ይኖራል፤ አምላካቸውም ይሆናል’ ” (ራእ. 21:

`3)። እነዚህ ጥቅሶች አያሌ ሌሎች ጥቅሶችን ያንጸባርቃሉ (ኤር. 32:38; ሕዝ. 37:27; ዘካ. 8:8; ዕብ. 8:10)። እግዚአብሔር አምላካችን እኛም ሕዝቦቹ አንሆናለን የሚለው ይህ መልእክት ለእኛ አሁንም በዚህ ምድር ላለነው ምን ትርጉም አለው? ይህን አስደናቂ እውነት በተግባር ላይ የምናውለው እንዴት ነው?`