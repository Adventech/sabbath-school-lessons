---
title:  በእግዚአብሔር ሕልዎት ፊት
date:  27/12/2022
---

መጽሐፍ ቅዱስ እንደሚነግረን እግዚአብሔር “ሊቀረብ በማይቻል ብርሃን ውስጥ ይኖራል” (1ጢሞቴ. 6:16) “እርሱን ያየ ማንም የለም” (ዮሐ. 1:18; 1ዮሐ. 4:12)። ይህ ማለት--በሰማይ ቅዳሳን እግዚአብሔር አብን ፈጽሞ አያዩትም ማለት ነው? በጭራሽ! በሰማይ ያሉ ቅዱሳን እግዚአብሔርን ያዩታል። እግዚአብሔርን ማየት አለመቻል የሚያያዘው ከውድቀት በኋላ ካለው ሰብዓዊ ፍጡር ጋር መሆኑን የሚያሳዩ በርካታ የመጽሐፍ ቅዱስ ጥቅሶች በማስረጃነት መቅረብ ይችላሉ።

`ጥቅሶቹን ያንብቡ: ማቴ. 5:8; 1ዮሐ. 3:2-3; ራእ. 22: 3-4። እግዚአብሔርን ማየት ስለሚያስገኘው ከፍተኛ መብትና ጥቅም ጥቅሶቹ ምን ይነግሩናል?`

“እርሱን ያየ ማንም የለም” ብሎ የጻፈልን ራሱ ዮሐንስ (ዮሐ. 1:18; 1ዮሐ. 4: 12) “እናየዋለን” (1ዮሐ. 3:2-3) “ፊቱን” እናያለን (ራእ. 22:3-4) ሲል በይፋ ይነግረናል። እነዚህ ጥቅሶች የሚናሩት ስለ እግዚአብሔር አብ ነው ወይስ ስለ ክርስቶስ የሚሉ ሞጋች ሀሳቦች ሊነሱ ይችሉ ይሆናል። ነገር ግን ከራሱ ከክርስቶስ መግለጫ አንጻር ጥርጣሬዎች ሁሉ ይቀረፋሉ። “ ‘ልባቸው ንጹህ የሆነ ብፁዓን ናቸው፤ እግዚአብሔርን ያዩታልና’ ” (ማቴ. 5:8)። የተዋጁት እግዚአብሔርን በቤተ በመቅደሱ ማምለካቸው እንዴት  ያለ መብትና ጥቅም ያስገኝላቸዋል! ነገር ግን ከሁሉ የላቀው መብትና ጥቅም ፊቱን ማየታቸው ይሆናል። “የእግዚአብሔር ሕዝቦች ከአብ እና ወልድ ጋር ግልጽ የሆነ ኅብረት የመፍጠር ዕድል አላቸው። “አሁን የምናየው በመስታወት ውስጥ እንደሚታይ በድንግዝግዝ ነው’ (1ቆሮ. 13:12)። የእግዚአብሔርን ገጽታ የምናየው እንደ መስተዋት ውስጥ ነጸብራቅ ሲሆን; ይኸውም በተፈጥሮ ውስጥ እና ከሰዎች ጋር ካለው መስተጋብር አኳያ ነው። ያን ጊዜ ግን ካለ መጋረጃ; ፊት ለፊት እናየዋለን። በእርሱ ፊት ቆመን የፊቱን ክብር እናያለን።”-Ellen G. White, The Great Controversy, pp. 676, 677.

በዛሬው ጥናት በቀረቡ አንዳንድ ጥቅሶች በንጽህና እና እግዚአብሔርን በማየት መካከል ያለውን ትስስር ያስተውሉ። “ ‘ልባቸው ንጹህ የሆነ’ ” እግዚአብሔርን ያዩታል፤ “እርሱ ንጹሕ እንደሆነ ራሱን ያነጻል” (1ዮሐ. 3:3)። እኛ ለሰማይ እንድንዘጋጅ የሚረዳንን ሥራ እግዚአብሔር አሁን በእኛ ውስጥ መሥራት እንዳለበት እነዚህ ጥቅሶች ይገልጻሉ።

`ምንም እንኳ በስተመጨረሻ የመንግሥተ ሰማይ ወራሾች መሆናችን በየሱስ ሞት የተረጋገጠ ቢሆንም; እኛን ለዘላማዊው ቤታችን እንድንዘጋጅ ሊረዳን በሚችለው የመንጻት ሂደት ውስጥ አሁን በዚህ ምድር እናልፋን። ለመንጻት ሂደት ዋንኛው ነጥብ ቃሉን መታዘዝ ነው። ጥቅሱን ያንብቡ: 1ጴጥ. 1:22። ጥቅሱ በመታዘዝ እና በመንጻት መካከል ያለውን ግንኙነት እንዴት ያሳየናል? እኛን ሊያነጻ የሚችለው መታዘዝ ምንድን ነው? በተለይ ጴጥሮስ መታዛችን ተገልጦ ስለሚታይበት ሁኔታ ምን ይላል?`