---
title:  “ተፈፀመ!”
date:  01/11/2022
---

`የዮሐንስ 19:1-30ን ያንብቡ። ኢየሱስ “ተፈጸመ” ማለቱ ለእኛ ያለው ወሳኝ መልእክት ምንድን ነው?`

በመጨረሻም; ለክርስቶስ; ለሰው ልጅ እና ለመላው አጽናፈ ሰማይ ወሳኙ ጊዜ ደረሰ። በጥልቅ ስቃይ ከጨለማ ኃይሎች ጋር ታገለ። ቀስ ብሎ ከጌትሴማኒ የአትክልት ስፍራ; ፍትሃዊ ባልሆነ የፍርድ ሂደት አልፎ ወደ ቀራኒዮ ተራራ ደረሰ። እርኩስ መላእክት እሱን ለማሸነፍ እየሞከሩ ነበር። ኢየሱስ በመስቀል ላይ ተሰቅሎ ሳለ የካህናት አለቆች; ጻፎችና ሽማግሌዎች; “ሌሎችን አዳነ፤ ራሱን ሊያድን አይችልም። የእስራኤል ንጉሥ ከሆነ አሁን ከመስቀል ይውረድ፤ እኛም እናምንበታለን።” (ማቴ. 27:42) በማለት አፌዙበት።

ክርስቶስ ከመስቀል ወርዶ ራሱን ማዳን ይችል ነበር? አዎ; ይችል ነበር፤ ነገር ግን ፈቃደኛ አልሆነም። እነዚያን ፌዘኞች ጨምሮ ለሰው ዘር ሁሉ ያለው ፍቅር ተስፋ እንዲቆርጥ አልፈቀደለትም። በእውነቱ; “ሊያድናቸው ከሞተላቸው መካከል ፌዘኞቹም ነበሩበት። ከመስቀል ወርዶ ራሱን ማዳን አልቻለም፤ ምክንያቱም የተያዘው በሚስማሮቹ ሳይሆን እነርሱን ለማዳን በነበረው ፈቃድ ስለነበር ነው።”— Alfred Plummer, An Exegetical Commentary on the Gospel According to S. Matthew (London: Elliot Stock, 1910), p. 397. ምንም እንኳን የይሁዳን ክህደት ጨምሮ ወደ መስቀሉ የሚያመሩትን ክስተቶች ያነሳሳው ሰይጣን ቢሆንም (ዮሐንስ 6:70፤ ዮሐንስ 13:2; 27) በስቃዩ ክርስቶስ የሰይጣንን መንግስት እያሸነፈ ነበር። “ወንጌላዊው ባይገልፀውም የኢየሱስ ሞት የሰይጣን ድርጊትና ኢየሱስ በሰይጣን ላይ ድል የተቀዳጀበት ድርጊት ነው።”— George E. Ladd, A Theology of the New Testament, rev. ed. (Cambridge, UK; Lutterworth Press, 1994), p. 192.

ከመስቀል ላይ ሆኖ “ተፈጸመ” ብሎ ሲጮህ(ዮሐ. 19:30) ስቃዩ ማብቃቱን ብቻ ሳይሆን በተለይም ከሰይጣንና ከክፉ ኃይላት ጋር በተደረገው ታላቅ ታሪካዊ ተጋድሎ የክፉው ኃይላትን እንዳሸነፈ እየተናገረ ነበር። . “ሰማይ ሁሉ በአዳኙ ድል አሸንፏል። ሰይጣን ተሸነፈ፤ ግዛቱም እንደጠፋ አወቀ።” ኤለን ጂ. ኋይት; The Desire of Ages; ገጽ. 758. እዚህ ላይ አስደናቂውን ንፅፅር ለመረዳት አስቸጋሪ ነው:የእግዚአብሔር ልጅ እጅግ በተዋረደ መንገድ; ለእኛ እና ለአጽናፈ ሰማይ; ትልቅ እና እጅግ የከበረ ድል ተቀዳጀ።

`ለማስተሰረይ የክርስቶስን ሞት መጠየቁ ኃጢአት ምን ያህል መጥፎ እንደሆነ ያሰላስሉ። በእግዚአብሔር ፊት ሞገስን ለማግኘት ሥራችን ምን ያህል ከንቱ እንደሆነ ይህ እውነት ምን ያስተምረናል? ደግሞስ ክርስቶስ ባደረገልን ነገር ላይ ለመጨመር ምን እናድርግ? መልስዎን ወደ ሰንበት ክፍልዎ ያምጡ።`