---
title:  ተጨማሪ ሀሳብ
date:  04/11/2022
---

የዘመናት ምኞት ከሚለው መጽሀፍ “ጌትሰማኔ”ና “ቀራንዮ” የሚል ርዕስ ያላቸውን ምዕራፎች ያንብቡ። እንዲሁም ወደ ክርስቶስ የሚመራ መንገድ ከሚለው መጽሐፍ ላይ “ንስሐ” የሚል ርዕስ ያለውን ምዕራፍ ያንብቡ። “መላው ሰማይ ስለመዳናችን ጉዳይ በትኩረት እንደሚከታተል አየሁ፤ ታድያ እኛ ግዴለሽ መሆን ይኖርብናል? መዳን ወይም መጥፋታችን ትንሽ ነገር ይመስል ቸልተኞች እንሁን? የተከፈለልንን መስዋዕትነት እናቃልል? አንዳንዶች ይህን አድርገዋል፤ ምሕረትን አቃልለዋል፤ የእግዚአብሔርም ቍጣ በእነርሱ ላይ ሆኗል። የእግዚአብሔር መንፈስ ሁልጊዜ እያዘነ አይኖርም።

ብዙ ካዘነ ጥሎ ይሄዳል። አምላክ ሰዎችን ለማዳን ሊያደርግ የሚችለውን ሁሉ ካደረገ በኋላ; ሰዎች በሕይወታቸው የኢየሱስን ምሕረት ካቃለሉ ሞት እጣቸው ይሆናል። አስፈሪ ሞት ይሆናል፤ ምክንያቱም እነርሱ እምቢ ያሉትን ቤዛነት ሊያስገኝ  ክርስቶስ በመስቀል ላይ የተሰማው ሥቃይ ሊሰማቸው ስለሚገባ ነው። እናም ያጡትን ነገር ይረዳሉ:የዘላለም ህይወት እና የማይሞት ርስትን። ነፍሳትን ለማዳን የተከፈለው ታላቅ መስዋዕትነት የነፍሳትን ዋጋ ይገልፃል። ውድ የሆነችው ህይወት አንዴ ስትጠፋ ለዘላለም ትጠፋለች።”—Ellen G. White; Testimonies for the Church; vol. 1, p. 124

**የመወያያ ጥያቄዎች**

`1. ዕብራውያን 10:4 “የኮርማዎችና የፍየሎች ደም ኃጢአትን እንዲያስወግድ የማይቻል ነው” ይላል። ታዲያ በብሉይ ኪዳን ዘመን ሰዎች እንዴት ነበር ይድኑ የነበረው? የስልክ የአየር ሰዓት ከቴሌ ብድር ወስደው መጠቀምና በኋላ መክፈል ይህን ርዕሰ ጉዳይ በተሻለ ለመረዳት የሚረዳን እንዴት ነው?`

`2. 2ኛ ቆሮንቶስ 5:18-21ን ያንብቡ። ክርስቶስ ለዓለሙ ሁሉ ኃጢአት ከሞተ; ሰው ሁሉ ለምን አይድንም? በእነርሱ ስም የተከፈለ ታላቅ መስዋዕትነት ቢኖርም ማን በመስቀሉ እንደሚድንና እነማን እንደሚጠፉ ለመወሰን የግል ምርጫ ወሳኝ ሚና የሚጫወተው ለምንድነው?`

`3. “ዓለማዊ ጥበብ” የሚያስተምራቸውና ለአምላክ “ሞኝነት” የሆኑ ነገሮች ምን ምን ናቸው? አስደናቂው የአለም ዲዛይን እና ውበት ሁሉ በድንገት በእድል የተከሰተ ነው የሚለው ሀሳብስ? አጽናፈ ሰማይ ከምንም ውስጥ ድንገት ሆኗል የሚለውስ? ምን ሌሎች ምሳሌዎችን ማሰብ ይችላሉ?`

`4. በማክሰኞ ጥናት ላይ የመጨረሻውን ጥያቄ ያሰላስሉ። መስቀሉ እና እዚያ የሆነው ነገር; በሥራ የመዳንን ሐሳብ ከንቱ; በጣም የተሳሳተ; እና ከመዳን ዕቅድ ጋር የሚጻረር የሚያደርገው እንዴት ነው?`