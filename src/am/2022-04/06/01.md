---
title:  እርሱ ሞተልን
date:  29/10/2022
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ዮሐ. ራዕይ 13:8; ማቴ. 17:22-23; ማርቆስ 9:30-32; ዮሐንስ 19:1-30; ሮሜ 6: 23; 1 ቆሮ. 1:18-24።

> <p>የሣምንቱ ጥናት መሪ ጥቅስ</p>
> “ሙሴም በምድረ  በዳ እባብን እንደ ሰቀለ እንዲሁ በእርሱ የሚያምን ሁሉ የዘላለም ሕይወት እንዲኖረው እንጂ እንዳይጠፋ የሰው ልጅ ይሰቀል ይገባዋል::” (ዮሐ. 3:14-15)

ከ  ሞትና ከግብር ማምለጥ አይቻልም ተብሎ ይነገራል። ያ ሙሉ በሙሉ እውነት አይደለም። ሰዎች ከግብር መራቅ ይችላሉ፤ ግን ሞትን አያመልጡም። ለጥቂት አመታት ሞትን ማስወገድ ይችሉ ይሆናል፤ ሆኖም ይዋል ይደር እንጂ ሞት መምጣቱ አይቀርም። በህይወት የሌሉ ጻድቃንም ሆኑ ኃጥአን በመጀመሪያ አንድ ቦታ ላይ እንደሚገኙ ስለምናውቅ የትንሣኤ ተስፋችን ለእኛ ሁሉም ነገራችን ነው። ጳውሎስ እንደተናገረው ያለዚህ ተስፋ “በክርስቶስ ያንቀላፉት ደግሞ ጠፍተዋል” (1 ቆሮ. 15:18)።

ስለዚህ; የክርስቶስ ትንሳኤ የእምነታችን ማዕከል ነው፤ ምክንያቱም በርሱ ትንሣኤ እኛ ዋስትና አለን። ነገር ግን ክርስቶስ ከሙታን ከመነሳቱ በፊት እርሱ በእርግጥ መሞት ነበረበት። በጌቴሴማኒ ስቃይ ውስጥ; ሞቱን ሲጠብቅ; “አሁን ነፍሴ ታውካለች ምንስ እላለሁ? አባት ሆይ፥ ከዚህ ሰዓት አድነኝ። ነገር ግን ለዚህ ዓላማ ወደዚህ ሰዓት መጣሁ።” (ዮሐንስ 12:27) ያለው ለዚህ ነው። እናም ያ አላማ መሞት ነበር። በዚህ ሳምንት በክርስቶስ ሞት እና መሞቱም በዘላለም ህይወት ተስፋችን ላይ ባለው አንድምታ ዙሪያ እንወያያለን። 

_*ለጥቅምት 26 ሰንበት ለመዘጋጀት የዚህን ሳምንት ትምህርት ያጥኑ።_