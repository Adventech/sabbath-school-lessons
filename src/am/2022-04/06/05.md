---
title:  እርሱ ስለ እኛ ሞተ
date:  02/11/2022
---

`ዮሐንስ 3:14–18 እና ሮሜ 6:23ን ያንብቡ። እነዚህ ጥቅሶች የክርስቶስ ሞት ስላከናወነልን ነገር ምን ያስተምራሉ?`

ኢየሱስ ሊጠመቅ ወደ ዮርዳኖስ ወንዝ በደረሰ ጊዜ; መጥምቁ ዮሐንስ; “እነሆ! የዓለምን ኃጢአት የሚያስወግድ የእግዚአብሔር በግ!’ (ዮሐ. 1:29) ብሎ ጮኸ። ይህ አረፍተ ነገር ክርስቶስ የብሉይ ኪዳን እውነተኛ መስዋዕቶች ሁሉ ያመለከቱት የእግዚአብሔር በግ መሆኑን ያረጋገጠ ነው። ነገር ግን የእንስሳት መሥዋዕት በራሳቸው ኃጢአትን ሊያስወግዱ አይችሉም ነበር (ዕብ. 10:4)። በክርስቶስ የወደፊት የመስቀል ላይ መስዋዕትነት ውጤታማነት ላይ የተመሰረተ ይቅርታን ብቻ ሰጥተዋል። “በኃጢአታችን ብንናዘዝ ኃጢአታችንን ይቅር ሊለን ከዓመፃም ሁሉ ሊያነጻን የታመነና ጻድቅ ነው” (1ኛ ዮሐንስ 1:9)።

`ዮሐንስ 3:16-17ን ያንብቡ። በተለይ ባደረግነው ነገር ልንኮነን እንደሚገባን ስንገነዘብ ከእነዚህ ጥቅሶች ምን ተስፋ ልናገኝ እንችላለን?`

ይህ ሁሉ ምን ማለት እንደሆነ ያሰላስሉ። ዓለማትን የፈጠረው ኢየሱስ (ዮሐንስ 1:1-3) ልንኮነን ሲገባን እንዳንኮነን ስለ እያንዳንዳችን ኃጢአት ራሱን መስዋዕት አድርጎ አቀረበ። ይህ ታላቅ የወንጌሉ የተስፋ ቃል ነው። ኢየሱስ ክርስቶስ ስለ እኛ እንዲሞት “እግዚአብሔር አንድያ ልጁን እስኪሰጥ ድረስ ዓለሙን እንዲሁ ወዶአል” በማለት ተናግሯል (ዮሐ. 3:16)። ነገር ግን ክርስቶስ ስለ እኛ በፈቃዱ ራሱን እንዳቀረበም መዘንጋት የለብንም (ዕብ. 9: 14)። ሉተር መስቀሉን “በልቡ ውስጥ በተቃጠለው ወሰን አልባ የፍቅር እሳት ሕያውና ቅዱስ የሆነውን ሥጋውንና ደሙን መሥዋዕት አድርጎ በምልጃ; በህመምና በጩኸት(ዕብ. 5:7) ለአብ ያቀረበበት መሠዊያ” ብሎ Luther’s Works, vol. 13 (St. Louis, MO: Concordia Publishing House, 1956), p. 319:: ክርስቶስ አንድ ጊዜ ለሁሉ ሞተ (ዕብ. 10:10) ላያዳግም ለዘላለም (ዕብ. 10:12) ራሱን አቀረበ፤ መስዋዕቱ በቂ ስለሆነ ኃይሉን አያጣም።

`ደግሞም “አንድ ነፍስ ብቻ የጸጋውን ወንጌል የምትቀበል ብትሆን እንኳን ኖሮ; ክርስቶስ ያንን ሰው ለማዳን; የድካም እና የውርደት ህይወቱን እና የውርደትን ሞት ይመርጥ ነበር።” Ellen G. White, The Ministry of Healing, p. 135 “ዓለም” እና “ሁሉ” በሚሉት ቃላት ምትክ የራሳችንን ስም በመተካት ዮሐንስ 3:16ን እንደገና እናንብበው። በተለይም ኃጢአት ለመሥራት ስንፈተን ይህን አስደናቂ የተስፋ ቃል በየሰዓቱ የራሳችን ማድረግ የምንችለው እንዴት ነው?`