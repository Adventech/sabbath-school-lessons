---
title:  ዓለም ከተፈጠረ ጀምሮ
date:  30/10/2022
---

`ራእይ 13:8; የሐዋርያት ሥራ 2:23ን እና 1 ጴጥሮስ 1:19-20ን ያንብቡ። ክርስቶስ “ዓለም ከተፈጠረበት ጊዜ ጀምሮ እንደታረደ” እንዴት ሊቆጠር ይችላል?`

“ዓለም ከተፈጠረ ጀምሮ በታረደው በግ የሕይወት መጽሐፍ ላይ ስሞቻቸው ያልተጻፈ የምድር ሰዎች ሁሉ ለአውሬው ይሰግዳሉ።” (ራእ. 13:8)። እዚህ ጋር ለእኛ ወሳኝ የሆነው የክርስቶስ “ዓለም ከተፈጠረበት ጊዜ ጀምሮ ታርዷል” የሚለው ኃሳብ ነው። ይህንን እንደ ምሳሌያዊ አገላለፅ ልንረዳው ይገባል (የራዕይ መጽሐፍ በምልክቶች የተሞላ ስለሆነ)፤ ምክንያቱም ክርስቶስ የተሰቀለው ምድር ከተፈጠረች በሺዎች ከሚቆጠሩ ዓመታት በኋላ ነው። ይህ ጥቅስ የሚናገረው የመዳን እቅድ ዓለም ከመፈጠሩ በፊት ተዘጋጅቶ እንደነበር ነው። የዚያ እቅድ ማዕከል ደግሞ የእግዚአብሔር በግ የሆነው ኢየሱስ በመስቀል ላይ መሞት ነው።

`ቲቶ 1:2ን ያንብቡ። ይህ ጥቅስ የክርስቶስን ሞት ያማከለው የመዳን እቅድ ከስንት ጊዜ በፊት እንደታቀደ ምን ይነግረናል?`

“እኛን የመቤዠት እቅድ ከአዳም ውድቀት በኋላ የተነደፈ የኋላ ሐሳብ አልነበረም። . . . ነገር ግን ከጥንተ ዓለም ጀምሮ የእግዚአብሔር ዙፋን መሠረት የሆኑት መሠረታዊ መርሆች መገለጥ ነበር።”—ኤለን ጂ. ኋይት ; የዘመናት ምኞት ; ገጽ. 22.  ያ እቅድ በመጀመሪያ ለአዳምና ለሔዋን የተገለጠው በኤደን ገነት ነበር (ዘፍ. 3:15;21)፤ እናም በብሉይ ኪዳን ዘመናት ሲቀርቡ የነበሩት የደም መስዋዕቶች ሁሉ ሲያመላክቱት ቆይተዋል። ለምሳሌ; የአብርሃምን እምነት ሲፈትን; እግዚአብሔር በይስሐቅ ፈንታ የሚሠዋውን በግ አዘጋጀ (ዘፍ. 22:11–13)። ይህ ምትክነት የክርስቶስ በመስቀል ላይ የኃጢአት ክፍያ መስዋዕትነትን የምትክነት ባህሪ በግልፅ ያሳያል።

`ስለዚህ; በመዳን አጠቃላይ ዕቅድ ማዕከል የሆነው ለዘመናት በእንስሳት መስዋዕቶች የተመሰለው ‘’የዓለምን ኃጢአት የሚያስወግድ የእግዚአብሔር በግ” የሆነው የኢየሱስ በኛ ምትክ መሞቱ ነው(ዮሐንስ 1:29)። የእንስሳት መሥዋዕት አሰቃቂ እና ደም አፋሳሽ መሆናቸው እውነት ነው። ነገር ግን ይህ አስፈሪነት እና ደም መፋሰስ በእኛ ምትክ ስለሆነው የክርስቶስ ሞት እና የኃጢአት ዋጋ ምን ያስተምረናል?`