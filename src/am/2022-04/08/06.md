---
title:  ዘላለማዊው ቀጠሮ
date:  17/11/2022
---

`1 ቆሮንቶስ 15:51–55ን ያንብቡ። 1 ቆሮ. 15:51 ላይ ጳውሎስ እየገለጸ ያለው የትኛውን “ምሥጢር” ነው?`

አንዳንድ ታዋቂ ሰባኪዎች ይህ “ምስጢር” (1 ቆሮ. 15:51) የቤተ ክርስቲያን “በስውር መነጠቅ” እንደሆነ በመጠቆም ይህም የክርስቶስ ዳግም ምጽአት ከመከሰቱ ከሰባት ዓመታት በፊት እንደሚሆን ያስተምራሉ። በዚህ “ስውር መነጠቅ” ታማኝ ክርስቲያኖች በድንገት; በጸጥታ እና በድብቅ ወደ ሰማይ ተወስደዋል፤ ሌላው ሰው ግን ምን እንደደረሰባቸው በማሰብ እዚሁ ይቆያል። ሰዎች በድንገት ሹፌር በሌለው መኪና ውስጥ ሊገኙ ይችላሉ; ምክንያቱም ሹፌሩ ወደ ሰማይ ስለተነጠቀ; እና የቀረው ልብሱ ብቻ ስለሚሆን ነው። ወደ አራት ፊልሞች የተቀየረውና ወደ ኋላ መቅረት የሚል ርዕስ ያለው ባለ 16 ጥራዝ መጽሐፍ ይህንን የውሸት ትምህርት በማስተዋወቅ ሚሊዮኖችን ለትምህርቱ አጋልጧል።

እርግጥ ነው; የትኛውም መጽሐፍ ቅዱሳዊ ምንባብ በመነጠቅ እና በዳግም ምጽአት መካከል ያለውን ሰው ሰራሽ ልዩነት አይደግፍም። ጳውሎስ የጠቀሰው “ምስጢር” ሕያዋን ጻድቃን በክርስቶስ ዳግም ምጽዓት ከሞት ከተነሱት ጻድቃን ጋር ለመቀላቀል መለወጣቸውን ብቻ ነው። “መነጠቁ” ይህ ነው። “በስውር መነጠቅ” የለም ምክንያቱም ዳግም ምጽአቱ ለሕያዋን ሰዎች ሁሉ ስለሚታይ (ራዕ. 1:7); የሙታንም ትንሣኤም ሆነ የሕያዋን መለወጥ ክርስቶስ ዳግም ሲገለፅ በመለከት ድምፅ ስለሚሆኑ ነው (1ኛ ቆሮ. 15:51-52)። የክርስቶስ ዳግም ምጽአት ከመቼውም ጊዜ ይበልጥ አስደናቂ የሆነ ግጥምጥሞሽን ይዞ ያመጣል። ሕያዋን ጻድቃን “በቅጽበት-ዐይን” ይለወጣሉ (1ቆሮ. 15:52)። በእግዚአብሔር ድምፅ ይከብራሉ፤ ያኔ የማይሞቱ ስለሚሆኑ ከተነሱት ቅዱሳን ጋር ጌታቸውን በአየር ላይ ለመገናኘት ይነጠቃሉ። መላእክት “ከአራቱ ነፋሳት ከሰማይ ጫፍ እስከ ጫፍ ድረስ ምርጦቹን ይሰበስባሉ” (ማቴ. 24:31)።

`“ቅዱሳን መላእክት ትንንሽ ልጆችን ተሸክመው ወደ እናቶቻቸው እቅፍ ይወስዷቸዋል። ለረጅም ጊዜ በሞት የተለዩ ወዳጆች ፈፅሞ ላይለያዩ አንድ ሆነው በደስታ ዝማሬ ወደ አምላክ ከተማ አብረው ይወጣሉ።”—Ellen G. White; The Great Controversy ገጽ. 645. ይህ በጣም አስደናቂ የሆነ ተስፋ ነው፤ አጋጥመውን ከሚያውቁና ከማይታመኑ ነገሮች በጣም የተለየ ነው። ነገር ግን ስለ ዓለማት ስፋት; እንዲሁም እዚህ ስላለው አስደናቂ የህይወት ውስብስብነት  ያሰላስሉ። ፍጥረት ራሱ የእግዚአብሔርን አስደናቂ ኃይል ይመሰክራል። ይህ ሁሉ በኢየሱስ ዳግም ምጽዓት ሕያዋንን ለመለወጥ እና ሙታንን ለማስነሳት ስላለው ኃይል ምን ያስተምረናል?`