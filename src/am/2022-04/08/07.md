---
title:  ተጨማሪ ሀሳብ
date:  18/11/2022
---

የሐዋርያት ሥራ የሚል ርዕስ ካለው የኤለን. ጂ. ኋይት መጽሐፍ ውስጥ “ወደ ተሰሎንቄ ሰዎች የተላኩት ደብዳቤዎች” እና “ከፍተኛ ደረጃ ላይ ለመድረስ የተጠራ” የሚል ርዕስ ያላቸውን ምዕራፎች ያንብቡ።  ስትፈን ኬቭ እንደፃፈው “ክርስቲያኖች አንድ ቀን በአካል ከመቃብር እንደሚነሱ ያላቸውን እምነት ሮማውያን ጠንቅቀው ያውቁ ስለነበረ በዚህ ተስፋቸው ላይ ለማሾፍ እና ለማደናቀፍ የሚችሉትን ሁሉ ያደርጉ ነበር። በ177 ከክ.ል. በኋላ በጉዋል ስለደረሰው ስደት የሚገልጸው ዘገባ ሰማዕታቱ መጀመሪያ እንደተገደሉ; ከዚያም አስከሬናቸው ከመቃጠሉ በፊት ለስድስት ቀናት ሳይቀበር እንደቆየ ሲሆን ከዚያም የእሳቱ አመድ ወደ ሮን ወንዝ ይጣላል። ሮማውያኑም “እስኪ አሁን እንደሚነሱ እናያለን” ይሉ ነበር።”— Stephen Cave, Immortality: The Quest to Live Forever and How It Drives Civilization (New York: Crown Publishers, 2012), pp. 104, 105.

ይህ ታሪክ በአጠራጣሪው ሥነ-መለኮት ውስጥ ምንም አስደናቂ ቢሆንም ስለ መጽሐፍ ቅዱሳዊው የትንሣኤ ተስፋ ምንም የሰጠው ማረጋገጫ የለም። ኢየሱስን ከሞት ያስነሳው ኃይል የሰውነታችን ሁኔታ ምንም ይሁን ምን ለእኛም እንዲሁ ሊያደርግልን ይችላል። ደግሞም ያ ኃይል መላውን ዩኒቨርስ ከፈጠረ እና ከደገፈ ; እሱ በእርግጥ ህያዋንን ሊለውጥ ሙታንንም ሊያስነሳ ይችላል። “እንዲሁም በኢየሱስ ያንቀላፉትን ደግሞ እግዚአብሔር ከእርሱ ጋር ያመጣቸዋል” (1ኛ ተሰ. 4:14] በማለት ጳውሎስ ጽፏል።

ብዙዎች ይህንን ክፍል የሚተረጉሙት ያንቀላፉት ከክርስቶስ ጋር ከሰማይ ይመጣሉ ብለው ነው። ጳውሎስ ግን ክርስቶስ ከሙታን እንደተነሣ እንዲሁ እግዚአብሔር ያንቀላፉትን ቅዱሳን ከመቃብራቸው ጠርቶ ከእርሱ ጋር ወደ መንግሥተ  ሰማያት ይወስዳቸዋል ማለቱ ነው። ይህ ለተሰሎንቄ ቤተ ክርስቲያን ብቻ ሳይሆን በየትም ቦታ ለሚገኙ ለሁሉም ክርስቲያኖች የተሰጠ ውድ መጽናኛ! የከበረ ተስፋ! ነው።”—Ellen G. White, The Acts of the Apostles, p. 259.

**የመወያያ ጥያቄዎች**

`1. አንድ ሰው “ሞት የሚያጠፋ ነው። . . . ሞት የአንድን ሰው አሻራውንና ሁሉም ነገሮቹ እንዲጠፉ በማድረግ የሕይወት ትርጉም ማጥፋት ድረስ ይሄዳል” ብሎ ተናግሯል። እሱ ትክክል ነው። ታዲያ በሕይወታችን ውስጥ እንዲህ ያለውን ትርጉም የለሽነት ለማምለጥ ምን ተስፋ አለን?`

`2. ወደ ፍጽምና የማደግን አስፈላጊነትና (ፊልጵ. 3:12-16) በክርስቶስ ዳግም ምጽአት የማይበሰብስ እና ኃጢአት የሌለበት ተፈጥሮን መቀበላችንን አብረን የምናስኬዳቸው እንዴት ነው? (1ቆሮ. 15:50-55)?`

`3. “በስውር መነጠቅ” ትምህርት ውስጥ የተጠመደን አንድ ሰው ይህ ትምህርት የተሳሳተ ለምን እንደሆነ እንዲያውቅ መርዳት የምንችለው እንዴት ነው?`

`4. እንደገና 1 ቆሮንቶስ 15:12-19ን ያንብቡ። በእነዚህ ጥቅሶች ውስጥ ሙታን ከኢየሱስ ጋር በሰማይ ከመቆየት በተቃራኒ አንቀላፍተዋል ለሚለው ትምህርት የሚያቀርበው ጠንካራ ማስረጃ ምንድን ነው? ጻድቃን ሙታን አሁን ከኢየሱስ ጋር በሰማይ ካሉ እነዚህ ጥቅሶች ምን ትርጉም አላቸው?`