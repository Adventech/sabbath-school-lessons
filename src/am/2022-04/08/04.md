---
title:  “አስነሳዋለሁ”
date:  15/11/2022
---

`በአንዱ ተአምራቱ; ኢየሱስ አምስት ሺህ ሰዎችን በትንሽ ዳቦና አሳ መግቧል (ዮሐንስ 6:1-14)። (ዮሐ. 6:15) ሕዝቡ እርሱን ሊያነግሱት እንዳሰቡ ስላወቀ; ኢየሱስ ከደቀ መዛሙርቱ ጋር በጀልባ ወደ ገሊላ ባሕር ማዶ ሄደ። ነገር ግን በማግስቱ ህዝቡ እዚያ ተከተሉት፤ በዚያም ስለ ህይወት እንጀራ የሰጠውን ሀይለኛ ስብከቱን; የዘላለም ህይወት ስጦታ ላይ ልዩ ትኩረት በመስጠት አስተማረ (ዮሐ. 6:22-59)። ዮሐንስ 6:26–51ን ያንብቡ። ኢየሱስ የዘላለም ሕይወትን ስጦታ ከጻድቃን የመጨረሻ ትንሣኤ ጋር ያገናኘው እንዴት ነው?`

ኢየሱስ በስብከቱ ውስጥ የዘላለም ሕይወትን በተመለከተ ሦስት መሠረታዊ ሐሳቦችን ጎላ አድርጎ ገልጿል። በመጀመሪያ; ራሱን “ከሰማይ የወረደ እንጀራ ለዓለምም ሕይወትን የሚሰጥ” (ዮሐንስ 6:33;58) በማለት ተናግሯል። “‘እኔ (በግሪኩ ኤጎ ኤይሚ) የሕይወት እንጀራ ነኝ” (ዮሐንስ 6:35; 48) በማለት ኢየሱስ ራሱን የብሉይ ኪዳኑ ታላቁ “እኔ ነኝ” በማለት ራሱን አቅርቧል (ዘፀ. 3:14)። በሁለተኛ ደረጃ; ኢየሱስ የዘላለም ሕይወት በእርሱ እንደሚረጋገጥ ገልጿል:“‘ወደ እኔ የሚመጣ’” እና “‘በእኔ የሚያምን’” ይህን በረከት ያገኛል (ዮሐንስ 6:35)። በመጨረሻም; ኢየሱስ ያለመሞትን ስጦታ ከመጨረሻው ትንሳኤ ጋር አያይዞ; ለታዳሚዎቹ ሶስት ጊዜ ሲያረጋግጥ; “‘በመጨረሻውም ቀን አስነሳዋለሁ’” (ዮሐንስ 6:40; 44; 54) ብሎ ተናግሯል።

ኢየሱስም “እውነት እውነት እላችኋለሁ; በእኔ የሚያምን ሁሉ የዘላለም ሕይወት አለው” (ዮሐንስ 6:47) በማለት ይህን አስደናቂ ተስፋ ሰጠ። ስለዚህ; የዘላለም ሕይወት ስጦታ አሁን ያለ እውነታ ነው። ይህ ማለት ግን አማኙ አይሞትም ማለት አይደለም፤ ምክንያቱም “አስነሳዋለሁ” (ዮሐ. 6: 40) የሚለው አገላለፅ ራሱ አንድ ሰው ከሞተ በኋላ ወደ ህይወት መመለስን ስለሚናገር ነው።

ምስሉ ግልጽ ነው። ያለ ክርስቶስ ሰው የዘላለም ሕይወት የለውም። ነገር ግን; ክርስቶስን ከተቀበልን እና የዘላለም ህይወት ማረጋገጫ ካገኘን በኋላ; ለአሁን ሟች መሆናችንን እንቀጥላለን; እናም ለተፈጥሮ ሞት ተገዢዎች ነን። በዳግም ምጽአቱ; ኢየሱስ ያስነሳናል፤ እናም በዚያ ቦታ አስቀድሞ የእኛ የነበረውን ያለመሞት ስጦታ ይሰጠናል። ስጦታው የተረጋገጠው በተፈጥሮአዊ ነፍስ አትሞትም ተብሎ በማሰብ ሳይሆን በእርሱ በማመን ወደ እኛ በሚመጣው የኢየሱስ ፅድቅ ነው።

`በእኔ ካመናችሁ (አሁን እንዳለን) የዘላለም ሕይወት አላችሁ በሚለው የኢየሱስ ቃል ላይ ጊዜ ወስደው ያሰላስሉ። ይህ አስደናቂ ተስፋ አሁን ባለንበት ጊዜያዊ የሟችነት ሕይወት ውስጥ ያለውን አሳዛኝ እውነታ እንድንቋቋም የሚረዳን እንዴት ነው?`