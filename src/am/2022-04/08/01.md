---
title:  የአዲስ ኪዳኑ ተስፋ
date:  12/11/2022
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
1 ቆሮ. 15:12-19; ዮሐንስ 14:1-3; ዮሐንስ 6:26-51; 1 ተሰ. 4:13-18; 1 ቆሮ. 15: 51-55።

> <p>የሣምንቱ ጥናት መሪ ጥቅስ</p>
> “ምስክርነቱም ይህ  ነው፤ እግዚአብሔር የዘላለምን ህይወት ሰጠን፤ ይህም ህይወት ያለው በልጁ ነው::” 1 ዮሐንስ 5:11-12

በግሪክ ቋንቋ ቢጽፉም ሁሉም የአዲስ ኪዳን ጸሐፊዎች (ከሉቃስ በቀር) አይሁዶች ነበሩ; እናም ስለ ሰው ተፈጥሮ ሲናገሩ ከግሪክ አረማዊ እይታ አንፃር ሳይሆን ከዕብራይስጥ ሙሉ የሆነ እይታ አንፃር ይናገሩ  ነበር። ስለዚህ; ለክርስቶስና ለሐዋርያቱ; የክርስቲያኖች ተስፋ አዲስ ተስፋ ሳይሆን; በአባቶችና በነቢያት የተነገረው የጥንት ተስፋ መገለጥ ነው። ለምሳሌ; ክርስቶስ አብርሃም አስቀድሞ እንዳየና ቀኑን በማየት እንደተደሰተ ተናግሯል (ዮሐ. 8: 56)። ሄኖክ ስለ ዳግም ምጽአቱ ትንቢት መናገሩን ይሁዳ ተናግሯል (ይሁዳ 14-15)። በተጨማሪም የዕብራውያን መፅሐፍ ስለ እምነት ጀግኖች ሲናገር እኛ የኛን እስክንቀበል ድረስ የማያገኙትን ሰማያዊ ሽልማት እንደሚጠብቁ ይናገራል (ዕብ. 11:39-40)። ነፍሳቸው በሰማይ ከጌታ ጋር ብትሆን ይህ አባባል ትርጉም የለሽ በሆነ ነበር።

በክርስቶስ ያሉት ብቻ የዘላለም ሕይወት እንዳላቸው አጽንኦት በመስጠት (1 ዮሐንስ 5:11-12) ዮሐንስ ነፍስ በተፈጥሮዋ ሟች አይደለችም የሚለውን ፅንሰ ሐሳብ ውድቅ አድርጎታል። በእርግጥም ከክርስቶስ ጋር ከሚኖር የማዳን ግንኙነት በቀር የዘላለም ሕይወት የለም። እንግዲህ የአዲስ ኪዳን ተስፋ ክርስቶስን ያማከለ ተስፋ ነው; እናም ይህ ሟች ህልውና አንድ ቀን የማይሞት  እንደሚሆን ተስፋን የሚሰጥ ነው።

_*ለህዳር 10 ሰንበት ለመዘጋጀት የዚህን ሳምንት ትምህርት ያጥኑ።_