---
title:  ከምድር ጥልቅ
date:  18/10/2022
---

`መዝሙር 71ን ያንብቡ። መዝሙረኛው “ከምድር ጥልቅም እንደ ገና አወጣኸኝ።” ብሎ ሲናገር ምን ማለቱ ነው?`

በመዝሙር 49 ላይ በሀብቱ ከሚታመን ሰነፍ ከያዘው የውሸት ዋስትና በተቃራኒ የትንሣኤ ተስፋን የሚገልፅ ልብ የሚነካ መግለጫ አግኝተናል። በመዝሙር 71 መዝሙረኛው እግዚአብሔር ትቶታል በሚሉ ጠላቶች እና የሐሰት ከሳሾች ተከቦ ሳለ ከእግዚአብሔር ዘንድ ደህንነትን እና ተስፋን ይፈልጋል (መዝ. 71:10-11)። መዝሙረኛው በፈተናዎቹ ውስጥ ሆኖም አምላክ በቀደሙት ጊዜያት እንዴት እንደተንከባከበው በማስታወስ መጽናኛና ማረጋገጫ አገኘ። በመጀመሪያ; እግዚአብሔር ከመወለዱ ጀምሮ እንደደገፈው እና እንዲያውም ከእናቱ ማኅፀን እንዳወጣው ተረድቷል (መዝ. 71:6)። ከዚያም; እግዚአብሔር ከልጅነቱ ጀምሮ እንዳስተማረው አምኗል (መዝ. 71:17)።

እግዚአብሔር ዓለቱና ምሽጉ እንደ ሆነ እርግጠኛ ሆኖ; መዝሙረኛው; “በጠንካራ ቦታ ታድነኝ ዘንድ አምላክና መሸሸጊያ ሁነኝ።” (መዝ. 71:3) “በእርጅና ጊዜ አትጣለኝ; ኃይሌ ባለቀ ጊዜ አትተወኝ” (መዝ. 71:9)። “አምላኬ ሆይ ከእኔ አትራቅ። አምላኬ ሆይ እኔን ለመርዳት ፍጠን!” (መዝ. 71:12)። ከዚያም መዝሙረኛው አክሎ; “ታላቅና ከባድ መከራን ያሳየኸኝ አንተ እንደገና ሕያው ታደርገኛለህ; ከምድር ጥልቅም ታወጣኛለህ” (መዝ. 71:20)።

“ከምድር ጥልቅ” የሚለው አገላለጽ የመዝሙረኛው የወደፊት ትንሣኤ ቀጥተኛ ፍንጭ እንደሆነ መረዳት ይቻላል። ነገር ግን አውዱ ምድር የዋጠችውን ያክል መዝሙረኛውን ጥልቅ የመንፈስ ጭንቀት እንደያዘው የሚናገር ዘይቤያዊ መግለጫ መሆኑን የሚደግፍ ይመስላል (ከመዝ. 88:6 እና መዝ. 130:1 ጋር ያስተያዩት)። ስለዚህ “በዋነኛነት ምሳሌያዊ አነጋገር ነው; ነገር ግን ስለ አካላዊ ትንሣኤ የሚጠቁም ፍንጭ ነው” ልንል እንችላለን። Andrews Study Bible note on Ps. 71:20።

`በመጨረሻ; ልንረዳው የሚገባው ነገር; ያለንበት ሁኔታ ምንም ይሁን ምን; እግዚአብሔር በዚያ አለ; እሱ ያስባል; እና በመጨረሻም; ተስፋችን በዚህ ህይወት ውስጥ ሳይሆን በሚመጣው ህይወት ውስጥ የሚገኝ አለመሆኑን ነው—ከእኛ በኋላ በኢየሱስ ውስጥ ያለን የዘላለም ህይወት በዳግም ምጽአቱ ትንሣኤ ነዉ። ሁላችንም አንዳንድ አስፈሪ የተስፋ መቁረጥ ጊዜያት አሳልፈናል። ነገር ግን ጌታ ከዚህ በፊት ከእኛ ጋር በነበረባቸው መንገዶች ላይ ማተኮር በእምነት ወደፊት ለመግጠም እና እርሱ ሩቅ በሚመስልበት ጊዜ እንድንተማመን ሊረዳን የሚችለው እንዴት ነው?`