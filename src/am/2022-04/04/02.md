---
title:  እግዚአብሔርን አየዋለሁ
date:  16/10/2022
---

`ኢዮብ 19:25-27ን ከዮሐንስ 1:18 እና 1 ጢሞ. 6:16 ጋር ያነፃፅሩ። ኢዮብ እግዚአብሔርን ለማየት ሲጠባበቅ የነበረበት ሁኔታ ምን ይመስል ነበር?`

ህይወት ፍትሃዊ አይደለችም። ይህንን የምናየው በተለይ “መልካም ሰዎች” ሲሰቃዩ እና “ዓመፀኞች” ሲበለጽጉ ስናይ ነው (መዝ. 73:12-17; ሚል. 3:1418ን ይመልከቱ)። ለምሳሌ; ኢዮብ “ነቀፋ የሌለበትና ቅን” እና “እግዚአብሔርን የሚፈራ ከክፋትም የራቀ ነበር” (ኢዮብ 1:1)። ያም ሆኖ ሰይጣን በተለያዩ አስጨናቂ መንገዶች እንዲያስጨንቀው አምላክ ፈቅዶለታል። ከአካላዊው አንፃር ሰውነቱ በሚያሠቃይ ሕመም ተበላሽቷል (ኢዮብ 2:1-8)። ከቁስ አንፃር; ከብቶቹን እና ንብረቶቹን በብዛት አጥቷል (ኢዮብ 1:13-17)።

በቤተሰቡ ውስጥ; አገልጋዮቹን አልፎ ተርፎም የራሱን ልጆች አጥቷል (ኢዮብ 1:16;18)። ከስሜት አንፃር እርሱ የገጠመው ነገር ንስሐ ባልገባባቸው ኃጢአቶች ምክንያት እንደሆነ በሚከሱ ጓደኞች ተከቧል (ኢዮ. 4:1-5;27; ኢዮብ 8:1-22; ኢዮብ 11:1-20)። ሚስቱም እንኳ እንዲህ ብላለች:“እስከ አሁን ፍጹምነትህን ይዘሃልን? እግዚአብሔርን ስደብና ሙት።” (ኢዮብ 2:9)። ኢዮብ በአምላክና በሰይጣን መካከል እየተካሄደ በነበረው ዓለም ዓቀፋዊ ጦርነት ዋና ማዕከል እንደነበር አልተገነዘበም። በእነዚያ ተጋድሎዎች  ተጨንቆ; ኢዮብ በመወለዱ ተጸጸተ እናም ባልወለድ ብሎ ተመኘ (ኢዮብ 3:1-26)።

ነገር ግን; ለእግዚአብሔር ያለው በሁኔታ ያልተመሰረተ ታማኝነት በጥሩ ሁኔታ የተገለጸው “ቢገድለኝ ስንኳ እርሱን በትዕግሥት እጠባበቃለሁ፤” (ኢዮብ 13:15) በሚሉት ቃላት ነው። በቅርቡ ሕይወቱ እንደሚጠፋ በማሰብ እንኳ ሞት የመጨረሻው እንደማይሆን አምኗል። በጠንካራ እምነት ምንም እንኳን ቢሞትም; አዳኙ አንድ ቀን እንደሚቆምለትና እሱም ኢዮብ ራሱ እግዚአብሔርን በሥጋው እንደሚያየው ተናግሯል (ኢዮ. 19:25-27)። “ይህ የማያሻማ የትንሣኤ ፍንጭ ነው።”- The SDA Bible Commentary, vol. 3, p. 549

በእንደዚህ ዓይነት አሳዛኝ ሁኔታ ውስጥ እንዴት ያለ አስደናቂ ተስፋ ነው! በበሽታና በሥቃይ; በኢኮኖሚ ውድቀት; በማኅበራዊ ነቀፋና በስሜት መፈራረስ የተከበበው ኢዮብ አሁንም ከሞት የሚነሳበትንና የሚወደውን አዳኙን የሚያይበትን ቀን ሊጠብቅ ችሏል። እንዲያውም ኢዮብ ስለ ትንሣኤ የተናገረው ሐሳብ ከብዙ መቶ ዘመናት በኋላ ማርታ ለኢየሱስ እንዲህ ስትል ተናግራለች:“[አልዓዛር] በመጨረሻው ቀን በትንሣኤ እንደሚነሣ አውቃለሁ” (ዮሐንስ 11:24)። ምንም እንኳ ከኢዮብ በተቃራኒ ማርታ ወዲያው ለእምነቷ ጠንካራ ማስረጃ ቢሰጣትም ኢዮብ ልክ እንደ ማርታ ይህን የተስፋ ቃል በእምነት መናገር ነበረበት።

`በአስቸጋሪ የህይወት ኢፍትሃዊነት ውስጥ እንኳን እግዚአብሔርን መታመንን የምንማረው እንዴት ነው?`