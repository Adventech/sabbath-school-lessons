---
title:  በምድር ትቢያ ውስጥ ያንቀላፉት
date:  20/10/2022
---

እንደምናየው; አዲስ ኪዳን ስለ ሙታን ትንሣኤ ብዙ ይናገራል። ቀደም ሲል እንዳየነውም የሙታን ትንሳኤ ኃሳብ በብሉይ ኪዳን ውስጥም የተገለጠ ነው። በብሉይ ኪዳን ዘመን የነበሩት ሰዎች እኛ እንዳለን የመጨረሻው ትንሣኤ ተስፋ ነበራቸው። በኢየሱስ ዘመን ትኖር የነበረችው ማርታ ይህ ተስፋ ነበራት (ዮሐንስ 11:24)። በዚያን ጊዜም ቢሆን አይሁዳውያን በመጨረሻ ስለሚኖረው ትንሣኤ የተወሰነ እውቀት እንደነበራቸው ምንም ጥርጥር የለውም፤ ምንም እንኳ ሁሉም ባያምኑም (የሐዋ. ሥራ 23:8)።

`ዳንኤል 12ን ያንብቡ። በዚህ ታላቅ ነቢይ ጽሑፎች ውስጥ ምን የትንሣኤ ተስፋ አለ?`

ዳንኤል 12:1 ማንነቱ ብዙ ክርክር የተደረገበትን “ታላቁን አለቃ” ሚካኤልን ያመለክታል። በዳንኤል መጽሐፍ ውስጥ ያሉት እያንዳንዱ ታላላቅ ራእይ በክርስቶስና በመንግሥቱ መገለጥ ስለሚጠናቀቁ; ይህን ክፍል በተመለከተም ሁኔታው ተመሳሳይ መሆን አለበት። በዳንኤል መጽሐፍ ውስጥ ተመሳሳዩን መለኮታዊ አካል “የሠራዊቱ አለቃ” (ዳን. 8:11); “የመኳንንቱ አለቃ” (ዳን. 8:25); “አለቃው መሲሕ” (ዳን. 9:25); እና በመጨረሻም “ታላቁ አለቃ ሚካኤል” (ዳን. 12:1) በማለት ሲገልፅ እንመለከታለን። ስለዚህ ሚካኤልንም ክርስቶስን ልንለው ይገባል።

እስካሁን ያየናቸው የብሉይ ኪዳን ንባቦች (ኢዮ. 19:25-27; መዝ. 49:15; መዝ. 71:20; ኢሳ. 26:19) ሁሉም ስለ ጻድቃን ትንሣኤ ይናገራሉ። ዳንኤል 12 ግን ስለ ጻድቃንና ዓመፀኞች ትንሣኤ ይናገራል። ሚካኤል ሲነሳ; “በምድር ትቢያ ውስጥ ካንቀላፉት ብዙዎች ይነቃሉ; እኵሌቶቹ ወደ ዘላለም ሕይወት; እኵሌቶቹም ወደ እፍረትና ወደ ዘላለም ጕስቍልና” (ዳን. 12:2)።  ብዙዎች ይህ ጥቅስ ታማኝ እና ታማኝ ስላልሆኑ አንዳንድ ሰዎች; በክርስቶስ ዳግም ምጽዓት ስለሚኖረው ልዩ ትንሣኤ እንደሚናገር አድርገው ይመለከቱታል።

“መቃብሮች ተከፈቱ፤ እና ‘በምድር ትቢያ ውስጥ ካንቀላፉት ብዙዎች... ነቅተዋል; እኵሌቶቹ ወደ ዘላለም ሕይወት; እኵሌቶቹም ወደ እፍረትና ወደ ዘላለም ውርደት።’ (ዳንኤል 12:2) በሦስተኛው መልአክ መልእክት አምነው የሞቱ ሁሉ ሕጉን ከጠበቁት ጋር የእግዚአብሔርን የሰላም ቃል ኪዳን ለመስማት ከመቃብር በክብር ይወጣሉ። “የወጉትም”(ራእይ 1:7); በክርስቶስ ላይ በደረሰው ስቃይ ያፌዙበት; እውነቱንና ሕዝቡን በኃይል የተቃወሙት; በክብሩ እንዲያዩትና በታማኞችና በታዛዦች ላይ የሚሆነውን ክብር ለማየት ተነሥተዋል።”—ኤለን ጂ. ኋይት; ታላቁ ተጋድሎ; ገጽ. 637.