---
title:  ሞት በኃጢአት በተበከለች ዓለም
date:  01/10/2022
---

### ለዚህ ሳምንት ጥናት የሚከተሉትን ጥቅሶች ያንብቡ
ዘፍ. 2:16-17; ዘፍ. 3:1-7; መዝሙር 115:17; ዮሐንስ ወንጌል 5:28-29; 2 ቆሮ. 5:21።

> <p>የሣምንቱ ጥናት መሪ ጥቅስ</p>
> “ስለዚህ ምክንያት  ኃጢአት በአንድ ሰው ወደ ዓለም ገባ በኃጢአትም ሞት፥ እንደዚሁም ሁሉ ኃጢአትን ስላደረጉ ሞት ለሰው ሁሉ ደረሰ፤” (ሮሜ 5:12)

እግዚአብሔር ዓለማትን ሁሉና ይህችን ዓለም ወደ መኖር ያመጣው በክርስቶስ በኩል ነው (ዮሐ. 1:1-3;10; ቆላ. 1:16; ዕብ. 1:2)። ነገር ግን እግዚአብሔር አብ ክርስቶስን በማክበር ይህችን ዓለም አብረው እንደሚፈጥሩ ሲናገር “ሉሲፈር በኢየሱስ ክርስቶስ ላይ ቀናበት” (Ellen G. White, The Story of Redemption, p. 14) ከዚያም በርሱ ላይ ማሴር ጀመረ።

ከሰማይ ሲባረር ሰይጣን በዚህች ምድር ላይ “የአዳምንና የሔዋንን ደስታ ለመረበሽ” እና በሠማይ ሀዘንን ለማምጣት ወሰነ። በልቡ አዳምና ሔዋንን እንዳይታዘዙ ማድረግ ብችል እግዚአብሔር ለነርሱ መንገድ አዘጋጅቶ ይቅር ቢላቸው እርሱና ሌሎች የወደቁት መላዕክትም በዚያው መንገድ የእግዚአብሔርን ምህረት እንካፈላለን ብሎ አሰበ። Ellen G. White, The Story of Redemption, p. 27. የሰይጣንን ዕቅድ ሙሉ በሙሉ በመረዳት እግዚአብሔር አዳምና ሔዋን ራሳቸውን ለፈተና እንዳያጋልጡ አስጠነቀቃቸው (ዘፍ. 2:16-17)። ይህም ማለት ዓለም ፍፁምና ኃጢአት አልባ በነበረችበት ወቅት የሰው ልጆች መታዘዝ የነበረባቸው ነገር ነበር ማለት ነው።

በዚህ ሳምንት በአዳምና ሔዋን ውድቀት ዙሪያ እየተመለከትን እንዴት ኃጢአትና ሞት ዓለማችንን እንደወረሰና ያኔ በኤድን እንዴት እግዚአብሔር የተስፋን ዘር እንደተከለ እንወያያለን።

_*መስከረም 28 ሰንበት ለመዘጋጀት የዚህን ሳምንት ትምህርት ያጥኑ።_