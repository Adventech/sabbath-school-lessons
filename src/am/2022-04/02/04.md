---
title:  አትሞቱም
date:  04/10/2022
---

`ዘፍጥረት 3:4ን ያንብቡ። ይህ ውሸት በዘመናት የሚደገምባቸው የተለያዩ መንገዶች የትኞቹ ናቸው?  ሁሉ`

የዚህ ውሸት አንዱ ኃይለኛ መገለጫ ነፍስ አትሞትም በሚለው እምነት ውስጥ ይታያል። ይህ አስተሳሰብ ለብዙ ጥንታዊ ሃይማኖቶች እና ፍልስፍናዎች መሠረት ነበር። በጥንቷ ግብፅ በፒራሚዶች ውስጥ እንደሚታየው የሙታንን አስከሬን የማድረቅ ልምዶችን እና የቀብር ቦታ በግንባታ ማስዋብን አነሳስቷል። ይህ ንድፈ ሐሳብ ከግሪክ ፍልስፍና ዋና ምሰሶዎችም አንዱ ሆኗል። ለምሳሌ; በፕላቶ ሪፐብሊክ ውስጥ ሶቅራጥስ ግላኮንን “ነፍሳችን እንደማትሞትና እንደማትጠፋ አታውቅምን?” ሲል ጠየቀው። በፕላቶ ጽሁፍ ላይ; ሶቅራጥስ በተመሳሳይ ሁኔታ “ነፍስ የማትሞት እና የማትጠፋ ናት; እናም ነፍሳችን በእውነት በሲኦል ውስጥ ትኖራለች” በማለት ተከራክሯል። እነዚህ የፍልስፍና ፅንሰ-ሀሳቦች አብዛኛው የምዕራባውያን ባህል እና ከሐዋሪያት በኋላ ያለውን የክርስትናን እምነት ቀርፀዋል። ነገር ግን የመነጩት ቀደም ብሎ በኤደን ገነት ውስጥ ከራሱ ከሰይጣን ነበር።

በኤደን የፈተና ማዕከል ላይ; ሰይጣን ለሔዋን “አትሞቱም!” በማለት አረጋገጠላት። በዚህ አገላለፅ ሰይጣን የራሱን ቃል ከእግዚአብሔር ቃል በላይ አስቀመጠ።

`ነፍስ አትሞትም ከሚለው አስተምህሮ በተቃራኒ እነዚህ ጥቅሶች ምን ያስተምራሉ? ይህን ውሸት ለመቋቋምስ እንዴት መጠቀም ይቻላል? ( መዝ. 115:17; ዮሐ. 5:28; 29; መዝ. 146:4; ማቴ. 10:28; 1 ቆሮ. 15:51-58 )`

በዘመናዊው ዓለም ውስጥ እንኳን ነፍስ አትሞትም የሚለው ሰይጣናዊ ጽንሰሐሳብ ተንሰራፍቷል። መጽሃፎች; ፊልሞች እና የቴሌቪዥን ፕሮግራሞች ስንሞት በቀላሉ ወደ ሌላ ንቃተ-ህሊና እናልፋለን የሚለውን ሃሳብ ማስተዋወቅ ቀጥለዋል። ይህ ስህተት በብዙ የክርስቲያን መድረኮች ላይ መታወጁ እንዴት የሚያሳዝን ነገር ነው። ሳይንሱም ሳይቀር በዚህ ውስጥ ገብቷል። በአሜሪካ ውስጥ የሞቱትን ነገር ግን እስካሁን በሕይወት አሉ ብለው የሚያምኑትን በነርሱ አጠራር “ድህረ ቁስ አካላት” የተባሉትን ሙታንን ለማግኘት የሚያስችለንን ቴክኖሎጂ ለመፍጠር የሚሞክር ተቋም አለ። ይህ ስህተት በጣም ከመስፋፋቱ አንፃር በሰው ልጅ ታሪክ የመጨረሻ ክስተቶች ውስጥ ወሳኝ ሚና መጫወቱ ምንም አያስደንቅም።

`በእርስዎ ባህል ውስጥ ይህ ውሸት በምን መንገዶች ይገለጻል? ስሜታችን ከሚነግረን ነገር በላይ በእግዚአብሔር ቃል መታመን ያለብን ለምንድን ነው?`