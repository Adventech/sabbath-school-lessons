---
title:  የመጀመሪያው የወንጌል የተስፋ ቃል
date:  06/10/2022
---

`ዘፍጥረት 3:15-21ን ያንብቡ። በእነዚህ ምዕራፎች ውስጥ ለሰው ልጆች ሁሉ ምን ተስፋ ማግኘት ይቻላል?`

ዘፍጥረት 3 ከውድቀት በኋላ በአለማችን ለይ ስለሆነው አሳዛኝ ክስተት ይገልፅልናል። ከዚህ በኋላ ሁሉም ነገር ተለወጠ፤ አዳምና ሔዋንም ዓለም ከኃጢአት በፊትና በኋላ ምን እንደምትመስል ልዩነቱ ታያቸው። ግን በዚህ መደናገጥና ተስፋመቁረጥ ውስጥ ሆነው ሳለ እግዚአብሔር ለአሁኑ ማረጋገጫ ለወደፊቱ ደግሞ ተስፋን ሰጣቸው። በመጀመሪያ እባቡን በመሲሁ መምጣት የተስፋ ቃል ረገመው። “በአንተና በሴቲቱ; በዘርህና በዘሯ መካከል; ጠላትነትን አደርጋለሁ፤ እርሱ ራስህን ይቀጠቅጣል፤ አንተም ተረከዙን ትቀጠቅጣለህ።”— (ዘፍጥረት 3፥15) ሲል አወጀ።

ጠላት (enmity) የምትለው ቃል ወይም በእብራይስጥ ‘eybah’ ሲሆን በክፉና በመልካም መሀል እስከመጨረሻው የሚዘልቀውን ተጋድሎ ብቻ የሚወክል ሳይሆን በእግዚአብሔር ጸጋ በሰዎች አዕምሮ ውስጥ የተተከለውን የግል የሆነ ኃጢዓትን መጥላትንም ያካትታል። ከፍጥረታችን ሁላችንም የወደቅን (ሙታን) (ኤፌ. 2:1;5)፤ “የኃጢዓትም ባሪያዎች” ነበርን (ሮሜ 6:20)። ነገር ግን በክርስቶስ ኢየሱስ ያገኘነው ይህ ጸጋ ከሰይጣን ጋር ጠላትነት እንዲኖረን አድርጓል። በኤድን ያገኘነውና የመለኮት ስጦታ የሆነው ይህ ጠላትነት(enmity) የአዳኙን ጸጋ እንድንቀበል አስችሎናል። ይህን የሚለውጥ ጸጋና አዲስ ኃይል ካልተቀበልን የሰው ዘር የሰይጣን ምርኮኛ እንደሆነ ይቀጥላል፤ ሁሌም የእርሱን ጉትጎታ ለመቀበልና ለማድረግ ዝግጁ እንሆናለን።

ጌታ በመቀጠል ይህን መሲሐዊ ተስፋን ለማስረዳት የእንስሳትን መሥዋዕት ተጠቀመ (ዘፍ. 3:21 ይመልከቱ) “አዳምም እግዚአብሔር በሰጠው መመሪያ መሰረት ለኃጢዓት መስዋዕት ሲያቀርብ ለእርሱ በጣም የሚያሠቃይ ሥነ ሥርዓት ነበር።። እግዚአብሔር ብቻ ሊሰጥ የሚችለውን ሕይወት ለመቅጠፍ እና ስለ ኃጢአት መሥዋዕት ለማቅረብ እጁ መነሳት ነበረበት። ለመጀመሪያ ጊዜም ሞትን አየ። የሚደማውን እንስሳ; በሞትና በህይወት ጣረሞት ውስጥ ሲንፈራፈር ሲያይ ለሰው ልጅ ሲል መስዋዕት የሚሆነውን; በሟቹ እንስሳ የተመሰለውንና ወደፊት የሚመጣውን የእግዚአብሔርን ልጅ ክርስቶስን በእምነት ማየት ነበረበት።” ኤለን. ጂ. ኋይት; The story of redemption, ገጽ 50

`2ኛ ቆሮንቶስ 5:21ን እና ዕብራውያን 9:28ን ያንብቡ። በኤድን መጀመሪያ ላይ ስለተገለጠው ነገር እነኚህ ጥቅሶች ምን ያስተምሩናል?`

ቀስ በቀስ እንደሚሞቱ በማወቅ (ዘፍ. 3:19; 22-24) አዳምና ሔዋን ከኤድን ገነት ጥለው ወጡ። ነገር ግን ዕራቁታቸውን ወይም ባገለደሙት በበለስ ቅጠል አልወጡም (ዘፍ 3:7)። እግዚአብሔር እራሱ ከቆዳ ልብስ አዘጋጀ ደግሞም እራሱ አለበሳቸው (ዘፍ. 3:21)፤ ይህም የጽድቅ ልብስን የመጎናጸፍ ምልክት ነው (ዘካ. 3:1-5; ሉቃ. 15:22ን ይመልከቱ)። ስለዚህ; በዚያን ጊዜም ቢሆን; ገና ከመጀመሪያው; በኤደን; ወንጌል ለሰው ልጆች ተገልጦ ነበር።