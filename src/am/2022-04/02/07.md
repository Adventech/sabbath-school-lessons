---
title:  ተጨማሪ ሀሳብ
date:  07/10/2022
---

ከኤለን ጂ. ኋይት መጽሐፎች “የሃይማኖት አባቶች እና ነቢያት” በሚለው መጽሐፍ ውስጥ; ከገጽ 52-62 “ፈተናና እና ውድቀት” የሚለውንና “የቤዛነት እቅድ” ገጽ 63-70 የሚለውን ክፍል እንዲሁም ስነ ትምህርት ከሚለው መጽሐፍ ውስጥ “የመልካም እና ክፉ እውቀት” ከገጽ 2327 የሚል ርዕስ ያለውን ክፍል ያንብቡ። በቅርብ ዓመታት ውስጥ የሞት ጫፍ ልምምዶች (Near Death Experiences, NDEs) በሚባሉት ላይ ጥናቶች ተካሂደዋል። የሚሆነው ሰዎቹ “ይሞታሉ”፤ ልባቸው መምታቱን ያቆማል፤ እና መተንፈስ ያቆማሉ። ሆኖም; ከዚያ በኋላ ወደ ህይወት ይመለሳሉ፤ ነገር ግን ወደ ሌላ የህልውና ግዛት ውስጥ ስለመንሳፈፋቸው እና ከብርሃናማ ፍጡር ጋር ስለመገናኘታቸው አስደናቂ ታሪኮችን ይዘው ይመጣሉ።

አንዳንዶች ለረጅም ጊዜ የሞቱ ዘመዶቻቸውን ስለመገናኘታቸው ያወራሉ። ስለ ሞት እውነቱን ያልተረዱ ብዙዎች ክርስቲያኖችንም ጨምሮ እነዚህ ታሪኮች የነፍስ አለመሞትን የበለጠ የሚያረጋግጡ ናቸው ብለው ያምናሉ። ነገር ግን; አብዛኞቹ እነዚህ ተሞክሮዎች ያጋጠሟቸው በሞቱበት ወቅት ያገኟቸው መንፈሳዊ ፍጡራን አጽናኝ ቃላትን; ስለ ፍቅር; ሰላም እና ጥሩነት ጥሩ መግለጫዎችን  እንደሰጧቸው ይናገራሉ(እና ይህ የሆነ ነገር ችግር እንዳለ የሚያሳይ ግልጽ ማስጠንቀቂያ ሊሆን ይገባል)።

ነገር ግን በክርስቶስ ስለመዳን; ስለ ኃጢአት እና ስለ ፍርድ ምንም አይሰሙም። ከሞት በኋላ ያለውን የክርስቲያን ሕይወት እየቀመሱ; ቢያንስ ቢያንስ መሠረታዊ የሆኑትን የክርስትና ትምህርቶች ከእሱ ጋር ማዳበር አልነበረባቸውም? ሆኖም; የተማሩት ነገር በአብዛኛው እንደ ኒው ኤጅ አስተምህሮ ይመስላል፤ ይህም በብዙ አጋጣሚዎች ለምን “ከመሞታቸው” በፊት ከነበሩበት ባነሰ ዝንባሌ ወደ ክርስትና እንደሚመጡ ሊያስረዳ ይችላል። እንዲሁም; ከነዚያ ክርስትያኖች መካከል አንዳቸውም ሞተው የተመለከቱት ነገር ክርስትያኖች እንደሚያስተምሩት አይነት ሰማይ ስለመሆኑ ያላመኑትና ከኒው ኤጅ ስሜታዊ መግለጫዎች በተቃራኒ ሌላ የክርስትና አስተምህሮ ያላገኙት ለምን ይሆን? መልሱ በኤደን ሔዋንን ባሳታት እባብ እና በተመሳሳይ ውሸት ተታልለው ነው። (11ኛ ትምህርትን ይመልከቱ።)

**የመወያያ ጥያቄዎች**

`1.የአዳምና የሔዋን ተሞክሮ አምላክ ይቅር ባይነት የኃጢአት መዘዝን ሙሉ በሙሉ እንደማይሽር የሚያሳየው እንዴት ነው? ይህን ሁልጊዜ ማስታወስ አስፈላጊ የሆነው ለምንድነው?`

`2.መልካምና ክፉን የሚያስታውቀው ዛፍ ለአዳምና ለሔዋን የጠላት “የእርግማን ምድር” ነበር። እኛው ራሳችን ለመግባት የምንፈተንባቸው አንዳንድ “የእርግማን ምድሮች” የትኞቹ ናቸው?`

`3.ሰይጣን ለአምላክ ሕዝቦች “የክርስቶስ መሥፈርቶች ቀድሞ ከሚያምኑት ባነሰ ደረጃ ጥብቅ እንደሆኑና ከዓለም ጋር ቢስማሙ ከዓለማውያን ሰዎች ጋር ትልቅ ተጽዕኖ እንደሚያሳድሩ።”—Ellen G. White; Testimonies to Ministers and Gospel Workers, p. 474. ሊያሳምናቸው እየሞከረ ነው። በዚህ ረቂቅ ወጥመድ ውስጥ እንዳንወድቅ ምን ማድረግ ይኖርብናል?`