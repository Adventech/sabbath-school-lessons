---
title:  የኩራት ዋጋ
date:  28/09/2022
---

በመጽሐፍ ቅዱስ ጥቅሶች ውስጥ ከፍተኛ ተጽዕኖ ፈጣሪ የሆኑ ሁለት ዋነኛ ፍሬ ሃሳቦች እርስ በርሳቸው እየተፎካከሩ እንደሆነ አንድ ሰው ሊረዳ ይችለል። አንዱ ፍሬ ሀሳብ ሳሌም; የጽዮን ተራራ; ኢየሩሳሌም እና አዲሲቱ ኢየሩሳሌም ሲሆን ይህም የእግዚአብሔርን መንግስት ይወክላል። ሌላኛው ፍሬ ሀሳብ ደግሞ የባቤል እና የባቢሎን ሃሳብ ሲሆን ይህም የሰይጣን የሃሰት ግዛትን የሚወክል ነው። ለአያሌ ጊዜያት እግዚአብሔር ህዝቦቹ አረማዊ ከሆነችው ባቢሎን አምልጠው በተስፋይቱ ምድር ላይ እርሱን እንዲያገለግሉ ጥሪውን አቅርቦላቸዋል።

ለምሳሌ አብራም (በኋላም አብርሃም የተባለው) ከኡር ምድር ወጥቶ ወደ ከነዓን ምድር እንዲሄድ ጠየቀው (ዘፍ. 11:31፤ 12:9)። ከረጅም የስደት ጊዜ በኋላ የአይሁድ ህዝብ ባቢሎንን ለቀው ወደ ኢየሩሳሌም ተመለሱ (ዕዝራ 2)። በራዕይ ዮሐንስ ላይ ደግሞ የእግዚአብሔር ህዝብ በመጨረሻ ዘመን ላይ ከምትገኘዋ ባቢሎን እንዲወጡና (ራዕይ 14:8) በስተመጨረሻም በጽዮን ተራራ እና በአዲሲቷ ኢየሩሳሌም ከእርሱ ጋር እንዲኖሩ ጥሪውን ያቀርብላቸዋል (ራዕይ 14:1; ራዕይ 21:1-3;10)።

`ኢሳ. 14:12-15ን ያንብቡ። በሰማይ የነበረው የሉሲፈር ኩራት ለአፅናፈ ዓለም እና ለዚህች ምድር ምን ያክል ሰፋ ያለ መዘዝን አመጣ?`

በመጽሐፍ ቅዱስ ውስጥ የባቢሎን ከተማ ከእግዚአብሔርና ከእርሱ መንግስት ተጻራሪ የቆመን ሀይል ሲወክል የባቢሎን ንጉስ (በተለይም ናቡከደናፆር) የኩራትና የእብሪት ተምሳሌት ሆኗል። እግዚአብሔር ለንጉስ በታየው ምስል ላይ ናቡከደነጾር የገለጸለት ባቢሎን ተከታትለው ከሚመጡ ነገስታት ውስጥ ራሱ ያውም ወርቁ እርሱ እንደነበረ ነው(ዳን. 2:37-38)። ነገር ግን የእግዚአብሔርን ራዕይ በመገዳደር የርሱ መንግስት ለዘላለም ፀንቶ እንዲኖር በማሰብ ሙሉውን ምስል በወርቅ አሠራ፤ ሁሉም ሰው እንዲሰግድለትም ጠየቀ (ዳን. 3)። ልክ እንደጢሮስ ንጉስ (ህዝ. 28:12-19) የባቢሎን ንጉስም የሉሲፈር ተምሳሌት ሆኖ ተገልጾአል።

ኢሳ. 14:3-11 ላይም ኩሩውና ጨቋኙ የባቢሎን ንጉስ እንዴት እንደወደቀ ይተርክልናል። ከዚያም ኢሳ. 14:12-15 ላይ ሃሳቡን ከታሪካዊ እይታ ወደ ሰማያዊ ሸንጎ ያዞርና ሉሲፈር ቀድሞ በተመሳሳይ ኩራትና የዕብሪት መንፈስ እንዴት ሊወድቅ እንደቻለ ያወጋናል። ጥቅሱ እንደሚተርክልን ሉሲፈር ዙፋኑን ከሰማይ ሰራዊት በላይ አድርጎ ራሱን “በልዑል እመሰላለሁ” (ኢሳ. 14:14) አለ። ከእግዚአብሔር ጥልቅ ፍቅር እና ትብብር በተቃራኒ የሰይጣን ራስ ወዳድነት እና ፉክክር ተግዳሮት አዲሱ የግጭት ጅማሬ ሆነ። ጠላት እግዚአብሔርን ስለማንነቱ ለመክሰስና የሀሰት ወሬውን ለመንዛት አልፈራም። እንግዲህ በአጽናፈ አለም ላይ የተጀመረው ሚስጥራዊ ክፋት ጅማሮ ይህ ነው።

`ባለን ስልጠና ወይም ስኬት መኩራትና መታበይ ቀላል የሆነው ለምንድነው የክርስቶስን መስቀል ከፊት ለፊታችን ማድረጋችን በዚህ ወጥመድ እንዳንወድቅ የሚጠብቀን እንዴት አድርጎ ነው?`