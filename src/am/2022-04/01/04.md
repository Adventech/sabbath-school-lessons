---
title:  ሚስጥራዊ ምስጋና ቢስነት
date:  27/09/2022
---

`ህዝ. 28:12-19ን ያንብቡ። ይህ ጥቅስ ስለ ሚስጥራዊው የሀጢያት ጅማሮ ምን ያስተምረናል?`

አብዛኛውን የህዝቅኤል መፅሐፍ የተፃፈው ለመጨረሻው ጊዜ የምንጠቀምባቸውን ተምሳሌታዊ ቋንቋዎችን በመጠቀም ነው። በብዙ  ምሳሌዎች አማካኝነት የተወሰኑ አካላት (እንደ ሰው; እንስሳት እና ቁስ አካላት) እና በአንድ ስፍራ ላይ የተከሰተ ክስተት የመላውን አለም ሁኔታ ወይንም ታሪካዊ እውነታ ሲገልጽልን ይታያል። ሕዝ. 28:1-10 ላይ እግዚአብሔር ስለጢሮስ ንጉስ (ጢሮስ ራስዋ በጥንት ጊዜ የነበረች የበለጸገች የወደብ ከተማ ነች) ሲናገር “ሰው” ብቻ የሆነ ባለፀጋና በስልጣኑ ኩሩ የሆነ ነገር ግን አምላክ ለመሆን እንደፈለገና እንደውም በአምላክ ዙፋን እንደተቀመጠ (እንደተመኘ) ይገልጽልናል።

ከዚያም በህዝ. 28:12-19 ላይ ያለው ይህ ታሪካዊ እውነታ ሉሲፈር ከሰማይ ሸንጎ ከተጣለበት የቀደመ ሁኔታ ጋር ተመሳስሏል። ሰብአዊ ፍጡር የሆነው ይህ የጢሮስ ንጉስ “በባህሮችም ልብ ተቀምጦ የነበረ” ሲሆን (ህዝ. 28:2፤8) በዚህ ቦታ የወከለው “በእግዚአብሔር የአትክልት ቦታ በኤደን” እንዲሁም “በእግዚአብሔር ቅዱስ ተራራ” ላይ (ህዝ. 28:14) የሚኖረውን “ጠባቂ ኪሩብ”(ህዝ. 28:13) ነው።

ከሁሉ በላይ አስፈላጊ የሆነው ሀሳብ የሚገኘው ህዝ. 28:15 ላይ ነው፤ “ከተፈጠርክበት ቀን ጀምሮ ክፋት እስከተገኘብህ ድረስ በመንገድህ ነቀፌታ አልነበረብህም” ይላል። ስለዚህ ወሳኙ ሃሳብ ሉሲፈር መጥፎና የተሳሳተ ነገርን ለማድረግ አቅም የተሰጠው ነው እንጂ ግብረገባዊ ተፈጥሮ የነበረው ፍጹም ተደርጎ የተሰራ ነበር። ስለዚህም ሉሲፈር ነፃ ፈቃድ ያለው ስለሆነ ይህ ክፍልም ፍጹም የሆነ ፍጡርነቱን ይገልጽልናል። እውነታው ሉሲፈር ፍጹም ሆኖ ተፈጥሮአል ይህም በነፃነት የሚፈልገውን እንዲመርጥ የተሰጠውን ችሎታም ያካትታል። ሆኖም ይህንን ነፃ ፈቃዱን ባልተገባ መንገድ ስለተጠቀመ ከሆነው በላይ ራሱን ተፈላጊ እንደሆነ በማሰቡ ተበላሸ።

እግዚአብሔር እርሱን የፈጠረበትና ያከበረበትን ሁኔታ በቃኝ ሳይል ሉሲፈር ከተገባው በላይ የበለጠ እውቅናን ለማግኘት ስለተመኘ ለእግዚአብሔር የሚገባውን ምስጋና መስጠት አቆመ። ፍጹም በሆነው አጽናፈ ሰማይ በሚገኙ ፍጹም መላዕክት መካከል ይህ ነገር እንዴት ሊሆን ቻለ? ከዚህ ቀደም እንዳልነው ይህ ሚስጥር ነው።

“ኃጢአት ሚስጥራዊና ልንገልጸው የማንችለው ነገር ነው። ለምን ወደ መኖር እንደመጣ ምክንያቱን መናገር አይቻልም፤ ይህን ለመግለፅ መሞከር  ማለት ለጉዳዩ ምክንያት መፈለግ ማለት ነው፤ ይህም ነገሩን አሳማኝ አድርጎ እንደማቅረብ ነው። ሀጢያት ፍጹም በሆነ አለም ውስጥ መታየቱ በቀላሉ የሚታለፍ አልነበረም።” Ellen G. White, The truth About Angels, p.30

`1 ተሰ. 5:18 ላይ ጳውሎስ ሲናገር “በማንኛውም ሁኔታ” አመስግኑ ይለናል። በተለይም በመከራ ጊዜ የመከፋትና የማማረር ስሜት ሲሰማን እነዚህ ቃላቶች እንዴት ሊረዱን ይችላሉ?`