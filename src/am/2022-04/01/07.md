---
title:  ተጨማሪ ሀሳብ
date:  30/09/2022
---

የሃይማኖት አባቶችና ነብያት ከሚለው መጽሐፍ “ኃጢአት ለምን ተፈቀደ?” የሚል ርዕስ ያለውን ምዕራፍና ታላቁ ተጋድሎ ከሚለው መጽሐፍ ላይ “የክፋት አጀማመር” የሚል ርዕስ ያለውን ምዕራፍ ያንብቡ። “ሊገለጽ የማይችለውን ሰማያዊ ክብር እና አስፈሪ የሆነውን የእግዚአብሔርን ግርማ ክብር በደንብ አጣጥመው ነገር ግን በእርሱ ላይ ላመፁ (ሰይጣንና መላዕክቱ) የመዳን ተስፋ ፈጽሞ የላቸውም። ይህንን ላጣጣሙ ሁሉ ከዚህ በላይ አዲስ እና አስደናቂ ሆኖ እነርሱን የሚያስደምም ሌላ ታላቅ የእግዚአብሔር ክብር የለም። በዚህ ሊገለፅ በማይቻል ክብር ውስጥ ሆነው ካመፁ ራሳቸው ማንነታቸው የሚታይበት ሌላ የተሻለ ስፍራ ላይ ሊቀመጡ አይችሉም።

የቅናትና የጥርጣሬ ብሎም የማጉረምመረም አመፃቸውን በልጦ ሊሸፍን የሚችል ታላቅ ከፍ ያለና መጨረሻ የሌለው ሌላ ተጠባባቂ ሃይል አልነበረም። በሰማይ ሸንጎ ፊት በነበራቸው ክብርና ከፍታ ልክ የጥፋተኝነት ስሜት ሊሰማቸውና ሊቀጡ ይገባቸዋል። Ellen G. White, Confrontation, p.21. “ከጅማሮው እግዚአብሔር አብና ክርስቶስ የሰይጣንን ክህደት እና በርሱ የማሳሳት ሀይል የተነሳ የሰው ልጅ ለውድቀት እንደሚዳረግ ያውቃሉ። እግዚአብሔር ኃጢያት እንዲኖር አላደረገም፤ ነገር ግን ኃጢያት ሊኖር እንደሚችል ቀድሞ ተገነዘበና ለዚህ አስደንጋጭ አደጋ መፍትሄ አመጣ። ለአለም ያለው ፍቅር እጅጉን ሀያል ስለሆነ “በእርሱ የሚያምን ሁሉ የዘላለም ህይወት እንዲኖረው እንጂ እንዳይጠፋ” (ዮሐ. 3:16) አንድያ ልጁን ለመስጠት ቃል ገባ” ኤለን ጂ. ኋይት; የዘመናት ምኞት; ገፅ 22

**የመወያያ ጥያቄዎች**

`1.በውይይት ክፍልዎ ውስጥ እግዚአብሔር በአለም ላይ ላለው የክፋት ጅማሮ እና መኖር የመጨረሻውን ሀላፊነት መውሰድ አለበት ወይንም የለበትም በሚለው ጥያቄ ላይ ይወያዩበት። ይህንን ጥያቄ እንዴት ልንመልስ እንችላለን?`

`2.ስለ ክፋት ባለን ጥያቄና መረዳት ላይ የክርስቶስ መስቀል ገጣሚ ሊሆንልን የሚችለው እንዴት ነው? መስቀሉና በመስቀሉ ላይ የተደረገው ነገር በክፋት ጅማሮ ባለን መረዳት ላይ ማዕከላዊ ስፍራን ሊይዝ የሚችለው እንዴት ነው?`

`3.በአለማችን ላይ ለብዙ ሺ ዓመታት ኃጢአት እና ስቃዮች ተስተውለዋል፤ ሰይጣን አሁን ላይ በአመፁ ምክንያት የመጣውን አሳዛኝ ውጤት ሙሉ በሙሉ ተገንዝቧል። ታዲያ አሁንም ድረስ በእግዚአብሔር ላይ ማመፁን የቀጠለው ለምንድነው?`

`4.ማቴ. 5:43-48 ላይ ክርስቶስ እርስ በርሳችን እንዴት መኖር እንዳለብን መንገዱን በማሳየት ለሰብአዊ ዘር ሁሉ ምክንያት አልባ ስለሆነው ፍቅሩ ገለፀልን። ይህንን አካሄድ በቅርበት በቤተሰብዎ እና በቤተክርስቲያንዎ እንዴት ማንጸባረቅ አለብዎ?`

`5.የሐዋርያው ጴጥሮስ እንዲህ ሲል ያስጠነቅቀናል “ጠላታችን ዲያብሎስ የሚውጠውን በመፈለግ እንደሚያገሣ አንበሳ በዙሪያችን ይዞራል” (1ጴጥ. 5:8)። በተጨማሪም ኤፌ.6:10-20ን ያንብቡ። የዲያብሎስ “የተንኮል ሥራ” መቋቋም የምንችለው እንዴት ነው (ኤፌ. 6:11)?`