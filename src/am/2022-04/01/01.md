---
title:  አመፅ ፍፁም በሆነ ዓለም ውስጥ
date:  24/09/2022
---

### ለዚህ ሳምንት ጥናት የሚከተሉትን ጥቅሶች ያንብቡ
1 ዮሐ. 4:7-16; ሕዝ. 28:12-19; ኢሳ. 14:12-15; ዮሐ. ራዕይ 12።

> <p>የሣምንቱ ጥናት መሪ ጥቅስ</p>
> “አንተ የንጋት ልጅ; አጥቢያ ኮከብ ሆይ; እንዴት ከሰማይ ወደቅህ አንተ ቀድሞ መንግስታትን ያዋረድህ፤ እንዴት ወደ ምድር ተጣልህ!” ኢሳ. 14:12

አያሌ ጠበብት ስለ ክፋት መነሻ ለመግለፅ ጥረት አድርገዋል። አንዳንዶቹ እንደሚሉት ለመልካም ነገሮች የበለጠ ስፍራ ለመስጠት የምንችልበት ብቸኛ መንገድ ክፋት ሁልጊዜ ሲኖር ብቻ ነው። ሌሎች ደግሞ እንደሚያምኑት አለም የተፈጠረችው ፍጹም ሆና ነው ነገር ግን እንዲሁ ክፋት ተጀመረባት። ለምሳሌ በግሪኮች አፈታሪክ ክፋት የጀመረው የታሸገውን ሳጥን ለመክፈት የጓጓችው ፓንዶራ ልክ ስትከፍተው ከዛ ውስጥ በአለም ላይ ያሉ ክፋቶች ሁሉ አምልጠው ወጡ (ሆኖም ይህ አፈ ታሪክ በሳጥን ውስጥ ስለተደበቀው ክፋት አመጣጥ የሚያብራራው ነገር የለም)።

በተቃራኒው መጽሐፍ ቅዱስ የሚያስተምረን አፍቃሪ የሆነው ጌታ ኃያል (1 ዜና 29:10-11) እና ፍጹም መሆኑን ነው (ማቴ. 5:48)። እርሱ ያደረገው ነገር ሁሉ ፍጹም ነው (ዘዳ. 32:4) ይህ ደግሞ አለምን የፈጠረበትን ሁኔታም ያካትታል። ታዲያ ይህ ክፋት እና ሀጢያት እንዴት ሆኖ ነው ፍጹም በሆነው አለም ውስጥ የጀመረው በዘፍጥረት 3 መሠረት የአዳምና ሄዋን ውድቀት ኃጢያትን; ክፋት እና ሞትን አመጣ።

ይህ ምላሽ ግን ሌላ ጉዳይን ያስነሳል። ከውድቀት በፊት ክፋት ነበረ፤ ይህም ክፋት ሔዋንን ባሳታት እባብ በኩል ተገለጠ (ዘፍ. 3:1-5)። ስለዚህ  ከውድቀት በፊት ወደነበረው ጊዜ ሄደን አሁን ላይ ስለተቆጣጠረንና ህይወትን ምስቅልቅሉን ስላወጣው የክፋት ጅማሮ እናያለን።

_* የዚህን ሳምንት ትምህርት አጥንተው ለመስከረም 21 ሰንበት ይዘጋጁ።_