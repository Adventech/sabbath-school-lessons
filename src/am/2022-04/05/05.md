---
title:  የኢያኢሮስ ሴት ልጅ
date:  26/10/2022
---

ከኢየሱስ ሞትና ትንሣኤ በፊት የነበሩት ትንሣኤዎች በየትኛውም ጎሣ ወይም ማኅበረሰብ ብቻ የተገደቡ አልነበሩም። ሙሴ ምናልባት የእግዚአብሔር ሕዝብ ታላቁ መሪ ሊሆን ይችላል (ዘዳ. 34:10-12)። በአንጻሩ; ምስኪኗ የሰራፕታ መበለት እስራኤላዊት አልነበረችም (1 ነገ. 17:9)። ሱነማዊቷ ሴት በአካባቢዋ ታዋቂ ነበረች (2 ነገሥት 4:8) ነገር ግን ዕብራዊት አልነበረችም። የናይኗ መበለት አንድ ወንድ ልጅ ብቻ ነበራት፤ ምናልባትም በእርሱ ላይ ጥገኛ ነበረች(ሉቃስ 7:12)። በአንጻሩ; ኢያኢሮስ የምኩራብ አለቃ ነበር; ምናልባትም በቅፍርናሆም (ማርቆስ 5:22)። የነበሩበት ባሕላዊ ዳራ ወይም ማኅበራዊ ደረጃ ምንም ይሁን ምን; ሁሉም በእግዚአብሔር ሕይወት ሰጪ ኃይል ተባርከዋል።

`ማርቆስ 5:21-24; 35-43ን ያንብቡ። ክርስቶስ “ሕፃኑ ተኝቷል  እንጂ አልሞተም’ ብሎ ከተናገረው ሐሳብ ስለ ሞት ምን እንማራለን? (ማር. 5:39)።`

የኢያኢሮስ የ12 ዓመት ሴት ልጅ ቤት ውስጥ ለሞት በሚያደርስ ህመም ታማ ነበር። ስለዚህ ወደ ኢየሱስ ሄዶ ወደ ቤቱ እንዲመጣና የፈውስ እጁን በእሷ ላይ እንዲጭን ለመነው። ነገር ግን እዚያ ከመድረሳቸው በፊት አንድ ሰው አሳዛኝ ዜና አመጣ። “ልጅህ ሞታለች። ስለ ምን መምህሩን አሁን ታደክመዋለህ?” (ማርቆስ 5:35) አለው። ከዚያም ኢየሱስ ለሐዘንተኛው አባት; “እመን ብቻ እንጂ አትፍራ” አለው(ማርቆስ 5:36)። በእርግጥም አባትየው ማድረግ የሚችለው በእግዚአብሔር ጣልቃ ገብነት ሙሉ በሙሉ መተማመን ነበር።

ኢየሱስ ወደ ቤቱ በደረሰ ጊዜ በዚያ ለተሰበሰቡት ሰዎች እንዲህ አላቸው:ስለ ምን ትንጫጫላችሁ ታለቅሳላችሁም? ብላቴናይቱ ተኝታለች እንጂ አልሞተችም አላቸው።” (ማርቆስ 5:39)። (1)መሞቷን ስለሚያውቁ እና (2) የቃሉን ትርጉም ስላልተገነዘቡ ሳቁበት። ‘ሞት” በሚለው ፈንታ ክርስቶስ “እንቅልፍ” የሚለውን አጽናኝ ዘይቤ መጠቀሙ ይህን ተሞክሮ የሚያመለክትበት መልካም አገላለጽ ነው(ማቴ. 9:24; ሉቃ. 8:52 ዮሐንስ 11:11-15)። ሞት እንቅልፍ ነው; ነገር ግን እርሱ ብቻውን የመቃብር መክፈቻ ስላለው ሕይወት ሰጪው እርሱ ብቻ ሊቀሰቅሰው የሚችልበት ጥልቅ እንቅልፍ ነው (ራዕ. 1:18; ዮሐንስ 3:16; ሮሜ. 6:23)”— The SDA Bible Commentary, vol. 5, p. 609.

ይህች ልጅ ከሞት ከተነሳች በኋላ; ተዓምሩን ያዩት “በጣም ተገረሙ” (ማርቆስ 5:42)። አሁን ሞት የመጨረሻ; ፍፁም እና የማይቀለበስ የሚመስል ነው። በገዛ ዓይናቸው ይህን የመሰለ ነገር ማየታቸው በእርግጥም አስደናቂና ሕይወትን የሚለውጥ ተሞክሮ መሆን አለበት። “እመን ብቻ እንጂ አትፍራ’” (ማርቆስ 5:36) የሚሉት የኢየሱስ ቃላት ዛሬም ለእኛ ትርጉም ያላቸው ናቸው።

`ማመናችንን መቀጠል አስፈላጊ በሆነባቸው አስፈሪ ሁኔታዎች ውስጥ እንኳን ይህን ማድረግ የምንችለው እንዴት ነው?`