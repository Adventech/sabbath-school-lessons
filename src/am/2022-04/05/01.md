---
title:  ከመስቀሉ በፊት የተከሰቱ ትንሳኤዎች
date:  22/10/2022
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ይሁዳ ቁ. 9; ሉቃስ 9:28-36; 1 ነገስት 17:8-24; ሉቃስ 7:11-17; ማርቆስ 5:3543; ዮሐንስ 11:1-44።

> <p>የሣምንቱ ጥናት መሪ ጥቅስ</p>
> “ኢየሱስም፦  ትንሣኤና ሕይወት እኔ ነኝ፤ የሚያምንብኝ ቢሞት እንኳ ሕያው ይሆናል፤ ሕያው የሆነም የሚያምንብኝም ሁሉ ለዘላለም አይሞትም፤ ይህን ታምኚያለሽን? አላት።” ዮሐንስ 11:25-26

ትንሳኤን በተመለከተ ከብሉይ ኪዳን እስካሁን የተመለከትናቸው ኃሳቦች በአብዛኛው በግል ወደፊት ይሆናሉ ተብለው የሚጠበቁ እምነቶች ወይም በተስፋዎች ላይ የተመሰረቱ ናቸው (ኢዮብ 19: 25-27; ዕብ. 11:17-19; መዝ. 49:15; መዝ. 71:20; ዳን. 12:1;2;13)። ይሁን እንጂ ሰዎች ከሞት የተነሱባቸውን ታሪኮች የሚተርኩ በመንፈስ አነሳሽነት የተጻፉ መዛግብት አለን።

የመጀመሪያው ትንሣኤ የሙሴ ነበር (ይሁዳ 9; ሉቃስ 9:28-36)። በእስራኤል ንጉሣዊ አገዛዝ ጊዜ ደግሞ የሰራፕታዋ የመበለት ልጅ (1ኛ ነገሥት 17:8-24) እና የሱነማዊቷ ልጅ (2ኛ ነገሥት 4:18-37) ከሞት ተነስተዋል። ክርስቶስ; እዚህ በአካል ሳለ የናይኗን መበለት ልጅ (ሉቃስ 7:11-17); የኢያኢሮስን ሴት ልጅ (ሉቃስ 8:40-56) እና አልዓዛርን (ዮሐንስ 11) አስነስቷል። ከሙሴ በቀር እነዚህ ሁሉ ሰዎች እንደ ሟች ሆነው የተነሱ ሲሆን በመጨረሻም እንደገና ሞተዋል። እነዚህ ታሪኮች ሙታን ምንም እንደማያውቁ የሚናገረውን መጽሐፍ ቅዱሳዊ ትምህርት ያረጋግጣሉ (ኢዮብ 3:11-13; መዝ. 115:17; መዝ. 146:4; መክ. 9:5;10)። ከእነዚህ ዘገባዎች በአንዱም ሆነ በሌላ በማንኛውም  መጽሐፍ ቅዱሳዊ የትንሳኤ ትረካዎች ውስጥ; ከሞት በኋላ ስላለው ተሞክሮ የተጠቀሰ ነገር የለም። በዚህ ሳምንት ከክርስቶስ ሞትና ትንሣኤ በፊት ስለተከናወኑት ትንሣኤዎች በጥልቀት እናሰላስላለን።

_* ለጥቅምት 19 ሰንበት ለመዘጋጀት የዚህን ሳምንት ትምህርት ያጥኑ።_