---
title:  የሙሴ ትንሳኤ
date:  23/10/2022
---

`ይሁዳ ቁ. 9ን እና ሉቃስ 9:28-36ን ያንብቡ። በእነዚህ ጥቅሶች ውስጥ ሙሴ በአካል ስለመነሳቱ የሚያስረዱ ምን ማስረጃዎችን እናገኛለን?`

አንዳንድ በአሌክሳንድርያ ያሉ የግሪክ ቤተክርስቲያን አባቶች ሙሴ ሲሞት ሁለት ሙሴዎች ታይተዋል፤ አንዱ በመንፈስ ሕያው ነው፤ አንዱም በሥጋ ሞተ፤ አንዱ ሙሴ ከመላእክቱ ጋር ወደ ሰማይ ዐረገ፤ ሌላውም በምድር ተቀበረ(Origen, Homilies on Joshua 2.1; Clement of Alexandria, Stromata 6.15.) ብለው ያስተምራሉ። ይህ በነፍስ መውጣት እና በሥጋ መቀብር መካከል ያለው ልዩነት ነፍስ አትሞትም በሚለው የግሪክ ጽንሰ ሐሳብ ለሚያምኑ ሰዎች ትርጉም ሊሰጥ ይችላል፤ ነገር ግን ኃሳቡ በመጽሐፍ ቅዱስ ውስጥ የለም። ይሁዳ 9 ስለ ሙሴ ሥጋ ትንሣኤ የሚሰጠውን መጽሐፍ ቅዱሳዊ ትምህርት ያረጋግጣል፤ ምክንያቱም ክርክሩ “ስለ ሙሴ ሥጋ” እንጂ በሕይወት ይኖራል ተብሎ ስለሚገመት ስለሌላ ነፍስ አልነበረም።

ዘዳግም 34:5-7 ሙሴ በ120 አመቱ እንደሞተ እና እግዚአብሔርም በሞዓብ ምድር በሸለቆ ውስጥ በተሰወረ ስፍራ እንደቀበረው ይነግረናል። ሙሴ ግን በመቃብር ውስጥ ብዙም አልቆየም። “ክርስቶስ ራሱ ሙሴን ከቀበሩት መላእክት ጋር የተኛውን ቅዱስ ለመጥራት ከሰማይ ወረደ። . . . ክርስቶስ ለመጀመሪያ ጊዜ ለሙታን ሕይወት ሊሰጥ ነበር። ልዑሉና የሚያበሩት መላዕክት ወደ መቃብር ሲቃረቡ ሰይጣን ስለ ልዕልናው ደነገጠ። . . . ክርስቶስ  ከሰይጣን ጋር ለመጨቃጨቅ ጎንበስ አላለም። . . . ነገር ግን ሁሉንም ወደ አባቱ በማመላከት ‘ጌታ ይገስጽህ’ አለው (ይሁዳ 9). . .። ትንሣኤው ለዘላለም የተረጋገጠ ሆነ። ሰይጣን ግዛቱን ተነጠቀ፤ ጻድቃን ሙታን እንደገና ሕያው ይሆናሉ።”—ኤለን ጂ ኋይት; የኃይማኖት አባቶች እና ነቢያት; ገጽ 478-479 የሙሴን ትንሣኤ የሚያሳይ ግልጽ ማስረጃ በመለወጥ ተራራ ላይ ይገኛል።

በዚያም ሙሴ ሞትን ሳያይ ከተነጠቀው ከነቢዩ ኤልያስ ጋር ተገለጠ (2ኛ ነገ 2:1-11)። ሙሴ እና ኤልያስ ከኢየሱስም ጋር ተነጋግረዋል (ሉቃስ 9:28-36)። “እነሆም፥ ሁለት ሰዎች እነርሱም ሙሴና ኤልያስ ከእርሱ ጋር ይነጋገሩ ነበር፤ በክብርም ታይተው በኢየሩሳሌም ሊፈጽም ስላለው ስለ መውጣቱ ይናገሩ ነበር።” (ሉቃስ 9:30-31)። የሙሴ መገለጥ ክርስቶስ በኃጢአትና በሞት ላይ እንደሚያሸንፍ ማረጋገጫ ሆኖ በዚህ ቦታ በማያሻማ መልኩ ተገልጧል። በዚያ ለኢየሱስ የተገለጡት ሙሴና ኤልያስ እንጂ “መንፈሳቸው” (ደግሞም ኤልያስ አልሞተም) አልነበረም።

`ሙሴ ወደ ምድራዊ ከነዓን እንዲገባ አልተፈቀደለትም (ዘዳ. 34: 1-4) ነገር ግን ወደ ሰማያዊት ከነዓን ተወሰደ። ይህ እግዚአብሔር “በእኛም እንደሚሠራው ኃይል ከምንጠይቀው ወይም ከምናስበው ሁሉ በላይ አብልጦ ሊያደርግ እንዲችል” (ኤፌ. 3:20) የሚያስተምረው እንዴት ነው?`