---
title:  የናይን መበለቷ ልጅ
date:  25/10/2022
---

መጽሐፍ ቅዱስ ኢየሱስ “መልካም እያደረገ ለዲያብሎስም የተገዙትን ሁሉ እየፈወሰ ዞረ፥ እግዚአብሔር ከእርሱ ጋር ነበረና፤” (ሐዋርያት 10፥38) ይላል። በእርግጥም; ሁሉም ወንጌሎች ኢየሱስ ብዙ ችግረኞችን እንዳገለገለ በሚገልጹ ዘገባዎች የተሞሉ ናቸው; ለዚህም ነው በኋላ ላይ ብዙ አይሁዶች ኢየሱስ ተስፋ የተደረገበት መሲሕ መሆኑን ያመኑት። “እርሱ በእነርሱ አልፎ ድውያንን ሁሉ ስለፈወሰ በየትኛውም ቤት የሕመም ልቅሶ የሌለባቸው መንደሮች ነበሩ። ሥራዎቹ በመለኮት ለመቀባቱ ማረጋገጫ በመሆን ፍቅር; ምህረትና ርኅራኄ በእያንዳንዱ የህይወቱ እንቅስቃሴ ተገልጾ ይታይ ነበር። ልቡ ለሰው ልጆች በፍቅርና በርህራሄ ይፈስ ነበር።

`እርሱ የሰዎችን ፍላጎት ለመድረስ ይችል ዘንድ ሰብዓዊውን ተፈጥሮ ወሰደ። እጅግ ድኾችና እራሳቸውን ዝቅ ያደረጉ እርሱን ቀርቦ ለማናገር ፍርሃት አልነበራቸውም። እንዲያዉም ትናንሽ ብላቴናዎች ሳይቀሩ በእርሱ ተስበው ነበር። —ኤለን ጂ. ኋይት; ወደ ክርስቶስ የሚመራ መንገድ; ገጽ 11-12 ሉቃስ 7:11-17 ያንብቡ። በዚህ ትንሳኤ በተከናወኑት ነገሮች እና ትናንት በተመለከትናቸው መካከል ምን ዋና ልዩነት አለ?`

ኢየሱስ በገሊላ ባገለገለበት ወቅት በሽተኞችን ፈውሷል፤ አጋንንትንም አስወጥቷል። አንድ ጊዜ እሱና ተከታዮቹ ወደ ናይን በር ሲቃረቡ አስከሬን የያዙ ሰዎች በእነዚያ በሮች እያለፉ ነበር። በተከፈተው የሬሳ ሣጥን ውስጥ የአንድ ልጅ አስከሬን የነበረ ሲሆን አምርራ እያለቀሰች ለነበረችዋ መበለት ብቸኛ ልጇ ነበር። ኢየሱስም ለእናቲቱ አዝኖላት “አታልቅሺ” አላት። ከዚያም ኢየሱስ በሬሳ ሣጥን ውስጥ ወዳለው ወደ ሙት ልጅ ዘወር ብሎ “አንተ ጐበዝ፥ እልሃለሁ፥ ተነሣ።” ብሎ አዘዘው (ሉቃስ 7:13-15)። ልጁም ህያው  ሆነ፤ ኢየሱስም ለእናቱ ሰጣት። የኢየሱስ መገኘት ሁኔታውን ሙሉ በሙሉ ለወጠው፤ እናም ተአምሩን የተመለከቱ ብዙ ሰዎች አስገራሚ ነገር መከሰቱን ብቻ ሳይሆን ልዩ የሆነ ሰው (“ታላቅ ነቢይ” ብለው ይጠሩታል) በመካከላቸው እንዳለ አወቁ።

የሠረፕታዋ መበለት (1ኛ ነገሥት 17:8-24) እና ሱነማዊቷ ሴት (2ኛ ነገሥት 4:18-37) ከኤልያስ እና ከኤልሳዕ እርዳታ ጠይቀዋል። የናይኗ መበለት ግን ምንም ሳትለምን ተረዳች። ይህ ማለት እርሱን ለእርዳታ ለመጠየቅ የማንችል ወይም ብቁ እንዳልሆንን በሚሰማን ጊዜ እንኳን እግዚአብሔር ያስብልናል ማለት ነው። ኢየሱስ ችግሩን አይቶ ቀረፈው—በአጠቃላይ የኢየሱስ አገልግሎት ውስጥ ይህ መመሳሰል አለ።

`እውነተኛው ሃይማኖት በዙሪያችን ወላጅ የሌላቸውን ልጆችና መበለቶችን መንከባከብን ይጨምራል (ያዕቆብ 1:27)። ምንም እንኳን ግልጽ በሆነ መልኩ እንደ ኢየሱስ ተዓምር ማድረግ ባንችልም በዙሪያችን ያሉ የተቸገሩ ወገኖችን ማገልገል የምንችለው እንዴት ነው?`