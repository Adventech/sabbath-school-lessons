---
title:  ተጨማሪ ሀሳብ
date:  28/10/2022
---

የኃይማኖት አባቶችና ነብያት ከሚለው መጽሐፍ “የሙሴ  ትንሳኤ” የሚል ርዕስ ያለውን ምዕራፍ; እንዲሁም ነብያትና ነገስታት ከሚለው መጽሐፍ “የተግሳፅ ድምፅ” እና “የሠላም ነቢይ” የሚል ርዕስ ያላቸውን ምዕራፎች እንዲሁም የዘመናት ምኞት ከሚለው መጽሐፍ “የመቶ አለቃው”; “በእምነት መንካት” እና አልአዛር ና ውጣ የሚል ርዕስ ያላቸውን ምዕራፎች ያንብቡ። “የክርስቶስ ህይወትነት ከጥንት ከመሠረቱ ከራሱ የመነጨ እንጂ በብድር ወይም በውሰት ከሌላ የተገኘ አይደለም። ‘ልጁ ያለው ሕይወት አለው።’ 1ኛ ዮሐንስ 5:12 የክርስቶስ አምላክነት ለምዕመናን የዘላለም ሕይወት ማግኛ ዋስትና ነው። “በእኔ የሚያምን ቢሞት እንኳ በሕይወት ይኖራል፤ በሕይወት የሚኖርና በእኔም የሚያምን ሁሉ ከቶ አይሞትም ይህን ታምኛለሽን?’ አለ ኢየሱስ። ከዚህ ላይ ኢየሱስ ዳግመኛ የሚመጣበትን ጊዜ ያስታውሳል(ዮሐ. 11: 25-26)።

ያን ጊዜ ጻድቃን ሙታን የማይበሰብሱ ሆነው ይነሣሉ፤ በሕይወት ያሉ ጻድቃንም ሞትን ሳያዩ ወደ ሰማይ ይነጠቃሉ። አልዓዛርን ከሙታን በማስነሳት ክርስቶስ ሊያደርገው ያለው ተአምር የጻድቃን ሙታን ሁሉ ትንሣኤን ያመለክታል። ኢየሱስ በቃሉም ሆነ በተግባሩ የትንሣኤው ስልጣን ያለው መሆኑን አወጀ። ብዙም ሳይቆይ ራሱ በመስቀል ላይ ሊሞት የነበረው; የመቃብርን ድልነሺነትና የሞትን ቁልፎች ይዞ; የዘላለም ሕይወት የመስጠት መብቱንና ኃይሉን አረጋገጠ።” ኤለን ጂ. ኋይት; የዘመናት ምኞት; ገጽ. 549

**የመወያያ ጥያቄዎች**

`1.በኤልያስና በኤልሳዕ ትንቢታዊ አገልግሎት እንዲሁም በክርስቶስ ምድራዊ አገልግሎት ወቅት ብዙ ሰዎች ሞተዋል። ከሞት የተነሱት ጥቂቶች ብቻ ናቸው(ሉቃስ 4: 24–27):: መሞት ምን ማለት እንደሆነ ካለን መረዳት በመነሳት ቀደም ብለው ቢነሱ ወይም በዳግም ምጽዓት ትንሣኤ ተካፋይ ቢሆኑ ምን ያህል ለውጥ እንደሚያመጣ በመግለጽ ስለ ሙታን ተሞክሮ ያሰላስሉ።`

`2.ለዘመናት የኖሩ ብዙ ጸሐፍት ሁልጊዜም በሞት ስለሚያበቃው ስለ ሕይወት ከንቱነት ጽፈዋል። ከሌሎች ሕያዋን ፍጥረታት ጋር - ከዶሮዎች; ከእርግቦች; ከሰጎኖች ወዘተ ጋር ሁላችንም እንሞታለን። ነገር ግን የእኛ የሰዎች ችግር ከእንስሳት ይልቅ የከፋ ነው፤ ምክንያቱም እንደምንሞት ስለምናውቅ ነው (መክ. 9:5ን ይመልከቱ)። ዶሮዎች; እርግቦች እና ሰጎኖች ይህን አያውቁም። ታዲያ የትንሣኤ ተስፋ ለእኛ በጣም አስፈላጊ የሆነው ለምንድን ነው?`

`3.ነፍስ አትሞትም እና ሙታን በተለይም ጻድቃን ሙታን ከሞቱ በኋላ በሰማይ እንደሚኖሩ የምታስብ ከሆነ በዘመኑ መጨረሻ ትንሣኤ ለምን አስፈለገ? 4.አንድ ሰው ደውሎ “ሳሊ አለች?” ብሎ ከጠየቀ “አዎ; ግን ተኝታለች።” ብለው ይመልሱ ይሆናል። ሆኖም አንድ ሰው ደውሎ “ሳሊ አለች” ብሎ ከጠየቀ “አዎ; ግን ሞታለች” ብለን አንመልስም። ለምን? ይህ ስለ ሞት ተፈጥሮ ምን ያስተምረናል?`