---
title:  ሁለተኛው ሞት
date:  22/12/2022
---

እግዚአብሔር ሰብዓዊውን ታሪክ ወደ መጨረሻው በጡዘት የተሞላ ዘመን እየመራ ነው። በሺህ ዓመቱ መጨረሻ ላይ ዐመጸኞች ከመቃብር ተነሥተው የመጨረሻውን የቅጣት ፍርዳቸውን ይቀበላሉ (ራእ. 20:5; 11–15)። ከዚያም አጠቃላይ የፍርድ ሂደቱ ከተጠናቀቀና ሌላ ምንም ነገር ሊጨመር በማይችልበት ሁኔታ ዐመጸኞች የእግዚአብሔርን ፍርድ ፍትሐዊነት ይቀበላሉ። “የታላቁ ተጋድሎ ገጽታ በተጨባጭ ወለል ብሎ እየታየ ባለበት ሁኔታ ታማኝ የሆነው እንዲሁም የወደቀው ዓለም--አጽናፈ ሰማያት በሙሉ በአንድነት: ‘ሥራህ ታላቅና ድንቅ ነው፤ የአሕዛብ ንጉሥ ሆይ’ ሲሉ ያውጃሉ”።

`እንዲሁም ሰይጣን ራሱ ‘አጎንብሶ የፍርዱን ፍትሐዊነት ይናዘዛል’ ”-- Ellen G. White, The Great Controversy, pp. 670, 671. ጥቅሶቹን ያንብቡ: ሚልክ. 4:1; ራእ. 20:14-15; ራእ. 21:8። “የእሳት ባሕር” እና “ሁለተኛ ሞት” ምን ያህል ፍቱን መሆን ይችላሉ?`

የሰይጣንና መላእክቱ እንዲሁም የዐመጸኞች መጥፋት አጥናፈ ሰማይን ከኃጢአት እና እርሱን ተከትሎ ከሚመጣው መዘዝ ያነጻል። ይህም ሆኖ; በዐመጸኞች ላይ የሚደርሰው የመጨረሻ ድምሰሳ እግዚአብሔር ለቅዱሳን ብቻ ሳይሆን ነገር ግን ለራሳቸው ለዐመጸኞች ያለውን ፍቅር የሚያሳይ ነው። “የሚያጠፋ እሳት” (ዕብ. 12:29) በሆነው በእግዚአብሔር አምላክ ፊት  ከመኖር ይልቅ ሞትን ይመርጣሉ።

“[የጠፉት] ከዚያ ቅዱስ ስፍራ ለመሸሽ ይናፍቃሉ። እነርሱን ለመዋጀት ከሞተው ጌታ ፊት ይሸሸጉ ዘንድ በላያቸው ውድመት እንዲደርስ ይመኛሉ። የዐመጸኞች መጨረሻ በገዛ ምርጫቸው ላይ የተወሰነ ነው። እግዚአብሔር ጻድቅና በምኅረት የተሞላ አምላክ እንደመሆኑ; ከሰማይ የተነጠሉት በራሳቸው ምርጫ ነው።”—Ellen G. White, The Great Controversy, p. 543. በመሆኑም; ኃጢአት እና ኃጢአተኞች በሲኦል ውስጥ ለዘላለም እየተሠቃዩ ይኖራሉ ከሚለው መጽሐፍ ቅዱሳዊ ያልሆነ ንድፈ ሀሳብ በተቃራኒ የምናገኘው-የኃጢአትና ኃጢአተኞች መደምሰስ--ዐመጸኞች የቱንም ያህል እኩይ ተግባር ቢፈጽሙም ፍትሐዊና ተመጣጣኝ ቅጣት እንደሚቀበሉ ያሳየናል። እንዲሁም ኃጢአት መጀመሪያ እንደነበረው ሁሉ መጨረሻም እንደሚኖረው ያረጋግጥልናል። ከዚያም መላው አጥናፈ ሰማይ--ምስጢራዊና ምክንያት የለሽ የሆነው ኃጢአት; ክፋት እና አለመታዘዝ ከመከሰቱ አስቀድሞ ወደ ነበረው የቀደመ ንጽሕናው ይመለሳል።

`እርሱ የእኛ “ጻድቅ ፈራጅ” (2ጢሞቴ. 4:8) እንደመሆኑ ለጻድቃን ዘላማዊ ሕይወት በመስጠትና ዐመጸኞችን ለዘላለም በማጥፋት ፍትሐዊ ፍርድ ይሰጣል። እግዚአብሔር በመጨረሻ ሁሉንም ያድናል የሚለው ጽንሰ ሀሳብ ምን ችግር አለበት? ይህ አጉል ዓይነት እሳቤ የሆነው ለምንድን ነው?`