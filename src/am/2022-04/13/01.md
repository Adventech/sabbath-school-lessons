---
title:  የፍርዱ ሂደት
date:  17/12/2022
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ማቴ. 25:31–46; ዳን. 7:9–14; 1ቆሮ. 6:2-3; 2ጴጥ. 2:4–6; ሚል. 4:1; ራእ. 21:8።

> <p>የሣምንቱ ጥናት መሪ ጥቅስ</p>
> “እንግዲህ ጌታን  መፍራት ምን ማለት እንደሆነ ስለምናውቅ; ሰዎች የምንናገረውን እንዲቀበሉ ለማድረግ እንጥራን:: የእኛ ማንነት በእግዚአብሔር ዘንድ የተገለጠ ነው፤ ደግሞም በኅሊናቸው ዘንድ ግልጽ ነው ብዬ ተስፋ አደርጋለሁ” (2ቆሮ. 5:10)

ቅዱሳት መጻሕፍት በግልጽ ካስቀመጧቸው ነጥቦች መካከል አንዱ የፍርድ እውነታ ነው። እግዚአብሔር በዓለም ላይ ይፈርዳል። በዚህ ዙሪያ በብሉይ ኪዳንም ሆነ አዲስ ኪዳን የምናገኛቸው ጥቅሶች በርካታ ከመሆናቸው በተጨማሪ የማያሻሙ ናቸው። ዛሬ በዚህ ምድር የተጓደለው ፍትሕ አንድ ቀን ብይን ያገኛል።  “ ‘በዕውቀቱ ፍጹም የሆነው’ ” (ኢዮ. 37:16) እግዚአብሔር; የልባችንን ስውር ሀሳብ (መክ. 12:14; ኤር. 17:10) ጨምሮ “ሁሉን ነገር የሚያውቅ” (1ዮሐ. 3:20) አምላክ እንደሆነ መጽሐፍ ቅዱስ ይነግረናል። ማንኛውንም ነገር ከሰው ልንደብቅ ብንችልም እንኳ ነገር ግን ከእግዚአብሔር ሊሰወር የሚችል አንዳችም ነገር የለም። እርሱ የእያንዳንዱን ግለሰብ ሕይወት ለራሱ ለማወቅና ውሳኔ ላይ ለመድረስ ችሎት ላይ ተቀምጦ ግራ ቀኙን ማድመጥ እንደማያስፈልገው ይህ እውነታ ያመለክታል።

የእግዚአብሔር ፍርድ በሰማይም ሆነ በምድር ስላሉት ፍጥረታቱ ሲል እርሱ  የሚሰጠው መለኮታዊ ብይን ነው። ሉሲፈር የአመፃ ተግባሩን በሰማይ ከጀመረ በኋላ ወደዚህች ምድር በማሰራጨቱ ምክንያት ይህ ሂደት የራሱ የሆነ ሰማያዊ ታሪካዊ ተፈጥሮ አለው (ራእ. 12:7-9)። በዚህ ሳምንት የመጨረሻውን ጊዜ የፍርድ ሂደት ከራሱ ሦስት ዋና ዋና ቅደም ተከተሎች ጋር እንመለከታለን: የቅድመ ምጽአቱ ፍርድ; የሺህ ዓመቱ ፍርድ እና አምላካዊው ፍርድ። አጠቃላዩ ሂደት ፍጻሜ የሚያገኘው በጻድቃን የጽድቅ ባለቤት መሆን እና የኃጥአን ሁለተኛ ሞት ነው።