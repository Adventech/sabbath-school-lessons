---
title:  የመጨረሻው ፍርድ
date:  21/12/2022
---

በመካከለኛው ዘመን እግዚአብሔርን ምሕረት የለሽ; ቀጪ ዳኛ አድርጎ የማቅረብ ከፍተኛ ዝንባሌ ነበር። ዛሬ ደግሞ ፈጽሞ ልጆቹን የማይቀጣ አፍቃሪና ልል አባት አድርጎ የመሳል ሁኔታ ይታያል። ሆኖም ፍትሕ የጎደለው ፍቅር ወደ ብጥብጥና ሥርዓተ ዐልበኝነት የሚያመራ ሲሆን; ፍቅር ዐልባ ፍትሕ ደግሞ ጨቋኝና አምባ ገነን ይሆናል። የአምላካዊው ፍርድ ሂደት ፍጹም የሆነ የፍትሕና ምኅረት ዉሁድ ሲሆን; እነዚህ ሁለቱም ምክንያታዊ  ካልሆነ ፍቅሩ ይመነጫሉ።

ይህ ፍጹም ፍትሐዊ የሆነ ቅጣት; በሰው ልጆች ታሪክ የእግዚአብሔር የመጨረሻና የማይቀለበስ የፍርድ ርምጃ ነው። ከዚህ ቀደም ዉሱን የቅጣት ፍርዶች ተሰጥተው ነበር። ለአብነት ያህል ሰይጣንና ዐመጸኛ መላእክቱ ከሰማይ በተባረሩበት ወቅት (ራእ. 12:7-12); አዳምና ሔዋን ከኤደን የአትክልት ስፍራ ሲባረሩ (ዘፍ. 3); የጥፋት ውሃ (ዘፍ. 6-8); የሶዶም እና ጎሞራ ውድመት (ዘፍ. 19; ይሁዳ 7); በግብጽ የበኩር ልጆች ላይ የደረሰ መቅሰፍት (ዘፀ. 11-12) እንዲሁም የሐናንያ እና ሰጲራ ሞት (ሐዋ. 5:1-11) ናቸው። ከዚህ አኳያ በሰው ልጆች ታሪክ መጨረሻ በዐመጸኞች ላይ የቅጣት ፍርድ መኖሩ አያስገርምም።

`ጥቅሶቹን ያንብቡ: 2ጴጥ. 2:4–6 እና 2ጴጥ. 3:10–13። የመጨረሻውን ፍርድ ባህሪ ማስተዋል እንችል ዘንድ ጥቅሶቹ እንዴት ይረዱናል? ፍርዱ አንዴ የሚሰጥ እንጂ ለዘላለም ይቀጥላል ከሚለው የፍርድን አካሄድ ከሚያዛባ አስተሳሰብ በተቃራኒ-በጥቅሶቹ የምናገኘው ጽንሰ ሀሳብ የመጨረሻው ቅጣት ፍጻሜ እንዳለው እንዴት ያሳየናል?`

“እግዚአብሔር መልካምና ታጋሽ; ትዕግሥተኛና ምኅረቱ የበዛ አምላክ መሆኑ--ፈቃዱን ለመታዘዝ እምቢተኛ የሆነውን ኃጢአተኛ ከመቅጣት አያግደውም። እግዚአብሔር በቅዱስ ሕጉ ላይ ዐመጻ ላደረገው ወንጀለኛ ልጁ እንዲሞት በመስጠት በከፈለው ታላቅ መሥዋዕት አማካኝነት ብቻ ይቅር ያለበት ምክንያት ሕጉ ሊለወጥ የማይቻል በመሆኑ ነው።”--—Ellen G. White, Manuscript Releases, vol. 12, p. 208.

እግዚአብሔር የሰው ልጆች ለዘላለም ጠፍተው እንዳይቀሩ ሊያደርግ ይችል የነበረው ነገር እርሱን ራሱን ታላቅ ዋጋ አስከፍሎታል። የጠፉት በመጨረሻ ወደዚህ አሳዛኝ ፍጻሜ የመራቸውን ምርጫ አደረጉ። በጠፉት ላይ የተሰጠው አምላካዊ የፍርድ ጽንሰ ሀሳብ--ሌላው ቀርቶ እነርሱን መደምሰሱ በራሱ (ለዘላለም እየተሠቃዩ ይኖራሉ ከሚለው በተቃራኒ) ከአፍቃሪው አምላክ  ባህሪ ጋር ስለሚቃረን ሰህተት ነው። ፍትሕ የሚጠይቀው የእግዚአብሔር ፍቅርና የእግዚአብሔር ፍቅር ብቻ ነው።

`እግዚአብሔር የሚድኑትን ሁሉ ለማዳን እስከ ምን ድረስ ለመጓዝ ፈቃደኛ እንደነበር ራሱ መስቀሉ ምን ያስተምረናል?`