---
title:  የመገናኛ ድንኳን
date:   14/09/2025
---

`ዘፀ. 33:7–11ን ያንብቡ። ሙሴ የመገናኛ ድንኳን እንዲሰራ እግዚአብሔር ለምን ጠየቀው?`

ከእሥራኤል መኖሪያ ሰፈር (ካምፕ) ውጭ የተገነባውን "የመገናኛ ድንኳን" ኋላ ከተገነባውና በካምፑ መካከል ከተቀመጠው ቤተ መቅደስ ጋር ማምታታት የለብንም። ሙሴ በመገናኛው ድንኳን ውስጥ ከእግዚአብሔር ጋር ምን ያህል ጊዜ እንደመከረ አናውቅም። ነገር ግን በእርግጠኝነት የምናውቀው አንድ ነገር ቢኖር ሙሴ ከእግዚአብሔር ጋር የነበረው ግንኙነት በመካከላቸው የቀረበ ወዳጅነት መፍጠሩን ነው።

"እግዚአብሔርም ሰው ከባልንጀራው ጋር እንደሚነጋገር ፊት ለፊት ከሙሴ ጋር ይነጋገር ነበር" (ዘፀ. 33:11)። ወዳጅ ማለት የነገርነውን ነገር ለማንም እንደማይገልጥ ስለምንተማመንበት ማማከርና ማንኛውንም ነገር በግልጽ መንገር የምንችለው ሰው ነው። ወዳጅ ሊኖሩን ከሚገቡ ነገሮች ሁሉ የተሻለና ከሰዎች ሁሉ ተሽሎ መገኘት ያለበት ሰው ነው።

በዘፀአት 19–34 ውስጥ ተመዝግቦ የሚገኘው የሙሴ ታሪክ እግዚአብሔር ሕይወታችንን እንዴት እንደሚለውጥ እጅግ የሚያስተምር ነው።

እግዚአብሔር ከእነዚህ ታዋቂ መሪዎች ጋር ግንኙነት የፈጠረው እንዴት ነበር? የሙሴን ሕይወት ማጥናት በእግዚአብሔር ኃይል እውቀት ብቻ ሳይሆን የእርሱን ፍቅርና ባህርይ በማወቅም እንዴት እንዳደገ ያሳያል። ይህ ከእግዚአብሔር ጋር ግንኙነት የመፍጠር ወሳኝ ክፍል ነው።

ሙሴ ወደ ሲና ተራራ ከመድረሱ በፊት፣ ገና ልዩ ለሆነው የመሪነት ሚና እየተዘጋጀ ሳለ፣ እግዚአብሔር በኃይል ተጠቅሞበታል። በምድያን ምድር በጎችን እየጠበቀ ሳለ እግዚአብሔር ሁለት መጻሕፍትን፣ ኢዮብንና ዘፍጥረትን፣ እንዲጽፍ አነሳሰው። ከዚያም በሚነድደው ቁጥቋጦ ተዕይንታዊ ክስተት እስራኤልን ከግብጽ እንዲያወጣ እግዚአብሔር ጠራው።

በቀይ ባህር የግብጻውያንን አማልክትና ብርቱ ሰራዊት ሽንፈት ተመለከተ። እግዚአብሔር እሥራኤልን ከግብጽ ወደ ሲና እንዴት እንደመራ ለብዙ ሳምንታት ተመለከተ። ፊቱ እንዲያንጸባርቅ ካደረገው ልምምድ በኋላ ለሌላ 39 ዓመታት እሥራኤላውያንን እስከ ተስፋይቱ ምድር ጫፍ ድረስ መራ።

ሙሴ ታማኝ የእግዚአብሔር ባሪያ እንደነበር የመጽሐፍ ቅዱስ መልእክቶች ይናገራሉ (ዘዳ. 34:5፣ ኢያሱ 1:1)፣ በጨለማ ያልተሸፈነ ብርሃን እና ሌሎች ሊለኩ የሚችሉበት ምሳሌ መሆን የቻለ ነብይ ነበር (ዘዳ. 18:15፣ 18)። ምንም እንኳን ሰዎች መመሪያዎቹንና ቃላቶቹን ሁሌ ባይከተሉም እርሱ የለውጥ ወኪል ነበር።

`እግዚአብሔር በሕይወትዎ በኃይል መስራቱን ከተገነዘቡባቸው ከሕይወትዎ እጥፋቶች መካከል አንዳንዶቹ ምን ነበሩ?`