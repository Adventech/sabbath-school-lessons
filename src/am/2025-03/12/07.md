---
title:  ተጨማሪ ሀሳብ
date:   19/09/2025
---
“ጣዖት አምልኮ በሲና” የሚለውን ርዕስ ኤለን ጂ ኋይት ከጻፈችው አባቶችና ነቢያት ከሚለው መጽሐፍ ከገጽ 327–330 ላይ በጥንቃቄ ያንብቡ። በአንድ ጨለምለም ያለ ቀን አባትና ልጅ አንድ ትልቅ ደብር (ካቴድራል) ጎበኙ። የተለያዩ መጽሐፍ ቅዱሳዊ ገለጻዎች ያሉባቸውን ቀለም የተቀቡ መስታወቶች እየተመለከቱ ሳሉ ጸሐይ በድንገት በመስታወቱ ላይ በተሳሉ ሰዎች ላይ ስሜትን በሚይዝ ብሩህነት እያበራ ማንጸባረቅ ጀመረ።

ትንሹ ልጅ አባቱን እንዲህ በማለት ጠየቀው፡- “አባባ፣ እነዚህ ሰዎች እነማን ናቸው?” አባትየው ስለ ክርስትና፣ ስለ ክርስቶስ ወይም ስለ ደቀ መዛሙርቱ እስከዚህም አያውቅም ነበር። ነገር ግን እንዲህ በማለት በፍጥነት መለሰለት፡ - “እነዚህ ሰዎች ክርስቲያኖች ናቸው።” ይህ ብሩህ ስዕል በልጁ አእምሮ ውስጥ ቆየ። አንድ ቀን የልጁ መምህር ክፍሉን እንዲህ በማለት ጠየቀ፡- “ልጆች፣ ክርስቲያኖች እነማን እንደሆኑ ታውቃላችሁ?” ትንሹ ልጅ በደብሩ የነበረውን ብሩህ ስዕል አስታውሶ እንዲህ በማለት መለሰ፡- “አዎን አውቃለሁ፤ ክርስቲያኖች የሚያበሩ ሰዎች ናቸው።” በተመሳሳይ ሁኔታ ኢየሱስ ለደቀ መዛሙርቱ እንዲህ አለ፡- “መልካሙን ሥራችሁን አይተው በሰማያት ያለውን አባታችሁን እንዲያከብሩ ብርሃናችሁ እንዲሁ በሰው ፊት ይብራ” (ማቴ. 5:16)። የለውጥ ወኪሎች መሆን የሚችሉት የሚያበሩ ሰዎች ብቻ ናቸው። =

**የመወያያ ጥያቄዎች**

`1. “በእግዚአብሔር ፊት ራሳችንን ካዋረድንና ቸርና ትሁት እንዲሁም “በእግዚአብሔር ፊት ራሳችንን ካዋረድንና ቸርና ትሁት እንዲሁም ገርና አዛኝ ከሆንን፣ ዛሬ አንድ ነፍስ ብቻ በሚለወጥበት ቦታ አንድ መቶ ሰዎች እውነትን በመቀበል ይለወጣሉ።”—Ellen G. White፣ Testimonies for the Church፣ vol. 9፣ p. 189። ባህርያችን፣ ተግባራችንና አመለካከታችን በምስክርነታችን ላይ ተጽእኖ የሚያሳድሩ ስለመሆናቸው እዚህ ላይ እንዴት ያለ ኃይለኛ መልእክት ለሁላችንም ተቀምጦልናል?
`
`2. ዘፀ. 34:6፣ 7 በትክክል የብሉይ ኪዳን ዮሐንስ 3:16 ነው ዘፀ. 34:6፣ 7 በትክክል የብሉይ ኪዳን ዮሐንስ 3:16 ነው ተብሏል። ለምን?
`
`3. እግዚአብሔር በዘፀአት 34፡6 እና 7 ላይ ራሱን በገለጠበት እግዚአብሔር በዘፀአት 34፡6 እና 7 ላይ ራሱን በገለጠበት መገለጥ ላይ በመመስረት አምላክዎ ማን እንደሆነ ለሚጠይቁ ሰዎች የእግዚአብሔርን ባህርይ ውበት እንዴት ማብራራት ይችላሉ?
`
`4. ክርስቲያን ነን የሚሉ ሰዎች ባህርይና ተግባር በአካሄዳቸው ክርስቲያን ነን የሚሉ ሰዎች ባህርይና ተግባር በአካሄዳቸው (በአኗኗራቸው) ላይ እንዴት ተጽእኖ እንደሚፈጥር በክፍልዎ ውስጥ ተወያዩ። በራስዎ ልምምድ ደግ፣ ቸር፣ ትሁትና ይቅር ባይ የሆኑ ሰዎች ተጽእኖ ምን ነበር? በተመሳሳይ መልኩ ክፉ፣ ይቅር የማይሉና ጥጋበኛ የሆኑ “ክርስቲያኖች” ከእግዚአብሔር ጋር በነበረዎ አካሄድ ላይ ተጽእኖ ያሳደሩት እንዴት ነበር?`