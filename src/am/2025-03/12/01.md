---
title:  "እባክህን ክብርህን አሳየኝ"
date:   13/09/2025
---

### ለዚህ ሳምንት ጥናት የሚከተሉትን ጥቅሶች ያንብቡ

ዘፀ. 33:7–34:35፤ ዘዳ. 18:15፣ 18፤ ዮሐንስ 17:3፤ ሮሜ 2:4፤ ዮሐንስ 3:16፤ 2ኛ ቆሮ 3:18።

> <p>የመታሰቢያ ጥቅስ<p>

> "እግዚአብሔርም በፊቱ አልፎ፦ እግዚአብሔር፥ እግዚአብሔር መሐሪ፥ ሞገስ ያለው፥ ታጋሽም፥ ባለ ብዙ ቸርነትና እውነት፥ እስከ ሺህ ትውልድም ቸርነትን የሚጠብቅ፥ አበሳንና መተላለፍን ኃጢአትንም ይቅር የሚል፥ በደለኛውንም ከቶ የማያነጻ፥ የአባቶችንም ኃጢአት በልጆች እስከ ሦስትና እስከ አራት ትውልድም በልጅ ልጆች የሚያመጣ አምላክ ነው ሲል አወጀ" ዘፀ. 34:6፣ 7

ከእግዚአብሔር ጋር በምናደርገው ጉዞ ሁላችንም ማደግ ያስፈልገናል። የማናድግ ከሆነ ሙታን ነን። ሐዋርያው ጴጥሮስ እንዲህ ይላል፡- "ነገር ግን በጌታችንና በመድኃኒታችን በኢየሱስ ክርስቶስ ጸጋና እውቀት እደጉ። ለእርሱ አሁንም እስከ ዘላለምም ቀን ድረስ ክብር ይሁን፤ አሜን" (2ኛ ጴጥ. 3:18)።

ለማደግ ፈቃደኞች መሆን አለብን። በየቀኑ ምርቃት በሌለበት ግን የማያቋርጥ የመማር ሂደት ባለበት የእግዚአብሔር ዩኒቨርሲቲ ውስጥ ነን። በክርስቶስ እንድትሆኑ ወደ ጠራችሁ ሰውነት እንዲቀርጻችሁ ከፈቀዳችሁ በእያንዳንዱ የእድገት ደረጃ ፍጹም መሆን ትችላላችሁ።

ትምህርት ቤትን አስቡ። የአንደኛ ክፍል ተማሪዎች ማንበብንና እስከ መቶ መቁጠርን ከተማሩ እውቀታቸው በዚያ ደረጃና በዚያ የእድገት መመዘኛ ፍጹም ስለሆነ የማለፊያ ውጤት ይሰጣቸዋል። ነገር ግን የሁለተኛ ደረጃ ተማሪ ተመሳሳይ የሆነ የእውቀት ደረጃ ብቻ የሚያሳይ ከሆነ በግለሰቡ/ቧ እውቀት ላይ ከፍተኛ የሆነ ውድቀት መኖሩን ያሳያል። በእግዚአብሔር ጸጋና እውቀት በሚኖረን እድገትም እንዲሁ ነው። በዕድገታችን በእያንዳንዱ ደረጃ ክርስቶስ በራሱ ክበብ ፍጹም እንደነበረ ሁሉ እኛም በክበባችን ፍጹማን መሆን እንችላለን።

በዚህ ሳምንት ሙሴ የእግዚአብሔርን መመሪያዎች በማወቁና በመከተሉ ከጌታ ጋር በነበረው ጉዞ እንዴት ያድግ እንደነበር እንማራለን።

*የዚህን ሳምንት ትምህርት ለመስከረም 20 ሰንበት ለመዘጋጀት ያጥኑ*