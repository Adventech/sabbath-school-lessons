---
title:  ከዓለት ውኃ
date:   12/08/2025
---

በምድረ በዳ ብዙ ውኃ ያስፈልጋል።ሕዝቡ ጠበኛ ቢሆኑም፣ በእግዚአብሔር ባይታመኑበትም፣ እንዲሁም ውኃ ሊሰጣቸው ያለውን ፈቃደኝነትና ችሎታ ቢፈታተኑም፣ የዚህን ችግር ሀላፊነት እርሱ ወሰደ።

`ባለማመናቸው ወደ ኋላ ዞረው ግብጽን ተመለከቱ። ዘፀ. 17:1–7ን ያንብቡ። ከዚህ ገጠመኝ ሕዝቡ ምን ትምህርት መማር ነበረባቸው?`

ሙሴ ይህን ቦታ ማሳ፣ ብሎ ጠራው፤ ትርጉሙም “መፈታተን” ማለት ሲሆን “መጣላትን” የሚያመለክት ነበር። እሥራኤላውያን ባያምኑበትም እግዚአብሔር ውኃ ሰጣቸው። እነዚህ ሁለቱ ስሞች እሥራኤላውያን እግዚአብሔርን እንዳይፈታተኑና ከእርሱ ጋር እንዳይጣሉ ሊያስታውሱአቸው ይገባ ነበር (ዕብ. 3:7፣ 8፣ 15)። ስለ እግዚአብሔር በመካከላቸው መገኘት ብቻ ሳይሆን ስለ ኃይሉና ሥልጣኑም ጭምር ማረጋገጫ በአይኖቻቸው ቢያዩም እግዚአብሔር በመካከላቸው ስለመሆኑ ጥያቄ ነበረባቸው።

“ሙሴ ዓለቱን መታው፣ ነገር ግን ሕይወት ሰጭ የሆነው ውኃ እንዲፈልቅ ያደረገው በደመና ዓምድ ተጋርዶ ከሙሴ አጠገብ የቆመው የእግዚአብሔር ልጅ ነበር። ሙሴና ሽማግሌዎቹ ብቻ ሳይሆኑ በርቀት ቆሞ የነበረው ጉባኤ ሁሉ የእግዚአብሔርን ክብር ተመለከተ። ነገር ግን ደመናው ተገፎ ቢሆን ኖሮ በዚያ ቦታ ከነበረው ከእርሱ ኃይለኛ ብሩህነት የተነሳ ይሞቱ ነበር።”——Ellen G. White፣ Patriarchs and Prophets፣ p. 298.

ያለ ውኃ ሕይወት ስለማይኖር ውኃ የሕይወት ምልክት ነው።

በአካላችን ውስጥ ያለው እያንዳንዱ ሴል ውኃ ይፈልጋል። እኛ ራሳችን ከመቶ ስልሳ እጅ ውኃ ነን። አጥንቶቻችን እንኳን በከፊል ከውኃ የተሰሩ ናቸው። ስለዚህ ለእሥራኤላውያን በምድረ በዳ ውኃ መስጠቱ እግዚአብሔር የጎልማሶች ሰንበት ትምህርት የሚያስፈልጉአቸውን ነገሮች ስላዘጋጀላቸው በእርሱ መታመን እንደሚችሉ ምልክት ነበር። ነገር ግን በድጋሚ መታዘዝ ይጠበቅባቸዋል።

ጳውሎስ ከብዙ መቶ ምዕተ ዓመታት በኋላ በ1ኛ ቆሮንቶስ 10፡4 ላይ እሥራኤላውያን በምድረ በዳ ያለፉበት ልምምድ የተለየ መሆኑን ለአማኞች ያስታውሳል። ክርስቶስ ዝም ብሎ አልመራቸውም፣ ነገር ግን ውኃ ሰጣቸው (መዝ. 78:15፣ 16)። መንፈሳዊና አካላዊ ፍላጎቶቻቸውንም አሟላ።

`ለእነርሱ ክርስቶስ የሕይወት ምንጭ እና ዘላለማዊ ሕይወት ሰጭ ስለነበር “ያ ዓለት ክርስቶስ ነበር።” አለት ጠንካራ እንደሆነ ሁሉ እግዚአብሔር ሕዝቡን በጽናት መራ፡ እርሱ ተስፋዎቹን ሳይፈጽም ስለማይቀር በእርሱ መታመን ይቻላል። አሁን በእግዚአብሔር መታመን ያለብዎ አንዳንድ ነገሮች ምንድር ናቸው? ለእርሱ ፈቃድ በመገዛት እርሱ በራሱ ጊዜ የሚያደርገውን ነገር እንዲያደርግ እርሱን መጠበቅን መማር የሚችሉት እንዴት ነው? ይህን ማድረግ ሁልጊዜ ቀላል የማይሆነው ለምንድር ነው?`