---
title:  የእግዚአብሔር ስም
date:   08/07/2025
---

`ዘፀ. 3:13–22ን ያንብቡ። ሙሴ የእግዚአብሔርን ስም ማወቅ የፈለገው ለምን ነበር? እናም ስሙ ምን ወሳኝነት አለው?`

እግዚአብሔር ራሱን ለሙሴ ያቀረበው እንደ "'ኤሄጄህ አሽር 'ኤሄጄህ" ሲሆን ይህ ቃል በቃል ሲተረጎም "እኔ ነኝ የምሆን ፣" ወይም "እኔ እኔ ነኝ" የሚል ነው። እግዚአብሔር ዘፀ. 3:12 ላይ ለሙሴ "እሆናለሁ" (ከአንተ ጋር) ባለ ጊዜ በቁጥር 14 ላይ ከተጠቀመው ጋር ተመሳሳይ የሆነውን ኤሄጄ የሚለውን ግሥ ይጠቀማል። ይህ ማለት እግዚአብሔር ዘላለማዊ ነው ማለት ነው።

እግዚአብሔር ወሰን የለሽም ሊደረስ የሚችልም አምላክ ነው። "የተቀጠቀጠና የተዋረደ መንፈስ" ባላቸው ውስጥ ይኖራል (ኢሳ 57:15)።

የእግዚአብሔር የተጸውኦ ስም "ያህዌህ" (በእንግሊዝኛ መጻሕፍት "ጌታ" ተብሎ የተተረጎመው) ቃል የእግዚአብሔር ሕዝብ ጥልቅ ትርጉሙን ባያውቁም እንኳን ከመጀመሪያው ጀምረው ያውቁት ነበር። ሙሴም ያህዌህ የሚለውን ስም ያውቅ ነበር፣ ነገር ግን እንደ ሌሎቹ ሁሉ ትክክለኛውን ትርጉም አያውቅም ነበር። "ስምህ ማን ነው?" የሚለው ጥያቄው የጠለቀውን ትርጉም ለማወቅ የመፈለግ ጥያቄ ነው።

ለዚህ ጠቃሚ የሆነ ፍንጭ ዘፀአት 6:3 ላይ እግዚአብሔር "ለአብርሃምም ለይስሐቅም ለያዕቆብም ሁሉን እንደሚችል አምላክ ተገለጥሁ፤ ነገር ግን ስሜ እግዚአብሔር አልታወቀላቸውም ነበር" (ዘፀ. 6:3) ባለው ውስጥ ይገኛል። አዳም፣ ኖህ፣ አብርሃም፣ እና አባቶች "ያህዌህ" የሚለውን ስም አለማወቃቸውን አያመለክትም( ዘፍ. 2:4፣ 9፤ ዘፍ. 4:1፣ 26፤ ዘፍ. 7:5፤ ዘፍ. 15:6–8፤ ወዘተ… ይመልከቱ.)። ይልቁን ጥልቅ የሆነውን ትርጉሙን አላወቁም ማለት ነው።

ያህዌህ የሚለው ስሙ አካላዊ አምላክ፣ የሕዝቡ አምላክ እና የቃል ኪዳን አምላክ መሆኑን ይጠቁማል። በሰብአዊ ጉዳዮች ላይ ጣልቃ የሚገባ የቅርብና ወዳጅነት የሚፈጥር አምላክ ነው። ኤልሻዳይ (ኃያል) አምላክ (ዘፍ. 17:1) በኃይሉ ተዓምራዊ በሆነ ሁኔታ ጣልቃ የገባ አምላክ ነው። ነገር ግን ያህዌህ የግብረገብ ኃይሉን በፍቅርና በመጠንቀቅ የሚያሳይ አምላክ ነው። እንደ ኤሎህም ("ብርቱ፣ ጠንካራ፣ እና ወሰን የለሽ አምላክ፣" "የሁሉም ሕዝብ አምላክ፣" "የዩኒቨርስ ገዥ፣" "የሁሉም ነገር ፈጣሪ") ያለ ያው አምላክ ነው። እንደ ኤሎህም ያለ ያሆነ አምላክ ነው፣ ነገር ግን ከሰብአዊነት ጋር ያለው ግንኙነት የተለያዩ ገጽታዎች ያህዌህ በሚለው ስም ተገልጠዋል።

ስሙን ማወቅ ወይም የእግዚአብሔርን ስም መጥራት የሆነ አስማታዊ ነገር አይደለም። ጉዳዩ ስሙን የማወጅ ጉዳይ ሲሆን ይህን አምላክና ወደ እርሱ በእምነት ለሚመጡት ስለሚሰጠው ድነት ሌሎችንማስተማር ማለት ነው።

ኢዮኤል እንዳለው፡- "የጌታን ስም የሚጠራ ሁሉ ይድናል" (ኢዮኤል 2:32)።

`ያህዌህ ራሳቸውን ለእርሱ አሳልፈው ከሰጡት ሁሉ ጋር ሊፈጥር የሚፈልገውን ዓይነት ቅርበትና ወዳጅነት በራስዎ ሕይወት የተለማመዱት በምን መንገዶች ነው?`