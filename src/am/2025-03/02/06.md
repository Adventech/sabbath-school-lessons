---
title:  ግዝረት
date:   10/07/2025
---

`ዘጸአት 4:18–31ን ያንብቡ। ይህን እንግዳ የሆነ ታሪክ እንዴት እንረዳዋለን? ከዚህስ ምን ትምህርት መውሰድ እንችላለን?`

ሙሴ እግዚአብሔርን በመታዘዝ ወደ ግብጽ ጉዞ ከጀመረ በኋላ "እግዚአብሔር ሊገድለው ፈለገ" የሚለውን የመጽሐፍ ቅዱስ ተማሪዎች ሲያነቡ እጅግ ይደነግጣሉ(ዘጸ. 4:24፣ )። ከታሪኩ አውድ ሲታይ ጉዳዩ ግዝረት መሆኑ ግልጽ ነው። ከልጆቹ መካከል ታናሹ የአብርሐም ቃል ኪዳን በሚጠይቀው መሰረት አልተገረዘም ነበር (ዘፍ. 17:10፣ 11)።
 
ሙሴ፣ እንደ እግዚአብሔር ሕዝብ መሪ፣ ሌሎች ሰዎችን ወደ መታዘዝ የመምራት ብቃት እንዲኖረው፣ ለእግዚአብሔር ያለውን ፍጹም መገዛትና መታዘዝ ማሳየት ነበረበት። ለእግዚአብሔር ራስን ሙሉ በሙሉ አሳልፎ የመስጠት ምሳሌ መሆን ነበረበት። ሚስቱ ሲፓራ የተግባር ሰው ስለነበረች የባሏን ሕይወት ለማዳን ልጇን ገረዘችው። ከዚያም "ደም በነበረበት ሸለፈት " ሙሴን ነካችው፤ ይህ ደም ሕዝረትን፣ ሕይወትን እና የቃል ኪዳኑን ሕትመት የሚያሳይ ነበር። ድርጊቱ በፍጥነት የመከናወኑ እውነታ ለሁኔታው ትዕይንት ተጨማሪ ነገር ሆኗል።
 
ከዚህ ክስተት ጠቃሚ ትምህርት መማር ይቻላል፤ ያውም ትክክል እንደሆነ የምናውቀውን ነገር ከማድረግ በፍጹም ወደ ኋላ ማለት እንደሌለብን ነው።

"ከምድያም ያደርግ በነበረው ጉዞ ላይ፣ እግዚአብሔር ደስተኛ ያለመሆኑን የሚገልጽ አስገራሚና አስፈሪ ማስጠንቀቂያ ተሰጠው። መልአክ ወዲያውኑ ሊያጠፋው እንደተዘጋጀ ሆኖ፣ ለሕይወቱ አስጊ በሆነ ሁኔታ ተገለጠ። ምንም ማብራሪያ አልተሰጠም ነበር፣ ነገር ግን ሙሴ ከእግዚአብሔር መስፈርቶች መካከል አንዱን ችላ እንዳለ አስታወሰ። ያውም ታናሽ ልጁን መግረዝ ችላ ማለቱን ነበር። ልጁን እግዚአብሔር ከእሥራኤላውያን ጋር ለፈጸማቸው የቃል ኪዳን በረከቶች ባለመብት እንዲሆን የሚያደርገውን ቅድመ ሁኔታ ችላ ብሏል። በተመረጠው መሪያቸው በኩል የዚህን ዓይነት ቸልተኝነት ማሳየት የእግዚአብሔር ሕግጋት በሕዝቡ ላይ ያላቸውን ኃይል ዝቅ ያደርጋል።

`እርስዎ ማድረግ እንዳለብዎት የሚያውቁትን ነገር ችላ በማለትዎ በደለኛ ከሆኑ ይህ ታሪክ ለእርስዎ ምን ይነግርዎታል? አሁን፣ በዚህች ሰዓት እንኳን፣ ምን ለውጦችን ነው ማድረግ ያለብዎት?`