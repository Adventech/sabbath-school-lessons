---
title:  የሚነድደው ቁጥቋጦ
date:   05/07/2025
---

### ለዚህ ሳምንት ጥናት የሚከተሉትን ጥቅሶች ያንብቡ

ዘፀ. 18:3፣ 4፤ ዘፀ. 3:1–22፤ ዘፍ. 22:11፣ 15–18፤ ዘፀ. 6:3፤ ኢዮኤል 2:32፤ ዘፀ. 4:1–31፤ ዘፍ. 17:10፣ 11።

> <p>የመታሰቢያ ጥቅስ</p>

> እግዚአብሔርም አለ፦ በግብፅ ያለውን የሕዝቤን መከራ በእውነት አየሁ፥ ከአስገባሪዎቻቸውም የተነሣ ጩኸታቸውን ሰማሁ፤ ሥቃያቸውንም አውቄአለሁ፤ ከግብፃውያንም እጅ አድናቸው ዘንድ፥ ከዚያችም አገር ወተትና ማር ወደምታፈስሰው አገር ወደ ሰፊይቱና ወደ መልካሚቱ አገር ወደ ከነዓናውያንም ወደ ኬጢያውያንም ወደ አሞራውያንም ወደ ፌርዛውያንም ወደ ኤዊያውያንም ወደ ኢያቡሳውያንም ስፍራ አወጣቸው ዘንድ ወረድሁ" ዘፀ. 3:7፣ 8

እግዚአብሔር ለእኛ የሚያደርግልን ጥሪ ብዙ ጊዜ የሕይወታችንን አቅጣጫ ይለውጣል። ነገር ግን ያንን ጥሪ ከተከተልን የእግዚአብሔር መንገድ ለእኛ ሁልጊዜም የተሻለ መንገድ መሆኑን እንረዳለን። ነገር ግን አንዳንድ ጊዜ፣ በመጀመሪያ የእግዚአብሔርን ጥሪ መቀበል ቀላል አይደለም።

ሙሴ በሚነድደው ቁጥቋጦ እግዚአብሔርን በተገናኘ ጊዜ እርሱንና ከእግዚአብሔር የቀረበለትን ጥሪ በተመለከተ የነበረው ሁኔታ የዚህ ዓይነት ነበር። ሙሴ ስለ መቃጠል ሕጎች ቢያውቅም ባያውቅም፣ እየተመለከተ ያለው ነገር ተዓምር መሆኑን ስላወቀ ትኩረቱን ሳበው። እግዚአብሔር ለተለየ ሥራ እየጠራው ስለመሆኑ ምንም የሚያጠያይቅ ነገር አልነበረም። ጉዳዩ ይህ ጥሪ በሕይወቱ የሚያመጣው መሰረታዊ ለውጥ ምንም ቢሆን ለጥሪው መልስ ያሰጣ ይሆን? የሚለው ነው። በመጀመሪያ፣ ጥሪውን ለመቀበል ፈቃደኛ አልነበረም።

እርስዎ የራስዎ የተተዩ ግቦች ቢኖርዎትም እግዚአብሔር እነዚያን እቅዶች አቅጣጫ ያስቀየረባቸውን አጋጣሚዎች ሊያስታውሱ ይችላሉ። ለእግዚአብሔር በብዙ መንገዶች ጠቃሚ መሆን መቻላችን እውነት ነው፣ ነገር ግን በሕይወታችን የእርሱን ጥሪ መከተልና እርሱ እንድናደርግ የሚመራንን ነገር ማድረግ በርግጠኝነት እጅግ የሚያረካ ሕይወት ወደመኖር የሚመራ መንገድ ነው። ሁልጊዜ ቀላል ላይሆን ይችላል፣ ለሙሴም ቀላል አልነበረም፣ ነገር ግን እግዚአብሔር በሌላ አቅጣጫ እየጠራን ሳለ በራሳችን መንገድ መሄድ እንዴት ያለ ሞኝነት ነው!

*የዚህን ሳምንት ትምህርት ለሐምሌ 5 ሰንበት ለመዘጋጀት ያጥኑ።*