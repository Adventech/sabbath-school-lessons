---
title:  ፋሲካ
date:   26/07/2025
---

### ለዚህ ሳምንት ጥናት የሚከተሉትን ጥቅሶች ያንብቡ

ዘፀ. 11:1–10፣ ሚክ. 6:8፣ ዘፀ. 12:1–30፣ 1ኛ ቆሮ. 5:7፣ ዘፀ. 13:14–16፣ ዕብ. 11:28።

> <p>የመታሰቢያ ጥቅስ፡</p>
> "እንዲህም ይሆናል፤ ልጆቻችሁ፦ ይህ አምልኮ ለእናንተ ምንድር ነው? ባሉአችሁ ጊዜ፥ እናንተ፦ በግብፅ አገር በእስራኤል ልጆች ቤቶች ላይ አልፎ ግብፃዊያንን በመታ ጊዜ፥ ቤቶቻችንን ያዳነ የእግዚአብሔር የማለፉ መሥዋዕት ይህች ናት ትሉአቸዋላችሁ" ዘፀ. 12:26፣ 27

አሥረኛውና የመጨረሻው መቅሰፍት ሊወርድ ነው። ማስጠንቀቂያው ተሰጥቷል፤ የመጨረሻው ውሳኔ መወሰን አለበት። ነገሩ የሕይወትና የሞት ጉዳይ ነው። የግለሰብ ሕይወት ብቻ ሳይሆን የቤተሰቦችና የመላው ሕዝብ ብልጽግና በአደጋ ላይ ነው። በብዙ ሕዝብ ላይ ለሚደርሰው ሞት ወይም ሕይወት ፈርዖንና የእርሱ ባለሥልጣናት ተጠያቂ ናቸው። ሕያው ለሆነው የእሥራኤል አምላክ ያለው አመለካከት የእርሱን የወደፊት ሁኔታ ብቻ ሳይሆን የሕዝቡንም ሁኔታ ይወስናል።

የሁኔታዎች አስከፊነት በላያችን ሲከብድ እና ከራሳችን ባሻገር በሌሎች ብዙ ሰዎች ሕይወት ላይ ከፍተኛ ተጽእኖ ማሳደር የሚችል ቀጣይ እርምጃና አቅጣጫ መምረጥ ሲኖርብን እንዴት ይሰማናል? እንዴትስ ማድረግ እንችላለን?

ትክክል የሆነውን ነገር ለማድረግ እግዚአብሔር ጥበብን፣ ማስተዋልን እና ኃይልን ሊሰጠን ፈቃደኛ ነው (1ኛ ቆሮ. 1:30፣ ፊልጽ. 2:13)።

ነገር ግን ችግሩ በራሳችን ትዕቢተኛ ልቦች ሁልጊዜ ትክክል የሆነውን ነገር ማድረግ አንፈልግም። ምን እንደሆነ እናውቃለን፣ ነገር ግን ለማድረግ ፈቃደኛ አንሆንም። በዘፀአት ዘገባ ውስጥ፣ አንድ ሰው ከበቂ በላይ የሆነ ማስረጃ እያለ ለእግዚአብሔር ለመገዛት ፈቃደኛ አለመሆን፣ ከራሱ ባሻገር በብዙዎች ላይ አሳዛኝ ክስተት አምጥቷል። ብዙ ጊዜ የሚሆነውም ይኸው ነው።

*የዚህን ሳምንት ትምህርት ለሐምሌ 26 ሰንበት ለመዘጋጀት ያጥኑ።*