---
title:  ተጨማሪ ሀሳብ
date:   01/08/2025
---

"ፋሲካ" የሚለውን ርዕስ ኤለን ጂ ኋይት ከጻፈችው አባቶችና ነቢያት ከሚለው መጽሐፏ ከገጽ 273–280 ያለውን ያንብቡ።

"ፋሲካ ከግብጽ መውጣትን ወደ ኋላ የሚያመለክት ብቻ ሳይሆን ክርስቶስ ሕዝቡን ከኃጢአት ባርነት የሚያወጣበትን ታላቁን ነጻ መውጣት ወደ ፊት የሚያመለክት ለመታሰቢያነት የሚውልና ምሳሌያዊም ነው።

የመስዋዕቱ በግ የመዳናችን ብቸኛው ተስፋ ያለበትን 'የእግዚአብሔርን በግ' ይወክላል። ጳውሎስ እንዲህ ይላል፡- 'ፋሲካችን ክርስቶስ ታርዶልናልና' 1 ቆሮ. 5:7። የፋሲካው በግ መታረድ ብቻውን በቂ አይደለም፤ ደሙ በበር መቃን ላይ መቀባት ነበረበት። በዚህም የክርስቶስ ደም መልካም ተግባር ነፍስን የማንጻት ተግባር መፈጸም ነበረበት። ለዓለም መሞቱን ብቻ ማመን ሳይሆን ለእያንዳንዳችን በግላችን እንደሞተልን ማመን አለብን። የስርየት መስዋዕቱን መልካም ምግባር ጸጋ የራሳችን ማድረግ አለብን።"—Ellen G. White፣ Patriarchs and Prophets፣ p. 277.

እስከ ዛሬ ድረስ በመላው ዓለም የሚኖሩ ጥንቁቅ የአይሁድ ቤተሰቦች የፋሲካን በዓል ያከብራሉ። "የፋሲካ ዝግጅት" የሚሉት ነገር አላቸው ("ዝግጅት" ማለት "ቅደም ተከተል/ማደራጀት") ማለት ነው። በዚህ ጊዜ ነጻ የመውጣትን ታሪክ ያወሩና እንደ ቤተሰብ የተለየ ምግብ ይመገባሉ። ይህ ከነጻ መውጣት ጊዜ አንስቶ እስከ ዛሬ ድረስ መጠበቁ አስደናቂ ነው! ጥንቁቅ የሆኑ አይሁዶች የሚጠብቁት ሰባተኛ ቀን ሰንበት ብቻ ከዚህም አልፎ ወደ ኋላ ወደ ጥንት ዘመን ይሄዳል።

**የመወያያ ጥያቄዎች**

`1. አብዛኞቻችን በርግጠኝነት እግዚአብሔር "የዋህ" የሆኑትን የበኩር ልጆች በመምታቱ የእርሱን "ፍትሃዊነት/ቅንነት" እንዴት ማስተዋል እንችላለን"? ይህንን ከእግዚአብሔር ፍቅር ኃይለኛ እውነታ ጋር እንዴት ማጣጣም እንችላለን? ስለ ውኃ ጥፋትም አስቡ። ይህንንስ እንዴት እንረዳዋለን?`

`2. አማኞች በኢየሱስ ደም ተሸፍነዋል የሚለውና የእርሱ ደም ከኃጢአት ሁሉ ያነጻቸዋል የሚለው ምሳሌያዊ አባባል ትርጉሙ ምንድር ነው?`

`3. የሚከተሉትን ቃላት ያንብቡ፡- "የክርስቶስ ተከታዮች የልምምዱ ተካፋዮች መሆን አለባቸው። የሕይወትና የተግባር ማነሳሻ ኃይል እንዲሆን የእግዚአብሔርን ቃል መቀበልና በሕይወታቸው ማዋሃድ አለባቸው። በክርስቶስ ኃይል ወደ እርሱ አምሳያነት መለወጥ እና መለኮታዊ ባህርይን ማንጻባረቅ አለባቸው።…የክርስቶስ መንፈስና ሥራ የደቀ መዛሙርቱ መንፈስና ሥራ መሆን አለበት።"—Ellen G. White፣ Patriarchs and Prophets፣ p. 278። በዚህ ቦታ የተጻፈውን ክርስቶስ በእኛ ውስጥ እንዲተገብር እንዴት እንፈቅድለታለን?`