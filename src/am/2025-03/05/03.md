---
title:  ፋሲካ
date:   28/07/2025
---

`ዘጸ. 12:1–20ን ያንብቡ። እሥራኤላውያን ግብጽን ለቀው ከመውጣታቸው በፊት እግዚአብሔር ምን የተለዩ መመሪያዎችን ሰጣቸው?`


ሰው የሚጠብቀው ሕዝቡ ከግብጽ የሚወጡበትን መንገድ እንዴት እንደሚያደራጁ፣ ማለትም ለማምለጥ የሚያስፈልጉ ነገሮችን በተለይም ለአዛውንት፣ ትናንሽ ሕጻናትን ለያዙ እናቶች፣ ለእንስሳት፣ ወዘተ. እንዴት እንደሚያዘጋጁ እግዚአብሔር ለሙሴና ለአሮን መመሪያ ይሰጣቸዋል ብሎ ነው። የእግዚአብሔር መመሪያ ግን የሚያስደንቅ ነበር፡-ፋሲካን እንዴት ማክበር እንዳለባቸው ነገራቸው።

በሌላ አገላለጽ፣ ትኩረቱ ሊያድናቸው የነበረውን እግዚአብሔርን በማምለክ ላይ ነው።: ሌላው ነገር ሁሉ በራሱ ጊዜ ተከትሎ ይመጣል። የጎልማሶች ሰንበት ትምህርት

`እያንዳንዱ ቤተሰብ በግ ማዘጋጀት ያለበት ሲሆን ምንም የሚባክን ነገር አይኖርም። እያንዳንዱ ሰው የራሱን ድርሻ መመገብ አለበት። ቤተሰቡ ብቻውን በጉን በልቶ መጨረስ የማይችል ከሆነ ከሌላ ቤተሰብ ጋር ሆነው መብላት ነበረባቸው። ዘጸ. 12:13፣ 14ን ያንብቡ። የመጨረሻው መቅሰፍት ሲወርድ እግዚአብሔር ምን ያደርግላቸዋል? ይህ ሁሉ ምንን ይወክላል?`


ነጻ መውጣቱ በቋሚነት በየዓመቱ የሚከበር ሲሆን የሚከበረውም እግዚአብሔር ለአባቶቻቸው ያደረገውን ያለፈውን ክስተት ለማስታወስ ብቻ ሳይሆን የአሁኑን ትውልድ ነጻ ያወጣበትን ተግባር እውነተኛነት ለማረጋገጥም ነው። ይህ ለእያንዳንዱ ቡድን አዲስ (ትኩስ) ልምምድ መሆን ነበረበት።

ቁጥር 12 እና 13 የፋሲካን/ የመታለፍን ትርጉም ያብራራል፡ - የእግዚአብሔር የጥፋት ፍርድ እሥራኤላውያንን “ያልፋቸዋል፤” ስለዚህ “ፋሲካን/መታለፍን” ያከብራሉ። ይህ በእንግሊዝኛው ፓስ ኦቨር “pass over” የሚለው ቃል ፓስ እና ኦቨር የሚባሉ የሁለት ቃላት ድብልቅ ሲሆን ጥቅም ላይ የዋሉበት ምክንያት የበር መቃኖቻቸው የሕይወትና የድነት ምልክት በሆነው በበጉ ደም የተቀቡ የእሥራኤላውያንን ቤቶች ጥፋት ሳይነካ “አልፏቸው ስለሄደ” ነበር። በዕብራይስጥ ፋሲካ የሚለው ስም ፔሳች (Pesach) የሚል ሲሆን “አልፎ መሄድ” ከሚል ግሥ የመጣ ነው። ይህ አልፎ መሄድ የሚል ቃል ጥቅም ላይ የዋለው የደጆቻቸው መቃን የሕይወትና የመዳን ምልክት በሆነው በበጉ ደም ምልክት የተደረገባቸውን የእሥራኤላውያንን ቤቶች ጥፋት (አጥፊው መልአክ) አልፎአቸው ስለሄደ ነበር። በዕብራይስጥ ፋሲካ የሚለው ቃል የመጣው “አልፎ መሄድ” ከሚል ግሥ ነው።

`የፋሲካ አከባበር እግዚአብሔር ስለ ሕዝቡ ያደረጋቸውን ኃይለኛና በጸጋ የተሞሉ ተግባራት ለእያንዳንዱ እሥራኤላዊ ለማስታወስ የታቀደ ነበር። ይህ በዓል ብሄራዊ ማንነታቸውን እንዲጠብቁና ኃይማኖታዊ እምነቶቻቸውን እንዲያትሙ ረድቷል። እግዚአብሔር ባለፉት ጊዜያቶች ያደረገልዎን መልካም ነገር ሁልጊዜ ማስታወስና ወደ ፊትም በተመሳሳይ ሁኔታ መልካም እንደሚያደርግልዎ መታመን እጅግ ወሳኝ የሚሆነው ለምንድር ነው?`