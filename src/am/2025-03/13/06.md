---
title:  ኢየሱስ ሰብአዊ ዘርን ማደሪያው (ቤተ መቅደሱ) አደረገ
date:   25/09/2025
---

`ዮሐንስ 1:14ን ያንብቡ። የክርስቶስ ሥጋ መልበስ ከቤተ መቅደሱ ጋር የተነጻጸረው እንዴት ነው?
`

የኢየሱስ ሥጋ መልበስ ምስጢርና የዳኑት ለዘላለም የሚያጠኑት ብቸኛ ሳይንስ ነው። ክርስቶስ የእኛን ሥጋ በመልበስ ከእኛ ጋር ተጨባጭ በሆነ መንገድ እንደሚኖር ሐዋርያው ዮሐንስ ገልጦአል። በዚህ ቦታ ኢየሱስ ሥጋን መልበሱ እሥራኤላውያን ወደ ተስፋይቱ ምድር ሲጓዙ ሳሉ በሲና እና በምድረ በዳ በነበረው ቤተ መቅደስ ከእነርሱ ጋር ካደረበት ጋር ይመሳሰላል።

ኢየሱስ ሥጋ በለበሰ ጊዜ ከሰብአዊ ዘር ጋር አደረ። እንዴት ያለ ከአእምሮ በላይ የሆነ ራስን ዝቅ ለማድረግ መስማማት ነው! ዘላለማዊው አምላክ እውነትም “አማኑኤል፣ እግዚአብሔር ከእኛ ጋር” መሆኑን ለማረጋገጥ ከእኛ እንደ አንዱ ሆኖ ወደ እኛ ወረደ።

`ማቴዎስ 18:20 ላይ ኢየሱስ ሁለት ወይም ሶስት ሆነው በስሜ በተሰበሰቡበት በመካከላቸው እገኛለሁ ብሏል። ክርስቶስ በመንፈስ ቅዱስ መገኘት አማካይነት ከሕዝቡ ጋር ነው። ክርስቶስ ከእርሱ ጋር የቅርብ ግንኙነት እንዲኖራቸው ተከታዮቹን እንዲህ በማለት ይጋብዛቸዋል፡- “ እነሆ በደጅ ቆሜ አንኳኳለሁ፤ ማንም ድምፄን ቢሰማ ደጁንም ቢከፍትልኝ፥ ወደ እርሱ እገባለሁ ከእርሱም ጋር እራት እበላለሁ እርሱም ከእኔ ጋር ይበላል” (ራዕይ. 3:20)። ራዕይ 21:1–3ን ያንብቡ። በዚህ ቦታ የቀረበልን ነገር ምንድር ነው?
`

አዲሲቱ ኢየሩሳሌም ከሰማይ ወደ ምድር ስትወርድ የሚሆነውን ነገር ዮሐንስ እንዲህ በማለት ያውጃል፡- “እነሆ፥ የእግዚአብሔር ድንኳን በሰዎች መካከል ነው ከእነርሱም ጋር ያድራል፥ እነርሱም ሕዝቡ ይሆናሉ እግዚአብሔርም እርሱ ራሱ ከእነርሱ ጋር ሆኖ አምላካቸው ይሆናል” (ራዕይ. 21:3)። ከተማዋ በሙሉ የእግዚአብሔር ቤተ መቅደስ ስለሆነች በአዲሲቱ ኢየሩሳሌም መቅደስ የለም (ራዕይ. 21:22)። በቤተ መቅደሱ ውስጥ የነበረው ቅድስተ ቅዱሳን ስድስት ጎን ያለው ሆኖ ሁሉም ጎኖቹ እኩል እንደሆነው (ኩብ) ሁሉ የከተማይቱ ርዝመት፣ ስፋትና ወርድ እኩል ነው (ራዕይ. 21:16)። ኃጢአት፣ ሞት ወይም ስቃይ በሌለበት ዓለም አምላካችን ባለበት ለዘላለም እንኖራለን።
`ኢየሱስ ቃል የገባልንን ነገር በመመልከት እስከ መጨረሻው መታገስን መማር የምንችለው እንዴት ነው?`