---
title:  ቤተ መቅደሱ
date:   20/09/2025
---

### ለዚህ ሳምንት ጥናት የሚከተሉትን ጥቅሶች ያንብቡ

ዘፀ. 35:1–36:7፤ ዘፍ. 1:1፤ ዘፀ. 36:8–39:31፤ ዕብ. 7:25፤ ዘፀ. 40:1–38፤ ዮሐንስ 1:14።


> <p>የመታሰቢያ ጥቅስ፡ </p>
>"ደመናውም የመገናኛውን ድንኳን ከደነ፥ የእግዚአብሔርም ክብር ማደሪያውን ሞላ።…በመንገዳቸውም ሁሉ በእስራኤል ቤት ሁሉ ፊት የእግዚአብሔር ደመና በማደሪያው ላይ በቀን ነበረና፥ እሳትም በሌሊት በዚያ ላይ ነበረና" ዘፀ. 40:34፣ 38

በብሉይ ኪዳን ዘመን (እና ዛሬም ለእኛ) የእግዚአብሔር ሕዝብ ዋና ስራ ከእግዚአብሔር ጋር የቅርብ ግንኙነት ፈጥሮ መኖር፣ እርሱን ማምለክ፣ ማገልገል እና የእግዚአብሔርን ትክክለኛ ምስል ለሌሎች ማሳየት ነው (ዘዳ. 4:5–8)።

በኤደን የአትክልት ቦታ አዳምና ሔዋን ኃጢአታቸው እግዚአብሔርን እንዲፈሩ ስላደረጋቸው ከእርሱ ተደበቁ። ኃጢአተኛነት ተፈጥሮአዊ በሆነ ሁኔታ ሰዎች እግዚአብሔርን እንዲፈሩ ያደርጋቸዋል፤ ይህ ፍርሃት ስለ ባህርዩ ያለንን አመለካከት ያጣምማል። መልካሙ ዜና ይህንን ክፍተት ለመድፈን እግዚአብሔር የመጀመሪያውን እርምጃ የወሰደ ሲሆን በራሱ ተነሳሽነት የተፈጠረውን ክፍተት በመዝጋት የተቋረጠውን ግንኙነት ይጠግናል። ኃጢአተኛን "የት ነህ?" (ዘፍ. 3:9) በማለት ወደ እርሱ እንዲመለስ ይጠራዋል።

ስለዚህ ቀዳሚው ተልዕኮአችን ትክክለኛውን የእግዚአብሔርን ባህርይ እና የፍቅርና የጽድቅ ሥራዎቹን በዙሪያችን ላሉት ማቅረብ ነው። ሰዎች ወደ እግዚአበሔር ሲሳቡና ለእነርሱ ያለው ፍቅር ከራስ ወዳድነት የጸዳ መሆኑን ሲያምኑ ሕይወታቸውን ለእርሱ ይሰጣሉ፤ እንዲፈጽሙ የሚነግራቸው ነገርም ለጥቅማቸው እንደሆነ ስለሚያውቁ ይታዘዙታል።

ቤተ መቅደሱ እግዚአብሔር ከሰብአዊ ዘር ጋር ያለውን ቅርበት በማሳየት ወደ እርሱ በእምነት የሚመጡትን እንዴት እንደሚያድናቸው የሚያሳውቁትን ታላላቅ እውነቶች ገለጠ።

*የዚህን ሳምንት ትምህርት ለመስከረም 17 ሰንበት ለመዘጋጀት ያጥኑ።*