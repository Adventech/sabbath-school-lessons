---
title:  ትምህርት
date:   24/09/2025
---

### እኛ በዚህ ሌንስ ላይ እየሰራን ነው ፡፡
እባክዎ ቆየት ብለው ይሞክሩ.

### ዘጸ. 40:1–38ን ያንብቡ። እሥራኤላውያን የእግዚአብሔርን መገኘት ለይተው ያውቁ የነበሩት እንዴት ነበር?

የኦሪት ዘጸአት የመጨረሻው መጽሐፍ (ዘጸ. 40) የቤተ መቅደሱን ምርቃትና የአሥርቱን ትዕዛዛት ስጦታ ይገልጻል። የቤተ መቅደሱ ምረቃ እሥራኤላውያን በሲና የነበራቸው ቆይታ የመጨረሻው ክስተት ነበር።

የእግዚአብሔር ክብር ቅድስናው፣ ባህርዩ እና የፍቅር መገኘቱ ሲሆን ይህ ራሱ መልካምነት ነው (ዘጸ. 3:5፤ ዘጸ. 33:18፣ 19)። የእርሱ መገኘት ቤተ መቅደሱን በመሙላት እንደ ደመና፣ የሼክና ክብር ታይቷል። የዘጸአት መጽሐፍ በቀን በደመና በሌሊት በእሳት አምድ በመራው የእግዚአብሔር መገኘት ምሪት ላይ አጽንዖት በመስጠት ይጠናቀቃል። እጅግ ግልጽና ኃይለኛ በሆነ መንገድ ዕብራውያን የእግዚአብሔርን ተጨባጭነት ብቻ ሳይሆን እነርሱን ሲመራ የነበረበትን ቅርበቱንና በመካከላቸው መገኘቱንም መለማመድ ነበረባቸው።

ሙሴ በሁለተኛው ዓመት የመጀመሪያ ወር የመጀመሪያው ቀን ቤተ መቅደሱን አቆመ (ዘጸ. 40:2፣ 17)። አሮንና ልጆቹን ለክህነት መለየትን ጨምሮ ሁሉንም ነገር ዘይት በመቀባት ቀደሰ (ዘጸ. 40:9፣ 13–15)። ሁሉንም ነገር ለእግዚአብሔር እየቀደሰ በቅድስተ ቅዱሳን፣ በቅዱስ ቦታና በጉባኤ ቦታ ውስጥ አለፈ። በዚህ ሂደት አማካይነት የመላው ቤተ መቅደስ አገልግሎቶችን መርቆ አስጀመረ (ደግሞ ዘሁ. 7:1ን ይመልከቱ)። ሙሴ ወደ ቅድስተ ቅዱሳን መግባት የቻለው በምረቃው ጊዜ ብቻ ሲሆን ከዚያ በኋላ በዚያ ቦታ በዓመት አንድ ጊዜ፣ በስርየት ቀን፣ ማገልገል የሚችለው ሊቀ ካህኑ ብቻ ነበር (ዘሌ. 16:2፣ 17)।

የመጽሐፍ ቅዱስ ጥቅስ ሥራው መጠናቀቁን በሶስት አጋጠሚዎች ይናገራል፡- (1) በፍጥረት ሳምንት መጨረሻ ላይ እግዚአብሔር የመፍጠር ሥራውን ማጠናቀቁን አስምሮበታል (ዘፍ. 2:1–3)፤ (2) የቤተ መቅደሱ ሥራ መጠናቀቅን የመጽሐፍ ቅዱስ ጥቅስ እንዲህ ይገልጸዋል፡- "እንዲሁም ሙሴ ሥራውን ፈጸመ" (ዘጸ. 40:33)፤ እና (3) ሰለሞን ቤተ መቅደሱን ሰርቶ በጨረሰ ጊዜም በዚህ መልክ ተገልጾአል (1ኛ መሳፍንት 7:51)።

ይህ በፍጥረትና በእሥራኤል ቤተ መቅደስ መካከል ያለው ግንኙነት ወደ ዓለም አቀፋዊ ተጨባጭ ይዘት፣ ጌታ ከዳኑት ጋር በአድሲቱ ምድር በምትኖረው "የእግዚአብሔር መቅደስ" በሆነችው አዲሲቷ ኢየሩሳሌም (ራዕይ. 21:2፣ 3ን ከራዕይ. 22:1–4 ጋር ያነጻጽሩ) የሚያድርበትን ጊዜ ያመለክታል።

እግዚአብሔር ቤተ መቅደሱን በመገኘቱ መሙላቱ (ዘጸ. 40:34)፣ ከሙሴ መወለድ በመጀመር በአሥሩ መቅሰፍቶች ጊዜ የግብጻውያን አማልክት በመሸነፋቸው፣ ሕዝቡ ከግብጽ በማምለጣቸው፣ የግብጻውያን ሰራዊት በመሸነፉ እና በመጨረሻም እግዚአብሔር በሲና ተራራ በመገለጡ የቀጠሉ ክስተቶች በግርማ የተሞላ ፍጻሜ ነው።

`እርስዎ አሁን እንኳን የእግዚአብሔርን መገኘት መለማመድ የሚችሉባቸው መንገዶች ምንድር ናቸው? እንዲህ ማድረግዎ ወሳኝ የሚሆነው ለምንድር ነው? እግዚአብሔር ይህን የተንቀሳቃሽ ቤተ መቅደስ ለተመራሁ ሰዎቹ ያቀረበው ወሳኝ ትምህርት ምንድን ነው?`