---
title:  ጭቆና:- ዳራውና የሙሴ መወለድ
date:   28/06/2025
---

### ለዚህ ሳምንት ጥናት የሚከተሉትን ጥቅሶች ያንብቡ

ዘፀ. 1:1–22፤ ዘፍ. 37:26–28፤ ዘፍ. 39:2፣ 21፤ የሐዋ. 7:6፤ ገላ. 3:16፣ 17፤ ዘፀ. 2:1–25።

> <p>የመታሰቢያ ጥቅስ<p>

> "ከዚያም ከብዙ ቀን በኋላ እንዲህ ሆነ፤የግብፅ ንጉሥ ሞተ የእስራኤልም ልጆች ከባርነት የተነሣ አለቀሱ፥ጮኹም፥ ስለ ባርነታቸውም ጩኸታቸው ወደ እግዚአብሔር ወጣ። እግዚአብሔርም የለቅሶአቸውን ድምፅ ሰማ፥ እግዚአብሔርም ከአብርሃምና ከይስሐቅ ከያዕቆብም ጋር ያደረገውን ቃል ኪዳን አሰበ። እግዚአብሔርም የእስራኤልን ልጆች አየ፥ እግዚአብሔርም በእነርሱ ያለውን ነገር አወቀ።" ዘፀ. 2:23–25


የዘፀአት መጽሐፍ የተጨቆኑ፣ የተገለሉ፣ የተሰደዱ፣ የተበዘበዙና የተዋረዱ ሰዎችን ዘገባ ያስተጋባል። ስለዚህ ዛሬ እንደተጣሉ፣ እንደተረሱ እና ለባርነት እንደተሸጡ የሚሰማቸው ሰዎች ዕብራውያንን ያዳነው ያው አምላክ እነርሱንም ማዳን ስለሚችል ተስፋ ያገኛሉ።


የዘፀአት መጽሐፍ በሕይወት ውስጥ ለመኖር ስለሚደረጉ ጦርነቶች እና የዚህ ሕይወት አካል ስለሆኑ ኢ-ፍትሃዊነቶችና ፈተናዎች ይናገራል። ሥቃይ እየደረሰባቸው ያሉ ሰዎች ሁሉ እግዚአብሔር ሕዝቡን በመደገፍ በፈጸማቸው ጣልቃ መግባቶች ሊደፋፈሩ ይችላሉ። እግዚአብሔር የተጨቆነ ሕዝብን ጩኸት ይሰማል፣ የሚያጋጥሟቸውን ተጋድሎዎች ይመለከታል፣ እንባዎቻቸውን መዝግቦ ይይዛል፤ በሚደርስባቸው ሰቆቃም ሊረዳቸው ይመጣል።

እግዚአብሔር በእርሱ የሚታመኑትን ነጻ ለማውጣት ተነሳሽነቱን ይወስዳል። እርሱ የሚሰጠንን ዝም ብለን በእምነት መቀበል ያስፈልገናል።

የዘፀአት መጽሐፍ መጠናት ያለበት ምክንያት ኢየሱስ ለሁላችንም ወዳደረገው የጎልማሶች ሰንበት ትምህርት ነገር ስለሚጠቁም ነው። በኢየሱስ ክርስቶስና እርሱ ጠብቆ ባቆየልን ነገር ላይ ባለን እምነት ሁሉም የእኛ ስለሆኑት ስለ እምነት፣ ስለ መቤዠት፣ ነጻ ስለመውጣትና ስለ መጨረሻው ድነት የሚናገር መጽሐፍ ነው።

በሕውከትና በጨለማ መካከል፣ ዓይኖቻችን በእግዚአብሔር ላይ ካተኮሩ፣ እርሱ ወደ ዘላለማዊው “የተስፋ ምድር” እየመራን ሳለ የእርሱን መገኘት፣ ጥንቃቄና እርዳታ መገንዘብ እንችላለን።

*የዚህን ሳምንት ትምህርት ለሰኔ 28 ሰንበት ለመዘጋጀት ያጥኑ*