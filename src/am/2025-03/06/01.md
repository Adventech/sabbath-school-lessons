---
title:  በቀይ ባህር መካከል
date:   02/08/2025
---

### ለዚህ ሳምንት ጥናት የሚከተሉትን ጥቅሶች ያንብቡ

ዘፀ. 12:31–36፣ ያዕቆብ 2:17–20፣ ዘፀ. 13:1–14:31፣ ዕብ. 11:22፣ ዘፀ. 15:1–21፣ ራዕይ. 15:2–4።

> <p>የመታሰቢያ ጥቅስ፡</p>
>  “ሙሴም ለሕዝቡ፦ አትፍሩ፥ ዛሬ የምታዩአቸውን ግብፃውያንን ለዘላለም አታዩአቸውምና ቁሙ፥ ዛሬ ለእናንተ የሚያደርጋትን የእግዚአብሔርን ማዳን እዩ። እግዚአብሔር ስለ እናንተ ይዋጋል፥ እናንተም ዝም ትላላችሁ አላቸው” ዘፀ. 14:13፣ 14

ዘፀአት በብሉይ ኪዳን ውስጥ እጅግ ትዕይንታዊና በግርማ የተሞላ የእግዚአብሔር ሕዝብ ልምምድ ነው። ይህ ክስተት እግዚአብሔር የዕብራውያንን ጠላቶች እንዴት እንዳሸነፈ እና እሥራኤላውያንን ወደ ተስፋይቱ ምድር እንዴት በድል እንዳመጣ የሚያሳይ መለኮታዊ ሞዴል ነው።

በክርስቶስ የመዳንና የመቤዠት ምልክትም ነው።

ከሰብአዊ አኳያ ሲታይ የእሥራኤል ልጆች ተስፋ በሌለው፣ እንዲያውም በማይቻል እና በራሳቸው ራሳቸውን ማዳን በማይችሉበት ሁኔታ ውስጥ ነበሩ፤ ነጻ መውጣት ካለባቸው መሆን ያለበት በመለኮታዊ ተግባር ብቻ ነው። የእኛና የኃጢአት ጉዳይም ተመሳሳይ ነው፡- በራሳችን ተስፋ ቢስ በሆነ ሁኔታ ውስጥ እንገኛለን። ከዘፀአት የበለጠ ትዕይንታዊ የሆነ ነገር ያስፈልገናል። ያንንም አግኝተናል።

እርሱም የክርስቶስ መስቀል እና እዚያ ለሁላችንም ክርስቶስ ያደረገልን ነገር ነው።

በዘፀአት 12 ላይ ከተጠቀሱት የእሥራኤላውያን ከጎሼን ምድር መውጣት አንስቶ በዘፀአት 15 ላይ በደስታ እስከተዘመረው የሙሴ መዝሙር ድረስ ያሉ ክስተቶች በጣም የሚያስገርሙና ለማመን የሚያስቸግሩ ናቸው። የእግዚአብሔር ምልክቶች፣ ድንቆችና አስደናቂ የማዳን ሥራዎች ጫፍ (ቁንጮ) ላይ ደርሰው ነበር። የጎልማሶች ሰንበት ትምህርት

ነገር ግን እነዚህ እንኳን፣ ነጻ የመውጣቱ ትዕይንት ጥላ ከሆነለት፣ ክርስቶስ ለእኛ በመስቀል ላይ ካደረገው ነገር ጋር አይወዳደሩም።

*የዚህን ሳምንት ትምህርት ለነሐሴ 3 ሰንበት ለመዘጋጀት ያጥኑ።*