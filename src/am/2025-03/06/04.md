---
title:  ቀይ ባህርን መሻገር
date:   05/08/2025
---

`ዘፀ. 13:17–14:12ን ያንብቡ። እሥራኤላውያን ግብጽን ለቀው በወጡ ጊዜ እግዚአብሔር እንዴት ነበር የመራቸው? ቀጥሎስ ምን ሆነ?`

እግዚአብሔር ለሙሴ የሰጣቸውን መመሪያዎች በመከተል እሥራኤላውያን ከግብጽ የወጡት በደንብ እንደተደራጀ የጦር ሰራዊት ነበር።

ትሳባ እና ማክሃኔህ የሚሉ የዕብራይስጥ ቃላት “የጦር ሰራዊት” “ክፍለ ጦር” “ሰልፍ” እና “ሰራዊቶች” የሚሉ ትርጉሞች ያሉአቸው ሲሆን እነርሱም ይህ መግለጫ እውነት መሆኑን ይመሰክራሉ (ዘፀ. 6:26፤ ዘፀ. 7:4፤ ዘፀ. 12:17፣ 41፣ 51፤ ዘፀ. 14:19፣ 20ን ከ ዘፀ. 13:18 ጋር ያነጻጽሩ)። በትናንሽ ቡድኖች ተከፍለው እንደ ጦር ሰራዊት በሰልፍ ተጓዙ። ኋላ በለዓም ከሞአብ ተራሮች ላይ ሆኖ እሥራኤልን “በየነገዱ ተቀምጦ (ሰፍሮ) አየ” (ዘሁ. 24:2)።

ይህ በእንዲህ እንዳለ፣ “ሙሴ የዮሴፍን አጥንቶች ከእርሱ ጋር ወሰደ” (ዘፀ. 13:19)። ይህ በጥቅሱ ውስጥ ያለ ወሳኝ ዝርዝር ሲሆን ዮሴፍ በእግዚአብሔር ተስፋ ላይ የነበረው እምነት ተፈጻሚነት ማግኘቱን ያሳያል።

ምንም እንኳን ዮሴፍ በግብጽ ውበትና መልካም ዕድሎች ውስጥ ቢኖርም የተስፋይቱ ምድር ከዕይታው ጠፍታ አታውቅም ነበር። አጥንቶቹ ወደ ከነዓን ምድር እንዲወሰዱ ጠየቀ(ዘፍ. 50:24፣ 25)። እግዚአብሔር እንደማለው በእርግጥ እሥራኤልን በግብጽ ምድር እንደሚጎበኝና ወደ ከነዓን ምድር እንደሚያመጣቸው አመነ (ዕብ. 11:22)። እሥራኤላውያን ወደ ከነዓን እንደደረሱ የዮሴፍን አጥንት “በሴኬም ቀበሩ” (ኢያሱ 24:32)።

የደመና እና የእሳት አምዶች እግዚአብሔር በሕዝቡ መካከል ስለመሆኑ የሚታዩ ምልክቶች ነበሩ። እግዚአብሔር በዚያ በመኖር ከደመናው ተናገረ (ዘፀ. 14:24፤ ዘሁ 12:5፣ 6). የጎልማሶች ሰንበት ትምህርት

ይህ በእንዲህ እንዳለ ፈርዖን የልቡን እውነተኛ ማነሳሻ ምክንያቶች ገለጠ። እርሱ አልተለወጠም፣ ከእውነተኛ ልቡ በፍጹም ተናዝዞ አያውቅም።

እግዚአብሔር እንዲባርከው መጠየቁ ቀልድ እና ምናልባትም የራሱ ልብ መታለል ሊሆን ይችላል። ሰራዊቱን ሰብስቦ ያመለጡትን ባሪያዎች ለመመለስ ሄደ። በርግጥ ይህ ሰው ምንኛ በኃጢአት ታውሯል።

ሕዝቡ የፈርዖን ሰራዊት ሲመጣባቸው በተመለከቱ ጊዜ ከአንድ ጊዜ በላይ የተስተጋቡ አመለካከቶችን በመግለጽ የሚከተሉትን ቃላት ተናገሩ፡- “ በግብፅ መቃብር ስላልኖረ በምድረ በዳ እንሞት ዘንድ አወጣኸንን? ከግብፅ ታወጣን ዘንድ ይህ ያደረግህብን ምንድር ነው?” (ዘፀ. 14:11)።

ሕዝቡ የበኩር ልጆቻቸውን መዳን ጨምሮ ትዕይንታዊ የሆነ የእግዚአብሔርን ኃይል መገለጥ ተመልክተው ሳሉ አሁንም አስገራሚ የሆነ አለማመንን አሳዩ።

`አስከፊ የሆነ ሁኔታ የገጠመዎትን ጊዜ ያስቡ። የመጀመሪያ ምላሽዎ ምን ነበር? በእግዚአብሔር ማመን ወይስ እምነት ማጣት? ከዚያ ሁኔታ በቀጣይ ጊዜ ሌላ አስከፊ ሁኔታ ሲገጥምዎት ሊረዱዎ የሚችሉ ምን ትምህርቶችን ተማሩ?`