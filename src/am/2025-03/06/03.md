---
title:  የበኩር ልጅ መቀደስ/መለየት
date:   04/08/2025
---



`ቃል የተገባው የመቤዠትና ነጻ የመውጣት ጊዜ ሊደርስ ነበር። ሕዝቡ መዘጋጀት ነበረበት። ማመን ብቻ ሳይሆን እምነታቸውን ወደ ተግባር መቀየር ነበረባቸው። ምን ማድረግ እንደሚያስፈልጋቸው እግዚአብሔር ነግሮአቸው ነበር፤ አሁን በእምነት መፈጸም ነበረባቸው። ያዕቆብ ይጽፍ ከነበረው አውድ ሙሉ በሙሉ ልዩ በሆነ አውድ ቢሆንም መርሁ ግን በደንብ ገጣሚ ነው። “አንተ ከንቱ ሰው፥ እምነት ከሥራ ተለይቶ የሞተ መሆኑን ልታውቅ ትወዳለህን?” (ያዕቆብ 2:17–20)። ዘፀ. 13:1–16ን ያንብቡ። የመጨረሻው መቅሰፍት ሲወርድ የእሥራኤላውያን በኩሮች በእግዚአብሔር ጸጋ ከመቅሰፍቱ ድነው ነበር። ይህ ቀጣይነት ያለው ትዕዛዝ የሆነበት ምክንያት ምን ነበር? ይህ ዛሬ ለእኛ ምን ትርጉም ይሰጣል?`

እሥራኤላውያን ቤተሰቦች በእምነት የበር መቃኞቻቸውን ደም ስለቀቡ እግዚአብሔር በምህረቱ ጠበቃቸው። እነዚህ አዳዲስ መመሪያዎች በሙሴ አማካይነት ከእግዚአብሔር መጡ፡- “ ማሕፀንን የሚከፈት በኵር ወንድ ሁሉ ለእኔ ቀድስልኝ” (ዘፀ. 13:2)። ይህ ድንጋጌ ለሰውም ለእንስሳትም የሚሰራ ድንጋጌ ነበር።

ከዚህ ትዕዛዝ በስተጀርባ ያለው መርህ እርሱ ፈጣሪና የሁሉም ነገር ባለቤት ስለሆነ ሁሉም የእርሱ ነው የሚል ነው፡- “ምድርና ሞላዋ ለእግዚአብሔር ናት፥ ዓለምም በእርስዋም የሚኖሩ ሁሉ” (መዝ. 24:1)። “ብሩ የእኔ ነው፥ ወርቁም የእኔ ነው፥ ይላል የሠራዊት ጌታ እግዚአብሔር” (ሐጌ 2:8)። የእሥራኤላውያን የበኩር ልጆች ከእርሱ የተሰጡ የእግዚአብሔር በረከቶች የመጀመሪያ ፍሬዎች ሲሆኑ ለእርሱ ሙሉ በሙሉ የመቀደሳቸውና ያላቸው ነገር ሁሉ ከእርሱ ብቻ መምጣቱን የመረዳታቸው ምልክትም ነበሩ።

በዚህ ቦታ የመቤዠትና የድነት ሀሳብንም እንመለከታለን። የበኩር ልጆች ከሞት የተረፉት በደሙ ስለተሸፈኑ ነበር። በኢየሱስ ደም ሥር የሆኑት ሁሉ እንደሚዋጁ እነርሱም ከሞት ተዋጅተዋል። ጳውሎስ ስለ ኢየሱስ “ቤዛነቱንም እርሱንም የኃጢአትን ስርየት ባገኘንበት በእርሱ” (ቆላ. 1:14) በማለት ጽፏል።

ይህ በእንዲህ እንዳለ፣ ይህ የመቀደስ ተግባርና ከግብጽ ባርነት ነጻ የመውጣት በዓል እንዴት እንደሚፈጸም መመሪያዎች ተሰጥተው ነበር።

`እንስሳቱን መሰዋት ነበረባቸው፣ ነገር ግን ወንዶች ልጆቻቸው መዋጀት ነበረባቸው(ዘፀ. 13:12፣ 13፣ 15)። ዘፀ. 13:16 በእጆቻቸውና በዓይኖቻቸው መካከል ምን ማድረግ እንዳለባቸው ይነግራል። ምንም ያህል እምነት ቢኖረንም እምነታችንን በሥራ ማሳየት እንዳለብን የሚገልጸውን ወሳኝ መንፈሳዊ እውነት ይህ የሚያመለክተው እንዴት ነው?`