---
title:  ሕግ እግዚአብሔር ለእኛ እንደገባልን የተስፋ ቃል
date:   21/08/2025
---

`ሮሜ 3:20–24ን ያንብቡ። አስርቱን ትዕዛዛት በመጠበቅ መዳን እንደማንችል ጳውሎስ በጣም እርግጠኛ ቢሆንም ሕግጋቱ በእኛ ሕይወት ሥራቸውን የሚሰሩት እንዴት ነው?`

በሙሴ ጽሁፎች ውስጥ አሥርቱን ትዕዛዛት ለመግለጽ ጥቅም ላይ የዋለው የዕብራይስጡ ዳባሪም የሚለው ቃል (ዘፀ. 34:28፣ ዘዳ. 4:13፣ ዘዳ. 10:4) ቃል በቃል ሲተረጎም “ትዕዛዛት” የሚል ሳይሆን “ቃላት” የሚል ትርጉም አለው። ይህ “ቃል፣” ዳባር (ነጣለ)፣ “የተስፋ ቃል” የሚል ትርጉም ሊኖረው ይችላል። ዳባር የሚለው ቃል በብዙ ቦታዎች (1ኛ ነገሥት 8:56፤ 2ኛ ዜና 1:9፤ ነህሚያ 5:12፣ 13፤ ዘዳ. 1:11፤ ዘዳ. 6:3፤ ዘዳ. 9:28፤ ኢያሱ 9:21፤ ኢያሱ 22:4፤ ኢያሱ 23:5)፣ የተስፋ ቃል ሀሳብን ይዞ እንደ ስም ወይም ግሥ የተተረጎመው ከዚህ የተነሣ ነው።

`ኤለን ጂ ኋይት የአስርቱን ትዕዛዛት ተግባር በተመለከተ “አስርቱ ትዕዛዛት . . . አስር የተስፋ ቃላት ናቸው” በማለት ማብራሪያ ትሰጣለች። —Ellen G. White Comments፣ The SDA Bible Commentary፣ vol. 1፣ p. 1105። አስርቱ ትዕዛዛት መስተዋል ያለባቸው እግዚአብሔር አስደናቂ ነገሮችን እንዲያደርግልን በትክክለኛው መንገድ ሊመሩን ከእርሱ የተሰጡን የተስፋ ቃላት እንደሆኑ ነው። ነገር ግን ልንታዘዛቸው ይገባል። ሮሜ 10:4ን ያንብቡ። ክርስቶስ የሕግ “ፍጻሜ” ነው የሚለውን የጳውሎስን አረፍተ ነገር መረዳት ያለብን እንዴት ነው?`

ጳውሎስ ኢየሱስ ክርስቶስ የሕግ ፍጻሜ (telos) እንደሆነ ይናገራል፣ ነገር ግን ይህን ሲል ክርስቶስ ሕግን ሽሯል ወይም አስወግዷል በሚል ስሜት አይደለም። ከዚህ ይልቅ ክርስቶስ የሕግ ግብና አላማ ነው ማለት ነው፤ የእርሱ የስርየት መስዋዕትነት የህግን ትክክለኛነትና ዘላቂነት ያስቀራል ማለት አይደለም።

ከዚህ በተቃራኒ ስለ ሕግ አስፈላጊነት፣ ሕጋዊነት እና የማይሻር ሥልጣኑ ይናገራል (ሮሜ 3:31፣ 1ኛ ቆሮ. 7:19፣ ገላ. 5:6)። ቴሎስ (telos) የሚለው ቃል ትርጉም ከጊዜ ጋር የተገናኘ ሳይሆን በቀዳሚነት ዓላማ ያለውና ግብን ከግምት ውስጥ ያስገባ ነው። ክርስቶስ የእግዚአብሔርን ሕግ እውነተኛ ትርጉምና ዓላማ የሚከፍት ቁልፍ ነው። ስለዚህ ክርስቶስ ሕግን ዋጋ አሳጥቶታል፣ ሽሮታል ወይም አስቀርቶታል ማለት ስህተት ነው።

`ሕግ ወደ ክርስቶስ ስለሚያመለክት ክርስቶስ የሕግ ግብ ነው። ሕግ ወደ ክርስቶስ የሚያመለክተው እንዴት ነው? ሕግ ወደ ክርስቶስ እንድንመለከት ለማድረግ ስለ ራሳችን ምን ይገልጥልናል?`
