---
title:  ተጨማሪ ሀሳብ
date:   22/08/2025
---

ኤለን ጂ ኋይት ከጻፈችው አባቶችና ነቢያት ከሚለው መጽሐፍ “ለእሥራኤል የተሰጠ ሕግ” የሚለውን ክፍል ገጽ 303–310 እና “ሰይጣን ለሕግ ያለው ጠላትነት” የሚለውን ክፍል ገጽ 331–342 ላይ ያንብቡ።

“እግዚአብሔር ሕጉን የተናገረበትን አጋጣሚ ከከበረው ባህሪዩ ጋር በተገናኘ ሁኔታ አስፈሪ ግርማ ሞገስ ያለው ትዕይንት እንዲሆን አቀደ። ሕዝቡ ከእግዚአብሔር አገልግሎት ጋር ግንኙነት ያለው እያንዳንዱ ነገር እጅግ ትልቅ የሆነ አክብሮት ሊሰጠው እንደሚገባ መረዳት ነበረባቸው።”—Ellen G. White፣ Patriarchs and Prophets፣ p. 303.

ይህ የአክብሮት መርህ ዛሬም ተቀባይነት ያለው ነው። ይህ መርህ የሚመነጨው የእግዚአብሔርን ታላቅነት፣ የላቀ ችሎታ እና ግርማ ከመረዳት ነው።

የእግዚአብሔርን ክብር መመልከት በልባችን አመስጋኝነትን በመፍጠር ኩራታችንን ዝቅ ያደርጋል። የእግዚአብሔርን ቅድስና በቅርበት ስንመለከት በሕይወታችን ያሉ ጉድለቶችን አብልጠን ለይተን ስለምናውቅ የሚለውጠንን የእርሱን መገኘት የበለጠውን ወደ መጠማትና እርሱን ለመምሰል ወደ መፈለግ ይመራናል። የጎልማሶች ሰንበት ትምህርት

ከእርሱ እና ከቅዱስ ሕጉ ጋር ራሳችንን በማነጻጸር እኛ ማን እንደሆንን ማወቃችን ደግሞ ክርስቶስ ለእኛ በፈጸመው የምትክ ሞት ሙሉ በሙሉ እንድንደገፍ ያደርገናል።

ራሳችንን ዝቅ በማድረግ እግዚአብሔርን እንደ አምላካችንና ንጉሣችን ስንቀበል ትዕዛዛቱ ለመታዘዝ ከባድ እንደማይሆኑ ኢየሱስ ግልጽ አድርጓል (ማቴ. 11:28–30)። መለኮታዊ ሕግ ቋሚ የሆነ (የማይለወጥ) መሰረት እንዳለው ክርስቶስ ግልጽ አድርጓል (ማቴ. 5:17–20)። እግዚአብሔር ድነትን በነጻ ስለሰጠን ለእግዚአብሔር ካለን ፍቅርና አመስጋኝነት በመነሳት የእርሱን ሕግጋት ስንጠብቅ ከእርሱ ጋር የሚያድን ግንኙነትን ሙላት እንለማመዳለን።

ሕግን የመጠበቅን ታላላቅ መልካም ዕድሎች እየተጠቀምን ሳለ (ሕግን መጣስ የሚያስከትለውን ሕመምና መከራ ይመልከቱ)፣ ድነታችን ሕግን በመጠበቃችን ሳይሆን በኢየሱስ እንደሚገኝ በማወቃችን እርግጠኝነት መደሰት እንችላለን።

**የመወያያ ጥያቄዎች**

`1. ሕዝቡ ሕግን ለመቀበል ያደረጉት ዝግጅት ያስፈልጋቸው የነበረውን ሕዝቡ ሕግን ለመቀበል ያደረጉት ዝግጅት ያስፈልጋቸው የነበረውን የአክብሮት ስሜት እንዲረዱ ረዳቸው። ዛሬ በቤተ ክርስቲያናችንና በቤተ ክርስቲያን ሕይወት ይህን የመሰለ በእግዚአብሐር ፊት በአክብሮትና በፍርሃት የመቅረብ ስሜት ያለው የት ነው? ወይስ በሆነ መንገድ ቀስ በቀስ ጠፍቶብናል?`

`2. በዚህ የቃል ኪዳን ቀመር ላይ ያሰላስሉ፡- “እኔ አምላካቸው በዚህ የቃል ኪዳን ቀመር ላይ ያሰላስሉ፡- “እኔ አምላካቸው እሆናለሁ እነርሱም ሕዝቤ ይሆናሉ።” ይህ ዛሬ ለእኛ ምን ማለት ነው? እንደ ግለሰብና እንደ ቡድን መገለጥ ያለበትስ እንዴት ነው?`

`3. እግዚአብሔር እንድንፈጽም የሚያዘንን ነገር እንድንፈጽመው እግዚአብሔር እንድንፈጽም የሚያዘንን ነገር እንድንፈጽመው ያስችለናል። ኤለን ጂ ኋይት እንዲህ ትላለች፡- “ትዕዛዞቹ ሁሉ እንድንፈጽም የሚያስችሉን ናቸው።”—Christ’s Object Lessons፣ p. 33`

`4. አንድ ግለሰብ ይህን ተስፋ (ዳባር) በሥራ መተርጎም የሚችለው እንዴት ነው?`

`5. ከመስቀል በኋላ ሕግ ተሸሯል ለሚለው የተለመደ መከራከሪያ ከመስቀል በኋላ ሕግ ተሸሯል ለሚለው የተለመደ መከራከሪያ መልስ መስጠት የምንችለው እንዴት ነው? በአብዛኞቹ አጋጣሚዎች ተሽሯል እያሉ ያሉት ምንድር (የትኛውን ትዕዛዝ) ነው?`