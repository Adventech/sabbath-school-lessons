---
title:  ለስጦታው መዘጋጀት
date:   18/08/2025
---
`ዘፀ. 19:9–25ን ያንብቡ። እሥራኤላውያን አስርቱን ትዕዛዛት እንዲቀበሉ እግዚአብሔር ያዘጋጃቸው እንዴት ነበር?`

እሥራኤላውያን በሲና ለሚሰጠው ሕግ ለመዘጋጀት ምን ማድረግ እንደነበረባቸው እግዚአብሔር ልዩ መመሪያዎችን ሰጥቶ ነበር። ውጫዊ ንጽህናቸው ለእግዚአብሔር ያላቸውን ሙሉ መሰጠት ማንጸባረቅ ነበረበት። ሊመጣ ስለነበረው አስደናቂ የእግዚአብሔር ክብር መገለጥ መዘጋጀት ነበረባቸው። የእግዚአብሔር ክብር መገለጥ በሚከተሉት ነገሮች የታጀበ ነበር፡- “ነጐድጓድና መብረቅ ከባድም ደመና እጅግም የበረታ የቀንደ መለከት ድምጽ በተራራው ላይ ሆነ፤ በሰፈሩም የነበሩት ሕዝብ ሁሉ ተንቀጠቀጡ” (ዘፀ. 19:16)።

ሕግጋቱ (አሥርቱ ትዕዛዛት) የእግዚአብሔር መገለጥና መጽሐፍ ቅዱሳዊ ሥነ-ምግባር እምብርት ናቸው። ትዕዛዛቱ ለሰብአዊ ዘር በሙሉ የጎልማሶች ሰንበት ትምህርት የመለኮታዊ መስፈርቶች አንኳርና መሰረት ናቸው፤ መርሆዎቹ ዘላለማዊና ዓለም አቀፋዊ ናቸው።

እንደ መጽሐፍ ቅዱስ ዘገባ አሥርቱን ትዕዛዛት ለሰዎች ያሳወቀው እግዚአብሔር ሲሆን (ዘፀ. 19:19፤ ዘፀ. 20:1፤ ዘዳ. 5:4፣ 5፣ 24)፣ የጻፈውም እርሱ ራሱ ነው (ዘፀ. 24:12፣ ዘፀ. 31:18፣ ዘዳ. 5:22)። ለሙሴ ሁለት ጊዜ እንደ ልዩ ስጦታ ተሰጥተዋል (ዘፀ. 32:19፤ ዘፀ. 34:1፤ ዘዳ. 10:1፣ 2)።

በዘፀአት መጽሐፍ ውስጥ አስርቱ ትዕዛዛት፣ “ምስክር” (በዕብራይስጥ ‘ኢዱት፤ ዘፀ. 31:18)፤ ወይም “የቃል ኪዳን ቃሎች” (በዕብራይስጥ ዲብሬ ሃቤሪት፤ ዘፀ. 34:28) የሚል ስያሜ ተሰጥቶአቸዋል። በዘዳግም መጽሐፍ ውስጥ አስርቱ ትዕዛዛት “የቃል ኪዳን ጽላቶች” (ዘዳ. 9:9፣ 11፣ 15) ላይ እንደተጻፉ ተገልጾአል። በዕብራይስጥ የትኛውም መጽሐፍ “አስርቱ ትዕዛዛት” (በዕብራይስጥ ሚትዝወት፣ “ትዕዛዛት”) የሚል ቃል አይጠቀምም። ከዚህ ይልቅ፣ ሶስት ጊዜ “አሥርቱ ቃላት” የሚል ስያሜ ሰጥተዋል። ዕብራይስጡ ‘አሰረት ሃዴባሪም የሚል ሲሆን ዳባር ከሚል መነሻ ቃል የመጣ ስለሆነ ትርጉሙ “ቃል፣ አረፍተ ነገር፣ ቁም ነገር፣ ነገር፣ ንግግር፣ ታሪክ፣ ቃል ኪዳን፣ የተነገረ ቃል” የሚል ነው (ዘፀ. 34:28፣ ዘዳ. 4:13፣ ዘዳ. 10:4ን ይመልከቱ)።

መጠነኛ ልዩነት ያላቸው ሁለት የአሥርቱ ትዕዛዛት ትርጉሞች ያሉ ሲሆን የመጀመሪያው ዘፀ. 20:1–17 ላይ የተመዘገበ ሲሆን ሁለተኛው ዘዳግም 21:3–21 ላይ ተመዝግቦ ይገኛል። ሙሴ ለእሥራኤላውያን በቃል ያቀረበው ሁለተኛው ትርጉም ከሲና በኋላ ወደ አርባ ዓመት ገደማ፣ ሕዝቡ ወደ ተስፋይቱ ምድር ከመግባታቸው በፊት የተከሰተ ነበር (ዘዳ. 1:3፣ 4፤ ዘዳ. 4:44– 47)። እነዚህ ሁኔታዎች በሁለቱ መካከል ያሉትን መጠነኛ ልዩነቶች ያብራራሉ።

`ጳውሎስ ሕግን ፍቅር ነው በማለት ማጠቃለያ በሰጠበት ጊዜ ከአስርቱ ትዕዛዛት ጠቅሷል (ሮሜ 13:8–10)። እግዚአብሔር የፍቅር አምላክ ስለሆነ ፍቅር በርግጥም የእግዚአብሔር ሕግ አጠቃላይ ድምር ነው (1ኛ ዮሐንስ 4:16)። አሥርቱ ትዕዛዛት የእግዚአብssሔር ፍቅር መግለጫ ናቸው የሚለውን ሀሳብ እንዴት ይረዱታል? ይህ ማለት ምን ማለት ነው? በእነዚህ ትዕዛዛት ውስጥ የእግዚአብሔር ፍቅር የተገለጸው እንዴት ነው?`