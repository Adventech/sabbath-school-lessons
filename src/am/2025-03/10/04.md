---
title:  ለመታዘዝ ኃይል
date:   02/09/2025
---

`ሕዝቅኤል 36:26–28ን ያንብቡ። በሕይወታችን መታዘዝ የምንችለው እንዴት ነው?`

እሥራኤላውያን በሶስት አጋጣሚዎች እግዚአብሔርን እንደሚታዘዙ በግለት ተናግረው ነበር (ዘፀ. 19:8፤ ዘፀ. 24:3፣ 7)። ሰዎች ደካማ፣ ጎስቋላ፣ ተሰባሪና ኃጢአተኛ መሆናቸውን መጽሐፍ ቅዱስ ቢያስተምርም መታዘዝ አስፈላጊ ነው። ይህን በተመለከተ ኢያሱ አድማጮቹን እንዲህ በማለት አስታወሳቸው፡- “እግዚአብሔርን ማምለክ (ማገልገል) አትችሉም” (ኢያሱ 24:19)። ይህ አሳዛኝ እውነት በጥንቶቹ እሥራኤላውያን ታሪክ ብቻ ሳይሆን በሁሉም ሕዝቦቹ ታሪክ የተገለጠ ነው።

ታዲያ እግዚአብሔርን በታማኝነት መከተል የምንችለው እንዴት ነው? መልካሙ ዜና እግዚአብሔር የሚያዘውን ነገር እንድንፈጽም ኃይል ይሰጠናል። በውስጣችን የሌለው እርዳታ ከውጭ በመምጣት እግዚአብሔር የሚፈልግብንን ነገር ማድረግ እንድንችል ያደርገናል። ይህ የእርሱ ሥራ ነው።

በሕዝቅኤል 36፡26ና 27 ላይ ባለው ሥነ መለኮታዊ ማጠቃለያው እምብርት ውስጥ ነቢዩ ሕዝቅኤል ይህንን ነጥብ ግልጽ ያደርገዋል። የልብ ቀዶ ጥገና ማድረግ የሚችል እግዚአብሔር ብቻ ነው፤ ይህን የሚያደርገው የድንጋይ ልባችንን አስወግዶ ገር በሆነ የስጋ ልብ በመተካት ነው።

እግዚአብሔርን ለመከተል መወሰን እንችላለን፣ ይህ የእኛ ሚና ነው።

ቀስ በቀስ ራሳችንን ለእርሱ አሳልፈን ለመስጠት መምረጥ አለብን። ይህ የሆነበት ምክንያት እግዚአብሔርን ለማምለክ አስበንበት ያደረግነውን ምርጫ እንኳን ለመፈጸም ኃይል ስለሌለን ነው። ነገር ግን ድክመታችንን ለእግዚአብሔር ስንሰጥ እርሱ ያበረታናል። ጳውሎስ እንዲህ ይላል:- “ስደክም ያን ጊዜ ኃይለኛ ነኝና” (2ኛ ቆሮ 12:10)። የጎልማሶች ሰንበት ትምህርት

በሕዝቅኤል 36፡24-30 ላይ ያለውን መለኮታዊ “እኔ”ን ልብ ይበሉ። እግዚአብሔር ሕጉን በጥንቃቄ እንድትጠብቁ ይሰበስባችኋል፣ ያነጻችኋል፣ ያንቀሳቅሳችኋል፣ ይሰጣችኋል፣ ያስቀምጣችኋል፣ ያነሳሳችኋልም።

ራሱን ከእናንተ ጋር ስለሚያመሳስል ከእርሱ ጋር የቀረበ ግንኙነት ከፈጠራችሁ የእርሱ ሥራ የእናንተ ሥራ ይሆናል። በእግዚአብሔርና በእናንተ መካከል ያለው አንድነት ውጤታማ፣ ኃይለኛ እና ሕያው ይሆናል።

`በድጋሚ ይህ ንባብ አጽንዖት የሚሰጠው በእግዚአብሔር አድራጊነት ላይ ነው። አዲሱ ኪንግ ጄምስ እትም እንዲህ ይነበባል፡- “መንፈሴንም በውስጣችሁ አኖራለሁ በትእዛዜም አስሄዳችኋለሁ፥ ፍርዴንም ትጠብቃላችሁ ታደርጉትማላችሁ” (ሕዝ. 36:27)። እግዚአብሔር እንዲታዘዙት ሕዝቡን ያዝና እንዲተገብሩት ኃይልን ይሰጣል። እግዚአብሔር ከሕዝቡ የሚፈልግባቸውን ነገር እንዲያደርጉት ሁልጊዜ ይረዳቸዋል። ጽድቅና ድነት የእግዚአብሔር ሥጦታዎች እንደሆኑ ሁሉ (ፊልጽ. 2:13) መታዘዝም የእግዚአብሔር ሥጦታ ነው (የእኛ መልካም አፈጻጸም ወይም ስኬት አይደለም)። መታዘዝ የሚያስችለንን ኃይል ሊሰጠን ቃል እስከተገባልን ድረስ በኃጢአት መውደቅ የሚቀልለን ለምንድር ነው?`