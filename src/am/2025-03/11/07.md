---
title:  ተጨማሪ ሀሳብ
date:   12/09/2025
---

የኃይማኖት አባቶችና ነቢያት ከሚለው የኤለን ጂ ኋይት መጽሐፍ “የጣዖት አምልኮ በሲና” የሚለውን ርዕስ ገጽ 315–327 ላይ ያንብቡ።

የዚህ ሳምንት ትምህርት እግዚአብሔር በአማኞች ውስጥ በሚሰራው ሥራ ላይ የሚደረገውን ልዩ ትኩረት ያቀርባል። እግዚአብሔር በእኛ ውስጥ “ከምንለምነው ወይም ከምናስበው ሁሉ ይልቅ እጅግ አብልጦ ሊያደርግ ይችላል” (ኤፌ. 3:20)። በራሳችን ላይ ትኩረት ማድረግና የግል ፍላጎቶቻችንን ማሟላት ወደ ጣዖት አምልኮ ስለሚመራን ይህን ማድረግ የለብንም። ከዚህ ይልቅ ትኩረታችን በእግዚአብሔርና በኃይሉ ላይ መሆን አለበት። ይህም ወደ አዲስና የድል ኑሮ የሚመራንን ብርታት ይሰጣል (ፊልጽ. 4:13፤ ይሁዳ 1:24፣ 25)። የጎልማሶች ሰንበት ትምህርት

“በኃጢአት ላይ ፍርድ ስለሚሰጥ ፍትህ ከሚጠይቀው የሚያንስ ምንም ነገር አትውደዱ። እግዚአብሔር የህዝቡ ጠባቂና ሉአላዊ አምላክ ነው። በአመጽ የሚጸኑትን ሌሎችን ወደ ጥፋት ሊመሩ ስለሚችሉ ይቆርጣቸዋል። እግዚአብሔር የቃየልን ሕይወት ከሞት በማዳኑ ለዩኒቨርስ ኃጢአት ሳይቀጣ እንዲቀጥል የመፍቀድ ውጤት ምን ሊሆን እንደሚችል አሳየ። በሕይወቱና በትምህርቶቹ በዘሮቹ ላይ ያሳደረው ተጽእኖ መላውን ዓለም በውኃ እንዲጠፋ ወደጠየቀው እርኩሰት መራ። …ሰዎች ረዥም ዕድሜ በኖሩ መጠን የበለጠውን እየረከሱ ሄዱ።

በሲና በተፈጸመው ክህደትም የሆነው ይኸው ነው። በኃጢአት ላይ አፋጣኝ ቅጣት ካልተሰጠ በቀር ተመሳሳይ ውጤቶች በድጋሚ ይታያሉ።”—Ellen G. White፣ Patriarchs and Prophets፣ p. 325.

**የመወያያ ጥያቄዎች**

`1. በሰኞ ትምህርት መጨረሻ ላይ ባለው ጥያቄ ላይ አብልጠው በሰኞ ትምህርት መጨረሻ ላይ ባለው ጥያቄ ላይ አብልጠው ትኩረት ያድርጉ። ከፈጣሪ በተቃራኒ ፍጥረትን ማምለክ የምንችልባቸው መንገዶች ምንድር ናቸው? ለምሳሌ፣ ተፈጥሮን ሳናመልክ ወይም ጣዖት ሳናደርግ የምድር ጥሩ መጋቢዎች ለመሆንና አካባቢን ለመጠበቅ መሻት የምንችለው እንዴት ነው?`

`2. አንድ ሰው የሁኔታውን አስከፊነት መለየት የሚችለው ድርጊቱ አንድ ሰው የሁኔታውን አስከፊነት መለየት የሚችለው ድርጊቱ በሚያስከትላቸው መዘዞችና ውጤቶቹ ወይም ለክስተቱ በተሰጠው ምላሽ አሳሳቢነት ነው። በትዕቢት መናዘዝን እምቢ ባሉት እና በእግዚአብሔርና በትምህርቱ ላይ ማመጻቸውን በቀጠሉት ላይ ሙሴ የሞት ቅጣት እንዲፈጸምባቸው ያዘዘው ለምንድር ነበር?`

`3. የምትክ ስርየት ብቸኛው ትክክለኛ የስርየት ሞዴል የሆነው የምትክ ስርየት ብቸኛው ትክክለኛ የስርየት ሞዴል የሆነው ለምንድር ነው? ወንጌል የሚያስተምረውን የምትክ መሰረት የሚክድ ወይም የሚያቃልል የስርየት ንድፈ ሀሳብ አስከፊ ስነ-መለኮታዊ ስህተት የሆነው ለምንድር ነው? 1ኛ ጴጥሮስ 2:24ን ያንብቡ። ኢየሱስ ምትካችን የመሆኑን ሀሳብ በኃይል የሚገልጠው እንዴት ነው?`