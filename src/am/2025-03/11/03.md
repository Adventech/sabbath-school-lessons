---
title:  ጣዖት አምልኮና ክፋት
date:   08/09/2025
---

`ዘፀ. 32:6ን ያንብቡ። ጣዖት አምልኮአቸው በፍጥነት ወዴት መራቸው? (ደግሞ መዝ. 115:4–8፤ መዝ. 135:15–18፤ ኢሳ 44:9፣ 10ን ይመልከቱ።)`

የወርቅ ጥጃው አፒስ የሚባለውን የግብጻውያን የበሬ ኮርማ አምላክ ወይም ሃጾር የሚባለውን የላም አምላክ ይመስላል። ይህ የመጀመሪያውንና ሁለተኛውን ትዕዛዛት በጭፍን መተላለፍ ነው (ዘፀ. 20:3–6)። ከሕያው እግዚአብሔር ጋር ያላቸውን ግንኙነት በግልጽ ስለጣሱ ይህ ጥሰት ሳይቀጣ አይቀርም። እሥራኤላውያን ፈጣሪያቸውን በማምለክ ፋንታ ማየት፣ መስማት፣ ማሽተት፣ መናገር፣ መጠንቀቅ፣ ማፍቀር ወይም መምራት የማይችላውን የራሳቸውን የፈጠራ ሥራ አመለኩ።

የፍጥረት ሥርዓት ተገልብጧል፡- በእግዚአብሔር አምሳል መፈጠራቸውን በመረዳት ፋንታ በበቂ ሁኔታ መጥፎ የሆነውን የራሳቸውን ምስል እንኳን ሳይሰሩ በእንስሳ አምሳል አምላክ ሰሩ። ማገልገል የፈለጉት አምላክ ይህ ነበር። ከዚህ የተነሣ በእግዚአብሔር ላይ ከፍተኛ የሆነ ኃጢአት ሰርተዋል (ኢሳ 31:7፤ ኢሳ 42:17)።

`የወርቅ ጥጃው ክህደት በሮሜ 1፡22-24 ላይ የተጻፈውን ነገር የሚያንጸባርቀው በምን መንገዶች ነው?`

ጣዖት አምልኮ እግዚአብሔር እግዚአብሔር መሆኑንና ሰው ሰው መሆኑን የሚገልጸውን ሥነ-መለኮታዊ መረዳት አይቀበልም። ጣዖት አምልኮ በእግዚአብሔርና በሰው መካከል ያለውን ልዩነት ያጠፋና (መክብብ 5:2) ከእርሱ ጋር ያለውን ግንኙነት ያቋርጣል। ጣዖት አምልኮ ጭፍንና ግልጽ ቢሆን ወይም በልብ ውስጥ የተሰወረ ነገር ቢሆን ከእግዚአብሔር ጋር ያለንን ግንኙነት በፍጥነት በማቋረጥ በሞራል መሰላል ላይ ቁልቁል እንድንወርድ ያደርጋል።

ጥቅሱ በቀጣዩ ቀን ስላደረጉት ነገር መናገሩ አያስደንቅም፡- ለጣዖቱ መስዋዕቶችን ካቀረቡ በኋላ መብላት፣ መጠጣትና መጨፈር ጀመሩ፤ ኤለን ጂ ኋይት ሁኔታውን ስትገልጽ "በግብጽ ይደረግ የነበረው የጣዖት አምልኮ ግብዣ ኩረጃ ነበር" ትላለች።—Patriarchs and Prophets፣ p. 320.

ሰዎች የራሳቸውን ጣዖቶች በመስራት ረገድ መጥቀዋል። የራሳቸውን አማልክት መፍጠራቸው መጥፎ ሆኖ ሳለ የሚከፋው ደግሞ ወደ እነርሱ በመሄድ ማምለካቸው ነው። ፈጣሪ በሂደት ወደ ግብረገብ ዝቅጠት በሚመሩ ነገሮች ተተክቷል።

`ዛሬ ሰዎች ከፈጣሪ ይልቅ ፍጥረትን የሚያመልኩባቸው መንገዶች ምንድር ናቸው?`