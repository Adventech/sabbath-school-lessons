---
title: አስቸጋሪ (የማይመች) ጅማሮ
date: 12/07/2025
---

**ሰንበት ከሰዓት በኋላ**

ለዚህ ሳምንት ጥናት የሚከተሉትን ጥቅሶች ያንብቡ: ዘጸ. 5:1–23፣ ራዕይ 11:8፣ ዘጸ. 6:1–13፣ መዝ. 73:23–26፣ 2ኛ ቆሮ 6:16፣ ዘጸ. 6:28–7:7።

> <p>የመታሰቢያ ጥቅስ፡</p>
> "ከዚህም በኋላ ሙሴና አሮን መጥተው ፈርዖንን እንዲህ አሉት፦ የእስራኤል አምላክ እግዚአብሔር እንዲህ ይላል፦ በምድረ በዳ በዓል ያደርግልኝ ዘንድ ሕዝቤን ልቀቅ። ፈርዖንም፦ ቃሉን እሰማ ዘንድ እስራኤልንስ እለቅቅ ዘንድ እግዚአብሔር ማን ነው? እግዚአብሔርን አላውቅም፥ እስራኤልንም ደግሞ አልለቅቅም አለ" ዘጸ. 5:1፣ 2

ብዙ አማኞች አንድ ሰው እግዚአብሔርን ለመከተል ሲወስን፣ እርሱ/ሷ የሚለማመደው/የምትለማመደው ደስታ፣ ብልጽግና እና ስኬት ነው ብለው ያስባሉ። ነገር ግን ብዙ ጊዜ መጽሐፍ ቅዱስ ራሱ እንደሚያሳየው ሆኖ የሚታየው ይህ አይደለም። አንዳንድ ጊዜ በርካታ እንቅፋቶችና አዳዲስ ችግሮች ይከሰታሉ። ይህ እጅግ ተስፋ አስቆራጭ ሊሆን ስለሚችል ሁልጊዜ ቀላል መልስ የሌላቸው ወይም በፍጹም መልስ የማይገኝላቸው ከባድ ጥያቄዎች እንዲነሱ ያደርጋል።

በእግዚአብሔር የሚታመኑትን በርካታ ፈተናዎች ይገጥሟቸዋል። ነገር ግን ስንታገስ፣ በእርሱ መንገድና ጊዜ የሚሆኑ መፍትሄዎችን እግዚአብሔር ያመጣል። እኛ ፈጣንና ቅጽበታዊ መፍትሄዎችን ከምንጠብቀው ጋር የእርሱ መንገድ ሊጋጭ ይችላል፣ ነገር ግን በእርሱ መታመንን መማር አለብን።

ስለዚህ የዚህ ሳምንት ርዕስ፡-ሙሴ የእግዚአብሔርን ሕዝብ ከግብጽ መርቶ እንዲያወጣ የተሰጠ ትዕዛዝ--ማንም ሰው ሊሰጠው እንደሚችል ያለ ግልጽ ጥሪ ነው። በርግጥ፣ ተአምራቶችን እና እግዚአብሔር ራሱ ለሙሴ በቀጥታ መናገርንና ሙሴ በትክክል ምን እንዲያደርግ እንደሚፈልግበት ማሳወቅን አካትቷል።

ያኔ እግዚአብሔር እንደጠራው እና እንዲያውም የተለየ ሥራ እንደሰጠው ማወቅ ለሙሴ ምን ያህል ቀላል ይሆንለት ነበር? ያኔ ቀላል ሊሆን ይችል ነበር፣ ልክ ነው? ማንበብዎን ይቀጥሉ።

*የዚህን ሳምንት ትምህርት ለሐምሌ 12 ሰንበት ለመዘጋጀት ያጥኑ።