---
title: እግዚአብሔር ማን ነው?
date: 13/07/2025
---

### እግዚአብሔር ማን ነው?


"ሕዝቤን የእስራኤልን ልጆች ከግብጽ አውጣ" (ዘፀ. 3:10) የሚለውን የእግዚአብሔርን ትዕዛዝ በመከተል ሙሴ ሂደቱን ለመጀመር ወደ ፈርዖን ሄደ።

`"ሕዝቤን ልቀቅ" (ዘፀ. 5:1፣2ን ይመልከቱ) ለሚለው የእግዚአብሔር ትዕዛዝ የፈርዖን መልስ ምን ነበር? በዚህ ምላሽ ውስጥ ምን ወሳኝ ነገር ሊገኝበት ይችላል?`

ፈርዖን "እግዚአብሔር ማን ነው?" አለ። ይህን ያለው እርሱን ለማወቅ ከመፈለግ የተነሣ ሳይሆን በእርሱ ላይ የማመጽ፣ ወይም አለውቀውም ባለው መሰረት እርሱን የመካድ ተግባር ነው። ኩራት እየተሰማው "እግዚአብሔርን አላውቅም" አለ (ዘፀ. 5፡2)።

በታሪክ ውስጥ ከዚህ ጋር ተመሳሳይ የሆነ ነገር የተናገሩት ምን ያህል ሰዎች ናቸው? ኢየሱስ ራሱ "እውነተኛ አምላክ ብቻ የሆንህ አንተን የላክኸውንም ኢየሱስ ክርስቶስን ያውቁ ዘንድ ይህች የዘላለም ሕይወት ናት" (ዮሐንስ 17:3) ስላለ እግዚአብሔርን አናውቅም ማለታቸው እንዴት አሳዛኝ ነው።

ግብጽ ከንጉሷ ፈርዖን ጋር የእግዚአብሔርን መገኘትና ሥልጣን የሚቃወም ኃይል ምልክት ነች። እግዚአብሔርን፣ ቃሉንና ሕዝቡን በመካድ የሚቆም አካል ነው።

"እሥራኤልን አልለቅም" የሚለው ቀጣዩ የፈርዖን ንግግር በሕያው እግዚአብሔር ላይ ያለውን አመጽ የበለጠውን አጉልቶ ያሳያል። ይህ ደግሞ ግብጽ እግዚአብሔርን የመካድ ምልክት ብቻ ሳይሆን እርሱን የሚዋጋ ሥርዓት ምልክትም ነች።

ብዙዎች ከብዙ ሺህ ዓመታት በኋላ በፈረንሳይ አብዮት ተመሳሳይ አመለካከትን መመልከታቸው አያስደንቅም (ደግሞ ኢሳ 30:1–3 እና ራዕይ 11:8ን ይመልከቱ)። ፈርዖን ራሱን አምላክ ወይም የአምላክ ልጅ እንደሆነ አሰበ።: ይህ አንድ ሰው በራሱ ትልቅ ሥልጣን፣ ብርታትና እውቀት የማመን ሰፊ ማሳያ ነው።

"በመጽሐፍ ቅዱስ ታሪክ ውስጥ ከቀረቡ አገሮች ሁሉ ግብጽ እጅግ በድፍረት የሕያው እግዚአብሔርን መኖር በመካድ ትዕዛዛቱን ተቋቁማለች። ማንም ንጉሥ እንደ ግብጽ ንጉሥ በእግዚአብሔር ላይ በግልጽና በበረታች እጅ ለማመጽ አልደፈረም። መልእክቱ በእግዚአብሔር ስም በሙሴ አማካይነት በመጣለት ጊዜ፣ ፈርዖን በኩራት እንዲህ በማለት መለሰ፡- 'ቃሉን እሰማ ዘንድ እስራኤልንስ እለቅቅ ዘንድ እግዚአብሔር ማን ነው? እግዚአብሔርን አላውቅም፥ እስራኤልንም ደግሞ አልለቅቅም' ዘፀ. 5:2። ይህ ክህደት ሲሆን በግብጽ የተወከለ ሕዝብ ለሕያው እግዚአብሔር ጥያቄ ተመሳሳይ የሆነ ክህደትን የሚያሰማ ድምጽ በመስጠት ተመሳሳይ የሆነ የአለማመንና የአመጽ መንፈስን ይገልጣል።"—Ellen G. White፣ The Great Controversy፣ p. 269.

`የሆነ ሰው እግዚአብሔርን ታውቃለህን? ብሎ ቢጠይቅዎ መልስዎ ምን ይሆን? መልስዎ አዎን ከሆነ፣ ስለ እርሱ ማንነት (እርሱ ምን እንደሚመስል) ምን ብለው ይመልሳሉ? ለምን?`