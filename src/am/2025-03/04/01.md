---
title: መቅሰፍቶቹ
date: 19/07/2025
---

### ለዚህ ሳምንት ጥናት የሚከተሉትን ጥቅሶች ያንብቡ:

ዘፀ. 7:8–10:29፤ ዘሁ. 33:4፤ ሮሜ 1:24–32፤ መዝ. 104:27፣ 28፤ ኢሳ. 28:2፣ 12–17፤ ኢሳ. 44:9፣ 10፣ 12–17።

> <p>የመታሰቢያ ጥቅስ፡</p>
> “የፈርዖንም ልብ ጸና፤ እግዚአብሔርም በሙሴ አፍ እንደ ተናገረ የእስራኤልን ልጆች አልለቀቀም” ዘፀ. 9:35

አንድ ገበሬ አህያው እንዲንቀሳቀስ ለማድረግ እየሞከረ ነበር፤ እንስሳው ግን አይንቀሳቀስም። ስለዚህ ገበሬው ወፍራም ቅርንጫፍ ወሰደና መታው። በድጋሚ ለአህያው ተናገረና መንቀሳቀስ ጀመረ። የሆነ ሰው ይህ ዘዴ ለምን እንደሰራ ገበሬውን ጠየቀው። ገበሬው እንዲህ በማለት መለሰ፡- “ደህና፣ መጀመሪያ ትኩረቱን ማግኘት አለብህ።”

ሰው ስለ እንስሳት ጭካኔ ሊያነሳ የሚችላቸውን ነገሮች በሙሉ ወደ ጎን በመተው፣ በተለይ ከዕብራውያን ከግብጽ መውጣት አውድ፣ በዚህ ቦታ ሊባል የሚችል ነገር አለ። ሙሴ ወደ ፊት እንዲጓዝ ትዕዛዝ የተሰጠው ሲሆን ወደ ፈርዖን ዝነኛ የሆኑ ሻላች ኢት አሚ (shalach et ami) የሚሉ ቃላትን በመናገር ሄደ። ትርጉሙም “ሕዝቤን ልቀቅ!” የሚል ነው።

ነገር ግን ፈርዖን የእግዚአብሔርን ሕዝብ መልቀቅ አልፈለገም። ዕብራውያን ወታደራዊ ሥጋት እንደሆኑ በመቁጠር ግብጻውያን ቢፈሩአቸውም (ዘፀ. 1:10ን ይመልከቱ) ፈርዖን ለምን ይህን ያህል ዳተኛ እንደነበር መጽሐፍ ቅዱስ በፍጹም ግልጽ አድርጎ አያብራራም። ብዙ ጊዜ ባርነትን በተመለከተ እንደሚታወቀው ምክንያቱ ከኢኮኖሚያዊ ጠቀሜታ አንጻር ሊሆን ይችላል። የዕብራውያን ጉልበት ርካሽ ስለነበር እነዚህ ባሪያዎች የሚሰጡትን ኢኮኖሚያዊ ጥቅም ማጣት አልፈለገም። ከዚህ የተነሣ ትኩረቱን ለማግኘት ብቻ ሳይሆን አእምሮውን ለመለወጥም የሆነ ማሳመኛ ዘዴ ያስፈልግ ነበር። 


*የዚህን ሳምንት ትምህርት ለሐምሌ 19 ሰንበት ለመዘጋጀት ያጥኑ።*