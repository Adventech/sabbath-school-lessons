---
title:  የቃል ኪዳን ደንብ
date:   24/08/2025
---

እግዚአብሔር በሲና ሕጉን ሲሰጥ ሕዝቡ ከእርሱ ጋር ባላቸው ግንኙነት እንዴት ቅዱስ ሕይወት መኖር እንደሚችሉ መሰረት ጣለ። ነገር ግን የሕጉ መርሆዎች በዕለት ተዕለት ሕይወት መተግበር ነበረባቸው። ስለዚህ እግዚአብሔር “የቃል ኪዳን ደንብ” የሚባሉ ተጨማሪ ሕጎችን ሰጠ። እነዚህን ሕጎች መጠበቅና በትክክል መተግበር የመሳፍንት ሀላፊነት ነበር።

`“በባርነትና በአረማዊነት የታወሩና የተዋረዱ የሕዝቡ አእምሮዎች ሰፋ ያሉ የእግዚአብሔርን አሥርቱን ትዕዛዛት መርሆዎች በሙላት ለማድነቅ ዝግጁ አልነበሩም። የአሥርቱ ትዕዛዛት ግዴታዎች ሙሉ በሙሉ ተስተውለውና ተተግብረው ቢሆን ኖሮ የአሥርቱን ትዕዛዛት መርሆዎች የሚያብራሩና የሚተገብሩ ተጨማሪ ሕግጋት ይሰጡ ነበር። እነዚህ ሕግጋት ወሰን የለሽ በሆነው ጥበብና ፍትሃዊነት ስለተዋቀሩና ሹማምንቱ በእነርሱ መሰረት ፍርድ ስለሚሰጡ ፍርዶች ተብለዋል። ከአሥርቱ ትዕዛዛት በተቃራኒ፣ ለሕዝቡ እንዲነግር ለታዘዘው ለሙሴ በግሉ (ለብቻው) ተሰጥተዋል።”—Ellen G. White፣ Patriarchs and Prophets፣ p. 310. ዘፀ. 21:1–32ን ያንብቡ። የዕብራውያን ባሪያዎችን፣ ነፍስ መግደልን እና አካላዊ ጉዳትን በተመለከተ ምን የተለዩ መመሪያዎች ተሰጥተው ነበር?`


የቃል ኪዳን ደንብ በብዙ ምዕራፎች ውስጥ ተገልጾአል (ዘፀ. 21:1–23:19)። እነዚህ ሁሉ ደንቦችና ሕጎች የተሰጡት የክፋት ናዳን ለማቆምና ሥርዓት ያለውን ማህበረሰብ ለመገንባት ነበር። የባሪያ ሕጎች የተለዩ ስለነበሩ ከዘመናዊውና በመካከለኛው ዘመን ከነበረው አረመኔያዊና ክፉ የባርነት ልምምድ ጋር መምታታት የለባቸውም። እንደ እውነቱ ከሆነ ዕብራውያን ባሪያዎች ዋጋ የሚሰጣቸውና ጥበቃ የሚደረግላቸው ነበሩ። በዘመናዊውና በመካከለኛው ዘመን በነበሩ ማህበረሰቦች ውስጥ አገልጋዮችና ባሪያዎች የገዢዎቻቸው ንብረት ስለነበሩ ገዢዎቻቸው በእነርሱ ላይ የፈለጉትን ነገር ሁሉ ማድረግ ይችሉ ነበር። ከዚህ በተቃራኒ መጽሐፍ ቅዱሳዊ ሕጎች ነገሮችን በተለየ ሁኔታ ተቆጣጥረዋል።

አገልጋይነት ለስድስት አመት ብቻ እንዲሆን የተወሰነ ሲሆን (ዘፀ. 21:1፣ 2፤ ኤር. 34:8–22)፣ በሰባተኛው አመት ባሪያዎች በሙሉ፣ ራሳቸው ከጌቶቻቸው ጋር ለመሆን ካልፈለጉ በቀር፣ ነጻ ይወጡ ነበር። ደግሞ ጌቶቻቸው በሰንበት ቀናት እንዲያርፉ በማድረግ (ዘፀ. 20:9፣ 10) መሰረታዊ ፍላጎቶቻቸውን ያሟሉላቸው ነበር። 
`በአብዛኛው የዓለም ክፍል ክፉ የሆነ ተቋማዊ የባርነት ልምምድ ቢወገድም፣ አንዳንድ መርሆዎቹ አሁንም እየተተገበሩ ያሉባቸው መንገዶች ምንድር ናቸው? እነዚህን መርሆዎች ለመዋጋት በራሳችን ውስን ክበብ ምን ማድረግ እንችላለን?`