---
title:  ተጨማሪ ሕጎች
date:  25/08/2025
---

`እግዚአብሔር በምህረቱ የንብረት መብቶችን በተመለከተ በተለያዩ ሁኔታዎች ሰዎች ከሰዎች ጋር እንዴት መስራት እንዳለባቸው መሳፍንትን አስተማራቸው። አንድ ኮርማ በሬ በጎረቤት በሬ ላይ ጉዳት ካደረሰ፣ ሰዎች የቤት እንስሳን ሰርቀው ቢሸጡ፣ ከብቶች የሌላ ሰው ግጦሽ ውስጥ ወይም የወይን ቦታ ገብተው ቢግጡ፣ አንድ ግለሰብ የተዋሰው ነገር ቢሰረቅበት ወይም የተከራዩት እንስሳ ቢጎዳ ወይም ቢሞት ምን መደረግ እንዳለበት የሚያመለክቱ በርካታ ጥናቶች ተዘርዝረዋል (ዘፀ. 21:33–22:15)። ዘፀ. 22:16–23:9ን ያንብቡ። በእነዚህ ህግጋት ውስጥ የተነሱ ጉዳዮች ምንድር ናቸው? የተነሱትስ እንዴት ነው?`

`ዘፀ. 22:16–23:9ን ያንብቡ። በእነዚህ ህግጋት ውስጥ የተነሱ ጉዳዮች ምንድር ናቸው? የተነሱትስ እንዴት ነው?`

የእግዚአብሔር ሕግጋት የተለያዩ ጉዳዮችን አካትተዋል። ሰዎችን መናቅን ወይም ማዋረድን የሚቃወሙ ልዩ ደንቦች ነበሩ። ምንም ዓይነት ብዝበዛ እንዲፈጸም አልፈለገም ነበር። እግዚአብሔር በምህረቱ ኃጢአተኛ የሆኑ የሰብአዊ ልብ ዝንባሌዎችን በማረም የሰዎችን ተፈጥሮአዊ ዝንባሌዎች ይገድባል። ማህበረሰብ ከአደጋ መጠበቅ፣ ክፋት መጥፋት እና ጥሩ የሆኑ የእርስ በርስ ግንኙነቶች መጎልበት ነበረባቸው። ሁሉም ተግባሮች ለፍትህና ፍቅር መገዛት ነበረባቸው። ዘፀ. 23:10–19ን ያንብቡ።
`በዚህ ቦታ የተነሱት ወሳኝ (ጠቃሚ) ጉዳዮች ምንድር ናቸው?`


ሰንበትና በዓላት አምልኮን የሚመለከቱ ስለነበር በድነት ታሪክ ውስጥ ያሉ ወሳኝ ክስተቶችን የሚያስታውሱ ነበሩ። አምልኮ ለሁሉም ሌሎች ተግባራት ስነ-መለኮታዊ መሰረት ስለነበር በጥንቃቄ ቁጥጥር ይደረግበት ነበር። ሰንበት የተቋቋመው በፍጥረት ጊዜ ስለነበር (ዘፍ. 2:2፣ 3፤ ዘፀ. 20:8– 11)፣ ከእሥራኤል ነጻ መውጣትና ድነት ጋር በመገናኘት (ዘዳ. 5:12– 15)፣ ኃይለኛ በሆነ መንገድ እግዚአብሔርን እንደ ፈጣሪያችን፣ አዳኛችንና ጌታችን ወደማምለክ ያመለክታል (ማርቆስ 2:27፣ 28)።

ይህ በእንዲህ እንዳለ፣ እሥራኤላውያን በየዓመቱ ማክበር የነበረባቸው ሶስት ወሳኝ በዓላት ነበሩ፡-(1) ፋሲካ ወይም ያልቦካ ቂጣ የሚበላበት በዓል ሲሆን የሚከበረውም በፀደይ ወራት (በአብዛኛው ከመጋቢት አጋማሽ እስከ ሚያዝያ አጋማሽ ድረስ) ነበር። (2) ጴንጤቆስጤ ወይም የመከር በዓል (ወይም የሳምንታት በዓል) ሲሆን የሚከበረው የመጀመሪያው በዓል ከተከበረ ከሰባት ሳምንታት በኋላ ስለሆነ የሚጀምረው ከ50 ቀናት በኋላ ነበር። (3) የዳስ በዓል ወይም በበልግ ጊዜ እህል የመሰብሰብ በዓል ሲሆን (በተለምዶ ከመስከረም አጋማሽ እስከ ጥቅምት አጋማሽ ባለው ጊዜ ይከበር ነበር (ደግሞ ዘፀ. 34:18–26፣ ዘሌ. 23:4–44፣ ዘሁ 28:16– 29:40፣ ዘዳ. 16:1–16ን ይመልከቱ)።
