---
title:  በቀል
date:  28/08/2025
---

“ተወዳጆች ሆይ፥ ራሳችሁ አትበቀሉ፥ ለቍጣው ፈንታ ስጡ እንጂ፤ በቀል የእኔ ነው፥ እኔ ብድራቱን እመልሳለሁ ይላል ጌታ ተብሎ ተጽፎአልና” (ሮሜ 12:19፤ ደግሞ ዘዳ. 32:35ን ይመልከቱ)።

`በእነዚህ ጥቅሶች ውስጥ የሚገኙት ተስፋና ትዕዛዝ ምንድር ናቸው? ግንኙነታቸውስ ምን ያህል የቀረበ ነው?`

በጥንቱ የእሥራኤላውያን ዘመን የተጓደለውን ፍትህ ጌታ እስኪመልስ ድረስ የዳኞቹ ሥራ ሕጉን መተግበርና ጥፋት ወይም ጉዳት ሲደርስ ሕጉን ተፈጻሚ ማድረግ ነበር። ነገር ግን መጀመሪያ ጭብጦቹን ማግኘት ያስፈልጋቸው ነበር።

`ችግሩ ግን በክርስቶስ ዘመን የነበሩ የሕግ መምህራን ይህን ሕግ ለግላዊ በቀል መንገድ በሚከፍት ሁኔታ ሥራ ላይ አውለውት ነበር። ይህ ከመደረጉ የተነሣ መርሁ ከአውዱ ውጭ ስለሆነ የመጀመሪያው ዓላማ ጠፍቶ ነበር። ከዚህ የተነሣ ሕግ የሚከለክለውን ነገር ትክክል እንደሆነ አድርጎ መከላከል ይታይ ነበር። ማቴ. 6:4፣ 6፤ ማቴ.16:27፤ ሉቃስ 6:23፤ እና 2ኛ ጢሞ. 4:8ን ያንብቡ። ኢየሱስ የሽልማትና የቅጣት መርሆዎችን እንዴት ይመለከት እንደነበር እነዚህ ጥቅሶች ምን ይነግሩናል?`

ኢየሱስ የሽልማትና የቅጣት ሕጎች ተቃዋሚ አልነበረም። ፍትህ የመርህ ጉዳይ ሲሆን የሕይወት ወሳኝ ክፍል ነው። ነገር ግን ማንም ሰው የፈራጅን፣ የዳኛን እና “ሕግ ፈጻሚን” ሚና ለራሱ መውሰድ የለበትም።

ፍትህን ማዛባት ለእኛ ምንኛ ቀላል ነው! ለደረሰው ጉዳት ዋጋ መክፈል የእኛ ተግባር አይደለም። የሆነ ክፋት መፍትሄ ሊሰጠው የሚገባ ከሆነ መደረግ ያለበት በፍርድ ቤት ሲሆን ይህ ደግሞ የዳኞች ሥራ ነው። በዚህ አውድ “በሰማይ ያለው አባታችን ፍጹም እንደሆነ” እኛም ፍጹማን እንድንሆን ኢየሱስ ይነግረናል። ራስ ወዳድነት የሌለበት ፍቅር የእግዚአብሔር ዋንኛው ባህርይ ነው። ተከታዮቹ ጠላቶቻቸውን እንዴት መውደድና ለሚያሳድዱአቸው እንዴት መጸለይ እንዳለባቸው ያስተምራቸዋል።

`እውነተኛ ፍጽምና መውደድ፣ ይቅርታ ማድረግ እና ለማይገባቸው እንኳን ምህረት ማድረግ ነው (ሉቃስ 6:36)። የእግዚአብሔርን ባህሪይ ማንጸባረቅ ማለት ይህ መርህና እርሱ የሚያስከትላቸው ድርጊቶች ማለት ነው። በታዘዝነው መሰረት ከዕለት ዕለት ማፍቀርን መማር የምንችልባቸው መንገዶች ምንድር ናቸው? ይህ ሁልጊዜ ለራስ መሞትን የሚያካትተው ለምንድር ነው?`