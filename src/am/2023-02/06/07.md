---
title:  ተጨማሪ ሀሳብ
date:   05/05/2023
---

በዳንኤል 9፡24-27 ያሉትን 70 ሳምንታት ለመመልከት ፈጣንና ቀላል መንገድ የሚከተለው ነው። መጀመሪያ፣ ሰባ ሱባኤ (ሰባ ሳምንት) (ዳን. 9:24). ቀጥሎ፣ የ70 ሳምንቱ ሰባት ሳምንትና 62 ሳምንት ወይም 69 ሳምንት (ዳን. 9:25)። የመጨረሻው ሳምንት፣ ሰባኛው ሳምንት (ዳን. 9:27). በመጨረሻም፣ የመጨረሻው ሳምንት —“በሳምንቱ አጋማሽ” (ዳን. 9:27)በመባል በሶስት ዓመት ከግማሽ አከፋፈል በሁለት ተከፍሏል። ይህ ነው። 70 ሳምንት የተሰራው ከ69 ሳምንትና ከአንድ ሳምንት ነው። አንዱ ሳምንት ደግሞ ለሁለት ተከፍሏል። 457 አመተ ዓለምን እንደ መነሻ ከያዝን በቀላል ስሌት ወደ 1844 ዓ.ም እንደርሳለን። ዳንኤል 8 ስለ 2300 ቀናት ሲናገር 2300 ቀናት መቼ እንደሚጀምሩ በፍጹም አልተናገረም። “እርሱም፦ እስከ ሁለት ሺህ ሦስት መቶ ማታና ጥዋት ድረስ ነው፤ ከዚያም በኋላ መቅደሱ ይነጻል አለኝ” (ዳን. 8:14)። 2300 ቀናት ከመቼ ጀምሮ ነው የሚቆጠሩት? ለምን ዳንኤል ራዕዩን ካየበት ዓመት ፣“ንጉሡ ብልጣሶር በነገሠ በሦስተኛው ዓመት” አይጀምርም (ዳን. 8:1)? ይህ አይሰራም። በዳንኤል ምዕራፍ 8 ላይ ያለው ራዕይ ባቢሎንን አላካተተም። ከእርሱ በኋላ ካሉት ክስተቶች ነው የጀመረው፤ ማለትም ከሜዶንና ፋርስ፣ ግሪክ፣ ሮም እና እስከ “ፍጻሜ” ባሉት ክስተቶች። ስለ ቤተ መቅደሱ መንጻት የተገለጸውን ክስተት በክስተቱ ላይ ካልተገለጸው ከባቢሎን መጀመር ለምን ያስፈልጋል? ለራዕዩ የመጨረሻው ጭብጥ የሚሆን የመነሻ ቀን መምጣት ያለበት ከሜዶንና ፋርስ በመነሳት እስከ “ፍጻሜ” ከሚዘልቀው ከራዕዩ ከራሱ መሆን አለበት። ይህ ብዙ ዓመታትን የሚሸፍን ጊዜ ነው። ይህ ጊዜ የተጀመረው የት ነው? በዳንኤል 8 ላይ አልተነገረንም። የተነገረን በዳንኤል 9 ላይ ነው። 

**የውይይት ጥያቄዎች**

`በክፍላችሁ አንድ ትንቢት ሆኖ በሁለት ክፍሎች ቀርቦ በታየው ወንጌልና ፍርድ መካከል ስላለው የቀረበ ግንኙነት ተወያዩ። በሁለቱ መካከል ያለው ግንኙነት ለእኛ የምሥራች የሚሆነው ለምንድር ነው? በሁለቱ መካከል ያለው ግንኙነት ስለ ፍርድ ሀሳብ ብዙዎች ያላቸውን ፍርሃት መቅረፍ ያለበት እንዴት ነው?`

`መሲሁ “ለራሱ ሳይሆን” ለሌሎች መገደሉን በሚገልጸው በዳንኤል 9፡ 26 ላይ ባለው እውነት ላይ ትኩረት አድርጉ። ይህ እየተናገረ ያለው ስለ ምንድር ነው? ለማን ነው የተገደለው? ለምን?`

`በድጋሚ ዘሌ. 16:16 እና ዘሌ. 23:26–29ን ያንብቡ። ስለ ቤተ መቅደስ መንጻት አስፈላጊነትና (ዘሌ. 16:16) ይህ በሚሆንበት ጊዜ ሰዎቹ ምን ማድረግ እንደሚገባቸው(ዘሌ. 23:26–29) ተነጋገሩ። እዚህ እየሆነ ባለው ነገርና ይህ ዛሬ ለእኛ እየነገረን ባለው ነገር መካከል ያለው ግንኙነት ምንድር ነው?`