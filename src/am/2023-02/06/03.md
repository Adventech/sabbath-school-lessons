---
title:  2,300 ቀናትና የዘመኑ ፍጻሜ
date:   01/05/2023
---

`ዳኔኤል 8:17፣ 19፣ 26ን ያንብቡ። የዳንኤል 8 እና የ2300 ቀናት ራዕይ ምንን የሚመለከቱ እንደሆኑ በተመለከተ መልአኩ ምን የጊዜ ቀመርን ነው ያወጀው? ይህን ማስተዋል ለምን ያስፈልጋል?`

አንዳንድ ሰዎች 2300 ቀናት እውን ቀናት ናቸው ብለው ይከራከራሉ። ምንም እንኳን 2300 ቀናት ከጊዜው ማዕቀፍ ጋር ባይገጥምም፣ በዳንኤል 8 ላይ የተጠቀሰው ትንሹ ቀንድ የሚወክለው ኢየሩሳሌም ላይ ጥቃት ያደረሰውንና የአይሁዶችን ቤተ መቅደስ ያረከሰውን አንቲዎካስ ኤፒፋኔስ (216 ዓዐ.-164 ዓ.ም) የተባለ አለማዊ ወታደራዊ መሪ እንደሚወክል ያምናሉ። ነገር ግን ይህ ትርጉም ራዕዩ “ለፍጻሜ ዘመን” የሚሆን እንደሆነ የተነገረው ግልጽ መመሪያ ተቃራኒ ነው። በእርግጠኝነት አንቲዎካስ በፍጻሜ ዘመን አልኖረም። በዳንኤል 8 ላይ ገብርኤል የ2300 ቀናትን ትንቢት ማብራሪያ መስጠት ይጀምራል። አውራ በጉ ሜዶንና ፋርስን እንደሚወክልና አውራ ፍየሉ ደግሞ ግሪክን እንደሚወክል ገለጸ(ዳን. 8:20, 21)። አስቀድመው ስማቸው እንደተጠቀሱት ስም ባይሰጠውም ቀጣዩ አካል፣ ትንሹ ቀንድ፣ በግልጽ ሮም ነው (ዳን. 8:9፣ 23፣ 24)። እርሱ “እውነትን ወደ ምድር የጣለውን” (ዳን. 8:10–12፣ 25) ኃይማኖታዊና ፖለቲካዊ ገጽታ የያዘውን የሮምን ክፍልና በክርስቶስ ሰማያዊ አገልግሎት ላይ ያሳየውን ጣልቃ ገብነት ያሳያል (ዳን. 8:10–12)። በእግዚአብሔር ትንቢታዊ የጊዜ ሰሌዳ ውስጥ ያሉትን ዝርዝሮች ለማብራራት ገብርኤል ዝግጁ ነው። በዳንኤል ምዕራፍ 8 መጨረሻ ላይ ስለ 2300 ቀናት የተሰጠውን ራዕይ በከፊል እንዳላስተዋለው በግልጽ ማየት እንችላለን(ዳን. 8:27)። ስለ አውራ በጉ፣ ስለ አውራ ፍየሉና ስለ ትንሹ ቀንድ የተነገረው ቀደምት ክፍል በደንብ የተብራራ ሲሆን የመጀመሪያዎቹ ሁለቱ ኃይሎች በስም ተለይተው ታውቀዋል (ዳን. 8:20፣ 21)። ነገር ግን የቤተ መቅደሱ መንጻት አልተብራራም ነበር። በዳንኤል 8 ላይ የተገለጠው መልአኩ ገብርኤል አሁንም በዳንኤል 9 ላይ ተገልጦ እንዲህ ይላል፡- “አንተ እጅግ የተወደድህ ነህና በልመናህ መጀመሪያ ላይ ትእዛዝ ወጥቶአል፥ እኔም እነግርህ ዘንድ መጥቻለሁ፤ አሁንም ነገሩን መርምር፥ ራእዩንም አስተውል”(ዳን. 9:23)። የትኛውን ራዕይ? ነገ እንደምንመለከተው፣ በዳንኤል ምዕራፍ 8 ላይ የተጠቀሰው ራዕይ ብቸኛው አካል የሆነውና ለዳንኤል ገና ማብራሪያ ያልተሰጠው ክፍል፣ የ2300 ቀናት ራዕይ ነው። ገብርኤል ዳንኤልን “እጅግ የተወደድክ” ሰው ብሎ ጠርቶታል።

`ይህ በሰማይና በምድር መካከል ስላለው የቅርብ ግንኙነት ምን ይነግረናል?`