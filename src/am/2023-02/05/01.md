---
title:  የፍርዱ መልካም ዜና
date:   22/04/2023
---

### ለዚህ ሳምንት ጥናት የሚከተሉትን ጥቅሶች ያንብቡ
ራዕይ 14:7፤ መዝ. 51:1–4 ራዕይ 20:12፤ ዳን. 7:9፣ 14፣ 26፤ ራዕይ 4:2–4፤ ራዕይ 5:1–12።

> <p>የሣምንቱ ጥናት መሪ ጥቅስ</p>
> “በታላቅ ድምፅም፦ የፍርዱ ሰዓት ደርሶአልና እግዚአብሔርን ፍሩ ክብርንም ስጡት፤ ሰማይንና ምድርንም ባሕርንም የውኃንም ምንጮች ለሠራው ስገዱለት አለ” (ራዕይ 14:7)።

መጽሐፍ ቅዱስ እጅግ ግልጽ የሆነባቸው ነገሮች ካሉ እግዚአብሔር የፍርድ አምላክ መሆኑና ይፍጠንም ይዘግይም፣ በዚህም ሆነ በዚያ፣ ፍርድ-አሁን እጅግ ጠፍቶ ያስቸገረው ፍርድ- “የምድር ሁሉ ፈራጅ” በሆነው እግዚአብሔር በራሱ ሊተላለፍ ነው (ዘፍ. 18፡25፤ ደግሞ መዝሙር 58፡11፤ 94፡2፤ 98፡9)። ጳውሎስ እንደጻፈው “እንግዲያስ እያንዳንዳችን ስለ ራሳችን ለእግዚአብሔር መልስ እንሰጣለን” (ሮሜ 14:12)። አስፈሪ ሀሳብ ነው፣ አይደለም እንዴ? በእግዚአብሔር ፊት፣ እጅግ ጥልቅ የሆኑ ነገሮችን በሚያውቅ አምላክ ፊት፣ “ሥራን ሁሉ የተሰወረውንም ነገር ሁሉ፥ መልካምም ቢሆን ክፉም ቢሆን፥ ወደ ፍርድ በሚያመጣው” (መክብብ 12:14) አምላክ ፊት መልስ ለመስጠት መቆም አስፈሪ አይደለም? ሆኖም፣ ፍርድ በመጨረሻ የእግዚአብሔርን በጎነትና ጸጋ፣ ከዳኑት ጋርም ሆነ ከጠፉት ጋር ፍትህ የሚያሰፍን እና መሃሪ መሆኑን የሚገልጥ ነው። በዚህ ሳምንት በዓለም ላይ እየተካሄደ ካለው ታላቁ ተጋድሎ ጋር በተገናኘ ሁኔታ ጥልቅ የሆኑ የፍርድ ሀሳቦችን እንመረምራለን። በተለይም ታማኝ የሆኑ የእግዚአብሔር ሕዝብ “ሊመጣ ያለውን” አይቀሬ ፍርድ ሲጋፈጡ ምን እንደሚሆን እንመለከታለን(የሐዋ. 24:25)።

_*የዚህን ሳምንት ትምህርት ለሚያዚያ 21 ሰንበት ለመዘጋጀት ጥኑ።_