---
title:  ተጨማሪ ሀሳብ
date:   28/04/2023
---

በመጨረሻዎቹ ቀናት፣ በፍርድ ጊዜና በዓለም ፍጻሜ የእግዚአብሔር ሕዝብ የሚገኙበትን ሁኔታ በተመለከተ የትንቢት መንፈስ የሚሰጣቸውን ኃይለኛ ግንዛቤዎች ይመልከቱ። ”ብቸኛው ተስፋቸው የእግዚአብሔር ምህረት ነው፤ ብቸኛው መከላከያቸው ጸሎት ይሆናል። ኢያሱ በመልአኩ ፊት ይማጸን እንደነበረ ሁሉ ቅሬታዎቹም በተሰበረ ልብና ጽኑ እምነት ጠበቃቸው በሆነው በኢየሱስ አማካይነት ለምህረትና ነጻ መውጣት ይማጸናሉ። ሕይወታቸው በኃጢአት የተሞላ መሆኑን ሙሉ በሙሉ ስለሚያውቁ፣ ደካማነታቸውንና የተገቡ አለመሆናቸውን ስለሚመለከቱ፣ ራሳቸውን ሲመለከቱ ተስፋ ለመቁረጥ ዝግጁ ናቸው። ፈታኙ ኢያሱን ለመቋቋም ከጎኑ እንደቆመ ሁሉ እነርሱንም ለመክሰስ ከጎናቸው ይቆማል። በቆሸሹ ልብሶቻቸውና የባህርይ ጉድለታቸው ላይ ጣቱን ይቀስራል። አዳኛቸውን ያዋረዱትን ድክመታቸውንና የሞኝነት ተግባሮቻቸውን፣ አመስጋኝ ያለመሆን ኃጢአቶቻቸውን፣ ክርስቶስን አለመምሰላቸውን ያቀርባል።....የእግዚአብሔር ሕዝብ በብዙ መንገዶች እጅግ ስህተተኞች ናቸው። ሰይጣን እንዲፈጽሙአቸው ስለፈተናቸው ኃጢአቶች ትክክለኛ የሆነ እውቀት ስላለው እነዚህን ነገሮች እጅግ በተጋነነ መልኩ እንዲህ በማለት ያቀርባል፡- “እግዚአብሔር እኔንና መላእክቴን ከፊቱ በማባረር እኔ የፈጸምኳቸውን ኃጢአቶች የፈጸሙትን ይሸልማልን? ጌታ ሆይ፣ ፍትህ የምታሰፍን ከሆንክ ይህን ማድረግ አትችልም። ዙፋንህ በጽድቅና በፍርድ አይቆምም። ፍትህ እንዲፈረድባቸው ጥያቄ ታቀርባለች።’ ነገር ግን የክርስቶስ ተከታዮች ኃጢአት ቢሰሩም ክፉው እንዲቆጣጠራቸው ራሳቸውን አሳልፈው አልሰጡም። ኃጢአቶቻቸውን አስወግደው ራሳቸውን ዝቅ በማድረግና በመጸጸት ጌታን ፈልገዋል፤ ከዚህ የተነሣ መለኮታዊው ጠበቃ ስለ እነርሱ ይለምናል። በእነርሱ ምሥጋና-ቢስነት እጅግ የተበደለው፣ ኃጢአታቸውን የሚያውቀውና መናዘዛቸውንም የሚረዳው አምላክ እንዲህ በማለት ያውጃል፡- ‘ ሰይጣን ሆይ፣ እግዚአብሔር ይገስጽህ። ”ለእነዚህ ነፍሳት ሕይወቴን ሰጥቻለሁ። በእጆቼ መዳፍ ተቀርጸዋል።’ ”—Ellen G. White, Testimonies for the Church, vol. 5, pp. 473, 474.

**የውይይት ጥያቄዎች**

`“የፍርዱ ሰዓት መድረሱን” ማወቅ የየዕለት ሕይወታችን ላይ ተጽእኖ የሚያሳድረው እንዴት ነው? አብዛኞቻችን ታማኝ ብንሆን ኖሮ ተጽእኖ አይፈጥርም ብለን ልንመልስ እንችላለን፣ አይደለም? እንዴት መለወጥ እንችላለን?`

`ፍርድ መጥፎ ዜና ሳይሆን መልካም ዜና የሚሆነው ለምንድር ነው? በክፍላችሁ በፍርድ ሰዓት ኢየሱስ ለእኛ ስለሚጫወተው ሚና ተወያዩ። የመዳን ተስፋ ልናገኝ የቻልነው እርሱ ለእኛ ባደረገልን ነገር ብቻ መሆኑን ማወቃችን ለእርሱ ታማኝ እንድንሆን ሊያነሳሳን የሚችለው እንዴት ነው?`

`ለዩኒቨርስ የእግዚአብሔርን ባህርይ በሚገልጠው የፍርድ ሀሳብ ላይ ትኩረት አድርጉ። ይህ ሀሳብ ከመላው የታላቁ ተጋድሎ ክስተት (ትዕይንት) ጋር በደንብ የሚገጥመው እንዴት ነው?`