---
title:  እግዚአብሔርን ፍሩ ክብርንም ስጡት
date:   15/04/2023
---

### ለዚህ ሳምንት ትምህርት የሚከተሉትን ጥቅሶች ያንብቡ
ራዕይ 14፤ ዘፍ. 22:12፤ መክ. 12:13፣ 14፤ ቆላ. 3:1፣ 2፤ ዕብ. 12:1፣ 2፤ 1ኛ ቆሮ. 3:16፣ 17።

> <p>የሣምንቱ ጥናት መሪ ጥቅስ</p>
> “የእግዚአብሔርን ትእዛዛት የሚጠብቁት ኢየሱስንም በማመን የሚጸኑት ቅዱሳን ትዕግሥታቸው በዚህ ነው” (ራዕይ 14:12)።

የዴንማርክ ደራሲ የሆነ ሶሬን ኪርኬጋርድ ስለ መጨረሻው ዘመን ምሳሌ ተናግሮ ነበር። ምሳሌው ይህን ይመስላል፡- ከትልቅ የቲያትር መድረክ በስተጀርባ እሳት ተነሳ። ከተዋንያኑ አንዱ የሆነውና እየቀለደ ሕዝቡን የሚያዝናና ሰው ጉባኤውን፡- ውጡ፣ ቦታው በእሳት ተያይዟል! ብሎ ለማስጠንቀቅ መጣ። ሕዝቡ ትልቅ ቀልድና የቲያትሩ አንዱ ክፍል ነው ብሎ በማሰብ አጨበጨበ። አሁንም ውጡ! ውጡ! በማለት ማስጠንቀቂያውን ደጋግሞ አስተላለፈ። እሱ በአንክሮ ባስጠነቀቀ ቁጥር ጭብጨባውም እየጨመረ ሄደ። እንደ ኪርኬጋርድ አገላለጽ ዓለም የሚያበቃው በዚህ መልክ ነው፤ ይህ ማለት ቀልድ እንደሆነ ለሚያምኑና በፈጠራ ችሎታቸው ሰዎችን ለሚያዝናኑ ሰዎች ዓለም የሚያበቃው በዚህ ሁኔታ ነው። እንደምናውቀው የዓለም ፍጻሜና ወደ ፍጻሜው የሚመሩ ክስተቶች ቀልድ አይደሉም። ከውኃ ጥፋት አንስቶ ዓለም እጅግ አሳሳቢ ቀውስ እየተጋፈጠ ነው። ጴጥሮስ ራሱ የጥንቱ ዓለም በውኃ እንደጠፋ ሁሉ በመጨረሻ ዘመን “ሰማያት በታላቅ ድምፅ ያልፋሉ፥ የሰማይም ፍጥረት በትልቅ ትኵሳት ይቀልጣል፥ ምድርም በእርስዋም ላይ የተደረገው ሁሉ ይቃጠላል” (2ኛ ጴጥ. 3:10) ብሎ በማስጠንቀቅ የውኃ ጥፋትን የፍጻሜው ምልክት አድርጎ ይጠቀማል። እየመጣ ስላለው ነገር ማስጠንቀቂያ ስለተሰጠን መዘጋጀት አለብን።

_*የዚህን ሳምንት ትምህርት ለሚያዚያ 14 ሰንበት ለመዘጋጀት ያጥኑ።_