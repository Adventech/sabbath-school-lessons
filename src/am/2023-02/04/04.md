---
title:  እግዚአብሔርን ማዕከል ያደረገ ሕይወት መኖር
date:   18/04/2023
---

ሰዎች መሰረታዊ ላልሆኑ ነገሮች ወጪ ለማውጣት በማያመነቱበትና ዓለማዊ እሴቶች ራስን ማዕከል ባደረጉበት በዚህ ዘመን የሰማይ ተማጽኖ ራስን ማዕከል ከማድረግጭካኔናለራስከሚገባበላይቦታከመስጠትእንድንመለስናእግዚአብሔርን የሕይወታችን ማዕከል እንድናደርግ ነው። ለአንዳንዶች ገንዘብ የሕይወታቸው ማዕከል ነው። ለሌሎች መደሰት ወይም ስልጣን የሕይወታቸው ማዕከል ነው። ለሌሎች ደግሞ ስፖርት፣ ሙዚቃ ወይም መዝናናት የሕይወታቸው ማዕከል ሊሆን ይችላል። የራዕይ መልእክት እግዚአብሔርን የሕይወት እውነተኛ ማዕከል አድርጎ ለመፍራት፣ ለማክበርና ከፍ ለማድረግ የቀረበ የማስጠንቀቂያ ጥሪ ነው።

`ማቴ. 6:33፣ ቆላ. 3:1፣ 2፤ እና ዕብ. 12:1፣ 2ን ያንብቡ። እግዚአብሔርን የሕይወታችን እውነተኛ ማዕከል ስለማድረግ እነዚህ ንባቦች ምን ይነግሩናል?`

በምድር የመጨረሻው ተጋድሎ ማዕከላዊው ጉዳይ አእምሮን ለመቆጣጠር የሚደረግ ጦርነት ነው። በርግጥ ለእግዚአብሔር ፈቃድ የመገዛት፣ ለሥልጣኑ እውቅና የመስጠትና ፈቃዱን ለማድረግ የመሰጠት ጉዳይ ነው።

በታላቁ ተጋድሎ ውስጥ በክፉና በመልካም መካከል የሚደረገው የመጨረሻው ጦርነት ሀሳባችንን ለመቆጣጠር የሚደረግ ጦርነት ነው። ሐዋርያው ጳውሎስ የሚከተለውን ማስጠንቀቂያ ይሰጠናል፡- በክርስቶስ ኢየሱስ የነበረ ይህ አሳብ (አእምሮ) በእናንተ ዘንድ ደግሞ ይሁን” (ፊልጵስዩስ. 2:5)። አእምሮ (አሳብ) እኛነታችን በጥንቃቄ የተቀመጠበት ቦታ ነው። የተግባሮቻችን ምንጭ ነው። “ይሁን” የሚለው ቃል ትርጉም መፍቀድ ወይም መምረጥ ነው። ወዳን ስለምናደርገው የፈቃድ ድርጊት ይናገራል። የክርስቶስ አሳብ እንዲኖረን መምረጥ ማለት ኢየሱስ አእምሮዎቻችንን በዘላለማዊ ጉዳዮች በመሙላት አስተሳሰባችንን መልክ እንዲያስይዝ (እንዲቀርጽ) መፍቀድ ነው። ድርጊቶቻችን የአስተሳሰብ ሂደታችን ያለበትን ቦታ ያሳያሉ። እግዚአብሔርን መፍራት ማለት እርሱን በሕይወታችን ማስቀደም (የመጀመሪያ ማድረግ) ነው።

አስተሳሰባችሁን መቆጣጠር፣ ቢያንስ አእምሮአችሁን መቆጣጠር እንዳለባቸው ስትገነዘቡ፣ ምን ያህል ቀላል እንደሆነ አስቡ። ብዙ ጊዜ ችግሩ ትክክል የሆኑ ነገሮችን፣ “በምድር ያሉ ሳይሆኑ በሰማይ ያሉ ነገሮችን” ለማሰብ ሆነ ብለን ጥረት ካላደረግን በቀር አእምሮዎቻችን የወደቁና ኃጢአተኛ ከመሆናቸው የተነሣ ተፈጥሮአዊ በሆነ ሁኔታ ተራ ወደሆኑ ዓለማዊ ነገሮች ያዘነብላሉ። ስለዚህ ጳውሎስ እንዳለው የፈቃድ ነጻነትን ቅዱስ ስጦታ በመጠቀም ሀሳቦቻችንን በሰማያዊ ነገሮች ላይ ለማድረግ አስበንና አቅደን መምረጥ አለብን።

`“በቀረውስ፥ ወንድሞች ሆይ፥ እውነተኛ የሆነውን ነገር ሁሉ፥ ጭምትነት ያለበትን ነገር ሁሉ፥ ጽድቅ የሆነውን ነገር ሁሉ፥ ንጹሕ የሆነውን ነገር ሁሉ፥ ፍቅር ያለበትን ነገር ሁሉ፥ መልካም ወሬ ያለበትን ነገር ሁሉ፥ በጎነት ቢሆን ምስጋናም ቢሆን፥ እነዚህን አስቡ” (ፊልጵስዩስ 4:8)። እዚህ ላይ ጳውሎስ የሚነግረንን ለማድረግ እንዴት እንማራለን?`