---
title:  ተጨማሪ ሀሳብ
date:   31/03/2023
---

እግዚአብሔር ምርጫ አልነበረውም ብለን ልንከራከር እንችላለን፡-እርሱንና ሌሎችን የሚወዱ ፍጡሮችን ከፈለገ ነጻ አድርጎ ሊፈጥራቸው ይገባል። ነጻ ካልሆኑ መውደድ ስለማይችሉ ዩኒቨርሳችን ያለ ፍቅር ምን ሊሆን ይችላል? አንዳንድ ሰዎች እንደሚሉት እኛ ጥብቅ በሆነ የመንስኤና ውጤት ሕግ እንደሚሰራ አእምሮ የለሽ ማሽን ነጻ የፈቃድ ኃይልና የምርጫ ነጻነት የሌለን፣ ግን ደምና ሥጋ ከመሆን ውጭ ምንም ያልሆንን--የፊዝክስ ሕጎችን ብቻ የሚከተሉ የአቶም ቅንጣቶች ስብስብ ከመሆን በስተቀር ምንም አይደለንም ማለት ነው። ይህ ጥሩ ስዕል አይደለም፣ ስለ ራሳችን እውነት እንደሆነ የምናውቀውን ነገርም በትክክል አይወክልም። ለምሳሌ፣ ለወላጆቻችን፣ ለልጆቻችንና ለትዳር ጓደኞቻችን ያለን ፍቅር ከአቶሞች ድርዳሮ በስተቀር ምንም አይደለም ብሎ የሚያስብ ማን ነው? “የፍቅር ሕግ የእግዚአብሔር መንግስት መሰረት ስለሆነ አስተዋይ የሆኑ/ እውቀት ያላቸው ፍጡራን ሁሉ ደስታ የሚደገፈው እነርሱ ከታላቁ የጽድቅ መርሆዎች ጋር የተስማሙ ሲሆን ብቻ ነው። እግዚአብሔር ከፈጠራቸው ፍጡራን ሁሉ የፍቅር አገልግሎትን ይሻል--የእርሱን ባህርይ ከማድነቅ የሚመነጭ አገልግሎት። በግዴታ በሚሆን መታዘዝ አይደሰትም። በፈቃደኝነት ላይ የተመሰረተ አገልግሎት እንዲያቀርቡለት ለሁሉም የፈቃድ ነጻነት ይሰጣል። “ፍጡራን ሁሉ የፍቅር መታዘዝን ተቀብለው እስከኖሩ ድረስ በመላው የእግዚአብሔር ዩኒቨርስ ውስጥ ፍጹም መጣጣም ነበር። ለሰማያዊ ሰራዊት የፈጣሪያቸውን ዓላማ መፈጸም ደስታ ይሰጣቸው ነበር። ክብሩን በማንጸባረቅና ምሥጋናውን በማሳየት ይደሰቱ ነበር። ለእግዚአብሔር የነበራቸው ፍቅር ከሁሉም በላይ ሲሆን ለእርስ በርሳቸው የነበራቸው ፍቅርም መተማመን የነበረበትና ራስ ወዳድነት የሌለው ነበር። በሰማያዊ አካላት መካከል የነበረውን መጣጣም የሚያበላሽ የአለመስማማት ዜማ አልነበረም።”—Ellen G. White, Patriarchs and Prophets, pp. 34, 35. 

**የውይይት ጥያቄዎች**

`ራዕይ 12 ለሶስቱ መላእክት መልእክት፣ በተለይም በመጨረሻ ዘመን በሚመጣው ጦርነት እይታ፣ ገጣሚ መግቢያ የሆነው ለምንድር ነው?`

`እርስዎ በየቀኑ በሚጋፈጡአቸው ፈተናዎችና መከራዎች ውስጥ ራዕይ 12 መተማመኛ የሚሆንዎት እንዴት ነው?`

`ድርጊቶቻችን በአብዛኛው በውርስና በአካባቢ እንደሆነ የሚያምኑ አንዳንድ ሰዎች አሉ። በዚህ ይስማማሉ ወይስ አይስማሙም? ባህርያችንን በመወሰን ረገድ ምርጫችን ምን ሚና አለው? በምርጫችንና በሕይወታችን በሚሰራው በእግዚአብሔር ኃይል መካከል ያለውን ግንኙነት ተወያዩበት።`