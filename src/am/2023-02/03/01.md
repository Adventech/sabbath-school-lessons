---
title:  ዘላለማዊው ወንጌል
date:   08/04/2023
---

### ለዚህ ሳምንት ትምህርት የሚከተሉትን ጥቅሶች ያንብቡ
ራዕይ 14:6–12፤ 1ኛ ቆሮ. 15:1–4፤ ሮሜ 3:24–26፤ 1ኛ ጴጥ. 1:18–20፤ ማቴ. 28:19፣ 20፤ የሐዋ. 1:8።

> <p>የሣምንቱ ጥናት መሪ ጥቅስ</p>
> “በምድርም ለሚኖሩ ለሕዝብም ለነገድም ለቋንቋም ለወገንም ሁሉ ይሰብክ ዘንድ የዘላለም ወንጌል ያለው ሌላ መልአክ ከሰማይ መካከል ሲበር አየሁ”። (ራዕይ 14:6)

በጥንታዊቷ እሥራኤል ዘመን፣ በዙሪያቸው የነበሩ አህዛብ ከእንጨትና ከድንጋይ የተሰሩ በርካታ ‹‹አማልክትን›› ሲያመልኩ በነበሩበት ወቅት፣ የእሥራኤላውያን ግልጽ፣ ተለይቶ የሚታወቅና ኃይለኛ የእምነት ቃላቸው የሚገኘው በዘዳግም 6፡ 4 ላይ ሲሆን “እስራኤል ሆይ፥ ስማ፤ አምላካችን እግዚአብሔር አንድ እግዚአብሔር ነው” የሚለው ነበር። በዘመናት ሁሉ “ስማ” በሚለው የዕብራይስጥ ቃል ላይ የተመሰረተውን ሼማ መደጋገም (በመዝሙር መልክ ማዜም) ለአይሁዶች እንደ ሕዝብ አንድ ያደረጋቸውን እና እውነተኛ የሆነ አንድ አምላክን አምላኪዎች የመሆናቸውን ልዩ ማንነት የመጠበቅ ውሳኔያቸውን ያጠናከረላቸውን መንፈሳዊ ራዕይ ያስታውሳቸው ነበር። ለሰባተኛ ቀን አድቬንቲስቶች በራዕይ ምዕራፍ 14 ላይ ያሉ የሶስቱ መላእክት መልእክቶች ሼማ ናቸው። የእምነታችን መለያ አንቀጽ ወይም አረፍተ ነገሮች ናቸው። እኛ እንደ ሕዝብ ማን እንደሆንን ይገልጹና ለዓለም ያለንን ተልዕኮም ይገልጻሉ። በአጭሩ፣ ልዩ የሆነ ትንቢታዊ መለያችን በራዕይ 14፡ 6-12 ላይ የተዘረዘረ ሲሆን ለዓለም ወንጌልን የማወጅ ኃይለኛ ተነሳሽነት የምናገኘውም እዚህ ላይ ነው።

በዚህ ሳምንት ትምህርት ራዕይ 14፡6-12ን በጥልቀት ማጥናት እንጀምራለን፣ ነገር ግን ይህን የምናደርገው እግዚአብሔር ለልቦቻችን ሲናገር እየሰማን በጸጋ መነጽር ነው።

_*የዚህን ሳምንት ትምህርት ለሚያዚያ 7 ሰንበት ለመዘጋጀት ያጥኑ።_