---
title:  ጸጋን የተሞላ የተስፋ መጽሐፍ
date:   09/04/2023
---

ብዙዎች የመጽሐፍ ቅዱስ የመጨረሻው መጽሐፍ ስለሆነው የራዕይ መጽሐፍ ሲያስቡ ስለ እግዚአብሔር ጸጋ አያስቡም። የእግዚአብሔርን የመጨረሻ ዘመን መልእክት ሲመለከቱ ብዙ ጊዜ ወደ ሀሳቦቻቸው የሚመጡት አስፈሪ የሆኑ አራዊት፣ ምስጢራዊ የሆኑ ምልክቶች እና ያልተለመዱ ምስሎች ናቸው። የራዕይ መጽሐፍ እንደ አለመታደል ሆኖ ብዙ ሰዎችን ቢያስፈራራም በጸጋና በተስፋ የተሞላ ስለሆነ ለብዙ ሰዎች ደግሞ መተማመኛ ይሰጣል። አስፈሪ በሆኑ አራዊትና ከፊት ለፊታቸው በሚጠብቃቸው ስደትና አስቸጋሪ ጊዜያቶች ማስጠንቀቂያዎች መካከል በእርሱ ማዳን ሀሴት የምናደርግበትን ምክንያቶች ይሰጠናል።

`ራዕይ 1:1–3 እና ራዕይ 14:6ን ያንብቡ። እነዚህ ጥቅሶች አንድ ላይ ስለ ራዕይ መጽሐፍ ብቻ ሳይሆን ስለ “ዘላለማዊው ወንጌል” የሚነግሩን እንዴት ነው?`

የራዕይ መጽሐፍ ሙሉ በሙሉ የሚናገረው ስለ ኢየሱስ ነው። እርሱ ለሕዝቡ የላከው መልእክት ሲሆን በተለየ ሁኔታ በመጨረሻ ዘመን ላለችው ቤተ ክርስቲያኑ ገጣሚ መልእክት ነው። በፍጻሜ ዘመን ተስፋ ስለምናደርገው ነገር የሚናገር በጸጋ የተሞላ መልእክት ነው። በመጽሐፉ ውስጥ ክርስቶስ እንደ ታረደ በግ የተገለጸ ሲሆን መጽሐፉን የሚያነቡ፣ የሚያስተውሉና በውስጡ የተገለጹ እውነቶችን በሥራ ላይ የሚያውሉ እንደሚባረኩ ቃል ተገብቶላቸዋል።

በራዕይ 1፡5፣ 6 ላይ በተገለጸው መሰረት ኢየሱስ “የወደደን ከኃጢአታችንም በደሙ ያጠበን፥ መንግሥትም ለአምላኩና ለአባቱም ካህናት እንድንሆን ያደረገን” ነው። በክርስቶስ ይቅርታ አግኝተናል። ጸጋ ያለፈውን ይቅር በማለት፣ ለአሁኑ ብቃት በመስጠት፣ ለወደፊቱ ተስፋ ይሰጣል። ይህ ማለት በክርስቶስ ከኃጢአት ቅጣትና ኃይል ነጻ የወጣን ሲሆን በቅርቡ ደግሞ ከኃጢአት መገኘት ነጻ እንወጣለን። ይህ የመጽሐፍ ቅዱስ የመጨረሻው መጽሐፍ የሆነው የራዕይ መጽሐፍ መልእክት ነው። በመጀመሪያ “የዘላለም ወንጌል” ይዞ በሰማይ መካከል በፍጥነት በሚበር መልአክ የተወከለ አስቸኳይ (አንገብጋቢ) መልእክት ነው። ወንጌል? ድነት በክርስቶስ በማመን በጸጋ? የክርስቶስ የስርየት ሞት? እኛ ማድረግ ስለምንችለው ሳይሆን ክርስቶስ በእኛ ፋንታ ስላደረገልን የተሰጠን የዘላለም ሕይወት ተስፋ? ይህ ሁሉ በሶስቱ መላእክት መልእክት ጅምር ላይ ያለ ነገር ነው? በትክክል!

እንግዲያውስ ለተሰበርንና ስቃይ ውስጥ ላለን ለእኛ ተስፋና ቃል ኪዳን የሞለባቸው በጸጋ የተሞሉ መልእክቶች መሆናቸው የሚያስገርም ነገር አይደለም። በአውሬዎቹ ላይ እና ስለ መጨረሻው ቀናት በተሰጡ ማስጠንቀቂያዎች ላይ ትኩረት ማድረግ ቀላል ቢሆንም፣ በራዕይ መጽሐፍ ውስጥ በተገለጸው መሰረት፣ መካድ በማይቻል ደረጃ እጅግ ወሳኝ የሆነውን የራዕይን መልእክትና ክርስቶስ በእኛ ፋንታ ስለፈጸመው ራስን መስዋዕት የማድረግ ሞት ከእነዚህነገሮችጋርሚዛናዊበሆነሁኔታለማየትመማርየምንችለውእንዴትነው?