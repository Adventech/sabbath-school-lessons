---
title:  ፍጥረት፣ ሰንበትና የፍጻሜ ዘመን
date:   17/05/2023
---

ከሚሊዮኖች አመታት በፊት በሰማይ የተጀመረው ታላቁ ተጋድሎ መነሻው በእግዚአብሔር ሥልጣን ላይ የተነሳው ጥያቄ ነበር። ዛሬም ያ ተግዳሮት አለ።

`ራዕይ 14:7፣ 9 እና 12ን ያንብቡ። ከዚህ በታች ባሉ መስመሮች ላይ ያሉ አረፍተ ነገሮችን በመሙላት እነዚህን ጥቅሶች አጠቃልሉአቸው። ራዕይ 14:7 የምን ጥሪ ነው? ራዕይ14:9 ምን እንዳናደርግ የቀረበ አስፈሪ ተማጽኖ ነው?`

`ራዕይ14:12ምንየሚያደርግሕዝብንነውየሚገልጸው?`

በመጨረሻው ዘመን በክፉና በመልካም፣ በክርስቶስና በሰይጣን መካከል የሚደረገው ጦርነት ማዕከላዊው ጉዳይ የአምልኮ ጉዳይ እንደሆነ እነዚህ ንባቦች ግልጽ ያደርጋሉ። የምናመልከው ፈጣሪን ነው ወይስ አውሬውን? ፍጥረት የእምነታችን ሁሉ መነሻ ስለሆነ (እግዚአብሔር ፈጣሪያችን እንደሆነ ከማመን የበለጠ ትርጉም የሚሰጥ ሌላ ምን ነገር እናምናለን?)በራሱ በዘፍጥረት የፍጥረት ዘገባ ውስጥ የተቀመጠው የሰባተኛው ቀን ሰንበት (ዘፍ. 2፡1-3) የዚያ ፍጥረት ዘላለማዊና የማይጠፋ ምልክት ሆኖ ይቆማል። እጅግ መሰረታዊ ለሆነው አስተምህሮ እጅግ መሰረታዊ ምልክት ነው። ከዚህ የበለጠ መሰረታዊ የሆነው እግዚአብሔር ራሱ ብቻ ነው። ስለዚህ የሰባተኛውን ቀን ሰንበት ሥልጣን መንጠቅ ማለት የሚቻለውን መንገድ ሁሉ በመጠቀም የእግዚአብሔርን ሥልጣን፣ ያውም የፈጣሪነቱን ሥልጣን መንጠቅ ነው። ጉዳዩ ለማንኛውም ነገር ድጋፍ በመስጠት የፈጣሪነቱን ሥልጣን ከመሰረቱ መንግሎ የመጣል ጉዳይ ነው። እንዲያውም የእግዚአብሔርን የራሱን ቦታ ለመውሰድ መሻት ነው (2ኛ ተሰ. 2፡4)። በመጨረሻው ዘመን የምንጋፈጠው እርግጠኛው ጉዳይ ለኢየሱስ ያለን ፍቅርና ታማኝነት ነው። ነገር ግን እንደ መጽሐፍ ቅዱስ አገላለጽ ይህ ፍቅር የሚገለጸው ለትዕዛዛቱ በመታዘዝ ነው (1ኛ ዮሐ. 5፡3)። ከትዕዛዛቱ መካከል እግዚአብሔር ፈጣሪ መሆኑን የሚያመለክተው ሰንበት ብቻ ለሁሉም ነገር ድጋፍ ይሰጣል (ዘጸ. 20፡8-11)። ስለዚህ እግዚአብሔርን በሚያመልኩና አውሬውን በሚያመልኩ መካከል የመጨረሻው መለያ ውጫዊ ምልክት መሆኑ አያስደንቅም (ራዕይ 14፡11-12)። ከሁሉም ነገር ይበልጥ ሰንበት ምን ያህል መሰረታዊና ዋና እንደሆነ ስንመለከት የመጨረሻው ፈጣሪን የማምለክ ጉዳይ ከማንኛውም ነገር ይልቅ ምን ሊሆን እንደሚችል ማየት ይከብዳል።

`ከቀናቶቹ መካከል አንዱን ቀን እስከጠበቅን ድረስ ግለሰቡ የትኛውንም ቀን እንደ ሰንበት ቢጠብቅ ልዩነት አያመጣም በማለት ብዙ ሰዎች ይከራከራሉ። ለዚህ ጥያቄ ከመጽሐፍ ቅዱስ መልስ መስጠት የምንችለው እንዴት ነው?`