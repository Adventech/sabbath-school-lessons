---
title:  ተጨማሪ ሀሳብ
date:   19/05/2023
---

“እግዚአብሔርን ለማምለክ የቀረበው ምክንያት ፈጣሪ መሆኑ ነው። በሰማይ ያለውን የአምልኮ ሥነ-ሥርዓት በተመለከተ ሰማያዊ ፍጡራን እጅግ አጭርና ግልጽ በሆነ ሁኔታ እንዲህ በማለት ገልጸውታል፡- ‘ሁሉን ነገር ፈጥረሃልና’ (ራዕይ 4:1)። በምድር ላይ በተቻለ መጠን የእግዚአብሔር ፈጣሪነት አጽንዖት ሊሰጠው እንደሚገባ ለማሳየት መላእክት ‘ሰማይንና ምድርን ባህርንም የውኃውንም ምንጮች ለፈጠረ ስገዱ’ብለዋል (ራዕይ 14:7)። መልአኩ ለእግዚአብሔር ለመስገድ ያቀረበውን ጥሪ ትክክለኛነት ለማረጋገጥ የአራተኛውን ትዕዛዝ ቋንቋ መጠቀሙ በትክክል ተመልክቷል። (ዘጸ. 20:11)።... “በአስርቱ ትዕዛዛት ውስጥ ሰንበት እግዚአብሔር ፈጣሪ መሆኑን በማመልከት እንደ ማህተም ሆኖ ተቀምጧል፤ የእርሱን የግዛት ክልል--ፍጥረቱን ሁሉ እንደሚገዛ ያረጋግጣል፤ ሁሉን ነገር ስለፈጠረ የመግዛት መብት እንዳለውም ያሳያል። ዘንዶው ስኬት ለማግኘት በሆነ መንገድ ይህን መታሰቢያ ወደ ጎን ማድረግ ነበረበት።”—Ángel Manuel Rodríguez, ”The Closing of the Cosmic Conflict: Role of the Three Angels’ Messages,” pp. 40, 41.

**የውይይት ጥያቄዎች**

`ከየት መጣሁ? እዚህ ያለሁት ለምንድር ነው? የዘላለም መዳረሻዬስ ምንድር ነው? ለሚሉ ታላላቅ ጥያቄዎች የሰንበት መልእክት መልስ የሚሰጠው እንዴት ነው?`

`በተፈጥሮ አስደናቂነት ላይ ጊዜ ውሰዱ። በዚህ ሰፊ ዩኒቨርስ ውስጥ ስለ ራሳችን መኖር ተዓምር አስቡ። የዚህ ፍጥረት መታሰቢያ የሆነ ሰንበት አንዴም ዝንፍ ሳይል በየሳምንቱ ዞሮ መምጣቱ (እኛ ወደ እርሱ መሄድን በተቃረነ መልኩ) የፍጥረት አስተምህሮ ምን ያህል አስፈላጊ እንደሆነ ምን አስተማረን?`

`በዳንኤል ምዕራፍ 3 እና ምዕራፍ 6 ላይ በእነዚህ በመንፈስ ምሪት በተጻፉ መረጃዎች ውስጥ የአምልኮ ጉዳይ የመጣበትን ሁኔታ እንዴት ይመለከቱታል? በእነዚህ መረጃዎች ውስጥ “በአውሬው ምልክት” ዙሪያ በሚከሰት ችግር ወቅት የእግዚአብሔር ታማኝ ሕዝብ ስለሚገጥማቸው ተግዳሮት መዘጋጀትና ማሰብ እንድንችል ሊረዱን የሚችሉ ምን ነገሮች ይገኛሉ?`

`ፍጥረት የተፈጠረው በሚሊዮኖች፣ እንዲያውም በቢሊዮኖች ዓመታት አዝጋሚ ለውጥ እንደሆነ ለሚያምን ሰው ሰባተኛውን ቀን ሰንበት የዚህ ፍጥረት መታሰቢያ አድርጎ መጠበቅ ምክንያታዊ አለመሆኑን የምናሳየው እንዴት ነው?`