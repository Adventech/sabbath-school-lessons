---
title:  ሰንበትና ፍጻሜው
date:   13/05/2023
---

### ለዚህ ሳምንት ጥናት የሚከተሉትን ጥቅሶች ያንብቡ
ያዕ. 2:8–13፤ ዘዳ. 5:12–15፤ መዝ. 33:6፣ 9፤ ራዕይ 14፤ 2ኛ ጴጥ. 3:13፤ ራዕይ 21:1።

> <p>የሣምንቱ ጥናት መሪ ጥቅስ</p>
> “ፍለጋ የሌለውን የክርስቶስን ባለ ጠግነት ለአሕዛብ እሰብክ ዘንድ፥ ሁሉንም በፈጠረው በእግዚአብሔር ከዘላለም የተሰወረው የምሥጢር ሥርዓት ምን እንደሆነ ለሁሉ እገልጥ ዘንድ ይህ ጸጋ ከቅዱሳን ሁሉ ይልቅ ለማንስ ለኔ ተሰጠ” (ኤፌ. 3:9)።

የሰብአዊ ዘር ስብዕና እጅግ ጠቃሚው ነገር ፍጥረታችን የጋራ መሆኑ ነው። በእግዚአብሔር የተለየን ሆነን መፈጠራችን የእያንዳንዱን ሰብአዊ ፍጡር ዋጋ ይጨምራል። ገና በእናቱ ማህጸን ያል ልጅ፤ እጆቹና እግሮቹ በሙሉ ሽባ የሆነ ታዳጊ፣ ደምረ ህመም (ዳውን ሲንድሮም) ያለበት ጎልማሳ፣ እና በመርሳት በሽታ የተጠቃች አያት በሙሉ ለእግዚአብሔር ዋጋ አላቸው። እግዚአብሔር አባታቸው ነው። እነርሱ ደግሞ የእርሱ ወንድና ሴት ልጆች ናቸው። “ዓለሙንና በእርሱ ያለውን ሁሉ የፈጠረ አምላክ እርሱ የሰማይና የምድር ጌታ ነውና እጅ በሠራው መቅደስ አይኖርም፤...... በምድር ሁሉ ላይ እንዲኖሩ የሰውን ወገኖች ሁሉ ከአንድ ፈጠረ” (የሐዋ. 17:24–26)። የእኛ ውርስ የምንጋራው ውርስ ነው። የአንድ ቤተሰብ አባላት ነን። አንድ አምላክ ቀርጾ የሰራን ወንድማማቾችና እህትማማቾች ነን። ፍጥረት ለራሳችን ትክክለኛ የሆነ ዋጋ የመስጠት ስሜት እንዲኖረን ያደርጋል። የእርስዎን ማንነት ልዩ ተፈጥሮአዊ መዋቅር ለመመስረት ዘረመሎች (ጂን) እና ሃብለበራሂዎች (ክሮሞሶሞች) አንድ ላይ በተጣመሩ ጊዜ ንድፉን ያዘጋጀው እግዚአብሔር ነው። በመላው ዩኒቨርስ ውስጥ እርስዎን የሚመስል ማንም የለም። እርስዎ የተለዩ፣ ከፍጥረት ውስጥ እርስዎን የሚመስል ማንም የሌለ፣ ዩኒቨርስን የፈጠረው አምላክ የእኛን ሥጋ በመልበስ ለእርስዎና ለእኔ ኃጢአት ራሱን መስዋዕት እስከሚያደርግ ድረስ ትልቅ ዋጋ ያለዎት የተለዩና አንድም እርስዎን የሚመስል ሰው በፍጥረተ ዓለም ውስጥ የሌለ ሰው ነዎት።

_*የዚህን ሳምንት ትምህርት ለግንቦት 12 ሰንበት ለመዘጋጀት ያጥኑ።_