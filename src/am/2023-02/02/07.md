---
title:  ተጨማሪ ሀሳብ
date:   07/04/2023
---

“በማየት እንለወጣለን የሚለው ሀሳብ የእውቀት ዘርፍም ሆነ የመንፈሳዊው ተፈጥሮ ሕግ ነው። አእምሮ እንዲያስብ ከተፈቀደለት ነገር ጋር በሂደት ይለማመዳል። ለመውደድና ለማምለክ ከተለማመደው ነገር ጋር ይዋሃዳል። ሰው ለንጽህና ወይም ለመልካምነት ወይም ለእውነት ካስቀመጠው ከራሱ መስፈርት በላይ በፍጹም ከፍ ማለት አይችልም። ከሁሉ የሚበልጠው ሀሳቡ ራስ ወዳድነት ከሆነ ከዚህ ከፍ ወዳለ ምንም ነገር መድረስ አይችልም። ይልቁንም ከጊዜ ወደ ጊዜ ወደ ታች እየሰመጠ ይሄዳል። ሰውን ከፍ ማድረግ የሚችል የእግዚአብሔር ጸጋ ብቻ ነው፡፤ ሰው ለራሱ ከተተወ መንገዱ የሚያመራው ያለማቋረጥ ወደ ቁልቁል ነው።”—Ellen G. White, The Great Controversy, p. 555.

ባህሪያችንና ማንነታችን አሳሳች በሆነ ሁኔታ፣ ሳይታይ፣ በመጀመሪያ ሳይታወቅ በአእምሮአችን ውስጥ እየዘራናቸው ባሉት ዘሮች ላይ ተመስርተው ይለወጣሉ። መልካም ዘር ከዘራችሁ መልካም ፍሬ ታፈራላችሁ። የዚህን ዓለም ክፉ ዘር ከዘራችሁ በባህርያችሁ የዚህን ዓለም ክፉ ፍሬ ታፈራላችሁ። ለእግዚአብሔርና ለመንፈሳዊ እሴቶች ግድ የለሽ የመሆን ዘር ከዘራን የግድ የለሽነት ፍሬ የሆኑትን ደንታ ቢስነትን፣ ባለበት መንፈሳዊ ሁኔታ ረክቶ መቀመጥን እና

በመንፈሳዊ ሕይወታችን ተስፋ መቁረጥን እናጭዳለን። አንድ ቀን የመጨረሻው ስደት፣ ‹‹የአውሬው ምልክት›› እና የመሳሰሉ ነገሮች እንደሚመጡ አውቃለሁ፣ ነገር ግን እነዚህ ነገሮች ሲደርሱ ነገሮችን አስተካክላለሁ ብለው የሚያስቡ ሰዎች እጅግ አደገኛ የሆነ መንገድ እየመረጡ ናቸው። እግዚአብሔር አሁን፣ በዚህች ቅጽበት፣ ሕይወታችንን ለእርሱ አሳልፈን እንድንሰጥ ይጠራናል። ሰው ለመንፈስ ቅዱስ ምላሽ ለመስጠት በዘገየ ቁጥር ነፍሱ ለእግዚአብሔር ጥሪ ምላሽ ለመስጠት እየጠነከረ ይሄድና በክፉው ውሸቶች ለመሸነፍና እነርሱን ለማመን የበለጠ ተጋላጭ ይሆናል።

**የውይይት ጥያቄዎች**

`በራዕይ 14፡14-20 እና የመከር መርህ አውድ፣ በጸጋ በመዳንና በጸጋ በማደግ መካከል ያለው ግንኙነት ምንድር ነው?`

`ለተክሎች እድገት አስፈላጊ ስለሆኑ ንጥረነገሮች ተወያዩና ያንን ከእኛ መንፈሳዊ እድገት ጋር አነጻጽሩ። የሚያመሳስሉአቸው ነገሮች ምንድር ናቸው? ከተክሎች አስተዳደግ ለራሳችን ሕይወት የሚሆን ምን ትምህርት እናገኛለን?`

`እግዚአብሔር እንድንመርጥ በሰጠን ችሎታና በፈቃድ ኃይል መካከል ልዩነት አለ? ለሚያድግ ክርስቲያን ይህንን ልዩነት መረዳት አስፈላጊ የሚሆነው ለምንድር ነው?`

`የክርስቶስን ዳግም ምጻት እየጠበቅን ሳለ “የሰው ልጅ” የሚለው ርዕስ በፍርዱ ሰዓት ላይ ማደፋፈሪያ የሚሆነን ለምንድር ነው? ሰው፣ ሰብአዊ ፍጡር፣ በፍርድ ፊት እኛን ወክሎ በሰማይ መገኘቱ ለእኛ ማጽናኛ የሚሆነው ለምንድር ነው?`