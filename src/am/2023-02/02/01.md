---
title:  መዳረሻን የሚወስን ቅጽበት
date:   01/04/2023
---

### ለዚህ ሳምንት ትምህርት የሚከተሉትን ጥቅሶች ያንብቡ
ማቴ. 24:14፣ ራዕይ 14:14-20፣ ማቴ. 16:27፣ የሐዋ. ሥራ 1:9—11፣ ማር. 4:26—29፣ ራዕይ 16:1።

> <p>የሣምንቱ ጥናት መሪ ጥቅስ</p>
> “አየሁም፥ እነሆም ነጭ ደመና፥ በደመናውም ላይ የሰውን ልጅ የሚመስል ተቀምጦአል፥ በራሱም ላይ የወርቅ አክሊል በእጁም ስለታም ማጭድ ነበረው። ሌላ መልአክም ከመቅደሱ ወጥቶ በደመናው ላይ ለተቀመጠው፦ የማጨድ ሰዓት ስለ ደረሰ ማጭድህን ስደድና እጨድ፥ የምድሪቱ መከር ጠውልጓልና ብሎ በታላቅ ድምፅ ጮኸ” (ራዕይ 14:14፣ 15)።

እግዚአብሔር ሕዝቡ በጊዜው መስማት ያለባቸውን እውነቶች ሁልጊዜ ሲናገራቸው ነበር፤ ስለ ውኃ ጥፋት ከተሰጠው ማስጠንቀቅ ጀምሮ (ዘፍጥረት 6፡7) ስለ ክርስቶስ የመጀመሪያው ምጻት (ዳንኤል 9፡ 24- 27)፣ ስለ ቅድመ-ዳግም ምጻት ፍርድ (ዳንኤል 7፡9፣ 10፤ 8፡14) እና ከክርስቶስ ዳግም ምጻት በፊት ስለሚፈጸሙ የመጨረሻዎቹ ክስተቶች (ራዕይ 12-14) እግዚአብሔር ተናግሮናል። በዚህ የሰው ዘር ታሪክ በመጨረሻዎቹ ቀናት የወቅቱን ጥያቄ እንዲመልስ የታቀደን ልዩ መልእክት ለዓለምና ለሕዝቡ ልኳል። ይህ መልእክት ለዓለም መተላለፍ ያለበትን አንገብጋቢ የመጨረሻው ዘመን መልእክት ይዘው በሰማይ መካከል በሚበሩ በሶስት መላእክት በሚነገር ምሳሌያዊ መልክ ገልጾታል።

የሶስቱ መላእክት መልእክት በራሳችን ጽድቅ ከመታመን ይልቅ ሊያጸድቀን፣ ሊቀድሰንና በመጨረሻም ሊያከብረን በሚችል በኢየሱስ ጽድቅ እንድንታመን የቀረበ ጥሪ፣ የኢየሱስ የመጨረሻው የምህረት መልእክት ነው። ሁልጊዜ ማድረግ እንዳለብን ሁሉ ለእርሱ ራሳችንን አሳልፈን ለመስጠትና ለመታዘዝ ክርስቶስን መምረጥ ያለብን ሲሆን አሁን የምንመርጣቸው ምርጫዎች ከፊታችን ባላው የመጨረሻው ችግር ወቅት በምናደርጋቸው ምርጫዎች ላይ ተጽእኖ ይኖራቸዋል። ስለዚህ አሁን የመዘጋጀት ጊዜ ነው።

_*የዚህን ሳምንት ትምህርት ለመጋቢት 30 ሰንበት ለመዘጋጀት ያጥኑ።_