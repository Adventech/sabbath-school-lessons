### የሶስቱ መላእክት መልእክት

የኮሙኒዝም መስራች ለነበረው ካርል ማርክስም 1844 ዓ.ም ወሳኝ ዓመት ነበር። ይህ ዓመት “የ1844 ዓ.ም ኢኮኖሚያዊና ፍልስፍናዊ ጽሁፎች” የተባለ ሥራው የተጻፈበት ዓመት ነበር። ነገር ግን ጽሁፉ በማተሚያ ቤት የታተመው በ1932 ዓ.ም በሶቪየት ሕብረት ነበር። ጽሁፎቹ የዓለም ሰራተኞች ተባብረው የካፒታሊስት ጨቋኞቻቸውን በመጣል በምድር ላይ ሁሉም ፍላጎቱ ተሟልቶለት የሚኖርበት ሁኔታ እስኪፈጠር ድረስ ሙሉ በሙሉ ለቁሰ-አካላዊ እውነታ የተከራከረበትን የማርክስን ቀደምት ርዕዮተ ዓለም የሚያሳይ ነበር። እ.አ.አ 1844 ዓ.ም ለቻርልስ ዳርዊንም ወሳኝ አመት ነበር። ያኔ ለሕዝብ እንዲታወቅ ባይደረግም “የ1844 ዓ.ም መጣጥፍ” ተብሎ በሚታወቀው ሥራው ላይ በዝግመተ ለውጥ ጽንሰ ሀሳብ ላይ ቀደምት ከሆኑ መግለጫዎቹ መካከል አንዱን ያዘጋጀበት አመት ነበር። ዳርዊን የዝሪያዎች መነሻ በሚለው የሕትመት ውጤቱ ላይ በምድር ላይ ያለው ሕይወት በሙሉ በተፈጥሮአዊና በአጋጣሚ ሂደቶች ብቻ ከአንድ የዘር ሀረግ/ግንድ መነሳቱን የሚገልጸውን አመለካካቱን ለሕዝብ ይፋ ያደረገው እ.አ.አ በ1859 ዓ.ም ነበር። ነገር ግን እ.አ.አ 1844 ዓ.ም በዳንኤል 8፡ 14 ላይ የተገለጸው የ2600 ቀናት ትንቢት የተፈጸመበት ዓመት ሲሆን ከታላቁ ተስፋ መቁረጥ የተረፉት ያስተላለፉት ወሳኝ/ ቁልፍ መልእክት የማርክሲስቶችን፣ የኔዤያውያንን እና የዳርዊናውያንን ርዕዮተ ዓለም ከንቱ በማድረግ ወደ ዓለም አቀፍ እንቅስቃሴ በፍጥነት የሚያድግ ዘር የተዘራበት ዓመት ነበር።

ከማርክስ በተቃራኒ፣ የዓለም ፍጻሜ የሚሆነው ሰው ሰራሽ በሆነ የኮሚኒስቶች ፍጹም ማህበረሰብ ምስረታ ሳይሆን መለኮት በሚመሰርተው ዘላለማዊው የእግዚአብሔር መንግስት እንደሆነ የሚገልጸው በክፉና በመልካም መካከል የሚደረገው ጦርነት የዓለምን ታሪክ እንደሚያብራራ እንጂ የቁሰ- አካላውያን የታሪክ ፍሰት እንደማያብራራ የሰባተኛ ቀን አድቬንቲስት እንቅስቃሴ አወጀ። ከዳርዊን በተቃራኒ፣ የሕይወት መነሻው በዘፈቀደ በሚከሰት የዘረመል ቅይርታና ተፈጥሮ የተሻለውን መርጦ በማስቀረት የማይጠቅመውን በሚያስወግድበት ተፈጥሮአዊና አጋጣሚ ሂደት ሳይሆን በስድስት ቀን በምድር ላይ ሕይወት ያላቸውን ነገሮች ከፈጠረ በኋላ በሰባተኛው ቀን ባረፈው ፈጣሪ በሆነ አምላክ ኃይል መሆኑን የሰባተኛ ቀን አድቬንቲስቶች እንቅስቃሴ አስተማረ። ከኔዤ በተቃራኒ፣ እግዚአብሔር ብቻ ሳይሆን የእርሱ ዓለም አቀፋዊ የግብረገብ መመሪያ የሆኑት (“አሮጌዎቹ የህግ ጽላቶች”)፣ አስርቱ ትዕዛዛት፣ የመጨረሻዎቹ የፍርድ መስፈርቶችና ሰብአዊ ዘርን በሙሉ የሚገዙ እንደሆኑ የሰባተኛ ቀን አድቬንቲስቶች እንቅስቃሴ አወጀ። እነዚህ ክስተቶች በሙሉ በ1844 ዓ.ም መሆናቸው ዝም ብሎ የአጋጣሚ ጉዳይ ነው? ማንም ሰው እንደዚህ ማሰብ የለበትም።

የሶስቱ ተጽእኖ ፈጣሪ ግለሰቦች፡-ማርክስ፣ ኔዤ እና ዳርዊን ሥራዎች በሰብአዊ ዘር ላይ እንደገና ሊታረም የማይችል ጉዳት አስከትለዋል። ነገር ግን በእነዚህ ስህተቶች ሁሉ መካከል እግዚአብሔር ዓለምን ያለ ምስክር አልተወም፤ ለዓለም እውነቱን የሚያስተላልፉ ምስክሮች ነበሩት። እግዚአብሔር በእነዚህ አውዳሚ በሆኑ ርዕዮተ-ዓለሞች መካከል በሂደት ወደ ሰባተኛ ቀን አድቬንቲስት እንቅስቃሴ የሚለወጠውንና ለዓለም የመጨረሻ ዘመን መልእክት፣ የሶስቱን መላእክት መልእክቶች የሚያውጀውን እንቅስቃሴ ያስነሳው ለዚህ ነበር። እነዚህ መልእክቶች የእነዚያን በአሰቃቂ ሁኔታ የተታለሉትን ሶስት ሰዎች ስህተቶች የሚቃወሙ ናቸው። የሶስቱ መላእክት መልእክት የሰባተኛ ቀን አድቬንቲስት ቤተ ክርስቲያን ወደ ጦርነት ለመዝመት የምትሰጣቸው ትዕዛዞች ናቸው። መልእክቶቹ በውስጣቸው ንጹህና ቀላል ወንጌል ናቸው፣ ነገር ግን “በወቅቱ እውነት” አውድ የቀረበ ወንጌል ናቸው (2ኛ ጴጥሮስ 1፡12)። የዚህ ሩብ ዓመት ጥናታችን የሚሆነው ስለ ሶስቱ መላእክት መልእክቶች ነው።