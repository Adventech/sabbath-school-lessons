---
title:  ተጨማሪ ሀሳብ
date:   26/05/2023
---

“የባቢሎንን ውድቀት የሚያውጀው የራዕይ ምዕራፍ 14 መልእክት በአንድ ወቅት ንጹህ ለነበሩ ግን አሁን ለረከሱ የኃይማኖት አካላት የሚሰራ መሆን አለበት። ይህ መልእክት የፍርድ ማስጠንቀቂያን ስለሚከተል በመጨረሻው ዘመን መሰጠት አለበት፤ ስለዚህ የሮም ቤተ ክርስቲያን ለብዙ መቶ ምዕተ ዓመተት ወድቃ ሰስለምትገኝ ይህ መልእክት የሚያመለክተው የሮም ቤተ ክርስቲያንን ብቻ አይደለም።”—Ellen G. White, The Great Controversy, p. 383. በዳንኤል 3 ላይ በጥንቷ ባቢሎን ዘመን “ንጉሡ ናቡከደነፆር ላቆመው የወርቁ ምስል እንዲሰግዱ” ትዕዛዝ የተሰጣቸው የሶስቱ ዕብራውያን ታሪክ መንፈሳዊቷ ባቢሎን በመጨረሻው ዘመን የሀሰት “ምስል” እንዲያመልኩ ስታስገድድ ስለሚሆነው ነገር ምልክት ወይም ምሳሌ ሆኖ ይቆማል። (ራዕይ 13:15፤ 14:9፣ 11፤ 16:2፤ 19:20፤ 20:4ን ይመልከቱ)። ሶስቱ ዕብራውያን እንዲጥሱት ተጠይቀው የነበረው፣ ሁለተኛው ትዕዛዝ (ዘጸ. 20፡4፣ 5)፣ ይህ ኃይል በሌላ ቦታ በተገለጸበት ሁኔታ “ዘመንንና ሕግን” (ዳን. 7፡25) ሊለውጥ እንደሚሻ ከተገለጸው ከሁለቱ ትዕዛዛት አንዱ መሆኑ ምንኛ የሚገርም ነገር ነው። ይህ ኃይል ለመሻር ጥረት ያደረገው ሌላኛው ትዕዛዝ የትኛው ነው? አስቀድመን እንደተመለከትነውና አሁን በድጋሚ እንደምንመለከተው፣ አራተኛው ትዕዛዝ በመላው የአምልኮ ጥያቄ ማዕከል ላይ ስለተቀመጠ፣ “ሰማይንና ምድርን፣ ባህርንም በውስጡም ያሉትን ነገሮች ሁሉ ፈጥሮ በሰባተኛው ቀን ላረፈው” አምላክ ለመስገድ(ዘጸ. 20:11፤ ደግሞ ራዕይ 14:7ን ይመልከቱ) ወይም ለአውሬውና ለምስሉ ለመስገድ ጥያቄ በሚቀርብልን በመጨረሻው ቀውስ ወቅትም የጥያቄው ማዕከል ይሆናል።

**የውይይት ጥያቄዎች**

`የባቢሎን ግንብ ከዘመናዊቷ መንፈሳዊ ባቢሎን ጋር ምን ግንኙነት አለው? በሁለቱ መካከል ያለው ተመሳሳይነት ምንድር ነው?`

`ሁለት የሚቃረኑ ሀሳቦችን የሚያጣጥሙት እንዴት ነው? ኢየሱስ ለቤተ ክርስቲያኑ ሥልጣን ሰጥቷል፣ ነገር ግን መንፈሳዊ ልምምዳችንን በማንኛውም መንፈሳዊ መሪ እጅ ማስቀመጥ አደገኛው ነው። የቤተ ክርስቲያን ሥልጣን ገደብ ምንድር ነው?`

`ከባቢሎን ኃጢአቶች መካከል አንዱ የሆነው ጣዖት አምልኮ ዝም ብሎ ለሐውልት (ለምስል) መስገድ ብቻ እንዳልሆነ ማወቅ የምንችለው እንዴት ነው? ፕሮቴስታንቶች እንኳን በጣዖት አምልኮ ውስጥ ሊወድቁ የሚችሉት በምን መንገዶች ነው?`

`በዳንኤል ምዕራፍ ሶስት እና በዚያ ከተጠቀሰው የግዳጅ አምልኮ መካከል የምናገኛቸውና በመጨረሻ ዘመን ማስጠንቀቂያ የተሰጡን አንዳንድ መመሳሰሎች ምንድር ናቸው?`