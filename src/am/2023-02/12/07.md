---
title:  ተጨማሪ ሀሳብ
date:   16/06/2023
---

“ፕሮቴስታንታዊነት የሮምን ኃይል እጅ ለመጨበጥ ባህረ ሰላጤን አሻግራ እጇን ስትዘረጋ፣ መናፍስትን ከመጥራት እምነት ጋር እጅ ለእጅ ለመጨባበጥ ከገደሉ ባሻገር ስትዘረጋ፣ ከዚህ የሶስትዮሽ ህብረት ተጽእኖ ሥር አገራችን (አሜሪካ) እንደ ፕሮቴስታንትና ሪፓብሊክ ያላትን እያንዳንዱን የሕገ-መንግስት መርህ ስትክድ፣ እና ጳጳሳዊ ውሸቶችንና ማታለያዎችን ለማሰራጨት ሁኔታዎችን ስታመቻች ያኔ ሰይጣን በሚያስደንቅ ሁኔታ የሚሰራበት ሰዓት እንደደረሰ እና ፍጻሜው ቅርብ እንደሆነ እናውቃለን።”—Ellen G. White, Testimonies for the Church, vol. 5, p. 451. “በራዕይ መጽሐፍ የታሪክ መስመር ላይ እሁድ የተቃዋሚ ኃይሎች የአምልኮ ቀን መሆኑን ችላ ወደማለት አዘንብለናል።...እሁድ የዘንዶውን ለማመን የሚያስቸግር ማጭበርበሪያና ማታለያ ስለሚገልጥ እጅግ ወሳኝ የሆነ ምልክት ነው። ይህ የእግዚአብሔር ሕግ ለውጥ በዓለም አቀፋዊ ጦርነት ውስጥ ዘንዶው በእግዚአብሔር ላይ ያለውን ጥላቻ በአንድ ቀላል ተግባር ይገልጻል። ራሱን ትሁት አድርጎ ማቅረቡ እጅግ አሳሳች ነው። ዘንዶው ራሱን እንደ እውነተኛ የአምልኮ ማዕከል አድርጎ በማቅረብና የእግዚአብሔር ህግ ፍትሃዊ ስላልሆነ መቀየር አለበት ብሎ በመከራከር የእግዚአብሔርን ቦታ መቀማት (መንጠቅ) ፈልጓል። ዘንዶው የእግዚአብሔርን ሕግ የለወጠው በአስርቱ ትዕዛዛት ውስጥ እግዚአብሔር እንደ ፈጣሪና አዳኝ፣ ሊመለክ የሚገባ እርሱ ብቻ መሆኑን በሚገልጽ መጋጠሚያ ቦታ ላይ ስላለ ነበር (ዘጸ. 20፡8-11፤ ዘዳ.5፤ ራዕይ 4፡11፤ 5፡ 9፣ 13፣ 14)። የህጉ መለወጥ ዘንዶው ለእግዚአብሔር ፈቃድ (ለሕጉ) ያለውን ጥላቻ የሚያሳይ ብቻ ሳይሆን የአምልኮ ርዕስ በመሆን የእግዚአብሔርን ቦታ ለመቀማት የሚያደርገውን ጥረትም የሚያሳይ ነው። ...ይህን በሕግ ላይ የፈጸመውን ለውጥ ዓለም አቀፋዊ ማድረግ ድሉን እርግጠኛ ያደርግለታል።”—Ángel Manuel Rodriquez, “The Closing of the Cosmic Conflict: Role of the Three Angels’ Messages,” pp. 53, 54.

**የውይይት ጥያቄዎች**

`ምንም እንኳን የመጨረሻዎቹን ክስተቶች በጉጉት እየጠበቅን ያለን ቢሆንም ወደ አክራሪነት/ወግ አጥባቂነት፣ ቀንን ወደመወሰን ወይም በእግዚአብሔር መንፈስ ከተገለጠልን ባሻገር ከመገመት መጠንቀቅ ያለብን ለምንድር ነው? ይህንን የማድረግ አደጋዎች ምንድር ናቸው? ሰዎች መቼና እንዴት እንደሚከሰቱ የጠበቁቸአው ክስተቶች ሳይፈጸሙ ሲቀሩ ያስከተሉአቸው ውጤቶች ምን ነበሩ?`

`አስቀድሞ በነበረው የውይይት ጥያቄ ላይ ከተገለጹ አደጋዎች እየራቅን ሳለን አሁን ካለው የዓለም ሁኔታ አንጻር ስንመለከት ስለ አውሬው ምልክትና ስለ ስደት ያለን ሀሳብ የሚሆን ነገር አይመስልም ለሚሉ ሰዎች እንዴት መልስ መስጠት እንችላለን? የዚህን ዓይነት ምክንያት መስጠት ላይ ላዩን ስናይ ስሜት የሚሰጥ (ትክክል) ቢመስልም በፍጹም ስሜት የማይሰጥ የሚሆነው ለምንድር ነው? (በዓለም ላይ ታላላቅ ለውጦች እንዴት በፍጥነት ሊመጡ እንደሚችሉ ይመልከቱ)።`