---
title:  የሰይጣን የመጨረሻው ስልት (እስትራቴጂ)
date:   13/06/2023
---

በተቋማትና በመንግስታት ላይ ጥልቅ የሆነ እምነት ማጣት እንዳለ ጥናቶች ያመለክታሉ። ሚሊዮኖች በመደነቅ “ዓለምን ለመምራት የሞራል ብቃት ያለው ሰው ያለው የት ነው?” ብለው ይጠይቃሉ። የራዕይ ትንቢቶች በኃይማኖትና በፖለቲካ አንድነት ጥላ ሥር ይህን ሚና መጫወት የሚችል ኃይል የአውሬው ኃይል እንደሆነ ያመለክታሉ።

`ራዕይ 17:12–14ን ያንብቡ። ዮሐንስ እነዚህን የምድር ታሪክ የመጨረሻዎቹን ትዕይንቶች የሚገልጻቸው እንዴት ነው? በዚህ ቦታ የታየው ኃይለኛ ንጽጽር ምንድር ነው?`

በዚህ ንባብ ውስጥ ዮሐንስ የሚናገራቸው ሶስት ወሳኝ ነጥቦች አሉ። በመጀመሪያ የፖለቲካ ኃይሎቹ “አንድ ሀሳብ” ያላቸው ሲሆን “ኃይላቸውንና ሥልጣናቸውን” ለአውሬው ይሰጣሉ። ሁለተኛ፣ የስህተት ጥርቅም ከበጉ ከኢየሱስ ጋር ጦርነት ይገጥማል። ሶስተኛ፣ በምድር የመጨረሻው ጦርነት ክርስቶስና ተከታዮቹ አሸናፊዎች ናቸው። አውሬው አያሸንፍም፤ ኢየሱስ ያሸንፋል። አገሮችን አንድ ለማድረግ ሰይጣን ምን ስልት ሊጠቀም እንደሚችል አስባችሁ ታውቃላችሁ? ብዙ ጊዜ ታሪክ ራሱን ይደግማል። ከሮም መንግስት መውደቅ ብዙ ጠቃሚ ትምህርቶችን እናገኛለን። ከሰሜን አቅጣጫ የተነሱ የጀርመን ወረራዎች ምዕራባዊ አውሮፓን ባወደሙ ጊዜ የሮም ገዥ የነበረው ቆስጣንጥኖስ ወደ ኃይማኖት ተመለሰ። የቤተ ክርስቲያን ሥልጣን ከመንግሥት ኃይል ጋር ተቀላቅሎ ቆስጣንጢኖስ ለፈለገው ነገር ዋና መሣሪያ ሆነ። በአራተኛው መቶ ክፍለ ዘመን የእሁድ ቅድስናን ማጠንከር ቀውስ በነበረበት ወቅት መንግስቱን አንድ ለማድረግ ተሰልቶ የተደረገ ፖለቲካዊና ኃይማኖታዊ እንቅስቃሴ ነበር። ቆስጣንጢኖስ መንግስቱ አንድ አንዲሆን ሲፈልግ የሮም ቤተ ክርስቲያን ደግሞ እርሱ “እንዲለወጥ” ፈለገች። አርተር ዌይጋል የተባለ ታዋቂ የታሪክ ምሁር እንዲህ በማለት በግልጽ ተናግሯል፡- “ቤተ ክርስቲያን እሁድን ቅዱስ ቀን ያደረገችበት ዋንኛው ምክንያት የፀሐይ ሳምንታዊ በዓል ስለሆነ ነው፤ በዚህ ዘመን በሰዎች ልማድ እጅግ የከበሩ የአህዛብ በዓላትን ወስዶ የክርስትና ትርጉም እንዲኖራቸው ማድረግ የተለመደ የክርስትና ፖሊሲ ነበር።”—The Paganism in Our Chris- tianity (New York: G. P. Putnam’s Sons, 1928), p. 145. ዓለም በሙሉ በፍርሃት በተዋጠበት፣ እየተጎዳ ባለበትና ትልቅ ቀውስ (ችግር) ውስጥ ባለበት ወቅት ሰዎች የሚያረጋጋቸውንና ጥበቃ የሚያደርግላቸውን ሰው ይፈልጋሉ። ከዚህ በፊት አረማኔያዊነት (ጭካኔ) የተነሳው በዚህ መንገድ ስለሆነ በድጋሚ ይህ አይሆንምብሎ ለማሰብ ምንምምክንያት የለም። እንደ ትንቢት አገላለጽ፣ የሆነ ነገር እነዚህን የመጨረሻ ክስተቶች ያመጣቸዋል። ይህ ሁሉ እንዴት እንደሚሆን ለማወቅ ከባድ ቢሆንም ታላላቅ ለውጦች እንዴት መምጣት እንደሚችሉና እንዴት በፍጥነት እንደሚከሰቱ ዓለም ተመልክቷል። ም ንም እንኳን ም ን እየመጣ እንደሆነ ዝርዝሮቹን ባናውቅም ለሚመጣው ለማንኛውም ነገር መዘጋጀት ያስፈልጋል።