---
title:  በጉን የሚከተሉ
date:   07/06/2023
---

`ራዕይ 13:1፣ 2ን ያንብቡ። አውሬው ከየት ነው የወጣው? ለአውሬው ሥልጣን የሰጠው ማን ነው?`

በራዕይ ምዕራፍ 13 ላይ የተገለጸው የመጀመሪያው አውሬ ሥልጣኑን፣ ዙፋኑንና ትልቅ ሥልጣን የሚቀበለው ከዘንዶው ነው። ራዕይ 12፡ 9 እና 20፡ 22 ዘንዶውን ሰይጣን እንደሆነ ይገልጻሉ። ሰይጣን ብልህ ጠላት ስለሆነ የሚሰራው በምድራዊ ኃይሎች አማካይነት ነው። ይህ “ዘንዶ”-ሰይጣን- “ወንድ ልጅ” ወዲያውኑ እንደተወለደ ሊያጠፋው ጥረት ማድረጉን ራዕይ 12፡ 3-5 ይገልጻል። ኋላ ይህ “ወንድ ልጅ” “ወደ እግዚአብሔርና ወደ ዙፋኑ ተነጠቀ።” ይህ የሚያመለክተው ክርስቶስን ነው። ሰይጣን ልጁን ክርስቶስን ለማጥፋት በመፈለግ በሄሮድስና በንጉሥ በምትመራው ሮም አማካይነት ሰራ። በኢየሱስ የሕይወት ፍጻሜ ላይ የሮም ገዥ የነበረው ጲላጦስ እንዲሞት የፈረደበት ሲሆን ሮማዊ ገዳይ ጨካኝ በሆነው መስቀል ላይ በምስማር ቸንክሮታል፤ ሮማዊ ወታደር በጦር የወጋው ሲሆን የሮም ወታደሮች መቃብሩን ጠብቀዋል። እንደ ራዕይ 13፡ 2 ከሆነ ዘንዶው፣ ሰይጣን፣ በአረመኔዋ ሮም አማካይነት በመስራት የመንግስቱን መቀመጫ ለዚህ ብቅ እያለ ላለው የአውሬ ኃይል ይሰጣል። “ዘንዶው በመጀመሪያ ሰይጣንን ቢወክልም በሁለተኛ ደረጃ የሮምን መንግስት ይወክላል። ...የሮምን መንግሥት ተከትሎ የመጣውና ‘ኃይሉን፣ ዙፋኑንና ታላቅ ሥልጣን’ ከዘንዶው የተቀበለው ኃይል በግልጽ ጳጳሳዊው ሮም ነው ።”—The SDA Bible Commentary, vol. 7, p. 817። ኤ. ሲ. ፍሊክ የተባለ የታሪክ ምሁር “ከፖለቲካዊው ሮም ፍርስራሽ ውስጥ ግዙፍ በሆነችው የሮም ቤተ ክርስቲያን መልክ ግዙፍ የሆነ የሞራል ግዛት ተነሳ” በማለት ገልጾአል።—A. C. Flick, The Rise of the Medieval Church (1900) p. 150 as quoted in The SDA Bible Commentary, vol. 7, page 817.

`ራዕይ 13:3 እና 14:4ን ያንብቡ። በእነዚህ ጥቅሶች መካከል ምን ልዩነት ተመለከቱ?`

አውሬውን በሚከተለው “ዓለም በሙሉ” በተቃራኒ “በጉን የሚከተል” ሕዝብ እግዚአብሔር ይኖረዋል። ሁልጊዜ እንደነበረው ሁሉ ከሁለቱ በአንዱ ወገን መቆም፣ ከኢየሱስ ጋር ወይም ከእርሱ በተቃራኒ መቆም ግድ ነው። አሁን እንደሚሆነው ያኔ መሃል ሰፋሪነት፣ በአማካይ ቦታ መቆም አይኖርም። በማወቅም ሆነ ባለማወቅ ራስን ለኢየሱስ አሳልፎ አለመስጠት ለሌላኛው ወገን ራስን አሳልፎ መስጠት ነው። “በሁሉም ስለ ስሜ የተጠላችሁ ትሆናላችሁ፤ እስከ መጨረሻ የሚጸና ግን እርሱ ይድናል።” (ማቴ. 10:22)።

`እስከ መጨረሻው ለመታገስ ምን ያህል ዝግጁ ነዎት?`