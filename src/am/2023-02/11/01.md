---
title:  የእግዚአብሔር ማህተምና የአውሬው ምልክት፡-ክፍል 1
date:   03/06/2023
---

### ለዚህ ሳምንት ጥናት የሚከተሉትን ጥቅሶች ያንብቡ
ራዕይ 14:12፣ ኤፌ. 2:8-10፣ ማቴ. 27:45–50፣ ራዕይ 13:15–17፣ ራዕይ 14:4፣ ሉቃስ 5:18–26።

> <p>የሣምንቱ ጥናት መሪ ጥቅስ</p>
> “የሕያው አምላክ ማኅተም ያለውም ሌላ መልአክ ከፀሐይ መውጫ ሲወጣ አየሁ፥ ምድርንና ባሕርንም ሊጐዱ ለተሰጣቸው ለአራቱ መላእክት በታላቅ ድምፅ እየጮኸ፦ የአምላካችንን ባሪያዎች ግምባራቸውን እስክናትማቸው ድረስ ምድርን ቢሆን ወይም ባሕርን ወይም ዛፎችን አትጕዱ አላቸው” (ራዕይ 7:2፣ 3)።

የአውሬውን ምልክት በተመለከተ የመጨረሻ ዘመን ክስተቶችን ስናጠና ሳለ ከውስጡ ብቅ የሚለው አንድ ወሳኝ ነጥብ እግዚአብሔር በሚሰራበት መንገድና የነፍሳት ጠላት በሚሰራበት መንገድ ላይ ያለው ልዩነት ነው። እስካሁን ስናጠና እንደነበርነው በክርስቶስና በሰይጣን መካከል ባለው ታላቁ ተጋድሎ ውስጥ ያሉት ማዕከላዊ ጉዳዮች የሚያተኩሩት በታዛዥነት፣ በሥልጣንና በአምልኮ ላይ ነው። በዳንኤል ምዕራፍ 13 ላይ ያለውን አውሬ፣ በዳንኤል ምዕራፍ 7 ላይ ያለውን ትንሹን ቀንድና በ2ኛ ተሰሎንቄ 2 ላይ ያለውን “የጥፋት ልጅ” የሚገልጹ ትንቢቶች በሙሉ የሚናገሩት የእግዚአብሔርን ሥልጣን ስለሚቀማ፣ እንዲታዘዙት ስለሚያስገድድና አስመሳይ የአምልኮ ሥርዓትን ስለሚያስተዋውቅ ኃይል ነው። ይህን የሚያደርጉት በማስገደድ፣ በኃይልና አንዳንድ ጊዜም በጉቦና በሽልማቶች አማካይነት ሲሆን ዓላማቸው እንዲሰግዱላቸው ለማስገደድ ነው። ከዚህ በተቃራኒ፣ ፍቅር የእግዚአብሔር መንግስት ታላቁ የማነሳሻ ኃይል ነው። የእግዚአብሔር ሕዝብ ለአውሬው በመስገድ ፋንታ እግዚአብሔርን በማምለክ ታላቅ ደስታ ያገኛሉ። እርሱ ለእነርሱ ምን ያህል ራሱን እንደሰጠ ስለሚያውቁ እነርሱም ለእርሱ ራሳቸውን የሰጡ ናቸው። በመጨረሻ ዘመን የአውሬውን ምልክት እንዳንቀበል የሚከለክለን አንድ ነገር ብቻ አለ። ያውም ምንም ነገር ከእርሱ ሊለየን እስከማይችል ድረስ ለእርሱ ያለን እጅግ ጥልቅ የሆነ ፍቅር ነው። በዚህ ትምህርት ውስጥ እነዚህን ጭብጦች የበለጠ እንመረምራለን።

_*የዚህን ሳምንት ትምህርት ለሰኔ 3 ሰንበት ለመዘጋጀት ያጥኑ።_