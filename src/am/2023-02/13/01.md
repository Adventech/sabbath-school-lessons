---
title:  በእግዚአብሔር ክብር መብራት
date:   17/06/2023
---

### ለዚህ ሳምንት ትምህርት የሚከተሉትን ጥቅሶች ያንብቡ
1ኛ ተሰ. 5:1–6፤ ዮሐ. 8:32፤ ራዕይ 18:1፤ ራይዕ 4:11፤ ዘጸ. 33:18፣ 19፤ ራዕይ 5:6፣ 12፤ ራዕይ 13:8።

> <p>የሣምንቱ ጥናት መሪ ጥቅስ</p>
> “ከዚህ በኋላ ታላቅ ስልጣን ያለው ሌላ መልአክ ከሰማይ ሲወርድ አየሁ፥ ከክብሩም የተነሣ ምድር በራች” (ራዕይ 18:1)።

ይፍጠንም ይዘግይም፣ የመጨረሻዎቹ ክስተቶች ይመጣሉ። በትክክል መቼና እንዴት እንደሚከሰቱ አልተነገረንም። አራተኛውን ትዕዛዝ ከመጠበቅ በተቃራኒ የእሁድን ጥበቃ የሚያስገድድ ሕግ ይወጣል። የራዕይ መጽሐፍ ሊከሰቱ ስላሉ ወሳኝ ጉዳዮች፣ በጉዳዩ ላይ ስለሚሳተፉ ወሳኝ ተዋኒያን እና አስፍተን ስንመለከት መቼና እንዴት እንደሚሆን በትክክል አልነገረንም። ነገር ግን የሚበቃን ያህል ተነግሮናል። ከአራተኛው ትዕዛዝ በተቃራኒ እሁድ እንዲጠበቅ የሚያስገድድ ሕግ ይተላለፋል። ሊከሰቱ ያሉ ወሳኝ ጉዳዮችንና በጉዳዩ ላይ የሚሳተፉ ወሳኝ ተዋኒያንን በሰፊው ስንመለከት ሕዝብ ሁሉ “ሰማይንና ምድርንም ባሕርንም የውኃንም ምንጮች ለሠራው” (ራዕይ 14:7) ከመስገድ በተቃራኒ “ከዓለምም ፍጥረት ጀምሮ በታረደው በግ ሕይወት መጽሐፍ ስሞቻቸው ያልተጻፉ በምድር የሚኖሩ ሁሉ” (ራዕይ 13:8) ለአውሬውና ለምስሉ ሲሰግዱ ምን እንደሚሆን የራዕይ መጽሐፍ ነግሮናል። በሌላ አገላለጽ ጌታ ኢየሱስን ለመከተልና ትዕዛዛቱን ለመታዘዝ የመረጡ ሁሉ ስሞቻቸው በሕይወት መጽሐፍ ተጽፎ ይቆያል። በሰው መዝገብ ላይ ከመመዝገብ ይልቅ በእግዚአብሔር መዝገብ ላይ ተመዝግቦ መገኘት ምንኛ የተሻለ ነው። እግዚአብሔር የሰባተኛ ቀን አድቬንቲስት ቤተ ክርስቲያንን ያስነሳው ይህንን መልእክት እንድትሰብከ ነው። ስለዚህ እኛ ራሳችን እውነትን ልክ በኢየሱስ እንዳለ ማመንና ክርስቶስ ለእኛ በመሞቱ ላይና በእርሱ የመዳናችን ማረጋገጫ ላይ ማዕከል ባደረገው የራዕይ ምዕራፍ 14፡ 6 “ዘላለማዊ ወንጌል” መለወጥና አዲስ መሆን አለብን።

_*የዚህን ሳምንት ትምህርት ለሰኔ 17 ሰንበት ለመዘጋጀት ያጥኑ።_