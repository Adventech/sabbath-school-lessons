---
title:  ተሃድሶው ይቀጥላል
date:   20/06/2023
---

እግዚአብሔር በፍጻሜ ዘመን ያለውን ሕዝብ ያስነሳው መጽሐፍ ቅዱስን ብቸኛው አስተምህሮአቸው ካደረጉ፣ የድነታቸው ብቸኛው ምንጭ ክርስቶስ ብቻ ከሆነላቸው፣ መንፈስ ቅዱስ የብርታታቸው ብቸኛው ምንጭ ከሆነላቸው እና የጌታችን ዳግም መምጣት የተስፋዎቻቸው ሁሉ መደምደሚያ ከሆነላቸው ባለፉት ዘመናት ከነበሩ ታላላቅ የተሃድሶ አራማጆች ልምድ ጥቅም እንዲያገኙ ነው። የመጽሐፍ ቅዱስ ሰንበትን ጨምሮ የስህተት ጨለማና ልማድ (ወግ) ለረዥም ጊዜ ሰውሮአቸው የነበሩ እውነቶች ከጌታችን መመለስ ቀደም ብሎ ባለው ጊዜ ለዓለም ይታወጃሉ። ተሃድሶውን መፈጸምና በምድር ላይ ያለውን ሥራ መጨረስ እንዲቻል ከክርስቶስ ጋር ለመሳተፍ የሶስቱ መላእክት መልእክት ለዚህ ለመጨረሻው ዘመን እንቅስቃሴ መወለድ ምክንያት ሆኗል። የመጽሐፍ ቅዱስ የመጨረሻው መጽሐፍ ታላላቅ ትንቢቶች የእግዚአብሔርን የመጨረሻውን ዘመን መልእክት ለማወጅ ከተስፋ መቁረጥ ውስጥ እየተነሳ ያለውን መዳረሻን የሚወስን መለኮታዊ እንቅስቃሴ ያሳያል። ራዕይ ምዕራፍ 14 በዘላለም ወንጌል የምስራች ምድርን እየሸፈነች ያለችውን ዓለም አቀፋዊ ቤተ ክርስቲያን ይገልጻል። በራዕይ ምዕራፍ 14 ላይ የተጠቀሱትን ሶስት መላእክት የራዕይ ምዕራፍ 18ቱ አራተኛው መልአክ ተቀላቅሎአቸዋል። ይህ መልአክ “ምድር ከክብሩ (ከእግዚአብሔር ክብር) የተነሣ እንድትበራ” ለሶስቱ መላእክት አዋጅ ኃይል ይሰጣል (ራዕይ 18፡1)። ምዕራፍ 18 የሚያተኩረው ወደ ሰብአዊ ዘር ታሪክ መደምደሚያ ወደሚመሩ አብይ ክስተቶችና ወደ የመጨረሻው የወንጌል ድል አድራጊነት ነው።

`ራዕይ 18:1ን ያንብቡ። ዮሐንስ ስለዚህ መልአክ የሚነግረን ሶስት ነገሮች ምንድር ናቸው? (ዕንባቆም 2:14ን ደግሞ ይመልከቱ)።`

በቤተ መቅደስ ውስጥ ባለው ዙፋን ላይ ከተቀመጠውና በግርማ ከተሞላው ከእግዚአብሔር ፊት የሚወርደው ይህ መልአክ በምድር ላይ እየመጣ ስላለው ነገር የምድር ኗሪዎችን ለማስጠንቀቅ የመጨረሻውን የምህረት መልእክት እንዲያውጅ ተልኳል። ጥቅሱ መልአኩ “ታላቅ ስልጣን” እንዳለው ይናገራል። ሥልጣን ለሚለው ቃል የአዲስ ኪዳኑ የግሪክ ቃል ኤግዞውሲያ የሚል ነው። ኢየሱስ ይህን ቃል በማቴዎስ መጽሐፍ ውስጥ የተጠቀመው ደቀ መዛሙርቱን ከመላክ ጋር በተጣጣመ መልኩ ነበር። በማቴዎስ 10፡ 1 ላይ ኢየሱስ ለደቀ መዛሙርቱ በክፉ ኃይላትና ሥልጣናት ላይ “ሥልጣን” ሰጣቸው። በክፉና በመልካም መካከል በሚደረግ ጦርነት አሸናፊዎች እንዲሆኑ መለኮታዊ ኃይል ሰጥቶ ላካቸው። በማቴዎስ 28፡ 18፣ 19 ላይ በድጋሚ ይልካቸዋል፣ ነገር ግን በዚህ ሰዓት ሄደው “ከሕዝብ ሁሉ ደቀ መዛሙርትን እንዲያደርጉ” በምድርና በሰማይ ባለው “ሥልጣን ሁሉ” ላካቸው።

`በመጨረሻ፣ በመጨረሻዎቹ ቀናት ያሉ ጉዳዮች ወደ ባለ ሥልጣናት የሚደርሱት እንዴት ነው? የማንን ሥልጣን ነው የምንከተለው? የእግዚአብሔርን ወይስ የራሳችንን፣ የአውሬውን ወይስ የሌላ? አሁን እርስዎ እየተከተሉ ያሉት የማንን ሥልጣን ነው?`