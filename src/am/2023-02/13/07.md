---
title:  ተጨማሪ ሀሳብ
date:   23/06/2023
---

“የእግዚአብሔር ባሪያዎች ፊታቸው በርቶ በቅድስና እያበሩ ከሰማይ የመጣውን መልእክት ለማወጅ ከቦታ ቦታ ይጣደፋሉ። በመላው ምድር ላይ በሺሆች በሚቆጠሩ ድምፆች ማስጠንቀቂያው ይሰጣል። ተዓምራቶች ይፈጸማሉ፣ ሕሙማን ይፈወሳሉ፣ አማኞችን ድንቆችና ተዓምራቶች ይከተሉአቸዋል። ሰይጣን በውሸት ተዓምራቶች፣ በሰዎች ፊት ከሰማይ እሳት በማውረድ ጭምር ይሰራል። ራዕይ 13፡13። ከዚህ የተነሣ የምድር ኗሪዎች አቋማቸውን እንዲለዩ ይደረጋሉ። “መልእክቱ የሚተላለፈው በክርክር ሳይሆን በእግዚአብሔር መንፈስ ጥልቅ ማሳመን ነው። ክርክሮች ቀርበዋል። ዘሮቹ ተዘርተዋል፣ አሁን እነዚህ ዘሮች በቅለው ፍሬ ያፈራሉ። በሚስዮናውያን ሰራተኞች የተሰራጩ የሕትመት ውጤቶች ተጽእኖአቸውን አሳድረዋል፣ ነገር ግን መልእክቱ አእምሮዎቻቸውን የነካቸው ብዙዎች መልእክቱን ሙሉ በሙሉ እንዳይረዱ ወይም ለእውነት እንዳይታዘዙ ተከልክለው ነበር። አሁን የብርሃን ጮራዎች ወደ ሁሉም ቦታ ጥሰው ይገባሉ፣ እውነት ጥርት ብሎ ይታያል፣ ታማኝ የሆኑ የእግዚአብሔር ልጆች አስረዋቸው የነበሩ ገመዶችን ከእጆቻቸው ይቆርጣሉ። አሁን የቤተሰብና የቤተ ክርስቲያን ግንኙነቶች ይዘዋቸው የሚያቆዩበት ኃይል አይኖራቸውም። እውነት ከሌሎች ነገሮች ሁሉ የበለጠ ከብሮ ይታያል። እውነትን በመቃወም ሕብረት የፈጠሩ ወኪሎች ቢኖሩም በርካታ ቁጥር ያላቸው ከጌታ ወገን ለመቆም ይወስናሉ።”—Ellen G. White, The Great Controversy, p. 612.

**የውይይት ጥያቄዎች**

`ኤለን ጂ ኋይት “የጽድቅ በእምነት መልእክት በእውነት የሶስተኛው መልአክ መልእክት ነው” ብላለች።—Evangelism, p. 190. ይህ ማለት ምን ማለት ነው? ጽድቅ በእምነት ከሶስቱ መላእክት መልእክት ጋር ምን ግንኙነት አለው?`

`ራዕይ 14፡12ን በድጋሚ ያንብቡ። የእግዚአብሔርን ትዕዛዛት በመጠበቅና በሕጋዊነት መካከል ያለው ልዩነት ምንድር ነው? መታዘዝ ሕጋዊነት የሚሆነው የት ነው? ትዕዛዛቱን የማይጠብቅ ሰው ሕጋዊ ሊሆን የሚችልባቸው መንገዶች የትኞቹ ናቸው?`

`በራዕይ መጽሐፍ ውስጥ ስላሉት ጨካኝ አራዊትና አስፈሪ ማስጠንቀቂያዎች ስንናገር ለሚተቹን ሰዎች ምን መልስ መስጠት እንችላለን? በመጽሐፉ ውስጥ ተጽፋው ስላሉት ከምንናገረው ግልጽ ከሆነ መልስ ባሻገር ሌላ ምን መልስ መስጠት ይችላሉ?`

`አሁን በዓለም ላይ ስላሉት ክስተቶች በክፍላችሁ ውስጥ ተወያዩ። ወደ መጨረሻዎቹ ክስተቶች ሊመሩ የሚችሉ ምን ነገሮች ሲከሰቱ ተመለከቱ? እየኖርንበት ስላለንበት ዘመን በማወቅ እና ስላልተገለጹልን ነገሮች ፍሬ ቢስ ግምት በመያዝ መካከል ሚዛን መጠበቅ የምንችለው እንዴት ነው?`