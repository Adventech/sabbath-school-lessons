---
title:  የእግዚአብሔር ክብር ምድርን ይሞላል
date:   21/06/2023
---

`ራዕይ 4:11፤ 5:12፤ 19:1 እና 21:26ን ያንብቡ። በራዕይ 18፡1 ላይ በተገለጸው መሰረት ምድርን ከሚሞላው ከእግዚአብሔር ክብር ጋር የተገናኙ ቃላቶች ምንድር ናቸው?`

በዩኒቨርስ ውስጥ በክፉና በመልካም መካከል እየተካሄደ ያለው ተጋድሎ ስለ እግዚአብሔር ክብር ወይም ዝና ነው። አማጺው ሰይጣን እግዚአብሔርን እንዲመለክ የሚጠይቅ ግን በምላሹ ጥቂት ነገር ብቻ የሚሰጥ ኢ-ፍትሃዊ ነው በማለት ከሶታል። የእግዚአብሔር ሕግ ነጻነታችንን የሚገድብና ደስታችንን ውስን የሚያደርግ ነው በማለት ክፉው ያውጃል። የኢየሱስ ሕይወት፣ ሞትና ትንሣኤ ይህንን አፈታሪክ አክሽፎታል። ፈጣሪያችን እኛን ለማዳን በዚህ ዓለም ወዳለው የእባብ ጉድጓድ ገባ። በመስቀል ላይ ለሰይጣን ክሶች መልስ በመስጠት እግዚአብሔር አፍቃሪና ፍትሃዊ እንደሆነ አሳየ። የመጨረሻው ዘመን ሕዝቡ በፍቅሩ በመማረክ፣ የእርሱ ክብር ጉዳይ ግድ ብሎአቸው ክብሩን ይገልጣሉ፤ ራስ ወዳድ ለሆነ፣ አምላክ ለሌለው ዓለም የእርሱን አፍቃሪና ራስን መስዋዕት የሚያደርግ ባህርይ ስለሚገልጡ ምድር በእግዚአብሔር ባህርይ ትበራለች።

`ዘጸ. 33:18፣ 19ን ያንብቡ። እግዚአብሔር ለሙሴ ክብሩን ያሳየው እንዴት ነበር? የእግዚአብሔር ክብር ምንድር ነው?`

የእግዚአብሔር ክብር ባህርዩ ነው። እኛ በእግዚአብሔር ፍቅር ስንሞላና ባህርያችን በሚያድነው በእርሱ ፍቅር ሲለወጥ ምድር በእግዚአብሔር ክብር ትሞላለች። በግል ሕይወታችን የእርሱን ፍቅር ማሳየት የእርሱን ክብርና ባህርይ ለዓለም ያሳያል። በመንፈሳዊ ጨለማ ለተጀቦነው ዓለም ሊታወጅ ያለው ሶስቱ መላእክት የያዙት የመጨረሻው መልእክት “እግዚአብሔርን ፍሩ ክብርንም ስጡት” ይላል (ራዕይ 14:7)። በመልካም ሥራችን፣ ወይም በጽድቃችን ወይም በእኛ መልካምነት ለራሳችን የሚገኝ ክብር የለም። “የክርስቶስ ጽድቅ መልእክት ከምድር አንድ ጫፍ እስከ ሌላኛው ጫፍ ሊያስተጋባ ነው።...ይህ የሶስተኛውን መልአክ መልእክት ወደ ፍጻሜ የሚያመጣ የእግዚአብሔር ክብር ነው። ”—Ellen G. White, Testimo- nies for the Church, vol. 6, p. 19. ኤለን ጂ ኋይት እንዲህ በማለት ጽፋለች፡ - “በእምነት መጽደቅ ምንድር ነው? የሰውን ክብር በአቧራ ውስጥ በማስቀመጥ ሰው በራሱ ኃይል ለራሱ ማድረግ የማይችለውን ነገር ማድረግ ነው።”—Testi- monies to Ministers and Gospel Workers, p. 456. እኛ ክብር የለንም፣ ነገር ግን ክብር ለእግዚአብሔር ይሁን።