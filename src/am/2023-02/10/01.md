---
title:  የሰይጣን የመጨረሻዎቹ ማታለያዎች
date:   27/05/2023
---

### ለዚህሳምንትትምህርትየሚከተሉትንጥቅሶችያንብቡ
ራዕይ 12:9፤ 16:13 14፤ 1ኛ ተሰ. 4:16፣ 17፤ ሕዝ. 8:16፤ 20:1–20፤ ራዕይ18:4፣ 5።

> <p>የሣምንቱ ጥናት መሪ ጥቅስ</p>
> “በእውነትህ ቀድሳቸው፤ ቃልህ እውነት ነው” (ዮሐ. 17:17)።

ቀኑ በችካጎ ከሚታዩት ከእነዚያ ውብ የመስከረም ማለዳዎች አንዱ ነበር። ፀሐይ ከሚሺጋን ሀይቅ በላይ ብቅ ስትል ከቤት ወደ ሥራ የሚሄዱ መንገደኞች በኬኔዲና ኢሴንሆዌር የፍጥነት መንገድ ላይ ከትራፊክ መጨናነቅ ጋር ሲታገሉ ሳለ፣ ልጆችም ወደ ት/ቤት እየሄዱ ሳለ፣ የችካጎ ኗሪዎች ልብ በፍርሃት እንዲመታ ያደረገ ዘግናኝ ታሪክ ብቅ ማለት ጀመረ። ሰዎች በሚያሳዝን ሁኔታ እየታመሙ ሲሆን አንዳንዶቹ ታይሌኖል የሚባል መድሃኒት እንክብሎችን በወሰዱ በጥቂት ሰዓታት ውስጥ እየሞቱ ነበር። መድሃኒቱ ሲመረመር እያንዳንዱ እንክብል ፖታሲየም ሳይናይድ በተባለ ገዳይ መርዝ የተለበጠ ነበር። ያበደ ግለሰብ በመድኃኒቱ ላይ ያልተገባ ንክኪ ፈጽሟል። ይህን ተግባር የፈጸመው ማን እንደሆነ እስከ ዛሬ ድረስ አይታወቅም። አስቀድመን እንደተመለከትነው “የምድር ኗሪዎች” “የባቢሎን ወይን ጠጅ” የሚባለውን ገዳይ መርዝ እንደሚጠጡ የራዕይ መጽሐፍ ያስጠነቅቀናል። በመጨረሻ ወደ ሞት ብቻ የሚመሩ የሀሰት አስተምህሮዎችና ትምህርቶች አሉ። ነገር ግን ዓለም ለዚህ መንፈሳዊ መርዝ ያለ ማርከሻ፣ ወይም መከላከያ አልተተወም። ማርከሻውም የሶስቱ መላእክት መልእክት ነው። በዚህ ሳምንት ትምህርት የባቢሎንን ማታለያዎች ብቻ ሳይሆን ከእነዚህ ማታለያዎችና እነርሱ ከሚያመጡት ሞት ሊያድነን ኢየሱስ ያቀደውን ዕቅድም እንመለከታለን።

_*የዚህን ሳምንት ትምህርት ለግንቦት 26 ሰንበት ለመዘጋጀት ያጥኑ።_