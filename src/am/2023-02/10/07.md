---
title:  ተጨማሪ ሀሳብ
date:   02/06/2023
---

በራዕይ መጽሐፍ ውስጥ የተገለጸችው“ ‘ታላቂቱ ባቢሎን’በተለየ ሁኔታ የምትወክለው በዘመን መጨረሻ የሚኖሩትን ከሃዲ ኃይማኖቶች ጥምረት ነው።...‘ታላቂቱ ባቢሎን’የሚለው ስም የትንቢት መንፈስ ለታላቁ የሶስትዮሽ ኃይማኖታዊ ጥምረት ማለትም ለጳጳሳዊነት፣ ከሃዲ ፕሮቴስታንታዊነት እና መናፍስትን መጥራት ሕብረት የተሰጠ ስም ነው።... ‘ባቢሎን’የሚለው ቃል በዋነኛነት የሚያመለክተው ከአባላቱ ይልቅ ድርጅቶችንና መሪዎቻቸውን ነው። አባላቱ ‘ብዙ ውኆች’ (ራዕይ 17:1፣ 15) በመባል ተገልጸዋል።”— The SDA Bible Commentary, vol. 7, pp. 851, 852. “ነፍስ አትሞትምበሚለውና እሁድ በቅድስና እንዲጠበቅ በሚያስተምረው በሁለቱ ታላላቅ ስህተቶች አማካይነት ሰይጣን ሕዝብን በማታለያው ሥር ያደርጋል። የመጀመሪያው መናፍስትን ለመጥራት መሰረት ሲጥል ኋለኛው ደግሞ ከሮም ጋር ቁርኝነት እንዲፈጠር ያደርጋል።”—Ellen G. White, The Great Controversy, p. 588. በብሉይ ኪዳን ዘመን በባቢሎናውያን ኃይማኖት ውስጥ የሙታን መናፍስት አብይ ሚና ተጫውተዋል። ባቢሎናውን በነፍስት አትሞትም አስተምህሮ ላይ ጠንካራ እምነት ነበራቸው። ሰው ሲሞት ነፍስ ወደ መናፍስት ዓለም እንደምትገባ ያምኑ ነበር። እንደ መጽሐፍ ቅዱስ አስተምህሮ የነፍስ አለመሞት ጽንሰ ሀሳብ እንግዳ ነገር ነው። የአይሁዶች እንሳይክሎፒዲያ (አውደ ጥበብ) ነፍስት አትሞትም የሚለውን የስህተት ሀሳብ መነሻ በግልጽ ለይቶ አስቀምጦአል። “አካል ከሞተ በኋላ ነፍስ መኖሯን ትቀጥላለች የሚለው እምነት በቅዱሳት መጻሕፍት በአንድም ቦታ በግልጽ ትምህርት ያልተሰጠበት ነው።...ነፍስ አትሞትም የሚለው ሀሳብ ወደ አይሁዶች የመጣው ከግሪክ አስተሳሰቦች ጋር፣ በተለይም ለዚህ ምሳሌ ከሆነው የፕላቶ ፍልስፍና ጋር ግንኙነት በመፍጠር ነበር። ፕላቶ ወደዚህ ፍልስፍና የተመራው የባቢሎናውያንና የግብጻውያን አመለካከቶች ባልተለመደ መልኩ በተዋሃዱበት በኦርፊክ እና ኤሉሲኒያውያን ምስጢራት አማካይነት ነበር።”— Kaufmann Kohler, The Jewish Encyclopedia, “Im- mortality of the Soul,” (1906).

**የውይይት ጥያቄዎች**

`ስለ ሞት እውነቱን ማወቅ ይህን ያህል አስፈላጊ የሆነው ለምንድር ነው? ከምን ይጠብቀናል? ስለዚህ ጉዳይ ማወቃችን ይህን ያህል የሚያጽናናን ለምንድር ነው?`

`አንዳንድ የሰይጣን ማታለያዎች ግልጽ ሲሆኑ ሌሎቹ ደግሞ በቀላሉ ለመለየት የሚያስቸግሩ ናቸው። በሁለቱም ከመታለል ማምለጥ የምንችለው እንዴት ነው?`

`በክፍላችሁ ውስጥ በእሁድ ጥናት ውስጥ ስለተነሳው ጥያቄ፣ በመጽሐፍ ቅዱስ ውስጥ የተገለጸውን የእግዚአብሔርን ፈቃድ እያደረጉ እንደሆነ በማመን ክፉ ስለሚያደርጉ ሰዎች ስለተነሳው ጥያቄ፣ ተወያዩ። ይህን ምን ብለን ነው የምናስረዳው? በማብራሪያችን ውስጥ የእግዚአብሔር ሕግ ምን ሚና መጫወት አለበት?`