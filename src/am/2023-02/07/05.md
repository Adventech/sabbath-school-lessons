---
title:  ወንጌል፣ ፍርድ፣ ፍጥረት
date:   10/05/2023
---

የመጀመሪያ መልአክ መልእክትን ተመልከቱ። የዘላለም ወንጌል። የፍርድ ሰዓት። ለፈጣሪ መስገድ። እነዚህ ሀሳቦች ምን ያህል የተገናኙ እንደሆኑ ተመልከቱ። በፍርድ ሰዓት በፈጣሪያችን ፊት ስንቆም ተስፋ የሚሰጠን ወንጌል ብቻ ነው። “እንግዲህ በክርስቶስ ኢየሱስ ላሉት፣ እንደ መንፈስ ፈቃድ እንጂ እንደ ሥጋ ፈቃድ ለማይመላለሱ አሁን ኵነኔ የለባቸውም” (ሮሜ 8:1)። አሁንም ሆነ በፍርድ ሰዓት ኩነኔ የለባቸውም። ዝግመተ ለውጥ “የክርስትና” ልብስ ለብሶ የክርስትና እምነትን ጠቅላላ መሰረት ለመናድ አደጋ ደቅኖ ባለበት ወቅት የእግዚአብሔርን ፈጣሪነት የሚገልጸው መልእክት ለወቅቱ እምነት ማዕከላዊ መልእክት ነው። ሆኖም በዝግመተ ለውጥ አስተሳሰብ ኃይለኛ ጥቃት መካከል እግዚአብሔር ቤተ ክርስቲያንን፣ ስማቸው ራሱ የዝግመተ ለውጥን ሀሳብ የሚቃወሙ ለመሆናቸው ምስክር የሆነ ሕዝብ፣ እግዚአብሔር ፈጣሪያችንና አዳኛችን መሆኑን የሚገልጸውን መሰረታዊ እውነት የሚያውጅ ሕዝብ አስነስቷል።

`ኤፌ. 3:9፣ ቆላ. 1:13–17፣ ራዕይ 4:11፣ እና ሮሜ 5:17–19ን ያንብቡ። እነዚህ ጥቅሶች ኢየሱስ ፈጣሪና አዳኝ ስለመሆኑ ምን ያስተምሩናል?`

የኢየሱስ ፈጣሪነት ከኢየሱስ አዳኝነት ጋር እንዴት በቅርበት የተገናኘ እንደሆነ ይመልከቱ። የፈጣሪነቱ ሚና በቀነሰበት ቅጽበት የአዳኝነት ሚናውም በጥያቄ ውስጥ ይገባል። ኢየሱስ የመጣው እኛን ከኃጢአት፣ ከሞት፣ ከስቃይና ከአመጽ ሊያድነን ነው። ኢየሱስ ሊያድነን የመጣው ኃጢአት፣ ሞት፣ ስቃይና ዓመጽ የፍጥረት የራሱ ዋና መንገድ ነው ተብሎ በሚስተማርበት ሰዓት ነው። ለመጀመር ያህል፣ እግዚአብሔር እኛን ለመፍጠር የተጠቀመበትን ያንኑ ሂደት ነው ሊያድነንም የሚጠቀመው? ይህ አደገኛ ውሸት ነው። ነገሩን የከፋ የሚያደርገው ዝግመተ ለውጥ ኢየሱስ በመስቀል ላይ መሞቱ ላይ መቀለዱ ነው። ለምን? ጳውሎስ ኃጢአት በአዳም ምክንያት መግባቱን ከኢየሱስ ሞት ጋር በማይነጣጠል ሁኔታ ያገናኛል (ሮሜ 5፡17-19ን ይመልከቱ)። ስለዚህ በአዳምና በኢየሱስ መካከል ቀጥተኛ ግንኙነት አለ። ነገር ግን በማንኛውም የዝግመተ ለውጥ ሞዴል ሞት-የሚሊዮኖች ዓመታት ሞት-አዳምን ለመፍጠር አስፈላጊ የነበሩ ኃይሎች ናቸው ተብሎ ስለሚወሰድ ማንኛውም ኃጢአት የለሽ አዳም ሞትን ሊያመጣ አይችልም ማለት ነው። ስለዚህ ከጅምሩ ጀምሮ ዝግመተ ለውጥ የመስቀልን መጽሐፍ ቅዱሳዊ መሰረት የሚያፈርስ ነበር። ከዚህ በተቃራኒ፣ ሰባተኛ ቀን አድቬንቲስቶች፣ ዓለም ፈጣሪን እንዲያመልክ ጥሪ በማስተላለፍ ይህን ስህተት የሚቃወሙ ሕያው ምስክሮች ሆነው ቆመዋል።