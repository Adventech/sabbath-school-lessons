---
title:  ፈጣሪን ማምለክ
date:   06/05/2023
---

### ለዚህ ሳምንት ጥናት የሚከተሉትን ጥቅሶች ያንብቡ
ራዕይ 1:9፣ ኢሳ. 40:26፣ 2ኛ ቆሮ. 5:17፣ ቆላ. 1:17፣ ራዕይ 4:11፣ ዮሐ. 19:16–30።

> <p>የሣምንቱ ጥናት መሪ ጥቅስ</p>
> “ጌታችንና አምላካችን ሆይ፥ አንተ ሁሉን ፈጥረሃልና ስለ ፈቃድህም ሆነዋልና ተፈጥረውማልና ክብር ውዳሴ ኃይልም ልትቀበል ይገባሃል” (ራዕይ 4:11)።

ነገሮችን ያለ አንዳች ጥያቄ፣ በተለይም ሁልጊዜ የምናውቃቸውን ወይም የተለማመድናቸውን ነገሮች መቀበል ቀላል ነው። ለምሳሌ ለትንንሽ ልጆች በኖሩባት አጭር ዕድሜያቸው ያወቁአቸውን ወላጆች ያለ ጥያቄ መቀበል ምን ያህል ቀላል ነው? እኛም ፀሐይን፣ ሰማይን፣ አየርን ወይም ከእግራችን ሥር ያለውን መሬትን ያለ አንዳች አመስጋኝነት መቀበል ምን ያህል ቀላል ነው። ነገር ግን መኖራችንን ራሱን ምን ያህል ያለ አንዳች ጥያቄና ምሥጋና እንደምንቀበል ቆም ብላችሁ አስባችሁ ታውቃላችሁ? ከምንም ነገር ይልቅ የሆነ ነገር መኖሩ ለምንድር ነው የሚለውን ዝነኛ ፍልስፍናዊ ጥያቄ ቆም ብለን የምንጠይቀው ምን ያህል ጊዜ ነው? ለመጀመር ያህል ዩኒቨርሳችንና በውስጡ ያሉ ግርማ ሞገስ የተላበሱ አስደናቂ ነገሮች ያሉት ለምንድር ነው? ዩኒቨርሳችንና በውስጡ ያለን እኛ በዚህ ቦታ ባንኖር ኖሮ ምን ያክል ታላቅ አመክኖያዊ ተቃርኖ ሊከሰት ይችል ነበር? በቅርብ እንደወጣው ሳይንሳዊ መላምት በአንድ ወቅት ዩኒቨርሳችን አልነበረም። በሌላ አገላለጽ፣ የእኛ መኖር ድንገተኛ ሲሆን በዚህ ቦታ መገኘታችንም ተዓምር ነው። ዩኒቨርስ ሙሉ በሙሉ ከምንም ነገር ወይም ከሆነ ዓይነት ሂሳባዊ ቀመር ስለመነሳቱ የተነገሩ የተለያዩ ዓይነት ተረታ ተረቶች ቢኖሩም ዩኒቨርሳችንና በውስጡ ያሉ ነገሮች ያሉት ፈጣሪያችን የሆነው እግዚአብሔር ስለፈጠራቸው ነው።

_*የዚህን ሳምንት ትምህርት ለግንቦት 5 ሰንበት ለመዘጋጀት ያጥኑ።_