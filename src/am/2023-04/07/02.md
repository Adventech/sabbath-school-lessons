---
title:  የጥያቄዎች ጥያቄ
date:   12/11/2023
---

እኛ ማን ነን? ለምንድነው እዚህ ያለነው? ስንሞት ምን ይሆናል? የመጨረሻ ዕጣችን ምንድን ነው? እነዚህ በብዙ መልኩ ሟች ፍጡራን ወይም ሟች መሆናቸውን የሚያውቁ ፍጡራን የሚጠይቋቸው በጣም ወሳኝ ጥያቄዎች ናቸው። እናም በሉቃስ ወንጌል ውስጥ፣ አንድ ሰው ከሁሉም በጣም አስፈላጊ የሆነውን ጥያቄ ወደ ኢየሱስ ይዞ መጣ።

`ሉቃስ 10:25ን ያንብቡ። ይህ ህግ አዋቂ ምን ጠየቀ? ይህንንስ ጥያቄ ለምን ጠየቀ?`

ጥያቄው የፈለገ ወሳኝ ቢሆንም መጽሐፍ ቅዱስ ኢየሱስን ለመፈተን እንደ መጣ በግልጽ ይናገራል። አንዳንድ ጊዜ አንዳንድ ሰዎች በጥርጣሬ፣ ባለማመንም ሊመጡ እንደሚችሉ እና እንዲያውም ጥያቄያቸውን ከልባቸው ላይጠይቁ ይችላሉ፤ ነገር ግን እነዚህም ሰዎች በእውነቱ ሊነኩ ይችላሉ። ኢየሱስ የሰውዬው የመጀመሪያ ዓላማ ከልቡ እንዳልሆነ ቢያውቅም ከህግ አዋቂው ጋር የተገናኘው በዚህ መንገድ ነበር። ሆኖም ለህግ አዋቂው እና ለታዳሚዎቹ፣ ይህ ጥያቄ ኢየሱስ የራሳቸውን ልብ እንዲመረምሩ ለማድረግ እንደ እድል ተጠቀበመበት። ኢየሱስ የህግ አዋቂውን መነሻ ምክንያት ቢያውቅም እሱን ችላ አላለውም።

`ደግሞስ ከዚህ የበለጠ ምን ጥያቄ ሊኖር ይችላል? “የዘላለምን ሕይወት እንድወርስ ምን ላድርግ?” ሀይማኖታዊ ስርአታችን ወይም ልምምዳችን ምንም ይሁን ምን ከኋላቸው ይህ ወሳኝ ጥያቄ አለ። ከዚህ በተቃራኒ፣ ሕይወታቸው “ለትንሽ ጊዜ ታይቶ እንደሚጠፋ እንፋሎት” (ያዕቆብ 4፡14) ተብሎ ለተገለጡ እንደኛ ላሉ ፍጡራን ሌላ ምን ሊያሳስበን ይችላል? ከዘላለም ሕይወትና ከዘላለም ሞት ሌላ አማራጭ ምንድን ነው? 1 ቆሮንቶስ 15:30-32ን ያንብቡ። ጳውሎስ እዚህ ላይ የዘላለም ሕይወትን አስፈላጊነት በሚያጎላ መልኩ ምን ተናገረ?`

መነሻ ምክንያቱ አጠራጣሪ ቢሆንም የህግ አዋቂው አንድ ወሳኝ ጥያቄ ጠይቋል፤ ማንኛውንም እድል ለተልእኮ ለመጠቀም ሁልጊዜ በንቃት ይከታተል የነበረው ኢየሱስ ነፍሳትን ለመድረስ ተጠቀመበት።

`ሁኔታዎች ተስማሚ ባይሆኑም እንኳ ባገኘናቸው አጋጣሚዎች ተጠቅመን መመስከር የምንችለው እንዴት ነው?`