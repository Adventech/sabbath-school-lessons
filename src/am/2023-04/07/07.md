---
title:  ተጨማሪ ሀሳብ
date:   17/11/2023
---

የዘመናት ምኞት ከሚለው መጽሐፍ ውስጥ “ደጉ ሳምራዊ” የሚል ርዕስ ያለውን ምዕራፍ ያንብቡ።

ዛሬ በዓለማችን ብዙ የተራቡ፣ የተቸገሩ እና የተገፉ ሰዎች አሉ። ምንም እንኳን “ትንሽ” ቢመስልም የእርስዎን ድርሻ መወጣት ይችላሉ። ኢየሱስ ከመመለሱ በፊት ሁሉንም የዓለም ችግሮች መፍታት አንችልም። እኛ ይህን ለማድረግ አልተጠራንም።

ነገር ግን እስከዚያው ድረስ የእኛ ሥራ እርስዎ የሚያውቁትን ሰው በቂ ምግብ የሌለውን የመርዳት ያህል መሠረታዊ ሊሆን ይችላል፤ ወይም በዓለማችን ላይ ዛሬም ቢሆን እውነተኛ ችግር የሆነውን ኢፍትሃዊነትን አልፎ ተርፎም ጭፍን ጥላቻን የሚጋፈጠውን የቤተ ክርስቲያን አባል መርዳት ሊሆን ይችላል።

“ንጹሕ የሆነ ነውርም የሌለበት አምልኮ በአብ ዘንድ ይህ ነው፤ ወላጆች የሌላቸውን ልጆች ባልቴቶችንም በመከራቸው መጠየቅ፥ በዓለምም ከሚገኝ እድፍ ሰውነቱን መጠበቅ ነው።” ያዕ. 1፡26። በጎ ሥራ ክርስቶስ እንድናፈራ የሚፈልገው ፍሬ ነው፤ እርሱም መልካም ቃል፣ ለድሆችና ለችግረኞች ርህራሄ ማሳየትና በጎነትን ማድረግ ነው። ልቦች በተስፋ መቁረጥ ለተሞሉት ልቦች ሲራሩ፣ እጆች ለተቸገሩት ሲዘረጉ፣ የታረዙት ሲለብሱ፣ እንግዳው በጓዳህና በልብህ ውስጥ ቦታን ሲያገኝ፣ መላእክት በጣም ቀርበዋል፤ ጥረትም በሰማይ ዘንድ ይታያል። እያንዳንዱ የፍትህ፣ የምህረት እና የቸርነት ተግባር በሰማይ ዜማን ይፈጥራል። አብ ከዙፋኑ እነዚህን መሀሪዎች ተመልክቶ ከርሱ ውድ ሀብቶች ተርታ ይቆጥራቸዋል። “እኔ በምሠራበት ቀን እነርሱ የእኔ ገንዘብ ይሆናሉ ይላል የሠራዊት ጌታ እግዚአብሔር” ለችግረኞች የሚደረጉ መልካምነቶች ሁሉ ለኢየሱስ እንደተደረገ ይቆጠራል። ድሆችን ስትረዱ፣ ለተቸገሩትና ለተጨቆኑት ስትራሩ፣ ወላጅ አልባ ከሆኑት ልጆች ጋር ወዳጅነት ስትመሠርቱ፣ ከኢየሱስ ጋር ይበልጥ የቀረበ ዝምድና ትፈጥራላችሁ።”—Ellen G. White፣ Testimonies for the Church፣ Vol. 2, ገጽ. 25.

**የመወያያ ጥያቄዎች**

`1. እግዚአብሔርን እና ሌሎችን እንድንወድ የተሰጠው ትእዛዝ መዳን በሥራ እንዳልሆነ መረዳታችንን እንዴት ማረጋገጥ እንችላለን? ኢየሱስ ማን እንደሆነ እና በመስቀል ላይ ያደረገልንን ስናስብ (ፊልጵ. 2፡5-8 ይመልከቱ)፣ መዳንን ለማግኘት የምናደርገው ማንኛውም ነገር ትልቅ ስህተት የሚሆነው ለምንድነው? ገዳይ ስህተት የሆነውን በሥራ መዳንን እና በህይወታችን በኢየሱስ ያገኘነውን ድነት በተግባር መግለጥን እንዴት መለየት እንችላለን?`

`2. ከእኛ ለየት ባሉ ሰዎች ላይ ሊኖረን የሚችለውን አንዳንድ ጭፍን ጥላቻ ማወቅ የምንችለው እንዴት ነው?`

`3. በዚህ ሳምንት ትምህርት ውስጥ ከተጠኑት ጥቅሶች ሌላ፣ ምንም ይሁኑ ማን ለሌሎች ደግነት ማሳየት አስፈላጊ ስለመሆኑ ምን ሌላ መጽሐፍ ቅዱሳዊ ድጋፍ ልናገኝ እንችላለን?`