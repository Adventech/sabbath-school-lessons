---
title:  የዛሬው ደጉ ሳምራዊ ታሪክ
date:   16/11/2023
---

ኢየሱስ ሕግ አዋቂው ትክክለኛውን መልስ መስጠቱን ከገለፀ በኋላ “ይህን አድርግ በሕይወትም ትኖራለህ” (ሉቃስ 10:28) አለው። በዚህም መንገድ የሰውየውን ልብ ነክቶታል። ትክክለኛውን መልስ መስጠት ለጠበቃው ቀላል ነበር፤ ነገር ግን እነዚህን ነገሮች ማድረግ ከ 2,000 ዓመታት በፊትም ዛሬም በጥያቄ ውስጥ ነው። ሕግ አዋቂው ኢየሱስን ለማጥመድ እና እውቀቱን ለማሳየት ፈለገ። ቀጥሎም “ባልንጀራዬ ማን ነው?” (ሉቃስ 10:29) ብሎ ጠየቀ።

`ሉቃስ 10፡30-37ን ያንብቡ። በዚህ ታሪክ ውስጥ ኢየሱስ ሊል የፈለገውን እንዴት ትገልፁታላችሁ?`

በሌሎች ሰዎች በደል የደረሰባቸው ሰዎች በዙሪያችን አሉ? እነሱን ለመርዳት የምንችለውን ሁሉ አድርገናል? እውነት ነው አንዳንድ ጊዜ ፓስተሮች፣ ሽማግሌዎች እና አባላት እርዳታ የሚያስፈልጋቸውን አይረዱም። አንዳንድ ጊዜ የሌላ እምነት ተከታዮች ከእኛ ይልቅ በማህበረሰቡ ውስጥ ላሉ ሰዎች ደግ ሊሆኑ ይችላሉ። ስለ ደግነት ልንናገር እንችላለን፤ ሌሎች ግን እኛ ያላየናቸውን ሰዎች ፍላጎት ሊያሟሉ ይችላሉ። እምነታችን ትርጉም የሚሰጠው የተቸገሩትን ስንረዳ እና ስንደርስላቸው ነው።

ኢየሱስ ከሦስቱ መካከል እርዳታ ለሚያስፈልገው ሰው በእውነት ባልንጀራ የሆነው ማን እንደሆነ በመጠየቅ የደጉን ሳምራዊ ታሪክ ደምድሟል።

“ስለዚህ፣ ‘ባልንጀራዬ ማን ነው?’ የሚለው ጥያቄ ለዘላለም መልስ አግኝቷል። ክርስቶስ ባልንጀራችን ማለት እኛ የምንገኝበት ቤተክርስቲያን አባል ብቻ እንዳልሆነ አሳይቷል። ዘር፣ ቀለም ወይም የመደብ ልዩነት የለውም። ጎረቤታችን የኛን እርዳታ የሚፈልግ ሰው ነው። ባልንጀራችን በጠላት የተጎዳ እና የቆሰለ ነፍስ ሁሉ ነው። ጎረቤታችን የአምላክ ንብረት የሆነ ሁሉ ነው።” ኤለን ጂ. ኋይት፣ የዘመናት ምኞት ገጽ. 503።

`ግድድሮሽ፡- ከእርስዎ የተለየ ለሆነ ሰው ወይም በግል ለማትወዱት ሰው በየቀኑ መጸለይ ይጀምሩ።`

`በተጨማሪ ቢያንስ ሦስት የሚያውቋቸውን (አድቬንቲስቶች ያልሆኑ) ስሞችን ይዘርዝሩ። ፍላጎቶቻቸውን ይለዩ (ስሜታዊ፣ አካላዊ፣ ማህበራዊ) እና እነዚህን ፍላጎቶች እንዴት በግል ማገልገል እንደሚችሉ ያስቡበት። በሚቀጥለው ሳምንት ለእነርሱ ምን ማድረግ ይችላሉ?`