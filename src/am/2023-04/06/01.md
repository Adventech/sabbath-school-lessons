---
title:  ለተልዕኮው መነሳሳትና መዘጋጀት
date:   04/11/2023
---

### ለዚህ ሳምንት ጥናት የሚከተሉትን ጥቅሶች ያንብቡ
ሉቃስ 24፡1-12፣ ሉቃስ 24:36- 49፣ የሐዋርያት ሥራ 1:12-26፣ ዕብ. 10:24-25፣ የሐዋርያት ሥራ 2:1-41፣ 1 ቆሮ. 11፡1።

> <p>መግቢያ ጥቅስ</p>
> “ከእናንተ ጋር ሳለሁ በሙሴ ሕግና በነቢያት በመዝሙራትም ስለ እኔ የተጻፈው ሁሉ ይፈጸም ዘንድ ይገባል ብዬ የነገርኋችሁ ቃሌ ይህ ነው።” (ሉቃስ 24፡44)

ጳውሎስ ለፊልጵስዩስ ሰዎች እንዲህ ሲል ጽፏል:- “አንዳንዶች ከቅንአትና ከክርክር እንኳ ሌሎች ግን ከበጎ ፈቃድ የተነሣ ክርስቶስን ይሰብኩታል፤ እነዚህ ወንጌልን መመከቻ ለማድረግ እንደ ተሾምሁ አውቀው በፍቅር ይሰብካሉ፥ እነዚያ ግን በእስራቴ ላይ መከራን ሊያመጡብኝ መስሎአቸው፥ ለወገናቸው የሚጠቅም ፈልገው በቅን አሳብ ሳይሆኑ ስለ ክርስቶስ ያወራሉ። ምን አለ? ቢሆንም በሁሉ ጎዳና፥ በማመካኘት ቢሆን ወይም በቅንነት ቢሆን፥ ክርስቶስ ይሰበካል ስለዚህም ደስ ብሎኛል።” (ፊልጵ. 1፡ 15-18) ።

ኃይለኛ ቃላት! “በማስመሰል ወይም በእውነት” ክርስቶስ ይሰበካል—ጳውሎስም የፈለገው ይህን ነው። ይሁን እንጂ ክርስቶስን የምንሰብክበት፣ የተልእኮው ሥራ፣ ለሌሎች የምሥራቹን የምንሰብክበት ዓላማ በፍቅርና ከእውነት የመነጨ መሆን ይኖርበታል እንጂ ከራስ ወዳድነት ምኞት፣ ከምቀኝነት ወይም ከጠብ ሊሆን አይገባም።

ታዲያ ክርስቶስን እንድንሰብክ የሚያነሳሱን አንዳንድ ምክንያቶች ምንድን ናቸው? ይህን ለማድረግ የምንዘጋጅባቸው አንዳንድ መንገዶችስ የትኞቹ ናቸው?

በዚህ ሳምንት በእነዚህ ወሳኝ የተልእኮ ክፍሎች ላይ መመሪያ ሊሰጡን የሚችሉትን አንዳንድ በጥንቷ ቤተ ክርስቲያን የተደረጉ ክስተቶችን እንመለከታለን።

ለህዳር 1 ሰንበት ለመዘጋጀት የዚህን ሳምንት ትምህርት ያጥኑ።