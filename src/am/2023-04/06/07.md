---
title:  ተጨማሪ ሀሳብ
date:   10/11/2023
---

የተልእኮ ስራችን ኢየሱስ በህይወታችን ላደረገው እና እያደረገ ላለው ነገር ካለን ጥልቅ ፍቅር እና ምስጋና የተነሳ መሆን አለበት። ሌላ ማንኛውም ተነሳሽነት የተሳሳተ ነው። በቃሉ ውስጥ መጠመቅ እና ከቃሉ ጋር መስማማት ለስኬታማ አገልግሎት እና ለወንጌል ስርጭት ቁልፍ ነው።

“ሕይወታችን ከክርስቶስ ሕይወት ጋር መተሳሰር አለበት፤ ከሰማይ ከወረደው ሕያው መና ሁሌም አዲስና ማመንጨቱን ከማያቋርጠው ምንጭ ዘወትር ልንካፈል ከእርሱም ልንቀበል ይገባናል። ልባችን በምስጋና እና ውዳሴ እንዲሞላ በመፍቀድ ጌታን በፊታችን ካየነው በሃይማኖታችን ውስጥ ቀጣይነት ያለው ትኩስነት ይኖረናል። ከጓደኛ ጋር እንደምንነጋገር ጸሎታችን ከእግዚአብሔር ጋር የመነጋገርን መልክ ይይዛል። እርሱ ምሥጢሩን ይነግረናል። ብዙውን ጊዜ የኢየሱስን መገኘት የሚገልጽ አስደሳች ስሜት ወደ እኛ ይመጣል። ከሄኖክ ጋር እንዳደረገው ከእኛ ጋር ለመነጋገር ሲቃረብ ብዙ ጊዜ ልባችን በውስጣችን ይቃጠላል። ይህ በእውነት የክርስቲያን ልምምድ ሲሆን በህይወቱ ውስጥ ከኢየሱስ ጋር እንደነበረ እና ከእርሱም እንደተማረ ለሰዎች ሁሉ የሚያሳየው ቀለል ያለ አኗኗር፣ ትህትና፣ የዋህነት እና የልብ ትህትና ይታያል።” ኤለን ጂ. ኋይት፣ የክርስቶስ ተምሳሌታዊ ትምህርቶች፣ ገጽ 129፣ 130

“ራስን ባማከለ ህይወት ውስጥ እድገትም ሆነ ፍሬያማነት ሊኖር አይችልም።

ክርስቶስን እንደግል አዳኝ አድርጋችሁ ከተቀበላችሁ እራሳችሁን ትታችሁ ሌሎችን ለመርዳት ሞክሩ። ስለ ክርስቶስ ፍቅር ተናገሩ፣ [ለሌሎችም ስለ እነርሱ ሲል የራሱን ጥቅም ትቶ መሞቱን ተናገሩ]። . . .ለሌሎች የሚሰራውንና ከራስ ወዳድነት ነፃ የሆነ ፍቅር ያለውን የክርስቶስን መንፈስ ስትቀበሉ ታድጋላችሁ፣ ፍሬም ታፈራላችሁ። . . . እምነታችሁ ይጨምራል፤ ግለታችሁም እየጠነከረ ይሄዳል፤ ፍቅራችሁም ፍጹም ይሆናል።” ኤለን ጂ. ኋይት፣ የክርስቶስ ተምሳሌታዊ ትምህርቶች፣ ገጽ 67-68

**የመወያያ ጥያቄዎች**

`1. ጳውሎስ ለፊልጵስዩስ ሰዎች በላከው መልዕክት ላይ በምቀኝነት፣ በጠብ ወይም በራስ ወዳድነት ፍላጎት ክርስቶስ ስለመሰበኩ የተናገረውን እንዴት ተረዳችሁት? እኛ ራሳችን ይህን በማድረግ ጥፋተኛ እንዳልሆንን እንዴት ማረጋገጥ እንችላለን?`

`2. በእግዚአብሔር እና በፍቅሩ እርግጠኝነት ላይ የርስዎ የግል ተሞክሮ ምን ነበር? ማለትም ከራስዎ ተሞክሮ በመነሳት ስለ አምላክ መልካምነትና ፍቅር በቅንነትና በሐቀኝነት ለሌሎች መስበክ ይችላሉ? ምስክርነትዎ ምን ይሆን?`

`3. ጌታን ከመጠበቅ አንፃር ያጋጠመዎት ሁኔታ ካለ ምንድን ነው? እናም ያ ሁኔታ ስለመታመን እና በአጠቃላይ ስለ እምነት ምን አስተማረዎት?`