---
title:  ስልጣን በሌላ አገር
date:   18/12/2023
---

ከባቢሎን መውደቅና ከሜዶ ፋርስ መነሳት በኋላ ብዙ አይሁዳውያን ቀስ በቀስ ወደ ቅድመ አያቶቻቸው ምድር ተመልሰዋል። ግን ሁሉም አልተመለሱም። አንዳንዶቹ ለዘመናት በኖሩበት ቦታ ቀርተዋል።

ይህንን ዳራ በልቡናችን ይዘን፣ የአስቴርን ታሪክ በተመለከተ ጥቂት አውድ እናገኛለን። “በዚያም ዘመን ንጉሡ አርጤክስስ በሱሳ ግንብ በነበረው በመንግሥቱ ዙፋን ላይ ተቀምጦ ሳለ፥” (አስቴር 1፡2)። ትረካው የሚጀምረው የፋርስ መንግሥት በዚህ ንጉሥ ሥር እየነበረ ነው።

በምዕራፍ 1 ላይ ንግሥቲቱ አስጢን በንጉሡ ዘንድ ሞገስ አጥታለች፣ ይህም ሌላ ንግሥት እንዲፈልግ አነሳሳው። አስቴር እና አጎቷ መርዶክዮስ ለመጀመሪያ ጊዜ ወደታሪኩ የገቡት በዚህ አውድ ውስጥ ነበር።

`አስቴር 2:1-9ን ያንብቡ። እነዚህ ጥቅሶች ስለ መርዶክዮስና አስቴር ሁኔታ ምን ያስተምሩናል?`

መርዶክዮስ የንጉሡ መኮንን እንደመሆኑ በቤተ መንግሥቱ በር ላይ የሚገኝ እና በሱሳ ከተማ ከማደጎ ልጁ ወይም ከአጎቱ ልጅ ከአስቴር ጋር ይኖር የነበረ ይመስላል።

ከሥራው ሁኔታ እና ከሚኖሩበት ቦታ አንፃር በፋርስ ባህል ውስጥ ገብተው ነበር። ይህ ቢያንስ አስቴር ወደ ንጉሱ እንድትቀርብ ከተመረጠችበት ምክንያት አንዱ መሆን አለበት፡ - “አስቴር ወደ ንጉሡ ቤት ወደ ሴቶች ጠባቂው ወደ ሄጌ ተወሰደች” (አስቴር 2፡8)።

`አስቴር 2:10፣ 20ን ያንብቡ። እዚህ ምን እየሆነ ነበር? መርዶክዮስ እንዲህ ያለ ትእዛዝ የሰጣትስ ለምን ነበር?`

ጥቅሱ ለምን እንደሆነ በትክክል ባይናገርም ለመገመት አስቸጋሪ አይደለም።

በባዕድ ባህልና ሃይማኖት ውስጥ እንደጠላት እንዳይታዩ ስለቤተሰባቸው እና ስለ ህዝባቸው ዝም በማለታቸው ጥበበኞች ሆነው ነበር።

`ስለ እምነታችን አለመናገር ብልህነት ሊሆን የሚችልባቸውን ምን ሁኔታዎች ሊያስቡ ይችላሉ? ወይስ መቼም ቢሆን ይህን ማድረግ የለብንም? ከሌለብንስ ለምን?`