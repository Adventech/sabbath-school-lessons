---
title:  የፉሪም ተአምር
date:   21/12/2023
---

ለሺህ ዓመታት የመጽሐፍ ቅዱስ ተንታኞች የአምላክ ስም በአስቴር መጽሐፍ ውስጥ እንደማይገኝ አስተውለዋል። እንዲህ ያለ ክስተት የሚከሰትበት ብቸኛው የመጽሐፍ ቅዱስ መጽሐፍ ነው። ይሁን እንጂ አይሁዳውያን ለእነርሱ በተደረገላቸው ታላቅ መዳን የእግዚአብሔርን ድርጊቶች መገንዘብ ስለቻሉ ይህ መጽሐፍ በመጽሐፍ ቅዱስ ውስጥ እንዲካተት በእግዚአብሔር ሕዝብ ተመርጧል።

በዕለት ተዕለት ሕይወታችን ውስጥ የእግዚአብሔርን መገኘት አይተናል? የእግዚአብሔር ድርጊቶች የተለመዱ፣ ተፈጥሯዊ ክስተቶችን ሊመስሉ ይችላሉ፤ እና ለእነሱ ትኩረት ካልሰጠን የእግዚአብሔርን መገኘት አናስተውልም።

`አስቴር 9:1-12ን ያንብቡ። የአስቴር ጥረት ምን ውጤት አስገኘ?`

የፉሪም ተአምር በጣም ያልተለመደ መልክ የያዘ ነው። ተአምሩ የተለመዱ በሚመስሉ ክስተቶች ተደብቋል። አይሁዶችን ለማጥፋት የወጣው ህግ አልተገለበጠም፤ ነገር ግን አዲስ ህግ ተፃፈ፤ ያም ህግ አይሁዶች እራሳቸውን እንዲከላከሉ አስቻላቸው።

በተጨማሪም፣ ሌላ ምን እንደተፈጠረ፣ እና እግዚአብሔር በእነዚህ ክንውኖች ውስጥ እንዴት ሊሠራ እንደቻለ ያስተውሉ። ፋርሳውያን እግዚአብሔር ለአይሁዶች ያደረገውን ነገር አስተውለዋል።

ውጤቱስ?

“ከምድር አሕዛብ ብዙ ሰዎች አይሁድ ሆኑ።” (አስቴር 8፡17)። ይህ፣ ጌታ የጠፉ ነፍሳትን ወደ እርሱ እውቀት ለማምጣት እንዴት እንደሠራ የሚያሳይ ታላቅ ምሳሌ ነው።

የአይሁድ ሕዝብ መሪዎች የእግዚአብሔርን ሥራ ተገነዘቡ። አይሁዶች ራሳቸውን ለመከላከል መብት ባገኙ ጊዜ የድላቸውን መታሰቢያ እና በዓል ለማክበር (ፉሪም የሚባል) አመታዊ በዓልን አወጁ። በእነዚህ ቀናት አሁንም እንደ ባህል የእግዚአብሔርን ማዳን በማሰብ በምስጋና ይውላሉ።

`ግድድሮሽ፡ እግዚአብሔር ያደረገላችሁን ነገር በዚህ ሳምንት በጸሎታችሁ ዝርዝር ውስጥ ላሉት ሰዎች ለማካፈል ድፍረት እንዲሰጣችሁ ጸልዩ።`

`ከፍ ያለ ግድድሮሽ፡ እግዚአብሔር ለእርስዎ የሚያደርገውን ልዩ ትናንሽ ነገሮች (ወይም ትልልቅ ነገሮች) የሚመዘግቡበት ማስታወሻ ደብተር ይኑርዎትና መፃፍ ይጀምሩ።`

`እግዚአብሔር እነዚህን ነገሮች በትክክለኛው ጊዜ ወደ አእምሮዎ እንዲያመጣቸው እና ለአንድ ሰው ማካፈል እንዲችሉ ይጸልዩ።`