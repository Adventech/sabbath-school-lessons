---
title:  የእንግዳ ባሕል ምርኮኛ
date:   17/12/2023
---

ወደ ባዕድ ባህል መሰደድ በጭራሽ ቀላል አይደለም። በመጀመሪያ በባቢሎናውያን ከዚያም በፋርሳውያን ዘመን አይሁዳውያን ያጋጠሟቸውን ሁኔታዎች ለመረዳት ዛሬ አስቸጋሪ ሊሆንብን ይችላል።

ማናችንም ብንሆን ለምሳሌ የእምነታችን መርሆዎች በተወሰነ ደረጃ የአገሪቱ ህግ በሆነበት በአድቬንቲስት አገር ውስጥ አንኖርም። ነገር ግን ከመማረካቸው በፊት የአይሁድ ህዝቦች የእምነታቸው መርሆዎች በሀገሪቱ ህግ ውስጥ በተቀመጡበት በገዛ አገራቸው ይኖሩ ነበር።

በተወሰነ ደረጃ፣ ለእግዚአብሔር ታማኝ ለመሆን ምን ያህል ቀላል እንደሚያደርገው ያስቡ። ለመሆኑ የሰባተኛው ቀን ሰንበትን ማክበር በሀገሪቱ ህጎች ውስጥ ቢቀመጥ የሰባተኛውን ቀን ሰንበት ማክበር ምን ያህል ይቀል ይሆን?

በሌላ በኩል፣ በምድሪቱ ላይ የተደነገገው ህግ ምንም ይሁን ምን፣ ለእምነት የሚመች ቢሆንም ታማኝነት ከልብ፣ ከውስጥ የመነጨ መሆን አለበት፤ አለዚያ ኃጢአት፣ ክህደትና ጥፋት እንደሚከተሉ ቅዱስ ታሪክ አሳይቶናል።

“ጌታም፦ ይህ ሕዝብ በአፉ ወደ እኔ ይቀርባልና፥ በከንፈሮቹም ያከብረኛል፥ ልቡ ግን ከእኔ የራቀ ነው፥ በሰዎች ሥርዓትና ትምህርት ብቻ ይፈራኛልና” (ኢሳ. 29፡13)።

በአንጻሩ፣ ታማኝ ለመሆን ቆርጠው ለተነሱ ሰዎች፣ በጣም ምቹ ያልሆነ አካባቢ እንኳን ከመታዘዝ ሊያግዳቸው አይችልም።

`ዳንኤል 1፡1-12፣ ዳንኤል 3፡1-12 እና ዳንኤል 6፡1-9 ያንብቡ። እነዚህ ዘገባዎች የተለያዩ ሁኔታዎችን ቢናገሩም የአምላክ ሕዝቦች በባዕድ አገር ሲኖሩ ስለሚያጋጥሟቸው ፈታኝ ሁኔታዎች ምን ይናገራሉ?`

ማንም ብንሆን፣ ወይም የትም ብንኖር፣ በተወሰነ ደረጃ በሀገሪቱ ህግ ወይም በባህል፣ ወይም በሁለቱም እምነታችንን እና ምስክርነታችንን በሚፈትን አካባቢ ውስጥ እንኖራለን። በዳንኤል ውስጥ የሚገኙት እነዚህ ዘገባዎች ሁልጊዜም “በደስታ” የሚጠናቀቁ ቢሆኑም ሰዎች አስቸጋሪ በሆኑ ሁኔታዎች ውስጥም እንኳ ቢሆኑ ለአምላክ ታማኝ ሆነው መቀጠል እንደሚችሉ ያሳያሉ። ከእነዚህ ታሪኮች ውስጥ አንዳቸውም ጥሩ አጨራረስ ባይኖራቸው እንኳ፣ እነዚህ ሰዎች አሁንም ትክክለኛውን ነገር እንዳደረጉ ምንም ጥርጥር የለውም።

`በእርስዎ ባህል ውስጥ የሚያጋጥሟችሁ አንዳንድ የእምነት ፈተናዎች ምንድን ናቸው? ለእነሱ ምላሽ የሚሰጡት እንዴት ነው?`