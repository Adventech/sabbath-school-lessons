---
title:  አስቴር እና መርዶክዮስ
date:   16/12/2023
---

### ለዚህ ሳምንት ጥናት የሚከተሉትን ጥቅሶች ያንብቡ
ዳን. 1:1-12፣ ዳንኤል. 6:1-9፣ አስቴር 2:1፣10፣ 20፣ አስቴር 3:1-15፣ አስቴር 4:1-14፣ አስቴር 9:1-12።

> <p>መግቢያ ጥቅስ</p>
> “እስከ ምድር ዳር ድረስ መድኃኒት ትሆን ዘንድ ለአሕዛብ ብርሃን አድርጌ ሰጥቼሃለሁ” (ኢሳ. 49፡6)።

በመጽሐፍ ቅዱስ ውስጥ ከሚገኙት በጣም አበረታች ታሪኮች አንዱ የሆነውና ስለ “ባህል አቋራጭ አገልግሎት” የሚናገረው ዘገባ በአስቴር መጽሐፍ ውስጥ ይገኛል። ስለዚህ መጽሐፍ በብዙ ሺህ ዓመታት ውስጥ ተጽፏል፣ እናም እስከ ዛሬ ድረስ ብዙ አይሁዶች በአስቴር 9፡26-31 መሠረት የፉሪም በዓልን ያከብራሉ።

አስቴር እና አጎቷ መርዶክዮስ በፋርስ ግዛት ዋና ከተማ በሆነችው በሱሳ ይኖሩ የነበሩ አይሁዶች ነበሩ። ምክንያቱን ባናውቅም ወደ ይሁዳ ከተመለሱት ሌሎች አይሁዶች በተለየ እነርሱ ከሌሎች ጋር በተማረኩበት ምድር ቀርተው ነበር።

ከዚያም አስቴር በእግዚአብሔር እርዳታ ንግሥት ሆነች። “ንጉሡም ከሴቶች ሁሉ ይልቅ አስቴርን ወደደ፥ በዓይኑም ከደናግል ሁሉ ይልቅ ሞገስንና መወደድን አገኘች፤ የመንግሥቱንም ዘውድ በራስዋ ላይ አደረገ፥ በአስጢንም ፋንታ አነገሣት።” (አስቴር 2፡17)።

አስቴር በተወሰነ መልኩ እያንገራገረችም በመጽሐፍ ቅዱስ ታሪክ ውስጥ ትልቅ ሚና መጫወት የቻለችው በዚህ መልኩ ነበር። ይህ ታሪክ በራሱ ልዩ በሆነ መንገድ በባዕድ አገር የሚኖሩ የአምላክ ሕዝቦች እንዴት ለእውነት መመሥከር እንደሚችሉ ያሳያል።

ለዚህ ሳምንት ጥናት እንዲረዳዎ ጊዜዎን አመቻችተው የአስቴርን መጽሐፍ ያንብቡ።

ለታህሳስ 13 ለሰንበት ለመዘጋጀት የዚህን ሳምንት ትምህርት ያጥኑ።