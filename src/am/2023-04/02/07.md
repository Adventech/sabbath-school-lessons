---
title:  ተጨማሪ ሀሳብ
date:   13/10/2023
---

ለአሕዛብ ሁሉ ምስክር ፡- “‘እናንተ የዓለም ብርሃን ናችሁ’ የሚሉ የአዳኙ ቃላት ለተከታዮቹ ዓለም አቀፋዊ ተልዕኮ መስጠቱን ያመለክታሉ። የፀሀይ ጨረሮች ወደ ሩቅ የአለም ማዕዘኖች ዘልቀው እንደሚገቡ እግዚአብሔርም የወንጌል ብርሃንን በምድር ላይ ላለ ነፍስ ሁሉ እንዲደርስ ይፈልጋል። የክርስቶስ ቤተ ክርስቲያን የጌታችንን ዓላማ የምታከናውን ከሆነ በጨለማ እና በሞት ክልል እና ጥላ ውስጥ ለተቀመጡት ሁሉ ብርሃን ይፈነጥቃል፤ የቤተ ክርስቲያኒቱ አባላት በአንድነት ከመሰብሰብና ከኃላፊነት ከመሸሽ ይልቅ ወደ ሁሉም አገሮች በመሄድ የክርስቶስን ብርሃን አብርተው ቢሆን ኖሮ ይህ ‘የመንግሥት ወንጌል’ በፍጥነት ወደ ዓለም ሁሉ ይዳረስ ነበር።

“ከሀገሮች ሁሉ የመቄዶንያ ጥሪ እየጮኸ ነው፡- “መጥታችሁ እርዱን” እያሉ ነው። እግዚአብሔር በፊታችን የሥራ መስክ ከፍቶልናል። መላዕክት ከሰዎች ጋር ሲተባበሩ ነበር። የእግዚአብሔር ምሪት በፊታችን እየሄደ ነው፤ እናም መለኮታዊ ሀይል ከሰው ጥረት ጋር እየተባበረ ነው። የጌታን ሥራ የማያዩ ዓይኖች ዕውሮች ናቸው፥ የእውነተኛውን እረኛ ጥሪ የማይሰሙ ጆሮዎች መስማት የተሳናቸው ናቸው። አንዳንዶች የእግዚአብሔርን ጥሪ ሰምተው ምላሽ ሰጥተዋል። ሕይወት ሰጪውን መልእክት ለማወጅ በመፈለግ እያንዳንዱ የተቀደሰ ልብ አሁን ምላሽ ይስጥ። ወንዶችና ሴቶች በትህትና እና በታማኝነት ከእግዚአብሔር የተሰጣቸውን፣ የተሾሙበትን ሥራ ከሠሩ፣ መለኮታዊው ኃይል ብዙዎችን ወደ እውነት በመመለስ ይገለጣል። የጥረታቸውም ውጤት አስደናቂ ይሆናል።” Ellen G. White, The Advent Review and Sabbath Herald, November 14, 1912.

**የመወያያ ጥያቄዎች**

`1. ቤተ ክርስቲያን በማህበረሰቡ ውስጥ ያላትን ተአማኒነት የሚወስነው የክርስቶስ አካል የሆንነው እኛ ተልእኮውን ስንፈፅም በራሳችን ህይወት የእግዚአብሔርን ፍቅር በምንገልጽበት መጠን ነው። ለዚህ ግድድሮሽ እርስዎ በግል ምን ምላሽ ይሰጣሉ?`

`2. ቤተ ክርስቲያንዎ አድቬንቲስት ባልሆኑ ጎረቤቶቿ የምትታየው እና የምትስተዋለው እንዴት ነው? ይህን እንዴት ያውቃሉ? ግንዛቤያቸው አዎንታዊ ከሆነ የበለጠ ለማጠናከር ምን ማድረግ ይችላሉ? አሉታዊ ከሆነ፣ ለመለወጥ ምን ማድረግ ይችላሉ?`

`3. “ዘላለማዊውን ወንጌል” ለአለም የምናደርገው ተልዕኮ ማእከል አድርጎ መፅናት በጣም አስፈላጊ የሆነው ለምንድነው? ታላቁ ተስፋችን ኢየሱስ በመስቀል ላይ ባደረገልን ድንቅ ሥራ ላይ ካላማከለ ምን አይነት ተስፋ ልንናገር እንችላለን?`