---
title:  ዓለም፡ የተልእኮው መድረክ
date:   12/10/2023
---

`ራእይ 7:9-10ን ያንብቡ። ይህ ጥቅስ ስለ እግዚአብሔር ተልእኮ ሰፊ መልክዓ ምድራዊ ድንበር ምን ይነግረናል?`

የዚህ ሳምንት ትምህርት በታላቁ ተልዕኮ ውስጥ ደቀ መዛሙርት የማድረጉን ማዕከላዊነት እና የዘላለም ወንጌልን መልእክት የሚያጎሉ ሁለት ወሳኝ ጥቅሶችን ዳስሷል።

የሚገርመው፣ ሁለቱም ጥቅሶች ቢያንስ አንድ የጋራ ነጥብ አላቸው፡- የተልእኮው “ድንበር”። “እንግዲህ ሂዱና አሕዛብን ሁሉ ደቀ መዛሙርቴ አድርጓቸው” (ማቴ. 28:19)፣ “በምድርም ለሚኖሩ ለሕዝብ፣ ለነገድ፣ ለቋንቋ ሁሉ” (ራእይ 14:6)።

በሌላ አነጋገር፣ የክርስቶስ ወንጌል ለሁሉም አይነት ሰዎች፣ ለሁሉም ቋንቋዎች እና ህዝቦች መድረስ አለበት። የወንጌል ተጽእኖ የዳኑትን በአንድ ታላቅ ወንድማማችነት አንድ ሊያደርግ ይገባል። አንድ ምሳሌ ብቻ አለን፤ እርሱም ክርስቶስ ነው። እውነትን በኢየሱስ ውስጥ እንዳለ ከተቀበልን ብሔራዊ ጭፍን ጥላቻና ምቀኝነት ይፈርሳል፣ የእውነትም መንፈስ ልባችንን አንድ ያደርገዋል።

ኢየሱስ፣ “ምስክሮቼ ትሆናላችሁ” ሲል (የሐዋርያት ሥራ 1:8) በአእምሮው ሦስት የተለያዩ መልክዓ ምድሮችን እያሰበ ነበር።

ቀጠና 1፡ “ ‘በኢየሩሳሌም ምስክሮቼ ትሆናላችሁ።’ ” በዚያን ጊዜ ደቀ መዛሙርቱ ለኢየሩሳሌም በጣም ቅርብ ነበሩ። ስለዚህ፣ ኢየሱስ “እግዚአብሔር ያደረገልዎትን ነገር ቅርብዎ ለሆኑ ሰዎች ማካፈል ጀምር” እያለ ነው። ተልዕኮው የሚጀምረው ከቤት፣ ከቤተሰብ፣ ከጎረቤትና ከጓደኞች ነው። ይህ ዋናው የተልዕኮ ቦታ ነው።

ቀጠና 2: በመቀጠልም “ ‘በይሁዳና በሰማርያ’ በማለት ተናግሯል። ተልዕኳችን ራቅ ቢሉም በተወሰነ መልኩ ቅርባችን የሆኑትንም ይነካል። በዚህ ቡድን ውስጥ እኛ የምንናገረውን ተመሳሳይ ቋንቋ የሚናገሩ ሰዎች አሉ፤ እንደ እኛ አይነት ባህል ያላቸው፣ ግን እኛ የምንናገረውን ተመሳሳይ እውነታ የማይኖሩ ወይም የማይጋሩ። ይህ የእኛ ተጨማሪ የተልእኮ ቦታ ነው።

ቀጠና 3፡ ከዚህ ባሻገር፣ ክርስቶስ እንዲህ ይላል፡- “‘እስከ ምድር ዳርቻም’”። የእግዚአብሔር ተልእኮ ከሁሉም ቦታዎች፣ ብሄሮች፣ ህዝቦች፣ ቋንቋዎች እና ጎሳዎች የተውጣጡ ግለሰቦችን እንድንደርስ ይጠራናል። ይህ የእኛ ዋናው የተልእኮ ቦታ ነው።

`ግድድሮሽ፡ በየእለቱ ስለምትኖሩበት ማህበረሰብ ጸልዩ። እግዚአብሔር በእነርሱ መካከል ያስቀመጠዎት በምክንያት ነው። በተጨማሪም፡- በአካባቢዎ ያሉትን ሕዝቦች መረጃዎች (በአካባቢዎ ምን ዓይነት ሰዎች እንደሚኖሩ) ዘር፣ ሃይማኖት፣ ሽማግሌ፣ ወጣት፣ ድሀ፣ ሀብታም፣ የሚናገሩአቸው ቋንቋዎች ወዘተ አጥኑ። የእርሱን ፍቅር ለእነርሱ የምታደርሱበትን መንገድ እንዲያሳያችሁ እግዚአብሔርን ጠይቁት።`