---
title:  'እግዚአብሔር የሰጠን ተልዕኮ: ክፍል 2'
date:   07/10/2023
---

### ለዚህ ሳምንት ጥናት የሚከተሉትን ጥቅሶች ያንብቡ
ዮሐንስ 20፡21-22፣ ማቴ. 28፡ 16-20፣ ዮሐ. ራዕ. 14፡6-7፣ ዘዳ. 7፡6፣11፣12፣ ዮሐ. ራዕይ 7፡9-10።

> <p>መግቢያ ጥቅስ</p>
> “እንግዲህ ሂዱና አሕዛብን ሁሉ በአብ፣ በወልድና በመንፈስ ቅዱስ ስም እያጠመቃችኋቸው፥ ያዘዝኋችሁንም ሁሉ እንዲጠብቁ እያስተማራችኋቸው ደቀ መዛሙርት አድርጓቸው፤ እነሆም እኔ እስከ ዓለም ፍጻሜ ድረስ ሁልጊዜ ከእናንተ ጋር ነኝ።” ማቴ. 28፡19-20

እግዚአብሔር የተልእኮ አምላክ መሆኑን የሚያወሳው መሪ ሀሳብ በመላው ቅዱሳት መጻሕፍት ውስጥ ይገኛል። ይህ ኃሳብ የሰው ልጅን ታሪክ የሚያስተሳስር ክር ሲሆን እግዚአብሔር ለፍጥረታቱ ያለውን ዓላማ ይገልፃል። በተጨማሪም የእግዚአብሔርን መልክ በወደቁት ልጆቹ ውስጥ እንደገና መመለስ ላይ በማተኮር መለኮታዊ መገለጥን ያጠነክራል (ከቆላ. 3፡9፣ 10፣ 1 ዮሐንስ 3፡2 ጋር ያነፃፅሩ)።

የእግዚአብሔር ተልእኮ የእግዚአብሔርን ቃል ማየትና መረዳት እንድንችል የሚያግዝ መነሻ ሆኖም ሊያገለግል ይችላል። መጽሐፍ ቅዱስን ስናነብ ሆን ብሎ ወደ እኛ እየቀረበ ያለውን አምላክ መለየት እንችላለን። በኃጢአት ምክንያት የተፈጠረው መለያየት እንዳለ ሆኖ (ኢሳ. 59፡2)፣ በተልእኮው ውስጥ እግዚአብሔር “ሁሉንም አዲስ” እስከሚያደርግበት የክብር ጊዜ ድረስ ከሰው ልጆች ጋር የተበላሸውን ግንኙነት ማደሱን ይቀጥላል (ራዕ. 21፡5)።

በዚህ ውስጥም እግዚአብሔር ተፈጥሮውን እና አላማውን እንድንረዳው ራሱን ሊገልጥልን መርጧል፣ ከሁሉም በላይ ደግሞ ከእርሱ ጋር እውነተኛ እና ዘላቂ ግንኙነት ሊኖረን ይችላል። በሌላ አነጋገር፣ እርሱን ማወቅ ብቻ ሳይሆን ከእርሱ ጋር ያለንን ልምምድ፣ ፍቅሩንና ማዳኑን ለሌሎች እናካፍላለን።

ስለዚህ እግዚአብሔር በቅዱሳት መጻሕፍት ውስጥ ተልእኮው ምን እንደሆነ መሠረታዊ ነገሮችን ይሰጠናል።

ለጥቅምት 3 ሰንበት ለመዘጋጀት የዚህን ሳምንት ትምህርት ያጥኑ።