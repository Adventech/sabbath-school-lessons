---
title:  የእግዚአብሔር ጥሪ ለተልዕኮ
date:   14/10/2023
---

### ለዚህ ሳምንት ጥናት የሚከተሉትን ጥቅሶች ያንብቡ
ዘፍ. 11፡1-9፣ ዘፍ. 12፡1-3፣ ዳን. 9፡24-27፣ ማቴ. 1፡21፣ ዘፍ. 12፡10-13፡1፣ የሐዋርያት ሥራ 8፡1-4፣ የሐዋርያት ሥራ 1፡8።

> <p>መግቢያ ጥቅስ</p>
> “ነገር ግን መንፈስ ቅዱስ በእናንተ ላይ በወረደ ጊዜ ኃይልን ትቀበላላችሁ፥ በኢየሩሳሌምም በይሁዳም ሁሉ በሰማርያም እስከ ምድር ዳርም ድረስ ምስክሮቼ ትሆናላችሁ።” (ሐዋ. 1፡8)።

እግዚአብሔር አንዳንድ ጊዜ ከምቾት ክልላችን አውጥቶ ምስክሮቹ ሊያደርገን ይችላል። አንዳንድ ጊዜ ይህ ለውጥ የእርሱን ዓላማዎች ለመፈጸም ጥቅም ላይ ሊውል ይችላል፤ ለምሳሌ በባቢሎን ግንብ ወቅት የተበተኑት ሰዎችን መውሰድ እንችላለን። “ይህ መበታተን ምድር በሰዎች እንድትሞላ ምክንያት ሆነ፣ እናም ሰዎች የጌታ ዓላማ እንዳይፈፀም በተጉበት በዚያው መንገድ ተፈጸመ።”—Ellen G. White፣ Patriarchs and Prophets፣ p. 120። አብርሃምም ከሀገሩ ወደ ሌላ (ዘፍ. 12) ሀገር ሲሄድ ለምስክርነት ነበር። የኢየሱስ ደቀ መዛሙርት በራሳቸው ሰዎች መካከል ብቻ ከመስራት ይልቅ (ሐዋ. 3) ለሌሎችም ወደ መሥራት ሄደዋል (ሐዋ. 8፡1-4)። በሐዋርያት ሥራ 1፡8 ላይ ኢየሱስ የወንጌል ስርጭት መርህን አስቀምጧል፤ እነሱም ከአካባቢው ማለትም ከኢየሩሳሌም እና ከይሁዳ ይጀምራሉ፣ ከዚያም ወደ ሰማርያ እና በመጨረሻም እስከ ምድር ዳርቻ ድረስ ይሄዳሉ።

ነገር ግን አገራችንን ባንለቅም እግዚአብሔር አሁንም በዙሪያችን ላሉ ሰዎች እንድንደርስ ይፈልጋል። በእየሩሳሌም ያለችው ቤተ ክርስቲያን በስራዋ ረክታ ዝም ስትል ምእመናኑ ተበታተኑ። ስደት መጥቶ ሰዎች ቢሰቃዩም እነዚህ አሳዛኝ ክስተቶች የምሥራቹን በመላው ዓለም ለማዳረስ የሚረዱ መንገዶች ሆኑ።

ለጥቅምት 10 ሰንበት ለመዘጋጀት የዚህን ሳምንት ትምህርት ያጥኑ።