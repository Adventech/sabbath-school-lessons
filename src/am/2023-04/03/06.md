---
title:  ካሉበት መጀመር
date:   19/10/2023
---

`የሐዋርያት ሥራ 1:8ን ያንብቡ። ኢየሱስ ወንጌልን በማካፈል ሥራ ውስጥ ምን መሠረታዊ መርህን አቅርቧል?`

ለሌሎች የሚያካፍሉት መልካም ዜና እንዳላቸው ደቀመዛሙርት እንዴት ማካፈል እንዳለብን የሚያሳየው በኢየሱስ የተቀረፀው መርህ ይህ ነው። እውነትን ማካፈል ሌሎች ምን ያህል እንደተሳሳቱ ማሳመን ሳይሆን በዮሐ. ራእይ 14፡6-12 ባሉት ሦስቱ መላእክት መልእክቶች ላይ እንደተገለጸው ኢየሱስን ማካፈል ነው።

ነገር ግን በሐዋርያት ሥራ 1፡8 ውስጥ ባሉት የኢየሱስ ቃላት ውስጥ አንዳንድ መርሆች አሉ። በመጀመሪያ፣ “‘በኢየሩሳሌምም ምስክሮቼ ትሆናላችሁ’ ይላል። እንዳየነው (ቢደጋገምም) እኛ በአካል በምንኖርበት ቦታ የእርሱ ምስክሮች መሆን አለብን። ይህ የራሳችንን ቤት፣ ቤተክርስቲያናችንን፣ አካባቢያችንን እና ማህበረሰባችንን ሊያካትት ይችላል። በመጀመሪያ እኛ ባለንበት ቦታ፣ እሱ በመጀመሪያ ባኖረን አካባቢ- ቤት ወይም ስራ - እና ለእኛ ቅርብ ለሆኑ ሰዎች የእርሱ ምስክሮች መሆን አለብን። እነርሱም የቅርብ ቤተሰብ፣ የቤተ ክርስቲያን ሰዎች፣ የስራ ባልደረቦች፣ ጎረቤቶች እና ማህበረሰቡ ሊሆኑ ይችላሉ።

አንዳንድ ጊዜ ሰዎች የሱ ምስክሮች ለመሆን ወደ ሩቅ ሀገር እና ባዕድ ባህል መሄድ ብቻ ይፈልጋሉ። ዛሬ ግን በዙሪያቸው ላሉ ሰዎች አይመሰክሩም። ካለንበት ጀምረን ጌታ እንደሚመራን ከዚያ መንቀሳቀስ አለብን።

በመቀጠልም “በይሁዳም ሁሉ በሰማርያም እስከ ምድር ዳርም ድረስ” (የሐዋርያት ሥራ 1:8) እንደገና፣ ኢየሱስ መመስከር የባህል ድንበሮችን መሻገርን የሚያካትት እውነታ መሆኑን አረጋግጧል። ካለንበት ጀምረን ወደ ሌሎች አካባቢዎች ተንቀሳቅሰን ወደ ተለያዩ ማኅበራዊ፣ ብሔረሰባዊ እና ሃይማኖታዊ ቡድኖች እንድንደርስ ጥሪ ሊደረግልን ይችላል። የአንድ ብሔር ወይም የቋንቋ ሰዎች አባል ከሆንኩ ለመሻገር ከሚያጋጥሙኝ አነስተኛ የባህል እንቅፋቶች አንፃር ለእነሱ መመሥከር በጣም ቀላል ይሆንልኝ ይሆናል። በአንዳንድ የአለም አካባቢዎች በቤተክርስቲያኑ መዋቅር ውስጥ አንድ ጎሳ ወይም ነገድ ብቻ ነው የሚወከለው። ሆኖም፣ የኢየሱስ ታላቅ ተልእኮ እንደ እርሱ ምስክሮች፣ ከምቾት ክልላችን መውጣት እና ሀብታችንን ለእንደዚህ አይነት ሰዎች ማዋል ወሳኝ እንደሆነ ይነግረናል። የኢየሱስ መልእክትም ያስፈልጋቸዋል።

`ተግዳሮት፡ ቤተ ክርስቲያኒቱ ለመድረስ ያልሞከረቻቸውን በማኅበረሰባችሁ ውስጥ ያሉ ልዩ ፍላጎት ያላቸውን ሰዎች ለይታችሁ ጻፉ።`

`በተጨማሪም፡ ልዩ ፍላጎት ላላቸው ሰዎች በተልዕኮ ለመሰማራት በቅርብ ጊዜ ውስጥ እድል እንዲያገኙ መጸለይ ይጀምሩ።`