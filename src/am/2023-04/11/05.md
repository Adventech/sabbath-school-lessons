---
title:  “ላካት!”
date:   13/12/2023
---

በወንጌል ባልተደረሱት ከተሞች ሰፈር ውስጥ ብዙ ተስፋን የሚናፍቁ ሰዎች አሉ። በክርስቶስ ዘመን የነበሩ የአምላክ ሕዝቦች እንደ ጢሮስና ሲዶና ላሉ የባዕድ አገር ከተሞች የመሲሑን ተስፋ እንዳያመጡ ያደረጋቸው ምንድን ነበር? የአምላክ ሕዝቦች በመጀመሪያው ምጽአት የተነገረውን ትንቢት ተስፋ የሚናፍቁትን ጎረቤቶች እንዳያዩ ብሔረተኝነት፣ ኩራት እና ጭፍን ጥላቻ አሳወሯቸው። ዛሬ በከተሞች ውስጥ፣ ኢየሱስ ክርስቶስ ህዝቡ የዳግም ምጽአቱን “የተባረከ ተስፋ” እንዲካፈሉ የሚፈልጋቸው ብዙ ወገኖች አሉ (ቲቶ 2፡13)። ኢየሱስ ዜግነታቸው ወይም ዘራቸው ምን እንደሆነ ግድ እንደማይሰጠው ሁሉ እኛም ልክ እንዲሁ ልንሆን ይገባናል።

`የሐዋ. ሥራ 10:9-16፣28፣34-35ን ያንብቡ። በመንፈስ ቅዱስ አማካኝነት የተሰጠንን ትምህርት እንዴት ጠቅለል አድርጋችሁ ትገልፁታላችሁ?`

ጴጥሮስ ምሳ ለመብላት እየተጠባበቀ ሳለ በምግብ ጠረጴዛው ልብስ ላይ ንጹሕ ያልሆኑ እንስሳትና አእዋፋትን የሚያሳይ ራእይ ታየው። በዚህ ራእይ ውስጥ ሦስት ጊዜ ተነስቶ እንዲበላ ተነገረው። እግዚአብሔር የጴጥሮስን ሃይማኖታዊ ኩራት እና በአሕዛብ ላይ ያለውን ጭፍን ጥላቻ ለመጋፈጥ እነዚህን ራእዮች ተጠቅሟል። ከጊዜ በኋላ ጴጥሮስ ይህን እውነት ተረዳ:- “ከዚያም ጴጥሮስ አፉን ከፍቶ እንዲህ አለ:- “ጴጥሮስም አፉን ከፍቶ እንዲህ አለ፦ እግዚአብሔር ለሰው ፊት እንዳያደላ ነገር ግን በአሕዛብ ሁሉ እርሱን የሚፈራና ጽድቅን የሚያደርግ በእርሱ የተወደደ እንደ ሆነ በእውነት አስተዋልሁ።” (የሐዋ.ሥራ 10:34-35)

ከዚህ ዳራ በመነሳት ከጢሮስ እና ከሲዶና ታሪኮች ስለምናገኛቸው ትምህርቶች እስቲ እናስብ። ኢየሱስ ከእናቲቱ ጋር ያደረገውን ንግግር እንደገና ይመልከቱ። ደቀ መዛሙርቱ ከዚህ የመስክ ጉዞ ከጴጥሮስ ራእይ ጋር በተያያዘ ምን ትምህርት አግኝተዋል? እነዚህን ዛሬ በህይወታችን እና ክርስቶስ ከተሞችን በወንጌል ለመድረስ በሰጠን ተልዕኮ ውስጥ ተግባራዊ ማድረግ የምንችለው እንዴት ነው? የከተማ ነዋሪዎችን ፍላጎት እንዳናይ ምን አይነት አድሎአዊነት ከልክሎን ይሆን?—የተልእኮአችንን ግንዛቤ ለማስፋት፣ እንዲሁም ጭፍን ጥላቻን፣ ብሄረተኝነትን፣ እና መንፈሳዊ ኩራታችንን ለመጋፈጥ እንችል ዘንድ እግዚአብሔር በከተሞች ውስጥ ምን እድሎችን ሰጥቶናል?

ኢየሱስ ገና ሙሉ በሙሉ ላልተረዱት ደቀ መዛሙርት የእግዚአብሔር ታላቅ የማዳን ዕቅድ ለአንድ ብሔር ወይም ዘር ብቻ ሳይሆን ለመላው የሰው ልጅ ቤተሰብ መሆኑን በትዕግስት አስተማራቸው። የከተሞች ተልእኳችንን ለማጠናቀቅ መንፈስ ቅዱስ ጭፍን ጥላቻን እና አድሎአዊነታችንን እንድናሸንፍ ሊረዳን ይችላል።

`ገላትያ 2፡11-13 ያንብቡ። ከልጅነታችን ጀምሮ የተማርነውን ጭፍን ጥላቻ ማስወገድ ምን ያህል ከባድ እንደሆነ ይህ ምን ያስተምረናል?`