---
title:  በጢሮስ እና በሲዶና
date:   12/12/2023
---

የመጽሐፍ ቅዱስ ሊቃውንት የማቴዎስ ወንጌል በተለይ ለአይሁድ አንባብያን የተጻፈ እና የማርቆስ ወንጌል ደግሞ የተጻፈው በዋነኝነት የአሕዛብ ተደራሲያንን በማሰብ ነው ብለው ያምናሉ። የወንጌል መልዕክቶችን ስናጠና ይህን ልዩነት ማወቅ ጠቃሚ ነው።

`ማቴዎስ 15፡22-28ን እና ማርቆስ 7፡24-30ን ያንብቡ። ይህቺ ሴት ከተገለፀችባቸው መገለጫዎች አንፃር ምን ልዩነቶችን ታያላችሁ?`

ማቴዎስ ይህችን እናት ዜግነቷን እና ዘሯን በመጠቀም እንዴት እንደ ገለጻት ልብ ይበሉ፡ ከነዓናዊት። ማርቆስ ይህችን እናት “ግሪካዊት” ወይም “አሕዛብ” በማለት ተጨማሪ ቃላትን እንዲጠቀም በመንፈስ ቅዱስ ተመራ ከዚያም ተጨማሪ ማብራሪያን እንዲህ ይሰጣል፡- “በትውልድ ሲሮፊኒቃዊት” ወይም “የፊንቄ ሶርያዊት” - ይህ ቃል በመጽሐፍ ቅዱስ ውስጥ ጥቅም ላይ የዋለው እዚህ ስፍራ ላይ ብቻ ነው።

ይህ በማቴዎስ 15 ላይ ያለው ታሪክ የኋላ ታሪካቸውን እና ስለዓለም ያላቸውን አተያይ ከግምት ውስጥ በማስገባት የመጀመሪያዎቹ ተደራሲያን ላይ እንዴት ተጽእኖ እንደፈጠረባቸው ያስቡ። የማቴዎስ አንባቢዎች ይህቺን እናት እንደ ተናቀች አረማዊ አድርገው ይመለከቷታል። ይህ የመጣው የአይሁድ ሕዝብ ከነዓናውያን እንደ ጣዖት አምላኪ ሕዝብ ቡድን ከነሱ ጋር ካላቸው ታሪካዊ ልምድ ሲሆን ክፉ አኗኗራቸውና ልማዳቸው ለሕዝባቸው ለረጅም ጊዜ እንቅፋት ሆኖባቸው ስለቆየ ነበር። የክርስቶስ ደቀ መዛሙርት እንኳ ይህች ሴት እምነት ሊኖራትና የአምላክ መንግሥት አካል ልትሆን እንደምትችል አላሰቡም ነበር!

በማርቆስ 7፣ የማርቆስ ተደራሲያን ከማቴዎስ አንባብያን ምላሽ የተለየ ምላሽ ይኖራቸዋል። አህዛብ የነበሩት ሰዎች አይሁዶች ለከነዓናውያን እንዳነበራቸው አይነት አመለካከት አልነበራቸውም። ይልቁንም አሕዛብ ይህቺን ሴት የሚያውቁት፣ “ግሪካዊና፣ በትውልዷ ሲሮ-ፊንቄያዊት” መሆንዋን ነው። ኢየሱስ ከእነርሱ ውስጥ አንዱን ፈወሰ! ለአህዛብ፣ ይህች ሴት ዘርዋ እና የኋላ ታሪኳ ምንም ይሁን ምን የልጇ እጣ ፈንታ ያሳሰባት፣ ጌታ እንዲፈውስላት የምትፈልግ ተወዳጅ እናት ነች።

`“ክርስቶስ ለሴቲቱ ጥያቄ ወዲያውኑ ምላሽ አልሰጠም። ይህቺን የተናቀ ዘር ተወካይ ሴት አይሁዶች በሚያዩበት አይን ተቀበላት። እርሱ እንደዚያ ያደረገው አይሁዳውያን እንዲህ ዓይነቱ ጉዳይ ሲገጥማቸው በቀዘቀዘና ልባዊ ባልሆነ መንገድ እንደሚያስተናግዱ ለደቀመዛሙርቱ ለማሳየት ሲሆን እነርሱ ተመሳሳይ ነገር ሲገጥማቸው እርሱ በኋላ እንዳደረገው ማለትም ልመናዋን አይቶ እንደራራላትና የፈለገችውን እንደሰጣት እንዲያደርጉ ፈልጎ ነው።” —Ellen G. White፣ The Desire of Ages፣ ገጽ. 400. 1 ዮሐንስ 2:2ን ያንብቡ። በእግዚአብሔር ፊት ሁላችንም አንድ እንደሆንን ይህ ጥቅስ ምን ይነግረናል?`