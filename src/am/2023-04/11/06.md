---
title:  እምነት በምድር ላይ?
date:   14/12/2023
---

በሉቃስ 18፡8፣ ኢየሱስ ይህንን ጥያቄ በአንድ ምሳሌው መጨረሻ ላይ ጠየቀ፡ - “ነገር ግን የሰው ልጅ በመጣ ጊዜ በምድር እምነትን ያገኝ ይሆንን?”። በዛሬ ጊዜ ያለን የክርስቶስ ደቀ መዛሙርት እንደመሆናችን መጠን ኢየሱስ የሚፈልገውን ነገር ማየት አለብን። በዚህ ታሪክ ውስጥ፣ ኢየሱስ በድቅድቅ ጨለማ ውስጥ የሚያበራ እምነትን እየፈለገ እንደሆነ እንመለከታለን።

`ማቴዎስ 8:10፣ 13ን፣ ማቴዎስ 9:2፤ ማቴዎስ 20:29-34፤ማርቆስ 2:5፣ ማርቆስ 10:46-52፣እና ሉቃስ 18፡35-43ን ያንብቡ። በእነዚህ ምንባቦች ውስጥ፣ ኢየሱስ እምነት እንዳለው የገለጸው ማንን ነው?`

ይህ ዝርዝር ጨለማ በሆኑ ከተሞች ውስጥ እንኳን የሚያበሩ እምነት ያላቸውን ሰዎች ያካትታል። በቅፍርናሆም ኢየሱስ እምነት ያላቸውን በርካታ ሰዎች ጎላ አድርጎ ገልጿል። በማቴዎስ 8፡10፤13 ላይ፣ የተለወጠውን አረማዊ መቶ አለቃ ታላቅ እምነት ይዞ እናየዋለን። ሽባ የሆነውን ጓደኛቸውን ወደ ኢየሱስ ለማምጣት ጣራውን የቀደዱ አራት በእምነት የተሞሉ ወዳጆችን አግኝተናል (ማቴ. 9፡2፣ ማር. 2፡5)። በማርቆስ 10፣ ኢያሪኮ ውስጥ እምነቱ የሚያበራውን የቀድሞውን ዓይነ ስውር በርጤሜዎስን አገኘነው።

በተመሳሳይም በአምላክ ሕዝቦች መካከል ታላቅ እምነት እንደሚኖር እንጠብቃለን። ሆኖም በኢየሱስ የትውልድ ከተማ በሆነችው በናዝሬት፣ እምነት ማነስ ወይም ደግሞ ፍጹም አለማመን የክርስቶስን አገልግሎት ገድቦት ነበር። በደቀ መዛሙርቱ መካከል፣ ኢየሱስ ስለ እስራኤል “እናንተ እምነት የጎደላችሁ!” በማለት ብዙ ጊዜ ተናግሯል፣ (ማቴ. 6:30፣ ማቴ. 8:26፣ ማቴ. 14:31፣ ማቴ. 16:8 ) በማቴዎስ 17፡17 ላይ ደግሞ ኢየሱስ “የማታምን ጠማማ ትውልድ ሆይ” ብሎ ጮኋል!

ዛሬ ልንወስድ የሚገባን ትምህርት ቢኖር እምነት ባልተጠበቁ ቦታዎች ማለትም በባዕድ አገር ሰዎች፣ ጣዖት አምላኪዎችና የተለያየ ሃይማኖት ባላቸው ሰዎች መካከል በሚገኙ ከተሞች ውስጥ እንደሚገኝ ነው። በትሕትና፣ ኢየሱስ እንዳደረገው ወደ ከተማዎች ሄደን እውነቱን ሲሰሙ በኢየሱስ ላይ የሚያምኑትን መሻት አለብን። እና እነሱ በእርግጥ በእዚያ ስፍራ ላይ አሉ።

`ግድድሮሽ፡- በቅርብ እና በሩቅ ላሉት ያለዎትን ፍቅር ለማካፈል እንዲችሉ የጠለቀ እምነት እንዲኖራችሁ ልባችሁን በጸሎት ክፈቱ።`

`ከፍ ያለ ግድድሮሽ፦ ኢየሱስንና ውድ የሆኑትን የሦስቱን መላእክት መልእክት እርስዎ ያወቁት እንዴት ነው? በግል ሕይወትዎ ከኢየሱስ ያገኟቸውን ሦስት መንፈሳዊ በረከቶች ይዘርዝሩ። እነዚህን ፅንሰ-ሀሳቦች ለሰንበት ትምህርት ቤት ክፍልዎ ለማካፈል ይዘጋጁ።`