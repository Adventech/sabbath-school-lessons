---
title:  ብዙሃኑን መፈለግ
date:   11/12/2023
---

ምንም እንኳን ውጫዊ እና ውስጣዊ ፈተናዎች ቢኖሩም፣ ኢየሱስ ለከተሞች ለሚሰጠው ተልዕኮ ጥሪውን በጸጋ አቀረበልን።

`ማቴዎስ 9:35–38ን ያንብቡ። ባገኘንባቸው ቦታዎች ሁሉ ይህ ስለ ብዙሃኑ ተልእኮ ምን ያስተምረናል?`

ኢየሱስ በከተሞች ውስጥ ላሉት ለብዙ ሰዎች ርኅራኄ አሳይቷል። ኢየሱስ ስለ ኢየሩሳሌም እንዴት እንዳለቀሰ ሉቃስ 19፡41 ይገልጻል። ኢየሱስ ለልጆቹ፣ በከተሞች ለሚኖሩ "ፊት ለሌላቸው ብዙሃን" እንኳን ያለውን የፍቅር ጥልቀት ላንረዳ እንችል ይሆናል። ለዚህም ነው በማቴዎስ 9፡38 ላይ ኢየሱስ አነሳሳችን እና ልባችን የእርሱን እንዲመስል እንድንጸልይ የሚነግረን።

`ማቴዎስ 4:23–25ን ያንብቡ። ኢየሱስ አገልግሎቱን ሲጀምር ሕዝቡ ከየትኞቹ መልክዓ ምድራዊ ቦታዎች ይመጡ ነበር?`

በማቴዎስ 4:25፣ ኢየሱስን የተከተሉት ብዙ ሰዎች ከገሊላ፣ ከአሥሩ የዲካፖሊስ ከተሞች በምስራቅ፣ ከኢየሩሳሌም፣ እና ከይሁዳ ወደ ደቡብ ይመጡ ነበር። ከሰማርያ በተጨማሪ የቀሩት የትኞቹ ክልሎች ናችው? የፊንቄ ክፍል የሆነው የጢሮስና የሲዶና የባሕር ዳርቻ በሜድትራንያን ባሕር እና ከገሊላ በስተ ሰሜን ምዕራብን ያካትታል። ኢየሱስ ለምን ወደዚህ አካባቢ እንደሄደ እንለመለከታለን። ይህ የጢሮስ እና የሲዶና ክልል ጉዞ ከኢየሱስ ባህላዊ ተልእኮ ጉዞዎች ውስጥ አንዱ ነው።

“ከፈሪሳውያን ጋር ከተገናኘ በኋላ፣ ኢየሱስ ከቅፍርናሆም ወጥቶ ገሊላን ተሻግሮ በፊንቄ ድንበር ላይ እስከ ተራራማው አገር ድረስ ዘለቀ። ወደ ምዕራብ ሲመለከት የጥንቶቹ የጢሮስና የሲዶና ከተሞች፣ የአረማውያን ቤተ መቅደሶቻቸው፣ ግርማ ሞገስ የተላበሱ ቤተመቅደሶቻቸውና የንግድ ገበያዎቻቸው እንዲሁም በመርከብ የተሞሉትን ወደቦች ተዘርግተው ማየት ችሏል።”—Ellen G. White፣ የዘመናት ምኞት፣ ገጽ. 399.

`የሰዎች "ዕጹብ ድንቅ የሆኑት ቤተ መንግሥቶቻቸውና የንግድ ሥራዎቻቸው" ምን ያህል ከንቱ እንደሆኑ እንዲያዩ መርዳት የምንችለው እንዴት ነው? ኢየሱስ የሚያስፈልጋቸውስ ለምንድን ነው?`