---
title:  'ተልዕኮ ወንጌል ወዳልደረሳቸው ወገኖች: ክፍል 2'
date:   09/12/2023
---

### ለዚህ ሳምንት ጥናት የሚከተሉትን ጥቅሶች ያንብቡ።
1 ነገሥት 11፡1-6፤ ማቴ. 4:23-25፤ ማቴ. 15:22-28፤ ማርቆስ 7:24-30፤የሐዋ. ሥራ 10:34-35፤ ማቴ. 8፡10።

> <p>መግቢያ ጥቅስ</p>
> “በዚያን ጊዜ ኢየሱስ መልሶ፦ አንቺ ሴት፥ እምነትሽ ታላቅ ነው፤ እንደወደድሽ ይሁንልሽ አላት። ልጅዋም ከዚያች ሰዓት ጀምሮ ዳነች።” (ማቴዎስ 15:28)።

ከመጀመሪያው፣ የጠፉትን ልጆቹን የፈለገው ይህ አፍቃሪ አምላክ ነው (ዘፍ. 3:9)፤ ይህ አፍቃሪ አምላክ አሁንም በከተሞች ውስጥም ጭምር የጠፉትን ለመድረስ እየፈለገ ነው (ራዕ. 14፡6-12 ይመልከቱ)። እ.ኤ.አ. በ2018 የተባበሩት መንግስታት የቅርብ ግኝቱን ያሳተመ ሲሆን በዚህም 55 በመቶው የፕላኔቷ ህዝብ በከተሞች ውስጥ እንደሚኖር እና ይህም በ2050 ወደ 68 በመቶ እንደሚያድግ ይተነብያል (እስከዛ የምንቆይ ከሆነ)። ሌላ ምንም አማራጭ የለንም፤ በከተሞች ውስጥ ላሉት መመስከር አለብን።

ሆኖም ብዙዎቹ የእግዚአብሔር ሰዎች ዮናስ ለአንድ ከተማ እንዲመሰክር በተጠራ ጊዜ እንዳደረገው ያደርጋሉ፡- ሰበብ በማስቀመጥ ራሳቸውን ከሥራው ገሸሽ ያደርጋሉ። “በመጽናትና መጻሕፍት በሚሰጡት መጽናናት ተስፋ ይሆንልን ዘንድ አስቀድሞ የተጻፈው ሁሉ ለትምህርታችን ተጽፎአል።” (ሮሜ. 15:4) ይህም ስለ ዮናስ የተጻፈውን ይጨምራል።

በዚህ ምድር በነበረበት ጊዜ ኢየሱስ በእስራኤል ከተሞች ያሉትን ብቻ ሳይሆን በባዕድ አገር ያሉትንም አገልግሏል። ማለትም ከተመረጡት ከአይሁድ ሕዝብ ውጭ የሆኑትንም ሰዎች አገልግሏል።

በዚህ ሳምንት ወደ ጢሮስ እና ሲዶና ክርስቶስን ስለነበረው ተልእኮ የሚናገረውን የመጽሐፍ ቅዱስ ታሪክ በማጥናት ዛሬ በህይወታችን ላይ ተግባራዊ ለማድረግ የምንችላቸውን ትምህርቶችን እንቀስማለን።

ለታህሳስ 6 ሰንበት ለመዘጋጀት የዚህን ሳምንት ትምህርት ያጥኑ።