---
title:  በችግር ላይ ያሉትን በወንጌል መድረስ
date:   18/11/2023
---

### ለዚህ ሳምንት ጥናት የሚከተሉትን ጥቅሶች ያንብቡ
ሉቃ 5፡17-26፣ ዮሐንስ 5፡1-9፣ ዘዳ. 10:19፣ ዘሌ. 23፡22፣ ማቴ. 25፡34-40፣ ዮሐንስ 15፡13።

> <p>መግቢያ ጥቅስ</p>
> “ንጉሡም መልሶ፦ እውነት እላችኋለሁ፥ ከሁሉ ከሚያንሱ ከእ ነዚህ ወንድሞቼ ለአንዱ እንኳ ስላደረጋችሁት ለእኔ አደረጋችሁት። ይላቸዋል” (ማቴ. 25፡40)

ሉቃስ 5፡17-26 እግዚአብሔር የተቸገሩትን እንዴት እንደሚረዳቸው ብዙ ምሳሌዎችን ይሰጣል። አንዳንድ ጊዜ እግዚአብሔር እኛን ለመርዳት ሌሎችን ይጠቀማል ወይም ሌሎችን ለመርዳት እኛን ይጠቀማል። ይህ ሥራ ፈታኝ ሊሆን ይችላል፤ ነገር ግን ትልቅ ሽልማቶችን ያመጣል። የተቸገሩትን በመርዳት የኢየሱስ ክርስቶስን አገልግሎት ምሳሌነት እየተከተልን ነው። አንዳንድ ጊዜ እርዳታ የሚያስፈልገው ማን እንደሆነ መንገር ቀላል ነው፤ በሌሎች ጊዜያት ደግሞ ለማወቅ አስቸጋሪ ነው።

ሁኔታው ምንም ይሁን ምን፣ የኋላ ታሪካቸው ምንም ይሁን ምን፣ ለተቸገሩ ሰዎች ሁሉ የእግዚአብሔር ረዳቶች እንድንሆን ተጠርተናል።

መጽሐፍ ቅዱስ ከማናውቃቸው ሰዎች ጋር እንድንቀራረብ ያበረታታናል፤ እናም እንዲያምኑን ካደረግን በኋላ ኢየሱስን እንዲያገኙ ለመርዳት የተሻሉ መንገዶችን መማር እንችላለን።

በዚህ ሳምንት ትምህርት “የተቸገሩትን በወንጌል መድረስ” የሚለው ርዕሳችን፣ እግዚአብሔር ችግረኞችን በማንኛውም መንገድ የመድረስ እቅድ እንዳለው ያሳያል።

ፍላጎታቸው አካላዊ፣ ስሜታዊ፣ ገንዘብ ነክ ወይም ማህበራዊ ማለትም አንዳንዶች ከማህበረሰባቸው ወይም ከቤተሰባቸው የተገለሉ ሊሆኑም ይችላሉ። ፍላጎቱ ምንም ይሁን ምን ለመርዳት የምንችለውን ለማድረግ ዝግጁ መሆን አለብን። ይህ የክርስትና ኑሮ ማዕከል እና ተልእኮው ማካተት ያለበት ዋና አካል ነው።