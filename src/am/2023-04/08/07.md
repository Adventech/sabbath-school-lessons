---
title:  ተጨማሪ ሀሳብ
date:   24/11/2023
---

አርተር ዋይት የፃፈውን፣ “ጥቂት ቀናት በሎንግ ፖይንት” እና ኤለን ጂ. ኋይት የፃፈችውን “የአውስትራሊያ ቆይታዬ፡ 1891-1900” ከሚለው መጽሐፍ ውስጥ፣ ጥራዝ. 4፣ ገጽ 100-104ን ያንብቡ።

የወንጌል ጸሓፊዎች ሰዎችን ለማዳን ሲል ኢየሱስ ከሌሎች ባህሎች ጋር ድልድዮችን የገነባባቸውን ምሳሌዎች ዘግበዋል (ማቴ. 8፡28-34፣ ማር. 5፡1-20)።

በተመሳሳይ፣ እኛ ደግሞ ከሌሎች ባህሎች የመጡ ሰዎችን እንድናፈራ እና እንድናገለግል ተጠርተናል። የክርስቶስ ሞት ዘር፣ ዜግነት፣ ሀብት፣ ወይም የኋላ ታሪክ ሳይለይ ለሁሉም ሰው ነው። ይህ መቼም ልንረሳው የማይገባ ነጥብ ነው። “እርሱም የኃጢአታችን ማስተስሪያ ነው፥ ለኃጢአታችንም ብቻ አይደለም፥ ነገር ግን ለዓለሙ ሁሉ ኃጢአት እንጂ።” (1ኛ ዮሐንስ 2፡2)።

“ወንዶችና ሴቶች ሊረዷቸው የሚችሏቸውን ሰዎች አግልለው . . . ለቤተሰባቸው ብቻ ያላቸውን ፍቅር ሲገልጹ የአምላክን ንድፍ እያሟሉ አይደለም።”

“ጌታ ከቤታችን ውጭ ለሌሎች መልካም እንድናደርግ ሲነግረን፣ ለቤት ያለን ፍቅር ይቀንሳል ማለት አይደለም፤ ለሌሎች ርህራሄ እንድናሳይ ስለጠራን ለዘመዶቻችን ወይም ለአገራችን ያለን ፍቅር ይቀንሳል ማለት አይደለም። እኛ ግን ፍቅራችንን እና ርኅራኄን በአራት ግድግዳዎች ውስጥ ገድበን ሌሎች ከእኛ ጋር መደሰት እንዳይችሉ አምላክ የሰጠንን በረከት መከለል የለብንም።”— Ellen G. White, The Advent Re- view and Sabbath Herald, Oct. 15, 1895

ከሌላ ባህል ለመጡ ወይም ረዳት አልባ ለሆኑና ከእኛ ምቾት ክልል ውጪ ላሉ ሰዎች በረከት እንድንሆን የተሰጠን ኃላፊነት ከራሱ ከኢየሱስ ክርስቶስ የተሰጠ ለድርድር የማይቀርብ ኃላፊነት ነው (ሐዋ. 1፡8፣ ማር. 11፡17)።

**የመወያያ ጥያቄዎች**

`1. የእርስዎ ምቾት ክልል ምንድን ነው? እና አስፈላጊ ሆኖ ሲገኝ ከእሱ ውጭ ለመውጣት ፈቃደኛ መሆን ያለብዎት ለምንድን ነው?`

`2. ኢየሱስ “ ሆዳምና ሰካራም፣ የቀረጥ ሰብሳቢዎችና የኃጢአተኞች ወዳጅ” (ማቴ. 11:19) ተብሎ በተጠራበት ወቅት የተከሰተው ሁኔታ አንድምታ ምንድን ነው? ኢየሱስ እንዲህ እንዲባል ያደረገው ምን ነበር? ስለ ተልእኮስ ምን ያስተምረናል?`

`3. አንድ ክርስቲያን አማኝ ያልሆኑ ሰዎችን ደስታ መካፈል ያለበት እስከ ምን ድረስ ነው? ክርስቲያኖች የመጽሐፍ ቅዱስን መሠረታዊ መርሆች ሳይጥሱ ይህን ማድረግ የሚችሉት እንዴት ነው?`