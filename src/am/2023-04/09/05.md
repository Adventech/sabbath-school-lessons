---
title:  ተልዕኮ ለሀብታሞች
date:   29/11/2023
---

`ማቴዎስ 19:16-22ን ያንብቡ። ከኒቆዲሞስ በተቃራኒ ኢየሱስን ካለተቀበለው ከዚህ ሰው ታሪክ ምን ትምህርት እናገኛለን?`

ኢየሱስ ከሀብታሙ ወጣት ገዥ ጋር ያደረገው ግንኙነት የሀብት ወጥመድ ምን ያህል አደገኛ ሊሆን እንደሚችል ያሳያል። እነዚህን ቃላት ይመልከቱ፡- “ዳግመኛም እላችኋለሁ፥ ባለጠጋ ወደ እግዚአብሔር መንግሥት ከሚገባ ግመል በመርፌ ቀዳዳ ቢገባ ይቀላል አለ።” (ማቴ. 19:24)። ይህ በእርግጥ ባለጠጎች መዳን አይችሉም ማለት አይደለም፤ ነገር ግን እነዚህ ሰዎች ካልተጠነቀቁ ሀብታቸው በእውነት የመዳን እንቅፋት ሊሆን ይችላል።

በመጨረሻ ሀብታሞችም ሆኑ ድሆች አንድ አይነት እጣ ፈንታ ይገጥማቸዋል- መቃብር። ይህም ማለት ባለጠጎች እንደማንኛውም ሰው መዳን ያስፈልጋቸዋል ማለት ነው።

ገንዘብ የሚገዛው ምንም ነገር ይሁን ምን ከሞት ነፃ መሆንን መግዛት አይችልም። ከዛ ነፃ መሆን የሚቻለው በኢየሱስ በኩል በነጻ የተሠጠንን ስጦታ በእምነት ስንቀበል ብቻ ነው።

`"ትንሣኤና ሕይወት እኔ ነኝ። በእኔ የሚያምን ቢሞት እንኳ ሕያው ይሆናል” (ዮሐ. 11፡25)። ሉቃስ 19:1-10ን ያንብቡ። ስለ ሀብታሙ ወጣት ገዥ ከተፃፈው በተለየ በዚህ ታሪክ ውስጥ ልዩነቱን የፈጠረው ነገር ምንድን ነው?`

በሚያሳዝን ሁኔታ፣ ወጣቱ ባለጠጋ ያልሰጠውን ምላሽ ዘኪዮስ መለሰ። ልብ ይበሉ፣ ኢየሱስ ለሀብታሙ ወጣት ገዥ እንዳለው ለዘኬዎስ ያለውን ሸጦ ለድሆች እንዲሰጥ አልነገረውም። ኢየሱስ ያንን የተናገረው ባለጠጋው ገዥ ምን ያህል ከገንዘቡ ጋር እንደተቆራኘ ስላወቀ ነው። በአንጻሩ ግን ኢየሱስ በቤቱ በነበረበት ጊዜ የተነገረውን ሁሉ ባናውቅም ዘኬዎስ በኢየሱስ ልቡ ስለተነካ በሕይወቱ ውስጥ በተለይም ከሀብቱ ጋር በተያያዘ አንዳንድ ለውጦችን ማድረግ እንዳለበት ተገነዘበ።

`“ሰው ዓለሙን ሁሉ ቢያተርፍ ነፍሱንም ቢያጐድል ምን ይጠቅመዋል? ወይስ ሰው ስለ ነፍሱ ቤዛ ምን ይሰጣል?” (ማቴ. 16፡) እነዚህ ቃላት ለሁላችንም ምን የሚነግሩን ነገር አለ?`