---
title:  ተልዕኮ ለኃያላን
date:   25/11/2023
---

### ለዚህ ሳምንት ጥናት የሚከተሉትን ጥቅሶች ያንብቡ
ዳንኤል 4፣ 2 ነገስት 5:1-19፣ ዮሐንስ 3:1-12፣ ዮሐንስ 7:43-52፣ ማቴ. 19:16-22፣ ዮሐንስ 19፡38-42።

> <p>መግቢያ ጥቅስ</p>
> “ሰው ዓለሙን ሁሉ ቢያተርፍ ነፍሱንም ቢያጐድል ምን ይጠቅ መዋል? ወይስ ሰው ስለ ነፍሱ ቤዛ ምን ይሰጣል?” (ማቴዎስ 16:26)።

መጽሐፍ ቅዱስ የተፃፈው ከብዙ ዓመታት በፊት ቢሆንም እግዚአብሔር ግን ለዓለማችን የእውነትን መገለጥ አሳየበት። እና ከገለጣቸው ብዙ እውነቶች መካከል አንዱ የሰው ተፈጥሮ ነው። በሰባተኛው ክፍለ ዘመን ላይ ያለ አይሁዳዊም ሆነ በሃያ አንደኛው ክፍለ ዘመን ላይ ያለ ብራዚላዊ ሰው መሠረታቸው አንድ ነው፡ መለኮታዊ ጸጋ የሚያስፈልጋቸው ኃጢአተኞች።

ይህ ደግሞ ሀብታም እና ተፅዕኖ ፈጣሪ ሰዎችን (ኃያላንን) ያካትታል። በተለይም ሀብትን፣ ዝናንና ሥልጣንን ከማሳደዳቸው አንፃር እንዲሁም ብዙ ጊዜ (ሁልጊዜም ባይሆን) አቅመ ደካሞችን ከመጨቆናቸው አንፃር በመጽሐፍ ቅዱስ ዘመን የነበሩ ሀብታሞችና ኃያላን በዘመናችን ካሉት ሀብታሞችና ኃያላን አይለዩም። እንዲህም ቢሆኑ እግዚአብሔር ለደካሞችና ለችግረኞች እንደሚያስብ ሁሉ ለሀብታሞችና ለኃያላን መዳንም ያስባል። መጽሐፍ ቅዱስ ኃያላንና ሀብታም የሆኑ ሰዎችን ለአሕዛብ በረከት እንዲሆኑ እግዚአብሔር እንዴት እንደተጠቀመባቸው የሚገልጹ አንዳንድ ምሳሌዎችን ይዘረዝራል፦ አብርሃም፣ ይስሐቅ፣ ኢዮብ፣ ሰሎሞን እና ዮሴፍ በስም ሊጠቀሱ የሚችሉ ምሳሌዎች ናቸው።

በዚህ ሳምንት ለሀብታሞች እና ኃያላን ያለውን የእግዚአብሔር ተልዕኮ እንመረምራለን። እግዚአብሔር ከእነዚህ ሰዎች መካከል የተወሰኑትን እንዴት እንደደረሰ እና ለእነሱም ዛሬ ምስክር እንዲሆኑ የሰባተኛ ቀን አድቬንቲስቶችን እንዴት እየጠራ እና እያዘጋጀ እንደሆነ እያየን አብረን እንጓዝ።

ለህዳር 22 ሰንበት ለመዘጋጀት የዚህን ሳምንት ትምህርት ያጥኑ።