---
title:  ናቡከደነፆር
date:   26/11/2023
---

እንደ ሰባተኛ ቀን አድቬንቲስትነታችን፣ “ያልተገደበ ስርየት” ተብሎ በሚታወቀው ነገር እናምናለን። ይህ ማለት ከአንዳንድ ክርስቲያኖች በተቃራኒ የክርስቶስ ሞት ለሰው ልጆች ሁሉ እንጂ እግዚአብሔር አስቀድሞ ለድነት የወሰነው ልዩ ቡድን እንደሌለ እናምናለን። አምላክ “ሰዎች ሁሉ እንዲድኑና እውነቱን ወደ ማወቅ እንዲደርሱ ስለሚፈልግ” (1 ጢሞ. 2:4) “ለኃጢአታችን ብቻ ሳይሆን ነገር ግን ለዓለሙ ሁሉ ኃጢአት” (1ኛ ዮሐንስ 2፡2) ኢየሱስ ራሱን መሥዋዕት አድርጎ አቀረበ። ሁሉም ሰው በምላሹ እርሱን የመረጠው ባይሆንም እንኳ "ዓለም ከመፈጠሩ አስቀድሞ የተመረጠው’ (ኤፌ. 1:4) ለዚህ ነው። በመጽሐፍ ቅዱስ ውስጥ አምላክ የደረሳቸውን ሁሉንም ዓይነት ሰዎች የሚገልጹ ዘገባዎችን የምናገኘውም ለዚህ ነው።

`ዳንኤል 4ን ያንብቡ። እዚህ ላይ ንጉሱ ምን አጋጠመው? ይህ ምዕራፍ በአለማችን ላይ ሀያል ወደሆነው ሰው መዳን እንደመጣ የሚነግረን እንዴት ነው?`

በመጽሐፍ ቅዱስ ውስጥ እግዚአብሔር ኃያላን ሆነው የማያምኑትን እንዴት አድርጎ እንደሚደርስ የሚያሳየው አስደናቂ ምሳሌ የንጉሥ ናቡከደነፆር ታሪክ ነው።

የአምላክ ፍርድ በእሱ ላይ የተፈጸመው ከአንዳንድ የእስራኤል ነገሥታት ጋር በሚመሳሰል መንገድ ነው (ለምሳሌ 2 ዜና 32:25-26፣1 ነገሥት 14:21-31፤ 1ኛ ሳሙኤል 28 ይመልከቱ)።

ወደ አእምሮው ተመልሶ ለፈጣሪው ምላሽ የሰጠው ናቡከደነፆር መጽሐፍ ቅዱሳዊ ትረካ እግዚአብሔር ለሀብታሞችና ለኃያላን እንዲሁም ለደካሞችና ለችግረኞች ጭምር እንደሚያስብ ያሳያል። በቁጥር 37 ላይ በምድር ላይ በወቅቱ እጅግ ኃያል የነበረው ሰው እንዲህ ሲል አወጀ “አሁንም እኔ ናቡከደነፆር የሰማይን ንጉሥ አመሰግናለሁ፥ ታላቅም አደርገዋለሁ፥ አከብረውማለሁ። ሥራው ሁሉ እውነት፥ መንገዱም ፍርድ ነውና፥ በትዕቢትም የሚሄዱትን ያዋርድ ዘንድ ይችላልና።” (ዳን. 4፡37)። በእኛ መካከል ያሉ ሟች ሀብታሞች፣ ኃያላን እና ትዕቢተኞች ሁሉ ይህንን እውነት ምነው ቢረዱ!

ከዚህ ታሪክ ምን እንማራለን? በመጀመሪያ፣ እግዚአብሔር የማያምኑትን ኃያላን ለመድረስ እንደ ዳንኤል ያሉ ቁርጠኛ አማኞችን እንደ ድልድይ ይጠቀማል። ሁለተኛ፣ የማያምኑ ኃያላንን ለመድረስ አምላክ በምስክርነት ሂደት ውስጥ በቀጥታ ሊሳተፍ ይችላል። ናቡከደነፆር በትዕቢቱና በእብሪቱ ምክንያት በእግዚአብሔር ተዋረደ። እናም ምንም እንኳን ይህ በጣም አስደናቂ ታሪክ ቢሆንም እግዚአብሔር ሀብታም፣ ኃያላን እና ትዕቢተኞችን ዝቅ ማድረግ የሚችልባቸው ሌሎች ብዙ መንገዶችም አሉ።

`በዓለም የመመዘኛ ደረጃዎች ሀብታምና ኃያላን ባንሆን እንኳ ይህ ንጉሥ ያሳየውን ዓይነት ትዕቢት ለማስወገድ መጠንቀቅ ያለብን ለምንድን ነው? ትዕቢተኛ መሆን እኛ ከምናስበው በላይ ቀላል የሆነው ለምንድን ነው?`