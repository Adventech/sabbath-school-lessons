---
title:  ተጨማሪ ሀሳብ
date:   01/12/2023
---

Read Ellen G. White, “Ministry to the Rich,” The Minis- try of Healing, pp. 209–216; “Captive Maid Shows Concern for Naaman,” Reflecting Christ, p. 337.

የኢየሱስ ፍቅር በዓለም ላይ ላሉ ሀብታም እና ኃያላን ሰዎች ለድሆች ተመሳሳይ ነው። የሞተው ለመኳንንት ለድሆችም ነው። ኢየሱስ ልባቸውን ለመንካት ከሁሉ የተሻለውን መንገድ ያውቅ ነበር። “ባለጠጋ ወደ እግዚአብሔር መንግሥት ከሚገባ ግመል በመርፌ ቀዳዳ ቢገባ ይቀላል” (ማር 10፡25) በማለት አስጠንቅቆናል። በዚህ ሳምንት ኃያላን እና ባለጸጎችን በኢየሱስ ክርስቶስ ወንጌል ስለመድረስ ተነጋግረናል።

ምንም እንኳን በሚያሳዝን ሁኔታ፣ ሀብታቸው በሚሰጣቸው "ደህንነት" ምክንያት ላያውቁ ቢችሉም እንደማንኛውም ሰው መዳን ያስፈልጋቸዋል።

“ቸል ለተባሉ ድሆች ያለብንን ግዴታ በተመለከተ ብዙ ተብሏል። ቸል ለተባሉ ሀብታም ሰዎችስ የተወሰነ ትኩረት መሰጠት የለበትም? ብዙዎች እንደዚህ አይነቶቹን ተስፋ ቢስ አድርገው ይመለከቷቸዋል። . . . በሺዎች የሚቆጠሩ ባለጸጎች ማስጠንቀቂያው ሳይደርሳቸው ወደ መቃብራቸው ገብተዋል። ነገር ግን ግድየለሾች ቢመስሉም ከሀብታሞች መካከል ብዙዎቹ የነፍስ ሸክሞች ያለባቸው ናቸው።”—Ellen G. White፣ The Ministry of Healing, p. 210.

**የመወያያ ጥያቄዎች**

`1. ኢየሱስ በምድራዊ አገልግሎቱ ወቅት ሀብታሞችንና ድሆችን ሲያገለግል ሳለ የነበረውን የመደብ ልዩነት አፍርሷል። እኛ አድቬንቲስቶች በሁሉም ማህበረሰቦቻችን ውስጥ ስር የሰደደውን ይህን ጉዳይ ማለትም በሀብታሞች እና በድሆች መካከል ያለውን ልዩነት እንዴት ልንሠራበት ይገባናል?`

`2. ኢየሱስ እንዲህ ብሏል:- “በእሾህ መካከል የተዘራውም ቃሉን የሚሰማ ነው፣የዚህም ዓለም አሳብና የባለጠግነት መታለል ቃሉን ያንቃል፣ የማያፈራም ይሆናል።” (ማቴ. 13፡ 22) ኢየሱስ “የሀብት ማታለል” ሲል ምን ማለቱ ይመስላችኋል? በሀብት ለመታለል የግድ ሀብታም መሆን የሌለብን ለምንድን ነው?`

`3. ክፍልዎ ውስጥ፣ እውነትን ማወቅ ብቻ መዳን ማለት ስላለመሆኑ እውነታ በማክሰኞው ጥናት መጨረሻ ላይ የተጠየቀው ጥያቄ ላይ ተወያዩ። እነዚህን ለይተን ማስቀመጥ ያለብን ለምንድነው? የሚያድነን እውነትን ማወቅ ብቻ ካልሆነ ታድያ የሚያድነን ምንድነው?`

`4. ዘኪዎስ ኢየሱስን ሲቀበል ሀብታሙ ወጣት ገዥ ኢየሱስን ያልተቀበለበት ሌላ ምን ምክንያት ሊኖር ይችል ይሆን?`