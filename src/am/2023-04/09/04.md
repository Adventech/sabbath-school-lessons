---
title:  ለተማሩት መመስከር፡ ኒቆዲሞስ
date:   28/11/2023
---

ኒቆዲሞስ የተማረ ሰው ነበር። መጽሐፍ ቅዱስ “የአይሁድ አለቃ” ብሎ ይገልጸዋል (ዮሐንስ 3፡1)። ኢየሱስም “የእስራኤል መምህር” ብሎ ጠርቶታል (ዮሐንስ 3፡10)። ስለ መጽሐፍ ቅዱስ ጥሩ ግንዛቤ ነበረው፤ ጌታውን የሚራብም መንፈሳዊ ረሃብ ነበረው። ከሰዎች እይታ አንጻር የእግዚአብሔር ተከታይ መስሎ ይታያል። ትእዛዛቱን ሁሉ ጠብቋል፣ እናም በአይሁድ ዘንድ የተከበረ መሪ ነበር። እሱ ኃያል እና ሀብታም ነበር። እነዚህ መገለጫዎች ብዙዎች በእግዚአብሔር የተባረከን ሰው የሚገልፁባቸው ናቸው። የሆነ ሆኖ፣ ይህ የውጪ ገጽታ ብቻ ነበር።

`ዮሐንስ 3:1-12ን ያንብቡ። ይህ ታሪክ ስለ ኒቆዲሞስ መንፈሳዊ ፍላጎቶችና ኢየሱስ እንዴት አድርጎ ጥያቄዎቹን እንደመለሰለት ምን ያሳየናል?`

ኒቆዲሞስ ወደ ኢየሱስ በመጣ ጊዜ በወቅቱ ከአማኝ ይጠበቅ የነበረውን ውጫዊ መለኪያ ያሟላ ነበር። እግዚአብሔር ግን የልቡን አውቋል። በተመሳሳይ መንገድ፣ እግዚአብሔር የኋላ ታሪካቸው ምንም ይሁን ምን የሁሉንም ሀብታሞች እና ኃያላን ልብ እና ፍላጎቶች ያውቃል። ኒቆዲሞስ ወደ ኢየሱስ የመጣው የኢየሱስ ትምህርቶች አሳምነውት ነው። ትምክህቱ ኢየሱስ ክርስቶስን ጌታ እንደሆነ በግልፅ ከመመስከር ቢከለከለውም ያ ሌሊት ለዘለአለም እንዲለወጥ አደረገው። ኢየሱስ ከእግዚአብሔር እንደተላከ ካመነ በኋላም እንኳ የኢየሱስ ክርስቶስ ተከታይ መሆኑን በግልጽ አልተናገረም።

`ዮሐንስ 7፡43–52 እና ዮሐንስ 19፡39ን ያንብቡ። እነዚህ ጥቅሶች ስለ ኒቆዲሞስ እና ኢየሱስ ምን ይነግሩናል?`

በእነዚህ ጥቅሶች ውስጥ ኒቆዲሞስ በኢየሱስ አስተምህሮ ከፍተኛ ተጽዕኖ እንደተፈጠረበት ማየት እንችላለን። ኢየሱስ በሕይወት እያለ ሊጠብቀው እና ኢየሱስ ከሞተ በኋላ ሊያከብረው ፈለገ። ታላቅ እውቀት እና ጥበብ ያለው ሰው ቢሆንም እንኳን ልክ እንደኛው አዳኝ ያስፈልገው የነበረውን ኒቆዲሞስን ኢየሱስ በወንጌሉ ስለመድረሱ አያጠያይቅም።

`"እውነት ስላለን" (አዎ አለን) የዚህ እውነት እውቀት ብቻውን ለመዳን በቂ ነው ብሎ ከማሰብ ወጥመድ ማምለጥ ያለብን ለምንድነው? ለመዳን የሚያስፈልገው ብዙ እውቀት ያላቸው እንዲሁም ስለ ሶስቱ መላእክት መልእክትም ጭምር በደንብ የሚያውቁ ሆነው የሚጠፉ ስንት ነፍሳት ይኖሩ ይሆን?`