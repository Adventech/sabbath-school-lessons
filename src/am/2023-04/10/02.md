---
title:  ዕብራዊው በአቴንስ
date:   03/12/2023
---

`የሐዋርያት ሥራ 17:1-16ን ያንብቡ። ጳውሎስ በአቴንስ እንዴት ተገኘ? እዚያ ላገኘው ነገር ምን ምላሽ ሰጠ?`

የአቴንስ ከተማ “ለጣዖታት የተሰጠች” ነበረች (ሐዋ. ሥራ 17፡16)። ጳውሎስ ስለ ጣዖት አምልኮ የራሱን ሰዎች እና የእምቢተኝነታቸውን ታሪክ (ማለቂያ የሌለው ማስጠንቀቂያ ቢሰጣቸውም) ስለሚያውቅ በአቴና ባገኛቸው ጣዖታት ተበሳጨ።

ጳውሎስ የተነሳሳው ስለ እውነተኛው አምላክ ካልተማሩ በኃጢአታቸው ለሚሞቱት የአቴና ሰዎች ባለው ፍቅር እንደሆነ ጥርጥር የለውም።

ምንም እንኳን ጳውሎስ ካየበት ባነሰ ሁኔታ የሚታዩ ቢሆኑም ዛሬም ከተሞቻችን በጣዖት የተሞሉ ናቸው። እናም በሚያሳዝን ሁኔታ፣ ብዙ አማኞች በከተማዋ ውስጥ ለጣዖቶቿ ምንም ምላሽ ሳይሰጡ አልፈዋት ሊሄዱ ይችላሉ። ጳውሎስ ግን ለመንፈስ ቅዱስ ምላሽ ለመስጠት ዝግጁ ነበር። ጳውሎስ ወንጌል ለዓለም ሁሉ እንደሆነ ገና ካልተረዱት አንዳንድ አማኞች በተቃራኒ እግዚአብሔር አቴናውያን ከሌሎች ሰዎች ጋር እንዲድኑ እንደሚፈልግ ያውቃል። ዓለም ዓቀፋዊው ተልእኮ ጣዖት አምላኪ አረማውያንን እንዲሁም የአቴንስ ጎዳናዎችን የሞሉ ፈላስፎችን ጨምሮ በወንጌል ላልተደረሱት ሰዎች መውሰድ እንደሆነ ተረድቷል።

ስለዚህ ጳውሎስ እነዚህ ሰዎች ወደሚገኙበት የገበያ ቦታ መሄድን ያዘወትር ነበር። የገበያ ቦታውን ተጠቅሞ የእነዚህን አረማውያን ልብ እና አእምሮ የመድረስ ዘዴዎችን እያጠና ስለነበረ የመጀመሪያውን የግሎባል ሚሽን ጥናት ማዕከል አቋቋመ ልንል እንችላለን።

ጳውሎስ አይሁዳውያንን ወይም ፈሪሃ አምላክ ያላቸው አሕዛብን በቀረበበት መንገድ ወደ አቴናውያን መቅረብ እንደማይችል ያውቅ ነበር። እነዚህ መነሻቸው የእስራኤል አምላክ ያልሆኑ ሰዎች ነበሩ። ይህ እምነት ለአይሁዶች እና ፈሪሃ አምላክ ላላቸው አሕዛብ የቱንም ያህል ማዕከል ቢሆን ጳውሎስ በአቴንስ የገበያ ስፍራ ለገጠሙት ሰዎች ምንም ትርጉም አልነበራቸውም። ስለዚህ ሙሉ በሙሉ አዲስ አቀራረብ አስፈለገ።

ዛሬ “የአይሁድ-ክርስቲያን” ቅርስ ተብሎ ከሚጠራው ታሪክ ጋር ምንም ዓይነት ግንኙነት የሌላቸውን ሰዎች ለመድረስ ብዙ ጊዜ እንፈልጋለን። ስለዚህ ልክ እንደ ጳውሎስ እኛም ከሁኔታዎች ጋር መላመድ አለብን። ለምሳሌ በቦነስ አይረስ ጥሩ ሊሠራ የሚችል አቀራረብ በባንኮክ ውስጥ ምንም ፋይዳ ላይኖረው የችላል።

`በማኅበረሰባችሁ ውስጥ ሰዎች የሚያመልኳቸው ምን ዓይነት ጣዖታት አሉ? ታድያ ጣዖታቱ ምንም ዋጋ እንደሌላቸው የምትገልፁላቸው እንዴት ነው?`