---
title:  ተጨማሪ ሀሳብ
date:   08/12/2023
---

ጳውሎስ በአርዮስፋጎስ ካጋጠመው ታሪክ ውስጥ ልንወስዳቸው ከሚገቡን ዋና ዋና ነጥቦች አንዱ የማያምኑትን እንዴት መቅረብ እንዳለበት ያደረገው ጥናት ሲሆን ይህም በአቴና የአማኞች ቡድን እንዲጀመር ያስቻለ ነው።

“በመንፈስ በተነካ ብዕር የተገለፀው የሐዋርያው ቃል፣ የአመለካከቱና የነበረው ሁኔታ መግለጫ፣ የማይናወጥ መተማመኑን፣ በብቸኝነት እና በመከራ ውስጥ ያሳየውን ብርታት፣ በአረማዊ አምልኮ ማዕከል በሆነ ቦታ ለክርስትና ያስገኘውን ድል በመመስከር ለሚመጡት ትውልዶች ሁሉ መተላለፍ አለበት።

“የጳውሎስ ቃላት ለቤተ ክርስቲያን የእውቀት ሀብትን ይዘዋል። በቀላሉ ኩሩ የሆኑትን አድማጮቹን የሚያናድድ እና እራሱን ወደ ችግር የሚያስገባ ነገር ሊናገር ይችል ነበር። ንግግሩ በአማልክቶቻቸው እና በከተማው ታላላቅ ሰዎች ላይ ቀጥተኛ ጥቃት ቢሆን ኖሮ የሶቅራጦስ ዕጣ ይደርሰው ነበር። ነገር ግን በመለኮታዊ ፍቅር በተወለደ ዘዴ፣ ለእነርሱ የማይታወቀውን እውነተኛውን አምላክ በመግለጥ አእምሯቸውን ከአረማውያን አማልክት በጥንቃቄ ሳበ።” Ellen G. White, The Acts of the Apostles, pp. 240, 241.

ጳውሎስ ከሰዎች ጋር በቀጥታ በመገናኘቱ፣ ባህላቸውንና ሃይማኖታቸውን በማጥናትና ለመንፈሳዊ ነገሮች ያላቸውን መሰጠት በማክበር በአቴንስ ውስጥ ትልቅ ቦታ የሚሰጠውን ነገር ተጋፈጠ፤ ይህም ለቤተ ክርስቲያን የእውቀት ሀብት ነው።

አድማጮቹን ከማስቆጣት ተቆጠበ። ይህ በራሱ ትልቅ፣ በእግዚአብሔር አነሳሽነት የተደረገ ስኬት ነበር። ይህ፣ እንደ ኤለን ጂ ዋይት አባባል፣ እኛ እንደ ቤተ ክርስቲያን በዚህ ታሪክ ውስጥ ትኩረት ልንሰጥበት የሚገባን የእውቀት ሀብት ነው።

**የመወያያ ጥያቄዎች**

`1. በአቴንስ የነበረውን የጳውሎስን ታሪክ እንደ አብነት በመጠቀም፣ በከተማ ውስጥ አዲስ የወንጌል አገልግሎት ለመጀመር የመጀመሪያው እርምጃ ምንድን ነው?`

`2. እግዚአብሔርን ከማያውቁ ሰዎች ጋር በከተማው ውስጥ (እንዲሁም በሐቀኝነት፣ በየትኛውም ቦታ) ካሉ ሰዎች ጋር ድልድይ ለመሥራት አንድ ክርስቲያን ምን ዓይነት ባሕርይ ሊኖረው ይገባል?`

`3. በዘመናዊው የጣዖት ዓይነቶች ብንበሳጭም፣ እነዚያን ጣዖታት በሚያመልኩ ሰዎች መካከል አዲስ ሥራ ስንጀምር በተለይ በመጀመሪያ ማድረግ የሌለብን ነገር ምንድነው?`

`4. ጳውሎስ ሕዝቡን የሚወዳቸውን አምላክ ካስተዋወቀ በኋላ ማቆም ይችል ነበር፤ እነሱም በጣም ደስ ይላቸው ነበር። ነገር ግን መስመሩን በማለፍ ስለ ትንሳኤው ሲናገር የተታለለ መሰላቸው። ይህን ማድረግ ነበረበት? ለምን?`