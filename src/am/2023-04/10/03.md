---
title:  ጳውሎስ በአርዮስፋጎስ
date:   04/12/2023
---

በየትኛውም ቦታ ጳውሎስ ከእግዚአብሔር የተሰጠውን ተልእኮ ማለትም ወንጌልን ይሰብክ ነበር። ስለዚህ በአቴንስ ውስጥ ለማድረግ የፈለገው ያንን ነበር።

`የሐዋ. ሥራ 17:18-21ን ያንብቡ። በገበያ ቦታ የነበሩት አረማውያን ለጳውሎስ ንግግርና ጥያቄ ምላሽ የሰጡባቸው አንዳንድ መንገዶች ምን ነበሩ?`

በግልጽ ለማየት እንደሚቻለው ጳውሎስ ስለ ‘አዲስ አማልክት’ በመናገሩ በገበያው ላይ በነበሩት ሰዎች ላይ ተጽዕኖ አሳድሯል (የሐዋ. ሥራ 17: 18)፤ ስለዚህ ጳውሎስ ለሕጋዊ ክስ ሳይሆን አዲስ አስተምህሮውን ለመስማት የሕግና ሃይማኖታዊ ጉዳዮች ወደሚደመጡበት ወደ አርዮስፋጎስ ወሰዱት። ለእነዚህ ሰዎች በጣም እንግዳ የሚመስሉ ሃሳቦችን እያስተዋወቀ ቢሆንም እንኳ እንደ ጳውሎስ አይነት አንደበተ ርቱዕ፣ ግለት ያለውን እና አስተዋይ የሆነን ሰው ችላ ማለት ከባድ ነው።

የሐዋርያት ሥራ 17፡21 አቴናውያን ስለ አዳዲስ ሀሳቦች መናገር እና ማዳመጥ ብቻ እንደሚፈልጉ ይናገራል። ሉቃስ በስንፍና እየከሰሳቸው ነበር? አይመስልም።

ምናልባትም ልምድ ያላቸው አሳቢዎችና ተከራካሪዎች መሆናቸውን እየጠቆመ ነበር። ደግሞም ግሪኮች ተጽኖአቸው እስከ ዘመናችን የደረሰውን እንደ ሶቅራጥስ፣ ፕላቶ እና አርስቶትል ያሉ ፈላስፎችን አፍርተዋል። አቴንስ ለብዙ መቶ ዘመናት የአዕምሯዊ እና የፍልስፍና አስተሳሰብ ማዕከል ሆና ስትታይ የቆየች ናት። ምንም እንኳን ከእነዚህ አስተሳሰቦች መካከል አንዳንዶቹ አምላክ የለሽ ባይሆኑም፣ ዛሬ እኛ አምላክ የለሽነትን በምናስበው መንገድ ባይሆኑም፣ ብዙዎቹ ከፍልስፍና አስተሳሰባቸው የተነሣ ከክርስትና ትምህርቶች በጣም የተለዩ ነበሩ። ለምሳሌ በኤፊቆሮስ እና ኢስጦኢኮች ፍልስፍና ውስጥ እንደ መሲሁ ትንሣኤ ላለ ነገር ቦታ ማግኘት ከባድ ነው።

በአቴና፣ ጳውሎስ ከገማልያል በመማሩ ያገኘውን እውቀትና የመናገር ችሎታ መንፈስ ቅዱስ ሊጠቀምበት እንደሚችል ጠብቆ ነበር። ነገር ግን እንደ እውነቱ መንፈስ ቅዱስ የበለጠ የተጠቀመው ከአቴና ጎዳናዎች ላይ ያገኘውን ትምህርት ነበር።

`“ከአድማጮቹ መካከል ጥበበኞች ምክሩን ሲያዳምጡ ተገረሙ። የጥበብ ሥራዎቻቸውን፣ ጽሑፎቻቸውንና ሃይማኖታቸውን እንደሚያውቅ ጠንቅቆ አሳይቷል።”— Ellen G. White, The Acts of the Apostles, p. 237 ጳውሎስ ከእነዚህ ጣዖት አምላኪዎችና ፈላስፎች ጋር በአቴና ካጋጠመው ነገር በኋላ፣ ለቆሮንቶስ ሰዎች እንዲህ ሲል ጽፏል:- “በመካከላችሁ ሳለሁ ከኢየሱስ ክርስቶስ በቀር እርሱም እንደተሰቀለ ሌላ ነገር እንዳላውቅ ቆርጬ ነበርና።” (1ቆሮ. 2፡2)። የምንሰብከው ለማንም ቢሆን ክርስቶስ በመልዕክታችን ውስጥ ምን ያህል ማዕከላዊ መሆን እንዳለበት ከዚህ ምን ትምህርት እናገኛለን?`