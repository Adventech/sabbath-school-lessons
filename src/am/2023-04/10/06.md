---
title:  መስመርን ማቋረጥ
date:   07/12/2023
---

`የሐዋርያት ሥራ 17:24-34ን ያንብቡ። ጳውሎስ ምሥክርነቱን የቀጠለው እንዴት ነበር?`

በተጨማሪም ጳውሎስ ወደ አድማጮቹ ልብ የበለጠ ለመቅረብ ከነሱ መካከል ከመጽሐፍ ቅዱሳዊው እውነት ጋር የሚቀራረብ ነገር የጻፉትን አንዳንድ ጸሐፊዎቻቸውን መጥቀሱ አስገራሚ ነው። ይኸውም ከእምነታቸው ጋር ያለውን ትውውቅ ተጠቅሞ የጋራ መግባቢያን በማግኘት ወደ ቀጣዩ እርምጃ ይዟቸው ሊሄድ በማሰብ ነው። ሌሎችን በወንጌሉ ለመድረስ የሚያምኑትን ነገር ጠንቅቆ ማወቅ እና የጋራ ጉዳዮችን መፈለግ ሃይለኛ ዘዴ እንደሆነ ጥያቄ የለውም።

በተጨማሪም ጳውሎስ ከእነርሱ ጋር ያለውን የጋራ መግባባት ተጠቅሞ ወደሚፈልገው ቦታ ማለትም ወደ ኢየሱስ ትንሣኤና ትንሳኤው ለሁላቸውም ይዞ ወደመጣው ተስፋ ሀሳብ ገባ። ሉቃስ ጳውሎስ ስለ ትንሣኤ ሲናገር ህዝቡ የሰጠውን ምላሽ ጽፏል። አንዳንዶች በሃሳቡ ተሳለቁ፤ ሌሎች በዚህ ጉዳይ ላይ እንደገና ከጳውሎስ መስማት ፈለጉ፤ አንዳንዶቹም አመኑ። በዚህ ታሪክ ውስጥ ዋናው ነገር ሁሉም በትክክል ማዳመጣቸው ነው። ይህ ደግሞ ከመጀመሪያውም የጳውሎስ ተስፋ ነበር።

አንዳንድ ሰዎች ወንጌልን እንደማይቀበሉ እናውቃለን፣ ነገር ግን ከመቃወማቸው በፊት፣ የሚቃወሙትን እንዲረዱ የተቻለንን ሁሉ ማድረግ አለብን። ጳውሎስ በአቴናውያን መካከል በሚሠራበት ዘዴና የተማረውን ስልታዊ በሆነ መንገድ በመጠቀም እነርሱ የማያውቁት ነገር ግን የፈጠራቸው አምላክ እንዳለ ከልባቸው ሰምተው እንደነበር አረጋግጧል። የወደዳቸው እና በእነርሱ ዘንድ እንዲታወቅ የፈለገው ይህ አምላክ ነው።

ባለማወቃቸውም ምህረትን አደረገላቸው። የፍርድ ቀን ግን እየመጣ ነበር። እናም ይህ ሁሉ የማይታመን መስሎ ከታየ፣ በክርስቶስ ትንሳኤ ውስጥ የተረጋገጠ ማስረጃ ነበር።

አሁን ሕዝቡ መልእክቱን በትክክል ሰምቶና ተረድቶ ስለነበር፣ መልእክቱን ሙሉ በሙሉ ውድቅ ለማድረግ ወይም የበለጠ ለመመርመር ለራሳቸው መምረጥ ነበረባቸው።

አንዳንዶች ደግሞ በጥልቀት መርምረው የኢየሱስ ተከታዮች ሆኑ (ሐዋ. 17፡34)።

`ግድድሮሽ፡ በጸሎት ለአንድ ለሚያውቁት ሰው እንዴት በተሻለ ሁኔታ መመስከር እንደሚችሉ እንዲያውቁ እግዚአብሔር እንዲመራዎት ይጠይቁ።`

`ከፍ ያለ ግድድሮሽ፡- ወንጌልን-በጳውሎስ ግልጽነት እና አስተዋይነት— ለማያምኑት ለማድረስ ማህበራዊ ሚዲያዎችን እንደ “አርዮስፋጎስ” ያስሱ።`