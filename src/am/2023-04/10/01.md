---
title:  'ተልዕኮ ወንጌል ወዳልደረሳቸው ወገኖች: ክፍል 1'
date:   02/12/2023
---

### ለዚህ ሳምንት ጥናት የሚከተሉትን ጥቅሶች ያንብቡ
የሐዋርያት ሥራ 17; 1 ቆሮ. 2:2; ሮሜ 1፡18-25።

> <p>መግቢያ ጥቅስ</p>
> “ዓለሙንና በእርሱ ያለውን ሁሉ የፈጠረ አምላክ እርሱ የሰማይና የምድር ጌታ ነውና እጅ በሠራው መቅደስ አይኖርም፤” (የሐዋርያት ሥራ 17፡24)።

ሉቃስ ጳውሎስ በአቴና ያደረገውን ሲገልጽ እንዲህ ጽፏል:- “ስለዚህም በምኵራብ ከአይሁድና እግዚአብሔርን ከሚያመልኩ ሰዎች ጋር በየቀኑም በገበያ ከሚያገኛቸው ጋር ይነጋገር ነበር።” (የሐዋርያት ሥራ 17:17)። እርግጥ ነው፣ ጳውሎስ በሥጋና በደም ከሚዛመዱት ከአይሁዶች መካከል መሥራት ይበልጥ ይመቸው ይሆናል። ጳውሎስ ግን በገዛ ወገኖቹ መካከል ብቻ በመስራት ለመርካት ፈቃደኛ አልሆነም። ሌሎችንም እንዲደርስ ተጠርቷል።

ወይም ጳውሎስ በአመለካከታቸው የተሻሉ ከሆኑት “አምላክን ከሚፈሩ” አሕዛብ ጋር አብሮ መሥራት ይችል ነበር። ‘የሚፈሩትን አምላክ’ ይኸውም መሲሑን ኢየሱስን ማወቅ ቢያስፈልጋቸውም ጳውሎስ ሊነሳ የሚችልበት መጽሐፍ ቅዱሳዊ መሠረት ነበረው።

ግን፣ እንደዚያ አላደረገም። ጳውሎስ በፍልስፍና ዝነኛ በሆነችው በአቴንስ ከተማ በነበረበት ወቅት እዚያ ያሉትንም ሰዎች ለመድረስ ጥረት አደረገ። ከእነዚህ ውስጥ ብዙዎቹ ከዕብራውያን እና ከቅዱስ ታሪካቸው የተለየ ዳራ እና ለማስተማር መሠረት አድርጎ ሊነሳባቸው የማይችልበት አመለካከት ነበራቸው።

ጳውሎስ እነዚህን ሰዎች ለመድረስ ያደረገው ጥረት ምን ነበር? ካደረገው ሙከራስ ምን እንማራለን?

ለህዳር 29 ለሰንበት ለመዘጋጀት የዚህን ሳምንት ትምህርት ያጥኑ።