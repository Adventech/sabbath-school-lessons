---
title:  ተልእኮውን ለመግፋት የሚቀርቡ ሰበቦች
date:   28/10/2023
---

### ለዚህ ሳምንት ጥናት የሚከተሉትን ጥቅሶች ያንብቡ
ዮናስ 1-4፤ ነህ. 11፡1፣ 2ነገ. 17፡5-6፤ መዝ. 24፡1፤ ያዕ. 1፤27፤ ኢሳ. 6፡1-8

> <p>የመታሰቢያ ጥቅስ፤</p>
> “ከዚያም የጌታ ድምጽ ‘ማንን እልካለሁ? ማንስ ይሄድል ናል?’ ሲል ሰማሁት። እኔም ‘እነሆኝ እኔን ላከኝ’ አልሁ።” (ኢሳ. 6፡8)

ለተልዕኮ የተጠራ ሁሉ እንደ አብርሃም አጉረምራሚ አልነበረም። ለዚህ ጥሩ ምሳሌ ዮናስ ነው (ዮናስ 1-4ን ያንብቡ)። እግዚአብሔር የአሦር ዋና ከተማ ወደሆነችው ነነዌ ሄዶ የጩኸት ድምፅ እንዲያሰማ ዮናስን ጠራው። ይህች ከተማ የምትገኘው በአሁኑ ዘመናዊ አለም ኢራቅ ውስጥ ሲሆን ከኢየሩሳሌም 560 ማይል ርቀት ላይ ነው፤ ይህ የአንድ ወር ያክል የጉዞ ርቀት አለው። ዮናስ ለመሄድ እምቢ ከማለቱም ባሻገር በተቃራኒ አቅጣጫ ኮበለለ። ኢዮጴ ሲደርስ አሁን በደቡባዊ እስፔን ወደምትገኘው ወደ ተርሴስ የሚያስኬደውን የትራንስፖርት ግዢ አከናወነ። እንደ አየሩ ሁኔታ 2000 ማይልስ በመርከብ መጓዝ የወር ያክል ጉዞ ያስኬድ ነበር። የአሦር ንጉስን ፊት ለፊት ላለመጋፈጥ የወር ያክል የጉዞ ርቀት የሚወስድበትን የነነዌን ጉዞ በተቃራኒ አቅጣጫ ለመጓዝ መረጠ። ይህ የእግዚአብሔር ሰው ለምን ይህንን ያደርጋል?

የነነዌ ህዝብ በሙሉ በአመጻቸው፣ በክፋት ተግባራቸውና በእሥራኤልና ይሁዳ ላይ ጥቃት በመሰንዘር በጭካኔያቸው የታወቁ ነበሩ። ከዚህ የተነሣ ዮናስ ሄዶ ኃጢአተኝነታቸውን በጩኸት እንዲነግራቸው እግዚአብሔር ጠራው (ዮናስ 1፡2)። በዚህ ስፍራ ጥቅም ላይ የዋሉት ቃላት ልክ በአብርሃም ጊዜ እግዚአብሔር ለሰዶምና ገሞራ ከተጠቀማቸው ቃላት ጋር ተመሳሳይ ናቸው (ዘፍ 18፡20-21)።

ዮናስ ተልእኮውን ላለመፈጸም ካቀረበው ሰበብና አመለካከቱ ምን መማር እንችላለን?

የዚህን ሳምንት ትምህርት አጥንተው ለጥቅምት 24 ሰንበት ይዘጋጁ።