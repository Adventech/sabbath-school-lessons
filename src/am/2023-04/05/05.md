---
title:  የእኛ ስብከት፡ የምንጋፈጣቸው ያልተመቹ ሁኔታዎች
date:   01/11/2023
---

`“ወደ እግዚአብሔር እንዲህ ብሎ ፀለየ፡- እግዚአብሔር ሆይ፤ በአገሬ ሳለሁ የተናገርሁት ይህን አልነበረምን? ፈጥኜ ወደ ተርሴስ ለመመኮብለል የተነሳሁትም ለዚሁ ነበር። አንተ ቸርና ሩህሩህ፤ ምህረትህ የበዛ፣ ከቁጣ የራቅህ አምላክ፤ ጥፋትንም ከማምጣት የምትመለስ እንደሆንህ አውቃለሁ” (ዮናስ 4፡2)። ዮናስ የጸለየው ምን ዓይነት ውብ ፀሎት ነው! አይደል? ዮናስ 4ን ያንብቡ። ይህ ሰው የነበረበት ችግር ምን ነበር?`

ዮናስ በነነዌ ላይ የሰበከው የጥፋት ቀን ተፈጻሚ ሳይሆን ቀርቶ ከሚመለከት ይልቅ ሞትን እስኪመርጥ ድረስ እግዚአብሔር እንድናገር ለላከው ሕዝብ ጥልቅ ጥላቻ ነበረው። ዮናስ ነነዌ ቀጣይዋ ሰዶምና ገሞራ እንድትሆን ፈልጎ ነበር። በእነዚህ የተጣሉ ህዝቦች ላይ የእግዚአብሔር ፍርድ እንዲመጣባቸው ተስፋ አድርጎ ነበር። ይህ ሳይሆን በቀረ ጊዜ እርሱ ለዓለም የነበረው አመለካከት እየተናወጠበት ነበር። የእርሱ አለም እንድትገለባበጥ ከመፍቀድ ይልቅ ሞቱን ይመርጣል።

በዮናስ ታሪክ ውስጥ እግዚአብሔር ዮናስን ለሁለተኛ ጊዜ የገጠመው በስብከት ወይንም በንግግር ሳይሆን በህይወት ተሞክሮ አማካኝነት ነበር። የዓለም እይታዎች ተፈልገው የተፈጠሩ አይደሉም። አዲስ ወይም የተለየ ነገር ስለሰማንም የሚለወጡ አይደሉም። ስለ ዓለም ያሉን እይታዎች የሚፈጠሩትን ወይም የሚለወጡት በሕይወት ተሞክሮአችን ላይ ተመስርተው ነው።

እግዚአብሔር ለዮናስ የሰጠው አዲስ ልምምድ የራሱን የተዛባ የአለም አተያይ እንዲያውቀው ለመርዳት ነው። እግዚአብሔር ዮናስን ከጠራራ ፀሀይ ለመጠበቅ የሚያስችል በቂ ጥላ ያለው ተክል በአንድ ቀን ውስጥ ተአምራዊ በሆነ መንገድ አበቀለ።

ዮናስም ያመሰገነው ተአምሩን ያደረገውን አምላክ ሳይሆን ተክሉን ነበር። ይህንን እንደ ያልተገባ ተአምር ከመመልከት ይልቅ መልካም ስራውን ተከትሎ የመጣ ተገቢ እና የተገባው በረከት አድርጎ ቆጥሮታል። ተክሉ ሲደርቅ በሚያሳዝን መንገድ ዮናስ እየተናደደ ሄደ፤ በራሱ ላይ የነበረው መልካም ግምት ወረደ እናም ራሱን ለማጥፋት አሰበ።

ዮናስ በነነዌ ከነበሩት በሺሆች ከሚቆጠሩ ወንዶች፣ ሴቶችና ህጻናት እንዲሁም ከእንስሳት አብልጦ ለአንድ ተክል ዋጋ መስጠቱን ምን ያክል ሞኝነት እንደሆነ እንዲገነዘብ የሚያደርግ የተረጋጋ የእግዚአብሔር ድምጽ ተከትሎታል።

ታሪኩ በዮናስ ንስሃ የመግባት የመፍትሄ መንገድ ሲደመደም አናይም።

`ይልቁንም ይህ ያላለቀ ታሪክ ለኛ ታሪክ ሆኖ ተቀምጦልናል። እግዚአብሔር ለክፉዎች፣ ለጉልበተኞችና በአለም ዙሪያ ላልደረስናቸው ሰዎች ስላለው ጭንቀት እኛ ምን እናደርጋለን?`