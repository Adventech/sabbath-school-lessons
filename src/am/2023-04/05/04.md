---
title:  የኛ ሰበቦች፡ አለመመቸት
date:   31/10/2023
---

ዮናስ በአሳ ነባሪ ሆድ ውስጥ ያለፈበት ልምምድ (ዮናስ 2ን ተመልከቱ) አስደናቂ የሆነ የእግዚአብሔር ፍቅርና ምህረት ማሳያ ነው። የዮናስ ጸሎትም የእግዚአብሔርን የፍቅር መልእክት ሰይረዳው እዳልቀረ ያሳያል። ነገር ግን ምንም እንኳን ዮናስ ወደ ነነዌ ቢሄድም ከእግዚአብሔር ጋር አስደናቂ ግንኙነት ስለፈጠረ አሮጌ የአስተሳሰብ ልማዶች ወይም አመለካከቶች በቀላሉ ይለወጣሉ ማለት አይደለም።

`ዮናስ 3ን ያንብቡ። ዮናስ በሚሰብክበት ጊዜ ህዝቡ በምን አይነት መንገድ ምላሽ ሰጡ? በዚህ ስፍራ ስለ ምስክርነት የምንማረው ምን ነገር አለ?`

ዮናስ ስለ ነነዌ ሰዎች የነበረው አመለካከት ምንም ቢሆን እግዚአብሔር የነገረውን ነገር ሰብኳል፣ ውጤቱም የሚያስደምም ነበር። የነነዌ ሰዎች ልባቸው ተነክቶ ንስሃ ገቡ! አዎን፣ ዮናስ ማድረግ ያልፈለገውን ነገር ለማድረግ በብዙ ነገሮች ውስጥ ማለፍ ነበረበት፣ ነገር ግን ይህን በማድረጉ እግዚአብሔር ከበረ።

ስለዚህ፣ ዳተኛ ቢሆኑም እንኳን፣ መስዋዕትነትን ለመክፈል ፈቃደኛ በሆኑ ሰዎች ትከሻ የእግዚአብሔር ተልእኮ ወደ ፊት ይቀጥላል። የእኛ እሴቶች እግዚአብሔር ለጠፉት ለሚሰጠው ቅድሚያ ስፍራውን መልቀቅ አለባቸው። አንዳንድ ጊዜ ልክ እንደ ዮናስ ሁሉ እኛም ወደ ሌላ ሰው ወይም ቡድን እንዳንደርስ የሚያደርግ የጥላቻ ሃሳብን እናስተናግዳለን።

ጥላቻችንን መጋፈጥ ራስን ማዋረድን ይጠይቃል። ተልእኮውም ጊዜን እና የስሜት ሀይልን ይሻል። በሌሎች ላይ ያለንን ነገር ማፍሰስና በእውነት ለእነርሱ መጠንቀቅ ልፋት የሚጠይቅ ነገር ነው። የግል ኑሮአችንና የችግሮቻችን ጭንቀት ጫና እየፈጠረብን ባለው በዚህ ዘመን ለሌሎች የስሜት ድጋፍ ማድረግ እጅግ አድካሚ ሊሆን ይችላል።

በስተመጨረሻም በተልእኮው ውስጥ መሳተፍ ስለ ገንዘባችን ያለንን ስሜትና አጠቃቀም መለወጥን ይሻል። ለሌሎች ከመጠንቀቅ ወይም ሥነጽሁፍን ከመግዛት ወይም ለሚሲዮን ሥራ ጊዜን ነጻ ለማድረግ ለሚያስፈልግ አገልግሎት ወይም ምቹ ሁኔታ ለመፍጠር ገንዘብን ከመክፈል ጋር የተገናኘ ቢሆን ከተልዕኮ ጋር የተገናኙ ወጪዎች አሉ። የወጪው ዓይነት ምንም ዓይነት መልክ ቢኖረውም የተልዕኮ ሥራ መስዋዕትነትን ይጠይቃል።

`መልካሙ ዜና ዮናስ ብቃት ባይኖረውም እግዚአብሔር የነነዌ ህዝቦች ወደ ንስሃ እንዲመጡ በሃይል ሰራ። የሚያሳዝነው ግን ይህንን የሰማያዊ ደስታን በረከት ዮናስ አልተቋደሰም። የእርሱን ፍቅር ለሌሎች ለማካፈል ምን መስዋዕት እንዲያደርጉ ወይም ለማድረግ እንዲዘጋጁ እግዚአብሔር እየጠየቀዎት ነው? በከፈሉት መስዋዕትነት አማካይነት ሕይዎትዎን ለማበልጸግ የገባልዎን ቃል እንደሚፈጽም ምን ያህል ከሙሉ ልብዎ ይተማመኑበታል?`