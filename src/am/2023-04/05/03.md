---
title:  የእኛ ሰበብ፡ የውሸት እይታዎች
date:   30/10/2023
---

ማዕበሉ በመጣ ጊዜ ዮናስ ችግሩ የመጣው በእርሱ ምክንያት እንደሆነ በመቀበል ራሱን ወቀሰ (ዮናስ 1፡1-12)። ይህ እርሱ ስለ አምላክ ወይም ስለ “አማልክት” የነበረው አመለካከት በዚያን ዘመን የነበረው ዓለም የነበረው ዓይነት አመለካከት እና ግንዛቤ እንደሆነ ያሳያል። የተለያዩ አማልክቶች በተለያዩ አገሮች እንደሚገዙ ያምኑ የነበረ ሲሆን ባህር አጋንንት የሚገዙበት የተረበሸ ዓለም ነው ተብሎ ይታመን ነበር። ባህር ላይ በሚቀዝፉ ሰዎች አመለካካት የእነዚህን መናፍስት ቁጣ ለማብረድ መስዋዕት ያስፈልግ ነበር።

ዮናስ ዕብራዊ ቢሆንም በዘመኑ በነበረው አመለካከት ተጽእኖ ሳያድርበት አይቀርም። አጋሮቻቸው ሲገዙ፣ የተመሰቃቀለው ባህር የአጋንንት ግዛት ስለመሆኑ ይታመን ነበር።

`ዮናስ 2፡1-3 እና 7-10ን ያንብቡ። እነዚህ ጥቅሶች ዮናስ የእግዚአብሔርን ጥበቃ በምን መልኩ መረዳት እንደጀመረ ምን ይነግሩናል?`

ዮናስ ህዝቡ ያህዌን አምላኬ ነው ብለው ከሚጠሩበት ክልል እየሸሸ ቢሆንም ወደ ባዕድ ባህሎች በሄደበት ጊዜም እንኳን ያህዌ አሁንም ሉአላዊ አምላክ እንደሆነ አስቸጋሪ በሆነ መንገድ ተማረ። ነፋሱና ማዕበሉ የእግዚአብሔር ናቸው። አሣውም የእርሱ ነው።

“ምድርና ሞላዋ የእግዚአብሔር ናቸው” (መዝ 24፡1)። የዮናስ ልብ በምድርና በባህር ሉአላዊ ወደሆነው አምላክ ተመለሰ። እርሱም ኃጢአቱን በመናዘዙ ዳነ።

እኛም ስለ አምላክና እርሱ ከእኛ ስለሚጠብቀው ነገር የተሳሳተ መረዳት ሊኖረን ይችላል። ከተለመዱ የተሳሳቱ መረዳቶች መካከል አንዱ እግዚአብሔር ለእኛ ያለው ፍላጎት በራሳችን ድነት ላይ እንድናተኩርና በዙሪያችን ካለው ከዓለም ክፋት ራሳችንን መለየት አለብን የሚለው መረዳት ነው። ምንም እንኳን “ከዓለም እርኩሰት ራሳችንን እንድንጠብቅ” መመሪያ ቢሰጠንም (ያዕቆብ 1፡27) ትኩረታችን መሆን ያለበት በችግር ውስጥ ላሉት የእግዚአብሔርን በረከቶችና ተስፋ ማምጣት ላይ ነው።

የእግዚአብሔርን የተልዕኮ ጥሪ እንዳንቀበል የሚያግደን ሌላው የተሳሳተ ግንዛቤ ስኬታችን በራሳችን ላይ የተመሰረተ መሆኑን ማመን ነው። ዮናስ ነነዌን ማዳን ከሚችለው መንገድ የበለጠ ነፍስን ማዳን አንችልም። ስለ ተልእኮው “የአዳኝ” አስተሳሰብ ሊኖረን ይችላል። እኛ የተጠራነው እንድናድን ሳይሆን በማዳን ሥራው ከእግዚአብሔር ጋር እንድንተባበር ነው። እግዚአብሔ እኛን እየለወጠ ስላለባቸው የተለዩ መንገዶች እያመሰገንነው ምስክርነት እንሰጣለን፣ ነገር ግን ሰዎችን ወደ ራሱ የሚስበው እግዚአብሔር ብቻ ነው። የእውነትን ዘር መዝራት እንችላለን፣ ነገር ግን ልብን መለወጥ የሚችል እግዚአብሔር ብቻ ነው። ብዙ ጊዜ የእኛን ሚና ከእግዚአብሔር ሚና ጋር እንናደበላልቀዋለን፤ ይህም ማንም ሰው እንዳይመሰክር ሰበብ እንዲያገኝ ለማድረግ በቂ ነው። አዎን፣ እግዚአብሔር ዮናስን ተጠቅሞበታል፣ ነገር ግን ነነዌን የቀየረው (የመለሰው) ዮናስ ሳይሆን እግዚአብሔር ብቻ ነው።

`ለነፍሳት መመስከር በጣም ከባድ ነው። ይህንን ሰዎች በራሳቸው ሊያደርጉ ቢጥሩም አዳጋች ይሆንባቸዋል። በእኛ፣ በህይወታችንና በምስክርነታችን አማካይነት እግዚአብሔር ነፍሳትን እንዲማርክ መፍቀድን እንዴት መማር እንችላለን?`