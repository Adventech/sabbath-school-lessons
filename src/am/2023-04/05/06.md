---
title:  እነሆኝ፣ እኔን ላከኝ
date:   02/11/2023
---

የዮናስ ታሪክ በጣም አስደናቂ ነው። የዮናስ ያልተገባ ምስክርነት የሳተ ቢሆንም አምላክ ነነዌን ማዳን መቻሉ የእኛ ሚና ልብን ሊወቅስና ሊመልስ ለሚችለው ለእግዚአብሔር መተላለፊያ መሆን ብቻ መሆኑን ያሳስበናል። እግዚአብሔር የሚፈልገው የእርሱን መመሪያ የሚከተሉ ፍቃደኛ እና ትሁት መልእክተኞች ብቻ እንድንሆን ነው።

`ኢሳ 6፡1-8ን ያንብቡ። በዚህ ክፍል ውስጥ የተገለፀው ማዕከላዊ ሀሳብ ምንድር ነው?`

ጥሪው አለ። እግዚአብሔር ፈቃደኛ የሆኑ ሰዎችን ይሻል። ለእርሱ አመራር በመገዛት፣ ድምጹንም በመስማት እና ከዚያም የሚነግረንን ማንኛውንም ነገር ለመታዘዝ በመምረጥ ለጥሪው ምላሽ መስጠት አለብን።

የዮናስ ታሪክ እግዚአብሔር ፍቅሩ በማይዳሰስበትና ድምጹ በማይሰማበት ቦታ ለሚኖሩ ሰዎች ያለውን ፍቅር ያሳያል። እግዚአብሔር ለነነዌ ሰዎች እንደራራላቸው ሁሉ ህንጻዎች ዛፎችንና አበባዎችን በተኩባቸውና የማያቋርጥ ጫጫታ ጸጥ ብሎ ማድመጥ እንዳይቻል በሚያደርግባቸው በዛሬዎቹ ከተማዎች ውስጥ ለሚኖሩ በሚሊዮኖች ለሚቆጠሩ ነዋሪዎች ያዝናል። እግዚአብሔር ስለ ነነዌ እንዲህ አለ፡- “ቀኝና ግራቸውን ለማይለዩ” (ዮናስ 4፡1)። እግዚአብሔር የተስፋ መልእክቱን በህይወት የስራ መጨናነቅ እና በሕይወት አስቀያሚነት ለተጨናነቁ ሰዎች ለማድረስ ፈቃደኛ የሆኑ መልእክተኞችን ይፈልጋል።

ኢሳያስ “ማን ይሄድልናል?” የሚለውን ድምጽ ሰማ። የእርስዎ ምላሽ ምን ይሆን ይሆን?

ተግዳሮት፡- በባዶ ወረቀት ላይ ወይንም በፀሎት ደብተር ላይ አማኞች እንዳልሆኑ የሚያውቋቸውን 10 ሰዎች ስም ዝርዝር ይፃፉ። እነዚህን የእርስዎ “ደቀ መዛሙርት” እንላቸዋለን። ቢቻልዎ ስማቸውን ዘርዝረው ይፃፉ። ይህንን ዝርዝር በአጠገብዎ በማቆየት ለቀሪው ሩብ ዓመት ለእነዚህ 10 ደቀ መዝሙሮችዎ ይጸልዩ።

ለእነዚህ ለሚያውቁአቸው ሰዎች ጓደኛ መሆን እንዲችሉ እግዚአብሔር እንዲረደዎ ይጸልዩ። ከእነዚህ ከልተለመዱ ጓደኞቸዎ ጋር ጥልቅ፣ የቀረበና መተማመን ያለበትን ጓደኝነት መፍጠር እንዲችሉ ይጸልዩ። ጓደኝነታችሁ እየጠነከረ ሲሄድ ልዩ የሆኑ ፍላጎቶቻቸውን፣ ጉዳቶቻቸውንና ጭንቀቶቻቸውን ለማወቅ በጥንቃቄ ይመልከቱና ያድምጡ። እግዚአብሔር የሚያስፈልጋቸውን ነገር እንዲያሟላላቸው ይጸልዩላቸው።

`ተግዳሮት፡- በአቅራቢያዎ ያለ ከተማንና በሌላ የአለም ክፍል ውስጥ ያለ ከተማን ይምረጡ። በእያንዳንዱ ስፍራ ውስጥ ለሚኖሩ ሰዎች መፀለይን ይጀምሩ። እውነትን እንደምናውቀው--ስለ ክርስቶስ በቅርብ መገለጥ የሚገልጸውን እውነት የሚያጋሩ ጠንካራ አድቬንቲስቶች በዚያ ስፍራ እንዲነሱ እግዚአብሔርን ይጠይቁ።`