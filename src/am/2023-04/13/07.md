---
title:  ተጨማሪ ሀሳብ
date:   29/12/2023
---

“ታላቁ የቤዛነት ዕቅድ ዓለምን ወደ እግዚአብሔር ሞገስ ሙሉ በሙሉ ማምጣትን

ያስከትላል። በኃጢአት የጠፋው ሁሉ ይታደሳል። ሰው ብቻ ሳይሆን ምድር የተዋጀችው የታዛዥዎች የዘላለም መኖሪያ ትሆን ዘንድ ነው። ለስድስት ሺህ ዓመታት ሰይጣን ምድርን ለመያዝ ሲታገል ቆይቷል። አሁን እግዚአብሔር በፍጥረቱ ውስጥ የነበረው የመጀመሪያ ዓላማ ተፈጽሟል። “ የልዑል ቅዱሳን መንግሥቱን ይወስዳሉ መንግሥቱንም ይወርሳሉ ከዘላለም እስከ ለዘላለም።’”—Ellen G. White፣ Patriarchs and Prophets, p. 342.

ነገር ግን ያ እውን ከመሆኑ በፊት ሰዎች የእግዚአብሔርን ዳግም የመፍጠር ተስፋ መቀበል እና የዛ አካል እንዲሆኑ የማስጠንቀቂያ መልእክት ወደ አለም ማድረስና በተልዕኮው ውስጥ ከእግዚአብሔር ጋር አጋር መሆን የእኛ ግዴታ ነው።

“የእምነታችንን ማስረጃ ለማያውቁት ለማሳወቅ ብዙ ሠራተኞች ሲሠሩ ለማየት እጓጓለሁ። ብዙዎች የሦስቱን መላእክት መልእክት በመስማት ታላቅ ብርሃን አግኝተዋል፣ እና አሁን እነዚህን መልእክቶች በሁሉም የዓለም ክፍሎች ማወጅ አለባቸው። የበኩሌን ለመወጣት እና ሌሎች የእውነትን ብርሃን እንዲሸከሙ መንገድ ለመክፈት እመኛለሁ።

ትጥቁን እንድንለብስ ጌታ ይርዳን። አማኞች ለዓለም የመጨረሻውን የማስጠንቀቂያ ማስታወሻ በመስጠት በተከበረው ሥራ አንድ መሆን አለባቸው።- Ellen G. White, Letter 390, 1907 (unpublished).

በዚህ ሩብ አመት ውስጥ ከእግዚአብሔር ተልእኮ ጋር የተያያዙ የተለያዩ ገጽታዎችን እና ጉዳዮችን አጥንተናል። በዚህ ሳምንት ጥናታችንን የደመደምነው ከእግዚአብሔር ጋር የታደሰ ግንኙነት ምን እንደሚመስል ለመረዳት የራእይን መጽሐፍ ቁልፎችን መመርመር ሲሆን የተልዕኮ መደምደሚያ የሆነውም የምድርን ዳግም መፈጠር እና መታደስን በማየት ነው። የኃጢአትና የሥቃይ ጥፋት በምድር ታሪክ ውስጥ እጅግ አስፈሪ ቀናት እንደሚሆኑ እውነት ቢሆንም፣ እግዚአብሔር ራእያችንን ከዚህ ጥፋት ባለፈ ጊዜ ላይ በማድረግ እና እንደገና በታደሰችው ምድር ላይ ማጽናኛ እና ማበረታቻ ይሰጣል።

**የመወያያ ጥያቄዎች**

`1. “የዘላለም ወንጌል” ምንድን ነው? ለምንድን ነው “ዘላለማዊ” የሆነው? ለተልዕኳችን መሠረት መሆን እንዳለበት የምንማረው እንዴት?`

`2. በሦስቱ መላእክት መልእክት ላይ እንዲህ ያለ ትኩረት የምንሰጠው ለምንድን ነው? በጣም ጠንካራ ማስጠንቀቂያዎችን ካካተቱ እንደ እነዚህ ካሉ መልእክቶች “አሉታዊ” ሐሳብ ይልቅ በኢየሱስ ላይ ማተኮር አለብን ለሚለው መከራከሪያ እንዴት ምላሽ ይሰጣሉ?`

`3. ይህ ሩብ ዓመት የተልእኮውን አስፈላጊነት ብቻ ሳይሆን እናንተ እና ቤተ ክርስቲያናችሁ እንዴት በተሻለ ሁኔታ መሳተፍ እንደምትችሉ የሆነው እንዴት ነው፣ እኛ የተጠራነው ይህንን እንድናከናውን ነው?`