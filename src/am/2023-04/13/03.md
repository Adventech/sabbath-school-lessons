---
title:  የሶስቱ መላእክት መልእክት እና ተልእኮዎች
date:   25/12/2023
---

የራእይ መጽሐፍ በራእይ 12:12 ላይ የተገለጸውን ታላቁን ተጋድሎ ጭብጥ ኃይለኛና ግልጽ በሆነ መንገድ ይገልጽልናል:- “ ‘ስለዚህ ሰማያትና በውስጣቸው የምትኖሩ ሆይ፣ ደስ ይበላችሁ። ለምድርና ለባሕር ወዮላቸው! ዲያብሎስ ጥቂት ጊዜ እንዳለው አውቆ በታላቅ ቍጣ ወደ እናንተ ወርዶአልና”። በመጨረሻው ቀን ፍጻሜ ከሆነው ከታላቁ ተጋድሎ ሃሳብ ውጭ ማንም ሰው በቅዱሳት መጻሕፍት ውስጥ ያለውን ማንኛውንም ነገር እንዴት ሊረዳ እንደሚችል መገመት ከባድ ነው።

`ራእይ 14:6-12ን ያንብቡ። እዚህ የምናገኘው ሃሳብ ምንድን ነው? እና እነዚህ ጥቅሶች ከተልዕኳችን እና ከመልእክታችን ጋር ምን ግንኙነት አላቸው?`

ማዕከላዊ ተልእኮ፣ የእግዚአብሔር ተልእኮ፣ የእግዚአብሔር መልእክት ወንጌል ነው። መልእክቱ፣ በተጨባጭ ሁኔታ፣ ተልእኮው ነው። ዓለም በእርሷ ላይ ስለሚመጣው ነገር ማስጠንቀቂያ ሊሰጣት ይገባል እና እያንዳንዱ ሰው ምርጫ ለማድረግ ይገደዳል፤ ለሕይወት ወይም ለሞት!

`“ከእኔ ጋር ያልሆነ ይቃወመኛል ከእኔም ጋር የማይሰበስብ ይበትናል” ( ሉቃስ 11:23)። ኢየሱስ እዚህ ላይ ስለ ተልእኳችን በቀጥታ ሲናገር ምን እያለ ነው?`

የራዕይ 14 የሦስቱ መላእክት መልእክቶች እኛ እንደ ሰባተኛ ቀን አድቬንቲስቶች ለዓለም እንድንሰብክ የተጠራንበትን ዋና ሃሳብ ይመሰርታሉ። ለዚህም ማዕከላዊ፣ መሠረተ ያላቸው ሁለት ጭብጦች አሉ፡- “የዘላለም ወንጌል” (ራእ. 14፡6) እና ፈጣሪን ማምለክ። እነዚህ ሁለት ጭብጦች በዚህ የቅዱሳን ሥዕላዊ መግለጫ ውስጥ ይገኛሉ፡ - “የቅዱሳን ትዕግሥት ይህ ነው፤ የእግዚአብሔርን ትእዛዝ የሚጠብቁ የኢየሱስንም እምነት የሚጠብቁ እነዚህ ናቸው” (ራዕ. 14፡12)። ሌላ ምንም ነገር ብናደርግ—ሰዎችን ለመርዳት የምናደርገውን መልካም ነገር እንደተጠበቀ ሆኖ— ልዩ ጥሪያችንን እና ተልእኳችንን ግን ልንዘነጋው አይገባም፣ ይህም “በዘላለም ወንጌል” ውስጥ የሚገኘውን ተስፋ ለጠፋው አለም ማወጅ እና እንዲሁም አንድ ቀን በዚህ የተነሳ ስለሚመጣው ነገር ለአለም ማስጠንቀቅ ነው።”ከእኔ ጋር ያልሆነ ይቃወመኛል” (ሉቃስ 11:23)።

`ኢየሱስ እዚህ ጋ የሚለንን ነገር እንዴት ተረዱት? እነዚህ ቃላት ልባችን የት እንዳለ እንድንመረምር የሚያደርጉን ለምንድን ነው?`