---
title:  የእግዚአብሔር ተልዕኮ ፍፃሜ
date:   23/12/2023
---

### ለዚህ ሳምንት ጥናት የሚከተሉትን ጥቅሶች ያንብቡ
ራእ. 1፡1-7፤1 ጴጥ. 2:9፤ ራእይ 14:6-12፤ሉቃስ 11:23; 1 ጢሞ. 2:4፤ራእይ 21:1-4።

> <p>መግቢያ ጥቅስ</p>
> “እንግዲህ ይህ ሁሉ የሚቀልጥ ከሆነ የእግዚአብሔርን ቀን መምጣት እየጠበቃችሁና እያቻኮላችሁ፥ በቅዱስ ኑሮ እግዚአብሔርንም በመም ሰል እንደ ምን ልትሆኑ ይገባችኋል? (2ጴጥ. 3፡11-12)

የራዕይ መጽሐፍ ስለመጨረሻ ዘመን አእምሮአችንን በሚሞሉ ትእይንቶች የተሞላ ነው። የመጽሐፉ ዋና ማዕከል በክርስቶስ እና በሰይጣን መካከል ስላለው አለማቀፋዊ ግጭት ይናገራል። ሰይጣን በምድር ላይ በበላይነት ተቆናጦ የነበረበትን ስፍራ አጥቷል፤ አሁን ደግሞ ለአምላክ ታማኝ የሆኑትን ያሳድዳቸዋል። መጽሐፉ ከፍ ወዳለ ደረጃ ላይ ሲደርስ ኢየሱስ አዳምና ሔዋን ከወደቁ በኋላ የሞቱትን ታማኝ ሰዎች እና ሕያው የሆኑ ጻድቃንን የሆኑ ልጆቹን ለማዳን በሚመለስበት ወቅት ስለሚሆነው ነገር ነው። መጽሐፉ ሰይጣንና ክፉዎች በእሳት መውደማቸውን እና ኢየሱስ በምድር ላይ ዘላለማዊ መንግሥቱን በመመስረት አዲስ ምድርን እንደሚፈጥር ያሳየናል።

የራዕይ ተማሪዎች ከመጀመሪያው ክፍለ ዘመን አንስቶ ስለ ቤተክርስቲያን ታሪክ አስቀድሞ የተተነበዩ ምልክታዊ ትንቢቶች እና ክስተቶችን ለመረዳት በጉጉት በመጣራቸው ትክክል ናቸው።

ስለዚህም፣ በዚህ የሩብ ዓመት የመጨረሻ ትምህርት፣ ራዕይ መጽሐፍ የሚሲዮናውያን ቤተ ክርስቲያን እንድንሆን በሚጠራን በሚስዮናውያን አምላክ ላይ ያተኮረ የሚሲዮናውያን መጽሐፍ እንደሆነ እንመለከታለን። የእኛ ጥሪ “ወቅታዊውን እውነት” ለዓለም ማወጅ ሲሆን ሁሉም ሰው ለእግዚአብሔር ምርጫውን እስኪያደርግ ወይንም በተቃራኒው መቆሙን እስኪያረጋግጥ ድረስ ጥሪያችን ይቀጥላል።

ለታህሳስ 20 ሰንበት ለመዘጋጀት የዚህን ሳምንት ትምህርት ያጥኑ።