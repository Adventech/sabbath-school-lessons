---
title:  ተልዕኮ ተጠናቀቀ
date:   28/12/2023
---

`ራእይ 21:1- 4 እና ራእይ 21:22-22:5 ያንብቡ። እዚህ ላይ የተገለጸው ትዕይንት ምንድን ነው?`

አዲሲቷ ምድር እንዴት ያለች ገነት ትሆናለች! ሞትና ኃጢአት ይጠፋሉ፤ ሰይጣንና ክፋትም ይጠፋሉ። ከአፍቃሪ አዳኛችን ጋር እንገናኛለን፤ ከምንወዳቸው ሰዎች ጋርም አንድ ላይ እንሆናለን። አዲሲቱ ምድር ደግሞ ከሁሉም ነገድና ቋንቋ በተውጣጡ ተወካዮች ትሞላለች።

የጀነራል ኮንፈረንስ ሚሽን ቦርድ የተለያዩ ሰዎችን መድረሳችን ወይም አለመድረሳችንን ለመወሰን የሚያገለግሉ የአለም አቀፍ ተልዕኮ መለኪያዎችን አጽድቋል።

‹‹ወንጌል የደረሳቸው የቡድን አባላት›› የውጭ እርዳታን ሳይጠይቁ ለተቀረው ቡድን በብቃት ለመመሥከር በቂ ቁጥሮች እና ሀብቶች ያላቸው ናቸው። በአፍ መፍቻ ቋንቋቸው የአምልኮ አገልግሎቶች፣ መጽሐፍ ቅዱሶች እና ሌሎች ጽሑፎች አሏቸው። አስተርጓሚ ሳያስፈልጋቸው ለቀሪው ሕዝብ የሚመሰክሩ የአገር ተወላጅ የቤተ ክርስቲያን መሪዎች ናቸው።

“ወንጌል ያልደረሳቸው ህዝቦች” ማለት ደግሞ ከባህላቸው ውጭ ያለ እርዳታ ለራሳቸው ቡድን በብቃት ለመመስከር በቂ ቁጥር እና ሃብት ያለው የአድቬንቲስት ተወላጅ ማህበረሰብ የሌላቸው ናቸው።

እያንዳንዱ አጥቢያ ቤተ ክርስቲያን እና ጉባኤ በማኅበረሰባቸው ውስጥ ካሉት ሰዎች መካከል የትኞቹ ወንጌልን ማግኘት እንዳለባቸው መወሰን አለባቸው። በሁሉም ቡድኖች ውስጥ ደቀ መዛሙርት የማድረጉን፣ የአዳኛችንን ዳግም መምጣት በማፋጠን እና በመጨረሻም፣ እዚህ ቃል በተገባልን መሰረት በአዲሱ ሰማይ እና አዲስ ምድር ከእነርሱ ጋር የመኖርን የእግዚአብሔር ተልዕኮ ላይ ኢንቨስት የምናደርግበት ጊዜ አሁን ነው።

`ግድድሮሽ፡- የክርስቶስን መምጣት እንዴት እያፋጠንክ ነው? ምሥራቹን መስማት በሚያስፈልጋቸው ሰዎች ልብ ውስጥ የተስፋ ዘር እየዘራህ ነው? አዲስ አማኞችን ለክርስቶስ በታማኝነት በመታዘዝ መኖር ምን ማለት እንደሆነ እንዲማሩ በመርዳት እንዲያድጉ “እያጠጣሃቸው” ነው? በየእለቱ የጸሎት ዝርዝርህ ውስጥ ከሰዎች ጋር አዲስ የገባኸውን ምድራዊ ቃል ለመፈጸምና እድሎችን ለመጠቀም ጸልይ።`

`ከፍ ያለ ግድድሮሽ፡- አንዳንድ ያፈራሃቸው “ደቀ መዛሙርትህ” ክርስቶስን ለመቀበል ዝግጁ ሊሆኑ ይችላሉ። ይህ ወደ ቤተ ክርስቲያን ወይም የአማኞች ቡድን መቀላቀልን ይጨምራል። እራስህን በእነሱ ቦታ አስቀምጠውና ለመጀመሪያ ጊዜ ወደ ቤተክርስቲያንህ እንደምትሄድ አስብ። እሱ ወይም እሷ ምን ዓይነት ልምድ ይኖራቸዋል? ቤተክርስቲያናችሁ አዲስ ሰዎችን ለመቀበል እና ደቀ መዝሙር ለማድረግ ምን ያህል ተዘጋጅታለች? የራሳችሁን ቤተ ክርስቲያን ለመገንባት ብቻ ሳይሆን አዳዲስ አማኞችን ለመመሥረት ክፍት ነዎት? ወንጌል ያልተዳረሰባቸውን ደከም ያሉ አካባቢዎችን ለመድረስ ስትራቴጂ ይፍጠሩ ሀሳቦቻችሁን ለቤተ ክርስትያን አመራር አካፍሉ፣ እና ከእነሱ ጋር የበለጠ ደቀዛሙርትን የሚገነባ ቤተክርስትያን የመሆን እቅድን ተግባራዊ ለማድረግ አብራችሁ ስሩ።`