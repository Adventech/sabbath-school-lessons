---
title:  በተልእኮ ውስጥ ስኬት
date:   27/12/2023
---

በተልዕኮ ውስጥ ስኬት ምንድነው? ብዙ ጥምቀቶች፣ ትልልቅ አብያተ ክርስቲያናት እና ፈጣን የእድገት ደረጃዎች እንደሆኑ ለማሰብ ልንፈተን እንችላለን። ስለ ስኬት ስናስብ በምድር ላይ ወደ እያንዳንዱ ነገድ እና ህዝብ እውነትን ይዞ መግባት እና በሬዲዮ፣ ኢንተርኔት እና ቲቪ በመጠቀም መመስከራችንን ማፋጠን እንዳለብን ሊሰማን ይችላል። ይህ ሁሉ ጥሩ ሊሆን ቢችልም ጳውሎስ ለቆሮንቶስ የእምነት ማህበረሰብ “እኔ ተከልሁ አጵሎስም አጠጣ ነገር ግን እግዚአብሔር ያሳድግ አሳደገ” (1 ቆሮ. 3:6) ሲል የጻፈውን ማስታወስ አለብን። በሌላ አነጋገር ትኩረታችን በሂደቱ ላይ መሆን አለበት የእግዚአብሔር ትኩረት ደግሞ በእድገት ላይ ይሆናል።

የእግዚአብሔር ተልእኮ ዓላማ በወንጌል ተልእኮው ውስጥ የሚሳተፉትን ታማኝ የኢየሱስ ደቀ መዛሙርት በማድረግ በምድር ላይ ካሉት ሰዎች ሁሉ የጠፉትን ማዳን መሆኑን አስቀድመን አይተናል።

**የሚከተሉትን ጥቅሶች ያንብቡ። የኢየሱስ ተከታዮች ስለሆኑት ሰዎች ባሕርይ ምን ይነግሩናል?**

`2 ቆሮ. 11፡2`

`ኢሳ. 30:21፤ ዮሐንስ 10:27፤ ዮሐንስ 16:12-13`

`2 ተሰ. 2:9–11፤ ዕብ. 3:12-13; 1ኛ ዮሐንስ 1፡8`

`1ዮሐ 1፡9፣ ራእ.7፡14፣ ራእ.19፡8`

የኢየሱስ ደቀ መዛሙርት ንጹሐን ናቸው፣ እንደ ንጹሕ ሙሽራ ለኢየሱስ ታማኝ ሆነው ይቀጥላሉ። ኢየሱስ ዝግ ባለ የመንፈስ ቅዱስ ድምፅ ሲመራቸው ይከተሉታል።

ይህ እኛን ለሌሎች ሚስዮናዊ ሆነን እንድንሰራ መምራትንም ይጨምራል። በእነዚህ ደቀ መዛሙርት ውስጥ ማታለል የለም። በሚያዳክም ጥርጣሬ፣ የሐሰት ትምህርት ወይም የሥነ ምግባር ብልግና ወደ ጎዳና አይመሩም። በሥነ ምግባርም ከሌሎች እንደሚበልጡም አይሰማቸውም። ፍጹማን እንዳልሆኑ ስለሚገነዘቡ የአምላክ የማንጻት ጸጋና ምሕረት የሚያስፈልጋቸው ሰዎች እንደሆኑ ያውቃሉ። ይህንን በመረዳት ከሌሎች አማኞች እርማት እና መመሪያ ለመቀበል ክፍት ናቸው። የተልእኮ ስኬት የዚህ አይነት ደቀመዝሙር ማድረግን ያካትታል።

`ለክርስቶስ ንጽሕት ድንግል መሆን ማለት ምን ማለት ነው( 2 ቆሮ. 11:2 )? እኛ ኃጢአተኞች እንደመሆናችን መጠን በእግዚአብሔር ፊት ይህን መሆን እና ሌሎችን ለክርስቶስ ንጹሕ ድንግል እንዲሆኑ መጠቆም የምንችለው እንዴት ነው?`