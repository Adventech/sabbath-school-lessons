---
title:  'እግዚአብሔር የሰጠን ተልዕኮ: ክፍል 1'
date:   30/09/2023
---

### ለዚህ ሳምንት ጥናት የሚከተሉትን ጥቅሶች ያንብቡ
ዘፍ. 3፡9-15፤ ዘፍ. 28፡15፤ ዘፀ. 29፡43፤ 45፤ ማቴ. 1፡18-23፤ ዮሐ. 1፡14-18፤ ዮሐ. 3፡16፤ ዮሐ. 14፡1-3።

> <p>መግቢያ ጥቅስ</p>
> “እግዚአብሔር አምላክም አዳምን ጠርቶ ‘ወዴት ነህ?’ አለው፡፡” (ዘፍ. 3፡9)

ተልዕኮ መነሻውንና አላማውን የሚያገኘው ከእግዚአብሔር ከራሱ ብቻ ነው። ይህ ተልዕኮ የተጀመረው አብርሃም ሲጠራ ጀምሮ አልነበረም (ዘፍ. 12፡1-4)፤ አልያም ዘጸአት ላይ አልነበረም (ዘፀ. 12፡31-42)፤ ኢየሱስ ክርስቶስ በምድር ላይ በነበረበት ጊዜም አልነበረም (ማቴ. 1፡18-25)፣ ወይንም በጳውሎስ የወንጌል ሥራ ጉዞ ላይም አልነበረም (ሐዋ. 13፡4-14፣ 26)። ይህ ተልዕኮ የተጀመረው ከራሱ ከእግዚአብሔር ዘንድ ነው፤ አጽናፈ አለምን ወደ መኖር ሲያመጣ እና ቆይቶም ሰብአዊ ዘርን ሲፈጥር አንስቶ ማለት ነው (ዘፍ. 1፡26-27)።

በቅዱስ ቃሉ ውስጥ እግዚአብሔር ወዶና ፈቅዶ ሰዎችን ሲደርስ ወይንም ከልጆቹ ጋር ለመሆን ሲፈልግ እናያለን። እርሱ አስቀድሞ ከአዳምና ከሄዋን ጋር ግንኙነትን መስርቷል። ኃጢአት ከገባም በኋላ ተልእኮውን ቀጠለ፤ አሁንም ከሰብአዊ ዘር ጋር በድጋሚ ግንኙነትን ሊመሰርት ይፈልጋል። በስተመጨረሻም የእግዚአብሔር ተልዕኮ ይፈጸማል (ራዕይ 21-22)። ዘላለማዊውን ወንጌል ለአለም ለማወጅ ሥራ መነሳሳት ያለብን ከዚህ የተነሣ ነው (ራዕይ 14፡6-7)።

የትኛውም የተልእኮ ጥረት ማዕከል ማድረግ ያለበት ከፈጣሪያችን ጋር ባለን ግንኙነት እና የተልእኮውን ባህሪና መገለጫ በትክክል መረዳት ላይ ነው። የእግዚአብሔርን ተልእኮ ከመረዳታችን አስቀድሞ ግን የተልእኮው ጌታ የሆነውን እርሱን መረዳት በጣም አስፈላጊ ነው።

የዚህን ሳምንት ትምህርት አጥንተው ለመስከረም 26 ሰንበት ይዘጋጁ።