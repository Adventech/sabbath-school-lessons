---
title:  ከእኛ ጋር አንድ የሆነው አምላክ
date:   03/10/2023
---

ፈጣሪ ባህርዩንና ዓላማውን ለዓለም ማቅረብ ባለባቸው ሰዎች አማካይነት እንዴት እቅዱን መተግበር እንደጀመረ ብሉይ ኪዳን ያቀርብልናል። እግዚአብሔር ያደረገው እያንዳንዱ ነገር የተደረገው በተልዕኮው እስትራቴጂ መሰረት ነበር። በነብዩ ኢሳያስ በኩል እግዚአብሔር እንዲህ አለ፡- “እኔ አምላክ ነኝና፥ ሌላም የለምና የቀድሞውን የጥንቱን ነገር አስቡ፤ እኔ እግዚአብሔር ነኝ እንደ እኔም ያለ ማንም የለም። በመጀመሪያ መጨረሻውን፥ ከጥንትም ያልተደረገውን እነግራለሁ፤ ምክሬ ትጸናለች ፈቃዴንም ሁሉ እፈጽማለሁ እላለሁ።” (ኢሳ 46፡9-10)። ነገር ግን በአዲስ ኪዳን ውስጥ እግዚአብሔር ከሰብአዊ ዘር ጋር ለመሆን ያለው መሻት አዲስ አቅጣጫ ያዘ። በክርስቶስ ሥጋ መልበስ በኩል በኤደን ገነት ተስፋ ብቻ የነበረው እውነታ (ዘፍ 1፡15)።

`ስለ ክርስቶስ ውልደት የተበሰረበትን ታሪክ ከማቴ. 1፡18-23 ላይ ያንብቡ፡ ፤ ይህ ነገር ስለ እግዚአብሔር የሚነግረን ምን ጠቃሚ ሀሳብ አለ?`

“እግዚአብሔር ከእኛ ጋር።” አማኑኤል። እግዚአብሔር በቤተ መቅደሱ ውስጥ በሕዝቡ መካከል አድሯል፤ አሁን ደግሞ በናዝሬቱ ኢየሱስ አካላዊ መገኘት አማካኝነት ከሕዝቡ ጋር ኖረ። በእርግጥም በኢየሱስ ውልደት በኩል እግዚአብሔር በማንነቱና በተልእኮው አማካይነት በቀጣይነት ከእኛ ጋር ለመሆን ያለውን ፍላጎት ተጨባጭ በሆኑ መንገዶች አቀረበልን። የእግዚአብሔር ልጅ ሙሉ በሙሉ ሰው እና ሙሉ በሙሉ መለኮት ሆነ። እንዲህ በሚል ቃልም አረጋገጠልን፡- “መንገድ፣ እውነትና ህይወት እኔ ነኝ፤ በእኔ ካልሆነ በቀር ወደ አብ የሚመጣ የለም” (ዮሐ 14፡6)።

`ዮሐ. 1፡14-18ን ያንብቡ። እግዚአብሔር ስለ እኛ ስላለው ተልዕኮ ከክርስቶስ ስጋ መልበስ ምን መማር ይችላሉ?`

እግዚአብሔር ተልዕኮውን ለመፈጸም ወደ ፊት በመንቀሳቀስ በኢየሱስ ክርስቶስ አማካይነት በልጆቹ መካከል በሥጋ ተገኝቶ ነበር። ኢየሱስ ክርስቶስ ስጋ ለብሶ በልጆቹ መካከል ከማደሩ የተነሣ እግዚአብሔር ከተልእኮው ጋር ወደ ፊት ተራመደ። “እኛም ጸጋንና እውነትን ተሞልቶ ከአባቱ ዘንድ የመጣውን የአንድያ ልጁን ክብር አየን።” (ዮሐ 1፡14) በዚህም የብሉይ ኪዳን ትንቢቶችን የፈጸመ ሲሆን በመለኮታዊው ዕቅድ መሰረት ከእኛ ጋር አንድ ሆነ፣ መለኮት በሰብአዊ ሥጋ ተገለጠ። በዚህም የብሉይ ኪዳንን ትንቢት ፈፀመ። ከመለኮት እቅድ ጋር በመጣጣም በሰብአዊ ስጋው በኩል አምላክ እኛን ሆነ።

የተልዕኮው አምላክ አላማውን ለመፈጸም ሳያሰልስ እየቀጠለ ነበር።

እግዚአብሔር ለእኛ ያለው ፍቅር እጅግ ትልቅ ከመሆኑ የተነሣ የእኛን ሰብአዊነት ለብሶ መምጣቱ ምን ማለት እንደሆነ ያስቡ። ለዚህ ፍቅር፣ በተላይ ለሌሎች ካለን ተልዕኮ አንጻር፣ ምላሽ መስጠት ያለብን እንዴት ነው።