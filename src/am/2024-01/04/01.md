---
title: ጌታ ይሰማል፣ ያድናልም (ነጻ ያወጣልም)
date:   20/01/2024
---

### ለዚህ ሳምንት ጥናት፡
መዝ 139:1–18፤ መዝሙረ ዳዊት 121፤ መዝ 17:8፤ ማቴ 23:37፤ 1 ቆሮ 10:1–4፤ ዕብ 4:15፣ 16

የመታሰቢያ ጥቅስ፡- ጻድቃን ጮኹ እግዚአብሔርም ሰማቸው ከመከራቸውም ሁሉ አዳናቸው (መዝሙር 34:17)

አጽናፈ ዓለምን የፈጠረው እና ደግፎ ያቆመው ሉዓላዊው ጌታ፣ ከህዝቡ ጋር ግንኙነትን የመፍጠርና እና የመደገፍ ተነሳሽነትን የሚወስድ የግል አምላክ እንደሆነ አድርጎ ራሱን የሚገልጥ አምላክ የመሆኑን እውነት መዝሙረ ዳዊት በተደጋጋሚ ገልጿል። እግዚአብሔር በሰማይና በምድር ላሉ ሕዝቦቹና ለፍጥረታቱ ቅርብ ነው (መዝ 73፡23፣ 25)። እርሱ “ዙፋኑን በሰማይ ያጸና” ቢሆንም (መዝ 103፡19) እንዲሁም “በደመና ላይ ቢቀመጥም” (መዝ 68:4) እርሱ ደግሞ “ለሚጠሩት ሁሉ በእውነት ለሚጠሩት ቅርብ ነው” (መዝ 145፡18)። መዝሙራት ጌታ ሕያው አምላክ፣ ለሚጠሩትም የሚሠራ የመሆኑን እውነት ያለማወላወል ያረጋግጣሉ (መዝ 55፡16-22)። መዝሙራት እንዲጻፉ ያደረገው እርሱ ስለሆነ እና መዝሙሮቹም የሚቀርቡት ጸሎትን ሰምቶ ወደሚመልስ ሕያው አምላክ ስለሆነ በትክክል ትርጉም ያላቸው ናቸው።

ለጌታ ቅርበት ትክክለኛውን ምላሽ መስጠት በእርሱ የማመን ሕይወትን እና ለትእዛዛቱ መታዘዝን እንደሚያካትት ማስታወስ አለብን። በእስራኤል ታሪክ ብዙ ጊዜ እንደተገለጸው ከዚህ እምነት እና ታዛዥነት ያነሳ ምንም ነገር በእርሱ ዘንድ ተቀባይነት አይኖረውም።

_*የዚህን ሳምንት ትምህርት በማጥናት ለጥር 18 ሰንበት ይዘጋጁ።_