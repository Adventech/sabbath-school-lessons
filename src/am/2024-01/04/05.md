---
title:  ተከላካይ እና ነጻ አውጪ (አዳኝ)
date:   24/01/2024
---

`1ኛ ቆሮንቶስ 10:1-4ን ያንብቡ። ጳውሎስ የዘፀአትን ታሪክ እንዴት ነው የገለፀው? በዚህ ታሪክ አማካይነት ለማስተማር የሚፈልገው ምን መንፈሳዊ ትምህርት ነው?`

`መዝሙር 114ን ያንብቡ። እስራኤላውያን በመለኮት ኃይል ከግብፅ ነፃ መውጣታቸው በዚህ ስፍራ በግጥም የተገለጸው እንዴት ነው?`

በመዝ 114 የተሰጠው እግዚአብሔር ልጆቹን ከግብፅ ባርነት ነፃ ማውጣቱን የሚያመለክት እንዴት ያለ ቅኔያዊ መግለጫ ነው። በብሉይ ኪዳን ዘመን ሁሉ፣ በአዲስ ኪዳንም ቢሆን፣ ከግብፅ ነፃ መውጣት የእግዚአብሔር ሕዝቡን የማዳን ኃይል ምልክት ተደርጎ ይታይ ነበር። ጳውሎስ በእነዚህ በቆሮንቶስ ጥቅሶች ውስጥ ሙሉውን እውነተኛ ታሪክ እንደ ምሳሌያዊ አነጋገር በመመልከት በኢየሱስ ክርስቶስ የመዳን ምልክት አድርጎ ገልጾታል። መዝሙር 114 እንዲሁ የእግዚአብሔር መለኮታዊነትና ሉዓላዊ አዳኝነት በዘፀአት ህዝቡን ያዳነበት መንገድ እንደ ፈጣሪ በተፈጥሮ ኃይሎች ላይ ስልጣን እንዳለው ያሳያል። ባሕሩ፣ የዮርዳኖስ ወንዝ ፣ ተራሮች እና ኮረብታዎች እስራኤል ወደ ተስፋይቱ ምድር ሲሄዱ ይቃወሙ የነበሩትን የተፈጥሮ እና የሰው ሃይሎች በመወከል በግጥም መልክ ተቀምጠዋል (ዘዳ 1፡44፣ ኢያሱ 3፡14-17)። እግዚአብሔር ግን በሁሉም ላይ ሉዓላዊ ነው።

በእርግጥ፣ በሁሉም ጊዜ እና በሁሉም ቦታ ለሚገኙት ለብዙዎቹ የእግዚአብሔር ልጆች፣ ወደ ሰማያዊቷ ኢየሩሳሌም የሚወስደው መንገድ በአደጋ የተሞላ ነው።

መዝሙረኛው ከኮረብቶች ባሻገር ያለውን የሰማይና የምድር ፈጣሪን እንዲመለከቱ ያበረታታቸዋል (መዝ 121፡1)።

የመዝሙር 114 መንፈስ ኢየሱስ የባህርን ማዕበል ጸጥ እንዲል በማድረጉና እና እርሱ አለምን ስላሸነፈ ቤተ ክርስቲያንን ምንም የሚያስፈራ ነገር እንደሌለ በማወጅ ተይዟል (ማቴ 8፡23-27፣ ዮሐ 16፡33)።

ጌታ ለሕዝቡ ያደረጋቸው ታላላቅ ሥራዎች በምድር ላይ የሚኖሩ ሰዎች በሙሉ በፊቱ እንዲንቀጠቀጡ ሊያነሳሳ ይገባል (መዝ 114፡7)። መንቀጥቀጡ በመሸበር ሳይሆን ለእግዚአብሔር እውቅና በመስጠትና በአምልኮ መሆን አለበት (መዝ 96: 9፤ መዝ 99:1) እግዚአብሔር ከጎናቸው ከሆነ አማኞች የሚፈሩት ምንም ነገር የለም።

እንደ አማኞች የሚያጋጥሙን አንዳንድ መንፈሳዊ አደጋዎች ምንድን ናቸው? እነዚህ አደጋዎች ለመዝሙረኛው እውን እንደነበሩ ሁሉ አሁን ለእኛም እውን በሆኑት በእነዚህ አደጋዎች እንዳንሸነፍ በጌታ ኃይል መደገፍን መማር የምንችለው እንዴት ነው