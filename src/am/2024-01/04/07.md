---
title:  ተጨማሪ ሀሳብ
date:   26/01/2024
---

ኤለን ጂ ኋይት “የትግል ምሽት” በሚል ርዕስ ሥር የሰጠችውን ሀሳብ አበው እና ነቢያት ከሚለው መጽሐፏ ገጽ 195–203ን ያንብቡ። ከያዕቆብ ተሞክሮ ስለ ጸሎት አስፈላጊነትና በአምላክ ላይ ያለ ገደብ መታመን ስላለው ኃይል ምን እንማራለን?

መዝሙራት ሕይወታቸውን በኃያሉ አምላክ እጆቹ ለሚሰጡ ሰዎች ፈጽሞ የማይጠፋ መሸሸጊያ በሆነው በእግዚአብሔር ላይ ያላቸውን እምነት ያጠናክራሉ።

“እግዚአብሔር በእርሱ ለሚታመኑት ታላቅ ነገርን ያደርጋል። የእርሱ ነን የሚሉ ሰዎች የበለጠ ጥንካሬ ያጡበት ምክንያት በራሳቸው ጥበብ በጣም ስለሚተማመኑ እና ጌታ ለእነርሱ ሲል ኃይሉን እንዲገልጥ እድል ባለመስጠታቸው ነው። አማኝ ልጆቹ በእርሱ ላይ ሙሉ በሙሉ የሚታመኑና በታማኝነት የሚታዘዙ ከሆነ በማንኛውም ድንገተኛ ጊዜ ይረዳቸዋል።”—አበው እና ነቢያት ገጽ 493

ሆኖም አንዳንድ መዝሙሮች የገቡት ቃልና ያለንበት ሁኔታ የማይጣጣሙ ሲሆን ከባድ ፈተና ሊፈጥሩ ይችላሉ። እንደዚህ ባሉ ጊዜያት፣ በመስቀል ላይ በኃይል በተገለጠው በእግዚአብሔር ቸርነት ብቻ መታመንን መማር አለብን። በተጨማሪም አንዳንድ ጊዜ መዝሙራት የውሸት ተስፋዎችን ለመፍጠር ጥቅም ላይ ሊውሉ ይችላሉ። ኢየሱስ በመዝ 91:11፣ 12 ላይ ሰይጣን በተሳሳተ መንገድ ለተጠቀመበት የሰጠው ምላሽ አምላክን ከመፈተን (ማቴ. 4:5-7) ወይም ከፈቃዱ ጋር የሚጻረር ነገር እንዲፈጽም በትዕቢት ከመጠየቅ ጋር መምታታት እንደሌለበት ያሳያል።

“የክርስቶስ ቤተ ክርስቲያን ወይም ክርስቲያን የሆነ ግለሰብ ያገኛቸው ትላልቅ ድሎች የተገኙት በችሎታ ወይም በትምህርት፣ በሀብት ወይም በሰዎች ችሮታ አይደሉም። እነዚህ ድሎች በስውር በሚያይ አምላክ ፊት በእልፍኝ ውስጥ በቅንነት በሚውተረተረው እምነት ኃያል የሆነውን የኃይል ክንድ በመያዝ የሚገኝ ነው።”—አባው እና ነቢያት ፣ p. 203.

**የመወያያ ጥያቄዎች**

`በማክሰኞው ጥናት በመከራ ውስጥ እና ነገሮች አስከፊ በሆነ ሁኔታ ወደተሳሳተ በማክሰኞው ጥናት በመከራ ውስጥ እና ነገሮች አስከፊ በሆነ ሁኔታ ወደተሳሳተ አቅጣጫ ሲያመሩ ምን ማድረግ አለብን በማለት ለቀረበው የመጨረሻው ጥያቄ በተሰጠው መልስ ላይ በክፍላችሁ ተወያዩበት። በመዝሙር ውስጥ ስለ እግዚአብሔር ጥበቃ በተሰጡት አስደናቂ ተስፋዎች እንኳን እነዚህን ነገሮች እና በሰዎች ላይ እንዴት ሊደርሱ እንደሚችሉ አንድ ሰው እንዴት ይገነዘባል? እስቲ ደግሞ ስለዚህ ነገር ያስቡ:- ስለ እነዚያ አስደናቂ ተስፋዎች የጻፈው መዝሙረኛው መከራ አልደረሰበትምን ወይስ መከራ ስለደረሰባቸው ታማኝ ሰዎች አያውቅም ነበር?`

`በሁሉም ሁኔታዎች በአምላክ ላይ ያልተቆጠበ እምነት ማዳበር የምንችለው እንዴት በሁሉም ሁኔታዎች በአምላክ ላይ ያልተቆጠበ እምነት ማዳበር የምንችለው እንዴት ነው? (ለምሳሌ መዝ 91:14፤ መዝ 143:8፣ 10፤ መዝ 145:18-20)። ይህን የመተማመን ስሜት እንድናጣ የሚያደርገን ምንድን ነው? በመጥፎ ጊዜ በእርሱ መታመንን ለመማር በመልካም ጊዜ በእግዚአብሔር መታመን ወሳኝ የሆነው ለምንድን ነው?`