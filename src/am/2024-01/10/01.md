---
title:  ትምህርት ካለፈው ታሪክ
date:   02/03/2024
---

### ለዚህ ሳምንት ጥናት፡
መዝ 78፤ መዝ 105፤ ገላ 3፡29፤ መዝ 106፤ መዝ 80፤ ዘኍ 6፡ 22–27፤ መዝ 135

> <p>የመታሰቢያ ጥቅስ</p>
> የሰማነውንና ያውቅነውን፥ አባቶቻችንም የነገሩንን፥ ለሚመጣ ትውልድ ከልጆቻቸው አልሰወሩም። የእግዚአብሔርን ምስጋናና ኃይሉን ያደረገውንም ተኣምራት ተናገሩ። (መዝሙር 78:3፣4)

በብዙ መዝሙሮች ውስጥ፣ ምስጋና የጌታን ኃያሉን የማዳን ስራዎች በትረካ መልክ ይገልጻል። እነዚህ መዝሙሮች ብዙውን ጊዜ “የመዳን ታሪክ መዝሙር” ወይም “ታሪካዊ መዝሙራት” ይባላሉ። አንዳንዶች ከታሪካቸው በተለይም ከቅድመ አያቶቻቸው ስህተት እንዲማሩ በመንገር የእግዚአብሔርን ሕዝቦች ይማርካሉ። አንዳንድ ታሪካዊ መዝሙሮች ቀዳሚ የሙዚቃ ኖታ በመያዝ፣ ባለፈው ታሪክ እግዚአብሔር ሕዝቡን ወክሎ ያደረጋቸውን ድንቅ ሥራዎች የሚያጎሉ እና አሁን ካሉበት መከራ ሊያድናቸው በሚችለው እና ታማኝ በሆነው በጌታ ላይ ያላቸውን እምነት የሚያጠናክር ነው።

የታሪካዊ መዝሙራት ልዩ ተማጽኖ ህይወታችንን እንደ የእግዚአብሔር ሰዎች ታሪክ አካል አድርገን እንድንመለከት እና ያለፈውን ታሪካችንን እንድናይ ይረዱናል።

በክርስቶስ በኩል ወደ እግዚአብሔር ታሪካዊ ሕዝብ ቤተሰብ እንደ ተወሰድን መጠን (ሮሜ 8:15፤ ሮሜ 9:24–26፤ ገላ 4:6፣ 7) የጥንት የእስራኤል ሕዝብ ታሪካዊ ቅርስ በእውነትም የመንፈሳዊ አባቶቻችን ታሪክ የሚያሳይ ነው። ። ስለዚህ ካለፈው ታሪካቸውና የራሳችንም ከሆነው መማር እንችላለን። እያንዳንዱ የእግዚአብሔር ሕዝብ ትውልድ በታላቁ ተጋድሎ የመጨረሻው ግብ ውስጥ የእግዚአብሔርን ሉዓላዊ ዓላማዎች በታላቅ ታሪካዊ መገለጥ ውስጥ ትንሽ ነገር ግን ጉልህ ሚና እንደሚጫወት መገንዘብ ነው።

_ለየካቲት 30 ሰንበት ለመዘጋጀት የዚህን ሳምንት ትምህርት አጥኑ።_