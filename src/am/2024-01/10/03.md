---
title:  ታሪክን ማስታወስ እና እግዚአብሔርን ማመስገን
date:   04/03/2024
---

`መዝሙር 105ን ያንብቡ። በዚህ መዝሙር ውስጥ ጎላ ብለው የተገለጹት ታሪካዊ ክንውኖችና ትምህርቶቻቸው ምንድን ናቸው?`

መዝሙር 105 በጌታ እና በህዝቡ በእስራኤል መካከል ያለውን የቃል ኪዳን ግንኙነት የፈጠሩ ቁልፍ ክስተቶችን ያስታውሳል። መዝሙሩ የሚያተኩረው እግዚአብሔር የተስፋይቱን ምድር ለእርሱና ለዘሮቹ ለመስጠት ከአብርሃም ጋር በገባው ቃል ኪዳን ላይ ነው፣ ይህ ለይስሐቅ እና ለያዕቆብ የተረጋገጠው የተስፋ ቃል በዮሴፍ፣ በሙሴ እና በአሮን በኩል ከነዓንን በተቆጣጠሩበት ጊዜ ሁኔታ ፍጻሜውን አግኝቷል። መዝሙሩ ለትውልድ ሁሉ የእግዚአብሔርን ተስፋ ይሰጣል፣ ምክንያቱም እግዚአብሔር በጥንት ጊዜ ያከናወናቸው ድንቅ ሥራዎች እግዚአብሔር ለሕዝቡ ያለውን የማይለወጥ ፍቅር በዘመናት ሁሉ ያረጋግጣሉ (መዝ. 105፡1-5፣ 7፣8)።

መዝሙር 105 ከመዝሙር 78 ጋር(የትናንት ትምህርትን ተመልከት) የእግዚአብሔርን ታማኝነት በታሪክ ማጉላት፣ እና እግዚአብሔርን ለማክበር እና ታማኝነቱን በማነሳሳት ይመሳሰላል። ይሁን እንጂ ከመዝሙር 78 በተቃራኒ መዝሙር 105 የሕዝቡን የቀድሞ ስህተቶች አይጠቅስም። ይህ መዝሙር የተለየ ዓላማ አለው። ይልቁንም፣ በመዝሙር 105 ላይ፣ በ እስራኤል ታላላቅ አባቶች የእግዚአብሔርን አጥጋቢ አመራር እና የአባቶችን በመከራ ውስጥ በትዕግሥት መጽናት በማሳየት ታሪክን በድጋሚ ያወሳል። የአበው ትእግስትና ታማኝነት በትልቁ ወሮታው ተከፍሎላቸዋል። ስለዚህ፣ መዝሙር 105 ሰዎች በእምነት አባቶችን እንዲመስሉ እና የእግዚአብሔርን ማዳን በጊዜአቸው እንዲጠብቁ ይጋብዛል። መዝሙር 105 የውዳሴ ዜማ አለው (መዝ 105፡1-7)፣ እግዚአብሔርን በእውነት ለማወደስ፣ የእግዚአብሔር ሕዝብ የታሪካቸውን እውነታዎች ማወቅ እንደሚያስፈልጋቸው ያሳያል። ታሪክ ለእምነታችን ማረጋገጫ እና እግዚአብሔርን የምናመሰግንባቸው ስፍር ቁጥር የሌላቸው ምክንያቶችን ይሰጣል። እግዚአብሔርን የሚያመልኩት የአብርሃም ዘር እና የያዕቆብ ልጆች ተብለው ተጠርተዋል (መዝ 105፡6)፣ በዚህም እግዚአብሔር አብርሃምን ታላቅ ሕዝብ ለማድረግ ለአብርሃም የገባው የተስፋ ቃል ፍጻሜ አድርገው ይቆጥሩታል (ዘፍ 15፡3-6)። መዝሙረኛው በአበው እና በሚቀጥሉት የአምላክ ሕዝቦች ትውልዶች መካከል ያለውን ቀጣይነት አጽንዖት ሰጥቷል። መዝሙረኛው “ፍርዱ በምድር ሁሉ ነው” (መዝ 105፡ 7) በዚያም አማኞቹ “አምላካችንን እግዚአብሔርን” የዓለማት ሁሉ ሉዓላዊ ገዥ የሆነውን እንዲሁም ለህዝቡ ያሳየውን ቸርነት እንዳይረሱ ጥሪ ያደርጋል (መዝ 96፡1፣ መዝ 97፡1)።

`ይህ ለእያንዳንዱ ለሚመጣ አማኝ ትውልድ የቀረበ ግልፅ የታማኝነት ጥሪ ነው። እኛ፣ እንደ ሰባተኛ ቀን አድቬንቲስቶች፣ እራሳችንን ከአብርሃም ጀምሮ በዚህ የሰዎች መስመር ውስጥ እንዴት ማየት አለብን? (ገላትያ 3:29ን ተመልከት።) ከዚህ ታሪክ ምን ትምህርት ማግኘት አለብን?`