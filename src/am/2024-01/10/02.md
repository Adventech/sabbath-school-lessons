---
title:  መቆሚያ የሌለው የጌታ ታማኝነት
date:   03/03/2024
---

`መዝሙር 78ን ያንብቡ። በዚህ መዝሙር ውስጥ ጎላ ብለው የተገለጹት የትኞቹ ሦስት ዋና ዋና ታሪካዊ ዘመናት ናቸው? አሳፍ ከእያንዳንዱ ወቅት ምን ተደጋጋሚ ትምህርቶችን ይሰጣል?`

የእስራኤል የቀድሞ ታሪኮች ሲገመገሙ የእግዚአብሔርን ታማኝነት እና የእስራኤልን ታማኝ አለመሆን ያጎላሉ። እንዲሁም የሚመጣው ትውልድ የአባቶቻቸውን ስህተት መድገም ሳይሆን፤ ነገር ግን በእግዚአብሔር እንዲታመኑ እና ለቃል ኪዳኑ ታማኝ ሆነው እንዲቀጥሉ ማስተማር አለባቸው። መዝሙረኛው ታሪክን እንደ ምሳሌ ይጠቀማል (መዝ 78: 2) ይህም ማለት ሰዎች የመዝሙሩን መልእክት በጥልቀት በማሰላሰል ለራሳቸው ትርጉም መፈለግ እንዳለባቸው ያሳያል።

መዝሙር 78፡2 የኢየሱስ በምሳሌ የማስተማር ዘዴ ትንቢታዊ መግለጫ ነው (ማቴ 13፡34፣ 35)። መዝሙሩም ስለ ዘጸአት ጊዜ (መዝ 78፡9-54)፣ በከነዓን ስለ ነበረው አሰፋፈር (መዝ 78፡55-64) እና የዳዊት ዘመን (መዝ 78፡65-72) ያንጸባርቃል። የጌታን የከበረ ተግባራት እና ሰዎች ከእግዚአብሔር ጋር የገቡትን ቃል ኪዳን ማፍረስ ያስከተለባቸውን መዘዝ ያሳያል። የእስራኤል ታሪክ ህዝቡ ለእግዚአብሔር ታማኝ አለመሆንን በተለይም ጣዖት አምላኪነታቸውን ይተርካል (መዝ 78፡58)። መዝሙረኛው ግን የእስራኤልን ታማኝነት የማጉደል ምንጭ ምን እንደሆነ አበክሮ ገልጿል፡- እግዚአብሔር ያደረገላቸውን ረሱ፣ በእግዚአብሔር አልታመኑም፣ እግዚአብሔርን ፈተኑ (መዝ 78:18፣ 41፣ 56) በእርሱ ላይ አመፁ፤ ሕጉንና ኪዳኑን፣ ምስክሩንም መጠበቅ አልቻሉም። (መዝ 78፡10፣ 37፣ 56)።

መዝሙረኛው እነዚህን የታማኝነት ማጉደል ዓይነቶች ጎላ አድርጎ በመግለጽ፣ እስራኤል በታሪክ ውስጥ በእግዚአብሔር ውድቅ መደረጉ ከአንድ ዋና ኃጢአት ይኸውም ሕዝቡ በጌታ አለመታመን የመጣ (መዝ 78፡7፣ 8) ነው በማለት ትኩረት ይሰጣል።

አንድ ሰው መዝሙሩን በሚያነብበት ጊዜ፣ በሰዎች የማያቋርጥ ግትርነት እና በመንፈሳዊ እውርነት፣ ከጌታ ወሰን የለሽ ትዕግስት እና ጸጋ በተቃራኒ ሲያይ ሊደነቅ ይችላል። እያንዳንዱ የሚመጣው ትውልድ ከዚህ ለመማር የዘገየው እንዴት ነበር? ያለፉትን ትውልዶች ከመጠን በላይ ከመኮነናችን በፊት እራሳችንን ማጤን አለብን። እኛ ደግሞ ያለፈውን የእግዚአብሔርን ድንቅ ነገር የምንረሳና የቃል ኪዳኑን መስፈርቶች ቸል የምንል አይደለንም? መዝሙሩ ሰዎች በራሳቸው ሥራ እንዲታመኑ አያበረታታም። ይልቁንም፣ መዝሙር 78 የእግዚአብሔርን ታማኝነት በማያቋርጥ ግንዛቤ እና ጸጋውን በመቀበል ላይ እስካልተመሠረተ ድረስ የሰው ፈቃድ ከንቱ መሆኑን ያሳያል። መዝሙሩ የሚሰጠን ትምህርት ለእግዚአብሔር ታማኝ ከመሆን ውጪ የሰው ልጆች የሚያደርጉት ጥረትና የሚያደርጉት ጦርነት (መዝ 78:9፣ 62–64) ስኬታማ የማይሆንና በውድቀት ወደ ፍጻሜ እንደሚመጣ ያሳያል። ካለፉት ስህተቶችህ ምን ትምህርት ተማርክ ወይም መማር ነበረብህ? ካለፉት ስህተቶችህ ምን ትምህርት ተማርክ ወይም መማር ነበረብህ?