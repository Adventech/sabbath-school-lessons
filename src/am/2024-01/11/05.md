---
title:  የጽዮን ሰላም እና ደህንነት
date:   13/03/2024
---

`መዝሙር 46:1–7ን ያንብቡ። በዚህ ግጥም ዓለም እንዴት ነው የታየው?`

መዝሙሩ ከዚህ በፊት ታይቶ በማይታወቅ ኃይለኛ የተፈጥሮ አደጋዎች በሁከት ውስጥ ስላለው ዓለም ምስሎች ቁልጭ ያለ መግለጫ ይሰጣል (መዝ 46:2፣ 3)። ብዙውን ጊዜ ዓመፀኛ ሕዝቦችንና ክፉዎች በዓለም ላይ የሚያደርሱትን የተለያዩ ችግሮች በታወከ ውኃ መልክ ስሎ ያሳያል (መዝ 93:3፣ 4፤ መዝ 124:2-5)። እንደዚሁም፣ በመዝሙር 46 ላይ በተፈጥሮ አደጋዎች እና በጦርነት የሚታወክ ሕዝብ የሚቆጣጠረውን ዓለም ያሳያል (መዝ 46፡6)። ዓለም እግዚአብሔርን እንደማያውቅ ግልጽ ነው፤ ምክንያቱም በህዝቡ መካከል እግዚአብሔር አለ፤ እግዚአብሔር ባለበት ደግሞ ብዙ ሰላም አለ (መዝ 46: 4፣ 5)።

ሆኖም፣ ዓለም ቢክደውም፣ እግዚአብሔር ዓለምን አልተወውም። እግዚአብሔር በሕዝቡ መካከል በመሆን በዓለም ውስጥ አለ። በሌላ አነጋገር፣ የቱንም ያህል መጥፎ ነገሮች ቢታዩ፣ በዓለማችን ውስጥ የእግዚአብሔር ህልዎት አለ፣ ስለሆነም ይህን መሰረታዊ እውነት በማወቅ የግላችን ተስፋ እና ማበረታቻ ማግኘት እንችላለን። ፍጹም መጠጊያ የሆነው ጌታ የጽዮን ዘላቂ ሰላም እና ደህንነት ምንጭ ነው። “ቢሆንም” የሚለው ቃል የጽዮንን ደኅንነት በመዝሙር 46፡3 ላይ አጉልቶ ያሳያል። ዓለም በትርምስ ውስጥ ብትሆንም የእግዚአብሔር ሰዎች ግን ደህንነታቸው የተጠበቀ ነው። ይህ የሚያሳየው ሰላም የፈተናዎች አለመኖር ሳይሆን እግዚአብሔር ለሚታመኑት ልጆቹ የሰጣቸው ስጦታ መሆኑን ነው።

`በእግዚአብሔር ላይ ያልተቆጠበ እምነት የእግዚአብሔርን ልጅ በማዕበል መካከል ሰላም እና ደህንነቱ አስተማማኝ እንዲሆን ያደርጋል (ማቴ 8፡23–27)። እዚህ ጋ የሚነሳው ጥያቄ ቢኖር፡- እግዚአብሔር ዓለምን ለአጥፊ ምርጫዎቿ እና ድርጊቶቿ ለዘላለም ይተዋት ይሆን?`

`መዝሙር 46:6–11ን ያንብቡ። እግዚአብሔር በዓለም ላይ ለሚደርሰው ዓመፅና ጥፋት የሚሰጠው ምላሽ ምንድን ነው?`

የእግዚአብሔር ምድርን የፈጠረው ቃሉ አሁን ደግሞ ምድርን እንድትቀልጥ እስኪያደርግ ድረስ በምሬት ኃይል ምላሽ እንዲሰጥ ያደርጋል (መዝ 46፡6)። ሆኖም ያ መቅለጥ የሚያበቃው እንደገና በማደስ እንጂ በጥፋት አይደለም። እግዚአብሔር ሰላሙን ከጽዮን እስከ ምድር ዳርቻ ድረስ እንደዘረጋ አስተውል:: እግዚአብሔር ጦርነቶችን ያቆማል ክፉ ሕዝቦች በዓለም ላይ ጭቆናን ለማምጣት የተጠቀሙባቸውን የጥፋት መሣሪያዎች ያጠፋል (መዝ 46፡9)። ይህ በኢየሱስ ዳግም ምጽዓት ጊዜ የሚፈጸም ክርስቲያኖች ያላቸው ታላቅ ተስፋ ነው።

`ብዙ ግርግር ባለበት ዓለም ውስጥ ሰላም እንዲኖረን እና በእግዚአብሔር መታመንን እንዴት እንማራለን?`