---
title:  በጽዮን እግዚአብሔርን መናፈቅ
date:   09/03/2024
---

### ለዚህ ሳምንት ጥናት፡
መዝ 84፤ ራእይ 21:3፤ መዝ 122፤ መዝሙረ ዳዊት 87፤ ገላ 3:28፣ 29፤ ማቴ 28:18–20፤ መዝ 46፤ መዝ 125ን ያንብቡ።

> <p>የመታሰቢያ ጥቅስ</p>
> ነፍሴ የእግዚአብሔርን አደባባዮች ትወድዳለች ትናፍቅማለች፤ ልቤም ሥጋዬም በሕያው አምላክ ደስ ተሰኘ። (መዝሙረ ዳዊት 84፡2)።

የጽዮን መዝሙሮች የጽዮንን ውበት እና ከቅዱሱ ተራራ ላይ የነገሠውን የእግዚአብሔርን ሉዓላዊነት የሚያጎሉ የደስታ ዝማሬዎች ናቸው። እነዚህ መዝሙሮች በሌሎች መዝሙሮች ውስጥ እንደሚገኘው ሁሉ ብዙውን ጊዜ የጌታን ቤት መልካምነት የሚያወድሱና ለመቅደሱ ያላቸውን ፍቅርም የሚገልጹ ናቸው። ከእነዚህ መዝሙሮች ውስጥ ብዙዎቹ የተቀናበሩት የጌታን ቤት ለመባረክ እንደ ቤተ መቅደሱ ሙዚቀኞች (1 ዜና 6፡31-38) እና የቤተ መቅደሱን በሮች ጠባቂዎች በተደረጉት በቆሬ ልጆች ነበር (1 ዜና 9፡19)።

ጽዮንን የተስፋና የደስታ ምንጭ ያደረጋት ምንድን ነው? ጽዮን በሕዝቡ መካከል የእግዚአብሔርን ሕያው መገኘት ትወክላለች። የእስራኤል ሕዝብ በእግዚአብሔር የተመረጠ ሕዝብ እንደ ሆነ (ዘዳ 7፡6) ጽዮንም በእግዚአብሔር የተመረጠ ተራራ ናት (መዝ 78፡68፣ መዝ 87፡2)። እግዚአብሔር በጽዮን ነገሠ (መዝ 99፡1፣2) መቅደሱንም በጽዮን ላይ መሰረተ (መዝ 87፡1)። ስለዚህም ጽዮን የመለኮታዊ በረከት እና መጠጊያ ቦታ ናት። ጽዮን ብዙ ጊዜ በኢየሩሳሌም እና መቅደሱ ለጥንቱ ዓለም የእግዚአብሔር የማዳን ሥራ ማዕከል ሆና በንጽጽር ትጠቀሳለች።

የጌታ ማንነት እና ፀጋ ከማንኛውም የተቀደሰ ቦታ ወሰን በላይ ስለሆነ የጽዮን በረከቶች እስከ ምድር ዳርቻ ሞልተው ይትረፈረፋሉ። ጽዮን የምድር ሁሉ ደስታ ናት (መዝ 48፡2) ምድር ሁሉ የእግዚአብሔር መሆኗን ያረጋግጣል።

_ለመጋቢት 7 ሰንበት ለመዘጋጀት የዚህን ሳምንት ትምህርት አጥኑ።_