---
title:  ተጨማሪ ሀሳብ
date:   19/01/2024
---

መዝ 86:5፣ 15፤ ወደ ክርስቶስ የሚያደርስ መንገድ ከሚለው የኤለን ጂ ዋይት መጽሐፍ፣ “እግዚአብሔር ለሰው ያለው ፍቅር፣” በሚለው ርዕስ ሥር ገጽ 9-15፣ ያንብቡ። እግዚአብሔር ፍቅር ነው የሚለው እውነት በመዝሙራት ውስጥ ስለ እግዚአብሔር እና ስለ ድርጊቶቹ የተሰጡ የተለያዩ መግለጫዎችን የበለጠ እንድንረዳ የሚረዳን እንዴት ነው?

የዚህ ሳምንት ጥናት ዓለምን በሚመሰርቱና ጽኑና አስተማማኝ በሚያደርጉ በአንዳንድ ቁልፍ የእግዚአብሔር መግለጫዎችና ተግባራት ላይ ያተኩራል። መዝሙረኞቹ ፈጣሪ፣ ንጉስ፣ ዳኛ፣ የቃል ኪዳን አዳኝ እና ህግ ሰጪ ወደሆነው እግዚአብሔር ይማጸናሉ።

በዚህ ዓለም ውስጥ እግዚአብሔር የሚኖረው ሚናዎች በሌሎች እንደ እረኛ (መዝ 23፡1፣ መዝ 80፡1)፣ የደህንነት ዓለት (መዝ 95፡1) እና አባት ( መዝ 68፡5፣ መዝ 89፡26) ባሉ ሌሎች የተለያዩ የእግዚአብሔር ስሞችና ማዕረጎች ተንጸባርቀዋል። እግዚአብሔር ሉአላዊ ስለሆነ እና በሚያደርጋቸውና በሚናገራቸው ነገሮች ሁሉ ታማኝ ስለሆነ በአለም ውስጥ በታላቁ ተጋድሎ ውስጥ እንኳን ደህና እና ደኅንነታችን የተረጋገጠልን ልንሆን እንችላለን። ምንም እንኳን እነዚህ ሥነ-መለኮታዊ ጭብጦች በምንም መልኩ የተሟሉ ባይሆኑም፣ እግዚአብሔር በመዝሙር ውስጥ ራሱን የገለጠባቸውን የተለያዩ መንገዶች የሚጠቁሙ ናቸው።

መዝሙራትን ማጥናታችንን ስንቀጥል፣ በእግዚአብሔር የፍቅር እና የጸጋ ባህሪ እና አለምን ለማዳን እና ለማደስ ባለው እቅድ መሰረት ማጥናት አስፈላጊ ነው። “በመስቀሉ ብርሃን መለኮታዊውን ባሕርይ ባጠናን ቁጥር ምሕረትን፣ ርኅራኄን እና ይቅርታን ከእኩልነትና ከፍትሕ ጋር ተዋህደው እያየን እንሄዳለን፣ እናም አንዲት እናት ለዓመፀኛ ልጇ በምታሳየው ርኅራኄ ዓይነት የማያልቅ እና ርኅራኄው የላቀ ፍቅርን የሚያሳዩ ስፍር ቁጥር የሌላቸውን ማስረጃዎች በግልጽ እንገነዘባለን ።”—ኤለን ጂ ዋይት፣ ወደ ክርስቶስ የሚያደርስ መንገድ ገጽ 15። በመዝሙራት ውስጥ፣ ሰዎች በአመፃቸው ምክንያት የእግዚአብሔርን ፍርድ ሲጋፈጡ ቢታዩም፣ የእግዚአብሔር ቁጣ ለጥቂት ጊዜ ብቻ እንደሆነ፣ ምሕረቱ ግን ዘላለማዊ እንደሆነ ስለሚያውቁ እግዚአብሔርን መጥራታቸውን ቀጥለዋል (መዝ 103፡8)።

**የመወያያ ጥያቄዎች**

`ምንም እንኳን በዓለማችን ውስጥ ብዙ ብጥብጥና መከራ እንዳለ ብንረዳም ምንም እንኳን በዓለማችን ውስጥ ብዙ ብጥብጥና መከራ እንዳለ ብንረዳም በታላቁ ተጋድሎ እውነታና መስፋፋት የእግዚአብሔርን የበላይ ገዥነትና ሉዓላዊነት መረዳታችን አስፈላጊ የሆነው ለምንድን ነው? የታላቁ ተጋድሎ መሪ ሃሳብ ለእኛ በጣም ጠቃሚ የሆነው ለምንድነው?`

`አምላክ ፈጣሪ እንደሆነ ማመን ስለ ራሳችን ያለንን ግንዛቤና ከሌሎች ፍጥረታት ጋር አምላክ ፈጣሪ እንደሆነ ማመን ስለ ራሳችን ያለንን ግንዛቤና ከሌሎች ፍጥረታት ጋር ያለንን ግንኙነት የሚያስተካክለው እንዴት ነው? ሰዎች ከዚያ እውነት ሲወጡ ምን ይሆናል (መዝ 106፡35-42)?`

`በመጽሐፍ ቅዱስ ዘመን የአሕዛብ ጣዖታት ምን ችግር ነበረባቸው (መዝ 115፡ በመጽሐፍ ቅዱስ ዘመን የአሕዛብ ጣዖታት ምን ችግር ነበረባቸው (መዝ 115፡ 4-8)? ዘመናዊ ጣዖታትስ? ለእኛስ ከጌታ ጋር ለምናደርገው ጉዞ አደገኛ የሚሆኑት እንዴት ነው?`

`የእግዚአብሔር ሰዎች የእግዚአብሔር ፍርድ የሚጀምረው በሕዝቡ መሆኑን እያወቁ የእግዚአብሔር ሰዎች የእግዚአብሔር ፍርድ የሚጀምረው በሕዝቡ መሆኑን እያወቁ እንዴት መኖር አለባቸው? እግዚአብሔር በሕዝቡ ላይ የሚፈርደው እንዴት እና እስከ ምን ድረስ ነው?`