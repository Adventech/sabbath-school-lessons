---
title:  ጌታ ይነግሳል
date:   13/01/2024
---

### ለዚህ ሳምንት ጥናት፡
መዝ 8፤ መዝ 100፤ መዝ 97፤ መዝ 75፤ መዝ 105፡7-10፤ ገላ 3፡26- 29፤ መዝ 25፡10ን ያንብቡ።

> <p>የመታሰቢያ ጥቅስ</p>
> እግዚአብሔር ነገሠ፥ ክብርንም ለበሰ፤ እግዚአብሔር ኃይልን ለበሰ፥ ታጠቀም፤ ዓለምን እንዳትናወጥ አጸናት (መዝ 93፡1)።

መዝሙራት በእግዚአብሔር ሉአላዊ ንጉስነት መሰረታዊ እምነት ላይ በማያወላውል ሁኔታ አጽንኦት ይሰጣሉ። ጌታ ሁሉንም ፈጥሮአል፤ የፈጠራቸውን ፍጥረታት ደግሞ በሕይወት ጠብቆ ያኖራል። እርሱ በዓለማት ሁሉ ላይ ሉአላዊ ገዥ ነው፤ ዓለማትን ሁሉ በፍትህና በጽድቅ ያስተዳድራል። ሕጎቹና ስርዓቶቹ ደግሞ መልካምና ለሚጠብቁአቸው ሕይወትን የሚሰጡ ናቸው። ጌታ ዓለም በስርአት እንድትመራ በእኛ ጊዜ ሳይሆን በራሱ ጊዜ ጻድቁን እየሸለመ ኃጢአተኛውን እየቀጣ የሚያስተዳድር ትክክለኛ ዳኛ ነው።

እግዚአብሔር ከእሥራኤል ሕዝብ ጋር የገባው ቃል ኪዳን የጌታን ማዳን ስለሚያበስር ዓለምን በመጠበቅ ልዩ ሚና ይጫወታል። እግዚአብሔር እስራኤልን ከምድር አሕዛብ ሁሉ ለይቶ የራሱ ሕዝብ በማድረግ ውድ ዋጋ የተከፈለበት የራሱ ርስት አድርጎ ወስዷቸዋል። እግዚአብሔር ለቃል ኪዳኑ ታማኝ ነው፤ ስለሆነም ምንም እንኳን እነርሱ ታማኝ ባይሆኑም፣ አንዳንድ ጊዜ በግልጽ ቢያምጹበትም፣ እንደ መንጋው ይንከባከባቸዋል።

ስለዚህ የጌታ ሉዓላዊ አገዛዝ ዓለምን በጽኑ የተመሰረተ እና አስተማማኝ ያደርገዋል። መዝሙረኛው አንባቢው ይህንን መሰረታዊ እውነት እንዲረዳ ይፈልጋል።

መዝሙረኛው አንባቢዎቹ ይህን የዓለም አተያይ እንደ ብርሃን ማማ አድርገው በመውሰድ እንዲያድጉና እግዚአብሔርን ባልተከፋፈለ አምልኮ እንዲያገለግሉ ይፈልጋል።

_*የዚህን ሳምንት ትምህርት በማጥናት ለጥር 11 ሰንበት ይዘጋጁ።_