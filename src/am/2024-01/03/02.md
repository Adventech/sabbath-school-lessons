---
title:  መዝሙር 8ንና
date:   14/01/2024
---

`100ን ያንብቡ። በእነዚህ መዝሙራት እግዚአብሔርና ሕዝቡ የተገለጹት እንዴት ነው? መዝሙሮቹ ስለ እግዚአብሔር ባህርይ ምን ይገልጻሉ?`

ስነ ፍጥረት በመዝሙራት ውስጥ የእግዚአብሔርን ሉአላዊነት ከፍ አድርጎ በማሳየት ወሳኝ ሚና ይጫወታል። “የእርሱ እጅ ሥራዎች” የሆኑ ሰማያት የእርሱን ክብርና ኃይል ያውጃሉ (መዝ 19፡1-4፤ መዝ 97፡6)። የእግዚአብሔር ስም በምድር ሁሉ ላይ ከፍ ብሎ የገነነ ነው (መዝ 8፡1፣9)። ጌታ ሁሉንም ነገር ፈጠረ፤ መጀመሪያ የለውም (መዝ 93፡ 2) ፍጻሜም የለውም (መዝ 102፡ 25-27)። እርሱ ዘላለማዊና “የሰው የእጅ ስራ እንጂ ምንም ባልሆኑት” በአህዛብ አማልክት ሁሉ ላይ የበላይ ነው ( መዝ 115፡4)። አማልክት “እጅ አላቸው አይዳስሱም” (መዝ 115፡7)፤ ጌታ ግን “የምድር ጥልቆች ሁሉ በእጁ ናቸው… እጆቹም የብሱን ፈጠሩ” (መዝ 95፡4፣5)።

በርካታ መዝሙራት እግዚአብሔር በተፈጥሮ ኃይላት ላይ ሥልጣን እንዳለውና ሌሎች ህዝቦችም መለኮታዊ እንደሆነ እንደሚያምኑ ያሳያል (ለምሳሌ ም 29፡ መዝ 93፣መዝ 104)። እነዚህ መዝሙሮች ጌታ በፍጥረት ሁሉ ላይ እንደሚገዛ እና በኃይል እና በክብር የበላይ ነው የሚለውን አባባል በድጋሚ ያረጋግጣሉ። መዝ

100፡3 “እርሱ ሠራን እኛም አይደለንም” በማለት እግዚአብሔር እንደፈጠረን አጽንዖት ሰጥቶ በመግለጽ አንድ ስውር የጣኦት ዓይነት እንዳለ ይነግረናል፤ ያም በራስ መተማመን ነው።

ፍጥረት ደግሞ የእግዚአብሔርን ፍቅር ይመሰክራል። ያለው ሁሉ መኖር ያለበት በአምላክ ነው፣ እርሱም ሕይወትን የሚደግፍ ነው(መዝ 95፡7፤ መዝ 147፡4-9)።

እግዚአብሔር ለሰዎች መኖርን ብቻ የሰጠ ሳይሆን የጥንቱን እስራኤልን “ሕዝቡና የማሰማርያው በጎች” እንዳደረጋቸው አስተውል (መዝ

100፡3)። “ህዝቡ” እና “በጎቹ” የሚለው አስተሳሰብ እግዚአብሔር ከህዝቡ ጋር የጠበቀ ግንኙነት ለመመሥረት ያለውን ፍላጎት ያሳያል።

ህዝቡን የመባረክ እና የመጨመር ሃይል ያለው ፈጣሪ ብቻ ነው። ስለዚህም ሊመለክና እና ሊታመኑበት የሚገባው እርሱ ብቻ ነው ። ብዙ መዝሙራት እስትንፋስ ያለው ሁሉ፣ ምድር ሁሉ፣ ባሕርና በውስጡ ያለው ሁሉ በእግዚአብሔር ፊት በደስታ እልል እንዲሉ ጥሪ ያቀርባሉ።

የእግዚአብሔር ክብር በፍጥረት ውስጥ፣ በወደቀው ምድራዊ ፍጥረትም ቢሆን፣ ይታያል። መዝሙረ ዳዊትም አምልኮ የሚገባው ለእግዚአብሔር ብቻ መሆኑን ይጠቁመናል።

`“ታስበው ዘንድ ሰው ምንድር ነው? ትጎበኘውስ ዘንድ የሰው ልጅ ምንድር ነው?“ (መዝ. 8:4)። እንደ ፈጣሪህ ለእግዚአብሔር ምላሽህ ምንድን ነው? እግዚአብሔር ከዋክብትን በስማቸው ሲጠራ (መዝ 147፡4) ለእርስዎ ከዚያ የበለጠ ምን ያህል የሚያስብልዎ ይመስልዎታል?`