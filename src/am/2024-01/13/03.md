---
title:  ጡት የጣለ ልጅ ሰላም
date:   25/03/2024
---

`መዝሙር 131ን ያንብቡ። ከአምላክ ጋር ስላለን ዝምድና ይህ መዝሙር ምን ያስተምረናል?`

የእግዚአብሔር ሰዎች የሚኖሩት ታማኞችን በሚያስጨንቅ ዓለም ውስጥ ነው፣ ለሁሉም ማለት በሚቻል ልክ ዓለም በፈተና እና በችግር የተሞላ ነው። የእግዚአብሔር ልጅ እንደሆነ እና ለህይወቱ በእግዚአብሔር ላይ እንዲደገፍ መደረጉ መዝሙረኛውን በታደሰ እምነት እንዲጽናና እና ኩራቱ ምንም ዋጋ እንደሌለው እንዲናዘዝ አድርጎታል።

የትዕቢት አሳሳችነት ኩሩዎች በራሳቸው እንዲመኩና ከራሳቸው በላይ ማየት እንዳይችሉ ያደርጋቸዋል። ስለዚህ ትዕቢተኞች እግዚአብሔር ከፍ ያለ ስለመሆኑ እውነታ ታውረዋል።

ከዚህ በተቃራኒ ጻድቃን ዓይኖቻቸውን ወደ እግዚአብሔር ያነሣሉ (መዝ 123፡ 1፣ 2)። የእግዚአብሔርን ታላቅነት ማወቃቸው ትሑት እና ራስን ከፍ ከማድረግና ከከንቱ ምኞት ነፃ እንዲሆኑ ያደርጋቸዋል። መዝሙረኛው “ታላቅን ነገር” እና “ከፍታን ” እንደማይፈልግ ተናግሯል (መዝ 131፡1) ። እነዚህ አገላለጾች የእግዚአብሔርን ሥራዎች በዓለም ላይ ከሰዎች መረዳት በላይ መሆናቸውን ይገልጻሉ። ዘመናዊ ሳይንስ ቢያንስ ለአሁን እንኳን በሚያስደንቅ ሁኔታ ውስብስብ እና ከግንዛቤ በላይ ሊሆኑ እንደሚችሉ አሳይቶናል። በእርግጥ፣ ስለ ግዑዙ አለም የበለጠ በተማርን ቁጥር በፊታችን የሚታዩ ምስጢሮችም ይጨምራሉ የሚል አንድ ትልቅ ምፀት አለ።

ይህ በእንዲህ እንዳለ፣ በመዝሙር 131፡2 ውስጥ “ከእናቱ ጋር እንዳለ ጡት እንዳስተውት ልጅ” የሚለው ዘይቤአዊ አገላለጽ አንድ ሰው በእግዚአብሔር እቅፍ ውስጥ በመሆን መረጋጋትን በማግኘቱ ዝም ማለቱን የሚያሳይ ኃይለኛ ምስል ነው።

ልጁ በሕጻንነት ዕድሜው ውስጥ በተለያየ ደረጃ ከእናቱ ጋር ያለውን የፍቅር ግንኙነት ያመለክታል።

አምላክ የማይጨበጥ ምኞትንና የትዕቢት ጡትን ከመጥባት በማስጣል ጠንካራ ምግብ ከመመገብ ጋር፣ ያውም “የላከኝን ፈቃድ አደርግ ዘንድ ሥራውንም እፈጽም ዘንድ” (ዮሐ 4፡34 እና ዕብ 5፡12-14) ከሚለው ጋር ያስተዋውቀናል። በመዝ 131 ላይ የተገለጸው የሕፃንን እምነት የመሰለ እምነት በህይወት ችግሮች የተፈተነ እና የጠራ፣ ለእግዚአብሔርና ለቃሉ ታማኝ ሆኖ የተገኘና የበሰለ እምነት ነው።

መዝሙረኛው በመጨረሻ ትኩረት ያደረገው በእግዚአብሔር ሕዝብ ደህንነት ላይ ነው። በመጨረሻ፣ ከእግዚአብሔር ጋር ባገኘነው ልምምድ ቤተክርስቲያኑን እንድናጠነክር ተጠርተናል። ማለትም፣ ስለ እግዚአብሔርን ታማኝነት እና ቸርነት በግል የተማርነውን፣ በማናቸውም ምክንያት በእምነታቸው በፈተና ላሉት ለሌሎች ማካፈል እንችላለን።

ስለ ክርስቶስ የምንመሰክረው ምስክርነት ብዙዎች ስለ እሱ ሊያውቁት በሚፈልጉበት በቤተክርስቲያን ውስጥም እንኳን ሊሆን ይችላል።

`“እውነት እላችኋለሁ፥ ካልተመለሳችሁ እንደ ሕፃናትም ካልሆናችሁ፥ ወደ መንግሥተ ሰማያት ከቶ አትገቡም” (ማቴ 18:3)። ኢየሱስ እዚህ ምን እያለን ነው ያለው? ይህ ሀሳብ ምንን ያካትታል?`