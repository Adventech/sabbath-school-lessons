---
title:  ጌታን መጠበቅ
date:   23/03/2024
---

### ለዚህ ሳምንት ጥናት፡
ያንብቡ፡ መዝ 27:14፤ ሮሜ 8:18–25፤ መዝ 131፤ ማቴ 18:3፤ መዝ 126፤ መዝ 92፤ ማር16:1-8፤ 2 ጴጥ 1፡19።

> <p>የመታሰቢያ ጥቅስ</p>
> እግዚአብሔርን ተስፋ አድርግ፤ በርታ፥ ልብህም ይጽና፤ እግዚአብሔርን ተስፋ አድርግ። (መዝ 27:14)።

በዚህ የሩብ ዓመት ስናካሄድ ወደነበረው የመዝሙራት መጽሐፍ ጥናት የመጨረሻው ሳምንት ላይ ደርሰናል። መንፈሳዊው ጉዞ በባለግርማው ፈጣሪ፣ ንጉስ እና ፈራጅ ፊት የመደነቅ ልምምድ ውስጥ፤ በመለኮታዊ ነጻ የመውጣት እና ድነት ልምምድ ውስጥ፤ በሀዘንና በእንባ ራስን አሳልፎ የመስጠት አጋጣሚዎች ልምምድ ውስጥ፤ እና በግርማ በተሞላው በእግዚአብሔር መገኘት ዘላለማዊ ተስፋዎችና እግዚአብሔርን ለዘላለም ማምለክን በተስፋ የመጠበቅ ልምምድ ውስጥ እንድናልፍ አድርጎናል። ነገር ግን በጌታ መምጣት ተስፋ ስንኖር፣ ለእግዚአብሔር ያለን ናፍቆት የመጨረሻ ፍጻሜውን እስከሚያገኝ ድረስ ጉዞው ይቀጥላል። ከመዝሙራት ልንወስደው የምንችለው የመጨረሻ ቃል ካለ “እግዚአብሔርን ጠብቅ” የሚል መሆን አለበት።

ጌታን መጠበቅ ማለት አንድ ሰው ስራ ፈት እና ተስፋ የቆረጠ በመሆን ጊዜ ማባከን ማለት ነው። ይልቁንም ጌታን መጠበቅ በእምነት እና በመታመን የተሞላና እምነት በተግባር የሚገለጥበት ድርጊት ነው። ጌታን መጠበቅ የጨለማውን ምሽታችንን በብሩህ ጥዋት ተስፋ ይለውጠዋል (መዝ 30፡5፣ መዝ 143፡8)። በአዲስ ተስፋ እና ሰላም ልባችንን ያጸናዋል። ከጌታ የተልእኮ መስኮች የተትረፈረፈ የመከር ነዶን እንድናመጣ የበለጠ እንድንሰራ ያነሳሳናል (መዝ 126፡6፣ ማቴ 9፡36–38)። ጌታን መጠባበቅ በፍፁም አያሳፍረንም ነገር ግን በብዙ ያሸልመናል ምክንያቱም ጌታ ለተስፋ ቃሉ ሁሉ ታማኝ ነውና (መዝ 37:7-11፣ 18፣ 34፤ መዝ 71:1፤ መዝ 119:137፣138)

_ለመጋቢት 21 ሰንበት ለመዘጋጀት የዚህን ሳምንት ትምህርት አጥኑ።_