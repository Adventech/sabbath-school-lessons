---
title:  መጨረሻ የለሌው አምልኮ
date:   16/03/2024
---

### ለዚህ ሳምንት ጥናት፡
መዝ 134፤ ኢሳ 42:10–12፤ ራእይ 14:3፤ መዝ 15፤ መዝ 101:1–3፤ መዝ 96፤ ራእይ 14:6-12፤ ዮሐ 4:23፣ 24ን ያንብቡ ።

> <p>የመታሰቢያ ጥቅስ</p>
> በሕይወቴ ሳለሁ ለእግዚአብሔር እቀኛለሁ፥ ለአምላኬም በምኖርበት ዘመን ሁሉ እዘምራለሁ። (መዝሙር 104:33)።

ስለ እግዚአብሔር ጸጋ እና ኃይል ያለን ልምምድ ሲጨምር፣ ከመዝሙረኛው ጋር፡ - “ስላደረገልኝ ሁሉ ለእግዚአብሔር ምንን እመልሳለሁ?” ብለን እንድንጠይቅ እንነሳሳለን። ( መዝ 116:12)። ለዚህ ጥያቄ የማይቀር መልስ ለእግዚአብሔር ታማኝ በመሆን የራስን ሕይወት መስጠት ነው። በመዝሙራት፣ እስራኤል ዝም ብሎ ተራ ሕዝብ አይደለም፣ ነገር ግን “ታላቅ ጉባኤ” (መዝ 22፡22፣ 25፤ መዝ 35፡18)ነው።

ይህ የእስራኤል ቀዳሚ ጥሪ እግዚአብሔርን ማመስገን እና ለሌሎች አሕዛብ ስለ እርሱ መመስከር ነው፣ ምክንያቱም ዓለም ሁሉ ከሕዝቡ ጋር በአምልኮ እንዲተባበር ጌታ ይፈልጋል። የእግዚአብሔር ሕዝቦች ጌታን የሚያመልኩ ተስፋቸው በእርሱ እና በፍቅሩ ላይ ስለሆነ ከጻድቃን ጋር ተቆጥረዋል። ጌታን በጉባኤ ውስጥ ማመስገን ጥሩ አምልኮ ተደርጎ ይወሰዳል። ይህ ማለት በእስራኤል ውስጥ የግለሰብ ጸሎት እና ውዳሴ እንደ ሁለተኛ ደረጃ አምልኮ ተደርጎ ይወሰዳል ማለት አይደለም። በአንጻሩ ግለሰቡ ለአምላክ የሚያቀርበው አምልኮ የኅብረቱን አምልኮ በአዲስ ውዳሴ ይመግባል (መዝ 22:22፣ 25) በሌላ በኩል ደግሞ የግለሰብ አምልኮ ከማህበረሰቡ ጋር ያለውን ግንኙነት በደንብ ያዳብራል። የሚያመልከው ማኅበረሰብ “የቅኖች ማኅበር” ተብሎ ተጠርቷል (መዝ 111፡1)።

ቅኖች እግዚአብሔርን ያውቃሉ (መዝ 36፡10) በእግዚአብሔርም ይታወቃሉ (መዝ 37፡ 18) ይህ ልምምዳቸው በሁሉም የሕይወታቸው ገጽታ ላይ ሰፍኖ ይታያል።

_ለመጋቢት 14 ሰንበት ለመዘጋጀት የዚህን ሳምንት ትምህርት አጥኑ።_