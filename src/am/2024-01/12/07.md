---
title:  ተጨማሪ ሀሳብ
date:   22/03/2024
---

ኤለን ጂ ዋይትን “እንዴት መጸለይ እንዳለብን” A Call to Stand Apart ገጽ 39–42ን ያንብቡ።

የአምልኮ ማዕከሉ የንስሐ፣ የእውነተኛ ንስሐ አስፈላጊነት ነበር፡- “ንስሐ ለኃጢአት ማዘንንና ከእርሱ መራቅን ያጠቃልላል። የኃጢአትን አስከፊነት ካላየን በቀር ኃጢአትን መካድ አንችልም፤ በልባችን ለኃጢአት ፊታችንን እስካላዞርን ድረስ በሕይወታችን ውስጥ እውነተኛ ለውጥ አይኖርም።

“ብዙዎች የእውነተኛ ንስሐን ተፈጥሮ መረዳት አቅቶአቸዋል። ኃጢአታቸው በራሳቸው ላይ መከራን ያመጣል ብለው ስለሚፈሩ ብዙዎች ኃጢአት በመሥራታቸው ያዝናሉ ውጫዊ ተሓድሶም ያደርጋሉ። ነገር ግን በመጽሐፍ ቅዱስ ስሜት ይህ ንስሐ መግባት አይደለም። ከኃጢያት ይልቅ ስለመጣባቸው መከራ ያዝናሉ። ዔሳው የብኩርና መብቱ ለዘላለም እንደተወሰደበት ባየ ጊዜ እንዲህ ነበር ያዘነው። በለዓም በመንገዱ ላይ የተመዘዘ ሰይፍ ይዞ የቆመውን መልአክ ባየው ጊዜ ፈርቶ የተንቀጠቀጠው ነፍሱን እንዳያጣ ፈርቶ ነው እንጂ በደሉን ስላመነ አልነበረም፤ ለኃጢአቱ እውነተኛ ንስሐ፣ ዓላማውን መለወጥ፣ ክፋትን መጸየፍ አልነበረበትም። የአስቆሮቱ ይሁዳ ጌታውን ከካደ በኋላ ‘ንጹሑን ደም አሳልፌ በመስጠቴ በድያለሁ ’ አለ። ማቴዎስ 27:4 — Ellen G. White, Steps to Christ, pp. 22, 23.

“እግዚአብሔር በእጅ በተሠራ መቅደስ ውስጥ የሚኖር ባይሆንም የሕዝቡ ጉባኤ በፊቱ የከበረ ነው። እርሱን ለመፈለግ፣ ኃጢአታቸውን ለመናዘዝና እርስ በርሳቸው አንዱ ለሌላው ለመጸለይ በሚሰበሰቡበት ጊዜ በመንፈሱ ከእነርሱ ጋር እንደሚገናኝ ቃል ገብቷል። ነገር ግን እርሱን ለማምለክ የሚሰበሰቡ ክፉውን ሁሉ ማስወገድ አለባቸው።

በመንፈስና በእውነት እንዲሁም በቅድስና ውበት ካላመለኩት በስተቀር መሰባሰባቸው ምንም ጥቅም የለውም። ስለዚህ እግዚአብሔር እንዲህ ይላል፡- ‘ይህ ሕዝብ በአፉ ወደ እኔ ይቀርባል በከንፈሩም ያከብረኛል፤ ነገር ግን ልባቸው ከእኔ በጣም የራቀ ነው።’ ማቴዎስ 15:8, 9 እግዚአብሔርን የሚያመልኩ “ነገር ግን በእውነት የሚሰግዱ ለአብ በመንፈስና በእውነት የሚሰግዱበት ጊዜ ይመጣል አሁንም ሆኖአል፤ አብ ሊሰግዱለት እንደ እነዚህ ያሉትን ይሻልና፤።’ — ዮሐንስ 4: 23 ”— Ellen G. White, Prophets and Kings, p. 50.

**የመወያያ ጥያቄዎች**

`አምላኪዎቹ ለእግዚአብሔር የሚያቀርቡት ትልቁ መባ ምንድን ነው(መዝ 40፡ አምላኪዎቹ ለእግዚአብሔር የሚያቀርቡት ትልቁ መባ ምንድን ነው(መዝ 40፡ 6–10፤ ሮሜ 12፡1፣ 2)?`

`የግልና የጋራ አምልኮ እንዴት ይዛመዳሉ? ለምንድን ነው እኛ በእርግጥ ሁለቱም የግልና የጋራ አምልኮ እንዴት ይዛመዳሉ? ለምንድን ነው እኛ በእርግጥ ሁለቱም የሚያስፈልጉን? አንዱ ሌላውን የሚያጎለብተው እንዴት ነው?`

`ብዙ ሰዎች አምልኮን የሚገነዘቡት መጸለይ፣ መዝሙር መዘመርን፣ እና መጽሐፍ ብዙ ሰዎች አምልኮን የሚገነዘቡት መጸለይ፣ መዝሙር መዘመርን፣ እና መጽሐፍ ቅዱስን እና መንፈሳዊ ጽሑፎችን በማንበብ ብቻ እንደሆነ ነው። እነዚህ ተግባራት ለአምልኮ አስፈላጊ ቢሆኑም አምልኮ በእነርሱ ብቻ የተወሰነ ነውን? ስለ ሌሎች የአምልኮ ዓይነቶች አንዳንድ ምሳሌዎችን ስጡ።`

`ኤለን ጂ ዋይት እንዲህ በማለት ጽፋለች፡- “አገልግሎት ልብን እንደሚያሳዝን፣ ኤለን ጂ ዋይት እንዲህ በማለት ጽፋለች፡- “አገልግሎት ልብን እንደሚያሳዝን፣ የሚያስጨንቅ ተደርጎ መታየት የለበትም። ጌታን ማምለክና በሥራው መካፈል የሚያስደስት ሊሆን ይገባል።”—Steps to Christ, p. 10. ጌታን ማምለክ ተድላ ሊሆን የሚችለው እንዴት ነው?`