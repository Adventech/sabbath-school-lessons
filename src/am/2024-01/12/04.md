---
title:  ጌታ ሆይ፣ በድንኳንህ ውስጥ ማን ይኖራል?
date:   19/03/2024
---

`መዝሙር 15ን ያንብቡ። በእግዚአብሔር ፊት ማምለክ የሚገባቸው ሰዎች እነማን ናቸው?`

በዚህ መዝሙር ውስጥ የሚሰጠው መልስ አስቀድሞ በእግዚአብሔር ሕግና በነቢያት የተሰጡት መስፈርቶች ማጠቃለያ ነው፡ እነዚያ በተግባራቸው (“ጽድቅን የሚያደርጉ”) እና ባሕርያቸው (“በልባቸው”) (ዘዳ 6፡5፣ ሚክ 6፡6-8) የእግዚአብሔር ባህርይ ነጸብራቅ ናቸው። መቅደሱም የተቀደሰ ስፍራ ነበር፤ ካህናቱን ጨምሮ በውስጡ ያለው ሁሉም ነገር የተቀደሰ ነው። ስለዚህ፣ ቅድስና ወደ እግዚአብሔር መገኘት ለመግባት አስገዳጅ መስፈርት ነው። የእስራኤል ቅድስና ሁሉን አቀፍ፣ አምልኮን ከሥነ ምግባር ጋር አንድ የሚያደርግ እና በሁሉም የሕይወት ዘርፎች የሚለማመዱት መሆን ነበረበት። ህጉ ለእግዚአብሔር ህዝብ የተሰጠው የሚጠቀምባቸውን ማለትም፣ እንደ መንግስት ካህናት የመኖር መስፈርት እንዲያሟሉ ለማስቻል ነው፣ ። የንጉሥ ካህናት መሆን በእግዚአብሔር ፊት የቅድስና ሕይወትን መኖርንና የቃል ኪዳኑን በረከቶች ለሌሎች ሕዝቦች ማምጣትን ያካትታል።

`መዝሙር 24፡3–6 እና መዝሙር 101፡1–3ን ያንብቡ። ቅዱስ መሆን ማለት ምን ማለት ነው?`

“ፍጹም ልብ” በእግዚአብሔር ፊት የአምላኪዎቹ ታላቁ የባሕርይ ደረጃ(ጥራት) ነው። የዕብራይስጥ ታሚም “ፍጹም” የሚለው “ፍጹምነት” እና “ምሉዕነት” የሚለውን ሐሳብ ያስተላልፋል። “ፍጹም” የሆነ የወይን ግንድ ምሉዕ፣ ያልተጎዳ እና ጤናማ ነው (ሕዝ 15፡5)። ለመሥዋዕት የሚቀርቡ እንስሳት ተሚም ወይም ነውር የሌለባቸው መሆን አለባቸው (ዘሌ 22፡21–24)። “ፍጹም” ንግግር ሙሉ በሙሉ እውነት ነው (ኢዮብ 36፡ 4)። ስለዚህ “ፍጹም ልብ” “ንጹሕ ልብ” (መዝ 24፡4) ወይም ሀቀኛ ልብ (መዝ 15፡2) ነው። እግዚአብሔርን የሚፈልግ (መዝ. 24፡6) እና በእግዚአብሔር ይቅርታ እንደገና የታደሰ ነው (መዝ 51፡2-10)። ነቀፋ የሌለበት ሕይወት የሚመነጨው ለእግዚአብሔር ጸጋ እና ጽድቁ እውቅና ከመስጠት ነው።

መለኮታዊ ጸጋ የእግዚአብሔር አገልጋዮች እግዚአብሔርን በመፍራት እንዲኖሩ ያነሳሳቸዋል ያስችላቸዋልም፣ ይህም ማለት ከእግዚአብሔር ጋር በማይደናቀፍ ህብረት ውስጥ ለቃሉ በመገዛት ይኖራሉ ማለት ነው። የታመነ እና የቀና ህይወት ምስክርነት ለራስ ሳይሆን ለእግዚአብሔር ምስጋናን ያመጣል። በመዝሙር 15 ውስጥ የሚገኙት አብዛኞቹ መስፈርቶች የተሰጡት በአሉታዊ መልኩ መሆኑን እናስተውል (መዝ 15፡3-5)። ይህ የእግዚአብሔርን ሞገስ ስለማግኘት ሳይሆን ከእግዚአብሔር ከሚለዩን ነገሮች ስለመራቅ ነው።

`ከእግዚአብሔር እንድንርቅ ከሚያደርጉን ነገሮች ለመራቅ ምርጫችንን በጥንቃቄ ማድረግ የምንችለው እንዴት ነው? ከእነዚህ ነገሮች መካከል አንዳንዶቹ ምንድን ናቸው? እነዚህን ነገሮች ከማድረግ መቆጠብ የምንችለውስ እንዴት ነው?`