---
title:  ለጽድቅ ኑሮ ጥብበ
date:   17/02/2024
---

### ለዚህ ሳምንት ጥናት፡
መዝ 119፡1–16፣ መዝ 90፣ ዮሐ 3፡16፣ መዝ 95፡7–11፣ መዝ 141፣ መዝ 128ን ያንብቡ።

> <p>የመታሰቢያ ጥቅስ</p>
> እንግዲህ ልባችንን ለጥበብ እናስገዛ ዘንድ የዘመኖቻችንን ቁጥር አስታውቀን። (መዝ 90፡12)።

ከዚህ ቀደም እንደተመለከትነው፣ የእግዚአብሔር ጸጋ የኃጢአትን ስርየት ይሰጣል፣ እንዲሁም ንስሐ በመግባት በእምነት በሚኖረው ኃጢአተኛ ውስጥ አዲስ ልብ ይፈጥራል። የእግዚአብሔር ቃል በጽድቅ ሕይወት የመኖር መመሪያዎችንም ይሰጣል (መዝ 119፡9-16)። የእግዚአብሔርን ህግ መጠበቅ በምንም መንገድ ህጋዊነት አይደለም። ነገር ግን ከእግዚአብሔር ጋር ባለው የጠበቀ ግንኙነት ውስጥ ያለ በበረከት የተሞላ ህይወት ነው (መዝ 119፡1፣ 2፤ መዝሙር 128)።

ይሁን እንጂ የጻድቅ ሰው ሕይወት ከፈተና ውጪ አይደለም። አንዳንድ ጊዜ ጻድቅ በኃጢአት አታላይ ተፈጥሮ ሊፈተን (መዝ 141፡2-4) አልፎ ተርፎም በዚያ ፈተና ሊወድቅ ይችላል። እግዚአብሔር የልጆቹ ታማኝነት ወይም ታማኝ አለመሆን በግልፅ እንዲገለጥ የፈተና ጊዜዎችን ይፈቅዳል። የእግዚአብሔር ልጆች የእግዚአብሔርን መመሪያ እና ምክር የሚከተሉ ከሆነ፣ እምነታቸው ይነጻል፣ በጌታ ላይ ያላቸው እምነትም ጠንካራ ይሆናል።

ለጽድቅ የመኖር ጥበብ የሚገኘው በፈተናዎችና በግድድሮሾች መካከል ከእግዚአብሔር ጋር በሚኖረን የሕይወት መስተጋብር ነው። ስለዚህ፣ አስተዋይ ልብ እንድናገኝና እግዚአብሔር ቀኖቻችንን እንድንቆጥር እንዲያስታውቀን መጸለይ (መዝ 90፡12)፣ በጌታ ፊት በታማኝነት ለመመላለስ ያለንን ቀጣይነትና ቁርጠኝነት ያሳያል።

_ለየካቲት16 ሰንበት ለመዘጋጀት የዚህን ሳምንት ትምህርት አጥኑ።_