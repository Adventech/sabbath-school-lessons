---
title:  ተጨማሪ ሀሳብ
date:   23/02/2024
---

በዚህ ዘመን ጥበብን ማግኘት ደስታን ለማስገኘት ያን ያህል የሚፈለግ አይመስልም። ሰዎች ከጥበብ ይልቅ ደስተኛ መሆንን ይመርጣሉ። ይሁን እንጂ ከአምላካዊ ጥበብ ውጪ በእውነት ደስተኛ ሆነን የተሟላ ሕይወት መምራት እንችላለን? መዝሙረ ዳዊት በግልጽ አንችልም ይላል። መልካሙ ዜና ከጥበብና ከደስታ መካከል አንዱን እንድንመርጥ አለመጠየቃችን ነው። አምላካዊ ጥበብ እውነተኛ ደስታ ያስገኛል።

ከዕብራይስጥ ቋንቋ የተወሰደ ቀላል ምሳሌ ይህን ነጥብ ያሳያል። በዕብራይስጥ “እርምጃ” (’ashurey)የሚለው ቃል በብዙ ቁጥር ሲገለጽ “ደስታ” (‘ashurey’) ከሚለው ቃል ጋር ይመሳሰላል። በእንግሊዘኛ ትርጉሞች ይህን ዓይነት የትርጉም መመሳሰል ባናገኝም ኃይለኛ መልእክት ያስተላልፋል፡ “እርምጃዎች” የእግዚአብሔርን መንገድ በመከተል ወደ “ደስተኛ” ሕይወት ይመራሉ (መዝ 1፡1፣ መዝ 17፡5፣ መዝ 37፡31፣ መዝ 44፡18፣ መዝ 89፡15፣ መዝ 119፡1)። በመጽሐፍ ቅዱስ ውስጥ፣ ጥበብም ሆነ ደስታ ረቂቅ ፅንሰ-ሀሳብ አይደሉም፣ ግን እውነተኛ ተሞክሮ ናቸው።

እነዚህ ነገሮች እግዚአብሔርን ማክበርን፣ ማመስገንን፣ ከእርሱ ብርታት ማግኘትን እና ለእርሱ መታመንን በሚያካትተው ከእግዚአብሔር ጋር ባለው ግንኙነት ውስጥ ይገኛሉ። መዝሙር 25፡14 “የእግዚአብሔር ምሥጢር ከሚፈሩት ጋር ነው፥ ቃል ኪዳኑንም ያሳያቸዋል” ይላል።

“ስላቀረቡልን ብሩህ እይታዎች እግዚአብሔርን አመስግኑት። የተባረከውን የፍቅሩን ማረጋገጫዎች ያለማቋረጥ እንመለከታቸው ዘንድ በቡድን በቡድን አድርገን አንድ ላይ እናስቀምጣቸው፡- የእግዚአብሔር ልጅ ሰውን ከሰይጣን ኃይል ለማዳን የአባቱን ዙፋን ትቶ አምላክነቱን በሰብአዊነት ሸፈነ፤ ሰማይን ለሰው ስለሚከፍትና መለኮት ክብሩን የሚገልጥበትን የእርሱን መገኘት ክፍል ዕይታ ለሰው ልጅ ስለሚገልጥ እርሱ ድል ያደረገው ለእኛ ነው። የወደቀው ሰብአዊ ዘር በኃጢአት ምክንያት ከገባበት ከጥፋት ጕድጓድ ተነሥቶ ዳግመኛ ወሰን ከሌለው አምላክ ጋር ግንኙነት መፍጠሩን፤ በቤዛችን ላይ በማመን መለኮታዊ ፈተናን መታገሱን፣ የክርስቶስን ጽድቅ መልበሱን እና ወደ ዙፋኑ ከፍ ከፍ መደረጉን—እነዚህ እግዚአብሔር እንድናጤናቸው የሚፈልጋቸው ምስሎች ናቸው።”—Ellen G. White፣ Steps to Christ፣ p. 118.

**የመወያያ ጥያቄዎች**

`የአምላክ ቃል መመሪያ ብቻ ሳይሆን የደስታ ምንጭ ሊሆን የሚችለው እንዴት ነው? የአምላክ ቃል መመሪያ ብቻ ሳይሆን የደስታ ምንጭ ሊሆን የሚችለው እንዴት ነው? የአምላክን ቃል መመገብ ቃሉ በሆነው በኢየሱስ ክርስቶስ ከመኖር (ዮሐ 1:1፤ ዮሐ 15:5፣ 7) ጋር የሚዛመደው እንዴት ነው?`

`ሰዎች እያወቁ በቀጣይነት የእግዚአብሔርን ትምህርት ሲጥሉ ምን ይሆናል (መዝ ሰዎች እያወቁ በቀጣይነት የእግዚአብሔርን ትምህርት ሲጥሉ ምን ይሆናል (መዝ 81፣ መዝ 95)? ይህ ለምን የሚሆን ይመስላችኋል?`

`አንዳንድ ጊዜ ከጻድቃን ምክር ይልቅ የክፉዎች መንገድ የሚሻል የሚመስለው ለምንድር አንዳንድ ጊዜ ከጻድቃን ምክር ይልቅ የክፉዎች መንገድ የሚሻል የሚመስለው ለምንድር ነው? (መዝ 141)? ይህ ማለት ብዙ ጊዜ ክፉዎች በጣም የሚከናወንላቸው ሲመስል ይህን ግልጽ እውነታ እንዴት እንይዘዋለን?`