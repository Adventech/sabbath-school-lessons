---
title:  ተጨማሪ ሀሳብ
date:   12/01/2024
---

መዝሙር 42፡8ን እና ስነ-ትምህርት ከሚለው መጽሐፍ “ስነ- ግጥምና መዝሙር“ የሚለውን ሀሳብ ገጽ 159-168 (በእንግሊዝኛ) ላይ ያንብቡ። በመንፈስ አነሳሽነት በተጻፉ በእነዚህ ጥቅሶች ውስጥ ጸሎትና መዝሙር የተገናኙት እንዴት ነው?

ዳዊት ንስሃ የገባበትን መዝሙር (ለምሳሌ መዝሙር 51ን) ኤለን ኋይት እንደ የነፍሱ ቋንቋና ለኃጥአት የማዘን እውነተኛ ሁኔታ እንደሆነ ትገልጻለች (ወደ ክርስቶስ የሚመራ መንገድ ገጽ 24፣25 በእንግሊዝኛው)። አማኞች ከመዝሙራት ጥቅሶችን በአእምሮአቸው እንዲያሰላስሉና በህይወታቸው የእግዚአብሔርን ህልዎት እንዲለማመዱ እንዲሁም አስፈሪ ፍርሃትና ፈተና ህይወቱን በሚያናውጥ ጊዜ ኢየሱስ ያደርግ እንደነበረ ሁሉ ድምጻቸውን በመዝሙር ከፍ እንዲያደርጉ ታደፋፍራለች። እንደገና የሚከተለውን አስተያየት ትሰጣለች፡- “በቅዱስ ዝማሬ ቃላት አማካይነት በነፍስ ውስጥ የንስሃና የእምነት፤ የተስፋና የፍቅር እና የደስታ ምንጮች የተከፈቱት ምን ያህል ጊዜ ነው!... በእርግጥ አብዛኛው መዝሙር ጸሎት ነው።” ስነ ትምህርት 162-168።

መዝሙራትን ስንጸልይና ስንዘምር የመዝሙረኞቹ የአቋም ጽናት፤ ግልጽነት፤ ጉብዝና እና ተስፋ ምን ያህል እንደሆነ እንገምታለን። መንፈሳዊ ጉዞአችንን እድንቀጥልና ብቻችንን እንዳይደለን በመንገር ያደፋፍሩናል። ሌሎች ሰዎችም እንደ እኛው በጨለማ ጊዜያት ውስጥ አልፈው በእግዚአብሔር ጸጋ አሸናፊዎች ሆነዋል። በተመሳሳይ ሁኔታ ክርስቶስ ስለ እኛ እያደረገልን ያለውን ከፍ ያለ የማማለድ አገልግሎት በውልብታ ያሳዩናል፤ ሁል ጊዜም እንደሚጸልይልን ይነግሩናል (እብ 7፡25)።

መዝሙራትን በጸሎታችንና በአምልኮአችን መካከል ማስገባት የአማኞች ማህበረሰብ የሰብአዊ ዘርን ልምምድ በሙላት እንዲገነዘብ እንዲሁም በአምልኮ ውስጥ በተለያዩ ገጽታዎች ነገሮችን እንዲገነዘብ ያደርጋል። መዝሙራት የመለኮት-ሰብአዊነት መዝሙርና ጸሎት ናቸው። በዚህ ምክንያት መዝሙራትን በአምልኮ መካከል ማስገባት አማኙን ማህበረሰብ ወደ እግዚአብሔር ፈቃድ ማዕከልና ኃይለኛ ወደሆነው ፈዋሽ ፀጋ ያመጣል።

**የመወያያ ጥያቄዎች**

`በድንገት የሚደረግ፣ ያልተመራ ጸሎት ብቸኛው የጸሎት አማራጭ የማይሆነው በድንገት የሚደረግ፣ ያልተመራ ጸሎት ብቸኛው የጸሎት አማራጭ የማይሆነው ለምንድነው? የጸሎት ሕይወታችን ከመዝሙረ ዳዊት፣ መጽሐፍ ቅዱሳዊ ጸሎት ጥቅም ማግኘት የሚችለው እንዴት ነው?`

`መዝሙረ ዳዊት የጋራ የጸሎት ሕይወታችንን እንዴት ሊያበለጽጉ ይችላሉ? የአጥቢያ መዝሙረ ዳዊት የጋራ የጸሎት ሕይወታችንን እንዴት ሊያበለጽጉ ይችላሉ? የአጥቢያ ቤተ ክርስቲያንዎ መዝሙራትን በአምልኮ አገልግሎቶች ለመጠቀም ስለሚያደርጋቸው አንዳንድ ተግባራዊ መንገዶች ተወያዩ።`

`መዝሙራት ስለ ሰው መንፈሳዊ የእምነት ጉዞ ውስብስብነት እና ፈዋሽ ስለሆነው መዝሙራት ስለ ሰው መንፈሳዊ የእምነት ጉዞ ውስብስብነት እና ፈዋሽ ስለሆነው የእግዚአብሔር ጸጋ ኃይል ምን ይገልጻሉ?`