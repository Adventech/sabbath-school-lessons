---
title:  ከተስፋ መቁረጥ ወደ ተስፋ
date:   10/01/2024
---

`ሁላችንም ምናልባት የእግዚአብሔር መገኘት ከእኛ በጣም የራቀ የሚመስሉ ጊዜያት አጋጥመውን ይሆናል። አንዳንድ ጊዜ ይህ እንዴት ሊሆን ይችላል ብሎ ያላሰበ ማን አለ?`

መዝሙረኞቹ፣ እንደ እኛው ሰብአዊ ፍጡራን የሆኑ፣ በእርግጠኝነት ተመሳሳይ ነገሮች አጋጥመዋቸዋል። አዎን፣ አንዳንድ ጊዜ ኃጢአታችን ፈተናዎችን ቢያመጣብንም፣ በሌላ ጊዜ ደግሞ ፍትሐዊ ያልሆነ ይመስላል፣ እናም አሁን እያጋጠመን ያለው ነገር ሊደርስብን የማይገባን ሆኖ ይሰማናል። እንደገና፣ እንደዚያ ያልተሰማው ማን ነው? መዝሙር 13ን ያንብቡ። በዚህ መዝሙር ውስጥ የትኞቹን ሁለት ዋና ስሜቶች መለየት መዝሙር 13ን ያንብቡ። በዚህ መዝሙር ውስጥ የትኞቹን ሁለት ዋና ስሜቶች መለየት ይችላሉ? በመዝሙረኛው አጠቃላይ አመለካከት ላይ ሥር ነቀል ለውጥ ያመጣው ምን ውሳኔ ይመስልዎታል?

“አቤቱ እስከ መቼ ነው? ለዘላለም ትረሳኛለህ? እስከ መቼስ ፊትህን ከእኔ ትሰውራለህ?“ (መዝ 13:1)። ታዲያ፣ እነዚህ ስሜቶች ስህተት ቢሆኑም የማይጋራቸው ማን ነው? (አምላክ ማናችንንስ ቢሆን ይረሳል?)

እንግዲያውስ መዝሙር 13 ሌላ የተለመደ ስህተት፣ እርሱም በጸሎት ጊዜ በራሳችንና በችግሮቻችን ላይ ማተኮርን፣ ማስወገድ የምንችልበትን መንገድ ይጠቁማል።

ይህ መዝሙር እግዚአብሔር ከህዝቡ ጋር ባለው ግንኙነት ታማኝ እና የማይለወጥ ባህሪይ ያለው መሆኑን እንድናረጋግጥ በመምራት ጸሎታችንን ሊለውጥ ይችላል።

እርግጥ ነው፣ መዝሙሩ በሐዘንና በቅሬታ ቢጀምርም፣ በዚህ አያበቃም።

ይህ ወሳኝ ነጥብ ነው። መዝሙሩ ፍርሃትና ጭንቀታችን (መዝ. 13፡1-4) ቀስ በቀስ ለእግዚአብሔር ማዳን መንገድ ይለቅ ዘንድ፤ ከማልቀስ ወደ ማመስገን፣ ከተስፋ መቁረጥ ወደ ተስፋ መለወጥ እንድንጀምር (መዝ. 13፡5፣6) ሆን ብለን በእግዚአብሔር የማዳን ኃይል ለመታመን ወደመምረጥ ይመራናል (መዝ. 13፡5)።

ይሁን እንጂ የመዝሙረኛውን ቃላት ትርጉማቸውን በውል ባለመረዳት መደጋገም ብቻ የታሰበውን ትክክለኛ ለውጥ አያመጣም። መዝሙረ ዳዊትን በምንጸልይበት ጊዜ፣ መዝሙሩ በሚጠይቀው መንገድ እንድንሠራ መንፈስ ቅዱስን መፈለግ አለብን።

መዝሙረ ዳዊት የአማኞች ባህሪ እና ተግባር የሚለወጥበት የእግዚአብሔር ቃል እንጂ ተራ መረጃ አይደለም። በእግዚአብሔር ፀጋ፣ የመዝሙር ተስፋዎች በአማኞች ሕይወት ውስጥ ተገልጠዋል። ይህም ማለት የእግዚአብሔር ቃል እንደ እግዚአብሔር ፈቃድ እንዲቀርጸን እና ሥጋ ለብሶ የእግዚአብሔርን ፈቃድ በሙላት ከገለጠውና መዝሙረ ዳዊት ውስጥ ያሉ የጸሎት መዝሙራትን ከጸለየው ከክርስቶስ ጋር አንድ እንዲያደርገን እንፈቅዳለን።

`ፈተናዎችዎ ይበልጥ ወደ አምላክዎ እንዲቀርቡ የሚያደርጉት እንዴት ነው? ካልተጠነቀቁስ ከእርሱ ሊያርቁዎ የሚችሉት ለምንድር ነው?`