---
title:  አቤቱ እንደገና መልሰን
date:   11/01/2024
---

`መዝ 61፡1-5ን ያንብቡ። ይህ መዝሙር ለምን ዓይነት ጊዜያት ገጣሚ የሚሆን ጸሎት ይመስልዎታል? በደስታ የተሞሉ የሕይወት ጊዜያት እንኳን ከሀዘን መዝሙራት ጥቅም ማግኘት የምንችለው እንዴት ነው?`

የሀዘን መዝሙሮች በአካላዊ፤ በስነልቦናዊ ወይም በመንፈሳዊ ወይም በሶስቱም ዓይነት መከራ ውስጥ የሚያልፉ ሰዎች ጸሎት እንደሆነ ይስተዋላል።

የሆነ ሆኖ እነዚህን መዝሙሮች በመልካም ጊዜያት ማስወገድ አለብን ማለት ግን አይደለም። አንዳንድ ጊዜ የመዝሙሩ ሀሳብና የአምላኪው አሁናዊ ሁኔታ የማይገናኙ ሊሆኑ ይችላሉ። ይህ ማለት የሀዘን መዝሙሮች በመከራ ውስጥ ላልሆኑ አምላኪዎችም ጠቃሚ ሊሆኑ ይችላሉ ማለት ነው።

በመጀመሪያ፣ መከራ አጠቃላይ የሰብአዊ ዘር ልምምድ አካል እንደሆነ እና ይህም ደግሞ ለጻድቁም ለኃጢአተኛውም ሊደርስ እንደሚችል ግንዛቤ ይሰጡናል።

መዝሙራቱ እግዚአብሔር ሁሉን ነገር እንደሚቆጣጠርና በመከራ ጊዜያት ብርታትንና መውጫ መንገዶችን እንደሚያዘጋጅልን ማረጋገጫ ይሰጡናል። በመከራ መካከል እንኳን (“ምድርን አናወጥካት” መዝ 60፡2፣6) በሚለው በዚህ መዝሙር እንኳን፣ መዝሙረኛው በእግዚአብሔር ማዳን ያለውን የመጨረሻ ተስፋ አሳይቷል።

በሁለተኛ ደረጃ፣ የለቅሶ መዝሙራት ለሚሰቃዩት ርህራሄ እንዲኖረን ያስተምሩናል። ለእግዚአብሔር በተለይ በጉባኤ ምስጋናችንንና ደስታችንን ስንገልጽ እድል ያልቀናቸው እንዳሉ ልንረሳ አይገባም። በእርግጥም ነገሮች ለኛ መልካም ሆነው ሊሆን ይችላል፤ ነገር ግን በዙሪያችን ሁሉ ከምናስበው በላይ በመከራ ውስጥ የሚያልፉ እንዳሉ ማን ሊዘነጋ ይችላል? እንደዚህ ዓይነት መዝሙሮችን መዘመር በከባድ ጊዜያት ውስጥ በማለፍ ላይ ያሉትን እንዳንረሳ ይረዳናል። መዝሙሮቹ ልክ እንደ ኢየሱስ በመከራ ውስጥ ያሉትን እንድንረዳቸው በውስጣችን መሻትን ሊያስከትሉ ይገባቸዋል።

“ይህ ዓለም የብዙ መከራ መፍለቂያ ነው፤ ነገር ግን ኢየሱስ በሽተኞችን ሊፈውስና የሰይጣንን ምርኮኞች ነጻ ሊያወጣቸው መጣ። እርሱ በራሱ ጤናና ብርታት ነበር።

ሕይወቱን ለበሽተኞች፤ ለሚሰቃዩት፤በአጋንንት ለታሰሩት አካፈላቸው። ፈዋሽ ኃይሉን ለመቀበል ከመጡት ማናቸውንም ወደ ኋላ አልመለሳቸውም። እነዚያ ለእርዳታ ወደ እርeሱ የመጡት በራሳቸው ላይ በሽታ እንዳመጡ ያውቅ ነበር፡ር ነገር ግን ማናቸውንም ለመፈወስ እንቢ ብሎ አያውቅም። ኃይል ከኢየሱስ ወጥቶ ወደ እነዚህ ምስኪን ነፍሳት ሲገባ ኃጢአተኛ መሆናቸውን ይገነዘቡ ነበር፤ ስለዚህ ብዙዎች ከአካላዊና ከመንፈሳዊ ደዌአቸው ተፈወሱ። ወንጌል አሁንም ተመሳሳይ ኃይል አለው፤ ታዲያ ለምንድር ነው ዛሬ ተመሳሳይ ውጤቶች የማይታዩት?”- Ellen G. White, Welfare Ministry, pp. 24, 25 አሁን፣ በዚህ ሰዓት፣ ጸሎትዎ ብቻ ሳይሆን የአርስዎ የአገልግሎት መንካት የሚያስፈልገው የሚያውቁት ሰው ማነው?