---
title:  መዝሙራት በጥንቱ የእስራኤል አምልኮ
date:   31/12/2023
---

`ኛ ዜና 16፡7፤ ነህ 12፡8፤ መዝ 18፡1፤ መዝ 30፡1፤ መዝ 92፡1፣ መዝ 95፡2፣ መዝ 105፡ 2፤ ቆላ 3፡16፤ ያዕ. 5፡13ን አንብቡ። አንዳንድ መዝሙራትን ለመጻፍ ያነሳሱ ምክንያቶች ምንድን ናቸው? የእግዚአብሔር ህዝብ መዝሙራቱን የተጠቀሙት መቼ ነው?`

መዝሙራት በግልና በጋራ አገልግሎት ጥቅም ላይ እንዲውሉ የተጻፉ ናቸው።

የሙዚቃ መሣሪያዎችን (መዝ 61፡1)፣ የዜማ ቃናዎችን (መዝ 9፡1) እና የሙዚቃ መሪዎችን (መዝ 8፡1) በሚጠቅሱ በሙዚቃው ላይ በተሰጡ ተጨማሪ ማስታወሻዎች በተሰጡ ሀሳቦች መሰረት በቤተ መቅደስ አገልግሎት እንደ ውዳሴ መዝሙሮች ተዘምረዋል።

በእብራውያን መጽሐፍ ቅዱስ የመዝሙረ ዳዊት ርእስ ቴሂሊም፣ “ውዳሴ” የሚል ሲሆን ዋና ዓላማው የሆነውን እግዚአብሔርን ማመስገንን ያንጸባርቃል። Psalms የሚለው የእንግሊዝኛ ቃል ከክርስቶስ ልደት በፊት በ2ኛውና በ3ኛው መቶ ክፍለ ዘመን ከነበረው ሴፕቱጀንት ከሚል መጽሐፍ ቅዱስ ከግሪኩ psalmoi ከሚለው ቃል የተወሰደ ነው።

መዝሙራት የአይሁድ አምልኮ እጅግ አስፈላጊ ክፍል ነበሩ። ለምሳሌ በቤተ መቅደስ ምርቃት ወቅት፤ በሃይማኖታዊ ክብረ በዓላት ላይ፤ በሰልፍ ወቅት፤ እና የኪዳኑ ታቦት በኢየሩሳሌም ባረፈ ጊዜ ጥቅም ላይ ውለዋል።

“የማእረግ መዝሙሮች” (መዝ 120-134)፤ የመንፈሳዊ ጉዞ መዝሙሮች በመባል የሚታወቁት፣ በሶስት የታወቁ ዓመታዊ በዓላት ወቅት ወደ ኢየሩሳሌም በሚደረገው የጉዞ ወቅት ይዘመሩ ነበር (ዘጸ 23፡14-17)። “የግብጻውያን ሃሌል” (መዝ 113-118) እና “ታላቁ ሃሌል” (መዝ 136) ደግሞ አዲሱን የጨረቃ ግብዣ እና የቤተ መቅደስ ምረቃ ወቅትን ጨምሮ በሶስት ዋና ዋና ዓመታዊ ግብዣዎች ወቅት ይዘመሩ ነበር። የግብጻውያን ሃሌል ደግም በፋሲካ ክብረ በዓል ወቅት ትልቅ ቦታ አግኝቷል። መዝ 113 እና 114 በፋሲካው ድግስ መግቢያ ላይ ይዘመሩ ነበር፤ መዝ 115-118 ደግሞ በድግሱ መጨረሻ ላይ ይዘመሩ ነበር (ማቴ 26፡30)። ”ዕለታዊው ሃሌል” (መዝ.145-150) በምኩራብ በሚደረጉ የማለዳ አገልግሎቶች ዕለታዊ ጸሎቶች ውስጥ ተጠቃልሎ ነበር።

መዝሙራት የህዝቡን አምልኮ የሚያጅቡ ብቻ ሳይሆኑ ሰዎች እግዚአብሔርን በቤተ መቅደሱ እንዴት ማምለክ እንዳለባቸው መመሪያ የሚሰጡም ናቸው። ኢየሱስ በመዝ. 22 ውስጥ ያሉትን ቃላት በመጠቀም ጸልዮአል (ማቴ 27፡46)። መዝሙራት በጥንቱ ቤተ ክርስቲያን ሕይወት ውስጥም ወሳኝ ቦታ ነበራቸው (ቆላ 3፡16፤ ኤፌ 5፡19)።

`እኛ በእርግጥ በምድራዊ ቤተ መቅደስ እግዚአብሔርን ባናመልክም መዝሙራትን በግልም ሆነ በጋራ አምልኮ ወቅት መጠቀም የምንችለው እንዴት ነው?`