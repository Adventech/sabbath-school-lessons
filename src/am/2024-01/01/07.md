---
title:  ተጨማሪ ሀሳብ
date:   05/01/2024
---

ነብያትና ነገስታት በሚለው መጽሐፍ ገጽ 35-50 ላይ መቅደሱና አገልግሎቱ የሚለውን ምእራፍ (በእንግሊዝኛው)፤ መልእክት ለወጣቶች በሚለው መጽሐፍ የሙዚቃ ጥቅም የሚለውን ርእስ ገጽ 291፣292 ያንብቡ። የመዝሙራት መጽሐፍ በአምስት መጽሐፍ የሚመደቡ ማለትም መጽሐፍ 1 (መዝሙር 1-41)፣ መጽሐፍ 2 (መዝሙር 42-72)፤ መጽሐፍ 3 (መዝሙር 72-89)፤ መጽሐፍ 4 (90-106)፤ እና መጽሐፍ 5 (መዝሙር 107-150) ክፍሎች ያሉት ሲሆን 150 መዝሙሮችን አጠቃልሎ ይዟል። የመዝሙር መጽሐፍ በአምስት ክፍል መከፈል የቀደምት አይሁዶች ባህል ሲሆን ከአምስቱ የሕግ መጻሕፍት ክፍሎች ጋር ይነጻጸራል።

የመዝሙራት መጽሐፍ አስቀድመው የነበሩ የመዝሙር ስብስቦች እንዳሉ ማስረጃ ይሰጠናል፡- የቆሬአውያን ስብስብ (መዝ 42-49፣84፣85፣87፣88)፤ የአሳፋውያን ስብስብ (መዝ 73-83)፣ የክብር (መዝ 120-134) እና የሃሌሉያ መዝሙራት (መዝ 111-118፣146- 150)። መዝ 72፡20 ለዳዊት መዝሙሮች ትንሹ ስብስብ ምስክርነት ይዞአል።

አብዛኞቹ መዝሙራት ከዳዊት ዘመነ መንግስትና ከቀደመው ንጉሳዊ አገዛዝ ጋር የተገናኙ ሲሆን (በ10ኛው መቶ ክፍለ ዘመን ከክ.ል.በፊት) መዝሙራቱን የማሰባሰቡ ሂደት በቀጣዮቹ መቶ ክፍለ ዘመናት ማደጉን ቀጠለ፡- በተከፋፈለው የነገስታት ዘመን፤ በስደት ጊዜ፣ እንዲሁም ከስደት ዘመን በኋላ በነበረው ዘመን ማደጉን ቀጠለ። የእብራውያን ጸሐፊዎች በእዝራ መሪነት ስር ሆነው የአዲሱን ቤተ መቅደስ አገልግሎት በመሰረቱበት ጊዜ የነበሩ ትናንሽ የመዝሙራት ስብስብን በአንድ መጽሐፍ መሰብሰባቸው አሳማኝ ነው።

እነዚህ ፀሐፊዎች የመዝሙር መጽሐፍን ማጠናከራቸው (ማጽናታቸው) ከመለኮታዊ አመራር ውጭ ሆነው እንዳልነበረ ያሳያል። ፀሐፊዎቹ እንደ መዝሙረኞቹ ሁሉ ታማኝ የእግዚአብሔር አገልጋዮች ስለነበሩ ስራቸውም በእግዚአብሔር መንፈስ የተመራ ነበረ (እዝ 7፡6፣10)። የመዝሙሮቹ መለኮታዊና ሰብአዊ ተፈጥሮ ሥጋ በለበሰው ጌታ ኢየሱስ ከታየው የመለኮትና ሰብአዊነት ውህደት ጋር የሚነጻጸር ነው። “ነገር ግን መጽሐፍ ቅዱስ በሰዎች ቋንቋ ከተገለጹ በእግዚአብሔር ከተሰጡ እውነቶቹ ጋር የመለኮትንና የስብዕናን ጥምረት ይገልጻል። የዚህ ዓይነቱ አንድነት የተገለጠው የእግዚአብሔር ልጅ እና የሰው ልጅ በሆነው በክርስቶስ ነው። በዚህ ሁኔታ ‘ቃልም ስጋ ሆነ በመካከላችንም አደረ‘ የተባለው ለክርስቶስ እውነት እንደሆነ ሁሉ ለመጽሐፍ ቅዱስ እውነት ነው።” ታላቁ ተጋድሎ ገጽ 8 በእንግሊዝኛው።

**የመወያያ ጥያቄዎች**

`መዝሙራት የመለኮት- ሰብአዊነት ጸሎቶችና መዝሙሮች ናቸው ሲባል ምን ማለት መዝሙራት የመለኮት- ሰብአዊነት ጸሎቶችና መዝሙሮች ናቸው ሲባል ምን ማለት ነው? ይህን ሀሳብ በሙላት ለመጨበጥ ከባድ ቢሆንም እግዚአብሔር ከሕዝቡ ጋር ያለውን ቅርበት እንድንመለከት እንዴት ሊረዱን ይችላሉ? እግዚአብሔር ለሰብአውያን እና ለእያንዳንዳችን ምን ያህል ቅርብ እንደሆነ በራሱ መንገድ እንዴት ይገልጽልናል?`

`በመዝሙረ ዳዊት ውስጥ ስለ እርስዎ ሁኔታ የሚናገረውን የሆነ ነገር ስላገኙበት ጊዜ በመዝሙረ ዳዊት ውስጥ ስለ እርስዎ ሁኔታ የሚናገረውን የሆነ ነገር ስላገኙበት ጊዜ በክፍልዎ ውስጥ ያውሩ። በዚያ ቦታ ምን ማጽናኛና ተስፋ አገኙ?`