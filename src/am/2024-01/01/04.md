---
title:  መዝሙር ለሁሉም ወቅት
date:   02/01/2024
---

`መዝ 3፤መዝ 33፡1-3፤ እና መዝ 109፡6-15ን ያንብቡ። እነዚህ መዝሙሮች ምን ዓይነት የሰብአዊ ልምምድን የተለያዩ ገጽታዎች ያሳያሉ?`

መዝሙራት የሰብአውያንን ልምምድ ለአማኝ ማህበረሰቦች በሙላት ሲያሳዩ፤ አማኞች በማናቸውም የህይወት ልምምድ ውስጥ እግዚአብሔርን እንዲያመልኩ ጥሪ ያቀርባሉ። በመዝሙራት ውስጥ የሚከተሉትን ነገሮች እንመለከታለን፡-

እግዚአብሔርን ለግርማውያና የፈጣሪነት ኃይሉ፣ ለንጉሣዊ ገዥነቱ፣ ለፍርዱ፣ እና ለታማኝነቱ የሚያጎሉ መዝሙራትን (2) ለተትረፈረፉ የእግዚአብሔር በረከቶች ጥልቅ ምስጋና የሚያቀርቡ የምስጋና መዝሙሮችን (3) ከመከራ ለመዳን ልባዊ የሆነ የሰቆቃ ጩኸትን (4) የጽድቅ ሕይወት እንድንኖር ተግባራዊ መመሪያዎችን የሚሰጡ የጥበብ መዝሙሮችን (5) ሉአላዊ ንጉሥና የእግዚአብሔር ሕዝብ ነጻ አውጪ ወደሆነው ወደ ክርስቶስ የሚያመለክቱ ንጉሣዊ መዝሙሮችን (6) መጪው ትውልድ አያቶቻቸው የፈጸሙዋቸውን ስህተቶች እንዳይደግሙ፣ ነገር ግን በእግዚአብሔር እንዲታመኑና ለቃል ኪዳኑ ታማኝ ሆነው እንዲቆዩ የእሥራኤልን ያለፈውን ታሪክ በማጉላት የእግዚአብሔርን ታማኝነትና የእሥራኤልን አለመታመን የሚያስታውሱ ታሪካዊ መዝሙሮችን እንመለከታለን።

የመዝሙራት ስነ-ግጥማዊ ይዘታቸው የአንባቢውን ቀልብ የሚስብ ልዩ ኃይል አላቸው። ምንም እንኳን ከእነዚህ ስነ-ግጥማዊ መሳሪያዎች አንዳንዶቹ በትርጉም ምክንያት ቢጠፉም፣ አሁንም በገዛ ራሳችን ቋንቋ አብዛኞቹን ማድነቅ እንችላለን።

ትይዩነት በተመዛዛኝ ሁኔታ የተገነቡ ቃላትን፣ሐረጎችን ወይም ሐሳቦችን ማደባለቅን ያካትታል። ትይዩነት ተዛማጅነት ያላቸውን ሀሳቦች ትርጉም እንድናስተውል ይረዳናል።

ለምሳሌ፡- ነፍሴ ሆይ፣ እግዚአብሔርን ባርኪ፤ አጥንቶቼም (የውስጥ ሰውነቴም) ሁሉ የተቀደሰ ስሙን ባርኩ!”(መዝ 103፡1)። በዚህ ተመሳሳይነት “ነፍሴ ሆይ” ማለት “የውስጥ ሰውነቴ” ማለት ሲሆን የአንድ ሰው ሙሉ ማንነት ማለት ነው።

ምስላዊ አገላለጽ የአንባቢዎቹን አካላዊ ስሜቶች ለመሳብ ዘይቤአዊ ቋንቋን ይጠቀማል (ለምሳሌ፣ የእግዚአብሔር ምሽግ እንደ “የክንፎቹ ጥላ” ተገልጾአል) (መዝ 17፡8)።

አጠቃላይነት ተነጻጻሪ ጥንድ ቃላትን በመጠቀም የአንድን ነገር ሙሉነት ወይም ሁለንተናዊነት ይገልጻል። “በቀንና በሌሊት ወዳንተ ጮኽሁ” የሚለው ሀሳብ ያለማቋረጥ እንደሚጮኽ ያሳያል (መዝ 88፡1)።

የቃላት ጨዋታ የቃላትን ሰምና ወርቅ አጉልቶ በማሳየት ለመንፈሳዊ መልእክት ድምጽ ይሰጣል። በመዝ 94፡4፣5 የእብራይስጥ ’ኤሎሂም “አማልክት” እና ’ኤሊሊም “ጣኦታት” የሚለው የቃላት ጨዋታ የሚያሳየው የአህዛብ አማልክት ኤሎሂም፣ “አማልክት” ቢመስሉም ’ኤሊሊም “ጠኦታት” ብቻ እንደሆኑ ለመግለጽ ነው።

በመጨረሻም “ሴላ” የሚለው ቃል አጭር የእረፍት ጊዜ ወይም አንድ ነገር መቆም እንዳለበት ወይም የአንድን መዝሙር ክፍል እንዳበቃ ለመግለጽ ወይም የሙዚቃ መሳሪያ ቅኝት እስኪስተካከል ማቆምን የሚጠቁም ነው (መዝ 61፡4)።