---
title:  ንፁህ ልብን ፍጠርልኝ
date:   12/02/2024
---

`መዝሙር 51:1-5ን ያንብቡ። መዝሙረኛው የአምላክን ምሕረት የጠየቀው ለምንድን ነው?`

ንጉሥ ዳዊት በሕይወቱ ውስጥ በመንፈሳዊ ጨለማ ጊዜያት የኃጢአትን ይቅርታ በመጠየቅ ልቡን በእግዚአብሔር ፊት አፈሰሰ (2ሳሙ 12) ። ይቅርታ የእግዚአብሔር ልዩ የጸጋ ስጦታ ነው፣ ​“የምህረትህ ብዛት” (መዝ 51፡1) ውጤት ነው። ንጉሥ ዳዊት ለኃጢአቱ የሚገባውን ሳይሆን (መዝ 103፡10)፣ እንደ አምላካዊ ባህሪው ማለትም እንደ ምሕረቱ፣ ታማኝነቱና ርኅራኄው (መዝ 51:1፣ ዘጸ 34:6፣ 7) ብዛት እንዲያደርግለት ይማጸናል።

`መዝሙር 51:6–19ን ያንብቡ። እዚህ የኃጢአት ይቅርታ እንዴት ተገለጸ? የመለኮታዊው ይቅርታ ግብ ምንድን ነው?`

መለኮታዊ ይቅርታ ከሕጋዊ ነጻ መውጣት አዋጅ የበለጠ ነገርን ያጠቃልላል።

በሰው ልጅ እስከ ውስጣዊ ማንነት ድረስ የሚደርስ ጥልቅ ለውጥ ያመጣል (መዝ 51፡ 6፣ ዕብ 4፡12)። አዲስ ፍጥረትን ያመጣል (መዝ 51:10፤ ዮሐ 3:3-8)። “ፍጠር” ተብሎ የተተረጎመው የዕብራይስጥ ግስ bara (ባራ) መለኮታዊ የመፍጠር ኃይልን ያሳያል (ዘፍ 1፡ 1)። እግዚአብሔር ብቻ መፍጠር ይችላል’ በንስሐ በተመለሰ ሰው ልብ ውስጥ ሥር ነቀል እና ዘላቂ ለውጥ ማምጣት የሚችለው እግዚአብሔር ብቻ ነው (2ቆሮ 4፡6)።

ዳዊት በሂሶጵ ለመንጻት ጠየቀ (ዘሌ 14፡2–8፣ መዝ 51፡7)። ልክ ለምጻም ከለምጹ መንጻቱ እንኪረጋገጥ ድረስ ከማህበረሰቡ እንደሚገለል ጥፋቱ ከጌታ ፊት እንዲታገድ እንዳገለለው ተሰማው (መዝ 51፡11)። የዝሙትና የግድያ ኃጢአትን ሙሉ በሙሉ ሊያስተሰርዩ የሚችሉ መሥዋዕቶች ስለሌሉ መስዋእቶች ወደ አግዚአብሔር ሊመልሱኝ አይችሉም ብሎ ፈራ (ዘጸ 21፡14፣ ዘሌ 20፡10)።

የዳዊትን “የተሰበረና የተዋረደ ልብ” እንደ መስዋዕት ተቀብሎ ከእግዚአብሔር ጋር ወደ ነበረው አንድነት ሊመልስ የሚችለው ያለ ቅድመ ሁኔታ መለኮታዊ ጸጋ ብቻ ነው (መዝ 51፡16፣ 17)። በሂሶጵ ለመንጻት በመጠየቅ ወደ እግዚአብሔር መገኘት ለመመለስ ፈለገ።

`እግዚአብሔር ዳዊትን ስለ ዝሙት፣ ስለ ማታለልና ስለ መግደል ኃጢአቱ ይቅር ባይለው እርስዎስ ምን ተስፋ አለዎት?`