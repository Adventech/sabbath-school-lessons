---
title:  ምህረትህ እስከ ሰማያት ይደርሳል
date:   10/02/2024
---

### ለዚህ ሳምንት ጥናት፡
መዝ 136፤ መዝ 51፤ መዝ 130፤ መዝ 113፤ መዝሙር 123ን ያንብቡ።

> <p>የመታሰቢያ ጥቅስ</p>
> አቤቱ በሕዝቦች መካከል አመሰግንሃለሁ። በአሕዛብ መካከል እዘምርልሃለሁ። ምሕረትህ እስከ ሰማያት ድረስ ከፍ ብላለችና እውነትህም እስከ ደመናት ድረስ። (መዝ 57:9፣ 10)

መዝሙረኞቹ በመንፈሳዊነት ድሆች እንደሆኑና ለእግዚአብሔር የሚያቀርቡት ምንም መልካም ነገር እንደሌላቸው ተገንዝበዋል፤ ማለትም በእግዚአብሔር ቅዱስ ዙፋን ፊት እንዲቀርቡ ብቁ የሚያደርጋቸው የራሳቸው የሆነ በውስጣቸው ምንም ነገር እንደሌላቸው ተረድተዋል (መዝ 40፡17) ። እነርሱ እንደ ማናችንም የእግዚአብሔር ጸጋ እንደሚያስፈልጋቸው ገብቷቸዋል። ባጭሩ እነሱም ወንጌል ያስፈልጋቸዋል።

መዝሙራቱ ሰዎች በእግዚአብሔር ምሕረት ላይ ሙሉ በሙሉ ጥገኛ የመሆናቸውን እውነታ ያጎላሉ። እንደ መታደል ሆኖ፣ በእግዚአብሔር ፍጥረት እና በሕዝቡ ታሪክ ውስጥ እንደሚታየው ምህረቱ ዘላለማዊ ነው (መዝ 136)። በዘላለማዊ አምላክ ፊት፣ የሰው ሕይወት እንደ ሣር አላፊ ነው፣ ነገር ግን እግዚአብሔር ለሰው ልጆች ይራራል ኃይላቸውንም ያድሳል (መዝ 103፡3፣ 5፣ 15)፣ በእርሱም የዘላለም ተስፋ አላቸው። ለቃል ኪዳኑ ታማኝ ስለሆነ የእግዚአብሔር ሕዝቦች ይጽናናሉ። የሕዝቡ ልመና በአስቸጋሪ ጊዜያት ወደ ርኅሩኁ ሰማያዊ አባታቸው ስለሚመራ ብዙ ጊዜ በተስፋ የተሞላ ነው (መዝ 103፡13፣ መዝ 68፡5፣ መዝ 89፡26)። የእግዚአብሔር ጸጋ እና ፍቅር ትኩስ ልምምዶች ከእግዚአብሔር በቀር ምንንም ወይም ማንንም እንዳያመልኩ እና እንዳያገለግሉ ውሳኔአቸውን ያጠነክርላቸዋል።

_ለየካቲት 9 ሰንበት ለመዘጋጀት የዚህን ሳምንት ትምህርት አጥኑ።_