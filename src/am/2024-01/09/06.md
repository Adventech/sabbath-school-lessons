---
title:  እንደ መልከ ጼዴቅ ሹመት ዘላለማዊ ካህን
date:   29/02/2024
---

`መዝ 110፡4–7 ያንብቡ። የክርስቶስ ክህነት ልዩ የሆነው እንዴት ነው? በክርስቶስ ሰማያዊ ክህነት ውስጥ ምን ታላቅ ተስፋ እናገኛለን?`

እግዚአብሔር ለመሲሑ የዘላለም ንግሥና (መዝ 110፡1–3)፣ የላቀ ማዕረግ የሆነውን የክህነት ስልጣንና የመልከ ጼዴቅ ሥርዓትን ሰጠው (መዝ 110፡4–7)። ጌታ ቃሉን በታላቅ ቃል ኪዳን አትሞታል (ዕብ 6፡18)። እግዚአብሔር ፍጹም የሆነ ካህን ከመስጠት ወደ ኋላ እንደማይል የገባው መሐላ የጸጋው ምልክት ነው። የሰዎች ኃጢአትና ግልጽ ዓመፀኛነት ዘወትር እግዚአብሔር ሕዝቡን እንዲጥል ያነሳሳዋል፣ ነገር ግን የእግዚአብሔር መሐላ የማይለወጥ እና ንስሐ በሚገቡ ሰዎች ላይ የተረጋገጠ እንደሆነ ያሳያል (ዘፀ 32፡14፣ መዝ 106፡45)።

መለኮታዊው መሐላ መሲሑ ንጉሥም ካህንም መሆኑን በማወጅ ለዳዊት ቃል ኪዳን እንግዳ ነገር ያስተዋውቃል (መዝ 110፡4)። የእስራኤል ነገሥታት እንደ ሌዋውያን ካህናት ሆነው ሊሠሩ አይችሉም (ዘኍ 8፡19፣ 2ዜና 26፡16-21)። ቅዱሳት መጻሕፍት ነገሥታትን ወይም መስዋዕቶችን የሚያቀርቡ ሰዎችን ሲጠቅስ ለካህናቱ መስዋዕት ማቅረብ እንዳለባቸው ያሳያል። መዝሙር 110 መሲሑን ከሌሎቹ የእስራኤል ነገሥታትና ካህናት የተለየ ያደርገዋል። የክርስቶስ ዘላለማዊ ክህነት ከመልከ ጼዴቅ የተገኘ ነው፣ እሱም የሳሌም ንጉስ (ኢየሩሳሌም) እና “የልዑል እግዚአብሔር” ካህን ነው (ዘፍ 14፡18-20)።

ብሉይ ኪዳን ከመዝሙር 110 በቀር ስለ ንጉሥ ዳዊትም ሆነ ስለ ሌላ የእስራኤል ነገስታት እንደ መልከ ጼዴቅ ሥርዓት የክህነት ስልጣን እንዳላቸው አይናገርም። ይህ መዝሙር ግን በግልጽ በእስራኤል ታሪክ ካህን የሆነ ንጉስ እንዳለ ይናገራል።

`ዕብራውያን 7፡20–28 ያንብቡ። የክርስቶስ የላቀ ክህነት አንዳንድ እንድምታዎች ምንድን ናቸው?`

ክርስቶስ መለኮታዊ ንጉሥና ዘላለማዊ ካህን እንደመሆኑ መጠን በሰው ካህናትና ነገሥታት ላይ ታይቶ በማይታወቅ ሁኔታ የበላይ ነው። ስለዚህ ተስፋ እናደርጋለን።

ክርስቶስ በሰው ቃል ኪዳን ሳይሆን በእግዚአብሔር መሐላ ላይ የተመሰረተ የላቀ ቃል ኪዳንን ይዞአል። በሰማያዊው መቅደስ ውስጥ ያገለግላል። ልክ እንደ ሰብአዊ ካህናት የእርሱን ክህነት ኃጢአት ወይም ሞት አይነካም፤ ስለዚህ ለህዝቡ ለዘለአለም ሊያማልድ እና ሊያድን ይችላል። ፍጹም እና ሩህሩህ ካህን የሆነው የክርስቶስ የማስታረቅ ስራ ለህዝቡ በእግዚአብሔር ፊት የመኖር ዘላቂ ማረጋገጫ ይሰጣል (ዕብ 6፡19፣ 20)። የክርስቶስ ንጉሣዊ ካህንነት በሰዎች ልብ ውስጥ ብቻ ሳይሆን በዓለም ውስጥም የክፋት አገዛዝን ያስወግዳል። በመዝሙር 2 ላይ የገባውን ቃል ይጠብቃል፣ ሕዝቦችና እና ገዥዎች ሁሉ ለክርስቶስ ኢየሱስ ንጉሣዊ ፍርድ ይገዛሉ (መዝ 2:6-9፤ መዝ 110:1፣ 2፣ 5፣ 6)። አስደናቂው የኢየሱስ ንጉሣዊ ካህንነት ታዛዥነታችንን እና መታመናችንን ሙሉ በሙሉ ያረጋግጣሉ።