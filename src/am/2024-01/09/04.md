---
title:  ለቃል ኪዳኑ ለዘላለም የታመነ
date:   27/02/2024
---

`መዝ 89:27–32፤ 38–46 እና መዝ 132:10–12ን ያንብቡ። የዳዊት ኪዳን ስለ ምንድን ነው የሚናገረው? ይህን ኪዳን አደጋ ላይ የጣለው ምን ይመስሎታል?`

የዳዊት ቃል ኪዳን የዳዊትን ዘር ዘላለማዊ ድጋፍ እና የእግዚአብሔር ህዝብ ብልጽግናን ለማግኘት የእግዚአብሔርን የተስፋ ቃል ይዟል (1ሳሙ 7፡5–16፤ መዝ 89፡ 1–4፣ 19–37፤ መዝ 132፡12–18)። የቃል ኪዳኑ ዘላቂነት በእግዚአብሔር የከበረ መሐላ እና ንጉሡ ለእግዚአብሔር ታማኝ በመሆን ላይ የተመሰረተ ነው። ይሁን እንጂ እንደ ንጉሥ ዳዊት ያሉ ለአምላክ ያደሩ ነገሥታት እንኳ ሁል ጊዜ ለጌታ ታማኝ አልነበሩም። መዝሙር 89 በዳዊት ቃል ኪዳን የተነገሩት የከበሩ ተስፋዎች መጥፋታቸውን በሚያመለክት ጨካኝ በሆነው እውነታ ላይ በምሬት ይናገራል። እስራኤል በእግዚአብሔር ያለ ተስፋ ተተወ? በእርግጥ መልሱ - አይደለም ነው!

የእግዚአብሔር ቁጣ የመለኮታዊ ፍርድ መግለጫ ስለሆነ እርግጥ ነው (መዝ 38፡ 1፣ መዝ 74፡1)። ሆኖም ንስሐ ሲገቡ የእግዚአብሔር ዘላለማዊ ፍቅር የሰዎችን ኃጢአት ይቅር ስለሚል ለዘላለም ቁጣው አይቆይም። ሆኖም፣ የእግዚአብሔር ፍቅር ዘለቄታ ያለው ቢሆንም በተሳሳተ ህዝቡ ደስተኛ አለመሆኑ አሳሳቢ ነው። ሰዎቹ አለመታዘዛቸው የሚያስከትለውን መራራ መዘዝ ይሰማቸውና የኃጢአታቸውን አስከፊነት ይገነዘባሉ (መዝ 89፡38–46)። ነገር ግን የእግዚአብሔር ቁጣ የሚያልፈው “እስከ መቼ?” ነው ብለው ይጠይቃሉ (መዝ 89፡46) ። እንደገና አዲስ ተስፋ የሚመጣው እግዚአብሔር ፀጋውን “ለማስታወስ” ከሚሰጠው በእርሱ ታማኝነት ውስጥ ካለው አዲስ ማረጋገጫ ነው (መዝ 89፡47፣ 50)።

ባጭሩ ለመግለጽ፣ በሰብአዊያን በኩል ለቃል ኪዳኑ ታማኝ መሆን ባይሳካም ሕዝቡ የእስራኤልንና የመላው ዓለምን ጽድቅና መዳን ባካተተ በመሲሑ በኩል ባለው የማይለወጥ የእግዚአብሔር ተስፋ ላይ ማረፍ ይችላል። ማለትም፣ በመጨረሻ፣ እግዚአብሔር ያሸንፋል፣ ዘላለማዊ መንግስቱ ለዘላለም ይመሰረታል— ያም የሚሆነው በኢየሱስ ብቻ ነው እንጂ በእግዚአብሔር ህዝብ ታማኝ መሆን አይደለም።

ኢየሱስ ክርስቶስ የዳዊት ልጅና መሲሑ ነው (ማቴ 1፡1፣ ዕብ 1፡8)። እርሱ “የፍጥረት ሁሉ በኵር” ተብሎ ተጠርቷል (ቆላ 1፡15)። መዝ 89፡27ን በመጥቀስ ዳዊት የክርስቶስ ምሳሌ፣ የእግዚአብሔር በኩር ነው። “በኵር ልጄ አደርገዋለሁ፣ የምድር ነገሥታትም ልዑል”። በግልጽ ለማየት እንደሚቻለው ዳዊት የወላጆቹ ስምንተኛ ልጅ ስለ ነበር (1 ሳሙ 16: 10፣ 11) “በኩር” የሚለው መጠሪያ የዳዊትን ባዮሎጂያዊ ብኩርና አይገልጽም። ይህ ስለ ኢየሱስም ተመሳሳይ ነው። ይህ መጠሪያ ልዩ ክብርና ሥልጣኑን ያመለክታል (ቆላ 1፡ 16፣ 20-22)። እግዚአብሔር ኢየሱስን ከሙታን ባስነሳው ጊዜ የአለም ሁሉ የበላይ ንጉሥ አደረገው (ሐዋ 2፡30፣31)። ቆላስይስ 1:16 20–22ን ያንብቡ። እነዚህ ጥቅሶች ስለ ኢየሱስ ማንነት እና ስላደረገልን ነገር ምን ያስተምሩናል? ከዚህ ለራስህዎ ምን ተስፋ ሊወስዱ ይችላሉ?