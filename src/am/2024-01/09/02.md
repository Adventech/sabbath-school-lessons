---
title:  ራሱን የሚሰዋ መለኮታዊ እረኛ
date:   25/02/2024
---

`መዝ 23፤ መዝ 28:9፤ መዝ 80:1፤ መዝ 78:52፣ 53፤ መዝ 79:13፤ እና መዝሙር 100:3ን ያንብቡ። በእነዚህ ጽሑፎች ውስጥ በጌታና በሕዝቡ መካከል ያለው ግንኙነት እንዴት ተገልጿል?`

የጌታ እንደ እረኛ እና የእግዚአብሔር ሕዝብ እንደ መሰማሪያ በጎቹ መመሰል እግዚአብሔር መመሪያ ሰጭአቸው እና በዘላቂነት የሚንከባከባቸው እና ህዝቡም ፍላጎቶቻቸው እንዲሟላላቸው በእግዚአብሔር ላይ ጥገኛ መሆናቸውን ያጎላል። ምስሉ እረኞች ከመንጋዎቻቸው ጋር አብረው እየኖሩ እያንዳንዱን በግ በግል እንደሚንከባከቡ ዓይነት በእግዚአብሔር እና በህዝቡ መካከል ያለውን መቀራረብ ያመላክታል። የእረኛው ሥዕላዊ መግለጫዎች እግዚአብሔር ለመንጋው በሁለት ጠንካራ የተረጋገጡ ማሰሪያዎች የፍጥረት (መዝ 95፡6፣ 7፣ መዝ

100፡3) እና የቃል ኪዳን (መዝ 28፡9፣ ዕብ 13፡20) ባለቤት መሆኑን ያጎላል።

ዮሴፍን እንደ መንጋ የሚመራው የመለኮታዊው እረኛ ምስል (መዝ 80፡1) ምናልባት ያዕቆብ ዮሴፍን የባረከበትን ቡራኬ፤ እግዚአብሔርን እንደ እስራኤል እረኛ አድርጎ የሚመስለውን ይጠቅሳል፣ ስለዚህም ወደዚህ ታላቅ ተስፋና በረከት ያቀርባል (ዘፍ 49፡ 24)።

ነገሥታት ለሕዝባቸው እንደ እረኞች ይቆጠሩ ነበር (2ሳሙ 5፡2)። ሆኖም፣ አብዛኞቹ ሰብዓዊ ነገሥታት ከእንዲህ ዓይነቱ ጥሪ ጋር ተስማምተው ስላልኖሩ ይህ ማዕረግ የሚገባው እግዚአብሔር ብቻ ነው። ይህን ያደረገው ኢየሱስ ብቻ ነው፣ ለዚህም ነው መልካም እረኛ የተባለው።

`ዮሐ 10:11–15ን ያንብቡ። ኢየሱስ እንደ መልካም እረኛ ስለ ራሱ ምን አለ?`

በመለኮታዊ እረኛ እና በመንጋው መካከል ያለው የጠበቀ ትስስር የሚገለጠው መንጋው የእረኛውን ድምፅ በማያሻማ ሁኔታ ለይቶ በማወቁ ነው (ዮሐ 10፡4፣ 27)። የመካከለኛው ምስራቅ እረኞች እስካሁን ድረስ በጎቹ የእረኛቸውን ድምጽ ስለሚያውቁ እና ስለሚከተሉ በጎቻቸውን በመጥራት የተቀላቀሉ መንጎቻቸውን መለየት ይችላሉ።

አንዳንድ ጊዜ ሕዝቡ የእግዚአብሔር አለመርካት እና እነርሱን የመተው ምልክት እንደሆነ አድርገው የሚገነዘቡአቸው የተለያዩ መከራዎች በእግዚአብሔር መንጋ ላይ ይደርሳሉ። ሆኖም፣ መልካሙ እረኛ የባዘኑትን በጎቹን ፈጽሞ አይተዋቸውም፤ ነገር ግን እነርሱን ሊያድናቸው ይፈልጋል። ይህ እግዚአብሔር ከሕዝቡ ጋር ያለውን ግንኙነት የሚያሳይ ኃይለኛ ምስል ነው። እርሱ ለበጎቹ ሊሞትና (ዮሐ 10፡11፣15) ለመረዳት በሚያስቸግር ሁኔታ በእነርሱ ፋንታ ራሱ የመስዋዕት በግ ሊሆን (ዮሐ 1፡29) ፈቃደኛ ነው። እንዲሁም፣ ኢየሱስ በሌሎች በረት ውስጥ ያሉትን በጎቹን እንደሚጠራቸው እና አንድ መንጋ እንደሚያደርጋቸው አረጋግጧል (ዮሐ 10፡16)።

`እንደ መልካም እረኛችን ኢየሱስ ለማድረግ ቃል የገባልንን ነገር በየቀኑ በተግባር የሚጠቀሙባቸው መንገዶች የትኞቹ ናቸው?`