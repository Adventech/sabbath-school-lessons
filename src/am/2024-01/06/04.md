---
title:  እስከ መቼ ነው በግፍ የምትፈርደው?
date:   06/02/2024
---

`የእስራኤል መሪዎች በእስራኤል ፍትህን እንዲያሰፍኑ ጌታ ስልጣን ሰጥቷቸዋል (መዝ 72፡1-7፤ 12-14)። የእስራኤል ነገሥታት ሥልጣናቸውን በአምላክ ፈቃድ መሠረት መጠቀም ነበረባቸው። የመሪዎቹ ማዕከላዊ ጉዳይ በምድሪቱ ላይ ሰላምና ፍትህን ማረጋገጥ እና በማህበራዊ ጉዳት ውስጥ ያሉትን መንከባከብ መሆን አለበት። ያኔ ብቻ ነው ምድሪቱና መላው ህዝብ የሚበለፅገው። የንጉሱ ዙፋን የሚጸናው በሰው ኃይል ሳይሆን ለእግዚአብሔር ባለው ታማኝነት ነው። መዝሙር 82ን ያንብቡ። መሪዎች ፍትህን ሲያጣምሙ እና እንዲጠብቁ የተሰጣቸውን ህዝብ ሲጨቁኑ ምን ይሆናል?`

በመዝሙር 82 ላይ፣ እግዚአብሔር በተበላሹ የእስራኤል ፈራጆች ላይ ፍርዱን ተናገረ። “አማልክት” ( መዝ 82:1፣ 6) አረማዊ አማልክትም ሆኑ መላእክት አይደሉም፤ ምክንያቱም ለአምላክ ሕዝቦች ፍትሕ የማድረግ ኃላፊነት ፈጽሞ ስላልተጣለባቸው ፍትሕን ባለማሟላታቸው ሊፈረድባቸው አይችልም። በመዝ 82፡2-4 የተዘረዘሩት መጠይቆች “አማልክት”ን እንደ እስራኤል መሪዎች በመግለጽ የኦሪትን ህግጋት ያስተጋባሉ (ዘዳ 1፡16- 18፤ ዘዳ 16፡18-20፤ ዮሐ 10፡33–35)። እግዚአብሔር “የሰው ልጆችን” በጽድቅ ይፈርዱ ወይም አይፈርዱ እንደሆነ ይመለከታቸዋል፤ ዓመፀኛ ሆነው ስለተገኙ ቅጣታቸውም ተገልጾአል። አለቆቹ ያለ እውቀት በጨለማ ይርመሰመሳሉ (መዝ 82፡5)፣ ምክንያቱም የእግዚአብሔርን ህግ ብርሃን ትተዋል (መዝ 119፡105)።

ቅዱሳት መጻሕፍት ጌታ ብቻውን አምላክ ነው የሚለውን አመለካከት ያለማወላወል ይደግፋሉ። እግዚአብሔር የእርሱ ተወካዮች ሆነው ከተሾሙ ሰብዓዊ መሪዎች ጋር ዓለምን በማስተዳደር ይጋራል (ሮሜ 13፡1)። ይሁን እንጂ እነዚህ ሰብዓዊ ተወካዮች በታሪክም ሆነ በአሁኑ ጊዜ የተሰጣቸውን ኃላፊነት ምን ያህል ጊዜ አዛብተውታል? መዝሙር 82 ራሳቸውን ከሌሎች ሰዎች በላይ “አማልክት” እንደሆኑ የሚያምኑ የአንዳንድ መሪዎችን ክህደት በመሳለቅ ያጋልጣል። አምላክ ለእስራኤላውያን መሪዎች ‘የልዑል ልጆች’ ተብለው ተጠርተው እርሱን እንዲወክሉ ሥልጣንና ልዩ መብት ቢሰጣቸውም እግዚአብሔር ክፉ መሪዎችን ትቶአቸዋል።

እግዚአብሔር ሟች እንደሆኑ እና እንደ ሁሉም ሰዎች በተመሳሳይ የሞራል ህግጋት እንደሚገዙ ያሳስባቸዋል። ማንም ከእግዚአብሔር ሕግ በላይ አይደለም (መዝ 82፡6-8)።

እግዚአብሔር በዓለም ሁሉ ላይ ይፈርዳል፤ የእግዚአብሔር ሕዝብም ለእግዚአብሔር መልስ ይሰጣሉ። መሪዎቹም ሆኑ ህዝቡ የመለኮታዊውን ዳኛ ምሳሌ በመከተል የመጨረሻ ተስፋቸውን በእርሱ ላይ ማድረግ አለባቸው።

በሌሎች ላይ ምን አይነት ስልጣን ነው ያለዎት? ያንን ስልጣን ምን ያህል ፍትሃዊ እና ትክክለኛ በሆነ መንገድ እየተጠቀሙበት ነው? ልብ ይበሉ።