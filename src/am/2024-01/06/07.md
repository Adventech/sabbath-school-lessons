---
title:  ተጨማሪ ሀሳብ
date:   09/02/2024
---

ከበረከት ተራራ የተወሰዱ ሀሳቦች ከሚል የኤለን ጂ ዋይት መጽሐፍ “ብፁዓን ናችሁ” ከሚለው ርዕስ ገጽ 6–13፣ 29–35ን ያንብቡ።

መዝሙራት የሰው ልጅ ለፍትሕ መጓደል የሚያሳየውን ግድየለሽነት የሚቃወሙ ናቸው፤ ክፋትን ለመቀበል እምቢ የማለት መገለጫ ናቸው። ለበቀል ባላቸው ፍላጎት ሳይሆን የአምላክን ስም ለማክበር ባለ ቅንዓት ተነሳሽነት የተደረሱ ናቸው። ስለዚህ፣ ጻድቃን እግዚአብሔር ክፋትን ሲበቀል ሲያዩ ደስ ሊላቸው ይገባል፤ ምክንያቱም በዚህ መንገድ የእግዚአብሔር ስም እና ፍትህ በዓለም ላይ እንደገና ይታደሳል (መዝ 58: 10፣ 11)።

መዝሙራት ሰዎች በክፉ ላይ ድምፃቸውን እንዲያሰሙ እና የእግዚአብሔርን መንግሥት በሙላት እንዲመጣ እንዲጮኹ ያስገድዳቸዋል። በመዝሙራት ውስጥ፣ መለኮታዊ ማጽናኛ እና መዳን ማረጋገጫ ተሰጥቶናል። ጌታ ይነሳል!

“ሰዎች ሲነቅፉአችሁና ሲያሳድዱአችሁ ደስ ይበላችሁ ሐሤትም አድርጉ” ብሎ ሰሚዎቹን በጌታ ስም ወደ ተናገሩት ነቢያትና በመከራና በስቃይ ውስጥ በትዕግስት ወ ደፀኑት አመለከተ (ያዕቆብ 5:10)። ከአዳም ልጆች የመጀመሪያው ክርስቲያን የሆነው አቤል በሰማዕትነት ሞተ። ሄኖክ አካሄዱን ከእግዚአብሔር ጋር አደረገ፣ ዓለምም አላወቀውም።

ኖህን እንደ አክራሪ እና አስጠንቃቂ ተሳለቁበት። ‘ሌሎችም የተሻለ ትንሣኤ እንዲያገኙ’ ጭካኔ በተሞላበት ፌዝና ግርፋት ከዚህም በላይ እስራት ተፈትነዋል። ዕብራውያን 11:36፣ 35።”—በተራራ ላይ የተሰበኩ ስብከቶች ገጽ 33።

**የመወያያ ጥያቄዎች**

`በአለም ላይ ያለውን ክፋት በመገንዘቡ አንድ ሰው ጌታ በእርግጥ እየተቆጣጠረ ነው በአለም ላይ ያለውን ክፋት በመገንዘቡ አንድ ሰው ጌታ በእርግጥ እየተቆጣጠረ ነው ብሎ እንዲያስብ ሊያደርግ በሚያስችል ፈተና ውስጥ እንኳን የሚጸና የማይናወጥ እምነትን እንዴት ማሳደግ ይችላል? ማለትም፣ በአምላክ ፍቅር፣ በጎነት እና ኃይል ላይ ያለንን እምነት ለመጠበቅ ምን ላይ ማተኮር አለብን? መስቀሉ ስለ እግዚአብሔር እና ስለ ባህሪው ምን ሊነግረን ይገባል?`

`በዓለም ላይ ላለው ፍትህ እንደ የመጨረሻ ጥበብና መፍትሔ አድርገን በሰዎች መንገድ በዓለም ላይ ላለው ፍትህ እንደ የመጨረሻ ጥበብና መፍትሔ አድርገን በሰዎች መንገድ (መሪዎች፣ ተቋማት እና ማኅበራዊ እንቅስቃሴዎች) አለመታመን እና በእግዚአብሔር ቃልና ፍርድ ላይ ብቻ መታመን አስፈላጊ የሆነው ለምንድን ነው?`

`መቅደሱ የመለኮታዊ ፍርድ ቦታ ነው የሚለው የእውነት ተግባራዊ አንደምታ ምንድን መቅደሱ የመለኮታዊ ፍርድ ቦታ ነው የሚለው የእውነት ተግባራዊ አንደምታ ምንድን ነው?`

`የአንዳንድ መዝሙራትን ከባድ ቋንቋ እንዴት መረዳት እንችላለን? ይህ ቋንቋ የአንዳንድ መዝሙራትን ከባድ ቋንቋ እንዴት መረዳት እንችላለን? ይህ ቋንቋ ከጻፏቸው ሰዎች ሰብዓዊነት ጋር እንድንገናኝ የሚረዳን እንዴት ነው?`