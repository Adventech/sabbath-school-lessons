---
title:  ቁጣህን አፍስስ
date:   07/02/2024
---

`መዝ 58:6–8፤ መዝ 69:22-28፤ መዝ 83:9-17፤ መዝ 94:1፣ 2፤ እና መዝ 137:7-9ን ያንብቡ። እነዚህ መዝሙሮች ምን ዓይነት ስሜቶችን ያስተላልፋሉ? በእነዚህ መዝሙሮች ውስጥ የፍርድ ወኪል ማን ነው?`

አንዳንድ መዝሙሮች እግዚአብሔርን፣ሕዝቡን ወይም መዝሙረኞቹን ለመጉዳት ያሰቡትን ወይም ቀደም ሲል በሕዝቡ ላይ ጉዳት ያደረሱ ግለሰቦችንና ሕዝቦችን እንዲበቀል ተማጽኖ ያቀርባሉ። እነዚህ መዝሙራት በጭካኔ ንግግራቸው ከመጽሐፍ ቅዱሳዊው ጠላትን ከመውደድ ፍቅር መርህ ጋር የሚጣረሱ ሊመስሉ ይችላሉ (ማቴ 5፡44)።

ሆኖም መዝሙረኛው ጭቆና ሲደርስበት የተሰማው ቁጣ ተገቢ ነው። ይህን ማለት መዝሙረኞቹ ከብዙ ሰዎች ይልቅ ትክክልና ስህተት የሆነውን ነገር በቁም ነገር ይመለከቱ ነበር ማለት ነው። ለራሱ ብቻ ሳይሆን በዓለም በሌሎችም ላይ ስለሚደረገው ክፋት በጣም ያስባል።

ይሁን እንጂ መዝሙረኛው የትም ቦታ ራሱን የበቀል ወኪል አድርጎ አላቀረበም።

ይልቁንም ቅጣቱን በእግዚአብሔር እጅ ላይ ብቻ ይተወዋል። መዝሙራቱ የመለኮታዊውን የቃል ኪዳን እርግማን በማነሳሳት (ዘዳ 27፡9-16) እግዚአብሔር እንደገባው ቃል እንዲሰራ ተማጸኑ።

መዝሙራቱ ስለሚመጣው የእግዚአብሔር ፍርድ ትንቢታዊ አዋጆች ናቸው እንጂ የመዝሙረኛው ጸሎቶች ብቻ አይደሉም። በነቢያት እንደተነገረው ሁሉ መዝሙር 137 በባቢሎን ላይ የተናገረውን የመለኮታዊ ፍርድ አዋጅ ያንጸባርቃል። ባቢሎናውያን በሌሎች ሕዝቦች ላይ ያደረሱት ጥፋት ወደ ራሳቸው ይመለሳል። መዝሙራት ክፋት ለዘላለም ሳይቀጣ እንደማይታለፍ አድርገው መለኮታዊ ማስጠንቀቂያዎችን ያስተላልፋሉ።

የእግዚአብሔር ቅጣት የሚለካው በፍትህ እና በጸጋ ነው። የእግዚአብሔር ልጆች ለሚበድሏቸው እንዲጸልዩ እና እንዲያውም እንደሚለወጡ ተስፋ እንዲያደርጉ ተጠርተዋል (መዝ 83፡18፣ ኤር 29፡7)።

ነገር ግን፣ እነዚህን መዝሙራት ጠላቶችን ስለ መውደድ ከተጻፉት ከመጽሐፍ ቅዱሳዊ ደንቦች ጋር ለማስማማት ስንል፣ በውስጣቸው የተገለጸውን አሳዛኝ ተሞክሮ እንዳንቀንስ መጠንቀቅ አለብን። እግዚአብሔር የልጆቹን ስቃይ እውቅና ሲሰጥ “የቅዱሳኑ ሞት በእግዚአብሔር ፊት የከበረ ነው” ሲል አረጋግጦላቸዋል (መዝ 116፡15)።

መለኮታዊ ፍርድ የእግዚአብሔር ሕዝብ በክፉ ሁሉ ላይ ድምፃቸውን እንዲያሰሙ እና የእግዚአብሔርን መንግሥት በሙላቱ እንዲመጣ እንዲፈልጉ ያስገድዳቸዋል። መዝሙራት መከራ ለደረሰባቸው ሰዎች እግዚአብሔር ስቃያቸውን እንደሚያውቅና አንድ ቀን ፍትህ እንደሚመጣ እንዲያውቁ ድምፅን ይሰጣሉ።

`አንዳንድ ጊዜ በእነርሱ ወይም በሚወዷቸው ሰዎች ላይ አስከፊ ግፍ በፈጸሙት ላይ የበቀል ሀሳብ ወይም ምኞት የሌለው ማነው? እነዚህ መዝሙራት እንዲህ ያለውን ስሜት በተገቢው መንገድ እንዲይዙ ሊረዱዎ የሚችሉት እንዴት ነው?`