---
title:  እነሳለሁ
date:   03/02/2024
---

### ለዚህ ሳምንት ጥናት፡
መዝ 18፡3–18፤ መዝ 41:1–3፤ ዘዳ 15፡7–11፤ መዝ 82፤ መዝ 96፡ 6–10፤ መዝ 99፡1–4፤ ሮሜ 8፡34 ያንብቡ።

> <p>የመታሰቢያ ጥቅስ</p>
> ስለ ድሆች ግፍና ስለ ችግረኞች ጩኸት አሁን እነሣለሁ፥ ይላል እግዚአብሔር። መድኃኒትን አደርጋለሁ፥ በላዩም እገልጣለሁ (መዝ 12፡5)

ክፋት፣ ኢ-ፍትሃዊነት እና ጭቆና የተንሰራፋበት የኛ ዘመን ብቻ አይደለም። መዝሙረኞቹም ተመሳሳይ ዓይነት ችግር በነበረበት ዘመን ኖረዋል። ሁኔታዎቹ ምንም ቢሆኑም፣ መዝሙራቱ በአለማችን እና በመዝሙረኛው ላይ የሚደርሰውን ግፍ እና ጭቆና የሚቃወሙ የእግዚአብሔር ተቃውሞዎች ናቸው።

አዎን፣ ጌታ ታጋሽ እና በታላቅ ትዕግሥቱ ለቁጣ የዘገየ ነው፣ ማንም እንዲጠፋ ስለማይፈልግ ሁሉም ንስሐ እንዲገቡ እና መንገዳቸውን እንዲለውጡ ይፈልጋል (2ጴጥ 3፡9-15)። ምንም እንኳን እግዚአብሔር ጣልቃ የሚገባበት ትክክለኛ ጊዜ ሁልጊዜ ሰው ከሚጠብቀው ጋር ባይጣጣምም፣ የእግዚአብሔር የፍርድ ቀን እየመጣ ነው (መዝ 96፡13፣ መዝ 98፡9)። ያ ቀን እስኪመጣ ድረስ በእርሱ እና በተስፋዎቹ ብቻ መታመን ያስፈልገናል። ዙፋኑ በጽድቅና በፍትሕ ላይ የተመሰረተው ፈጣሪ ብቻ ለዓለም (መዝ 89፡ 14፣ መዝ 97፡2)፣ በሉዓላዊ ፍርዱ መረጋጋትንና ብልጽግናን ይሰጣል። የተጨቆኑት መዳን እና የክፉዎች መጥፋት የመለኮታዊ ፍርድን ሁለት ገጽታዎች ያጠቃልላል (መዝ 7፡6-17)።

ቃል የተገባልንም ይህ ነው፣ በእርግጥም አንድ ቀን የሚሆነው ይህ ነው—ነገር ግን መዝሙረኛው አጽንዖት የሰጠው ነጥብ በእግዚአብሔር ጊዜ እንጂ በእኛ ጊዜ እንደማይሆን ነው።

_ለየካቲት 2 ሰንበት ለመዘጋጀት የዚህን ሳምንት ትምህርት ያጥኑ_