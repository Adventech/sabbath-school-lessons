---
title:  በባዕድ አገር የጌታን መዝሙር መዘመር
date:   27/01/2024
---

### ለዚህ ሳምንት ጥናት፡
መዝ 79፡5–13፤ መዝ 88:3–12፣ 12፤ መዝ 69፡1–3፤ መዝ 22:1፤ ​ መዝሙር 77፤ መዝ 73፡1–20፤ 1 ጴጥ 1፡17ን ያንብቡ።

> <p>የመታሰቢያ ጥቅስ</p>
> የእግዚአብሔርን ዝማሬ በባዕድ አገር እንዴት እንዘምራለን? (መዝ 137:4)።

መዝሙራቱ የተዘመሩት ፍጽምና በጎደለውና ክፋት፣ መከራ እና ሞት ባለበት ዓለም ውስጥ መሆኑን ለማወቅ ወደ መዝሙረ ዳዊት መጽሐፍ ጠልቆ መግባት አያስፈልገንም። በሉዓላዊው አምላክ የሚመራ የተረጋጋው ፍጥረት እና የጽድቅ ሕጎቹ ያለማቋረጥ ለክፋት ስጋት ተጋልጠዋል። ዓለም ከጊዜ ወደ ጊዜ በኃጢአት እየተበላሸ ሲሄድ፣ ምድር ለአምላክ ሕዝቦች “ባዕድ አገር” ሆናለች። ይህ እውነታ ለመዝሙረኛው ችግር ፈጥሮበታል፡- በባዕድ አገር እንዴት የእምነት ሕይወት መኖር ይቻላል?

ቀደም ሲል እንደተመለከትነው፣ መዝሙረኞቹ ለአምላክ ሉዓላዊ አገዛዝና ኃይል እንዲሁም ለጽድቅ ፍርዶቹ እውቅና ይሰጣሉ። እግዚአብሔር ዘላለማዊ እንደሆነ እና በመከራ ጊዜ ሕዝቡን የማይጥል መሸሸጊያ እና ረዳት መሆኑን ያውቃሉ። በዚህ ምክንያት፣ መዝሙረኞቹ አንዳንድ ጊዜ በእግዚአብሔር አለመገኘት እና በሉዓላዊው እና ቸር ጌታ ፊት ክፋት በማበቡ ግራ ተጋብተዋል (ግራ ያልተጋባ ማን አለ?)። መዝሙራቱ እንደ ጸሎቶች ያላቸው እንቆቅልሻዊ ተፈጥሮ (እርስ በርስ የሚጋጭ የሚመስል) እግዚአብሔር ዝም ያለ ለመሰለበት ሁኔታ በሰጡት ምላሾች ውስጥ ታይቷል። በሌላ አነጋገር፣ መዝሙረኞቹ ስለ እግዚአብሔር የተገነዘቡትን ምላሽ ይሰጣሉ።

_*ለጥር 25 ሰንበት ለመዘጋጀት የዚህን ሳምንት ትምህርት ያጥኑ።_