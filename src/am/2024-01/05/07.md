---
title:  ተጨማሪ ሀሳብ
date:   02/02/2024
---

መዝሙር 56ን ያንብቡ። ኤለን ጂ. ዋይት፣ “በጌታ መደሰት፣” ገጽ 115–126፣ ወደ ክርስቶስ የሚመራ መንገድ

እንደ መዝሙረኛው ሁሉ፣ በሁሉም ዘመን የነበሩ የአምላክ ሕዝቦች የጌታን መዝሙር “በባዕድ አገር” እንዴት መዘመር እንደሚችሉ ዘወትር ይገረሙ ነበር። በሉዓላዊ አምላክ አገዛዝ ላይ ያለን እምነት አንዳንድ ጊዜ በከባድ ሁኔታ ይፈተናል፣ እግዚአብሔር ቅዱሳት መጻሕፍት እንደሚሉት በእውነት ኃያል፤ መልካም እና ሁሉን በመቆጣጠር ላይ ስለመሆኑ በጥልቅ ልናሰላስል እንችላለን።

መጽሐፍ ቅዱሳዊ እምነት ብዙውን ጊዜ እርግጠኛ አለመሆን እና ጥርጣሬ እንዳለ ሁሉ መተማመን እና እርግጠኝነት እንዳለ ይነግረናል። አንዳንድ ጊዜ እርግጠኛ አለመሆን እና ጥርጣሬ፣ በተለይም በክፋት ፊት እና በእግዚአብሔር ሀልዎት መታጣት ውስጥ ሊቋቋሙት የማይችሉአቸው ነገሮች ሊሆኑ ይችላሉ። ሆኖም፣ እርግጠኛ አለመሆን በፍፁም በእግዚአብሔር፣ አፍቃሪ እና ጻድቅ ባህሪው እና ታማኝነቱ ላይ መሆን የለበትም። መዝሙረኞቹ ስለ ወደፊቱ ጊዜ እርግጠኛ ላይሆኑ ይችላሉ፣ ነገር ግን ብዙውን ጊዜ የማይጠፋውን የእግዚአብሔርን ፍቅር እና ታማኝነት ይማጸናሉ (መዝ 36፡5–10፤ መዝ 89፡2፣ 8)።

እኛም ተመሳሳይ ምሳሌን እንከተል። “ወደ ታች ወደ ችግርህ ሳይሆን ሃይልህን ሁሉ አሰባስበህ ወደ ላይ ተመልከት፤ ይህን ስታደርግ በመንገድ ላይ ፈጽሞ አትደክምም።

ከደመናው ጀርባ ኢየሱስ አንተን ለመርዳት እጁን ሲዘረጋ ወዲያውኑ ታያለህ። አንተ ማድረግ ያለብህ ነገር ቢኖር በቀላል እምነት እጅህን ለእርሱ መስጠት እና እርሱ እንዲመራህ ፈቃደኛ መሆን ነው። በእርሱ ላይ ሙሉ እምነትህን ስትጥል፣ በኢየሱስ በማመን በተስፋ የተሞላህ ትሆናለህ።”—Ellen G. White፣ Testimonies for the Church፣ vol. 5፣ p 578፣ 579

እግዚአብሔር ‘ፊቱን የሚሰውርበት’ ጊዜ የጸሎትን ፍቱንነት አያሳንሰውም።

በተቃራኒው፣ እነዚህ አጋጣሚዎች መዝሙረኞቹ ራሳቸውን በጥልቀት እንዲመረምሩ፣ ያለፈውን የእግዚአብሔርን የማዳን ሥራዎች እንዲያስታውሱ እና እግዚአብሔርን በመናዘዝ እና በትሕትና ልብ እንዲፈልጉ አድርጎአቸዋል (መዝ 77፡10–12፣ መዝ 89፡ 46-52) ። “እምነት ጥንካሬ የሚኖረውና የሚያድገው ከጥርጣሬዎች እና ከተቃራኒ ተጽዕኖዎች ጋር ሲጋጭ ነው። በእነዚህ ፈተናዎች ውስጥ የተገኘው ተሞክሮ በጣም ውድ ከሆኑ ጌጣጌጦች የበለጠ ዋጋ ያለው ነው።”—Ellen G. White, Testimonies for the Church, vol. 3, p. 555።

**የመወያያ ጥያቄዎች**

`መዝሙረኛው ክፋት በገጠመው ጊዜ ምን ውጥረት አጋጥሞት ነበር? ምን ተመሳሳይ መዝሙረኛው ክፋት በገጠመው ጊዜ ምን ውጥረት አጋጥሞት ነበር? ምን ተመሳሳይ ውጥረቶች አጋጥሞዎታል? ይህንስ እንዴት ተወጡት? በእነዚህ ጊዜያት እምነትዎን እንዴት ይጠብቃሉ?`

`በአምላክ ላይ ያለን እምነት በፈተናዎች ወይም የራሳቸው መከራ የእግዚአብሔርን በአምላክ ላይ ያለን እምነት በፈተናዎች ወይም የራሳቸው መከራ የእግዚአብሔርን መልካምነትና ኃይል እንዲጠራጠሩ ባደረጋቸው ሰዎች ሲፈተን መልሱን መፈለግ ያለብን ከየት ነው?`

`ሁሉን ቻይ በሆነው የፍቅር አምላክ በተፈጠረ እና ተደግፎ በሚኖረው ዓለም ውስጥ ሁሉን ቻይ በሆነው የፍቅር አምላክ በተፈጠረ እና ተደግፎ በሚኖረው ዓለም ውስጥ ስላለው ስለ ክፋት የተለመደ ጥያቄ እንዴት ይመልሳሉ? የታላቁ ውዝግብ ጭብጥ ለዚህ ፈተና እንዴት መልስ ሊሰጥ ይችላል?`