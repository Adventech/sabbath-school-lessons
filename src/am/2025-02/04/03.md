---
title:  ለአብራም የቀረበ ጥሪ
date:   21/04/2025
---



በኦሪት ዘፍጥረት አሥረኛው ምዕራፍ ስለ ተለያዩ ብሔረሰቦች መወለድ እንመለከታለን። ብሔር አሕዛብን ለማመልከትም እንዲሁ ጥቅም ላይ ይውላል።

ዘፍጥረት 10፣ የሰው ዘር በነገድ፣ በጎሳ እና በቋንቋ መከፋፈሉን ይነግረናል (ዘፍ. 10፡5 ራእ. 14፡5)።

`ይህ ጽንሰ ሀሳብ ተዋውቆ ብሎም ሥራ ላይ ውሎ ብዙም ሳይቆይ፣ ከእነዚህ ብሔራት መካከል በአንዱ ውስጥ የነበረው አብራም፣ ከብሔሩም ሆነ ብሔሩ ከሚወክለው ማንኛውም ነገር ተለይቶ እንዲወጣ እግዚአብሔር ጥሪ ያቀርብለታል። ጥቅሶቹን ያንብቡ፡ ዘፍ. 12፡1-9። አብራም (ኋላ ላይ አብርሃም የተባለው) ከመጣበት ብሔር ተለይቶ እንዲወጣ እግዚአብሔር ጥሪ ያደረገለት ለምንድን ነው?`

እግዚአብሔር አብርሃምን ተጠቅሞ ሰዎች ከሚያቋቁሟቸው መንግሥታት በተቃራኒ የሚቆም ሕዝብ ለመመሥረት አስቦ ነበር። እነዚህ ሕዝቦች ከራሱ ከእግዚአብሔር በቀር ሌላ ንጉሥ አይኖራቸውም። ይህን ተከትሎ ሰብዓዊው ዘር ወደ ፈጣሪው ቢመለስ ምን ሊፈጠር እንደሚችል ማሳየት ነበረባቸው። እስራኤል “በምድር ለሚኖሩ ሕዝቦች” (ዘፍ. 12፡3) ሁሉ በረከት ትሆን ዘንድ ተቋቋመች። `እግዚአብሔር ምናልባትም ከጥፋት ውሃ በፊት በምድር ላይ ያልታየ ብርሃን ብሎም ልዩ መብትና ጥቅም ባለቤት አደረጋቸው። ጥቅሶቹን ያንብቡ፡ ዘዳ. 4፡5-9። እግዚአብሔር ለአብርሃም በገባለት ኪዳን መሠረት የእርሱ ተስፋ ፍጻሜ ሕዝቦች ለሆኑት የአብርሃም ልጆች ምን እያላቸው ነበር?`


ይህ አንድ ግለሰብ ለአንድ የሕብረተሰብ ክፍል ምስክር የሚሆንበት ሳይሆን፣ ይልቁንም መላው ሕዝብ በአንድነት በመሥራትና ከእግዚአብሔር ጋር በመተባበር አምላካዊውን ባህሪ ገልጾ የሚያሳይበት ነው። እነርሱን ከሌሎች ሕዝቦች የተለዩ ያደረጋቸው እግዚአብሔር ለእነርሱ ሰጥቷቸው የነበረው “ሥርዓትና ፍርድ” ብቻ ሳይሆን፣ ለእነዚህ ለተሰጧቸው የሚኖራቸው ታማኝነት “በእውነቱ ይህ ታላቅ ሕዝብ የቱን ያህል ጥበበኛና አስተዋይ ነው” (ዘዳ. 4፡6) ብለው ሌሎች ምስክርነታቸውን እንዲሰጡ ጭምር የሚያደርግ እንደ ነበር ስለ እነርሱ ከተነገሩ ቃላት ማስተዋል ተገቢ ነው። ለሕዝቡ የተሰጡት እውነቶች የቱንም ያህል አስደናቂ ሊሆኑ ቢችሉ እንኳ፣ ከእነርሱ ጋር ተስማምተው መኖርና መታዘዝ አለመቻላቸው፣ በበረከትና በሕይወት ፋንታ ሞትና እርግማን ማስከተሉ አይቀሬ ነበር።

`እነዚህን እውነቶች ስለ ማወቅ ብቻ ሳይሆን ስለ መታዘዝም አጽንኦት የሚሰጠው ያው ተመሳሳይ መርኅ ዛሬም እንደ ዳግም ምጽአቱ ተጠባባቂ ሕዝብ በእኛ ላይ የሚሠራው እንዴት ነው?`