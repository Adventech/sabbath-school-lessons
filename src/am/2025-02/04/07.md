---
title:  ተጨማሪ ሀሳብ
date:   25/04/2025
---

ኢሳ. 44፡24-45፡13 “ጥቂት በጥቂት፣ መጀመሪያ በስውርና በዝምታ፣ ከዚያም ጉልበት ሲያገኝና የሰዎችን አእምሮ መቆጣጠር ሲችል በገሃድ፣ የኃጢአት ምስጢር፣ የማታለልና የስድብ ሥራውን ወደ ፊት ገፋበት።

ለማስተዋል ከባድ በሆነ አኳኋን የዓረማዊያን ልማድ ወደ ክርስትና ቤተ ክርስቲያን መግባት ቻለ። በጣዖት አምልኮ ዘመን ቤተ ክርስቲያን በደረሰባት ከባድ ስደት ምክንያት የመቻቻልና የመመሳሰል መንፈስ ለተወሰነ ጊዜ ተገትቶ ነበር። ስደት ሲቆምና ክርስትና ወደ ነገሥታት ሰገነቶችና ቤተ-መንግሥታት ሲገባ ግን የክርስቶስንና የሐዋርያቱን ትሑት የሆነ ተራ ሕይወት ወደ ጎን ገፍትራ፣ በጦዖት አምላኪ ካህናትና ገዢዎች ኩራትና አንጸባራቂ ታይታ ተካችው። በእግዚአብሔር መጠይቆች (መስፈርቶች) ፈንታም የሰውን ጽንሰ ሀሳብና ወግ ተካች። በአራተኛው መቶ ክፍለ ዘመን መጀመሪያ ላይ የቆስጠንጢኖስ ወደ የይስሙለ ክርስትና መለወጥ ታላቅ ፈንጠዝያን በመቀስቀስ፣ ዓለም ከነዓለማዊነቱ አስመሳይ የጽድቅ ካባ ደርቦ ወደ ቤተ ክርስቲያን ገባ። አሁን የብልሽት ሥራ በፍጥነት ይስፋፋ ጀመር። ጣዖት አምላኪነት የጠፋች መስላ አሸናፊ ሆነች። መንፈሷ ቤተ ክርስቲያንን በቁጥጥሩ ሥር አደረገ። አስተምህሮዎችዋ፣ ክብረ በዓላቶቿ እንዲሁም መላምቶችዋ (አጉል አምልኮዎችዋ) ከክርስቶስ ተከታዮች አምልኮና እምነት ጋር ተዋሃዱ።” (ታላቁ ተጋድሎ፡ ገጽ፡ 58-59)።

በረቡዕ ጥናት መጨረሻ ላይ ከቀረበው ጥያቄ አኳያ እኛ በተለይ የዚህ ምድር ቆይታችን በተራዘመ ቁጥር ትኩረታችንን “በፍጹም ትሕትና ራሱን ዝቅ ካደረገው ከክርስቶስ እና ከደቀ መዛሙርቱ” እየመለስን—ለታይታ፣ ለሥልጣን፣ ለውዳሴ ከንቱ እና ለዓለም ፈተናዎች ተጋላጭ በመሆን ረገድ ሁላችንም አደጋ ላይ አይደለንምን? ከዚህ በተቃራኒ የምናስብ ከሆነ ራሳችንን እያሞኘን ነው።



### የመወያያ ጥያቄዎች

`1. እግዚአብሔር ሕዝቡን በግዞት ወደ ባቢሎን ያመጣበት ትዕይንት በእጅጉ እግዚአብሔር ሕዝቡን በግዞት ወደ ባቢሎን ያመጣበት ትዕይንት በእጅጉ ልብ የሚሰብር ዓይነት ነበር። አብርሃም ለምድራችን ብርሃን የሚሆን የቃል ኪዳን ሕዝብ ይመሠርት ዘንድ ከከለዳውያን ምድር ከዑር ቢጠራም፤ አሁን ግን ትውልዱ በሰንሰለት ታስሮ እንዲጋዝ ሆነ። እስራኤላውያን ለእግዚአብሔር ታማኝ ቢሆኑ ኖሮ ምን ሊከሰት ይችል እንደ ነበር በምርኮ ዘመናቸው አሳይቷቸዋል። እግዚአብሔርን ፍጹም ይቃወም የነበረ ሥርዓት ራስ የሆነው ናቡከደነፆር ወደ ክርስቶስ እንደመጣ በዳን. 4 እንመለከታለን። በግዞት ዘመናቸው መጨረሻ ላይ እግዚአብሔር እንደ ክርስቶስ ምሳሌ ሆኖ የሚያገለግል አንድ የፋርስ ንጉሥ ያስነሣ ሲሆን፣ ንጉሡ የእግዚአብሔርን ሕዝብ ከባቢሎን ግዞት ነፃ በመልቀቅ ወደ ተስፋይቱ ምድር የሚመልስ ነበር። ቂሮስ እስራኤላዊ አልነበረም። ነገር ግን እግዚአብሔር የቃል ኪዳኑን ሕዝብ ወደ የሩሳሌም በመመለስ የመዳንን ዕቅድ ለዓለም ያሳይ ዘንድ መረጠው። እግዚአብሔር ግቡን ለማሳካት ከእስራኤል ውጪ የነበሩ ሰዎችን ከመጠቀሙ አኳያ፣ ለሰው ልጆች ስላለው አመለካከት ምን ትምህርት እናገኛለን?

2. እኛ ባቢሎን ውስጥ ላንሆን እንችላለን ነገር ግን ምን ያህሉ ባቢሎን በእኛ እኛ ባቢሎን ውስጥ ላንሆን እንችላለን ነገር ግን ምን ያህሉ ባቢሎን በእኛ ውስጥ ይኖር ይሆን? የችግሩን መኖር እንዴት አምነን መቀበል ብሎም መለወጥ እንችላለን?`