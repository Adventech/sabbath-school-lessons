---
title:  ተጨማሪ ሀሳብ
date:   27/06/2025
---

Read Ellen G. White, “The Unseen Watcher,” pp. 535–538, in Prophets and Kings.

“ግቡን ለማሳካት በንቁ እርምጃ ሂደቶች ውስጥ የሚያልፍ እያንዳንዱ መንግሥት ግዛቱን በምድር ላይ ያንሰራፋ ዘንድ የተፈቀደለት ሲሆን፣ ይኸውም የቅዱሱን ጠባቂ ዓላማ ይፈጽም እንደሆነ ለማየት ነው። ትንቢቱ የዓለምን ልዕለ ኃያላን ግዛቶች ማለትም የባቢሎንን፣ የሜዶንና ፋርስን፣ የግሪክን እና የሮምን እድገትና ግስጋሴ በጉልህ አሳይቷል። በእነዚህ በእያንዳንዳቸው መንግሥታት፣ አነስተኛ አቅም ባላቸው ትናንሽ አገራት ከሚሆነው በተመሳሳይ ታሪክ ራሱን ሲደግም ተስተውሏል።

ሁሉም ልዕለ ኃያላን የየራሳቸው መፈተኛ ወቅቶች የነበሯቸው ሲሆን፤ አንዳቸውም ሳይቀሩ ወድቀዋል፣ ክብርና ሞገሳቸው ተገፏል፣ ጉልበታቸውም ከድቷቸዋል። አገራት አምላካዊውን መርኅዎች ለመቀበል አሻፈረኝ ባሉ ቁጥር፣ ይህ እምቢተኝነታቸው ለገዛ ራሳቸው ውድቀትና ጥፋት ሲዳርጋቸው ተስተውሏል። በመለኮት ላይ የመሠልጠን ፍላጎት እና ዓላማ ግልጽ በሆነ መንገድ ለዘመናት ሥራ ላይ ሲውል ታይቷል”— Ellen G. White, Prophets and Kings, p. 535.

በኤርምያስ 18 ላይ ነቢዩ ሸክላ ሠሪው በጭቃ ቅርጽ የማውጣትና የማበጃጀት ዕደ ጥበብ ሥራ ሲሠራ ተመልክቷል። እግዚአብሔር በመጽሐፍ ቅዱሳዊ ትንቢቶች ውስጥ ያለውን በሁኔታዎች ላይ የመመስረት መርኅ ለማስረዳት የተጠቀመው ሸክላ ሠሪ ጭቃውን ሲቀርጽ የሚያሳየውን ምስል ነው። ጉዳዩን መረዳታችንን ለማረጋገጥ ሲል ብቻ፣ ጌታ እንዲህ ሲል በኤርምያስ በኩል ተናግሯል፡ “ ‘አንድ ሕዝብ ወይም መንግሥት እንዲነቀል፣ እንዲፈርስና እንዲጠፋ በተናገርሁ ጊዜ፣ ያስጠነቀቅሁት ሕዝብ ከክፋቱ ቢመለስ፣ እኔ ላደርስበት ያሰብሁትን ክፉ ነገር እተዋለሁ። በሌላም ጊዜ አንድን ሕዝብ ወይም መንግሥት አንጸውና እተክለው ዘንድ ተናግሬ፣ በፊቴ ክፉ ነገር ቢያደርግና ባይታዘዘኝ፣ አደርግለታለሁ ብዬ ያሰብሁትን መልካም ነገር አስቀርበታለሁ።’ ” (ኤር. 18፡7-10)።



### የመወያያ ጥያቄዎች



`1. አምላካዊው ፍርድ ከእውነት ርቀው ከሄዱት የእግዚአብሔር ሕዝቦች ይልቅ አምላካዊው ፍርድ ከእውነት ርቀው ከሄዱት የእግዚአብሔር ሕዝቦች ይልቅ ለነነዌ ቀላል እንደሚሆን የሱስ የተናገረውን ያስቡ (ማቴ. 12:39– 42)። የእግዚአብሔር ቤተ ክርስቲያን ከዚህ ማስጠንቀቂያ ምን ትምህርት ማግኘት ትችላለች?

2. በእያንዳንዱ ሥርዓት እግር ተተኪ አገዛዝ “ታሪክ ራሱን ደግማል” የሚለውን በእያንዳንዱ ሥርዓት እግር ተተኪ አገዛዝ “ታሪክ ራሱን ደግማል” የሚለውን የኤለን ጂ. ኋይት አባባል ልብ ይበሉ። በትንቢት በተዘረዘሩት በሁሉም ልዕለ ኃያል መንግሥታት ውስጥ ምን የጋራ ነጥብ ይመለከታሉ? ተመሳሳይ ትንቢታዊ መንገዶችን የተከተሉባቸው አቅጣጫዎች የትኞቹ ናቸው? የዛሬው ዓለም እነርሱን እየተከተለ ያለው እንዴት ነው?

3. ብዙውን ጊዜ ሰዎችን ከእምነት የሚያርቀው አእምሮ፣ ማለትም የማሰብ ብዙውን ጊዜ ሰዎችን ከእምነት የሚያርቀው አእምሮ፣ ማለትም የማሰብ ችሎታ ሳይሆን ልብ በመሆኑ ጽንሰ ሀሳብ ዙሪያ አሰብ ያድርጉ። ይህን መገንዘብዎ ለሌሎች በሚሰጡት ምስክርነት ላይ ተጽእኖ የሚኖረው እንዴት ነው?`