---
title:  የመጨረሻዎቹ ጊዜያቶች ምስሎች
date:   21/06/2025
---

### ለዚህ ሳምንት ጥናት፡
ማቴ. 12:38–42፣ ዮናስ 3:5–10፣ ራእ. 18:4፣ ዳን. 5:1–31፣ ራእ. 16:12–19፣ 2ቆሮ. 36:22, 23

> <p>የመታሰቢያ ጥቅስ</p>
> “እርሱም፣‘እኔ ዕብራዊ ነኝ፤ የብስንና ባሕርን የፈጠረውን የሰማይን አምላክ እግዚአብሔርን አመልካለሁ’ አለ።” ዮናስ 1፡9


ይህ ሳምንት ስለ መጨረሻዎቹ ቀናት ክስተቶች ያለንን ግንዛቤ ግልጽ ለማድረግ የሚረዱንን ዘገባዎች ለመጨረሻ ጊዜ የምንመረምርበት ይሆናል። በዚህ ሳምንት ዮናስ ወደ ነነዌ እንዲያመራ የተሰጠውን ተልዕኮ፣ የባቢሎንን ውድቀት፣ የእግዚአብሔርን ሕዝብ ነጻ ያወጣውንና ወደ ተስፋይቱ ምድር እንዲመለሱ ያስቻለውን የፋርስ ንጉሥ—ቂሮስ መነሣትን እንመለከታለን።

እንደ ሌሎቹ የመረመርናቸው ታሪኮች ሁሉ እነዚህ ታሪካዊ ዘገባዎች ለእያንዳንዱ ትውልድ የሚበጅ ጥልቅ ትርጉም አላቸው። ከክርስቶስ ዳግም ምጽአት በፊት ለሚኖሩ የመጨረሻዎቹ ትውልዶችም እንዲሁ ልዩ አግባብ አላቸው። በዚህም “ወቅታዊ እውነት” ብለን የምንጠራውን የጊዜውን ሁኔታ በተሻለ ለመረዳት የሚያስችሉንን በርካታ አላባዎች ከእነዚህ ታሪክን መሰረት ካደረጉ ዘገባዎች ቆፍረን ማውጣት እንችላለን።

በተመሳሳይ፣ የመጨረሻዎቹን ክስተቶች የሚያሳዩ የማስጠንቀቂ ገጽታ የተላበሱ መስለው ስለሚታዩ ታሪኮች አንድ ነገር ማስታወስ አለብን። ስፋት ያላቸውን ርዕሰ ጉዳዮች እና ቀጥተኛ ባልሆነ መንገድ ላይ-ላዩን የተጠቀሱ ጭብጦችን ስንመለከት፣ ጥንቃቄ ማድረግ እና ለእያንዳንዱ ዝርዝር ሁኔታ የማይመስል ትርጉም ዐልባ ትንቢታዊ ትንታኔ ለመስጠት ከመሞከር መታቀብ ተገቢ ይሆናል። እንደ የሱስ ምሳሌዎች ሁሉ፣ ዐበይት ርዕሰ ነጥቦችንና መርኅዎችን ማሰስ ይኖርብናል።

አንዳንድ የተሰወሩ እውነቶችን ለማግኘት ብለን እያንዳንዱ ሽርፍራፊ ዝርዝር ነጥብ ላይ ትኩረት ከማድረግ ይልቅ፣ ርዕሰ ነጥቦችንና መርኅዎችን ማጤን ለመጨረሻዎቹ ቀናት ገጣሚ የሆኑ አላባዎች ላይ መድረስ ያስችላል።