---
title:  ቂሮስ—የተቀባው
date:   26/06/2025
---

ቂሮስ የባቢሎንን ከተማ ከወረረና ከዘረፈ በኋላ በርካታ ዓመታት የፈጀው የእግዚአብሔር ሕዝቦች የግዞት ዘመን ወደ ፍጻሜ መጣ። እናም ወደ ተስፋይቱ ምድር ተመልሰው ቤተ መቅደሱን እንደገና ይገነቡ ዘንድ ፋርሳውያን ፈቀዱላቸው። በቂሮስ የግዛት ዘመን የፋርስ ግዛት በታሪክ ውስጥ ትልቁን ቦታ የያዘ ሆነ። ይህን አስመልክቶ የታሪክ ጸሐፊው ቶም ሆላንድ እንዲህ ብሏል፡ “ዓለም ከዚያ ቀደም አይታው የማታውቅ የበርካታ ነገሮችን ስብስብ የያዘ ታላቅ ግዛት”—Tom Holland, Dominion Basic Books, Kindle Edition, p. 25.

እንዲሁም በፋርሳውያን ልማድና ወግ መሰረት ቂሮስ “ታላቁ ንጉሥ” ወይም “የነገሥታት ንጉሥ” ተብሎ እስከመጠራት ደረሰ።

`ቂሮስ ክርስቶስ ዳግም ሲገለጥ የሚሆነውን ነገር ገልጦ ያሳያል፡ እርሱ በባቢሎን ላይ ጦርነት ከፍቶ እና በመጨረሻ ሕዝቡ ከባቢሎን ያመልጥ ዘንድ ነፃ አውጥቶ ወደ ተስፋይቱ ምድር የሚመልስ ከምስራቅ የሚመጣው (ማቴ. 24፡27) ንጉሥ ነው (ራእ. 19፡11-16)። እግዚአብሔር “ለቀባሁት” (ኢሳ. 45፡1) ሲል ስለ ቂሮስ መናገሩ፣ ይህ ስመ ጥር ፋርሳዊ የእግዚአብሔርን ሕዝብ ነፃ ስላወጣ ብቻ ሳይሆን፣ በባቢሎን ላይ ያካሄደው ውጊያ የክርስቶስ ዳግም ምጽአት ምሳሌ ከመሆኑ የተነሣ ነው። ጥቅሶቹን ያንብቡ፡ 2ዜና 36፡22-23። የቂሮስ ታሪክ ከናቡከደነፆር ታሪክ ጋር የሚመሳሰለው በየትኞቹ መንገዶች ነው? የሚለያየውስ? የአዋጁ አንደምታ ምንድን ነው? ደግሞስ፣ ከብዙ መቶ ዓመታት በኋላ ገቢራዊ በሆነው በየሱስ የመጀመሪያ ምጽአት ላይ ምን ተጽዕኖ አሳድሯል?`

የቀደመው የብሉይ ኪዳን መጻሕፍት ቅደም ተከተል፣ በእኛ ዘመን በሚልክያስ መጽሐፍ እንዲያልቅ የተደረገው አይደለም። ይልቁንም ብሉይ ኪዳን የተጠናቀቀው በዚህ ከቂሮስ በተላለፈው መግለጫ ነው። በቅዱሳት መጻሕፍት ሕገ ደንብ መሰረት ቀጣዩ ክፍል ማቴዎስ ሲሆን፣ መጽሐፉ በክርስቶስ መወለድ ይኸውም የኦሪት ምሳሌ ፍጻሜ በሚያገኝበት ቂሮስ ይጀምራል። ቂሮስ ምድራዊውን ቤተ መቅደስ መልሶ የመገንባት ሥራ ሲያደራጅ—የሱስ ወደ ዳግም ምጽአቱና ነጻነታችንን ወደ ምንቀዳጅበት የሚያመራውን የሰማያዊውን መቅደስ አገልግሎት መርቆ ከፈተ።

`እርግጥ ነው፣ ቂሮስ የክርስቶስ ፍጹም ምሳሌ አልነበረም። ቢሆንም እርሱ የ “አዳኙ” ምሳሌ ሆኖ በሰፊው ይሠራል። እግዚአብሔር ፈቃዱን ይፈጽም ዘንድ አንድን አረማዊ ንጉሥ በእንዲህ ያለ ልዩ መንገድ መጠቀሙ ምንኛ አስደሳች ነው! ማለትም፣ ነገሮች የትኛውንም ዓይነት ውጫዊ ገጽታ ተላብሰው ቢታዩንም እንኳ፣ ጌታ በትንቢት በተነገረው መሰረት የመጨረሻዎቹን ጊዜያት ክስተቶች እውን የማድረጉን እውነት እንዴት ማስተዋል እንችላለን?`