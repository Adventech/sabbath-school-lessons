---
title:  ተጨማሪ ሀሳብ
date:   06/06/2025
---


የኃይማኖት አባቶች እና ነቢያት “የጥፋት ውሃ” ከገጽ 92-108—ይመልከቱ።

“ሊቀ ካህኑ ራሱንም ሆነ ሕዝቡን ከሰይጣን ክስ መከላከል አይችልም።

እስራኤል ከበደል ነጻ አለመሆኗን ያምናል። የሕዝቡን ኃጢአት በምሳሌ በሚገልጹ የጎደፉ ልብሶች እነርሱን ወክሎ በመልአኩ ፊት ይቆማል። በደላቸውን እየተናዘዙ፣ ንስሐቸውንና ውርደታቸውን ወደ ተሸከመው ወደ እርሱ እያመለከቱ ኃጢአታቸውን ይቅር በሚለው አዳኝ ምሕረት ላይ ይታመናሉ…

“ሰይጣን ጌታን አጥብቀው በሚሹ ወገኖች ላይ የሚያቀርባቸው ክሶች በኃጢአታቸው ደስተኛ ካለመሆኑ የመነጨ አይደለም። እርሱ እንከን በማያጣቸው ባህሪዎቻቸው ይከብራል። ምክንያቱም በእነርሱ ላይ ሥልጣን ማግኘት የሚችለው የእግዚአብሔርን ሕግ በመተላለፋቸው ብቻ እንደሆነ ያውቃል። የክሱ መነሾ በክርስቶስ ላይ ያለው ጠላትነት ብቻ ነው። የሱስ በደኅንነት እቅድ አማካይነት ሰይጣን በሰብዓዊው ቤተሰብ ላይ ያለውን ይዞታ በመሰባበር ነፍሳትን ከመዳፉ መንጭቆ እያዳነ ይገኛል…

“ሰው በራሱ ኃይል የጠላትን ክስ መቋቋም አይችልም። ኃጢአት የበከለውን አዳፋ ልብስ ለብሶ፣ በደሉን ለመናዘዝ በእግዚአብሔር ፊት ሲቆም፤ ጠበቃችን የሱስ በንስሐ እና በእምነት ነፍሳቸውን ለእርሱ በአደራ ለመስጠት ቁርጠኞች ለሆኑ ሁሉ ሕጋዊና ተፈጻሚነት ያለውን ምልጃ ያቀርባል። ስለ እነርሱ ጉዳይ ይሟገታል፤ እናም በግዙፉ የቀራኒዮ መከራከሪያው ከሳሻቸውን ድል ይነሣል። ለእግዚአብሔር ሕግ ያለው ፍጹም ታዛዥነት በሰማይና በምድር የኃይል ሁሉ ባለቤት ስላደረገው፣ ለበደለኛው ሰው ከአባቱ ምህረት እና እርቅ ማስገኘት ቻለ።”—Ellen G. White, Prophets and Kings, pp. 583–586.



### የመወያያ ጥያቄዎች



`1. ደቀ መዛሙርቱ በዓለም እንዳሉ ነገር ግን ከዓለም እንዳልሆኑ የሱስ ነግሯቸዋል ደቀ መዛሙርቱ በዓለም እንዳሉ ነገር ግን ከዓለም እንዳልሆኑ የሱስ ነግሯቸዋል (ዮሐ. 15፡19፣ 17፡14-16። ዓለምን የማሸነፍ ኃላፊነታችንን ራሳችንን “ንጹህና ነውር የሌለበት” አድርገን በመጠበቅ ሚዛናዊ የምናደርገው እንዴት ነው? (ያዕ. 1፡27)።

2. ከጥፋት ውሃ በፊት ኖኅ ለሕዝቡ ያቀረበው የተማጽኖ አገልግሎት ስለ ከጥፋት ውሃ በፊት ኖኅ ለሕዝቡ ያቀረበው የተማጽኖ አገልግሎት ስለ ታላቁ ተጋድሎ አሠራር ምን ያስተምረናል? እኛ ዛሬ ተመሳሳይ ሚና የምንጫወትባቸው መንገዶች የተኞቹ ናቸው?

3. ኃጥአን ከሰማይ በሚወርድ እሳት ከመበላታቸው አስቀድሞ (በሰዶም ኃጥአን ከሰማይ በሚወርድ እሳት ከመበላታቸው አስቀድሞ (በሰዶም እንደሆነው) እግዚአብሔር ከሞት ያስነሣቸዋል፤ ከዚያም ሰይጣን ለአጭር ጊዜ ከእነርሱ ጋር እንዲሠራ ይፈቅዳል (ራእ. 20፡7-9)። እግዚአብሔር ሁሉንም ነገር ከማስተካከሉ በፊት ይህ አስፈላጊ የመጨረሻ እርምጃ ስለመሆኑ ምን ዓይነት ምክንያቶች በአእምሮዎ ሊመጡ ይችላሉ?

4. በዚህ ሳምንት ያጠናናቸውን ትምህርቶች ሲያጤኑ፣ ለገዛ ሕይወትዎ በዚህ ሳምንት ያጠናናቸውን ትምህርቶች ሲያጤኑ፣ ለገዛ ሕይወትዎ የሚበጁ ሆነው የሚያገኟቸው ጥንቃቄዎች ምንድን ናቸው? እነዚህ ታሪኮች በክርስቶስ ላይ ስላሎት ተስፋ ምን ያስተምሮታል?`