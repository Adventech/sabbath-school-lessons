---
title:  የምድር ሁሉ ዳኛ
date:   04/06/2025
---

`ሰዶም ከመጥፋቷ ጥቂት ቀደም ብሎ በመምሬ ሜዳማው መልክአ ምድር ላይ ገቢራዊ የሆነ አንድ አስገራሚ ታሪክ አለ። እግዚአብሔር ከሁለት መልአኮች ጋር በመሆን ለአብርሃም ይገለጥለታል። አብርሃምም እንዳያቸው እነዚህን ሰማያዊ እንግዶች ምግብ ይጋብዛቸዋል። እንግዲህ በዚህ ወቅት ነበር እስከ መሲህ የሚዘልቀውን የዘር ሃረግ ፍሬ አብርሃም እና ሣራ እንደሚያገኙ እግዚአብሔር ለአብርሃም ቃል የገባው። የየሱስ ዝርያ ከአብርሃም የዘር ሃረግ መመዘዙ እሙን ነው (ገላ. 3፡ 16)። ከዚያም ታሪኩ በድንገት ወደ ኃጥአኑ ሜዳማ ከተሞች ያመራል። ጥቅሶቹን ያንብቡ፡ ዘፍ. 18፡17-32። ስለ እግዚአብሔር ባህሪ እና ውሎ አድሮ እርሱ በምድራችን የሰፈነውን ክፋት ለማስወገድ ስላቀደበት መንገድ ከእነዚህ ጥቅሶች ምን እንማራለን?`


እግዚአብሔር ለእኛ ማብራሪያ ለመስጠት ግዴታ ባይኖርበትም፣ ነገር ግን ዓላማውን እና እቅዱን ከሰው ልጅ ባይሸፍን ይመርጣል። “በእውነት ጌታ እግዚአብሔር ምስጢሩን ለአገልጋዮቹ ለነቢያት ሳይገልጥ፣ ምንም ነገር አያደርግም።” (አሞጽ 3፡7)።

እግዚአብሔር ሰዶምንና ገሞራን ከማጥፋቱ በፊት ማድረግ የነበረበት ብቸኛውና ትክክለኛው—ሊሆን ስላለው ነገር ለእርሱ ማሳወቅ እንደሆነ ተናግሯል።

በዚህም አብርሃም በቅርብ በሚሆነው ነገር ምስክር ይሆናል።

ሁለቱ መላእክት ማስጠንቀቂያቸውን ለሚሰሙ ጥሪ ለማቅረብ ወደዚያች ክፉ ከተማ ሲያመሩ እግዚአብሔር ግን ከአብርሃም ጋር ቆይታ ያደርጋል።

በመጨረሻው ዘመን ተመሳሳይ ተግባር በማከናወን በባቢሎን ውስጥ የሚኖሩ የእግዚአብሔር ሕዝቦች ከእርሷ እንዲወጡ ጥሪ የሚያደርጉ መላእክትን ትንቢት ማሰብ እንችላለን (ራእ. 14:6–12፣ ራእ. 18:1–4)። የመጨረሻው ማስጠንቀቂያ እየተሰጠ በነበረበት ወቅት፣ እግዚአብሔር ሊሆን ስላለው ነገር ከአብርሃም ጋር እየተወያየ ነበር። እርሱ—የኃይማኖት አባት የሆነው አብርሃም ላቀረባቸው ጥያቄዎች ራሱን ግልጽ አድርጎና ፈቃደኛ ሆኖ በፊቱ ቀርቦ ነበር።

`“ ‘እንዲህስ አይሁን፤ ጻድቁን ከኀጢአተኛው ጋር እንዴት ትገድለዋለህ? ይህን የመሰለው አድራጎት ከአንተ ይራቅ፤ የምድር ሁሉ ዳኛ በቅን አይፈርድምን?” (ዘፍ፡ 18፡25)። አብርሃም የሰዶምን ጉዳይ ብቻ ሳይሆን የእግዚአብሔርንም ባሕርይ እየመረመረ ነበር። በተመሳሳይ፣ መጨረሻው ከመምጣቱ በፊት እግዚአብሔር የሰማይ መጻሕፍትን ይከፍታል (ራእ. 20፡4፣ 11–15)፤ በመጨረሻ በምድር ላይ እሳት ከማውረዱ በፊት ማስረጃዎቹን እንድንመረምር ይፈቅድልናል። በዚህም ዛሬ መልስ ላላገኘንላቸው በርካታ ጥያቄዎች መልስ የምናገኝባቸው አንድ ሺ ዓመታት ይኖሩናል። ጌታ በጠፉት ላይ የመጨረሻውን ፍርድ ከመስጠቱ በፊት፣ በማን ላይ እና በምን ምክንያት ያ እንደ ደረሰ እንረዳ ዘንድ አንድ ሺህ ዓመት ይሰጠናል። ይህ ስለ እርሱ ባህሪ እና እርሱ በፍጡራኑ ይመረመር ዘንድ ምን ያህል ክፍት እንደሆነ ምን ይነግረናል? (ፍጡራኑ በሕይወት ለመኖር ሙሉ በሙሉ በእርሱ ላይ ጥገኞች ሆነውና እነዚህን ነገሮች የማወቅ አንዳችም ተፈጥሯዊ መብት ሳይኖራቸው)`