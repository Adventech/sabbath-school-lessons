---
title:  የዘመናት ፍጻሜ የደረሰብንን እኛን፤
date:   31/05/2025
---

### ለዚህ ሳምንት ጥናት፡
ራእ. 6:12–17፣ ማቴ. 24:36–44፣ ዘፍ. 6:1–8፣ 2ጴጥ. 2:4–11፣ ዘፍ. 18:17–32፣ ዳን. 7:9, 10

> <p>የመታሰቢያ ጥቅስ</p>
> “ይህ ሁሉ ምሳሌ ይሆን ዘንድ በእነርሱ ላይ ደረሰ፤ የዘመናት ፍጻሜ የደረሰብንን እኛን ለማስጠንቀቅም ተጻፈ። ስለዚህ ተደላድዬ ቆሜአለሁ የሚል ቢኖር እንዳይወድቅ ይጠንቀቅ።” 1ቆሮ. 10፡11-12


መጽሐፍ ቅዱስ ወደፊት ስለሚፈጸሙ ክንውኖች በሚነግሩንና አሁን ያለውን “ወቅታዊ እውነት” እንድናተውል በሚረዱን ቁልፍ የእግዚአብሔር ሕዝብ ታሪኮች የተሞላ ነው። እንዲያውም አንዳንዶቹ ዘገባዎች የዳንኤልንና የራእይን ትንቢቶች በግልጽ ለመረዳት የሚያስችል ሰፊ መሠረት በመጣል፣ በአስገራሚ ዝርዝር መግለጫዎች የመጨረሻውን ዘመን ክስተቶች በግልጽ ያሳያሉ።

እግዚአብሔር ግለሰባዊውን የሕሊና ነፃነትን ሳይጥስ፣ ነቢያት በመጨረሻዎቹ ቀናት እንደሚፈጸሙ ከተነበዩት ጋር ፍጹም ሆኖ በሚስማማ መልኩ ሁኔታዎችን መምራት ችሏል። ከነዚህ ወሳኝ ታሪኮች መካከል አንዳንዶቹ ግልጽ ሆነው ቀርበዋል።

ምክንያቱም አዲስ ኪዳን በተለይ የመጨረሻዎቹን ዘመናት ክስተቶች ለማሳየት እንደ፡ ሰዶምና ጎሞራ፣ የጥፋት ውሃ ወዘተ የመሳሰሉትን በገሃድ ይጠቅሳቸዋል።

በአምላካዊው ቃል ውስጥ የተሰጡንን ሌሎቹን እውነቶች ምሰን ለማውጣት ደግሞ በጥንቃቄ ማሰስ፣ ማሰብና ማጤን ከእኛ ይፈለጋል።

በሚቀጥሉት ሁለት ሳምንታት እንደ ዳግም ምጽአት፣ የፍርድ ምርመራ፣ የመጨረሻው ቀውስ፣ እና ሌሎች ክስተቶች ምን ማለት እንደሚጠበቅባቸው ለመመልከት በበርካታ ቁልፍ ታሪኮች ዙሪያ ቅኝት እናደርጋለን። ክርስቶስ የትንቢቶች ሁሉ መሰረት ብሎም የመላው ትንቢታዊ መልእክት የመጨረሻ ግብ እንደመሆኑ፣ በዚያ ረጅም ሂደት እርሱን የሁሉም አስኳል ሆኖ እናገኘዋለን።