---
title:  ተጨማሪ ሀሳብ
date:   09/05/2025
---

ቅዱሳት መጻሕፍት ደኅንነታችንን እውን ለማረግ የተገባው ክርስቶስ ብቻ እንደሆነ በግልጽ ያሳዩናል። ኃጢአት ዐልባ ሰብዓዊ ሕይወት የኖረው እርሱ፣ ለአብ ክብር ፍጹም የሆነ እርካታ ያስገኘ ብቸኛው የሰብዓዊው ሕይወት ምሳሌ ነው። ነውርና እንከን የሌለበት የእግዚአብሔር በግ የሆነው እርሱ፣ እንደ ዘላለማዊ የደኅንነት ዋስትናችን ስለ ለሰብዓዊው ዘር ግንባር ቀደም ሆኖ ቆሟል።

በሌላ በኩል እግዚአብሔር ለእርክስና ምላሽ የሚሰጠውን ፍትሐዊ ፍርድ ለማርካት እነሆ በደላችንን በራሱ ላይ አኖረ። ዮሐንስ በእግዚአብሔር ዙፋን ዙሪያ የተሰበሰቡ፣ አስደናቂውን የሰማያዊ ፍጥረታት ትዕይንት ሲመለከት፣ “አታልቅስ፤ እነሆ፤ ከይሁዳ ነገድ የሆነው አንበሳ፣ የዳዊት ሥር ድል ነሥቷል” (ራእ. 5፡5) ተባለ።

በተጨማሪ የኃጢአትን ችግር ለመፍታት በቂ ሊሆን የቻለው የየሱስ ሞት ብቻ፣ ይኸውም ራሱ እግዚአብሔር መሥዋዕት መሆኑ፣ ስለ ኃጢአት አስከፊነትና በኃጢአት የወደቀው ሰብዓዊ ዘር ስለሚገኝበት ሁናቴ ለማሰብ ይሞክሩ።

እግዚአብሔር የመለኮታዊ መንግሥቱን መርኅዎች ሳይጥስ እኛን ሊያድን የሚችልበት ሌላ መንገድ ቢኖር ኖሮ በእርግጥ ያደርገው ነበር።

“የተጣሰው አምላካዊ ሕግ የተላላፊውን ኃጢአተኛ ህይወት ይጠይቅ ነበር።

በዩኒቨርስ ካሉት ሁሉ አንዱ ብቻ ስለ ሰው ልጅ በመቆም ሕጉ የጠየቀውን ማሟላት ይችል ነበር። መለኮታዊው ሕግ ልክ እንደ ሕግ አውጪው አምላክ ቅዱስ እንደመሆኑ ከእግዚአብሔር ጋር እኩል የሆነው አንዱ ብቻ ለሰብዓዊው ፍጡር መተላለፍ ስርየት ማምጣት ይችል ነበር። በኃጢአት የወደቀውን ሰብዓዊ ዘር ከሕጉ እርግማን በመዋጀት ዳግመኛ ከሰማይ ጋር ህብረት እንዲኖረው ሊያደርግ ይችል የነበረው አንዱ ክርስቶስ ብቻ ነበር። ክርስቶስ እንደ በደለኛ ተቆጥሮ የኃጢአትን ውርደት መቀበል ነበረበት። ለቅዱሱ አምላክ በእጅጉ አጸያፊ የሆነው ኃጢአት--አብን ከወልድ የግድ መለየት ነበረበት። ክርስቶስ የጠፋውን ዘር ለማዳን ጥልቅ በሆነ ሐዘንና እንግልት ማለፉ የግድ ነበር።” (የኃይማኖት አባቶችና ነቢያት፡ ገጽ፡ 59)

የመወያያ ጥያቄዎች

`1. ዮሐንስ ወደ ዙፋኑ ቅጥር ሲገባ “የታረደ” የሚመስል በግ ይመለከታል። ዮሐንስ ወደ ዙፋኑ ቅጥር ሲገባ “የታረደ” የሚመስል በግ ይመለከታል። የሱስ ዓለም ከተፈጠረ ጀምሮ የታረደው በግ እንደሆነ ራእ. 13፡8 ላይ ይነግረናል። የደኅንነት ዕቅድ ለእኛ ከማስፈለጉ አስቀድሞ ገቢራዊ ከመደረጉ አኳያ ስለ እግዚአብሔር ምን ትህርት ማግኘት እንችላለን?

2. አምላክ የለሽ የሆኑ በርካታ ሰዎች ቀዝቃዛ በሆነው ጽንፈ ዓለም ውስጥ አምላክ የለሽ የሆኑ በርካታ ሰዎች ቀዝቃዛ በሆነው ጽንፈ ዓለም ውስጥ ብቻችንን እንደምንኖር አድርገው ያምናሉ። በአንጻሩ፣ መጽሐፍ ቅዱስ ስለ እግዚአብሔር የሚናገር ብቻ ሳይሆን፣ ነገር ግን እርሱ ይህችን ምድር አብልጦ ከመውደዱ የተነሣ ወደ እርስዋ እንደ ወረደና አልፎ ተርፎም ስለ እርሷ መሥዕት እንደሆነ ይናገራል። በእግዚአብሔር ከማያምኑት በተቃራኒ ለዓለምና እኛ በውስጧ ስላለን ስፍራ ምን ያህል የተለየ አመለካከት ሊኖረን ይገባል? በሌላ አነጋገር፣ የመስቀሉ እውነታ በምናደርጋቸው ነገሮች ሁሉ ላይ ምን ተጽእኖ ሊያሳድር ይገባል?

3. የሰው ዘር መዳን የሚችልበት ብቸኛው መንገድ የክርስቶስ ሕይወት፣ የሰው ዘር መዳን የሚችልበት ብቸኛው መንገድ የክርስቶስ ሕይወት፣ ሞትና ትንሣኤ የሆነው ለምንድን ነው? ይህ የተከፈለ ውድ ዋጋ ኃጢአት በእርግጥም እጅግ የከፋ እንደሆነ አስመልክቶ ምን ያስተምረናል?`