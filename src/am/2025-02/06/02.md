---
title:  ከንቱ መሥዋዕቶች?
date:   04/05/2025
---



አንዳንዴ ሁለት ሐሳቦችን ማነጻጸር በጣም ጠቃሚ ሊሆን ይችላል።

እግዚአብሔር ሕዝቡ ያቀረበውን መሥዋዕት አልቀበልም ካለበት ነጥብ አኳያ፣ ስለ መጽሐፍ ቅዱሳዊው የመሥዋዕት ስርዓት በርካታ ትምህርቶችን ማግኘት ይቻላል። ጥቅሶቹን ያስተያዩ፡ ኢሳ. 1:2–15፣ ኢሳ. 56:6-7፣ መዝ. 51:17።

`መሥዋዕትን አስመልክቶ የቀረቡ ወሳኝ ትምህርቶች ምንድን ናቸው?`

በእስራኤል ታሪክ በተፈጸመው በዚህ አሳዛኝ ምዕራፍ፣ እግዚአብሔር የቀረበውን መሥዋዕት አልቀበልም ሲል የመጀመሪያው አልነበረም። በደኅንነት ታሪክ መጀመሪያ አካባቢ ተመሳሳይ ነገር ተከስቶ የነበረ ሲሆን፣ ይኸውም የአቤል መሥዋዕት በእግዚአብሔር ፊት ተቀባይነት ሲያገኝ፣ የቃየን ግን ሳያገኝ የቀረበት ሁኔታ በተፈጠረበት ወቅት ነበር። ያ የቀደመ ክፍል፣ ተቀባይነት ያላቸውን እና የሌላቸውን መሥዋዕቶች ለማነፃጸር ተጨማሪ ዕድል ይሰጠናል። (ዘፍ. 4:3–7፣ ዕብ. 11:4)።

በኢሳይያስ ዘመን እስራኤላውያን ኃይማኖት ነክ ጉዳዮችን ከአእምሮአቸው ጓዳ በአንደኛው ክፍል ብቻ አኑረው፣ እንዳሻቸው እየተመላለሱ፣ እግዚአብሔርን ለማስደሰት ብቻ የታይታ ሥርዓት ይፈጽሙ ነበር። ያቀርቡ የነበረው መሥዋዕት ልክ እንደ ቃየን ሁሉ በገዛ ራሳቸው ፍላጎት ላይ የተመሠረተ እንጂ፣ ማንነታቸውን ለእርሱ የመስጠትና የማስገዛት እሳቤን ያማከለ አልነበረም።

የዚህን ዓለም መንግሥታት እየዘወረ ያለው ይኸው ከእኔ በቀር ላሳር ዓይነት መንፈስ ነው። ቃየን ልቡን ደስ ባለው መንገድ እየኖረ በራሱ መንገድና አኳኋን ለእግዚአብሔር የአምልኮ ሥርዓት መፈጸሙን ተከትሎ፣ ምናልባት አንድ ሰው—እግዚአብሔር ምቾት እንደነሣውና የገዛ ራሱን መንገድ እንዳይቀይስ እንደ ተጋረጠበት፣ ነገር ግን ይህን መንገዱን ተከትሎ እንዳይሄድ እግዚአብሔርን እንደፈራ አድርጎ ሊያስብ ይችላል።

አቤል ግን እግዚአብሔር የጠየቀውን፣ ይኸውም እግዚአብሔር ወደፊት ስለሚመጣው መሲህ የገባውን ቃል ኪዳን የሚያሳይ መሥዋዕት አቀረበ (ዘፍ. 3፡15)። መሥዋዕት ሆኖ የቀረበው በግ የክርስቶስን በቀራኒዮ የማዳን ሥራ የሚያመለክት ነበር።

“አቤል ከፍ ያሉትን የመዋጀት መርኅዎች አስተውሎ ነበር። እራሱን እንደ ኃጢአተኛ ይመለከት የነበረው አቤል ኃጢአትና የኃጢአት መቀጮ የሆነው ሞት በነፍሱና ለእግዚአብሔር በሚያቀርበው አምልኮ መሃል እንደቆመ ይመለከት ነበር።

`አቤል ሕጉ ከተላላፊው የሚጠይቀውን በማመን ለበደል መሥዋዕት ሆኖ የሚቀርበውን የሚታረድ ጠቦት ይዞ መጣ። በፈሰሰው ደም ውስጥ ወደፊት መሥዋዕት ሆኖ የሚቀርበውን፣ በቀራኒዮ መስቀል ላይ የሚሞተውን ክርስቶስ ተመለከተ። በዚያ ለኃጢአት ሥርየት ሆኖ የቀረበውን አዳኝ ለማመኑና ለጻድቅነቱ ተቀባይነት ያገኘው በመሥዋዕቱ ምስክርነት ነበር።” (የኃይማኖት አባቶች እና ነቢያት ገጽ 72)። በገዛ ራስ ስሜት ከመነዳት፣ ራስን መጠበቅ እንዴት ወሳኝ ነው! እያንዳንዳችን፣ የመዳን ብቸኛ ተስፋችን በሆነው በየሱስ ሞት ላይ ሙሉ በሙሉ መታመን ምን ማለት እንደሆነ እንዴት መለማመድ እንችላለን?`