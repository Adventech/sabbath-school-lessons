---
title:  የሉሲፈር ውድቀት
date:   15/05/2025
---


`ሉሲፈር በአንድ ወቅት ከእግዚአብሔር ዙፋን ቀጥሎ የነበረው ጠባቂ ኪሩብ ሥልጣን በኃላፊነት ተሰጥቶት እንደነበር ሰው ያስተውለው ዘንድ የማይቻል ይመስላል። የእርሱ ሕልውና የእግዚአብሔርን ክብር ለአጽናፈ ዓለም በመግለጥ ረገድ ጉልህ አስተዋጽኦ እንደነበረው ጥርጥር የለውም። ሆኖም የፈጣሪውን ሳይሆን የገዛ ራሱን ክብር ማየት ጀመረ፤ ወይም፣ በትክክል ለመናገር—ለእርሱ የሚገባው ክብር እንዳልተሰጠው አድርጎ ማሰላሰሉን ተያያዘው። ጥቅሶቹን ያንብቡ፡ ሕዝ. 28፡11-17፣ ኢሳ. 14፡12-14። ሉሲፈርን ለውድቀት የገፋፋው ምን ነበር? እነዚህን ጥቅሶች ከራእ. 14፡1-12 ጋር ያስተያዩ። በሉሲፈር ውድቀት እና ሰብዓዊው ፍጡር በክርስቶስ ባገኘው ከፍ ያለ ስፍራ መካከል ያለው ንጽጽር፣ በራእ. 14 ስለሆነው ነገር ባሎት ግንዛቤ ላይ ምን ገጽታ ይሰጦታል?`


የተዋጁት ከእግዚአብሔር በግ ጋር በጽዮን ተራራ ላይ ሲቆሙ፣ ሉሲፈር ከቅዱሱ ተራራ እንዴት እንደተወገደ ልብ ይበሉ። ሉሲፈር በአንድ ወቅት በእግዚአብሔር የአትክልት ቦታ፣ በኤደን እንደነበረ ቃሉ የሚነግረን ሲሆን፣ ሰብዓዊ ፍጡራንም እንዲሁ በዚያ ነበሩ። ነገር ግን ከሰይጣን መጻኢ ቀናት በተቃራኒ፣ ሰብዓዊ ፍጡራን በክርስቶስ በኩል ወደ ኤደን እንዲመለሱ ሆኑ (ራእ. 22፡1-3)።

“ሰማይ ድል ይቀዳጃል፣ በሰይጣን እና መላእክቱ ውደቀት ክፍት ሆኖ የኖረው ስፍራም እነሆ በጌታ በተዋጁ ወገኖች ይሞላል።”—The Advent Review and Sabbath Herald, May 29, 1900.

የዳኑ ወገኖች በዚያ፣ ማለትም በሰማይ ሊገኙ የቻሉበት ምስጢር አንድ ብቻ ሲሆን ይኸውም ወንጌል ነው። እንደ እውነቱ ከሆነ፣ የደኅንነት ወንጌል ጭብጥ በራእ. 4 እና 5 የዙፋኑ ክፍል ሥዕላዊ ገለጻ ቁልጭ ብሎ ቀርቧል። “ ‘ “መጽሐፉን ልትወስድ፣ ማኅተሞቹንም ልትፈታ ይገባሃል፤ ምክንያቱም ታርደሃል፤ በደምህም ከነገድ ሁሉ፣ ከቋንቋ ሁሉ፣ ከወገን ሁሉ፣ ከሕዝብ ሁሉ ሰዎችን ለእግዚአብሔር ዋጅተሃል።”” ’ ” (ራእ. 5፡9)። የሱስ ሰብዓዊውን ፍጡር ለመዋጀት መሞቱን የሚያሳይ እንዴት ያለ ወንጌልን ፍንትው አድርጎ የሚያሳይ ሥዕላዊ አገላለጽ ነው!

`በተጨማሪ ቋንቋው የመጀመሪያውን መልአክ መልእክት ምን ያህል እንደሚያንጸባርቅ ልብ ይበሉ፡ “እርሱም በምድር ላይ ለሚኖሩ ለሕዝብ፣ ለነገድ፣ ለቋንቋና ለወገን ሁሉ የሚሰብከውን የዘላለም ወንጌል ይዞ ነበር” (ራእ. 14፡ 6)። ክርስቶስ ለዓለም ያደረገውን በሙላት የሚያሳይ እንዴት ያለ ብርቱ መግለጫ ነው! የምድር ታሪክ ተጀምሮ እስኪያበቃ በምድር የተመላለሰ ክርስቶስ ያልሞተለት አንድም ሰው የለም። ስለ እርሱ መማርና መምረጥ የግለሰቡ ፋንታ ይሆናል። ሰዎች ክርስቶስ ስላደረገላቸው ነገር ያውቁ ዘንድ፣ እንደ ቤተ ክርስቲያንም ሆነ እንደ ግለሰብ ምን ሚና አለን?`