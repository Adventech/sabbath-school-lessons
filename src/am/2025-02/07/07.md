---
title:  ተጨማሪ ሀሳብ
date:   16/05/2025
---

“ተጋድሎው አበቃ” ታላቁ ተጋድሎ፡ ገጽ 756- 774 በአንድ ወቅት ጠባቂ ኪሩብ የነበረው ሰይጣን በእግዚአብሔር ዙፋን ላይ የነበረውን እምነት ለማጥፋት ተነሣ። እግዚአብሔር የወደቁ መላእክት በአመፃቸው እንዲቀጥሉ የፈቀደላቸው ራስን ከፍ ከፍ በማድረግ የሚመጣውን የክፋት ጥልቀት ለመላው ዩኒቨርስ ለማሳየት ነው። ሰይጣን የሰውን ዘር በማታለል ከእግዚአብሔር ጋር እያደረገ ባለው ጦርነት ከጎኑ ለማሰለፍ ቢጥርም፣ ክርስቶስ ግን በመስቀል ላይ ሙሉ በሙሉ ድል በመንሣት በአንድ ወቅት በወደቁ መላእክት ተይዞ የነበረውን ስፍራ ለተዋጁት ሰብዓዊ ፍጡራን አደረገው። በክርስቶስ የዳኑ ኃጢአተኞች ሉሲፈር በሚያነሣው ሀሳብ ላይ ያላቸውን ተቃውሞ በሰውና በእግዚአብሔር ፊት፣ በይፋ ይገልጻሉ። የመጨረሻው ትዕይንት፣ በአንዳንድ መንገዶች—የእግዚአብሔርን መልካምነት እና ፍቅር ከሉሲፈር ውድቀት በፊት ከነበረው ሁኔታ የበለጠ የሚገልጥ ይሆናል። ምንም እንኳ ክፋት ይከሰት ዘንድ ፈጽሞ የእግዚአብሔር ፈቃድ ባይሆንም፣ ያስከተለውም ዘላለማዊ መዘዝ አብልጦ አሳዛኝና ልብ ሰባሪ ቢሆንም፣ ማንኛውም ክፋትም ሆነ የክፋት ስር ከተወገደ በኋላ የሚገለጠው የእግዚአብሔር መልካምነትና የፍቅሩ ጥልቀት—ያ ባይሆን ፈጽሞ ለፍጡራኑ መታየት ባልቻለ ነበር።

ክርስቶስ “የተዋጁትን ወደራሱ አምሳል ተለውጠው፤ እያንዳዱ ልብ የመለኮትን ፍጹም ማኅተም ተሸክሞ፣ እያንዳንዱ የፊት ገጽታ የንጉሣቸውን አምሳያ እያንጸባረቀ ተመለከታቸው። የነፍሱን ጭንቀት ውጤት በእነርሱ ውስጥ አየ፣ እረካም። ከዚያም ወደ ተሰባሰቡት እልፍ አዕላፋት ፃድቃንና ኃጢአን በሚደርስ ድምጽ እንዲህ አለ፦ “እነሆ በደሜ የተገዙ ከእኔ ጋር ለዘላለም ይኖሩ ዘንድ ለእነዚህ ተሰቃየሁ፤ ለእነዚህ ሞትሁ። የምስጋና መዝሙርም በዙፋኑ ዙሪያ ባሉ፣ ነጭ ከለበሱ ወጣ፣ ‘የታረደው በግ ኃይልና ባለ ጠግነት ጥበብም ብርታትም ክብርም ምስጋናም በረከትም ሊቀበል ይገባዋል’ (ራእ. 5፡ 12)።” (ታላቁ ተጋድሎ፡ ገጽ766)

### የመወያያ ጥያቄዎች

`1. እያንዳንዱ ሰብዓዊ ኅፀፅ፣ የባሕሪ እንከን፣ የተሳሳተ ድርጊት፣ የተሳሳተ እያንዳንዱ ሰብዓዊ ኅፀፅ፣ የባሕሪ እንከን፣ የተሳሳተ ድርጊት፣ የተሳሳተ አስተሳሰብ እና ተነሳሽነት በእግዚአብሔር ፊት ወለል ብሎ ሲገለጥ በህሊናዎ ያስቡ! ለእርስዎ የሚገባው ሕጋዊና ፍትሐዊ ፍርድ ምን ነበር? ይህ ከሆነ ዘንዳ፣ ብቸኛው ተስፋዎ ምንድን ነው? “እርሱም፥ ለሚያምኑ ሁሉ የሆነ፥ በኢየሱስ ክርስቶስ በማመን የሚገኘው የእግዚአብሔር ጽድቅ” (ሮሜ 3፡ 22 /1962 ትርጉም/)፣ አጥበቀን በምንሻው፣ ዛሬ እና በፍርዱ ቀን ይሽፍነን ይሆን? በአጭሩ ወንጌል ለምን ያስፈልገናል?

2. እስካሁን እንደተመለከትነው መጥምቁ ዮሐንስ እየነደደ ብርሃን የሚሰጥ እስካሁን እንደተመለከትነው መጥምቁ ዮሐንስ እየነደደ ብርሃን የሚሰጥ መብራት (ዮሐ. 5፡35) በመሆን የሱራፌልን ሚና ተጫውቷል። እርሱ በእርግጥ ከመሲሑ የመጀሪያ መገለጥ አስቀድሞ በመላክ የክርስቶስን መንገድ የጠረገ ነበር። የእግዚአብሔር የመጨረሻው ዘመን ሕዝቦች ተመሳሳይ ትንቢታዊ ሚና የሚጫወቱት እንዴት ነው?`