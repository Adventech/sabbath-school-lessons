---
title:  እግዚአብሔር ከሕዝቡ ጋር
date:   14/05/2025
---

`እግዚአብሔር በደና ዐምድ ተገልጦ ለእስራኤላውያን ይሰጥ የነበረውን ምሪት ተከትሎ፣ በመሃል ወደ ተስፋይቱ ምድር ያደርጉ የነበረውን ጉዞ ገታ ያደርጉና ከምስክሩ ድንኳን ትይዩ ዙሪያውን ጥቂት ራቅ ብለው—በአንድ በኩል ሦስት ነገዶች እየሆኑ በየነገዱ ምልክት ስር ይሰፍሩ ነበር። የእግዚአብሔር ሐልዎት ወደ ቅድስተ ቅዱሳን ይወርድና በሕዝቡ መካከል ያድራል። የምስክሩ ድንኳን ካረፈበት ከአራቱም አቅጣጫዎች ከሌሎቹ ልቀው የሚታዩ ነገዶች ነበሩ። በዘኁ. ምዕ. 2 ዘገባ መሰረት እነዚህ አራት ነገዶች እነማን ነበሩ? 

ዘኁ. 2:3 (ምሥራቅ):
ዘኁ. 2:10 (ደቡብ):
ዘኁ. 2:18 (ምዕራብ):
ዘኁ. 2:25 (ሰሜን):`


ከእነዚህ ከሌሎቹ ልቀው ይታዩ የነበሩ አራት ነገዶች እያንዳንዳቸው ማንነታቸውን የሚገልጽ የየራሳቸውን ምድብ “ዐርማ” ያውለበልቡ ነበር።

ቅዱሳን መጻሕፍት በእነዚህ በእያንዳዳቸው ዐርማዎች ላይ የነበረውን ነገር በግልጽ ባያስቀምጡም፣ በዘፍጥረት 49 እና ዘዳግም 33 ላይ የተገለጹት ነገዶች ባሕርያት፣ እነዚህን በአራቱም አቅጣጫዎች ያሉ ምድቦች—የእያንዳንዳቸውን ምስል በገደምዳሜ ማመላከታቸው ትኩረት የሚስብ ልማድ ሆኖ እናገኘዋለን።

“በአይሁድ ወግና ልማድ መሰረት የይሁዳ ነገድ ምልክት የአንበሳ ምስል፣ የሮቤል ነገድ የሰው ምስል ወይም የሰው ራስ፣ የኤፍሬም የበሬ ምስል፣ የዳን ደግሞ የንስር ናቸው። ይህን ተከትሎ በሕዝቅኤል በተገለጹት ኪሩቤል ቅርጽ ሕብረት ፈጥረው የቀረቡት አራቱ ሕያዋን ፍጡሮች በእነዚህ አራት ምድቦች ተወክለዋል።”— Carl Friedrich Keil and Franz Delitzsch, Commentary on the Old Testament, vol. 1 (Peabody, MA: Hendrickson, 2011), p. 660.

ስለ ወግና ልማድ የተጻፉ መልእክቶችን እያነበቡ ብዙ ዘልቆ መሄድ የሚቻል ቢሆንም፣ ነገር ግን ይህን ጥንታዊ ወግ መጽሐፍ ቅዱስ ስለ አዲሲቷ የሩሳሌም ከሚሰጠው መግለጫ አኳያ ማወዳደር፣ ጉዳዩ ትኩረት እንዲስብ ያደርገዋል። በዚህ መሃል አንድ ልብ የሚያሞቅ ምስል ከፊት ለፊት ድቅን ይላል—በአራቱም የከተማዋ አቅጣጫዎች ሦስት፣ ሦስት ነገዶችን የሚወክሉ በራፎች መኖራቸው ነው (ራእ. 21፡12-13)።

`ስለ እስራኤል አሰፋፈር እና ስለ አዲሲቱ የሩሳሌም የቀረቡት ሁለቱም መግለጫዎች ለአንድ ወሳኝ እውነት አጽንኦት ይሰጣሉ፡ እግዚአብሔር ሰብዓዊውን ዘር ወደ ዙፋኑ ለመሳብ ፈቃዱ ስለመሆኑ! የራእይ መጽሐፍ እንደሚያስተምረን፡ “ሁሉን ቻይ ጌታ አምላክና በጉ መቅደሷ” ናቸው (ራእ. 21፡22)። እርግጥ ነው በእስራኤል ሰፈር ውስጥ እየኖርን አይደለም። ሆኖም ዛሬ በሕይወታችን ወደ አምላክ ሐልዎት መቅረብ የምንችልባቸው መንገዶች ምንድን ናቸው?`