---
title:  አንዳንድ የትንቢት መርሆዎች
date:   29/03/2025
---

### ለዚህ ሳምንት ጥናት፡
ኤር. 29:23-24፣ መዝ. 139:1–6፣ ዳን. 12:4፣ ራእ. 22:10፣ 2ጢሞቴ. 3:15–17፣ ዕብ. 4:12

> <p>የመታሰቢያ ጥቅስ</p>
> “‘የሚመካ ግን፣ እኔእግዚአብሔር እንደ ሆንሁ በማወቁና፣ በምድር ላይ ምሕረትን፣ ፍትሕንና ጽድቅን የማደርግ መሆኔን በመረዳቱ፣ በዚህ ይመካ፤ እኔ በእነዚህ ነገሮች እደሰታለሁና፤’ ይላል እግዚአብሔር” ኤር. 9፡24

ክርስቲያኖች እንደ ሌሎቹ የቅዱሳት መጻሕፍት ክፍሎች ሁሉ፣ የመጽሐፍ ቅዱስን ትንቢት ለመፍታት መሞከር ጊዜ ከማጥፋት የዘለለ ፋይዳ የለውም በሚል እሳቤ በትንቢት ዙሪያም እንዲሁ ስምምነት የላቸውም። ለነገሩ ክርስቲያኖች በእያንዳንዱ ትንቢት ነክ ነቁጥ ብሎም ርዕሰ ነጥብ ዙሪያ የሚፋለሙ ከሆነ፣ ቃሉ እንዴት ተገቢና ጽኑ መሆን ይችላል? እንደ አለመታደል ሆኖ፣ በርካታ አማኞች እንደ ራእይ ያሉ አንዳንድ መጽሐፎችን ሰው ያስተውለው ዘንድ የማይቻለው ብለው ፈርጀዋቸዋል።

አንዳን’ዴ ትንቢትን ማጥናት ከሚያስገኘው መፍትሔ ይልቅ የባሰ ችግር ያስከትላል ብሎ የሚያስብ አንድ ፓስተር ጆሮአቸውን በሚኮረኩር ድምጸት የተናገረውን ቃል መሰረት በማድረግ፣ መልእክቶቹን ከማንበብ ይልቅ ገሸሽ ያደርጓቸዋል።

ሆኖም ነገሩ ሁሌም ከላይ የቀረበውን ሀሳብ የሚጋራ አልሆነም። በክርስትና ታሪክ አሥራ ስምንተኛው መቶ ከፍለ ዘመን መጀመሪያ አካባቢ አብዛኞቹ ክርስቲያኖች በመጽሐፍ ቅዱስ ትንቢት ዙሪያ አዎንታዊ አቋም መያዛቸውን ተከትሎ፣ ቁልፍ በሆኑ ትንቢታዊ መልእክቶች ዙሪያ አስገራሚ የስምምነት ደረጃ ላይ ደርሰው ነበር።

የእግዚአብሔር ዓላማም ይኸው ነው፡ “ወንድሞች ሆይ፤ በመካከላችሁ መለያየት እንዳይኖር፣ አንድ ልብ፣ አንድ ሐሳብ እንዲኖራችሁ፣ እርስ በርሳችሁም እንድትስማሙ በጌታችን በኢየሱስ ክርስቶስ ስም እለምናችኋለሁ።” (1ቆሮ. 1፡10)።


_በዚህ ሳምንት ወጥ ባሕሪ የተላበሱና አስተማማኝ ግንዛቤ የሚሰጡ አንዳንድ የትንቢት መርሆዎችን እንመረምራለን።_