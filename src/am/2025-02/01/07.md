---
title:  ተጨማሪ ሀሳብ
date:   04/04/2025
---

“አሜሪካዊ ተሐድሶ አራማጅ” ታላቁ ተጋድሎ ከገጽ፡ 366-394።

“አገልጋዮችና ሕዝቡ የዳንኤልና የራእይ የትንቢት መጻሕፍት ለመረዳት የማይቻሉ ምስጢራት እንደሆኑ አወጁ። ሆኖም ክርስቶስ ለደቀ መዛሙርቱ ሲናገር በዘመናቸው ሊፈፀሙ ስላሉ ክስተቶች የነብዩን የዳንኤልን ቃላት እንዲመለከቱ ሲመራቸው ነበር፤ እንዲህም አለ፦ “አንባቢው ያስተውል” [ማቴ 24÷15]።

ራዕይ መጽሐፍ ምስጢር እንደሆነና ለመረዳት የማይቻል ነው ብሎ መፈረጅ ከመጽሐፉ ርዕስ ጋር የሚቃረን ነው [ርዕሱ መገለጥ /Revelation ነው]፤ “የየሱስ ክርስቶስ ራዕይ እግዚአብሔር የሰጠው ፈጥኖ የሚሆነውን ለባርያዎቹ ይገልጥ ዘንድ….ምስጋና ይገባዋል [የተባረከ ነው]፣ ለሚያነብ የዚህንም ትንቢት ነገር [ቃል] ለሚሰሙ በእርሱ የተጻፈውንም ለሚጠብቁ _ ዘመኑ ቀርቦአልና" ራዕይ 1÷1-3…

“ሰዎች የመንፈስን ምስክርነት እያዩ፣ ራአይ ምስጢር ነው፤ ከፍጡራን ማስተዋል በላይ ነው፤ ብለው ለማስተማር እንዴት ደፈሩ? የተገለጠ ምስጢር፣ የተከፈተ መጽሐፍ ነውና። የራእይ ጥናት የሰዎችን አዕምሮ ወደ ዳንኤል ትንቢቶች የሚያመላክት፣ ሁሉንም በዚህ ዓለም ታሪክ መደምደሚያ ሊከናወኑ ያላቸውን ክስተቶች በተመለከተ ለሰዎች ከእግዚአብሔር የተሰጠውን እጅግ አስፈላጊ ትምህርት የሚገለጽ ነው።

“ለዮሐንስ ጥልቅና አጓጊ የሆኑ የቤተ ክርስቲያን ተሞክሮ ትዕይንቶች ተገለጡለት። እርሱ የእግዚአብሔርን ሕዝቦች ደረጃ (አቋም)፣ አደጋዎች፣ ግጭቶችና የመጨረሻውን መዳን አይቷል። ለሰማያዊው ጎተራ ነዶ፣ ወይም ለጥፋት አሳት ገለባ አድርገው የዓለምን መከር የሚያደርሱትን የመደምደሚያ መልእክቶች ዘግቧል። በተለይም ለመጨረሻዋ ቤተ ክርስቲያን ብሎ ከስህተት ወደ እውነት ለሚመለሱ ለእነርሱ በፊታቸው ስላሉት አደጋዎችና ጦርነቶች ያውቁ ዘንድ መጠነ ሰፊ አስፈላጊነት ያላቸው ጉዳዮች ለእርሱ ተገልጸውለታል። በምድር ላይ ሊመጣ ያለውን በተመለከተ ማንም በድንግዝግዝ ውስጥ መሆን አይገባውም።” (ታላቁ ተጋድሎ፡ ገጽ፡ 392-393)።



### የመወያያ ጥያቄዎች



`1. የትንቢት ጥናት እምነትዎን በእጅጉ ሊያሳድግልዎ የሚችልባቸው መንገዶች የትንቢት ጥናት እምነትዎን በእጅጉ ሊያሳድግልዎ የሚችልባቸው መንገዶች የትኞቹ ናቸው? በመጽሐፍ ቅዱስ ላይ ያለዎት እምነት እንዲጨምርና ከሁሉም በላይ ደግሞ በመንፈሱ አነሳሽነት እንዲጻፍ ባደረገው በእግዚአብሔር አምላክ ላይ ያሎት እምነት እንዲጎለብት ምክንያት ከሆኑ—በሺህዎች ከሚቆጠሩ ዓመታት በፊት ተጽፈው በመቶዎች በሚቆጠሩ ዓመታት ወይም በሺህ ዓመታት ክንውን ያገኙ አንዳንድ ትንቢቶች የትኞቹ ናቸው? ለምሳሌ ዳን. 2 እግዚአብሔር ስለ መኖሩ ብቻ ሳይሆን የወደፊቱን እንደሚያውቅ እንተማመን ዘንድ ኃይለኛ እና አመክኖአዊ የሆኑ ምክንያቶችን የሚሰጠን እንዴት ነው?

2. አንዳንዴ ከገዛ ቤተ ክርስቲያናችን ሳይቀር፣ ትንቢቶችን ለመተርጎም ከሚደረጉ አንዳንዴ ከገዛ ቤተ ክርስቲያናችን ሳይቀር፣ ትንቢቶችን ለመተርጎም ከሚደረጉ በርካታ ባዕድ እና ግምታዊ ሙከራዎች ራሳችንን ልንጠብቅ የምንችልባቸው ምርጥ መንገዶች የትኞቹ ናቸው? “ነገር ግን ሁሉን ነገር ፈትኑ፤ መልካም የሆነውን ያዙ” (1ተሰ. 5፡21) የሚለውን መልእክት ተግባራዊ ስናደርግ ጥንቃቄ እንዳይለየን የሚያስፈልገው ለምንድን ነው?`