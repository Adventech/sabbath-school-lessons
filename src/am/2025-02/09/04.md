---
title:  ከእግሮቹ በታች
date:   27/05/2025
---

`ጥቅሶቹን ያንብቡ፡ መዝ. 47፡ 1-4። ጥቅሶቹ ውሎ አድሮ በክርስቶስ መንግሥት ስለሚኖረን ስፍራ ምን ይላሉ?`

እነሆ ረጅም ዘመናትን አልፎ የሚሻገረው የወደፊቱ ተስፋ ብሩህ ነው። እስከዚያው ግን የሰው ልጅ ምድርን የመግዛት ሥልጣኑን ለሉሲፈር አሳልፎ ሰጥቷል። ሰይጣን የኢዮብን አጀንዳ ይዞ በሰማያዊው ጉባዔ በተገኘበት ወቅት ይህች ምድር የእርሱ እንደሆነች በትዕቢት ሲናገር ተደምጧል፡ “እግዚአብሔርም ሰይጣንን፣ ‘ከወዴት መጣህ?’ አለው።

ሰይጣንም፣ ‘በምድር ሁሉ ዞርሁ፤ ወዲያና ወዲህም ተመላለስሁባት’ ብሎ ለእግዚአብሔር መለሰ።” (ኢዮ. 1፡7)።

`ሰይጣን የባለቤትነት መብቱን እያወጀ ነበር፡ በጥንት ጊዜ መመላለስ የተሰኘው አባባል ባለቤትነትን ለመወከል ጥቅም ላይ ይውል ነበር። “ ‘እንግዲህ ምድሪቱን ስለምሰጥህ ተነሣ፤ በርዝመቷም፣ በስፋቷም ተመላለስባት።’ ” (ዘፍ. 13፡17) ሲል እግዚአብሔር አብርሐምን አዘዘው። ጥቅሶቹን ያስተያዩ፡ 1ተሰ. 4፡13-17፣ ዘካ. 14፡4። በመልእክቶቹ እንደቀረበው ለክርስቶስ እግሮች መረገጫ ትኩረት ይስጡ። በእነዚህ ሁለት ጥቅሶች መካከል ምን ልዩነት ይመለከታሉ? እነዚህ ሁለት የተለያዩ ግን ዝምድና ያላቸው ገጽታዎች—በመጨረሻ ገቢራዊ በሚሆነው የክርስቶስ በዚህ ምድር ሉዓላዊ መሆን ምን ያስተምሩናል?`

ክርስቶስ ከትንሳኤው በኋላ ባረገበት፣ መላእክትም የመመለሱን ተስፋ በደገሙበት በደብረ ዘይት ተራራ ላይ ወረደ። ነብዩ እንዲህ ይላል፦ “እግዚአብሔርም አምላኬ ይመጣል ቅዱሳኑም ሁሉ ካንተ ጋራ።"፤ “በዚያም ቀን እግሮቹ በየሩሳሌም ትይዩ በምሥራቅ በኩል ባለው በደብረ ዘይት ተራራ ላይ ይቆማሉ. እጅግም ታላቅ ሸለቆ ይሆናል።" "እግዚአብሔርም በምድር ሁሉ ይነግሳል፤ በዚያ ቀን እግዚአብሔር አንድ ይሆናል፣ ስሙም አንድ (there shall be one lord, and his name one)" [ዘካ 14÷5፣4፣9]። አዲሲቱ የሩሳሌም፣ በሚያስገርም ውበትዋ ከሰማይ ስትወርድ ጸድቶና ተዘጋጅቶ በሚቀበላት ስፍራ አረፈች፤ ከዚያም ክርስቶስ ከሕዝቦቹና ከመላእክቱጋር ወደ ቅድስቲቱ ከተማ ገባ።” (ታላቁ ተጋድሎ፡ ገጽ 757)። በየሱስ ስለተሰጠን የተስፋ ቃል ይመልከቱ። ሁሉም ነገር ለዘላለም በሞት ቢደመደም ኖሮ ሕይወት ምን ያህል ከባድ ሊሆን እንደሚችል አሰብ ያድርጉ።
`
ሁሉም ከንቱ ሆኖ ይቀር ነበር—አይደል?`