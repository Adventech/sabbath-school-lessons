---
title:  በመዝሙረ ዳዊት ውስጥ፡ ክፍል 2
date:   24/05/2025
---

### ለዚህ ሳምንት ጥናት፡
መዝ. 46፣ ኤር. 4:23–26፣ መዝ. 47:1–4፣ 1ተሰ. 4:13–17፣ መዝ. 75፣ ራእ. 14:6–12

> <p>የመታሰቢያ ጥቅስ</p>
> “እግዚአብሔር ሆይ፤ ሰዎች ያመስግኑህ፤ ሰዎች ሁሉ ምስጋና ያቅርቡልህ። ለሕዝቦች በቅን ስለምትፈርድላቸው፣ ሰዎችንም በምድር ላይ ስለምትመራ፣ ሕዝቦች ደስ ይበላቸው፤ በእልልታም ይዘምሩ።” መዝ. 67፡3-4


ስለ መጨረሻው ዘመን ክስተቶች ስናስብ በአውሬዎች እና በራእይ ኃይላት ላይ ማተኮር ይቀናናል። ለነገሩ እነዚህ ኃይላት ከሚጫወቱት ግዙፍ ሚና አኳያ ለእነርሱ ትልቅ ስፍራ መሰጠቱ ብዙም አይገርምም። ይህ ባይሆን ኖሮ እግዚአብሔር እነርሱን እናስተውል ዘንድ በመጽሐፍ ቅዱስ ውስጥ ስፍራ ባልሰጣቸው ነበር (ራዕ. 1፡3)።

ትንቢት እንደ ኃጢአት፣ ሥቃይ፣ ፍርድ፣ በመልካም እና በክፉ ኃይላት መካከል የሚደረግ ተጋድሎ፣ ፍትሐዊና ኢ-ፍትሐዊ ባሕሪያት፣ ስደት እና ሌሎች በርካታ ቁልፍ ርዕሰ ጉዳዮችን ይዟል።

መዝሙረ ዳዊትም እነዚህን ርዕሰ ጉዳዮች ከፍ ባለ ጥልቀት በመፈተሽ— የሰው ልጅ ሊያጋጥመው ከሚችለው ማንኛውም ዓይነት ስሜት ማለትም ከጽልመታዊ ተስፋ መቁረጥ እስከ ገደብ የለሽ ደስታና ፈንጠዝያ ያለውን ይመረምራል። እስራኤል ከጨለማ ኃይላት ጋር ለመዋጋት ስትዘጋጅ እንመለከታለን።

እግዚአብሔር ለምንድን ነው ለክፋት ቀጥተኛና ፈጣን መፍትሔ የማይሰጠው ከሚሉ ጥያቄዎች ጋር የሚታገሉ ግለሰቦችን ታሪክ እናነባለን። በእርግጥ ይህ ጥያቄ የእኛም ለመሆኑ ጥርጥር የለውም። መልሶችን ለማግኘት ፊታችንን ወደ ቤተ መቅደሱ እንድናቀና ስንደረግ፣ የፈጣሪ ማዕረግ ወዳለው ወደ እግዚአብሔር የሚቀርቡ ተደጋጋሚ ልመናዎችን በዚያ እናገኛለን። ታዲያ እነዚህ—እኛም ዛሬ ባለንበት ሁኔታ እየታገልናቸው ያሉ ጥያቄዎችና ጉዳዮች አይደሉምን?

_እነዚህን ወሳኝ እውነቶች ይበልጥ ማጤን እንችል ዘንድ በመዝሙረ ዳዊት ጥናታችን መግፋታችንን እንቀጥል!_
