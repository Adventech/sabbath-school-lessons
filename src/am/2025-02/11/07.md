---
title:  ተጨማሪ ሀሳብ
date:   13/06/2025
---



የኃይማኖት አባቶች እና ነቢያት—ከተሰኘው መጽሐፍ—ቅጽ 2 ላይ፡ “የመጀመሪያው የእስራኤል ንጉሥ” የሚለውን ምዕራፍ ያንብቡ።

“ሰይጣን የብዙኃኑን ልማድና ትውፊት ለመቀበል ፈቃደኛ ባልሆኑ አነስተኛ ቁጥር ባላቸው ወገኖች ላይ ቁጣ ይቀሰቅሳል። ሥልጣንና ዝና ያላቸው ሰዎች በእግዚአብሔር ሕዝቦች ላይ ለመምከር ከሕገ-ጠሎች እና በእርክስና ከሚመላለሱ ጋር ግንባር ይፈጥራሉ። ሐብት፣ ብልጠትና ትምህርት ተደማምረው የንቀት መሸፋፈኛቸው ይሆናሉ። የቤተ ክርስቲያን የሥራ ኃላፊዎችን፣ አገልጋዮችንና አባላትን ያሳድዳሉ፣ በእነርሱም ላይ ያሴራሉ። በአንደበታቸውና በብዕራቸው፣ በትምክህታቸው፣ በዛቻና ማስፈራሪያቸው እምነታቸውን ገርስሰው ለመጣል ይጥራሉ። በሐሰት ክስ እና በቁጣ በነደደ ስሞታ የሕዝቡን ስሜት ያምሳሉ።

“መጽሐፍ ቅዱስ እንዲህ ይላል’ በሚል ማስረጃ መጽሐፍ ቅዱሳዊውን ሰንበት የሚደግፉ ወገኖችን መሞገት ስለሚሳናቸው ይህን ጉድለታቸውን ለመሙላት ጨቋኝ ሕግጋት ያወጣሉ። ዝናቸውን አስተማማኝ ለማድረግ ብሎም ለሌሎቹ ዝቅ ያለ ግምት ለመስጠት፣ ሕግ አውጪዎች የእሁድ ሕግ ይወጣ ዘንድ ይጠይቃሉ። ነገር ግን እግዚአብሔርን የሚፈሩ ሰዎች የአስርቱን ትእዛዛት መመሪያ የሚጥሰውን ተቋማዊ ውሳኔ መቀበል አይችሉም። በዚህ ዐውደ ውጊያ በእውነት እና በሐሰት መካከል የሚካሄደው የመጨረሻው ታላቁ ተጋድሎ እውን ይሆናል። እናም በጉዳዩ ጥርጣሬ እየገባን እንድንዋልል ሆነን አልተተውንም። ዛሬም እንደ አስቴርና መርዶክዮስ ዘመን ጌታ እውነቱንና ሕዝቡን ነጻ ያወጣል።”—Ellen G. White, Prophets and Kings, pp. 605, 606.



### የመወያያ ጥያቄዎች



`1. እግዚአብሔር ሕዝቡ በአስቸጋሪና ፈታኝ ወቅቶች ያልፍ ዘንድ ለምን እግዚአብሔር ሕዝቡ በአስቸጋሪና ፈታኝ ወቅቶች ያልፍ ዘንድ ለምን የሚፈቅድ ይመስሎታል? ይህን የመፍቀዱ ፋይዳ ምንድን ነው?

2. አንድ አማኝ ለክርስቶስ ታማኝ ከመሆን ጋር በተያያዘ ሊመጣ ከሚችል አንድ አማኝ ለክርስቶስ ታማኝ ከመሆን ጋር በተያያዘ ሊመጣ ከሚችል ማንኛውም ችግር ራሱን እንዴት ያዘጋጃል? በአስቸጋሪ ሁኔታዎች መሃል ተስፋን ከወዴት ያገኛሉ?

3. በጣም አስቸጋሪ በሆኑ ትንቢታዊ ጉዳዮች ላይ የማሰላሰል—የምሥራቹን በጣም አስቸጋሪ በሆኑ ትንቢታዊ ጉዳዮች ላይ የማሰላሰል—የምሥራቹን የሚያቀርበው ትልቁ ምስል ግን እንዲጋረድ የመፍቀድ ዝንባሌ ያለን ለምን ይመስሎታል?

4. አንድ ወዳጅዎ ወደ እርስዎ ቀርቦ የራእይ መጽሐፍን እንዳነበበው ነገር ግን አንድ ወዳጅዎ ወደ እርስዎ ቀርቦ የራእይ መጽሐፍን እንዳነበበው ነገር ግን “አስፈሪ” ሆኖ እንዳገኘው ቢነግሮት፣ መጽሐፉ ይበልጥ ግልጽ ይሆንለትና የአእምሮ ሰላም ያገኝ ዘንድ ምን ዓይነት ዘዴ ይጠቀማሉ?

5. አንድ ሰው “እግዚአብሔር እንደሚወደኝ ወይም እንደሚፈልገኝ እርግጠኛ አንድ ሰው “እግዚአብሔር እንደሚወደኝ ወይም እንደሚፈልገኝ እርግጠኛ አይደለሁም። ለነገሩ፣ ያደረኩትን ብታውቅ ኖሮ ምክንያቱን በተረዳህ ነበር” ሲል ቢያደምጡ፣ ምን ምላሽ ይሰጡታል? የሩት እና የአስቴር ታሪክ ምላሽዎን እንዴት ያጠናክረዋል?`