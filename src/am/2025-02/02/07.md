---
title:  ተጨማሪ ሀሳብ
date:   11/04/2025
---


“The Revelation,” pp. 578–581 in The Acts of the Apostles.

የበርካታ ዓለም አቀፍ ኃይማኖቶች ቁርኝት ከጽንሰ ሀሳቦች ጋር ብቻ ሲሆን፣ በተቃራኒው በክርስትና ኃይማኖት ውስጥ የሚገኙ ጽንስ ሐሳቦች በታሪክ ክንውኖች ላይ ጠንካራ መሠረት አላቸው። መጽሐፍ ቅዱስ እግዚአብሔር በዘመናት ከሰው ልጆች ጋር ስለነበረው ግንኙነት የሚገልጽ ታሪክ የያዘ ሰነድ ሲሆን፣ እነዚህን በሺዎች የሚቆጠሩ ዘመናት የፈጁ መስተጋብሮች በማጥናት ስለ እግዚአብሔር ጽኑ ባህሪ ብዙ መማር እንችላለን።

ይሁን እንጂ አንዳንድ ጊዜ ክርስቲያኖች ተመሳሳይ ነገር መስማት እየሰለቻቸው እንደሆነ በመግለጽ ሲያማርሩ ይደመጣሉ። አልፎ አልፎ በዓይነቱ ልዩ የሆነው ትንቢታዊ መልእክታችን በይፋ ሲሰበክ፣ ቀደም ሲል እንደ ሰማነውና ልንማር የምንችለው አዲስ ነገር እንደሌለ አድርገን እናስባለን።

መልእክታችን ዘወትር ቋሚና የማይለወጥ ነው ማለት ጉዳዩ ቀላል ወይም ፈታኝ አይደለም የሚል አንደምታ የለውም። እንደውም ከዚህ በተቃራኒ ነው። ከማይወሰነው አምላክ አእምሮ ወደ እኛ የተላለፉ መረጃዎችን በሚያጠኑ ጊዜ፣ የአንድን ርእሰ ጉዳይ መጨረሻ ሊደርሱበት እንደማይችሉ ለመገንዘብ ምንም ያህል ጊዜ አይወስድቦትም።

ኤለን ጂ ኋይት የራእይ መጽሐፍን ለመጻፍ ምክንያት እንደሆነ ከገለጸችባቸው መንስኤዎች አንዱ ቤተ ክርስቲያንን በታሪካዊ መልእክቶቿ መልሕቅ በዘመናት ሁሉ ተጠብቃ ትኖር ዘንድ ነው። “አንዳንድ ወጣት የወንጌል ሠራተኞች [በወቅቱ የነበሩ]... በተደጋጋሚ ይቀርቡ በነበሩ እውነቶች መሰላቸት ይታይባቸው ነበር። አዳዲስ እና አስገራሚ ክስተቶችን ለማግኘት ከነበራቸው ጽኑ ፍላጎት አኳያ አዳዲስ ኃይማኖታዊ አስተምህሮዎችን ለማስተዋወቅ ሞከሩ።”—The Acts of the Apostles, p. 580. ስለዚህ የራእይ መጽሐፍ በዚያ መጠን ስለ ወደፊቱ ብቻ የሚናገር መጽሐፍ አይደለም። በተጨማሪም መሰረታችንን ፍለጋ ስንባዝን እንዳንስት—በቀደመው የእምነታችን ታሪክ ላይ ሥር እንድንሰድ ታስቦ የተዘጋጀ ስለ ቀደመው ዘመን የሚገልጽ መጽሐፍ ነው።



### የመወያያ ጥያቄዎች



`1. ቅዱሳን መጻሕፍት አዳዲስ መረጃዎችንና ግንዛቤዎችን ከመስጠት ወደኋላ ቅዱሳን መጻሕፍት አዳዲስ መረጃዎችንና ግንዛቤዎችን ከመስጠት ወደኋላ አይሉም። አንድ ሰው አዲስ ነገር ለመማር ያለውን ፍላጎት ቀድሞውኑ በተሰጡ የእውነት መልሕቆች ላይ ጸንቶ የመቆየት አስፈላጊነት ጋር ሚዛናዊ ማድረግ የሚችለው እንዴት ነው?

2. ቤተ ክርስቲያን ለአዳዲስ የትንቢት ትርጓሜዎች እንዴት ምላሽ መስጠት ቤተ ክርስቲያን ለአዳዲስ የትንቢት ትርጓሜዎች እንዴት ምላሽ መስጠት ይኖርባታል? ምንም እንኳ ሁሌም ገና ብዙ የምንማረው ነገር እንዳለ ብናውቅም፣ አዲሱ ብርሃን የግድ አስፈላጊ መሆን አለመሆኑን ወይም የጊዜው ፋሽን (ወረት) አልፎ ተርፎም ስህተት መሆኑን ማወቅ የምንችለው እንዴት ነው?

3. በሁለተኛው የዓለም ጦርነት ወቅት በፓሲፊክ ውቂያኖስ ላይ ይሰፍ የነበረ በሁለተኛው የዓለም ጦርነት ወቅት በፓሲፊክ ውቂያኖስ ላይ ይሰፍ የነበረ አንድ መርከበኛ ሊሞት በተቃረበበት ወቅት “እኔ ወላጅ የሌለኝ ብቸኛ ሰው ነኝ። ለመሆኑ ስሞት ማን ያስታውሰኛል?" ሲል አጠገቡ የነበረውን ሐኪም ጠየቀው። ሐኪሙም “እኔ ሁሌም አስታውስሃለሁ” ብሎ መለሰለት። ምንም እንኳ የሐኪሙ ቃላት መልካም ቢሆኑም፣ ውሎ አድሮ ሐኪሙም ሆነ የወላጅ አልባው መርከበኛ ትውስታ ይሸኛሉ። በስተመጨረሻ ሞት የሁሉም ነገር መደምደሚያ ከሆነ፣ ይህ ዘገባ መላው ሕይወታችን ከንቱና ትርጉም የለሽ መሆኑን እንድንገነዘብ የሚረዳን እንዴት ነው?`