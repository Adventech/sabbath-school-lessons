---
title:  የእግዚአብሔርን ፍቅር መረዳት
date:   07/04/2025
---

ኃጢአተኛውን ተፈጥሮ መውረስ ማለት ስለ ዩኒቨርስ ያለን አመለካት ለራስ ወዳድነትና መታበይ ባለን ዝንባሌ ተበክሏል እንደ ማለት ነው። ዓለምን የምንመለከተው ሁሉን አዋቂ ከሆነው አምላክ አኳያ ሳይሆን ከገዛ ራሳችን ውሱን አይታ አንጻር ነው። ምናልባት ኃጢአተኛው ሰብዓዊ ዘር “ፍቅር” ላይ የያዘው ዓይነት የተዛባ አመለካከት በሌላ በየትኛውም ጽንሰ ሀሳብ ላይ አላደረሰ ይሆናል።

በብዙዎች ዘንድ ተቀባይነት ያለው ባሕል ለሌሎች ሳይሆን—በገዛ ራሳችን እርካታ ላይ ያነጣጠረ የፍቅር ግንዛቤን ለማስፋፋት ሲጥር ይስተዋላል። ይህ ራስ ወዳድነትን ያማከለ አመለካከት እግዚአብሔር በርዕሰ ጉዳዩ ላይ ያለውን አመለካከት ለመረዳት አስቸጋሪ ያደርግብናል።

የፍቅርን ተፈጥሮአዊ ባህሪ መረዳት የመጽሐፍ ቅዱስን ትንቢት ለማስተዋል የሚረዳ ቁልፍ መሣሪያ ነው። በታላቁ ተጋድሎ ከተነሡ አበይት ጭብጦች አንዱ በእግዚአብሔር ባሕሪ ዙሪያ የተሳሳተ ግንዛቤ መያዝ ነው። ኤለን ጂ. ኋይት ታላቁ ተጋድሎ በመባል በሚታወቀው መጽሐፏ ማጠቃለያ ላይ የሚከተለውን ጽፋለች፡ “ታላቁ ተጋድሎ (ተቃርኖ) አብቅቷል። ኃጢአትና ኃጢአተኞች ከእንግዲህ የሉም። መላው ዩኒቨርስ ንፁህ ነው። አንድ የመስማማትና የደስታ ትርታ በሰፊው ፍጥረት ሁሉ ይመታል።

`ወሰን በሌለው ህዋ ዳርቻዎች ሁሉ ሕይወት፣ ብርሃንና ደስታ ሁሉን ከፈጠረ ከእርሱ ዘንድ ይፈሳሉ። እጅግ ደቃቅ ከሆነችው ክፍለ-ቁስ (atom) እስከ ግዙፉ ዓለም፣ ሕይወት ያለውም ሆነ ሕይወት የሌለው፣ ባልደበዘዘ ውበታቸውና ፍፁም ደስታቸው፣ እግዚአብሔር ፍቅር ነው ብለው ያውጃሉ።” (ታላቁ ተጋድሎ፡ ገጽ፡ 774)። ጥቅሶቹን ያንብቡ፡ ዘፍ. 22፡1-13። በመጽሐፍ ቅዱስ “ፍቅር” የተሰኘው ቃል ለመጀመሪያ ጊዜ የተጠቀሰው በዘፍ. 22፡2 ላይ ነው። ታሪኩ አምላካዊውን የፍቅር ባህሪ አስመልክቶ ምን ያስተምረናል?`


አንድ ጽንሰ ሀሳብ መጽሐፍ ቅዱስ ላይ ተጽፎ ለመጀመሪያ ጊዜ ከማግኘት በተጨማሪ፣ ያው ተመሳሳይ ጽንሰ ሀሳብ በተለይ በወንጌል መጻሕፍት ተጠቅሶ መመልከት ጠቃሚ የሚሆንበት ሁኔታ አለ። ማቴ. 3:17፣ ማር. 1:11፣ ሉቃ. 3:22፣ ዮሐ. 3:16—“ፍቅር” ለመጀመሪያ ጊዜ የተጠቀሰባቸውን ስፍራዎች ናቸው።

ለአብነት ያህል “ፍቅር” በዮሐ. 3፡16 ለመጀመሪያ ጊዜ መጠቀሱ የእውቀት ብርሃን በመፈንጠቅ፣ በመሰዊያው ላይ ተንጋሎ የተገለጸውን የይስሐቅን ታሪክ የሚያመለክትይመስላል። አብርሃም በእግዚአብሔር ላይ የነበረው እምነት በፍጹም መተማመን ላይ የተመሰረተ ስለነበር ልጁ መሥዋዕት ቢሆን እንኳ ሊያስነሣው እንደሚችል ማመንን መረጠ (ዕብ. 11፡19)። `ይህም እግዚአብሔር ለሰብዓዊው ዘር ያለውን ፍቅር ያሳየ ጥላ ነበር። እግዚአብሔር እኛን የወደደን “የሚወድደውን… ልጁን፣ ያውም አንዱን ልጁን” (ዘፍ. 22፡2፣12፣16) እስከ መስጠት ነው። ከዚያም ከሞት አስነሣው። በመሆኑም፣ እግዚአብሔር ራሱን መሥዋዕት አድርጎ እስከ መስጠት የደረሰውን ለአኛ ያለውን ይህን ፍቅር ገለጠልን። እግዚአብሔር ለእኛ የገለጸውን ራስን መሥዋዕት አድርጎ የሰጠ ዓይነት ፍቅር ለሌሎች ማሳየት የምንጀምረው እንዴት ነው? እንዲህ ዓይነቱ ፍቅር በብዙዎቻችን ዘንድ እንደ መሠረታዊ ጉዳይ የማይታየው ለምንድን ነው?`