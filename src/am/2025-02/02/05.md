---
title:  ሞትን መጋፈጥ
date:   09/04/2025
---



ምናልባት ከፈጣሪው በተነጠለ ዓለም ውስጥ የመኖር እጅግ አስከፊው ገጽታ፣ ሞት በማንኛውም ጊዜ ሰብዓዊውን ፍጡር ለመምታት ዝግጁ ሆኖ እያደባ በእያንዳንዱ ሕይወት ተሰውሮ የተቀመጠበት መንገድ ሳይሆን አይቀርም። “የኃጢአት ደሞዝ”— በአጽናፈ ዓለም ከሚገኝ ብቸኛው የሕይወት ምንጭ ማለትለም ከፈጣሪ አምላክ በመለየታችን የምንከፈለው ቅጣት ነው። ይህ ተጨባጭ እውነታ ከመሆኑ አንጻር፣ ከሁሉም በላይ ደግሞ መፍትሔው የሚገኘው በየሱስ ይኸውም በሞቱና ትንሣኤው ብቻ እንደመሆኑ፣ በመጽሐፍ ቅዱስ ትንቢት ጉልህ ሚና ይኖረዋል።

በመጽሐፍ ቅዱስ ውስጥ ስለ ሞት ለመጀመሪያ ጊዜ የተገለጹት ነገሮችም ሆኑ ለመጀመሪያ ጊዜ የተፈጸመበት ሁኔታ በትንቢታዊው አበይት ጭብጥ ላይ በርካታ ብርሃን በመፈንጠቅ የኃጢአትን ችግር ከባድነት እንድንገነዘብ ይረዳናል።

`እንዲሁም እግዚአብሔር ለችግሩ የሰጠውን መፍትሔ ለመረዳት የሚያስችሉ ዓይነተኛ መሣሪያዎች ይሰጠናል። ጥቅሶቹን ያንብቡ፡ ዘፍ. 2፡15–17፣ ዘፍ. 4፡8–15፣ 1ቆሮ. 15፡15–19፣ ራእ. 1፡18። ሞት ለመጀመሪያ ጊዜ የተጠቀሰበትንና የተከሰተበትን ጉዳይ የሚያካትቱት እነዚህ ጥቅሶች ሰዎች ለምን እንደሚሞቱ፣ እግዚአብሔር ሞትን እንዴት እንደሚመለከተውና እርሱ ለችግሮቻችን ስላለው መፍትሔ ምን ይነግሩናል?`

ብዙውን ጊዜ “ሞት አንዱ የሕይወት ክፍል ነው” ብለን ስንናገር አንደመጣለን። ሆኖም ይህ ሐሰት ነው። ሞት የሕይወት ተቃራኒ ነው—የሕይወት መቀልበስ! ሞት የእኛ ተሞክሮ አካል ይሆን ዘንድ ፈጽሞ ያልታሰበ ሰርጎ ገብ ወራሪ ነው። ምንም እንኳ ሞትን የተለማመድን ቢመስልም፣ ሞት በራሱ አንድ መሠረታዊ የሆነ ችግር እንዳለው ሰብዓዊው ዘር በጋራ የተገነዘበ ይመስል ከፊታችን በተጋረጠ ቁጥር ልባችን በጽኑ ይቃወመዋል። ሞት አሳዛኝ ክስተት ቢሆንም፣ ሮጦ ያልጠገበ ሕፃን ላይ ሲደርስ ግን እጅግ ልብ ሰባሪ የሚሆንባቸው አጋጣሚዎች አሉ።

በአብዛኛው፣ ወላጆች ልጆቻቸውን በሞት ይቀድማሉ ብለን እንጠብቃለን። ያን ክስተት እንደ መደበኛ የነገሮች ቅደም ተከተል ተቀብለነዋል።

ሆኖም በቅዱሳት መጻሕፍት የተዘገበው የመጀመሪያው ሞት፣ የሚጠበቀውን የተለመደ ሁኔታ የሚቃረን ሆኖ እናገኘዋለን። ወላጅ የሆኑት አዳምና ሔዋን እርጅና ተጫጭኗቸው ሳያርፉ፣ ገና በሕይወት እያሉ ጻድቁ ልጃቸው በዓመጸኛ ወንድሙ የመገደሉ አሳዛኝ ክስተት ሐዘናቸውን መሪር አደረገው። በእርግጥም የአቤል አሟሟት ኢፍትሐዊ ነበር።

`እንደ አቤል ሁሉ በዓመፀኞች የተገደለውን ጻድቁን የሱስም እንዲሁ አሰብ ያድርጉ። ለመሆኑ ከክርስቶስ የበለጠ ኢፍትሐዊ የሚባል አሟሟት የየትኛው ነው? በአቤል እና በክርስቶስ የመሥቀል ላይ ሞት መካከል ሌላ ምን ተመሳሳይ ነገሮችን ማግኘት ይቻላል? የአቤል ሞት ሁኔታ የሱስ ”የሞትና የሲኦል መክፈቻ” ቁልፍ እንዳለው ማስተዋል እንድንችል እንዴት ይረዳናል? የሞት ችግር እስካልተፈታ ድረስ ሕይወታችን ውሎ አድሮ ከንቱ፣ ትርጉም ዐልባና ረብ የለሽ የሚሆነው ለምንድን ነው? የሱስ ላደረገልን ነገር ምን ያህል አመስጋኞች መሆን እንዳለብን አ መሆን እንዳለብን አስመልክቶ ይህ እውነታ ምን ያስተምረናል? ስመልክቶ ይህ እውነታ ምን ያስተምረናል?`