---
title:  ሕዝቦች፡ ክፍል 2
date:   26/04/2025
---

### ለዚህ ሳምንት ጥናት፡
ዘፍ. 2:9–17፣ ዳን. 2:31–35፣ ኢሳ. 17:12-13፣ ዳን. 7:1–3፣ ሮሜ. 3:10–19፣ ራእ. 12:15-16. ራእ. 10:1–11

> <p>የመታሰቢያ ጥቅስ</p>
> “ዕረፉ፤ እኔም አምላክ እንደ ሆንሁ ዕወቁ፤ በሕዝቦች ዘንድ ከፍ ከፍ እላለሁ፤ በምድርም ላይ ከፍ ከፍ እላለሁ።” መዝ. 46፡10



ባለፉት ምዕተ ዓመታት አንዳንዶች እግዚአብሔር የሰውን ውድቀት ይፈልግ ነበር ይሉና—የሰዎች ወደ ኃጢአትና ሞት ቁልቁለት መውረድ የእርሱ ዕቅድ አካል እንደሆነ፤ ከዚያም ራሱን በየሱስ ማንነት ገልጦ ወደ መስቀሉ እንዳመራ ሲሞግቱ ተደምጠዋል። ለነገሩ እርሱ ለሰዎች ሲል በመስቀል ላይ በመሞት ለሰብዓዊው ፍጡር ያለውን ጥልቅ ፍቅር ኃያል በሆነ መንገድ ከመግለጽ ውጪ ምን ማድረግ ይችል ነበር? ባጭሩ በዚህ አስተሳሰብ መሰረት፡ እግዚአብሔር የሰብዓዊውን ውድቀት ይሻ ነበር።

ይህ በእጅጉ አሰቃቂ እና አሳዛኝ አቋም ነው። የሰይጣንም ሆነ የሰብዓዊው ፍጡር ውድቀት የእግዚአብሔር ዕቅድም ሆነ ዓላማ አልነበረም። በመጀሪያ የሰይጣን በመቀጠል ደግሞ የሰብዓዊው ፍጡር አመጻ መጠነ ሰፊ መዘዝ ያስከተለ አሳዛኝ ክስተት ነበር። የመጀመሪያዎቹ ወላጆቻችን ባይወድቁ ኖሮ፣ በእርሱ ያለን ደስታ ፍጹም እንደሆነ ይቀጥል ነበር።

በዚህ ሣምንት ውድቀት ያስከተላቸውን ችግሮች እና ከእግዚአብሔር አስተዳደር በተቃራኒ የቆመውን የሰው መንግሥት ምኞትና ፍላጎት መመልከታችንን እንቀጥላለን። እነዚህ እውነቶች በዳንኤል መጽሐፍ ብርቱ በሆነ መንገድ የተገለጹ ሲሆን፣ ይኸውም ሰዎች ከእግዚአብሔር ገዢነት አፈንግጠው ምድራዊ ልዑላንን ሲመርጡ ሊከሰት ስለሚችለው ነገር ከሰጣቸው ማስጠንቂቂያ አኳያ እርሱ ትክክል እንደ ነበር ያሳያሉ። በትክክል ያገኙት ነገር ቢኖር፡ በሰማያዊው ፋንታ ምድራዊ ልዑላን እና በኃጢአተኞች ላይ የሚሰለጥኑ ኃጢአተኛ ጌቶች!!