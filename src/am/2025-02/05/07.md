---
title:  ተጨማሪ ሀሳብ
date:   02/05/2025
---

“የኃይማኖት አባቶች እና ነቢያት” በሚል ርዕስ ከተተረጎመው የኤለን ጂ. ኋይት መጽሐፍ “የባቤል ግንብ” (ገጽ፡ 125-132) የተሰኘውን ምዕራፍ ያንብቡ ።

“‘ከዚህ በኋላ አዲስ ሰማይና አዲስ ምድር አየሁ፤ የመጀመሪያው ሰማይና የመጀመሪያዪቱ ምድር ዐልፈዋልና’ ” (ራእ. 21፡1)። ኃጥአንን የሚበላው እሳት ምድርን ያነጻታል። እያንዳንዱ የእርግማን ርዝራዥ ሳይቀር ይወገዳል። የተዋጁትን በአስፈሪው የኃጢአት መዘዝ በፍርሐት እያራደ የሚኖር ለዘላለም የሚነድ እሳት የለም።

“አንድ ማስታወሻ ብቻ ይቀራል፦ አዳኛችን ለዘላለም የስቅላቱን ጠባሳ እንደያዘ ይኖራል። በቆሰለው ራሱ፣ በጎኑ፣ በእጆቹና በእግሮቹ ላይ ብቻ ኃጢአት ያመጣው ጨካኝ ሥራ ምልክት ይቀራል። ክርስቶስን በክብሩ ሲመለከት ሳለ ነብዩ እንዲህ አለ፦ “ፀዳሉ እንደ ብርሃን ነው፤ ጨረር ከእጁ ወጥቶአል፤ ኃይሉም በዚያ ተሰውሮአል” [እንባ 3÷4]። ሰውን ከእግዚአብሔር ጋር ያስታረቀው ቀዩ ጅረት የወጣበት ያ የቆሰለ ጎን- የአዳኙ ክብር እዚያ ነው። “ኃይሉም በዚያ ተሰውሮአል።" "ለማዳን የበረታ’ው [ኢሳ 63፥1]፤ በመዋጀት መስዋዕት አማካኝነት የእግዚአብሔርን ምሕረት ባቃለሉት ላይ ፍርድን ይተገብር ዘንድ ብርቱ ሆነ። የመዋረዱ ምልክቶችም የእርሱ የክብሩ ከፍታ ጥግ ናቸው፤ ወደፊት ባሉት የዘላለም ዘመናት የቀራንዮ ቁስሎች | ምስጋናውን ይገልጣሉ፤ ኃይሉንም ያውጃሉ።” (ታላቁ ተጋድሎ፡ ገጽ፡ 769)


የመወያያ ጥያቄዎች


`1. ማንኛውም ምድራዊ ስኬት የቱንም ያህል ታላቅ፣ አስደናቂ ወይም እጅን ማንኛውም ምድራዊ ስኬት የቱንም ያህል ታላቅ፣ አስደናቂ ወይም እጅን በአፍ የሚያስጭን ሊሆን ቢችል እንኳ—ወደ አፈር ብሎም ወደ አመድነት ይለወጣል። ውሎ አድሮ ፍጻሜው ለዘላለም በድል መነሣት ይሆናል። ይህ ደግሞ እርስዎ ያከናወኗቸውን ወይም እያከናወኑ የሚገኙትን ማንኛውንም ታላቅም ሆነ የከበረ ምድራዊ ነገር ያካትታል። ሁሌም ቢሆን ይህን አመለካከት ማስታወስ አስፈላጊ የሆነው ለምንድን ነው? ይህ አተያይ ቅድሚያ ሊሰጧቸው ለሚገቡ ነገሮች ቅድሚያ ይሰጡ ዘንድ እንዴት ይረዳዎታል?

2. በራእ. 13፡1-10 ከባሕር ስለ ወጣው አውሬ የቀረበውን መልእክት በራእ. 13፡1-10 ከባሕር ስለ ወጣው አውሬ የቀረበውን መልእክት በጥንቃቄ ይመልከቱ። ይህ አውሬ የባቤል እሳቤ ተፈጥሮአዊ መዘዝ የሆነው በየትኞቹ መንገዶች ነው? ከባቢሎን አንስቶ እስከ ትንሹ ቀንድ ኃይል ያሉት ሰብዓዊ "መንግሥታት" አጠቃላይ ድምር መሆኑ ግልጽ ነው። ለዘመናት በቀጠለው የእያንዳንዱ መንግሥት ባህሪ ምን ታዝበዋል? ለአብነት ያህል ዓለም ዛሬም ቢሆን፣ የባቢሎንን ወይም የሮምን እሴቶች በየትኞቹ መንገዶች እያንጸባረቀች ትገኛለች?

3. እኛ እንደ ሰባተኛ ቀን የዳግም ምጽአቱ ተጠባባቂ ሕዝብ፣ ጌታን በመከተል እኛ እንደ ሰባተኛ ቀን የዳግም ምጽአቱ ተጠባባቂ ሕዝብ፣ ጌታን በመከተል እና የምንኖርበትን የትኛውንም አገር ወይም መንግሥት ሕግጋት በመታዘዝ መካከል ያለውን ትክክለኛ ሚዛን ጠብቀን መጓዝ የምንችለው እንዴት ነው?`