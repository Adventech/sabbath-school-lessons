---
title:  የቀደመው የቤተ ክርስቲያን ስደት
date:   18/06/2025
---

በመጀመሪያው መቶ ክፍለ ዘመን ለነበሩ ክርስቲያኖች ሕይወት ቀላል አልነበረም። መጀመሪያ ላይ ለሙሴ እምነት እንደ ስጋት በቆጠሯቸው በበርካታ የገዛ እምነት አጋሮቻቸው ጥላቻ ደርሶባቸው ነበር። በተጨማሪም የአረማዊውን ሮም ቁጣ መጋፈጥ ነበረባቸው። “የምድርና የሲኦል ኃይላት በአንድ ላይ ተሰድረው የክርስቶስ ተቃዋሚነታቸውን በተከታዮቹ ላይ ገለጹ። ወንጌሉ ስኬት ካገኘ ቤተ መቅደስዋና የመሰውያ ስፍራዋ እንደሚጠፉ የጣዖት አምላኪዋ ቤተ ክርስቲያን ተገነዘበች፤ በመሆኑም ሃይሏን አሰባስባ ክርስትናን ለማጥፋት ቆርጣ ተነሣች።

የስደት እሳት ተቀጣጠለ።” (ታላቁ ተጋድሎ፡ ገጽ 46-47)።

`በራእ. 13 ወደ ተገለጸው ትዕይንት ስናመራ፣ የእግዚአብሔር ሕዝቦች ሊጠብቁ የሚገባቸውን ነገር በጠንካራ መንገድ የሚያመለክት ታሪክ በሐዋርያት ሥራ መጽሐፍ እናገኛለን። ጥቅሶቹን ያንብቡ፡ ሐዋ. 12:1–17። የመጨረሻዎቹን ክስተቶች የሚያሳዩ የዚህ ታሪክ ክፍሎች የትኞቹ ናቸው?`

ያዕቆብ ተሰየፈ፣ ጴጥሮስም በቀጣይ ሞቱን የሚጠባበቅ መሆኑን ተከትሎ በክርስቲያኖች ላይ ሞት ተበይኖ ነበር። ጴጥሮስ በሕይወቱ በገጠመው በዚያ እጅግ አስከፊ ሌሊት ጭልጥ ያለ እንቅልፍ ላይ መውደቁና መልአኩ የጴጥሮስን ጎን መታ አድርጎ እንዲነቃ መቀስቀሱ፣ ምናልባትም በዚህ ታሪክ ውስጥ በጣም አስደናቂ ከሆኑት ክስተቶች አንዱ ነው።

ጴጥሮስ ተዓምራዊ በሆነ መንገድ ከእስር ቤት ወጥቶ በአንድነት ተሰብስበው ይጸልዩ ወደ ነበሩ አማኝ ወንድሞች ዘንድ ሲደርስ እርሱ መሆኑን ለማመን እስኪቸገሩ ድረስ ተደነቁ። መጽሐፍ ቅዱስ “ባዩትም ጊዜ ተገረሙ” ይለናል።

አንዳንዴ አብልጠን በጸሎት እየተጋን እግዚአብሔር ልመናችንን ይመልሳል ብሎ የማመን ድፍረት ግን ሲጎድለን ይስተዋላል—በሐዋርያት ዘንድ የሆነው ይኸው ነው።

`አንዳንድ አማኞች ሲተርፉ ሌሎች ግን ተገደሉ። እኛም ወደ ፍጻሜው ዘመን ስንቃረብ የዚሁ ተመሳሳይ ሁኔታ ይከሰታል። ምንም እንኳ ጴጥሮስ በወቅቱ ተርፎ የነበረ ቢሆንም፣ ውሎ አድሮ ስለ እምነቱ ሰማዕት ሆነ። የሱስ ራሱም ቢሆን እንዲህ ብሎት ነበር፡ “እውነት እልሃለሁ፤ ወጣት ሳለህ ልብስህን ራስህ ለብሰህ ወደ ፈለግህበት ትሄድ ነበር፤ ስትሸመግል ግን እጅህን ትዘረጋለህ፤ ሌላም ሰው ልብስህን አስታጥቆህ ልትሄድ ወደማትፈልግበት ይወስድሃል።” ኢየሱስ ይህን ያለው ጴጥሮስ በምን ዐይነት ሞት እግዚአብሔርን እንደሚያከብረው ለማመልከት ነው። ከዚህ በኋላም፣ ‘ተከተለኝ’ አለው።” (ዮሐ. 21፡18-19)። ጴጥሮስ እንዴት እንደሚሞት ከነገረው በኋላም እንኳ “ተከተለኝ” ሲለው የሱስ ይደመጣል። የሞት ስጋትም እንኳ ቢሆን ጌታን ከመከተል ሊያግደን እንደማይገባ ይህ ምን ያስተምረናል?`