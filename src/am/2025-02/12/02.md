---
title:  ዳንኤል ምዕራፍ ሁለት እና ታሪክን መሰረት ያደረገው
date:   15/06/2025
---

የትንቢት አፈታት በቅዱሳን መጻሕፍት እጅግ ከፍ ያለ ስፍራ ከሚሰጣቸው ትንቢቶች አንዱ ዳንኤል 2 ነው። ትንቢቱ ከክርስቶስ ልደት አምስት መቶ ዓመታት በላይ ቀደም ብሎ የተጻፈ ነው። ነቢዩ የዓለምን ታሪክ በቅደም ተከተል ያስቀመጠው እርሱ ከነበረበት ከባቢሎን ሥርወ መንግሥት አንስቶ በተከታታይ የሚመጡትን፡ ሜዶንና ፋርስ፣ ግሪክ፣ ሮም እንዲሁም—የሮምን ወደ ዛሬው ዘመናዊ የአውሮፓ አገራት መከፋፈል ያካተተ ነበር።

ስለ እነዚህ የአውሮፓ አገራት አንድ ሰው እንዲህ ሲል ተናግሯል፡ “ ‘ከሰብዓዊው ዘር ጋር ይደባለቃሉ፤ ነገር ግን ብረት ከሸክላ ጋር እንደማይዋሃድ ሁሉ እርስ በርሳቸው አይጣበቁም’ ” (ዳን. 2፡43)። ይህ ትንቢት በሚያስደንቅ ሁኔታ ፍጻሜ አግኝቷል። በሌላ አባባል በእነዚህ ብሔራት መካከል (ከመሳፍንት እስከ ሎሌ) የተለያዩ ጋብቻዎች ቢፈጸሙም አሁን ድረስ እንደተከፋፈሉ ይገኛሉ።

`ለምሳሌ የእንግሊዝ ንጉሣዊ አገዛዝ ዘ ሃውስ ኦቭ ዊንዘ የተባለ ማለፊያ የእንግሊዝኛ ስያሜ ይዟል። ይሁን እንጂ ይህ ስያሜ በአንጻራዊ መልኩ ሲታይ ከቅርብ ጊዜ ወዲህ ማለትም በ1917 ላይ የተሰጠ ነው። ከዚያ ቀደም ብሎ ቤተሰቡ ይጠራ የነበረው ሳክስ-ኩበርግ-ጎታ በሚል ልዩ የጀርመንኛ መጠሪያ ነበር። ለዚህ መንስዔው በርካታ የብሪታንያ ንጉሣዊ ቤተሰብ አባላት “ከሰብዓዊው ዘር” ጋር በመደባለቃቸው ከጀመርመኖች ጋር የደም ዝምድና ስለፈጠሩ ነበር። ይሁን እንጂ እነዚህ የደም ትስስሮች ከጦርነት ይታደጓቸው ዘንድ በቂ አልነበሩም። ይህን ተከትሎ በአንደኛው የዓለም ጦርነት ወቅት ከሚጠሏቸው ጠላቶቻቸው ራሳቸውን ማግለል ፈለጉ። ስለዚህ የንጉሣዊውን አገዛዝ ስያሜ ዘ ሃውስ ኦቭ ዊንዘ በሚል ቀየሩት። ጥቅሶቹን ያንብቡ፡ ዳን. 2፡31-45። የናቡከደነጾር ሕልም ምን ነበር? ዳንኤል እንዴት ተረጎመው?`


`በዳንኤል የተነገሩት እስከ ምድር መጨረሻ የሚዘልቁ ትንቢቶች በሙሉ በዳን. ምዕ. 2 የተጣለውን መሰረት ይከተላሉ። ይህም ማለት የተቀሩት ትንቢቶች፣ እንደ ዳን. 2 ሁሉ፣ እግዚአብሔር ዘላለማዊ መንግሥቱን እስኪመሰርት ድረስ የሚነሡትን የዓለም ሉዓላዊ መንግሥታት በቅደም ተከተል ያስቀምጣል (ዳን. 2፡44፣ ዳን. 7፡13-14)። በሌላ አነጋገር፣ ትንቢቶቹ ከጥንት አንስቶ እስከ ወደ ፊት (የእኛንም ዘመን አካትቶ) ያልተቆራረጠ የታሪክ ምዕራፎቻቸውን እንደያዙ ይዘልቃሉ። ይህ ታሪክን መሰረት ያደረገ የትንቢት አፈታት ሲሆን፣ ጥቅሶቹም የሚጠይቁት ይህንኑ ነው። እንዲህ ያለውን ታሪክን መሰረት ያደረገ የትንቢት አፈታት ዘዴ ጥቅም ላይ ማዋል የመጨረሻዎቹን ቀናት ክስተቶች ለማስተዋል ወሳኝ ነው፤ በተለይ የራእይ መጽሐፍ ከቀረበበት አግባብ። እግዚአብሔር የወደፊቱን የሚያውቅ አምላክ ብቻ ሳይሆን፣ የጉዳዩ ባለቤት ጭምር መሆኑን ዳን. 2 እንዴት ያረጋግጥልናል?`