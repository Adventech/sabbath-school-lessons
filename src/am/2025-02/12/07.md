---
title:  ተጨማሪ ሀሳብ
date:   20/06/2025
---

ኤለን ጂ ኋይት ከጻፈችው ታላቁ ተጋድሎ ከሚል መጽሕፍ ‹‹የእግዚአብሔር ሕዝብ ነጻ መውጣት›› የሚለውን ርዕስ ገጽ 635-652 ላይ ያንብቡ።

“በዘመናት ሁሉ፣ በቅዱሳን መላእክት በኩል ሕዝቦቹን ለመርዳትና ለማዳን እግዚአብሔር ሰርቷል። ሰማያዊ ፍጡራን በሰዎች ጉዳዮች ላይ ንቁ ተሳትፎ አድርገዋል። እንደ መብረቅ በሚያንፀባርቅ ልብስ ሆነው ታይተዋል፤ የተጓዥ ልብስ ለብሰው፣ እንደ መንገደኛ ሰዎች ሆነው፣ መጥተዋል። መላእክት የሰው ቅርጽ ይዘው ለእግዚአብሔር ሰዎች ተገልጠዋል። እንደ ደከማቸው አይነት ሆነው በቀትር በዋርካ ዛፍ ስር አርፈዋል። የሰዎችን ቤት መስተንግዶ ተቀብለዋል። በጨለማ ለተዋጡ ተጓዦች እንደ መንገድ መሪ ሆነዋል። በራሳቸው እጅ የመሰዊያውን እሳት አቃጥለዋል። የእስር ቤት በሮችን ከፍተዋል፤ የእግዚአብሔርን አገልጋዮች ነፃ አውጥተዋል። በሰማይ _ አልባሳት አጊጠው ከአዳኙ መቃብር ድንጋዮችን ለማንከባለል መጥተዋል።

መላእክት በሰው ተመስለው፣ ፃድቃን በተሰበሰቡበት ቦታ ሁልጊዜ ይገኛሉ፤ የእግዚአብሔርን ትዕግስት ወሰን ማለፋቸውን አለማለፋቸውን ለመወሰን፣ ሥራቸውን ይመዘግቡ ዘንድ፣ ልክ ወደ ሰዶም እንደሄዱ፣ መላእክት የኃጥአንን ስብሰባዎች ይጎበኛሉ። ጌታ በምሕረት ደስ ይለዋል፤ በእርግጥ ለሚያገለግሉት ለጥቂቶች ሲል፣መቅሰፍቶችን ይገድብና፣ የሰዎችን ሰላምና ፀጥታ ያራዝማል።

እግዚአብሔርን የሚቃወሙ ኃጢአተኞች፣ በጥቂት ታማኞች ላይ ማፌዝና እነርሱን መጨቆን የሚያስደስታቸው ቢሆንም፣ በሕይወት ለመኖራቸው ምክንያቶቹ እነዚህ ጥቂት ታማኞች ስለሆኑ ለእነርሱ ምን ያህል ባለዕዳ እንደሆኑ አያስተውሉም።” (ታላቁ ተጋድሎ፡ ገጽ 723)።



### የመወያያ ጥያቄዎች



`1. ጥቅሱን ያንብቡ፡ 2ጢሞቴ. 1፡7። በእጅጉ በሚያሳስብዎ ትንቢት ነክ ጥቅሱን ያንብቡ፡ 2ጢሞቴ. 1፡7። በእጅጉ በሚያሳስብዎ ትንቢት ነክ ጉዳዮች ዙሪያ ተወያዩ። በእምነታችን ምክንያት ስደት እንደሚደርስብን በትንቢት ቢነገረንም፣ የፍርሃትን መንፈስ አራግፈን የእግዚአብሔርን የተስፋ መልእክት መጨበጥ የምንችለው እንዴት ነው?

2. ምንም እንኳ ዛሬ በዚህ ወቅት፣ ሰንበት እና እሑድ በመጨረሻዎቹ ክስተቶች ምንም እንኳ ዛሬ በዚህ ወቅት፣ ሰንበት እና እሑድ በመጨረሻዎቹ ክስተቶች መሃል እንዴት ቀዳሚ እና አስኳል ሆነው እንደሚወጡ ለመረዳት ቢያስቸግርም፣ ዓለም እንዴት በፍጥነት እየተቀያየረች እንደሆነ መመልከቱ ግን ተገቢ ነው። ይህ እውነት እምነታችንን በቅጽበት ሊለዋወጡ በሚችሉ ጊዜያዊ ሁናቴዎች ላይ ሳይሆን በእግዚአብሔር ቃል ላይ መመስረት እንደሚገባን አስመልክቶ ምን ሊያስተምረን ይችላል?

3. በዳን. ምዕ. 2 እንዲሁም 7 ዙሪያ አሰብ ያድርጉ። ሁሉም የዓለም ልዕለ በዳን. ምዕ. 2 እንዲሁም 7 ዙሪያ አሰብ ያድርጉ። ሁሉም የዓለም ልዕለ ኃያላን መንግሥታት እንደ ተተነበየው መጥተው ሄደዋል። ዛሬ፣ ታሪክን ወደ ኋላ መለስ ብለን ስንመለከት፣ በተተነበየው መሰረት ገቢራዊ እንደሆነ እንገነዘባለን። ከዛሬው እይታችን አኳያ፣ እነሆ አንድ ተጨማሪ መንግሥት ብቻ እንጠብቃለን። ይህ መንግሥት የትኛው ነው? በእርግጥ፣ በተተነበየው መሰረት እንደሚመጣ እንዴት እርግጠኞች መሆን እንችላለን?`