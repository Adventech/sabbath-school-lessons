---
title:  የአውሬው ምልክት
date:   19/06/2025
---



ዓመታት እያለፉ በሄዱ ቁጥር፣ የመጨረሻው ዘመን ክስተቶች የሆኑት እንደ የሞት አዋጁና የአውሬው ምልክት ፍጻሜ አለማግኘት—የሰንበት እና የእሁድ ሕግ የመጨረሻው ክስተት አስኳል ሆነው አለመውጣታቸውትን ተከትሎ—አንዳንዶች በትንቢት አተረጓጎማችን ዙሪያ ጥርጣሬ ሲገባቸው ይታያል።

`የራእይ መጽሐፍ በግልጽ እንደሚያስቀምጠው፣ አምልኮአችንን ለፈጣሪ ወይም ለአውሬውና ለምስሉ ማቅረባችን የግድ ይሆናል። ሰባተኛው ቀን ሰንበት የእግዚአብሔርን ፈጣሪነት በማመላከት ወደ ኋላ እስከ ኤደን (ዘፍ. 2፡1-3) የሚዘልቅ መሰረታዊ ምልክት እንደመሆኑ፣ ፈጣሪን በማምለክ ረገድ የሰንበት አስኳልነት ሊያስገርመን አይገባም። በተጨማሪም፣ የአውሬው ኃይል የሰንበትን ትእዛዝ ያለ አምላካዊው ቃል ይሁንታ ከመጽሐፍ ቅዱሳዊው ቀን ወደ እሑድ የለወጠ ያው ኃይል መሆኑ አጋጣሚ አይደለም። ይህን ታሪካዊ ዳራ በአእሮአችን እንደ ያዝን፣ በአምልኮ ጉዳይ ውስጥ የተካተተው የሰንበት እና የእሁድ ጽንሰ ሀሳብ፣ እንደገና ትርጉም ሊሰጥ የሚችለው ከፈጣሪ (ራእ. 14፡6-7) ወይም ከአውሬው አኳያ ብቻ እንደሆነ እንመለከታን። እንዲሁም በሰባተኛው ቀን ሰንበት እና በሰው በተሰየመው ሕግ ጉዳይ ዙሪያ አስፈላጊውን የቀደመ ፍንጭ አዲስ ኪዳን ይሰጠናል። ጥቅሶቹን ያንብቡ፡ ማቴ. 12፡9-14፣ ዮሐ. 5፡1-16። የኃይማኖት መሪዎች የሱስን ለመግደል ያነሣሣቸው ጉዳይ ምን ነበር?`


የሱስ እጁ ሽባ የሆነውን ሰው በሰንበት ከፈወሰ በኋላ (ማቴ. 12፡9-13) የኃይማኖት መሪዎች በጉዳዩ ዙሪያ ምን ምላሽ ሰጡ? “ፈሪሳውያን ግን ከዚያ ወጣ ብለው ኢየሱስን እንዴት እንደሚገድሉት ተማከሩ።” (ማቴ. 12፡14)። በሰባተኛው ቀን ምክንያት ሞት? በዮሐ. 5፡1-16 እንደቀረበው፣ በሰባተኛው ቀን ሰንበት ሌላ ታምራዊ ፈውስ ከተደረገ በኋላ፣ የኃይማኖት መሪዎች የሆኑት “አይሁድም፣ በሰንበት ቀን እነዚህን ድርጊቶች በመፈጸሙ፣ ኢየሱስን ያሳድዱት ነበር።” (ዮሐ. 5፡16)።

`ስለ ሰው ወግና ልማድ ሲባል በሚደነገግ የሞት ፍርድ (መጽሐፍ ቅዱስ ቅዳሜ በእሁድ ተተክቷል ያለበት ስፍራ እንደሌለ ሁሉ፣ በሰንበት መፈወስን የከለከለበት ስፍራም የለም) እና በሰባተኛው ቀን ሰንበት መሃል ያለ ፍልሚያ? ምንም እንኳ እዚህ ላይ ከየሱስ አኳያ የቀረበው ጉዳይ ከመጨረሻዎቹ ቀናት ክስተቶች ጋር አንድ ዓይነት ባይሆንም፣ ተቀራራቢነት ግን አለው። ምክንያቱም ፍልሚያው የሚካሄደው በሰው እና በእግዚአብሔር ሕግ መካከል ነው። ይህ በፍልሚያ ላይ ያለ ሕግ ደግሞ፣ በመጽሐፍ ቅዱሳዊው ሰንበት ሕግ ዙሪያ ያጠነጥናል። ከእግዚአብሔር ትእዛዛት መካከል ከአንዱ የተነሣ መሞት? አንድ ሰው ከእንደዚህ ዓይነቱ ሁኔታ በአቋራጭ ለመውጣት ምን አመክንዮ ማቅረብ ይችላል?`