---
title:  አስቀድመው የተሰጡ ምልክቶች
date:   14/06/2025
---

### ለዚህ ሳምንት ጥናት፡
ዳን. 2:31–45፣ ዳን. 3:1–12፣ 17-18፣ ራእ. 13:11–17፣ ሮሜ 1:18–25፣ ሐዋ. 12:1–17፣ ማቴ. 12:9–14

> <p>የመታሰቢያ ጥቅስ</p>
> “እግዚአብሔር የኀይልና የፍቅር፣ ራስንም የመግዛት መንፈስ እንጂ የፍርሀት መንፈስ አልሰጠንምና” 2ጢሞቴ. 1፡7


በዚህ ሳምንት የመጽሐፍ ቅዱስ ጥናታችን ስለ መጨረሻዎቹ ቀናት ክስተቶች የሚያስጠነቅቁንን አስደናቂ መረጃዎች በዝርዝር እንመለከታለን። በመጀመሪያ፣ በራእ. 13 የለተገለጹትን ጉዳዮች አስመልክቶ ግልጽ ማብራሪያ የያዘውን የሲድራቅን፣ የሚሳቅን እና የአብደናጎን ታሪክ እንመረምራለን።

ከዚያም ወደ አዲስ ኪዳን ተሻግረን በአሁን እና በክርስቶስ ዳግም ምጽአት መካከል ምን መጠበቅ እንዳለብን እገዛ የሚሰጡንን የቀደሙ ክርስቲያኖች ተሞክሮ እንዳስሳለን።

ሁለቱም ምሳሌዎች ለአስደናቂ ጀግንነት አጽንኦት ከመስጠታቸውም በላይ በእጅጉ ፈታኝ በሆኑ ሁናቴዎች ውስጥ የአእምሮ ሰላም ለማግኘት የሚያስችሉ ቁልፍ ነጥቦችንም አካትተዋል።

የሱስ “አትፍሩ”፣ “ልባችሁ አይጨነቅ” ሲል በተደጋጋሚ ተናግሯል። የትንቢት ዋነኛ ትኩረት ክርስቶስ መሆኑን ማስታወስ አስፈላጊ ነው። በመሆኑም በምድር ታሪክ መደምደሚያ ወቅት እውን እንደሚሆኑ በተገለጹት ትዕይንቶች ሁሉ ተመሳሳይ ምክር ማግኘት መቻል አለብን። የሱስ “ልባችሁ አይጨነቅ፣ በእግዚአብሔር እመኑ፤ በእኔም ደግሞ እመኑ” (ዮሐ. 14፡1) ሲል ደቀ መዛሙርቱን አስተማራቸው።

በሌላ አነጋገር፣ አዎን፣ የመጨረሻው ቀን ክስተቶች—ለእግዚአብሔር ታማኝ ለመሆን ለሚፈልጉ አስቸጋሪ እና ፈታኝ ይሆናሉ። ነገር ግን ውሎ አድሮ፣ እነዚህን ክስተቶች በፍርሃት ሳይሆን በተስፋ ልንመለከታቸው ይገባል።