---
title:  ተጨማሪ ሀሳብ
date:   18/04/2025
---


ዮሐ. 2:1–11፣ ማቴ. 22:1–14፣ 2ቆሮ. 11:1–5፣ ማቴ. 25:1–13።

ስለ ትንቢቶች ያለዎትን ግንዛቤ ለማስፋት ሊረዳዎ የሚችል ምን ያህል መረጃ በተቀረው የመጽሐፍ ቅዱስ ክፍል እንደሚገኝ አንዴ ግንዛቤ ካገኙ በኋላ፣ መረጃውን ከልክ በላይ መተግበር ፈታኝ ሊሆን ይችላል። ባለፉት መቶ ዓመታት አንዳንድ ክርስቲያኖች በመጽሐፍ ቅዱስ ታሪኮች ውስጥ ለሚገኙ ተምሳሌታዊ አገላለጾች የተለየ አጽንኦት እና ማሰላሰል ውስጥ መግባታቸውን ተከትሎ በተጨባጭ ገቢራዊ ሆኖ ያለፈውን ታሪካዊ ክስተት እንደ ተረት የመመልከት ደረጃ ላይ ደርሰዋል። የትርጉም ንብርብሮች በቅዱሳት መጻሕፍት በሁሉም ቦታ ሊገኙ ቢችሉም፣ እግዚአብሔር በተጨባጭ ሰዎችን የሚመለከቱ እውን ክስተቶችን ገቢራዊ የሚያደርግበትና ከቤተ ክርስቲያን ጋር ስላለው የወደፊት መስተጋብር እኛን ለማስተማር የሚጠቀምበት መንገድ እንዳለው ሁሌም ማስታወስ ይኖርብናል።

ለምሳሌ ያህል በቃና የተደረገው የሠርግ ድግስ ጋብቻ በትንቢት ጥቅም ላይ በዋለበት ዓይነት ዘይቤያዊ አገላለጽ የቀረበ ሊመስል ይችላል፤ ሆኖም የሠርጉ ሥነ ሥርዓት በተጨባጭ የተፈጸመ ክስተት ነው። “የክርስቶስ ቃል ለሠርጉ በቂ ድግስ እንዲኖር አደረገ። የሰዎችን ኃጢአት ለመደምሰስ፤ ነፍስን ለማደስና ለመንከባከብ የጸጋው ድግስ የተትረፈረፈ ነው።” (የዘመናት ምኞት፡ ገጽ፡ 135)

“ልዑል እግዚአብሔር ምስጢሩን ለአገልጋዮቹ ለነቢያት አስቀድሞ ሳይገልጥ ምንም ነገር አያደርግም።” (አሞጽ 3:7)። “እግዚአብሔር አምላካችን ምስጢር አድርጐ የሰወራቸው ብዙ ነገሮች አሉ። ሕጉን ግን ገልጦልናል፣ ስለዚህ እኛና ዘሮቻችን ለዘላለም ልንጠብቀው ይገባናል።” (ዘዳ.29:29)።

እግዚአብሔር እነዚህን ነገሮች ሰጥቶናል፣ በአክብሮትና በጸሎት ትንቢቶችን በሚያጠኑ ላይ በረከቱን ያወርድባቸዋል።” (የዘመናት ምኞት፡ ገጽጽ 223)



### የመወያያ ጥያቄዎች



`1. ጥቅሶቹን ያንብቡ፡ ዮሐ. 2፡1-11። በዮሐንስ ወንጌል የክርስቶስን ጥቅሶቹን ያንብቡ፡ ዮሐ. 2፡1-11። በዮሐንስ ወንጌል የክርስቶስን የወደፊት አገልግሎት የሚተነብዩ በርካታ ባሕሪያት ያሉ ሲሆን፣ ሐተታ ሰጪዎች ዮሐንስ እንዴት አድርጎ አንባቢውን በዘዴ ወደ መስቀሉ እንዳቀና አስተውለዋል። በዚህ ታሪክ ውስጥ የክርስቶስን ባህሪ እና የወደፊት መንግሥት ልዩ ልዩ ገጽታዎች በየትኛው ስፍራ ይመለከታሉ? ስለ ደኅንነት እቅድ ወይም ለእግዚአብሔር ልጅ ቃል ስለተገባው የመጨረሻው የሠርግ ድግስ ምን ያስተምረናል?

2. ስለ አሥሩ ቆነጃጅት የሚገልጸው ምሳሌ በመጽሐፍ ቅዱስ ተማሪዎች ስለ አሥሩ ቆነጃጅት የሚገልጸው ምሳሌ በመጽሐፍ ቅዱስ ተማሪዎች ዘንድ በሰፊው የሚታወቅና በእጅጉ የሚወደድ ነው። ይህ ወሳኝ ታሪክ ስለ መጨረሻው ቀን ክስተቶች ምን ያስተምረናል? የሙሽራው መዘግየት ትኩረት ሊሰጠው የሚገባ ጉዳይ ነውን? ይህ ምሳሌ ከክርስቶስ ጋር ስላለን የግል ግንኙነትና ክርስቶስ ከቤተ ክርስቲያን ጋር ስላለው ግንኙነት ምን ትምህርት ይሰጠናል?

3. ከአምላካዊው አስተምህሮ ውጪ ወደ ክርስትና ስለገቡ የሐሰት ልማድና ከአምላካዊው አስተምህሮ ውጪ ወደ ክርስትና ስለገቡ የሐሰት ልማድና ትውፊቶች አሰብ ያድርጉ። ከመጽሐፍ ቅዱሳዊው ሰንበት በተቃራኒ በግልጽ ከቀረበው እሁድ ቀን በተጨማሪ የተስተዋሉ ሌሎች የሐሰት አስተምህሮዎች የትኞቹ ናቸው? እንዴት ወደ ቤተ ክርስቲያን ገቡ? ራሳችንን ከእነርሱ ለመጠበቅ ብቻ ሳይሆን፣ ሌሎች በተጨባጭ ምን እንደሆኑ እንዲገነዘቡ ለመርዳት ምን ማድረግ እንችላለን? የሦስቱ መላእክት መልእክት ሰዎች ወደ እምነት የገቡትን የሐሰት አስተምህሮዎች መገንዘብ እንዲችሉ ጥረት የሚያደርግበት መንገድ ምን ይመስላል?`