---
title:  ከትዳር ገጽታዎች
date:   12/04/2025
---

### ለዚህ ሳምንት ጥናት፡
ዘፍ. 2:23–25፣ ኤፌ. 5:29–32፣ ሕዝ. 16:4–14፣ ራእ. 18:1–4፣ ዘፍ. 24:1–4፣ ራእ. 19:1–9

> <p>የመታሰቢያ ጥቅስ</p>
> “መልአኩም፣ “ ‘ወደ በጉ ሰርግ እራት የተጠሩ ብፁዓን ናቸው’ ብለህ ጻፍ” አለኝ፤ ቀጥሎም፣ ‘እነዚህ የእግዚአብሔር እውነተኛ ቃሎች ናቸው’ አለኝ።” ራእ. 19፡9

መጽሐፍ ቅዱስ የመዳንን ገጽታዎች ብሎም እግዚአብሔር ለሕዝቦቹ ያለውን ፍቅር በሚገባ በሚገልጹ የፍቅር ታሪኮች የተሞላ ነው። ከጓደኝነት በላቀ በእጅጉ የጠበቀ ግንኙነት ላይ የተመሠረተው ጋብቻ፣ እግዚአብሔር ለእኛ ባሰበው መንገድ እንለማመደው ዘንድ ፈቃዳችን ከሆነ፣ ይህ አምላክ ምን ያህል እንደሚወደን፣ ከእርሱ ጋር የሚኖረን ግንኙነት ምን መምሰል እንዳለበት እና እኛን ለመዋጀት ስለተጓዘው ርቀት ጥልቅ ትምህርቶችን የምንቀስምበት ትምህርት ቤት መሆኑን እንገነዘባለን።

ዘመናዊ የፍቅር እና የጋብቻ ጽንሰ ሀሳቦች እግዚአብሔር በጋብቻ ቃል ኪዳን አማካይነት ሊያስተምረን እየሞከረ ያለውን ነገር ማድነቅ እንዳንችል አድርገው አዛብተውታል። ምንም እንኳ ሰብዓዊው ኃጢአተኛነት ጋብቻን (ሌሎች በርካታ ነገሮችንም ጨምሮ) በእጅጉ ቢያጣምም፣ ጋብቻ ዛሬም ብርቱ በሆነ መንገድ እውነትን ለመግለጽ የሚያስችል መሣሪያ ከመሆን አልፎ ተርፎ፣ ትንቢታዊውንም ሐቅ የሚያሳይ ነው። ትዳር እኛን ከማስደሰት ባሻገር ስለ እርስ በርስ ብሎም ከእግዚአብሔር ጋር ስለሚኖረን ግንኙነት ጥልቅ ትምህርት የምንቀስምበት ትምህርት ቤት መሆን ይኖርበታል።

በዚህ ሳምንት የእግዚአብሔር ቃል ጋብቻን አስመልክቶ በተለያየ መንገድ የሚናገራቸውን አዎንታዊ እና አሉታዊ ሁናቴዎች እንመርምራለን።

ሕዝቡ ከታለመለት ግብ ከመድረስ ሲሰናከል እንኳ፣ እግዚአብሔር ከሕዝቡ ጋር ያለውን ተዛምዶ በተሻለ ለመረዳት ከነዚህ ምሳሌዎች ትምህርት መውሰድ እና የመጨረሻውን ቀን ክስተቶች በተሻለ ሁኔታ እንድንረዳ የሚረዱንን አምላካዊውን ፍቅር የተመለከቱ አንዳንድ እውነቶች መማር እንችላለን።
