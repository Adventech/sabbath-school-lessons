---
title:  በመዝሙረ ዳዊት ውስጥ፡ ክፍል 1
date:   17/05/2025
---


### ለዚህ ሳምንት ጥናት፡
ዕብ. 9:11–15፣ መዝ. 122፣ መዝ. 15፣ መዝ. 24፣ ዘፀ. 33:18–23፣ መዝ. 5፣ መዝ. 51:7–15

> <p>የመታሰቢያ ጥቅስ</p>
> “ከዚህ በኋላ አየሁ፤ እነሆ፤ በጉ በጽዮን ተራራ ላይ ቆሞ ነበር፤ ከእርሱም ጋር የእርሱ ስምና የአባቱ ስም በግንባራቸው ላይ የተጻፈባቸው መቶ አርባ አራቱ ሺሕ ሰዎች ነበሩ።” ራእ. 14፡1

እንደ ሰባተኛ ቀን የዳግም ምጽአቱ ተጠባባቂ ሕዝብ የራእይ መጽሐፍ ምሳሌዎችን ለማስተዋል የሚረዱ የብሉይ ኪዳን መጻሕፍት ታሪኮችን ስንፈትሽ ኖረናል። ምንም እንኳ እነዚህ ታሪኮች ከብቸኛው መልካም ምንጭ የራቁ ቢሆኑም፣ ነገር ግን ሁሉም በብሉይ ኪዳን መጻሕፍት ውስጥ ይገኛሉ።

አብልጠው በመረጃ ከበለጸጉ ምንጮች መሃል አንዱ የሆነው የመዝሙር መጽሐፍ ነው። መጽሐፉ በርካታ ሰብዓዊ ተሞክሮዎችን እና ከእግዚአብሔር ጋር ሊኖሩ ስለሚችሉ ግንኙነቶች የሚዳስሱ ቅዱስ ይዘት ያላቸው የቅኔዎችና ሥነ ግጥም መድብሎችን አካቷል። በኃጢአት ላይ ተስፋ ከመቁረጥ እና ከስቃይ—በእርሱ ሐልዎት እስከሚገኝ ገደብ የለሽ ደስታ—ይቅር ስለመባል ብሎም የደኅንነት ባለቤት ስለመሆን በተደጋጋሚ የተሰጡ ተስፋዎች—የመዝሙረ ዳዊት መጽሐፍ አካል ሆነው እናገኛቸዋለን።

መዝሙረ ዳዊትን በጥንቃቄ ማንበብ የራእይ መጽሐፍ ሕያው እንዲሆን የሚያደርጉ ዝርዝሮችን ይሰጣል። በተለይ ራእይ 14 በምድር ላይ ያለችው ትሩፋኗ የእግዚአብሔር ቤተ ክርስቲያን የምታከናውነውን የመጨረሻ ሥራ ይገልጻል።

የእግዚአብሔር የመጨረሻው ዘመን ሕዝብ እንደ ጥንት እስራኤላውያን ሁሉ ተመሳሳይ ኃላፊነት ተሰጥቶታል። እኛ ለሕዝቦች ሁሉ ብርሃን መሆን ይጠበቅብናል።

ይህ ደግሞ ሰዎች ሁሉ ፈጣሪያቸውን ያመልኩና ይታዘዙ ዘንድ የመጨረሻው የምህረት ጥሪ ነው።

በአምላካዊው የመዝሙር መጽሐፍ ውስጥ የሚገኙ አንዳንድ ዝርዝር ጉዳዮች በምድር ታሪክ የመጨረሻዎቹ ጊዜያቶች ውስጥ ያለንን ድርሻ ለመረዳትና ተገቢውን ዋጋ ለመስጠት የሚያስችሉ አዳዲስ መንገዶች ይከፍቱልናል።