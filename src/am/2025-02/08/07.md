---
title:  ተጨማሪ ሀሳብ
date:   23/05/2025
---

“የዳዊት መዝሙር ሰዎች እያወቁ ከሚፈጽሙት ጥልቅ በደል አንስቶ እራስን እስከ መውቀስና ከእግዚአብሔር ጋር ግንኙነት ለመፍጠር እስከሚያስችል ግዙፍ እምነት ድረስ ያለውን አጠቃላይ የሕይወት ተሞክሮ ይዳስሳል።

ኃጢአት ሐፍረትና መከራ ብቻ እንደሚያመጣ የዳዊት ሕይወት ታሪክ ይነግረናል። እጅግ ጥልቅ የሆነው የእግዚአብሔር ፍቅርና ምህረት ግን የተጸጸተችውን ነፍስ ቀና በማድረግ የእግዚአብሔር ልጅነትን ማእረግ ያጎናጽፋታል። በመጽሐፍ ቅዱስ ላይ ከቀረቡት ጠንካራ አምላካዊ ማረጋገጫዎች አንዱ የሆነው ይህ ክፍል በታማኝነት፣ በፍትሕና በአምላካዊው ምህረት ኪዳን ዙሪያ ምስክርነቶችን ይዞአል።

“ለባርያዬ ለዳዊት ምያለሁ… እጄ ይደግፈዋል፣ ክንዴም ያበረታዋል… ታማኝነቴና ምህረቴ ከእርሱ ጋር ይሆናል፤ በስሜም ቀንዱ ከፍ ከፍ ይላል። እጁን በባህር ላይ፣ ቀኝ እጁንም በወንዞች ላይ አኖራለሁ። እርሱም ‘አንተ አባቴ ነህ፣ አምላኬና መዳኛ ዐለቴም ነህ’ ብሎ ይጠራኛል። እኔም ደግሞ በኩሬ አደርገዋለሁ፤ ከምድር ነገሥታትም በላይ ከፍ ይላል። ምህረቴንም ለዘላለም ለእርሱ እጠብቃለሁ፤ ከእርሱ ጋር የገባሁት ኪዳንም ጸንቶ ይኖራል” (መዝ. 89፡ 3-28)።

(የኃይማኖት አባቶችና ነቢያት ቅጽ 2 ገጽ )



### የመወያያ ጥያቄዎች



`1. እግዚአብሔር ከእኛ ጋር የገባውን ቃል ኪዳን እስከ ፍጻሜ ጠብቆ በመጓዝ ረገድ እግዚአብሔር ከእኛ ጋር የገባውን ቃል ኪዳን እስከ ፍጻሜ ጠብቆ በመጓዝ ረገድ ሰብዓዊው ዘር አሳዛኝ ውድቀት አስተናግዷል። ለእግዚአብሔር “እንደ ልቡ የሚሆንለት ሰው” ተብሎ የተጠራው ዳዊት፣ ከባባድ ስህተቶችን ቢሠራም እንኳ፣ የመዳናችንን ጉዳዮች ለእኛ ለማስተላለፍ በብርቱ ተጠቅሞበታል። የእግዚአብሔርን ኪዳን ስለ እኛ ፍጹም በሆነ መንገድ የጠበቀውን የሱስ— ዳዊት ጥላ በመሆን ያሳየው በምን መልኩ ነበር? የሱስ ለእኛ ሲል ያደረገው ነገር ብቸኛው ተስፋችን የሆነው ለምንድን ነው?

2. በመዝሙረ ዳዊት መልእክቶች፣ እርስዎ በግል ያለፉባቸውን ተሞክሮዎች በመዝሙረ ዳዊት መልእክቶች፣ እርስዎ በግል ያለፉባቸውን ተሞክሮዎች የሚያንጸባርቁ ጠቃሚ ወይም ትርጉም አዘል ምን ነገሮችን አግኝተዋል?

3. የመዝሙር መጽሐፍ ስለ ቤተ መቅደሱ በተደጋጋሚ የሚጠቅሰው ለምንድን የመዝሙር መጽሐፍ ስለ ቤተ መቅደሱ በተደጋጋሚ የሚጠቅሰው ለምንድን ነው? ዳዊት ለቤተ መቅደሱ ካለው ፍቅር ምን እንማራለን? ሰማያዊው ሊቀ ካኅናችን “በእግዚአብሔር ቀኝ የተቀመጠው ክርስቶስ ኢየሱስ፣ ስለ እኛ” እየሰጠ ስላለው “ምልጃ” (ሮሜ 8፡34) ማመስገንና ማድነቅ እንድንችል እንዴት ይረዳናል? እንደ ተዋጀ ሕዝብም እንኳ፣ የክርስቶስ ሰማያዊ ምልጃ የሚያስፈልገን ለምንድን ነው?

4. ከላይ በተጠቀሰው ኤለን ጂ ዋይት መልእከት መሰረት፡ “የተጸጸተችውን ከላይ በተጠቀሰው ኤለን ጂ ዋይት መልእከት መሰረት፡ “የተጸጸተችውን ነፍስ ቀና በማድረግ የእግዚአብሔር ልጅነትን ማእረግ ያጎናጽፋታል” በሚለው አነጋገር ዙሪያ “ኃጢአት ሐፍረትና መከራ ብቻ ከማምጣቱ” አኳያ የእርስዎ የግል ተሞክሮ ምን ይመስላል?`