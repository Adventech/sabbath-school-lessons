---
title:  በሌሊት የሚያበሩ ከዋክብት
date:   24/01/2026
---

### ለዚህ ሳምንት ጥናት የሚከተሉትን ጥቅሶች ያንብቡ

 ፊል. 2:12, 13, 15-17፣ 2 ጢሞ. 1:5።

> <p>የመታሰቢያ ጥቅስ<p>

> “በመጥፎና በጠማማ ትውልድ መካከል ያለ ነቀፋ የዋሆችም ነውርም የሌለባቸው የእግዚአብሔር ልጆች እንድትሆኑ ሳታንጐራጉሩ ክፉም ሳታስቡ ሁሉን አድርጉ” ፊል. 2:14, 15


እግዚአብሔር ለዕብራውያን ሕጎቹን እንዲታዘዙ ነግሯቸዋል:- “(ሥርዓቴንና ፍርዴን) ጠብቁአት አድርጉአትም፤ ይህችን ሥርዓት ሁሉ ሰምተው በእውነት ይህ ታላቅ ሕዝብ ጠቢብና አስተዋይ ሕዝብ ነው በሚሉ በአሕዛብ ፊት ጥበባችሁና ማስተዋላችሁ ይህ ነውና” (ዘዳ. 4:6)።

ከብዙ መቶ ዓመታት በኋላ፣ ኢየሱስ “እናንተ የዓለም ብርሃን ናችሁ። በተራራ ላይ ያለች ከተማ ልትሰወር አይቻላትም” በማለት ተናግሯል (ማቴ. 5:14)። ብርሃን መሆን የምንችለው እንዴት ነው? ከኢየሱስ ጋር ግንኙነት ሊኖረን ይገባል። እርሱ “ለሰው ሁሉ የሚያበራው እውነተኛው ብርሃን ” ነው (ዮሐ. 1፡9)። በተጨማሪም ዮሐ. 8:12ን እና ፊል. 2:9-11ን ያንብቡ።

ኢየሱስ ብርሃኑን ለሁሉም ይሰጣል። እኛ ግን አስቀድመን ህይወታችንን ለእርሱ መስጠት አለብን። ለዚህም ነው ጳውሎስ ለፊልጵስዩስ ሰዎች በጻፈው ደብዳቤ ላይ ያለው መልዕክት ዛሬም ለእኛ እጅግ አስፈላጊ የሆነው። 

*የሳምንቱን ትምህርት በማጥናት ለሰንበት ይዘጋጁ።*