---
title:  ኢየሱስ - የቤተ ክርስቲያን ራስና መጀመሪያ (ቆላ. 1፡18)
date:   18/02/2026
---



`ጳውሎስ ኢየሱስ የእኛ ራስ ወይም መሪ እንደሆነ ይነግረናል። በተጨማሪም ኢየሱስ የሁሉም ነገር “መጀመሪያ” ነው፣ ምክንያቱም በሰማይና በምድር ያለውን ሁሉ ፈጥሮአልና። ጳውሎስ ለቆላስይስ ሰዎች በጻፈው ደብዳቤ ላይ እነዚህ ሁለት ሐሳቦች የተዛመዱት እንዴት ነው? ቆላ. 1:18ን ያንብቡ።`


በዕብራይስጥ “ራስ” እና “መጀመሪያ” የሚሉት ቃላት የተዛመዱ ናቸው።

መጽሐፍ ቅዱስ “መጀመሪያ” የሚለውን ቃል ለመጀመሪያ ጊዜ የተጠቀመው በዘፍ. 1፡ 1 ላይ ነው፡- “በመጀመሪያ እግዚአብሔር ሰማይንና ምድርን ፈጠረ” ይላል (ዘፍ. 1፡1)።

ኢየሱስ ይህችን ምድር ይቆጣጠራል። ደግሞም የቤተ ክርስቲያን መሪ ነው።

በግሪክ ቋንቋ “መጀመሪያ” የሚለው ቃል ብዙ ነገሮችን ሊያመለክት ይችላል።

በቆላ. 1፡18 ላይ “መጀመሪያ” የሚለው ኢየሱስ ቤተ ክርስቲያንን እንደ መሰረተ 8ኛ ትምህርት - ኢየሱስ ከሁሉም ነገር የመጀመሪያውና ዋነኛው የሚያመለክት ነው። ለዚህም ነው መሪዋ የሆነው። በተመሳሳይ መልኩ በምድርም ሆነ በሰማይ ያለው ሕይወት ሁሉ የጀመረው በእርሱ ነው።

ኢየሱስ ከሞት በተነሳ ጊዜ (ሮሜ 6:3, 4)፣ አዲስ ሕይወት ሰጪ ሆነ። የኃጢአት ዋጋ ሞት ነው። ሆኖም ኢየሱስ ከሞት ጋር የነበረውን ተጋድሎ አሸንፏል። ስለዚህ አዲስ ሕይወትና አዲስ ልብ ሊሰጠን ሥልጣን (ኃይል) አለው። እነዚህ ሐሳቦች ኢየሱስ “ከሙታንም በኵር” የሆነው ለምን እንደሆነ እንድንገነዘብ ይረዱናል (ቆላ. 1:18)። እርግጥ ነው፣ ከሞት የተነሣው የመጀመሪያው ሰው ሙሴ እንጂ ኢየሱስ አይደለም። ዲያብሎስ ስለ ሙሴ ሥጋ ከኢየሱስ ጋር ተሟግቷል (ይሁ. 1፡9ን ያንብቡ)። ነገር ግን ጳውሎስ አንድ ወሳኝ የሆነ የመጽሐፍ ቅዱስ እውነት እንድናስተውል ለመርዳት ስለ ኢየሱስ ትንሣኤ ይህን ምሳሌ ተጠቅሟል። ያለ ኢየሱስ ትንሣኤ፣ ከሞት ሊነሳ የሚችል ማንም የለም።

ኢየሱስ በነገር ሁሉ የመጀመሪያውና ዋንኛው ስለ ሆነበት ምክንያት ጳውሎስ የሰጣቸውን ሁሉንም አመክንዮዎች እንመልከት፡-
1. ኢየሱስ የማይታየው አምላክ ፍጹም ምሳሌ ነው።
2. ኢየሱስ ሁሉንም ነገር ፈጠረ።
3. ኢየሱስ ምንም ነገር ከመፈጠሩ በፊት ሕያው ነበር።
4. ኢየሱስ የቤተ ክርስቲያን መሪ ነው።
5. ኢየሱስ በእርሱ አማካኝነት አዲስ ያደርገናል።
6. ኢየሱስ ከኃጢአትና ከሞት ጋር የተደረገውን ተጋድሎ አሸንፏል። ስለዚህ ኢየሱስ ህዝቡን ከሞት የማስነሳት ሥልጣን አለው።
7. ኢየሱስ ምድርን ይቆጣጠራል። ኢየሱስ ሕይወትዎን ይቆጣጠር ዘንድ እግዚአብሔር እንዲለውጣቸው መፍቀድ ያለብዎት ነገሮች ምንድን ናቸው?
