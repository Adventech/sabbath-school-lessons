---
title:  በኢየሱስ ሙሉ መሆን
date:   28/02/2026
---

### ለዚህ ሳምንት ጥናት የሚከተሉትን ጥቅሶች ያንብቡ

ቆላ. 2: 1-7፣ ኢሳ. 61:3፣ ቆላ. 2:11-23።

> <p>የመታሰቢያ ጥቅስ<p>

>  “እንግዲህ በመብል ወይም በመጠጥ ወይም ስለ በዓል ወይም ስለ ወር መባቻ ወይም ስለ ሰንበት ማንም አይፍረድባችሁ። እነዚህ ሊመጡ ያሉት ነገሮች ጥላ ናቸውና፥ አካሉ ግን የክርስቶስ ነው” ቆላ. 2: 16, 17




ሰዎች ሰንበትን ለምን እንደምትጠብቁ ይጠይቋችኋል? ምናልባት የዚህን ሳምንት መሪ ጥቅስ እንደ “ማስረጃ” በመጠቀም ሰንበትን መጠበቅ አያስፈልግም ይሉ ይሆናል። ነገር ግን ቆላ. 2: 16, 17 የሚናገረው ስለ አራተኛው ትእዛዝ አይደለም።

ጥቅሱ የሚያተኩረው በቤተ ክርስቲያን ስላሉት የሐሰት አስተምህሮዎች ነው። እነዚህ የሐሰት ትምህርቶች ምን ነበሩ?

በመጀመሪያ የሐሰት ትምህርቶቹ የሰው ሐሳቦች እንጂ የመጽሐፍ ቅዱስ እውነት አይደሉም (ቆላ. 2፡8)። በተጨማሪም የሐሰት ትምህርቶቹ የአይሁድን በዓላት ማክበርንና መገረዝን የሚያካትቱ ነበሩ። መገረዝ የወንድ ብልት ሸለፈትን መቁረጥ ሲሆን አንድ ሰው የእግዚአብሔር መሆኑን ያሳያል። በተጨማሪም የሐሰት ትምህርቶቹ የአይሁድን የመንጻት ሥርዓትና የምግብ ደንቦችን ያካትቱ ነበር (ቆላ. 2:16, 21)። የሐሰት አስተማሪዎቹ የሃይማኖት ሰዎች ነበሩ። ስለ መጽሐፍ ቅዱስ እውነት የሚጠነቀቁ ነበሩ።

ሆኖም ስለ ኢየሱስ የሚናገረውን መልካሙን የምሥራች (ወንጌል) አላስተዋሉትም ነበር። ይህም ለምን እንደሆነ በዚህ ሳምንት እናያለን። በተጨማሪም መሪ ጥቅሱ ሰባተኛውን ቀን ሰንበት ስለመጠበቅ እንደማይናገር እንማራለን። 
*የሳምንቱን ትምህርት በማጥናት ለሰንበት ይዘጋጁ።*