---
title:  ትምህርት
date:   28/02/2026
---

### ለዚህ ሳምንት ጥናት የሚከተሉትን ጥቅሶች ያንብቡ

ቆላ. 1:21-27።

> <p>የመታሰቢያ ጥቅስ<p>

>  “እኛ በእርሱ ሆነን የእግዚአብሔር ጽድቅ እንሆን ዘንድ ኃጢአት ያላወቀውን እርሱን ስለ እኛ ኃጢአት አደረገው” 2 ቆሮ. 5፡21



ባለፈው ሳምንት እንዳየነው፣ ጳውሎስ እግዚአብሔር እንዴት እንደሚቀበለን ተናግሯል (ቆላ. 1:20)። ኢየሱስ ለኛ በሠራው ሥራ ምክንያት እግዚአብሔር ይቀበለናል (በ8ኛ ትምህርት ላይ ያለውን የሐሙሱን ጥናት ያንብቡ)። በዚህ ሳምንት ጳውሎስ ስለዚህ ጉዳይ በተጨማሪ ምን እንደሚል ለቆላስይስ ሰዎች በጻፈው ደብዳቤ ላይ እናጠናለን።

ኢየሱስ በመስቀል ላይ መሞቱ እግዚአብሔር እኛን እንደገና እንዲቀበለን አድርጎታል። ኃጢአት ከእግዚአብሔር ይለየናል። አሁን ግን በልጁ ስናምን በኢየሱስ ምክንያት እግዚአብሔር ይቀበለናል።

የዚህ ሳምንት መሪ ጥቅስ 2 ቆሮ. 5፡21 ነው። ይህ ጥቅስ ደግሞ ኢየሱስ ስለ ኃጢአታችን በመሞቱ ምክንያት እግዚአብሔር እንደሚቀበለን የሚናገረውን የመጽሐፍ ቅዱስን እውነት ያስተምረናል። መስቀሉ የእግዚአብሔርን ፍቅር በድንቅ ሁኔታ የሚገልጽ ቃል ነው። ሰዎች መልካሙን የምሥራች ሰምተው ኢየሱስን ሲቀበሉ፣ የእግዚአብሔር ፍቅር ሕይወታቸውን እንደሚለውጥ መስቀሉ ያሳየናል። ኢየሱስ የዘላለም ሕይወት ተስፋን ይሰጠናል። በተጨማሪም ጳውሎስ “ከዘላለምና ከትውልዶች ጀምሮ ተሰውሮ ስለ ነበረ ምሥጢር” ይናገራል (ቆላ. 1፡26)። ይህ ምስጢር ምንድን ነው? ይህ ምስጢር ምን ተጨማሪ ነገርን ያካትታል? ይህ “ምስጢር” ስለ ኢየሱስ ከሚናገረው ከመልካሙ የምሥራች ጋር የሚገናኘው እንዴት ነው? በዚህ ሳምንት የእነዚህን ጥያቄዎች መልስ ለማግኘት እናጠናለን። 

*የሳምንቱን ትምህርት በማጥናት ለሰንበት ይዘጋጁ።*