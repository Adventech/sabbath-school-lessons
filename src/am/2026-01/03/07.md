---
title:  ተጨማሪ ሀሳብ
date:   16/01/2026
---



“ዛሬ ቤተ ክርስቲያናችን ብዙ የተለያዩ መንፈሳዊ ስጦታዎች አሏት። በቤተ ክርስቲያን ታሪክ ይህን ያህል ልዩ ልዩ ስጦታዎች በቤተ ክርስቲያን ውስጥ አልነበሩም። በአዲስ ኪዳን ዘመን ቤተ ክርስቲያን ሰላምንና አንድነትን ለማጽናት የመንፈስ ቅዱስ ሥጦታዎች አስፈልጓት ነበር። ዛሬም ለሰላምና ለአንድነት እነዚህ ስጦታዎች ያስፈልጉናል! መጽሐፍ ቅዱስ በግልፅ እንደሚያሳየው ለመጨረሻው ዘመን ቤተ ክርስቲያን አባላት የእግዚአብሔር ዕቅድ በሰላምና በአንድነት እንዲተሳሰሩ ነው።

ኢየሱስ ዳግም ከመምጣቱ አስቀድሞ፣ በመጨረሻው ዘመን የቤተ ክርስቲያን መሪዎች እርስ በርሳቸው እንደሚስማሙ መጽሐፍ ቅዱስ ተስፋ ሰጥቶናል። በተጨማሪም በመጨረሻው ዘመን ጠቢብ የሆኑት የእግዚአብሔር ህዝቦች ማስተዋል ይኖራቸዋል።

ያን ጊዜ የእግዚአብሔር ቤተ ክርስቲያን ሰላምንና አንድነትን ትጎናጸፋለች። ነገሮችን በትክክል ከተረዳናቸው፣ እርስ በርሳችን እንስማማለን። . . . ይህ ፍጹም ሰላምና አንድነት በቤተ ክርስቲያን ውስጥ የሚመጣበትን ጊዜ እየተጠባበቅን ነው። ይህ ጊዜ ገና አልደረሰም፤ ወደፊት ግን ይሆናል። ስለዚህ እግዚአብሔር የሰጠን መንፈሳዊ ስጦታዎች አንድ እስክንሆን ድረስ ሥራቸውን መቀጠል አለባቸው።”—አር. ኤፍ. ኮትሬል፣ “መግቢያ”፣ በኤለን ጂ. ዋይት፣ ቀደምት ጽሑፎች፣ ገጽ 140።



**የመወያያ ጥያቄዎች**



`1. መንፈስ ቅዱስ ልባችንን በሰላምና በአንድነት መንፈስ እንዲሞላ ዛሬ በቤተ መንፈስ ቅዱስ ልባችንን በሰላምና በአንድነት መንፈስ እንዲሞላ ዛሬ በቤተ ክርስቲያን ውስጥ ምን መደረግ አለበት? በኤለን ጂ. ዋይት ጽሑፎች እግዚአብሔር ለቤተ ክርስቲያኑ ማስጠንቀቂያ እና ምክር ሰጥቷል። ይህንን ምክር መተግበር በቤተ ክርስቲያን ውስጥ ሰላምና አንድነት ይኖረን ዘንድ የሚረዳን እንዴት ነው?
`
`2. ጳውሎስና የሞቱ ክርስቲያኖች አሁን ከኢየሱስ ጋር በሰማይ እንዳሉ የሚያምን ጓደኛ ጳውሎስና የሞቱ ክርስቲያኖች አሁን ከኢየሱስ ጋር በሰማይ እንዳሉ የሚያምን ጓደኛ አለህ እንበል። ለዚህ ጓደኛህ ስለ ሞት የሚናገረውን የመጽሐፍ አስተምሮ እንዴት ታስረዳዋለህ?
`
`3. በዚህ ሕይወት ሰዎች የሚሠቃዩት ለምንድን ነው? በመልካምና በክፉው መካከል በዚህ ሕይወት ሰዎች የሚሠቃዩት ለምንድን ነው? በመልካምና በክፉው መካከል ያለው ዓለም አቀፋዊ ተጋድሎ የዚህን ጥያቄ መልስ ለማስተዋል የሚረዳን እንዴት ነው? በመስቀል ላይ ወደ ተሰቀለው ኢየሱስ ስንመለከት፣ እግዚአብሔር ለእኛ ያለውን ፍቅር እንመለከታለን። ይህ ፍቅር በመከራችን እንድንጸና የሚረዳን እንዴት ነው? በአስከፊ ጊዜአቶቻችን እንኳን በእግዚአብሔር መታመንን መማር ያለብን ለምንድን ነው?`