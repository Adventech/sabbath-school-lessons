---
title:  ሕይወት እና ሞት
date:   10/01/2026
---

### ለዚህ ሳምንት ጥናት የሚከተሉትን ጥቅሶች ያንብቡ

ፊል. 1:19-24, 27፣ 2 ቆሮ. 10:3-6።

> <p>የመታሰቢያ ጥቅስ<p>

> “ለእኔ ሕይወት ክርስቶስ፥ ሞትም ጥቅም ነውና” ፊል. 1:21



ብዙ ጊዜ ሰዎች ሞት የሕይወት ተፈጥሯዊ ክፍል እንደሆነ ይናገራሉ። ያ ግን ስህተት ነው። ሞት እና ህይወት በጭራሽ የተለያዩ ናቸው። ሞት የሕይወት “ጠላት” ነው። የተገጨ መኪና ክፍሎቹ በአዲስ መኪና ውስጥ እንደማይገቡ ሁሉ፣ ሞትም የህይወት አንዱ ክፍል አንዲሆን “አልተደረገም”። ጳውሎስ ኢየሱስ የሞተው “በሞት ላይ ሥልጣን ያለውን ዲያብሎስን ለመሻር ነው። በሕይወታቸውም ሁሉ ስለ ሞት ፍርሃት በባርነት ይታሰሩ የነበሩትን ሁሉ ነጻ ያወጣቸዋል” በማለት ተናግሯል (ዕብ. 2:14, 15)።

ጳውሎስ ለኢየሱስ ለመሞት ዝግጁ ነበር። ስለ ወደፊቱም እርግጠኛ ነበር።

እስከዚያው ድረስ ግን ለጳውሎስ እጅግ ወሳኙ ነገር ኢየሱስን ማክበር ነበር። ጳውሎስ በተቻለ መጠን ለብዙ ሰዎች መልካሙን የምሥራች ለመስበክ ፈልጎ ነበር። ጳውሎስ በመጽሐፍ ቅዱስ ውስጥ ብዙ ደብዳቤዎችን የጻፈበት አንዱ ምክንያት ይህ ሊሆን ይችላል። በደብዳቤዎቹ በሕይወት ዘመኑ በአካል ሊጎበኛቸው ከሚችላቸው በላይ ብዙ ሰዎችንና ቦታዎችን መድረስ ችሏል።

ህይወት አጭር ናት። የምንችለውን ያህል ለእግዚአብሔር መንግሥት ማገልገል አለብን። የአገልግሎታችን ዋንኛው ክፍል ሰላምና አንድነት ነው። እንደ ቤተ ክርስቲያን አባላት፣ በምናምንባቸው ነገሮች ላይ መስማማት አለብን። ያኔ በቤተ ክርስቲያን ውስጥ ሰላምን እናገኛለን። በዚህ ሳምንት ጳውሎስ ለፊልጵስዩስ ሰዎች በቤተ ክርስቲያን ውስጥ ሰላምና ስምምነት ለምን አስፈላጊ እንደሆነ የጻፈውን እንመለከታለን። 

*የሳምንቱን ትምህርት በማጥናት ለሰንበት ይዘጋጁ።*