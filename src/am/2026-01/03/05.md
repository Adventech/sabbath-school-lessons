---
title:  በአንድ መንፈስ ጸንታችሁ ቁሙ
date:   14/01/2026
---

ኢየሱስ ለተከታዮቹ ያቀረበው የመጨረሻ ጸሎት ስለ ሰላምና አንድነት ነበር። ኢየሱስ እንዲህ ሲል ጸለየ:- “አባት ሆይ፥ ዓለም ሳይፈጠር ስለ ወደድኸኝ የሰጠኸኝን ክብሬን እንዲያዩ እኔ ባለሁበት የሰጠኸኝ እነርሱ ደግሞ ከእኔ ጋር ይሆኑ ዘንድ እወዳለሁ” (ዮሐ. 17:24)። በተጨማሪም ኢየሱስ “ቅዱስ አባት ሆይ፥ እነዚህን የሰጠኸኝን እንደ እኛ አንድ እንዲሆኑ በስምህ ጠብቃቸው” ብሎ ጠየቀው (ዮሐ. 17:11)።

`ደግሞም ኢየሱስ ተከታዮቹ አንድ ካልሆኑ ምን እንደሚፈጠር ተናግሯል። ሌሎች ሰዎች መልካሙን የምሥራች ላለማመን አለመግባባታችንን እንደ ምክንያት ሊጠቀሙበት ይችላሉ። በዮሐንስ 17 ላይ በጸለየው ጸሎት ኢየሱስ ሁለት ጊዜ ከእርሱና ከአብ ጋር ሊኖረን ስለሚገባው ሰላምና አንድነት ተናግሯል። በዚያን ጊዜ “አንተ እንደ ላክኸኝ ዓለም ያምናል፣ ያውቃልም” ይላል (ዮሐ. 17፡21, 23)። ፊል. 1:27ን ያንብቡ። ይህንን ጥቅስ ከዮሐ. 17፡17-19 ጋር ያነጻጽሩ። ኢየሱስም ሆነ ጳውሎስ በቤተ ክርስቲያን ውስጥ ሰላምና አንድነት እንዲኖረን የሚነግሩን ምንድን ነው?`

በፊል. 1: 27 ላይ “እንደሚገባ ኑሩ” የሚሉት ቃላት “ፖሊቲዮማይ” ከሚለው የግሪክ ቃል የተወሰዱ ናቸው። እነዚህ ቃላት እንደ እግዚአብሔር መንግሥት “ዜጋ መኖር” የሚል ትርጉም አላቸው። በማቴዎስ 5-7 ያለው የኢየሱስ ስብከት የእግዚአብሔር ልጆች እና የሰማይ መንግስት ዜጎች መሆን ማለት ምን ማለት እንደሆነ ይነግረናል።

የእግዚአብሔር ልጆች በልባቸው ውስጥ ትዕቢት የለባቸውም። የዋህ ናቸው። የተቀደሰ ሕይወትን ለመኖር ይራባሉ፣ ይጠማሉም። ይቅር ባይ ናቸው። ልባቸው ንጹህና የዋህ ነው። ሰላምን ያመጣሉ ወይም ያስታርቃሉ። ሌሎች ሰዎችን አይጣሉም ወይም አይጎዱም። ጠላቶቻቸውን ይወዳሉ። የሚረግሟቸውን ይመርቃሉ። እነሱን ለሚጠሉአቸው መልካም ያደርጋሉ። ባጭሩ በሚክ. 6:8 ላይ “ፍርድን ታደርግ ዘንድ፥ ምሕረትንም ትወድድ ዘንድ፥ ከአምላክህም ጋር በትሕትና ትሄድ ዘንድ” የሚለውን ይተገብራሉ።

ብዙ ጊዜ በቤተ ክርስቲያን ውስጥ አለመግባባት የሚፈጠረው ከትዕቢት የተነሳ ነው። “ትዕቢትና የዓለም ፍቅር ልባችንን ሲሞላ፣ የኢየሱስ መንፈስ ይለየናል።

ከዚያም ጠብና አለመግባባት ቤተ ክርስቲያንን ያዳክማታል።”—ኤለን ጂ. ዋይት፣ የቤተ ክርስቲያን ምክሮች፣ ጥራዝ 5፣ ገጽ 240, 241።