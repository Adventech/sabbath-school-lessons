---
title:  የኢየሱስ እምነት (ፊል. 3:9)
date:   04/02/2026
---

ወደ ደማስቆ በሚወስደው መንገድ ላይ ጳውሎስ አስደናቂ ነገር አጋጥሞት ነበር።

`አሮጌ ሕይወቱን በኢየሱስ በሚገኘው አዲስ ሕይወት ለወጠው። “አዎን፥ በእውነት ከሁሉ ይልቅ ስለሚበልጥ ስለ ክርስቶስ ኢየሱስ ስለ ጌታዬ እውቀት፣ ነገር ሁሉ ጉዳት እንዲሆን እቈጥራለሁ፤ ስለ እርሱ ሁሉን ተጐዳሁ፥ ክርስቶስንም አገኝ ዘንድ፥ በክርስቶስም በማመን ያለው ጽድቅ ማለት በእምነት ከእግዚአብሔር ዘንድ ያለው ጽድቅ እንጂ ከሕግ ለእኔ ያለው ጽድቅ ሳይሆንልኝ፥ በእርሱ እገኝ ዘንድ ሁሉን እንደ ጕድፍ እቈጥራለሁ” (ፊል. 3:8, 9)። ጳውሎስ “በእርሱ እገኝ ዘንድ” እፈልጋለሁ ብሏል። በቀላሉ ሊስተዋል በሚችለው የእንግሊዝኛው ትርጉም ከኢየሱስ ጋር አንድ መሆን እፈልጋለሁ ይላል። ጳውሎስ ምን ማለቱ ይመስልዎታል? በተጨማሪም ኤፌ. 1:4ን፣ 2 ቆሮ. 5:21ን፣ ቆላ. 2:9ን እና ገላ. 2፡20ን ያንብቡ።`

ብዙ ሰዎች የጳውሎስን ቃላት ለማብራራት ሞክረዋል። ከሁሉ የተሻለው ማብራሪያ ጳውሎስ ለኤፌሶን ሰዎች በጻፈው ደብዳቤ ላይ ይገኛል። በዚህ ደብዳቤ ላይ ጳውሎስ ስለ እግዚአብሔር የማዳን እቅድ ይናገራል። “በዘመን ፍጻሜ ይደረግ ዘንድ ያለው አሳቡም በሰማይና በምድር ያለውን ሁሉ በክርስቶስ ለመጠቅለል ነው” (ኤፌ. 1፡ 10)። ከመጀመሪያው የእግዚአብሔር እቅድ በሰማይና በምድር ያሉትን ቤተሰቦች አንድ ማድረግ ነው። ጳውሎስ ያ እቅድ እንዴት እንደሚፈጸም ሲገልጽ “ከእግዚአብሔር ዘንድ ጥበብና ጽድቅ ቅድስናም ቤዛነትም በተደረገልን በክርስቶስ ኢየሱስ የሆናችሁ ከእርሱ ነው” ይላል (1 ቆሮ. 1:30)።

በክርስቶስ ኢየሱስ መሆን ማለት ምን ማለት ነው? በክርስቶስ ኢየሱስ ስንሆን፣ ዳግመኛ እንወለዳለን። እግዚአብሔር አስተዋይ ያደርገናል። እርሱ ይቀድሰናል።

`ለሰማይም ያዘጋጀናል። በመጨረሻም በዳግም ምጽአቱ፣ ኢየሱስ ሰውነታችንን ይለውጠዋል። ኢየሱስ ሁሉንም ነገር ለእኛና በእኛ ውስጥ ያደርግልናል። ኢየሱስን ወደ ልባችን ስንጋብዘው፣ የሚያስፈልገን ነገር ሁሉ ይኖረናል። 6ኛ ትምህርት - ያድነን ዘንድ በኢየሱስ ብቻ መታመን ፊል. 3:9ን ያንብቡ። በዚህ ጥቅስ ውስጥ ጳውሎስ ሁለት ነገሮችን አነጻጽሯል። ምንድን ናቸው? ይህንን ሀሳብ ሁልጊዜ ማስታወስ አስፈላጊ የሆነው ለምንድነው?`

ኢየሱስ የሚያድን እምነት ይሰጠናል። በኢየሱስ ከሆንን፣ እርሱ በእኛ ይኖራል (ገላ. 2፡20)፤ እንድንታዘዝም ይረዳናል። በእርሱ ስለምናምን፣ ሕይወትን ይሰጠናል።
