---
title:  ተጨማሪ ሀሳብ
date:   06/02/2026
---

“ኢየሱስን መምሰል ትፈልጋላችሁ? በልባችሁ እንደርሱ መሆን ትፈልጋላችሁ? ግሩም ክርስቲያን መሆን ከፈለጋችሁ፣ ሁሉንም ነገር ለኢየሱስ ማስረከብ አለባችሁ። የምታደርጉትንም ሁሉ እርሱን ለማክበር ማድረግ አለባችሁ።

ሙሉ ልባችሁን ይፈልገዋል እንጂ ኢየሱስ የተከፈለ (ግማሽ) ልባችሁን አይቀበለውም። ሁሉንም ነገር ለእርሱ ብሎ መተው ማለት ምን ማለት እንደሆነ መማር አለባችሁ።

መጽሐፍ ቅዱስን በማጥናት፣ ምን እንደሚናገር ተማሩ። የሚያስተምራችሁን ታዘዙ። እነዚህን ነገሮች ስታደርጉ፣ ግሩም ክርስቲያን ልትሆኑ ትችላላችሁ። በየዕለቱ እግዚአብሔር ከእናንተ ጋር ይሰራል። እርሱ ቅዱሳንና ፍጹማን ያደርጋችኋል። በመጨረሻው ዘመን የሚሆነውን ታላቁን ፈተና እንድታልፉ ይረዳችኋል። በየቀኑም እያንዳንዱ ክርስቲያን የዚህ አስደናቂ ልምምድ አካል ነው። ስለ ኢየሱስ የሚናገረው ወንጌል ለኃጢአተኞች ምን ሊያደርግላቸው እንደሚችል በሰማይም ሆነ በምድር ላሉ ሁሉ እናሳያለን።” ⎯ኤለን ጂ. ዋይት፣ የሐዋርያት ሥራ፣ ገጽ 483።

“ኢየሱስ ተመልሶ እስኪመጣ ስንጠባበቅ ሳለ፣ ሁሉም ወደ ኢየሱስ እንዲመለከቱ መናገር አለብን። በምድር ላይ ላሉ ሁሉ የእግዚአብሔርን የመጨረሻውን የምሕረት መልዕክት ማስተላለፍ አለብን። ይህም መልዕክት ለሰዎች የእግዚአብሔርን ፍቅር ያሳያል። እንደ እግዚአብሔር ልጆች ሕይወታችን የእግዚአብሔርን ክብር ማሳየት አለበት። የእግዚአብሔር ፍቅርና ምህረት እንዴት እንደሚያድነን እና እንደሚለውጠን ስናሳይ የእግዚአብሔርን ክብር እናንጸባርቃለን።

“ኢየሱስ ብርሃን ነው። ብርሃኑም በምንሰራውና በምንናገረው ነገር ሁሉ ማብራት አለበት። ያኔ ንግግራችንና ተግባራችን የተቀደሰ ይሆናል።”⎯ኤለን ጂ. ዋይት፣ የክርስቶስ ምሳሌያዊ ትምህርቶች፣ ገጽ 415, 416።

**የመወያያ ጥያቄዎች**

`1. በጌታ ደስ ስለ መሰኘት ደጋግመው ያሰላስሉ። ፍቅሩን፣ የማዳን ኃይሉን እና በጌታ ደስ ስለ መሰኘት ደጋግመው ያሰላስሉ። ፍቅሩን፣ የማዳን ኃይሉን እና እግዚአብሔር የሚያደርግልንን መልካም ነገሮች ማስታወስ እጅግ አስፈላጊ የሆነው ለምንድን ነው? እነዚህ ነገሮች በህይወትዎ በአስቸጋሪ ጊዜያት ውስጥ ሲያልፉ እንዴት ሊረዱዎት ይችላሉ?`

`2. ያለ እግዚአብሔር ፍቅርና ምህረት እርሱን መታዘዝ አንችልም። ኢየሱስ ተመልሶ ያለ እግዚአብሔር ፍቅርና ምህረት እርሱን መታዘዝ አንችልም። ኢየሱስ ተመልሶ እስኪመጣ ድረስ እየተጠባበቅን ሳለ፣ እነዚህ ስጦታዎች እጅግ አስፈላጊ የሆኑት ለምንድነው? በእርግጠኝነት የእኛ መልካም ባህሪ (ሥራ) አያድነንም። ሆኖም ካልታዘዝን በእርግጥ መዳን እንችላለን?`