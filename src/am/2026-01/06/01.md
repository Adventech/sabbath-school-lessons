---
title:  ያድነን ዘንድ በኢየሱስ ብቻ መታመን
date:   31/01/2026
---

### ለዚህ ሳምንት ጥናት የሚከተሉትን ጥቅሶች ያንብቡ

ፊል. 3:1-6፣ ዮሐ. 9፣ ፊል. 3:9-16።

> <p>የመታሰቢያ ጥቅስ<p>

> “እርሱንና የትንሣኤውን ኃይል እንዳውቅ፥ በመከራውም እንድካፈል፥ ወደ ሙታንም ትንሣኤ ልደርስ ቢሆንልኝ፥ በሞቱ እንድመስለው እመኛለሁ” ፊል. 3:10-11



የእግዚአብሔር ፍቅርና ይቅርታ በእርግጥ እንደሚያድናችሁ ታምናላችሁ? አንዳንድ ሰዎች ይህን የመጽሐፍ ቅዱስ እውነት ለማመን ይቸገራሉ። እነሱን ለማዳን የእግዚአብሔር ምሕረት በቂ እንዳልሆነ ያምናሉ። በእግዚአብሔር የማዳን ስጦታ ላይ የራሳቸውን መልካም ባህሪ ማካተት እንዳለባቸው ያስባሉ። ጳውሎስ በነበረበት ጊዜ አንዳንድ ክርስቲያኖች ለመዳን መገረዝ እንደሚያስፈልጋቸው ያምኑ ነበር። መገረዝ ማለት በወንድ ብልት ጫፍ ላይ ያለውን ሸለፈት መቁረጥ ማለት ነው።

በመጽሐፍ ቅዱስ ይህ ድርጊት አይሁዳውያን የእግዚአብሔር መሆናቸውን የሚያሳይ ልዩ ምልክት ነበር። ከኢየሱስ ትንሳኤ በኋላ ግርዛት በጥምቀት ተተክቷል። ሆኖም አንዳንድ ክርስቲያን የሆኑ አይሁዶች ይህንን ሃሳብ ለመቀበል ተቸግረው ነበር። ለመዳን መገረዝ እንዳለባቸው ያምኑ ነበር። ጳውሎስ ጠንከር ባሉ ቃላት ይህንን የተሳሳተ ሃሳብ በመቃወም ተከራክሯል። እሱ “እኛ በመንፈስ እግዚአብሔርን የምናመልክ፣ በክርስቶስ ኢየሱስም የምንመካ፣ በሥጋም የማንታመን እኛ የተገረዝን ነንና” ይላል (ፊል. 3:3)። 

*የሳምንቱን ትምህርት በማጥናት ለሰንበት ይዘጋጁ።*