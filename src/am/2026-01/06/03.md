---
title:  የጳውሎስ የኋላ ታሪክ (ፊል. 3፡4-6)
date:   02/02/2026
---

ብዙ ክርስቲያኖች ኢየሱስን ከመቀበላቸው በፊትና በኋላ ስላለው ሕይወታቸው የሚናገሩት በሁለት ከፍለው ነው። ጳውሎስም በፊልጵስዩስ 3 ላይ ተመሳሳይ ነገር አድርጓል። አንዳንድ ጊዜ ኢየሱስን ያልተቀበሉ ሰዎችም “መልካም ሰዎች” ናቸው እንል ይሆናል። በአብዛኞቹ ሰዎች እይታ፣ እነዚህ ክርስቲያን ያልሆኑ ሰዎች ጥሩ ናቸው። ነገር ግን ህይወታቸውን ከእግዚአብሔር ህግ ጋር ስናነጻጽረው፣ ማንም መልካም አይደለም፤ ክርስቲያኖችም እንኳን ቢሆኑ። በፊል. 3፡4-6 ጳውሎስ ስለ ድሮ ህይወቱ ብዙ ነገሮችን ተናግሯል። እነዚህ ነገሮች ልቡን በኩራት ሞልተውት ነበር። 
`እነዚህ ነገሮች ምንድን ናቸው? አሁንም ሆነ በፊት፣ በራስህ ህይወት ውስጥ “መልካም” የምትላቸው ነገሮች ምንድን ናቸው?
`

ጳውሎስ ሁለት አይነት ሰዎችን ያነጻጽራል፡- ሐሰተኛ አስተማሪዎችን እና አይሁዳዊ ያልሆኑ ክርስቲያኖችን። የሐሰት አስተማሪዎች እውነት ያልሆኑ ነገሮችን ያስተምሩ ነበር።

አይሁዳዊ ያልሆኑ ክርስቲያኖች ኢየሱስ እንደሚያድናቸው ሙሉ በሙሉ ታምነውበታል። የእግዚአብሔርን ይቅርታ ወይም ሞገስ ለማግኘት በራሳቸው መልካም ባህሪ አይታመኑም ነበር (ዕብ. 6፡1ን እና ዕብ. 9፡14ን ያንብቡ፤ ከሮሜ 2፡25-29 ጋር ያስተያዩ)።

የጳውሎስ የኋላ ታሪክ በክብር የተሞላ ነበር። ነገር ግን ከእነዚህ ነገሮች ውስጥ አንዳቸውም አላዳኑትም ነበር። ይባስ ብለው የጳውሎስን ልብ በትዕቢት ሞሉት።

ለጊዜው ኢየሱስ ምን ያህል እንደሚያስፈልገው ሳያውቅ “ታውሮ” ነበር።

የጳውሎስን የኋላ ታሪክ እንመልከት። በትውልዱ እስራኤላዊ ነበር። ከብንያም ወገን ነበር። በእስራኤል ውስጥ እጅግ አስፈላጊ ከሆኑት ከተሞች መካከል አንዳንዶቹ የዚህ ወገን ድርሻ ነበሩ። ጳውሎስ የዕብራይስጥን ቋንቋ ያውቅ ነበር። እንዲሁም የታዋቂው መምህር የገማልያል ተማሪ ነበር (ሐዋ. 22:3፣ 26:4, 5)። ጳውሎስ ፈሪሳዊ ወይም የአይሁድ መንፈሳዊ መሪ ነበር። ስለዚህ ጳውሎስ ስለ ሕጉና እንዴት መጠበቅ እንዳለበት ያውቅ ነበር።

ጳውሎስ ሕጉን እጅግ ከመውደዱ የተነሳ፣ ለሕጉ ይቀና ነበር። ስለዚህ ክርስቲያኖች የአይሁድን ሕግ ወይም የአኗኗር ዘይቤ አያከብሩም ብሎ በማሰቡ ያሳድዳቸው ነበር።

`ከዚያም ጳውሎስ ሕጉ ጥልቅ ትርጉም እንዳለው ተረዳ። ሕጉ ከሱ የሚፈልገው፣ እሱ ሊያደርገው ከሚችለው በላይ ነበር። ያለ ኢየሱስ፣ ጳውሎስ ሕጉን በመተላለፍ ጥፋተኛ መሆኑን ተረድቶ ነበር። ሮሜ 7:7-12ን ከማቴ. 5:21, 22, 27, 28 ጋር ያነጻጽሩ። ኢየሱስም ሆነ ጳውሎስ ስለ ሕጉ ምን ይላሉ? ሕጉ ሳይሆን በኢየሱስ ማመናችን ብቻ ቅዱሳን የሚያደርገን ለምንድነው? (ፊል. 3፡9) ይህንን ጥያቄ በዚህ መንገድ ይመልከቱት፡- ኢየሱስ ልንጠብቀው እንደሚገባ በተናገረው መንገድ ሕጉን ምን ያህል ይጠብቁታል? መልስዎ ኢየሱስ ያድነን ዘንድ እንደሚያስፈልገን ምን ይነግርዎታል?`