---
title:  ወሳኝ የሆኑ ነገሮች (ዮሐ. 9)
date:   03/02/2026
---



ትናንት እንዳየነው፣ ጳውሎስ ባለፈው ሕይወቱ በብዙ ነገሮች ይመካ ነበር።

ሆኖም እነዚህ ነገሮች ጳውሎስ እምነት እንዳይኖረው እንቅፋት ሆነውበት ነበር። እንዲያውም ጳውሎስ ኢየሱስ እንደሚያስፈልገው እንዳይመለከት “አሳውረውት” ነበር።

ጳውሎስ ኢየሱስን ከተቀበለ በኋላ፣ ነገሮችን በተለየ መንገድ ይመለከታቸው ጀመር። አይሁዳዊ በመሆኑ መታበዩን አቆመ። አሁን የሰማይ ዜጋ በመሆኑ በኩራት ተሞላ። 6ኛ ትምህርት - ያድነን ዘንድ በኢየሱስ ብቻ መታመን

ኢየሱስ “ከሰማይ የወረደው፣ ስለ ሰማይ ሊነግረን ነው። ኢየሱስ በዚህ ምድር ላይ የተጋረጠብንን መንፈሳዊ አደጋ ያውቃል። እርሱ የመጣው ኃጢአትን ከልባችን ውስጥ በማስወገድ እኛን ሊቀድሰን ነው። ከዚያም በሰማይ በዙፋኑ ላይ ከእርሱ አጠገብ መቀመጥ እንችላለን። ኢየሱስ በዚህ ህይወት የማይጠቅሙ ነገሮችን መውደድ ስላለው አደጋ ያስጠነቅቀናል። እርሱ ስለ ምድራዊ ነገሮች ሳይሆን ስለ ሰማይ እንድናስብ ይረዳናል። እናም አላስፈላጊ በሆኑ ነገሮች ላይ ጊዜአችንን፣ መክሊታችንንና ህይወታችንን እናባክንም።”⎯ ኤለን ጂ. ዋይት፣ የምጻቱ ግምገማ እና የሰንበት አዋጅ፣ ሐምሌ 1, 1890።

በአዲስ ኪዳን ዘመን፣ ጳውሎስ በፍጥነት ታዋቂ ሆነ። ነገር ግን ጳውሎስ ወደ ደማስቆ ሲሄድ፣ ኢየሱስን አየው (ሐዋ. 9)። ኢየሱስ በብሩህ አንጸባራቂ ክብር ተሸፍኖ ነበር። ጳውሎስም ኢየሱስን ባየው ጊዜ፣ ዓይኑ ታወረ። ዓይኑ በታወረ ጊዜ ነበር ጳውሎስ በመጨረሻ ስለ ኢየሱስ እውነቱን የተረዳው። ዮሐንስ 9 ዓይነ ስውር ስለነበረው እና ከዚያም ኢየሱስን ስላየው ሰው ታሪክ ይነግረናል።

`ኢየሱስ ወደዚህ ምድር ለምን እንደ መጣ ሲናገር “የማያዩ እንዲያዩ የሚያዩም እንዲታወሩ እኔ ወደዚህ ዓለም መጣሁ አለ” (ዮሐ. 9:39)። በእነዚህ ጥቅሶች ውስጥ ኢየሱስ ምን ማለቱ ነው? በሕይወታችን ይህንን አስፈላጊ መርህ መታዘዝ የምንችለው እንዴት ነው?
`

ከዘላለም ሕይወት ይልቅ አስፈላጊ የሆነ ነገር ምን አለ? ምንም። የሚያሳዝነው ምድራዊ ሐሳቦችና ነገሮች ብዙውን ጊዜ ይህንን የመጽሐፍ ቅዱስ እውነት እንዳንመለከት ያሳውሩናል። ከፈቀድንላቸው ምድራዊ ነገሮች ልባችንንና አእምሯችንን ይቆጣጠሩታል (ማቴ. 13:22፣ ሉቃ. 4:5, 6፣ 1 ዮሐ. 2:16)። ስለዚህ ልባችንንና አእምሯችንን በእግዚአብሔር ዓይን ብዙ ዋጋ ባላቸው ነገሮች መሙላት አለብን። እነዚህ ነገሮች ምንድን ናቸው? በልባችን እንደ ኢየሱስ መሆን አለብን። ሰዎችንም ለማዳን ከእግዚአብሔር ጋር መስራት አለብን። ምድራዊ የሆኑ ነገሮች የመጽሐፍ ቅዱስን እውነትና እጅግ አስፈላጊ የሆነውን ነገር እንዳናይ “ሊያሳውሩን” ይችላሉ። ዓይኖቻችንን ወሳኝ በሆኑ ነገሮች ላይ እንድናተኩር የሚረዳን ምንድን ነው?