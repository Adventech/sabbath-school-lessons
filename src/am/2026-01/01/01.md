---
title:  በአስቸጋሪ ጊዜያትም እግዚአብሔር ከእኛ ጋር ነው
date:   27/12/2025
---


### ለዚህ ሳምንት ጥናት የሚከተሉትን ጥቅሶች ያንብቡ

ኤፌ. 3:1፣ 2 ቆሮ. 4:7–12፣ ሐዋ. 9:16፣ ፊልሞና 1:15, 16፣ ፊል. 1፡1-3

> <p>የመታሰቢያ ጥቅስ<p>

> “ሁልጊዜ በጌታ ደስ ይበላችሁ፤ ደግሜ እላለሁ፥ ደስ ይበላችሁ” ፊል.4፡4


ንድ የሰባተኛ ቀን አድቬንቲስት ቄስ ባልሠራው ወንጀል ተያዘ። ቄሱ ለሁለት አመታት ያህል ታሰረ። በመጀመሪያ ላይ ቄሱ አዝኖና ግራ ተጋብቶ ነበር። እግዚአብሔር ይህ ክፉ ነገር እንዲደርስበት ለምን ፈቀደ? እግዚአብሔር ለእሱ አይጠነቀቅለትም እንዴ? ብዙም ሳይቆይ እግዚአብሔር ቄሱን ሰዎችን ለማዳን ወደ እስር ቤት እንደላከው ተረዳ! እስረኞቹ ቄሱ ማን እንደሆነ ሲያውቁ፣ እንዲሰብክ ጠየቁት። ስለዚህ ቄሱ ስለ ኢየሱስ መልካሙን የምስራች ሰበከላቸው። በተጨማሪም ቄሱ ለእስረኞቹ ስለ መጽሐፍ ቅዱስ የሚያስረዱ መጽሔቶችን ሰጣቸው። እስረኞቹን አጥምቆ የጌታን እራት ሰጣቸው። ቄሱም እንዲህ አለ፡- “አንዳንድ ጊዜ በእስር ቤት ውስጥ መስራት አስቸጋሪ ነበር። ሆኖም ግን በጣም ደስ ይለኝ ነበር። ጌታ የሰዎችን ህይወት ሲለውጥ ሳይ ደስ አለኝ። እግዚአብሔርም ጸሎቴን ሲመልስ አየሁ።”

ጳውሎስና ሲላስም ባልሠሩት ወንጀል ተከሰው ነበር። እነሱም ወደ እስር ቤት ተወረወሩ። የወኅኒውም ኃላፊ “እግራቸውን በግንድ አጣብቆ ጠረቃቸው” (ሐዋ. 16:24)። በእስር ቤት እያለ፣ ጳውሎስ በፊልጵስዩስ እና በቆላስይስ ከተሞች ላሉ የቤተ ክርስቲያን አባላት ደብዳቤ ጻፈላቸው (ፊል. 1፡7ን እና ቆላ. 4፡3 ያንብቡ)።

በዚህ ሳምንት፣ ጳውሎስ በእስር ላይ በነበረ ጊዜ ያጋጠመውን እንመለከታለን። ጳውሎስ በእስር ቤት ሆኖ መሰቃየቱ፣ እግዚአብሔር ለህይወቱ ያለውን እቅድ ለማየት ረድቶታል። የጳውሎስ ምሳሌ በአስቸጋሪ ጊዜያትም እግዚአብሔርን እንዴት ማገልገል እንዳለብን ያስተምረናል። 

*የሳምንቱን ትምህርት በማጥናት ለሰንበት ይዘጋጁ።*
