---
title:  ጳውሎስ በፊልጵስዩስ (ሐዋ. 9:16)
date:   30/12/2025
---



በሁለተኛው ዙር የጳውሎስ የስብከት ጉዞ ወቅት፣ ጢሞቴዎስ የጳውሎስን ቡድን ተቀላቀለ። ብዙም ሳይቆዩ፣ መንፈስ ቅዱስ እነ ጳውሎስን ትንሿን እስያ (አናቶሊያን) እንዳይሻገሩ ከለከላቸው (ሐዋ. 16፡6)። ትንሿ እስያ የዛሬዋ ቱርክ ናት።

በዚያ ሌሊት ጳውሎስ ሕልም አየ። በሕልሙም ጳውሎስ “አንድ የመቄዶንያ ሰው ወደ መቄዶንያ ተሻገርና እርዳን እያለ ቆሞ ሲለምነው” አየ (ሐዋ. 16፡6)። ወዲያው ጳውሎስና ጓደኞቹ ከጢሮአዳ ተነስተው በመርከብ ተጓዙ። የጳውሎስ ቡድን ሲላስን፣ ጢሞቴዎስን እና ሉቃስን ያካተተ ነበር። ሉቃስ ከእነርሱ ጋር የተቀላቀለው በጢሮአዳ ነበር (ሐዋ. 16፡ 1ኛ ትምህርት - በአስቸጋሪ ጊዜያትም እግዚአብሔር ከእኛ ጋር ነው 11)። ጳውሎስና የቡድኑ አባላት የኤጂያን ባህርን አቋርጠው በአውሮፓ ወደምትገኘው ናጱሌ ደረሱ። ግን እዚያ አልሰበኩም። ከዚያም ቡድኑ ወደ ፊልጵስዩስ ሄደ። ፊልጵስዩስ በመቄዶንያ ወሳኝ ከተማ ነበረች (ሐዋ.16: 12)። በተጨማሪም ፊልጵስዩስ በሮም መንግሥት ውስጥ በጣም ከተከበሩ ከተሞች አንዷ ነበረች። የፊልጵስዩስ ዜጎች፣ በጣሊያን ይኖሩ እንደነበሩት ሮማውያን፣ መምረጥና የመሬት ባለቤት መሆን ይችሉ ነበር። በተጨማሪም የፊልጵስዩስ ሰዎች የተወሰኑ የግብር አይነቶችን አይከፍሉም ነበር።

በፊልጵስዩስ ከተማ የተወለደ ማንኛውም ሰው የሮም ዜጋ ነበር። ፊልጵስዩስ ሮምን ከምሥራቁ ጋር በሚያገናኘው በቪያ ኤግናቲያ መንገድ ላይ ወሳኝ ማረፊያ ቦታ ነበረች።

`ስለዚህ ጳውሎስ በፊልጵስዩስ ቤተ ክርስቲያን መመስረት ፈለገ። በዚህ ከተማ ውስጥ ያለች ቤተ ክርስቲያን ለጳውሎስና ለቡድኑ አባላት በአቅራቢያው ላሉት ሌሎች ከተሞች መልካሙን የምሥራች ለማካፈል ትረዳቸዋለች። ከእነዚህ ከተሞች መካከል አንዳንዶቹ አምፊጶል፣ አጶሎንያ፣ ተሰሎንቄ እና ቤርያ ናቸው (ሐዋ. 17:1, 10ን ያንብቡ)።`

በጳውሎስ ዘመን የፊልጵስዩስ ሰዎች የላቲን ቋንቋ ይናገሩ ነበር። ነገር ግን ሕዝቡ በገበያ ቦታና በፊልጵስዩስ ዙሪያ ባሉ ከተሞች የግሪክ ቋንቋ ይናገሩ ነበር። ጳውሎስና ጓደኞቹ ከሰዎች ጋር ይጸልዩ ዘንድ በወንዝ ዳር እንዴት እንደተገናኙ ሉቃስ ይነግረናል።

በዚያም ልድያ እና በቤቷ ውስጥ ይኖሩና ይሠሩ የነበሩ ሰዎች ክርስቲያኖች ሆኑ (ሐዋ. 16፡ 13-15)። ልድያ ቀይ ሐር የምትሸጥ ነጋዴ ነበረች። ልድያም የጳውሎስን ሥራ ለመደገፍ ገንዘቧን ትጠቀምበት ነበር። ጳውሎስና ሲላስ በፊልጵስዩስ በቆዩበት ወቅት፣ በወኅኒ ቤት ታስረው ነበር። የእስር ቤት ቆይታቸው ደግሞ፣ የእስር ቤቱን ጠባቂ ክርስቲያን እንዲሆን አድርጎታል። እሱ ብቻ ሳይሆን፣ የቤተሰቡም አባላት ሁሉ ክርስቲያኖች ሆኑ! ፊልጵስዩስ ለቤተ ክርስቲያን ወሳኝ ከተማ ነበረች። በፊልጵስዩስ የተመሰረተችው ቤተ ክርስቲያን፣ የእግዚአብሔር ሕዝቦች በአውሮፓ መልካሙን ምሥራች እንዲሰብኩ ረድታቸዋለች። በእርግጥ ጳውሎስ እና ጓደኞቹ በእምነታቸው ምክንያት በፊልጵስዩስ መከራን ተቀብለዋል። 

`ነገር ግን እግዚአብሔር የእኛን ስቃይ የሰዎችን ልቦና በወንጌል ለመንካት ሊጠቀመው ይችላል። ሐዋ. 9:16ን ያንብቡ። ይህ ጥቅስ የጳውሎስን መከራ ለማስተዋል እንዴት ይረዳናል? ጥቅሱ እኛንስ እንዴት ያደፋፍረናል?`