---
title:  በሰንሰለት የታሰረው ጳውሎስ (2 ቆሮ. 4:7–12)
date:   29/12/2025
---



ጳውሎስ በመቄዶንያ ሳለ ብዙ ጊዜ ታስሮ እንደነበር ተናግሯል (2 ቆሮ. 6:5፣ 2 ቆሮ. 11:23፣ 2 ቆሮ. 7:5)። ለመጀመሪያ ጊዜ የታሰረው በፊልጵስዩስ ነበር (ሐዋ. 16፡ 16-24)። በኋላም በኢየሩሳሌም ለጥቂት ጊዜ ታስሮ ነበር። ከዚያም በቂሣርያ ወኅኒ ቤት እንዲታሰር ተላከ።

በሌላ ቦታ፣ ጳውሎስ ‘በሰንሰለት ስለ መታሰሩ’ ተናግሯል (ፊልሞና 1:10, 13)።

`ጳውሎስ በሮም እስረኛ በነበረበት ጊዜ ይኖር የነበረው በቤት ውስጥ ነበር። እዚያ እያለ ከወታደር ጋር በሰንሰለት ታስሮ ነበር። ይህ ወታደር በሮማውያን ጦር ውስጥ ምርጥ ተዋጊ ከሆኑት ልዩ ወታደሮች አንዱ ነበር። በ300ዎቹ ዓ.ም ኢግኔሼየስ የሚባል ክርስቲያንም ከአንድ የሮም ወታደር ጋር በሰንሰለት ታስሮ ነበር። ኢግኔሼየስ የወታደሮቹን ባህሪይ አስመልክቶ ሲናገር “እንደ ዱር አራዊት ይሆኑ ነበር። ሰዎች መልካም ሲሆኑላቸው ደግሞ ከእንሰሳም የከፋ ባህሪይ ያሳዩ ነበር” በማለት ተናግሯል።— Michael W. Holmes, editor, The Ap- ostolic Fathers (Grand Rapids, MI: Baker Academic, 2007), page 231, adapted ጳውሎስ በአስቸጋሪ ጊዜያት ሲሠቃይ እንዲበረታ የረዳው ምን ነበር? 2 ቆሮ. 4፡ 7-12ን ያንብቡ።
`


`ጊዜው ሲከፋ ጳውሎስ ሁልጊዜ ተስፋና እምነት ነበረው። ተስፋውና እምነቱ እንዲጸና አበረቱት። ሰይጣን ጳውሎስ እንዲሰቃይና ተስፋ እንዲቆርጥ የሚችለውን ሁሉ አደረገ። ጳውሎስ ግን እግዚአብሔር ሁልጊዜ ከእርሱ ጋር እንደሆነ ያውቅ ነበር። ጳውሎስ በአስቸጋሪ ጊዜያት እንዲጸና የረዱት መንፈሳዊ በረከቶች ምንድን ናቸው? 2 ቆሮ. 6፡3-7ን ያንብቡ።`


ብዙ ጊዜ ያለፍንባቸውን ድክመቶቻችንን እንመለከታለን። ደካማ መሆናችንን እናውቃለን። በዙሪያችን የሚሆኑትን አስከፊ ነገሮች እየተመለከትን ተስፋ እንቆርጣለን።

በእነዚህ ጊዜያት፣ እግዚአብሔር ይሳካልን ዘንድ የሰጠንን ስጦታዎች ሁሉ ማስታወስ አለብን። እግዚአብሔር ከሰጠን ስጦታዎች መካከል ዋነኛው መጽሐፍ ቅዱስ ነው።

መጽሐፍ ቅዱስ ከሌሎች ሰዎች ስህተት እንድንማር ይረዳናል። በተጨማሪም መጽሐፍ ቅዱስ ሰዎች ከክፉ ጋር የነበራቸውን ተጋድሎ እንዴት ድል እንዳደረጉት ያስተምረናል።

እግዚአብሔር መንፈስ ቅዱስንም ይሰጠናል። መንፈስ ቅዱስ “የአዳኛችንን ዓይነት ህይወት እንድንኖር ይረዳናል። መንፈሱ ልባችንን ንጹህና ቅዱስ ያደርገዋል። መንፈሱ በልባችን ውስጥ እግዚአብሔርን እንድንመስል ይረዳናል። በልባችን ውስጥ ካለው ከማንኛውም ኃጢአትና ክፋት ጋር በምናደርገው ተጋድሎ እናሸንፍ ዘንድ ኢየሱስ መንፈሱን ሰጠን። መንፈሱ የእግዚአብሔርን ቤተ ክርስቲያን በቅዱስ ሕይወቱና በፍቅሩ እንድትሞላ ይረዳታል።”—ኤለን ጂ. ዋይት፣ የዘመናት ምኞት፣ ገጽ 671።