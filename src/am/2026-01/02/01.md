---
title:  የምስጋና እና የጸሎት ምክንያቶች
date:   03/01/2026
---

### ለዚህ ሳምንት ጥናት የሚከተሉትን ጥቅሶች ያንብቡ

ፊል. 1:3-18፣ ቆላ. 1:3-12

> <p>የመታሰቢያ ጥቅስ<p>

> “በእናንተ መልካምን ሥራ የጀመረው እስከ ኢየሱስ ክርስቶስ ቀን ድረስ እንዲፈጽመው ይህን ተረድቼአለሁና።” ፊል. 1:6


ጳውሎስ መልእክቶቹን የሚጀምረው በሰላምታ እና በምስጋና ነው። “ከእግዚአብሔር ከአባታችን ከጌታም ከኢየሱስ ክርስቶስ ጸጋና ሰላም ይሁን። ስለ እናንተ ስንጸልይ፥ የጌታችንን የኢየሱስ ክርስቶስን አባት እግዚአብሔርን ሁልጊዜ እናመሰግናለን” (ቆላ. 1: 2, 3)።

እኛም ልናመሰግንበት የሚገባን ብዙ ነገር አለን። እግዚአብሔርን ስለ ምሕረቱ እናመሰግነዋለን። በሰማይ ያሉ መላእክት ከእግዚአብሔር ምሕረት የተነሳ ያለንን አስደናቂ ልምምድ አይረዱትም። እግዚአብሔርን ስለሰጠን ሰላም፣ ተስፋና ፍቅር እናመሰግነዋለን። ሰዎች ለሚያደርጉልን ነገር አመስጋኞች መሆናችንን እንገልጻለን።

እኛም ለምናደርጋቸው ነገሮች አመስጋኞች እንደሚሆኑ ተስፋ እናደርጋለን። ወላጆች ልጆቻቸው እግዚአብሔርን እንዲወዱት ይጸልያሉ። በተጨማሪም ወላጆች ልጆቻቸው ደስተኛ ይሆኑ ዘንድ ላደረጉላቸው ነገር ሁሉ አንድ ቀን አመስጋኝ እንደሚሆኑ ተስፋ ያደርጋሉ። በዚህ ሳምንት፣ ጳውሎስ በፊልጵስዩስ እና በቆላስይስ ላሉ አብያተ ክርስቲያናት በጻፋቸው ደብዳቤዎች ላይ ያሉትን የመክፈቻ ቃላት እናጠናለን። እነዚህ ቃላት በምስጋና እና በጸሎት የተሞሉ ናቸው። እነዚህ ቃላት የኛን የጸሎት ህይወት እንዲያበረቱት ምኞቴ ነው። 

*የሳምንቱን ትምህርት በማጥናት ለሰንበት ይዘጋጁ።*