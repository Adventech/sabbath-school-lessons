---
title:  ሰላም እና አንድነት በቤተ ክርስቲያን (ፊል. 2:3, 4)
date:   19/01/2026
---



የሃይማኖት መሪዎች ባህሪና ድርጊት አስፈላጊ መሆናቸውን ያስተምሩ ነበር።

`ነገር ግን ኢየሱስ መልካም ባህሪ ሰውን ንፁህና የዋህ አያደርገውም አለ። ክፉ ነገሮች የሚመነጩት በልብና በአእምሮ ውስጥ ነው። ይህንን ትምህርት ስለ ባለጠጋው ወጣት በተናገረው ታሪክ ውስጥ እናያለን። ይህ ወጣት በህይወት ዘመኑ ሁሉ ሕጉን እንደጠበቀ ለኢየሱስ ነገረው። ስለዚህ ኢየሱስ ባለጠጋውን ወጣት በልቡ ውስጥ ያለውን ነገር ያሳየው ዘንድ ፈተነው። ኢየሱስ ባለጠጋውን ወጣት ያለውን ሁሉ እንዲሸጥ፣ ገንዘቡን ለድሆች እንዲሰጥ እና እንዲከተለው ጠየቀው። በተጨማሪም ኢየሱስ “ከልብ ክፉ አሳብ፥ መግደል፥ ምንዝርነት፥ ዝሙት፥ መስረቅ፥ በውሸት መመስከር፥ ስድብ ይወጣልና” አላቸው (ማቴ. 15:19)። በቤተ ክርስቲያን ሰላምና አንድነት እንዲኖር ምን ማድረግ አለብን? ፊል. 2:3, 4ን ያንብቡ።`

የጳውሎስ ምክር ልባችንን ከትዕቢት ማጥራትን ያካትታል። እኛ ከሌሎች ሰዎች ይልቅ የበለጠ አስፈላጊ ነን ብለን ማሰብ የለብንም። ደግሞም ለራሳችን ብቻ ሳይሆን ለሌሎች ሰዎች ፍላጎትም ልንጠነቀቅ ይገባል። ከማድረግ ይልቅ መናገር ይቀላል፤ አይደለም እንዴ? ነገር ግን እነዚህን አስፈላጊ መርሆዎች ብንከተል፣ ግንኙነታችንን ሁሉ ለማሻሻል ይረዱናል። ማድመጥንም መማር አለብን። ብዙ ጊዜ ስንነጋገር፣ እኛ ብቻ ማውራት እንፈልጋለን። ነገር ግን ሌላው የሚናገረውን ለመረዳት መጀመሪያ ማዳመጥ አለብን። ሌሎች እንዲረዱአችሁ ከመጠበቃችሁ በፊት፣ እነሱን ለመረዳት ሞክሩ።

አስቀድመን ካዳመጥን ብዙ ግጭቶችንና አለመግባባቶችን ማስወገድ እንችላለን። ሁልጊዜ ላንስማማ እንችላለን። ሆኖም አስቀድመን ስናዳምጥ እና ሌላውን ሰው ለመረዳት ስንሞክር፣ በግንኙነታችን እና በቤተ ክርስቲያናችን ጤናማ ተግባቦትንና መተማመንን ማዳበር እንችላለን።

ጳውሎስ በመንፈስ ቅዱስ አማካኝነት ስለሚመጣው አንድነት ይናገራል (ኤፌ. 4፡3)። ይህ አንድነት የሚያስተሳስር ሰላም እንዲኖረን ያደርጋል (ኤፌ. 4፡3)። በቤተ ክርስቲያን ውስጥ የምንጠላላ ከሆነ፣ ይህንን ለማርገብ መንፈስ ቅዱስ ይረዳናል።

መንፈስ ቅዱስ ሰላምን ያመጣል። በተጨማሪም ጳውሎስ ስለ ኢየሱስ እና ስለ እምነታችን አስተምህሮዎች መስማማት እንደሚያስፈልገን ተናግሯል (ኤፌ. 4፡13)። ኢየሱስንና አስተምህሮውን ስናውቅ፣ ስለ መጽሐፍ ቅዱስ እውነት ተመሳሳይ ግንዛቤ ይኖረናል።

ይህ ግንዛቤ ሲኖረን፣ ቤተ ክርስቲያን አንድ ትሆናለች።