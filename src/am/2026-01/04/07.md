---
title:  ተጨማሪ ሀሳብ
date:   23/01/2026
---

“የኢየሱስ ተማሪዎች መሆን አለብን። ከአዳኛችን ምን እንማራለን? ልባችን በትዕቢት እንዲሞላ ያስተምረናልን? እኛ ድንቅና ከሌሎች የተሻልን መሆናችንን እንማራለንን? በጭራሽ! ኢየሱስ ባስተማረን ቁጥር፣ ልባችንን ከትዕቢት እንዲጸዳ እናደርገዋለን። ሊታወቅ የሚገባውን ሁሉ እንደምናውቅ ማሰብ የለብንም።

እግዚአብሔር ክህሎቶችንና መክሊቶችን ሰጥቶናል። እነዚህን ስጦታዎች ለርሱ ክብር እንዴት እንጠቀምባቸዋለን? እግዚአብሔር ለውጦን ዘላለማዊ ሰውነት ሲሰጠን፣ በምድር ላይ የተማርናቸውን መልካም ነገሮች አንረሳቸውም። ይህንን እውቀት ይዘን ነው ወደ ሰማይ የምንሄደው። በዚያም ከኢየሱስ ጋር ለዘላለም እንኖራለን። ስለ ኢየሱስ እና ስለ ማዳን ስራው ለዘላለም እናጠናለን።”—ኤለን ጂ. ዋይት፣ ጽሑፍ 36፣ 1885።

**የመወያያ ጥያቄዎች**

`1. ስለ እግዚአብሔር ፍቅር ምን ተምረዋል? የእግዚአብሔር ፍቅር ተጨባጭ ስለ እግዚአብሔር ፍቅር ምን ተምረዋል? የእግዚአብሔር ፍቅር ተጨባጭ መሆኑን የሚያሳይ ምን ተሞክሮ አለዎት? በክፍላችሁ ስለ እግዚአብሔር ፍቅር የተማራችሁባቸውን የተለያዩ መንገዶች ተነጋገሩ።`

`2. ኢየሱስ “የባሪያን መልክ ይዞ በሰውም ምሳሌ ሆኖ ራሱን ባዶ አደረገ” ሲል ምን ኢየሱስ “የባሪያን መልክ ይዞ በሰውም ምሳሌ ሆኖ ራሱን ባዶ አደረገ” ሲል ምን ማለቱ ነው? (ፊል. 2:7) ከሮሜ 8፡3 ጋር በማነጻጸር ተወያዩበት። እነዚህ ሁለት ጥቅሶች የሚያመሳስላቸውና የሚያለያያቸው ምንድነው? ሁለቱም ጥቅሶች ስለ ኢየሱስ ምን ያስተምሩናል?`

`3. በዚህ ሳምንት በቤተ ክርስቲያን ውስጥ ሰላምና አንድነት እንደሚያስፈልግ በዚህ ሳምንት በቤተ ክርስቲያን ውስጥ ሰላምና አንድነት እንደሚያስፈልግ አጥንተናል። ቤተ ክርስቲያንዎን ሰላምና አንድነት እንዳይኖራት የሚያደርጓት ችግሮች ምንድን ናቸው? ጳውሎስ ችግር ሲያጋጥመን ሊረዱን የሚችሉ አንዳንድ ጠቃሚ ምክሮችን ሰጥቶናል:- “ለወገኔ ይጠቅማል በማለት ወይም በከንቱ ውዳሴ ምክንያት አንድ እንኳ አታድርጉ፥ ነገር ግን እያንዳንዱ ባልንጀራው ከራሱ ይልቅ እንዲሻል በትሕትና ይቍጠር” (ፊል. 2:3)። እንደ ቤተ ክርስቲያን ይህ ምክር ችግሮቻችንን ለመፍታት እንዴት ሊረዳን ይችላል?`