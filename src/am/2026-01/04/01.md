---
title:  የአንድነት መንፈስና ኩራት የሌለበት ልብ
date:   17/01/2026
---

### ለዚህ ሳምንት ጥናት የሚከተሉትን ጥቅሶች ያንብቡ

 ፊል. 2:1-8፣ ሮሜ 8፡3።

> <p>የመታሰቢያ ጥቅስ<p>

> “በአንድ አሳብ ተስማሙ፥ አንድ ፍቅር አንድም ልብ አንድም አሳብ ይሁንላችሁ” ፊል. 2:2



አንድ ስንሆን ጠንካራ እንሆናለን። እንደ ቤተ ክርስቲያን አንድ መሆን እንዳለብን እናውቃለን። ማወቅ ግን መሆን አይደለም። አንድ ለመሆን እንጥር ይሆናል። አንዳንዴ ይሳካልናል። ሌላ ጊዜ ደግሞ ሊያቅተን ይችላል። ጳውሎስ ለፊልጵስዩስ ሰዎች አንድነታቸው እጅግ አስፈላጊ እንደሆነ ነግሯቸዋል። ለዚህ ነው ጳውሎስ “በአንድ አሳብ ተስማሙ፥ አንድ ፍቅር አንድም ልብ አንድም አሳብ ይሁንላችሁ” ያለው (ፊል. 2:2)።

የጳውሎስ የአንድነት አስተምሮ ምንጩ ኢየሱስ ነው። ስለዚህ ጉዳይ በአዲስ ኪዳን ውስጥ በሁሉም ቦታዎች እናነባለን። የአለመግባባት መንፈስ የት ነው የተጀመረው? በሰማይ በአንድ መልአክ ልብ ውስጥ ነው የጀመረው። ያ መልአክ ሉሲፈር ነበር (ኢሳ. 14፡12-14)። ሌሎች መላእክትም የእግዚአብሔርን ሕግና መንግሥት ለመቃወም ከሉሲፈር ጋር ተባበሩ። ከዚያም በኤደን አዳምና ሔዋን የእግዚአብሔርን ሕግ ለመቃወም ሉሲፈርን ተባበሩ (ዘፍ. 3፡1-6)።

በዚህ ሳምንት መጽሐፍ ቅዱስ ስለ ቤተ ክርስቲያን ሰላምና አንድነት የሚያስተምረውን እንመለከታለን። በተጨማሪም ስለዚህ ጉዳይ ከኢየሱስ የምንማረውን ትምህርት እናጠናለን። 

*የሳምንቱን ትምህርት በማጥናት ለሰንበት ይዘጋጁ።*