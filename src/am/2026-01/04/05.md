---
title:  እንደ ኢየሱስ ማሰብ
date:   21/01/2026
---

መሐመድ አሊ “በምድር ላይ ምርጡ ቦክሰኛ እኔ ነኝ” በማለት በጉራ ተናግሯል።

በጎርጎርዮስ አቆጣጠር በ1963 አሊ የአለም አቀፍ የቦክስ ሻምፒዮናን አሸነፈ። ከስድስት ወራት በፊት አሊ “ከማንም በላይ ምርጡ እኔ ነኝ” የሚል ሪከርድ የሆነ አልበም ሰርቶ ነበር። በእርግጥ አሊ በጣም ጥሩ ቦክሰኛ ነበር። ሆኖም እሱ ክርስቲያኖች ሊከተሉት የሚገባ ምሳሌ አይደለም፤ በተለይ እንደ ኢየሱስ ማሰብ የሚፈልጉ ከሆነ። ኢየሱስ ፍጹምና ኃጢአት የሌለበት ነበር። ኢየሱስ “ከኃጢአት በቀር በነገር ሁሉ እንደ እኛ የተፈተነ ነው እንጂ፥ በድካማችን ሊራራልን የማይችል ሊቀ ካህናት የለንም” (ዕብ. 4:15)። ኢየሱስ በሃሳቡ አልበደለም። ይሁን እንጂ ኢየሱስ “ከተቀበለው መከራ መታዘዝን ተማረ” (ዕብ. 5:8)። ምንም እንኳን መታዘዝ ቀላል ባልነበረበትም ጊዜ፣ ኢየሱስ ሁልጊዜ አባቱን ታዘዘ። ፊል. 2፡5-8ን ያንብቡ። 

`ጳውሎስ በእነዚህ ውብ እና አስደናቂ ጥቅሶች ውስጥ ምን እያለን ነው? እኛንስ ምን ያስተምሩናል? ይህንን የመጽሐፍ ቅዱስ እውነት በሕይወታችን ውስጥ የምንተገብረው እንዴት ነው?`

ኢየሱስ እግዚአብሔር ነው። እርሱ ግን ሰው ሆነ። ከዚህም በላይ ኢየሱስ አገልጋይ ሆነ። በፊል. 2፡5-8 “አገልጋይ” የሚለው ቃል የመጣው “ዱሉ” ከሚለው ቃል ነው። በእንግሊዘኛ ቋንቋ “ዱሉ” ማለት ባሪያ ማለትም ነው። ኢየሱስ ሰው እና አገልጋይ ከሆነ በኋላ፣ ራሱን ስለ ኃጢአታችን መስዋዕት አድርጎ ሰጠን! ጳውሎስ በፃፈው በሌላኛው ደብዳቤ ላይ “በእንጨት የሚሰቀል ሁሉ የተረገመ ነው ተብሎ ተጽፎአልና ክርስቶስ ስለ እኛ እርግማን ሆኖ ከሕግ እርግማን ዋጀን” ይላል (ገላ. 3፡13)። የፈጠረን አምላክ በመስቀል ላይ ሞተልን። ስለዚህ እርሱ አዳኛችን ነው። ያድነን ዘንድ ደግሞ ኢየሱስ ስለ እኛ የተረገመ መሆን ነበረበት።

ጳውሎስ የሚናገረውን ማስተዋል የምንችለው እንዴት ነው? በእነዚህ ጥቅሶች ላይ እንድናደርግ የሚነግረንን እንዴት ልንተገብረው እንችላለን? እንደ ኢየሱስ ልባችንን ከትዕቢት ነፃ በማድረግ፣ ህይወታችንን ሌሎችን ለማገልገል አሳልፈን ለመስጠት ፈቃደኞች መሆን የምንችለው እንዴት ነው? በተጨማሪም ኢየሱስ እንዲህ ብሏል:- “ከእናንተም የሚበልጠው አገልጋያችሁ ይሆናል። ራሱን ከፍ የሚያደርግ ሁሉ ይዋረዳል፥ ራሱንም የሚያዋርድ ሁሉ ከፍ ይላል” (ማቴ. 23:11, 12)። እነዚህ ቃላት በፊል. 2፡5-8 ያለውን የጳውሎስን መልዕክት የበለጠ እንድናስተውል ይረዱናል።