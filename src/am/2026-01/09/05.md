---
title:  የእግዚአብሔር ምስጢር
date:   25/02/2026
---

`ቆላ. 1:26, 27ን ያንብቡ። ጳውሎስ በእነዚህ ጥቅሶች ውስጥ ስለ እግዚአብሔር ምስጢር ይናገራል። ይህ ምስጢር ምንድን ነው?`

በ1 ቆሮ. 2፡7 ላይም ጳውሎስ ስለ “እግዚአብሔር ምሥጢር” ተናግሯል፡- “ነገር ግን እግዚአብሔር አስቀድሞ ከዘመናት በፊት ለክብራችን የወሰነውን፥ ተሰውሮም የነበረውን የእግዚአብሔርን ጥበብ በምሥጢር እንናገራለን” ይላል። እግዚአብሔር እኛን ለማዳን ያለው እቅድ የእርሱ ሚስጥር ነው። በተጨማሪም ጴጥሮስ ስለ እነዚህ የመጽሐፍ ቅዱስ እውነቶች ሲናገር:- “ይህንም ነገር መላእክቱ ሊመለከቱ ይመኛሉ” ብሏል (1 ጴጥ. 1:12)።

`ጳውሎስ ይሰብክ የነበረው መልእክት “ከዘላለም ዘመንም የተሰወረው ወንጌል” ነበር (ሮሜ 16:25)። ኢየሱስ ግን ይህንን ምስጢር እንድናስተውል ይረዳናል (2 ቆሮ. 3፡14)። ስለ እግዚአብሔር ምስጢር የሚከተሉትን ጥቅሶች ያንብቡ። እግዚአብሔር እኛን ለማዳን ያለውን እቅድ እንድናስተውል እንዴት ይረዱናል? ኤፌሶን 1፡7-10`

`ኤፌሶን 3፡3-6`

በመጨረሻም ኢየሱስ በሰማይና በምድር ያለውን ሁሉ ይጠቀልላል። ያኔ ሁሉም ነገር በእርሱ ምሉዕ ይሆናል። ኢየሱስ ስለዚህ አንድነት በዮሐንስ 17 ጸልዮአል። ነገር ግን ኢየሱስ እስኪሞት ድረስ እግዚአብሔር ይህንን አንድነት እንዴት እንደሚያመጣ ማንም አልተረዳም ነበር።

እግዚአብሔር ኢየሱስን እስኪሰጠን ድረስ እጅግ አድርጎ የወደደን ለምንድነው? ወደ ሰማይ ከሄድን በኋላ፣ እኛን ያድነን ዘንድ እግዚአብሔር ያዘጋጀውን እቅድ እናጠናለን። ጥናታችንም ለዘላለም የሚቀጥል ይሆናል። እስከዚያው ድረስ ኢየሱስ “በሕይወትም ያሉት ስለ እነርሱ ለሞተውና ለተነሣው እንጂ ወደ ፊት ለራሳቸው እንዳይኖሩ ስለ ሁሉ እንደ ሞተ” እናውቃለን (2 ቆሮ. 5:15)። በኢየሱስ የሚያምን ሁሉ እግዚአብሔር ቃል የገባልንን ነገሮች ይወርሳል። እግዚአብሔር በኢየሱስ የገባውን ተስፋ ለአይሁድም ሆነ አይሁድ ላልሆኑ ሰዎች ይጠብቃል። እግዚአብሔር ሁሉንም አንድ አካል - ያውም ቤተ ክርስቲያን - ያደርጋቸዋል። ጳውሎስ “ክርስቶስ በእናንተ ዘንድ ይኖራል” ብሏል (ቆላ. 1፡27)። እንዴት? እምነት ሲኖረን፣ ኢየሱስ በልባችን ውስጥ ይኖራል።
