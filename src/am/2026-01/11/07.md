---
title:  ተጨማሪ ሀሳብ
date:   13/03/2026
---



“የእግዚአብሔር መንፈስ አእምሮአችንንና ልባችንን ሲቆጣጠር፣ አዲስ ዝማሬ እንዘምራለን። እግዚአብሔር የሰጠንን ተስፋ እንደሚፈጽምልን እንረዳለን። እግዚአብሔር ኃጢአታችንን ይቅር ይለናል፣ ከእኛም ያስወግደዋል። ከዚህ በፊት ስለሠራነው ኃጢአት፣ የእግዚአብሔርንም ሕግ ስለ ተላለፍን፣ እናዝናለን።

በኢየሱስም እናምናለን። እርሱ እኛን ያነጻን ዘንድ ሞተ። ‘እንዲሁ ደግሞ ጸጋ ከጌታችን ከኢየሱስ ክርስቶስ የተነሣ በጽድቅ ምክንያት ለዘላለም ሕይወት ይነግሥ ዘንድ፥ ጸጋ ከመጠን ይልቅ በለጠ’ (ሮሜ 5፡21)። ከኢየሱስ የተነሳ ከእግዚአብሔር ጋር ሰላም አለን። 11ኛ ትምህርት - ከኢየሱስ ጋር መኖር

“የተቀደሰ ሕይወት ለመኖር ኃይል ያስፈልገናል። ያለዚያ ስለ ምድራዊ ሕይወታችን እንጂ ስለ ሰማዩ መንግሥት ብዙም አናስብም። . . .

“ክርስቲያኖች እግዚአብሔር እንዲሆኑ የሚፈልገውን ለመሆን ጥረት ማድረግ አለባቸው። ቢሳሳቱ ግን መተከዝ የለባቸውም። እግዚአብሔር ሊያነጻንና ሊቀድሰን ቃል ገብቶልናል። ፍቅሩንና ይቅርታውን ይሰጠናል። እኛን ይረዳን ዘንድ የኢየሱስን ኃይል እንደሚሰጠን ቃል ገብቷቶልናል። ኢየሱስ ንጹህና ቅዱስ ለመሆን የሚያስፈልገንን ኃይል ሁሉ ይሰጠናል። ሕይወት ሁሉ የሚጀምረው በኢየሱስ ነው። . . . ኢየሱስ ይረዳናል፤ ረድኤትንም ከሰማይ ይልክልናል። ወደ እግዚአብሔር ለመቅረብ በምናደርገው ጥረት ሁሉ፣ ሕያው የሆነ ኃይሉን እናገኛለን።”—ኤለን ጂ ዋይት፣ የሐዋርያት ሥራ፣ ገጽ 476–478።



**የመወያያ ጥያቄዎች**



`1. ጳውሎስ “ሰው በእምነት ይጸድቃል” ይላል (ሮሜ 3፡28) ። ይህንን ተስፋ ጳውሎስ “ሰው በእምነት ይጸድቃል” ይላል (ሮሜ 3፡28) ። ይህንን ተስፋ በተመለከተ ልምምድዎ ምን ይመስላል? ይህ አስደናቂ ተስፋ ሕይወትዎን እንዴት ነው የለወጠው? ይህ ተስፋ በኢየሱስ አዲስ ሕይወት መኖር የሚለው ሀሳብ ምን እንደሆነ ለማስተዋል የሚረዳዎት እንዴት ነው?`

`2. በሰማይ ያሉትን ነገሮች አብዝቶ መሻት ማለት ለእርስዎ ምን ማለት ነው? በዚህ በሰማይ ያሉትን ነገሮች አብዝቶ መሻት ማለት ለእርስዎ ምን ማለት ነው? በዚህ ምድር ላይ መልካም ነገርን ከማድረግ ይልቅ በሰማይ ያሉትን ነገሮች መፈለግ ይበልጣልን? መልስዎን ያስረዱ።
`
`3. ህይወትዎ የሌሎችን ሰዎች ህይወት፣ ለመልካምም ሆነ ለመጥፎ፣ እንዴት ህይወትዎ የሌሎችን ሰዎች ህይወት፣ ለመልካምም ሆነ ለመጥፎ፣ እንዴት እንደሚለውጥ ያስቡ። እንደ ቤተ ክርስቲያን መንፈሳዊ ሕይወታችንስ ምን ይመስላል? የአጥቢያ ቤተ ክርስቲያናችን በዙሪያችን ያለውን ማኅበረሰብ ወደ ተሻለ ህይወት እንዴት ልትለውጠው ትችላለች?
`
`4. ቆላ. 3:11ን ያንብቡ። ይህ ጥቅስ እንደ ቤተ ክርስቲያን በኢየሱስ ሊኖረን ቆላ. 3:11ን ያንብቡ። ይህ ጥቅስ እንደ ቤተ ክርስቲያን በኢየሱስ ሊኖረን ስለሚገባው ሰላምና አንድነት ምን ይነግረናል?`