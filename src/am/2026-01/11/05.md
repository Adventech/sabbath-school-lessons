---
title:  አዲስ ሕይወት በኢየሱስ (ቆላ. 3፡12-14)
date:   11/03/2026
---


`የእግዚአብሔር ሕዝቦች እንዴት መኖር አለባቸው? ቆላ. 3፡12-14ን ያንብቡ።`


በብሉይ ኪዳን እግዚአብሔር እስራኤልን የተለየ ሕዝቡ አድርጎ መርጦት ነበር። እግዚአብሔር እስራኤልን እርሱ ማን እንደሆነ ለሰዎች እንዲያሳዩ ፈልጎ ነበር። በተመሳሳይ መልኩ፣ ኢየሱስ ክርስቲያኖችን የራሱ የተለዩ ህዝቦች እንዲሆኑ መርጧቸዋል (ቆላ. 3፡12)። አዲስ ሕይወት እንዲኖሩ ይጋብዛቸዋል። ሆኖም ሁሉም ክርስቲያኖች ይህንን ግብዣ አይቀበሉትም። ኢየሱስ እንደሚናገረው “የተጠሩ ብዙዎች፥ የተመረጡ ግን ጥቂቶች ናቸው” (ማቴ. 22:14፣ ከማቴ. 24: 22, 24, 31 ጋር ያስተያዩ)።

ጳውሎስም ልክ እንደ ኢየሱስ ስለ ተመረጡ የእግዚአብሔር ህዝቦች ይናገራል (ሮሜ 8፡ 33፣ 2 ጢሞ. 2፡10)። እግዚአብሔር ህዝቡን ይወዳቸዋል፤ ይቀድሳቸውማል (ዘዳ. 7፡ 6-8)። እግዚአብሔር ለሕዝቡ ለእርሱ የተለዬ ሥራ እንዲሰሩ ይሰጣቸዋል። ጴጥሮስ “የእርሱን በጎነት እንድትናገሩ የተመረጠ ትውልድ ናችሁ” ብሏል (1 ጴጥ. 2፡9)።

ይህንንም የምናደርገው አሁን በምንኖረው ህይወት ሁኔታ ነው።

ጳውሎስ ምን ማድረግ እንዳለብን ይዘረዝራል:- “እንግዲህ እንደ እግዚአብሔር ምርጦች ቅዱሳን ሆናችሁ የተወደዳችሁም ሆናችሁ፥ ምሕረትን፥ ርኅራኄን፥ ቸርነትን፥ ትህትናን፥ የዋህነትን፥ ትዕግሥትን ልበሱ። እርስ በርሳችሁ ትዕግሥትን አድርጉ፥ ማንም በባልንጀራው ላይ የሚነቅፈው ነገር ካለው፥ ይቅር ተባባሉ። ክርስቶስ ይቅር እንዳላችሁ እናንተ ደግሞ እንዲሁ አድርጉ። በእነዚህም ሁሉ ላይ የፍጻሜ ማሰሪያ የሆነውን ፍቅርን ልበሱት” (ቆላ. 3፡12-14)። እነዚህን ነገሮች ማድረግ የምንችለው፣ ልባችን ከኢየሱስ ጋር ከተቆራኘ ብቻ ነው። ጳውሎስ እንድናደርግ የሚጠይቀን ነገሮች፣ ኢየሱስ ለእኛ የሚያደርግልን ነገሮች ናቸው። ስለዚህ እርስ በርሳችን መዋደድና ይቅር መባባል አለብን። እግዚአብሔር ለእኛ ያለው ፍቅር፣ ሌሎችን በእውነት እንድንወድ አቅም ይሰጠናል (1 ዮሐ. 4:11, 12)።

ጳውሎስ እንደተናገረው ስንኖር፣ ለሌሎች ሰዎች በረከት እንሆናለን።

ደስተኞችም እንሆናለን። ብዙ ሰዎች ፍቅርና አክብሮት የሚያሳዩን ስንወዳቸው ነው። እግዚአብሔር እኛን በፍቅሩና በይቅርታው መሙላቱን ይቀጥላል (ማቴ. 5፡7፣ ማቴ. 6፡14)። የእግዚአብሔርን ፍቅር ለሌሎች ሰዎች ስናሳይ፣ ለእርሱ ምስጋናንና ክብርን እንሰጣለን። ሌሎች ሰዎች የእኛን ምሳሌ ሲመለከቱ፣ ኢየሱስን ለመከተል ሊመርጡ ይችላሉ። “ራስ ወዳድነት የሌለበት ሕይወት ኃይል አለው። የእግዚአብሔርን ፍቅር የሚያሳይ አፍቃሪ ክርስቲያን፣ ስለ ኢየሱስ የሚናገረው ወንጌል እውን መሆኑን ከምንም ነገር በላይ ያረጋግጣል።”—ኤለን ጂ. ዋይት፣ የፈውስ አገልግሎት፣ ገጽ 470።
