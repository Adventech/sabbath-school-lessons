---
title:  አዲስ ሕይወት መኖር (ቆላ. 3:16, 17)
date:   12/03/2026
---



ጳውሎስ በቤተ ክርስቲያን ውስጥ ሰላምና አንድነት እንዲኖር ይፈልጋል (ቆላ. 3)። አስቀድመን ስለ እግዚአብሔር ሰላም ተመልክተናል (7ኛ ትምህርትን ያንብቡ)።

`የኢየሱስ ሰላም ልባችንን መቆጣጠር ይኖርበታል። ይህም ሊሆን የሚችለው ኢየሱስ ሕይወታችንን ከተቆጣጠረ ብቻ ነው። ኢየሱስ ሕይወታችንን እንዲቆጣጠር ፈቃድ የሚሰጠው ምንድነው? በኢየሱስ ባገኘነው አዲስ ሕይወት መዝሙር ምን ድርሻ አለው? ቆላ. 3:16, 17ን ያንብቡ።
`

ጳውሎስ “የእግዚአብሔር ቃል በሙላት ይኑርባችሁ” ይላል (ቆላ. 3፡16)።

ኢየሱስ በልባችን ውስጥ መኖር ይፈልጋል። ይህም የሚሆነው የእግዚአብሔርን ጥበብ እናውቅ ዘንድ መጽሐፍ ቅዱስን ስናነብ ነው። ሙዚቃም (መዝሙርም) ስለ እግዚአብሔር እንድናውቅ በመርዳት ረገድ ትልቅ ድርሻ አለው (ቆላ. 3፡16)። ሆኖም ማንኛውም ሙዚቃ አይደለም። ጳውሎስ ስለ ሙዚቃ ለመናገር በቆላ. 3፡16 እና በኤፌ. 5፡19 ላይ በጣም ጥንቃቄ የተሞላበት ቃል ይጠቀማል። “በመዝሙርና በዝማሬ በመንፈሳዊም ቅኔ” መዘመር አለብን (ቆላ. 3፡16፣ በተጨማሪም ኤፌ. 5፡19ን ያንብቡ)።

እነዚህ መዝሙሮች እግዚአብሔር የሚቀበላቸው ሙዚቃዎች (ዜማዎች) ናቸው።

መዝሙር ዝማሬ ወይም ግጥም ነው። የመዝሙረ ዳዊት መጽሐፍ የሚባለው በብሉይ ኪዳን የነበሩ የመዝሙሮችና የግጥሞች ስብስብ ነው። ዝማሬዎች ክርስቲያኖች የዘመሯቸው የአዲስ ኪዳን መዝሙሮች ሊሆኑ ይችላሉ። መንፈሳዊ ቅኔዎች ደግሞ ስለ መንፈሳዊ ሕይወት ወይም ስለ ቤተ ክርስቲያን ሕይወት የሚቀርቡ የምስጋና መዝሙሮች ሊሆኑ ይችላሉ። የመዝሙሮቹ ቃላት የመጽሐፍ ቅዱስን እውነት ያስተምራሉ። መዝሙሮች ሰዎችን እንደ ክርስቲያኖች እንዴት መኖር እንዳለባቸው ያስተምራሉ። ባለፉት ጥቂት መቶ ዓመታት ውስጥ ብዙ ውብ ዝማሬዎች ተጽፈዋል።

እነዚህ ዝማሬዎች ድንቅ የተስፋ መልእክት አላቸው። ልባችንን ከፍ ያደርጉታል። እርግጥ ነው ሙዚቃ ኃይል አለው። ዳዊት በገናውን ሲደረድር፣ ንጉሥ ሳኦል ጥሩ ስሜት ይሰማው ነበር (1 ሳሙ. 16፡23)። ጥናቶች እንደሚያሳዩት አንዳንድ የሙዚቃ ዓይነቶች ፈውስን የሚያመጡ ሊሆኑ ይችላሉ። ሙዚቃ ሰላም እንዲሰማን ሊያደርገን ይችላል።

በተጨማሪም ሙዚቃ አእምሮን የበለጠ በግልፅ እንዲያስብ ሊረዳው ይችላል። እንዲሁም ሙዚቃ ዘና እንድንልና ህመምን እንድናሸንፍ ይረዳናል። ሙዚቃ ከሰዎች ጋር ያለንን ግንኙነት ሊያሻሽለው ይችላል። ሙዚቃ መልካም ወይም መጥፎ ሊሆን ይችላል።

`ግን ሀሳባችንንና ስሜታችንን ሊለውጥ እንደሚችል ሁላችንም ልንስማማ እንችላለን። ትክክለኛ ሙዚቃ ወደ እግዚአብሔር ሊያቀርበን ይችላል። “እግዚአብሔር አብን በእርሱ (በኢየሱስ) እያመሰገናችሁ፥ በቃል ቢሆን ወይም በሥራ የምታደርጉትን ሁሉ በጌታ በኢየሱስ ስም አድርጉት” (ቆላ. 3፡17)። አሁን በህይወትዎ ይህንን እንዴት ይተገብሩታል? ካልሆነስ እንዴት ሊለወጡ ይችላሉ? በጌታ ስም ሊያደርጉት የሚችሉት ነገር ካልሆነ፣ አሁን እያደረጉት ያሉት ግን ማቆም ያለብዎት ነገር ምንድነው?`