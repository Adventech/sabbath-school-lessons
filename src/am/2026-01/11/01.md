---
title:  ከኢየሱስ ጋር መኖር
date:   07/03/2026
---

### ለዚህ ሳምንት ጥናት የሚከተሉትን ጥቅሶች ያንብቡ
ቆላ. 3:1-14።

> <p>የመታሰቢያ ጥቅስ<p>
>  “በእነዚህም ሁሉ ላይ የፍጻሜ ማሰሪያ የሆነውን ፍቅርን ልበሱት” ቆላ. 3: 14

ሰማያዊ የሆኑ ነገሮችን አብዝታችሁ አትመኙ። ይህን ብታደርጉ ግን ከዚህ ምድር

ለሆነው ለማንኛውም ነገር አትጠቅሙም” የሚለውን አባባል ታውቁታላችሁ? በእርግጥ አባባሉ የተወሰነ እውነታ አለው። ነገር ግን ጳውሎስ በቆላስይስ 3 ላይ አንድ ጠቃሚ ሀሳብ ያስተምረናል፡- ምድራዊ የሆኑ ነገሮችን ብቻ የምንፈልግ ከሆነ፣ ለጌታ ምንም አንጠቅምም። ጳውሎስ ለዕለት ተዕለት ሕይወታችን ጠቃሚ መርሆዎችን ያስተምረናል። እነዚህ መርሆዎች ከሰማይ የተላኩ ናቸው። እነዚህን መርሆዎች ማስተዋል የሚችሉት ከኢየሱስ ጋር ከሙታን የተነሡ ሰዎች ብቻ ናቸው (ቆላ. 3፡1)። የጳውሎስ ምክር በቤተ ክርስቲያን ውስጥ ያለንን ግንኙነት ብቻ ሳይሆን፣ ሁሉንም ግንኙነታችንን ለማሻሻል ይረዳናል። ኢየሱስ እንዲህ ብሏል:- “እኔ ግን እላችኋለሁ፥ በሰማያት ላለ አባታችሁ ልጆች ትሆኑ ዘንድ ጠላቶቻችሁን ውደዱ፥ የሚረግሙአችሁንም መርቁ፥ ለሚጠሉአችሁም መልካም አድርጉ፥ ስለሚያሳድዱአችሁም ጸልዩ፤ እርሱ በክፎዎችና በበጎዎች ላይ ፀሐይን ያወጣልና፥ በጻድቃንና በኃጢአተኞችም ላይ ዝናቡን ያዘንባልና” (ማቴ. 5:44, 45)።

ጠላቶቻችንን መውደድ? ይህንን ማድረግ በጣም ከባድ ነውን? አዎን ሰብዓዊ ሰዎች ለሆነው ለእኛ ይከብደናል። በእውነት ለእግዚአብሔር ከመኖራችን በፊት፣ ለራሳችን (ለእኔነታችን) መሞት አለብን። ስለዚህ ስለ ሰማይ አሁን ከምናስበው በላይ ማሰላሰል አለብን። ያኔ የሰማዩ አባታችን በዚህ ምድር ላይ መልካም እናደርግ ዘንድ ሊጠቀምብን ይችላል።

በዚህ ሳምንት ከኢየሱስ ጋር መኖር ነገሮችን አሁንም ሆነ ወደፊት እንዴት ማሻሻል እንደሚችል እንማራለን።

*የሳምንቱን ትምህርት በማጥናት ለሰንበት ይዘጋጁ።*