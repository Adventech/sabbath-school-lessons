---
title:  ክፉውን ሁሉ ከሕይወታችሁ አስወግዱ (ቆላ. 3:5, 6)
date:   09/03/2026
---



`ቆላ. 3:5, 6ን እና ሮሜ 6:1–7ን ያንብቡ። ለእኔነትና ለሃጢያት የምንሞተው እንዴት ነው? በህይወታችን ክፉ ነገሮች መፈለግን እንዴት ልንተው እንችላለን? በተጨማሪም “በላይ ያለውን በመሻት” ለመኖር የምንችለው እንዴት ነው? (ቆላ. 3: 1)
`

በመጀመሪያ ከኢየሱስ ጋር መንፈሳዊ ሞትን መሞት አለብን። ከዚያም በህይወታችን ክፉ ነገሮች መፈለግን ልንተው ይገባል። ሥጋችንና አእምሯችን ለእኛ የማይበጁ ብዙ ነገሮችን ይፈልጉ ይሆናል። ስለዚህ ለእነዚያም ኃጢአቶች መሞት ያስፈልገናል። ክፉ ነገሮችን ሁሉ ከህይወታችን ማስወገድ ይኖርብናል።

ከዚህ ትእዛዝ ጋር በተያያዘ ግን ሁለት ነገሮችን መረዳት አለብን። በመጀመሪያ በቆላ. 3፡1 ላይ እንደምንመለከተው ከክርስቶስ ጋር ከተነሣን፣ በኢየሱስ ሕያዋን መሆን አለብን። በእርሱ አዲስ ሕይወት መኖር አለብን። ሁለተኛ በቆላ. 3፡5 ላይ ያለው ትዕዛዝ የሚፈጸመው በጌታ ሕያዋን ስለሆንን ነው። ክፉ ነገሮችን ከህይወታችን ማስወገድ የምንችለው፣ የኢየሱስ ህይወት ስላለን ነው። ኃጢአትንና ክፋትን ከአእምሯችንና ከሕይወታችን ለማስወገድ ኃይልን ይሰጠናል። “በእነዚህም ጠንቅ የእግዚአብሔር ቍጣ በማይታዘዙ ልጆች ላይ ይመጣል” (ቆላ. 3: 6)።

መጽሐፍ ቅዱስ “የእግዚአብሔር ቁጣ” የሚለውን ሐረግ በሮሜ 1፡18 ላይ በድጋሚ ይጠቀመዋል፡- “እውነትን በዓመፃ በሚከለክሉ ሰዎች በኃጢአተኝነታቸውና በዓመፃቸው ሁሉ ላይ የእግዚአብሔር ቍጣ ከሰማይ ይገለጣልና”። “ስለዚህ እርስ በርሳቸው ሥጋቸውን ሊያዋርዱ እግዚአብሔር በልባቸው ፍትወት ወደ ርኵስነት አሳልፎ ሰጣቸው” (ሮሜ 1:24)። በእነዚህ ኃጢአቶች ምክንያት “ታላቁ የቁጣው ቀን ይመጣል” (ራእ. 6:17)። ከዚያም “በእነዚህም ጠንቅ የእግዚአብሔር ቍጣ በማይታዘዙ ልጆች ላይ ይመጣል” (ቆላ. 3፡6)። በሮሜ 1፡18 ላይ ጳውሎስ ስለ “ሰዎች ኃጢአትና ዓመጽ” ይናገራል (ሮሜ 1፡18)። “ስለዚህ እርስ በርሳቸው ሥጋቸውን ሊያዋርዱ እግዚአብሔር በልባቸው ፍትወት ወደ ርኵስነት አሳልፎ ሰጣቸው” (ሮሜ 1፡24)።

እነዚህ ሰዎች በሥጋቸው የሚያደርጓቸው ያልተገቡ ነገሮች ምንድናቸው? “ስለዚህ እግዚአብሔር ለሚያስነውር ምኞት አሳልፎ ሰጣቸው፤ ሴቶቻቸውም ለባሕርያቸው የሚገባውን ሥራ ለባሕርያቸው በማይገባው ለወጡ፤ እንዲሁም ወንዶች ደግሞ ለባሕርያቸው የሚገባውን ሴቶችን መገናኘት ትተው እርስ በርሳቸው በፍትወታቸው ተቃጠሉ፤ ወንዶችም በወንዶች ነውር አድርገው በስሕተታቸው የሚገባውን ብድራት በራሳቸው ተቀበሉ” (ሮሜ 1:26, 27)። እነዚህን ነገሮች የሚያደርጉት የፈጠራቸውን አምላክ በመቃወማቸው ነው።
