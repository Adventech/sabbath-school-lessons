---
title:  ሰማያዊ ነገሮችን መሻት (ቆላ. 3፡1-4)
date:   08/03/2026
---



`ጳውሎስ እንደ ክርስቲያን ሊኖረን ይገባል ያለው ምንድነው? እነዚህን ነገሮች ማድረጋችን፣ ሰማያዊ የሆኑትን ነገሮች ይበልጥ እንድንፈልግ የሚረዱን እንዴት ነው? ጳውሎስ የተናገረውን እንዲናገር ያደረገው ምክንያት ምን ይመስላችኋል? ቆላ. 3፡ 1-4ን ያንብቡ።
`

በቆላስይስ 3 ላይ ጳውሎስ በሰማይ ስላሉት ነገሮች ይናገራል። “እንግዲህ ከክርስቶስ ጋር ከተነሣችሁ፥ ክርስቶስ በእግዚአብሔር ቀኝ ተቀምጦ ባለበት በላይ ያለውን እሹ። በላይ ያለውን አስቡ እንጂ በምድር ያለውን አይደለም። ሞታችኋልና፥ ሕይወታችሁም በእግዚአብሔር ከክርስቶስ ጋር ተሰውሮአልና። ሕይወታችሁ የሆነ ክርስቶስ በሚገለጥበት ጊዜ፥ በዚያን ጊዜ እናንተ ደግሞ ከእርሱ ጋር በክብር ትገለጣላችሁ” (ቆላ. 3፡1-4)።

በክርስቲያን ሕይወት ውስጥ የሚሆኑትን ብዙ ነገሮች መግለጽ አንችልም።

ክርስቲያኖች በእርግጥ “የሚሞቱት” እና በኢየሱስ ወደሚገኘው አዲስ ሕይወት ”የሚነሱት” እንዴት ነው? አካላቸው እንደ ቀድሞው ሆኖ፣ እውነተኛ የሞትና ህይወት ልምምድ ሳይኖራቸው ይህ ለውጥ እንዴት ሊከሰት ይችላል? ያለ መንፈስ ቅዱስ እርዳታ፣ ብዙ የመጽሐፍ ቅዱስ እውነቶችን ወይም መንፈሳዊ ልምምዶችን ለማስተዋል እንቸገራለን። እግዚአብሔር የሰጠንን የአዲስ ልብ ተስፋ ከተቀበልን ግን ከኢየሱስ ጋር መነሳት ማለት ምን እንደሆነ ይገባናል። አንድ መዝሙር፡- “እርሱ ህያው እንደሆነ እንዴት እንደማውቅ ብትጠይቁኝ፣ በልቤ ውስጥ ስለሚኖር ነው” ይላል።

ጳውሎስ ክርስቲያኖችን በቆላ. 3፡1-4 ላይ ያለውን ያዘዘበት አንድ አስፈላጊ ምክንያት አለ። መንፈሳዊ ሕይወታችን በየዕለቱ መታደስ እንዳለበት ያውቃል (2 ቆሮ. 4፡16ን ያንብቡ)። እንደገና ኃጢአት በመሥራት ልንጠፋ እንችላለን! በዚህ ሕይወት ከኃጢአት ፈተና ፈጽሞ ነፃ አይደለንም። 11ኛ ትምህርት - ከኢየሱስ ጋር መኖር

ስለዚህ “በላይ በሰማይ ያለውን ለመሻት” እና ያንኑ ለመኖር በየቀኑ መምረጥ አለብን (ቆላ. 3፡1)። አዲሱ “ሕይወታችሁም በእግዚአብሔር ከክርስቶስ ጋር ተሰውሮአልና” ይላል (ቆላ. 3፡3)። ሆኖም ሰዎች ክርስቲያኖች መሆናችንን የሚያውቁት የእግዚአብሔር ፍቅር በልባችን ውስጥ መኖሩን ስናሳያቸው ነው።

`በአብዛኛው የሚያስቡት ስለ ሰማይ ነው ወይስ ስለ ምድራዊው ሕይወት? ስለ ምድራዊው ሕይወት ነው ካሉ፣ ይህንን እንዴት ሊለውጡት ይችላሉ?`
