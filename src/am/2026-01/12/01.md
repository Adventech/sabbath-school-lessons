---
title:  ከሌሎች ጋር አብሮ መኖር
date:   14/03/2026
---

### ለዚህ ሳምንት ጥናት የሚከተሉትን ጥቅሶች ያንብቡ
ቆላ. 3:18, 19፣ ምሳ. 22:6, 15፣ ቆላ. 3:22–25፣ ቆላ. 4፡2-4።

> <p>የመታሰቢያ ጥቅስ<p>
>  “ለእያንዳንዱ እንዴት እንድትመልሱ እንደሚገባችሁ ታውቁ ዘንድ ንግግራችሁ ሁልጊዜ፥ በጨው እንደ ተቀመመ፥ በጸጋ ይሁን” ቆላ. 4፡6

የቅርብ ግንኙነት ያላቸው ሰዎች አብረው በሚኖሩበትና በሚሰሩበት ጊዜ፣ እርስ በእርሳቸው ችግር ሊገጥማቸው ይችላል። አንዳንድ ጊዜ ሊጨቃጨቁ ወይም ላይስማሙ ይችላሉ። ስለዚህ በግንኙነቱ ውስጥ ያለ እያንዳንዱ ሰው ተስማምቶ ለመኖር የተቻለውን ሁሉ ማድረግ ይጠበቅበታል። እርግጥ ነው እጅግ የቀረበ ግንኙነት ያለን ከቤተሰብ አባላት ጋር ነው። ቤት አንዳንድ ጊዜ “የቤተሰብ ንግድ (ጉዳይ)” ተብሎ ይጠራል። ምክንያቱም ንግድና ቤትን ማስተዳደር የሚያመሳስላቸው ብዙ ነገሮች ስላሉ ነው። የቤተሰብ አባላት ስለሚያምኑባቸው ነገሮችና እቅዶቻቸው መስማማት አለባቸው።

ሁሉም ሰው እርስ በርሱ መግባባት አለበት። ቤትን የተሳካና ደስተኛ ለማድረግ ሁሉም የቤተሰብ አባላት የበኩላቸውን ሊወጡ ይገባል። ቤተ ክርስቲያንስ? ቤተ ክርስቲያን በእርግጥም ትልቋ ቤተሰብ ነች። ስለዚህ በቤተ ክርስቲያንም ስኬትና ደስታን ለማግኘት ጠቃሚ የሆኑ ተመሳሳይ መርሆዎች መከበር አለባቸው።

በዚህ ሳምንት መሪ ጥቅሳችን ላይ፣ ጳውሎስ የክርስቲያን ቤተሰብ በሚገባ ተስማምቶ ይኖር ዘንድ አንዳንድ ጠቃሚ መርሆዎችን ይሰጠናል። የክርስቲያን ቤት የመጽሐፍ ቅዱስን መርሆዎች መከተል ይኖርበታል። እርግጥ ነው ጳውሎስ በሚኖርበት ዘመን፣ የክርስቲያኖች ቤት ከሮማውያን ቤት የተለየ ነበር። በተጨማሪም ጳውሎስ 12ኛ ትምህርት - ከሌሎች ጋር አብሮ መኖር በቤትም ሆነ ከቤት ውጭ ለሚኖረን ግንኙነት አጋዥ የሆኑ ሌሎች ጠቃሚ የመጽሐፍ ቅዱስ መርሆዎችን ሰጥቶናል። 

*የሳምንቱን ትምህርት በማጥናት ለሰንበት ይዘጋጁ።*