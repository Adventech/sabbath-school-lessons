---
title:  ተጨማሪ ሀሳብ
date:   20/03/2026
---

“ሁሉም የቤተሰቡ አባላት ቤተሰብን ደስተኛ ለማድረግ የበኩላቸውን መወጣት እንዳለባቸው ሊገነዘቡ ይገባል። አንዱ የቤተሰብ አባል ሌላኛውን የቤተሰብ አባል ሊቃወመው አይገባም። ሁሉም የቤተሰብ አባላት እርስ በርስ መበረታታት አለባቸው። አፍቃሪ፣ ታጋሽና ደግ መሆን አለባቸው። ንግግራቸው ለስላሳ መሆን አለበት። የሚያደናግር ነገር መናገር የለባቸውም። ሁሉም በቤት ውስጥ እናታቸውን ለመርዳት የበኩላቸውን ማድረግ አለባቸው።

“ሁሉም የቤተሰብ አባላት አብረው መስራት እንደሚጠበቅባቸው መረዳት አለባቸው። እድሜያቸው ስድስት ዓመትና ከዚያ በላይ የሆኑ ሁሉም ልጆች በቤት ውስጥ በሚደረጉ ስራዎች መርዳት እንዳለባቸው መገንዘብ አለባቸው።”—ኤለን ጂ. ዋይት፣ የአድቬንቲስት ቤት፣ ገጽ 179፣ 180።

“ደስተኛ ለመሆን ከፈለግን ኢየሱስን ወደ ልባችን እና ወደ ቤታችን እንዲገባ መፍቀድ አለብን። በምንችለው መንገድ ሁሉ ጎጇችንን ቤት እንዲሆን ማድረግ አለብን።

ቤት በምድር ላይ ትንሿ ሰማይ መሆን አለባት። ቤት ፍቅራችንን የምንገልጽበት እንጂ የምንደብቅበት መሆን የለበትም። ደስታችን እርስ በርስ ባለን ፍቅር ላይ የተመረኮዘ ነው።

. . . ስለ ራሳችን ደስታ ብቻ ማሰብ የለብንም። የቤተሰቦቻችን አባላት ለሚያደርጉልን ነገር ሁሉ ምን ያህል እንደምንወዳቸው ለማሳየት እያንዳንዱን አጋጣሚ መጠቀም አለብን። እነሱን ለማስደሰትና ስራቸውን ለማቅለል እንጥራለን። ሲያዝኑ ልናበረታታቸው እንችላለን። ምን ያህል እንደምንወዳቸው ለማሳየት ትንንሽ ነገሮችን ማድረግ እንችላለን።

በቤተሰብ ውስጥ የሚጀምረው ፍቅር እያደገ ይሄዳል። ይህንን ፍቅር የቤተሰባችን አባላት ላልሆኑት ሰዎች እናሳያለን። ይህ ፍቅር የኛንም ሆነ የሌሎች ሰዎችን ህይወት እጅግ አስደሳች ለማድረግ ይረዳናል። ሰዎችን እንረዳቸው ዘንድ የምንችላቸውን ትንንሽ ነገሮች ካላደረግን፣ ሌሎች ሰዎች በሕይወታቸው የመረረ ሀዘን እንዲሰማቸው እናደርጋለን።”— ኤለን ጂ. ዋይት፣ የቤተ ክርስቲያን ምክሮች፣ ጥራዝ 3፣ ገጽ 539፣ 540።

**የመወያያ ጥያቄዎች**



`1. ያገቡ ከሆኑ፣ የትኞቹ የመጽሐፍ ቅዱስ መመሪያዎች ግንኙነትዎን ለማሻሻል ያገቡ ከሆኑ፣ የትኞቹ የመጽሐፍ ቅዱስ መመሪያዎች ግንኙነትዎን ለማሻሻል ይረዱዎታል? ላላገቡ ሰዎችስ ምን ምክር ሊለግሱ ይችላሉ? ትዳር ምንጊዜም ለሚያመጣቸው ተግዳሮቶች በተሻለ ሁኔታ መዘጋጀት የሚችሉት እንዴት ነው?
`
`2. ህይወትዎን በጥንቃቄ መኖር (በጥበብ መመላለስ) ስለሚለው ሃሳብ ያሰላስሉ ህይወትዎን በጥንቃቄ መኖር (በጥበብ መመላለስ) ስለሚለው ሃሳብ ያሰላስሉ (ቆላ. 4፡5)። ስለ አካሄድዎ ስለተጠነቀቁበት ጊዜ ያስቡ። ይህንን በጥንቃቄ ካልኖሩበት ጊዜ ጋር ያነጻጽሩት። ከእያንዳንዱ የህይወት ተሞክሮ ምን ተምረዋል?`