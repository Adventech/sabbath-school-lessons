---
title:  ወላጆችና ልጆች
date:   16/03/2026
---

ልጆች አስፈላጊ የቤተሰብ አባላት ናቸው። ልጆች ወላጆቻቸው እንደሚወዷቸው ማወቅ አለባቸው። ወላጆችም ልጆቻቸውን እግዚአብሔር እንደሚወዳቸው ማስተማር አለባቸው። እግዚአብሔር ልጆችን የሰማይ መንግሥት ዜጎች እንዲሆኑ ይፈልጋል።

`ስለዚህ የቤተሰብ አምልኮ አስፈላጊ ነው። ቤተሰቦች በየዕለቱ ጧትና ማታ አብረው ማምለክ አለባቸው። ገና በለጋነታቸው ልጆች ቤትን በማጽዳትና ሌሎች ሥራዎችን በመስራት እንዲያግዙ ሊማሩ ይገባል። ከሁሉም በላይ ደግሞ “ልጆች ሆይ፥ ይህ ለጌታ ደስ የሚያሰኝ ነውና በሁሉ ለወላጆቻችሁ ታዘዙ” የሚለውን የጳውሎስን ምክር መታዘዝ አለባቸው (ቆላ. 3:20)። 12ኛ ትምህርት - ከሌሎች ጋር አብሮ መኖር የሚከተሉትን ጥቅሶች ያንብቡ። እነዚህ ጥቅሶች ልጆቻችንን ስለማሳደግ ወይም ስለማሰልጠን ምን ጠቃሚ የመጽሐፍ ቅዱስ መመሪያዎችን ያስተምሩናል? ምሳ. 22:6, 15`

`ማቴ. 19፡14`

`ዘዳ. 6:6, 7`

`ምሳ. 1:8, 9`

ወላጆች ልጆቻቸውን እንዴት መኖር እንዳለባቸው ማሳየት አለባቸው።

በተጨማሪም ለልጆቻቸው የመጽሐፍ ቅዱስን እውነት ማስተማር አለባቸው። ወላጆች ልጆቻቸውን ጌታን እንዲከተሉ ሲያሠለጥኗቸው፣ ልጆች ለቤተሰብ፣ ለቤተ ክርስቲያን እና ለማህበረሰቡ በረከት ይሆናሉ። ጳውሎስ ወላጆችን በቁጣ እንዳያስተምሩና እንዳይቀጡ ያስጠነቅቃቸዋል። “አባቶች ሆይ፥ ልባቸው እንዳይዝል ልጆቻችሁን አታበሳጩአቸው” (ቆላ. 3:20)። ስለዚህ ወላጆች ልጆቻቸውን ሲያስተምሩና ሲቀጡ አፍቃሪ መሆን አለባቸው።

ከእናት ይልቅ አባት ልጆች የተሳካ መንፈሳዊ ሕይወት እንዲኖራቸው ትልቅ ድርሻ አለው።

ጥናቶች እንደሚያሳዩት ሁለቱም ወላጆቻቸው ወደ ቤተ ክርስቲያን የሚሄዱ ከሆነ፣ ልጆቹም ሲያድጉ ወደ ቤተ ክርስቲያን መሄዳቸውን ይቀጥላሉ። አባታቸው በየሳምንቱ ወደ ቤተ ክርስቲያን የሚሄድ ከሆነ፣ ልጆቹ ጎልማሳም ሆነው በቤተ ክርስቲያን ውስጥ ይመላለሳሉ። ስለዚህ አባቶች በቤተሰባቸው ውስጥ ጠንካራ መንፈሳዊ መሪዎች እንዲሆኑ የተቻላቸውን ሁሉ ማድረግ አለባቸው።