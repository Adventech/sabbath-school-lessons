---
title:  ለሎዶቅያ የተሰጠ መልዕክት (ቆላ. 4፡16-18)
date:   26/03/2026
---




ቆላ. 4:16-18ን ያንብቡ፤ ከቆላ. 2: 1-3 ጋር ያነጻጽሩ። ኢየሱስ በራዕ. 3፡ 14-22 ለሎዶቅያ የሰጣትን መልዕክት ያሰላስሉ (የትናንቱንም ጥናት ያንብቡ)።

`ጳውሎስ ለቆላስይስ ቤተ ክርስቲያን የጻፈው ደብዳቤ ለሎዶቅያ ሰዎችም እንዲነበብ ጠይቋል። የጳውሎስ ምክር ለሁለቱም አብያተ ክርስቲያናት ጠቃሚ የሆነው ለምን ነበር?
`

በእግዚአብሔር ሕዝቦች ታሪክ ውስጥ፣ ተመሳሳይ ችግሮች በተደጋጋሚ ይከሰታሉ። ነቢያት እስራኤላውያንን የሐሰት አማልክትን እንዳያመልኩ አስጠንቅቀዋቸው ነበር። ነቢያት የተለዩ የእግዚአብሔር መልእክተኞች ነበሩ። ነቢያት ለእስራኤላውያን የምህረት ደጅ ሳይዘጋ በፊት ኃጢአታቸውን እንዲናዘዙና የሐሰት አማልክቶቻቸውን እንዲተዉ ነግረዋቸው ነበር። ኢሳይያስ ሕዝቡን እግዚአብሔርን ይቅርታ እንዲጠይቁ ነግሯቸው ነበር (ኢሳ. 1፡21፣ ኢሳ 1፡16-20)። መጥምቁ ዮሐንስም ሆነ ኢየሱስ እስራኤላውያንን ኃጢአት መሥራታቸውን እንዲተዉና እግዚአብሔርን እንዲያገለግሉ ጠይቀዋቸዋል (ማቴ. 3:2, 8–10፣ ማቴ. 4:17፣ ማቴ. 12:33–37)።

`የኢየሱስ ተከታዮችም ተመሳሳይ ይዘት ያለው መልእክት ሰብከው ነበር (ሐዋ. 2: 38፣ ሐዋ. 3: 19፣ ሐዋ. 17: 30፣ 2 ቆሮ. 7: 9, 10)። ኢሳ. 60፡1–3ን ከራዕ. 18፡1–4 ጋር፣ እንዲሁም ኢሳ. 62:1–5ን ከራዕ. 19:7, 8 ጋር ያነጻጽሩ። በሁለቱ መጻሕፍት ውስጥ ባሉት መልእክቶች መካከል ምን ተመሳሳይ ነገሮች አሉ?`


እግዚአብሔር ሐጢአትን በማጥፋት ሰማይንና ምድርን አንድ ያደርጋል። ነገር ግን በመልካምና በክፉ መካከል በሚደረገው በታላቁ ተጋድሎ ምክንያት እግዚአብሔር ይህንን ሥራ በተለያዩ ክፍሎች ያከናውነዋል፡-
1. መስቀሉ፡- በቀራንዮ ላይ ሰይጣን ቅዱሳን መላእክት ለእርሱ የነበራቸውን

እንጥፍጣፊ ፍቅር አጥቷል (ዮሐ. 12፡31)።

2. ኢየሱስ በሰማይ ለእኛ የሚሠራው ሥራ፡- ኢየሱስ በሰማይ ሊቀ ካህናችን ሆኖ ያገለግላል። ኢየሱስ ለእኛ ረድኤትን ይቀበል ዘንድ ወደ እግዚአብሔር ይቀርባል። “በኢየሱስ ክርስቶስ በኩል በፊቱ ደስ የሚያሰኘውን በእናንተ እያደረገ፥ ፈቃዱን ታደርጉ ዘንድ በመልካም ሥራ ሁሉ ፍጹማን ያድርጋችሁ” ይላል (ዕብ. 13:21)።

3. 1,000 ዓመታት በሰማይ፡- ከዳግም ምጽአቱ በኋላ 1,000 ዓመታትን በሰማይ እናሳልፋለን። በዚያን ጊዜ፣ ኢየሱስ ስለ እግዚአብሔር የፍርድ ሥራ ለጥያቄዎቻችን ሁሉ መልስ ይሰጠናል። ከዚያም ኃጢአትና ኃጢአተኞች ሁሉ በዘላለም የእሳት ባሕር ውስጥ ተቃጥለው ይጠፋሉ። ይህ እሳት መላውን ምድር ያነጻዋል (ራዕ. 21፡8)።

4. የኃጢአት መጨረሻ፡- ኃጢአት ከተወገደ በኋላ፣ እግዚአብሔር በመጨረሻ ሰማይንና ምድርን በማስታረቅ አንድ ያደርጋቸዋል።
