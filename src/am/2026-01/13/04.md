---
title:  በኢየሱስ ፍጹምና ሙሉ ሆኖ መቆም (ቆላ. 4:12, 13)
date:   24/03/2026
---



`የጳውሎስ ህይወትም ሆነ ለእግዚአብሔር የሚሠራው ሥራ እቅድ እንደነበረው ያሳያል (ፊል. 3፡13, 14ን ያንብቡ)። የጳውሎስ የሥራ አጋሮችና የኢየሱስ ተከታዮችም ተመሳሳይ እቅድ ነበራቸው። በሮም ግዛትም ሆነ በሌሎች ቦታዎች የኢየሱስን ወንጌል በፍጥነት ለማሰራጨት አቅደው ነበር (ቆላ. 1፡23)። እኛም ዛሬ በተመሳሳይ ግለትና ኃይል ልንሰራ ይገባል። ቆላ. 4:12, 13ን ያንብቡ። በእነዚህ ቁጥሮች ውስጥ ስለ ምን አይነት እቅድ እናነባለን? ጳውሎስ ይህንን እቅድ እንዴት አድርጎ ፈጸመው?`

ቀደም ባለው ትምህርት ላይ እንዳየነው፣ ኤጳፍራ ወንጌልን ለመስበክ ወደ ቆላስይስ ሳይሄድ አልቀረም። እንዲሁም በአቅራቢያው ወደሚገኙት የሎዶቅያና የኢያራ ከተሞች ተጉዞ ሊሆን ይችላል (1ኛ ትምህርትን ያንብቡ)። በእርግጠኝነት የኤጳፍራ ሰላምታና ጸሎት በእነዚህ ከተሞች የነበሩትን አብያተ ክርስቲያናት በተስፋ ሞልቷቸዋል። ጳውሎስ ለአብያተ ክርስቲያናቱ ኤጳፍራ እንደ ክርስቲያን በእምነታቸው እንዲያድጉ እንደሚጸልይላቸው ይነግራቸዋል። ኤጳፍራም “በእግዚአብሔር ፈቃድ ሁሉ ተረድታችሁና ፍጹማን ሆናችሁ እንድትቆሙ፥ ሁልጊዜ ስለ እናንተ በጸሎቱ ይጋደላል” (ቆላ. 4፡12)። በቀላሉ እንዲስተዋል ተደርጎ በተጻፈው የእንግሊዝኛው ትርጉም “እግዚአብሔር እንድታደርጉት የሚፈልገውን ሁሉ ሙሉ በሙሉ እንድትረዱት ይጸልያል” ይላል (ቆላ. 4፡12)። የዚህን ጸሎት የተለያዩ ክፍሎች በጥንቃቄ እንመልከታቸው። •“እንድትጠነክሩ”፡- ቃሉ ጸንቶ መቆምንና በእምነታችን አለመናወጥን ያሳያል።

ይህንን ማድረግ የምንችለው የመጽሐፍ ቅዱስ እውነትን ስናውቅና የኢየሱስን ወንጌል ስንተማመን ብቻ ነው (ቆላ. 1፡23)። ጳውሎስ ከሰይጣን ጋር ስለሚደረገው ተጋድሎና ስለ ማታለያዎቹ ለመናገር “ቁሙ” የሚለውን ቃል ብዙ ጊዜ ተጠቅሞበታል (ኤፌ. 6፡11)። የእግዚአብሔርን ዕቃ ጦር እንደ ልብስ መልበስ አለብን። ያን ጊዜ ዲያብሎስንና የክፉ መላእክት ሠራዊቱን ተቋቁመን መቆም እንችላለን (ኤፌ. 6፡10–18፣ ከ2 ጢሞ. 2፡19 ጋር ያስተያዩ)።

•“ፍጹማን ሊያደርጋችሁ”፡- “ፍጹም” የሚለው ቃል የእግዚአብሔር ቅዱስ ፍቅር

ማለት ነው። ይህ ፍቅር እኛን ለማዳን ሲል ኢየሱስን በመስቀል እንዲሰቀል አደረገው (ማቴ. 5፡44, 48)።

•“ሙሉ በሙሉ መረዳት”፡- “ሙሉ በሙሉ” የሚለው ቃል እግዚአብሔር አንድን

ነገር ሙሉ በሙሉ እንድናውቅ እንደሚፈልግ ያሳየናል። አብርሃም እግዚአብሔር የገባውን ቃል እንደሚፈጽመው ሙሉ እምነት ነበረው (ሮሜ 4፡21)። ጳውሎስ ወንጌልን በሙላት እንዲሰብክ ጌታ አበረታው (2 ጢሞ. 4፡17)።

•“እግዚአብሔር እንድታደርጉ የሚፈልገውን ሁሉ”፡- “ሁሉ” የሚለው ቃል

ጳውሎስና ኤጳፍራ የቆላስይስ ሰዎች እግዚአብሔር ለሕይወታቸው ያለውን እቅድ ሁሉ እንዲያውቁ እንደሚፈልጉ ያሳያል። ያን ጊዜ እግዚአብሔርን ያከብሩታል፣ በሁሉም ነገር ያስደስቱታል (ቆላ. 1: 9, 10)።