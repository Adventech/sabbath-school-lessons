---
title:  የሰማይ ዜጋ
date:   07/02/2026
---

### ለዚህ ሳምንት ጥናት የሚከተሉትን ጥቅሶች ያንብቡ
ፊል. 3:17–21፣ ፊል. 4:4–13, 19።

> <p>የመታሰቢያ ጥቅስ<p>
> “በነገር ሁሉ በጸሎትና በምልጃ ከምስጋና ጋር በእግዚአብሔር ዘንድ ልመናችሁን አስታውቁ እንጂ በአንዳች አትጨነቁ” ፊል. 4:6

በዚህ ሳምንት ጳውሎስ ለፊልጵስዩስ ሰዎች የጻፈውን መልዕክት በተመለከተ ስናደርግ የነበረውን ጥናታችንን እንጨርሳለን። ጳውሎስ ለፊልጵስዩስ ሰዎች የጻፈው ደብዳቤ ለየዕለት ኑሮአችን ጠቃሚ በሆኑ ትምህርቶች፣ ምክሮች እና አባባሎች የተሞላ ነው። ጳውሎስ ከእነዚህ አባባሎች ውስጥ ብዙዎቹን በመልዕክቱ የመጨረሻ ቁጥሮች ላይ አካቷቸዋል። የጳውሎስ መልዕክቶች ከኢየሱስ አስተምህሮዎች ጋር ተመሳሳይ ናቸው። ኢየሱስ ተከታዮቹን በእምነት የተሞላ አስደሳች ሕይወት እንዴት መኖር እንደሚችሉ አስተምሯቸዋል። ጳውሎስም በሐሴት የተሞላ ክርስቲያናዊ ሕይወት እንዴት መኖር እንዳለብን ይነግረናል።

ብዙ ጊዜ በህይወታችን ውስጥ የማንፈልጋቸው ነገሮች ይከሰታሉ። ሆኖም ልንጨነቅ ወይም ተስፋ ልንቁርጥ አይገባም። መጽሐፍ ቅዱስ ጸንተን እንድንቆምና ችግሮቻችንን ለመፍታት የሚረዱንን ብዙ ጠቃሚ መርሆዎችን ይሰጠናል። ስለዚህ መጨነቅ አይገባም። እግዚአብሔር በሚሰጠን የከበረ ሰላም መሞላት እንችላለን። እርሱ አሁንም ሆነ የወደፊቱን ህይወታችንን ይቆጣጠራል። የሚያስፈልገንንም ሁሉ ይሰጠናል።

ከሁሉም በላይ ተስፋ ወይም ሰላም እንዲሰጡን በመንግስታት ወይም በመሪዎቻቸው ላይ መደገፍ አያስፈልገንም። ክርስቲያኖች በመሆናችን የሰማይ ዜጎች ነን። የእግዚአብሔር መንግሥት ዜጎች በመሆናችንም እርሱ ብዙ በረከቶችን ይሰጠናል።

እግዚአብሔርም ደግሞ እኛ እንድናገለግለው ይጠብቅብናል። 

*የሳምንቱን ትምህርት በማጥናት ለሰንበት ይዘጋጁ።*