---
title:  ሁልጊዜ በጌታ ደስ ይበላችሁ!
date:   10/02/2026
---

`ፊል. 4:4-7ን ያንብቡ። ጳውሎስ በእነዚህ ጥቅሶች ላይ የሚናገረው ሰላም የሚመጣው ከየት ነው? የምናገኘውስ እንዴት ነው?`

ጳውሎስ በድጋሚ ለቤተ ክርስቲያን አባላት በሰላምና በአንድነት የመኖርን አስፈላጊነት ይናገራል (ፊል. 4፡1-3)። ከዚያም ጳውሎስ በጌታ ደስ መሰኘት ወደሚለው አዲስ ርዕስ ይገባል (ፊል. 4፡4-7)።

ከተከሰቱ በኋላ ወዲያውኑ ስለሚፈቱ ችግሮች ምን ያህል ይጨነቃሉ? ብዙ ጊዜ ነገሮች ስናስባቸው ከእውነታው ይልቅ የከፉ ይመስላሉ። ስለዚህ ኢየሱስ ስለ እነርሱ እንዳንጨነቅ ነግሮናል (ማቴ. 6፡25-34ን እና ማቴ. 10፡19ን ያንብቡ)። ጴጥሮስ በሚያስጨንቀን ነገር ሁሉ በኢየሱስ ላይ መታመን እንደምንችል ይነግረናል። ኢየሱስ ይጠነቀቅልናል (1 ጴጥ. 5፡7)። ችግሮች በዓለም ላይ እየከፉ ሲሄዱ፣ እኛ ግን በተስፋ መሞላት አለብን። እነዚህ ችግሮች የኢየሱስ ምጻት እጅግ መቃረቡን የሚያሳዩ ምልክቶች ናቸው (ማቴ. 24:33ን፣ ሉቃ. 21:28ን እና ያዕ. 5:8ን ያመሳክሩ)። ለጭንቀትና ፍርሃት መፍትሄው ምንድነው? መፍትሄው በእምነት መጸለይ ነው (ፊል. 4፡6, 7)። በእርግጥ በኢየሱስ ማመንና ጸሎታችንንም እንደሚሰማ መተማመን አለብን። በተጨማሪም ምንም እንኳን ጸሎታችን ተመልሶ ባንመለከትም፣ ምላሽ እንዳገኘ አድርገን በመቀበል መኖር ይገባል። በምስጋና መንፈስ መጸለይ አለብን። እኛም ጸሎታችንን እንዲመልስልን እግዚአብሔርን በሙሉ ልባችን ልንጠይቀው ይገባል። አንዳንድ ጊዜ ለጸሎታችን ምላሽ ማግኘት እጅግ የሚያስፈልግበት ወቅት አለ (የሚከተሉትን ምሳሌዎች ያንብቡ፡- ሉቃ. 1፡13፣ ፊል. 1፡19፣ 1 ጢሞ. 5፡5፣ ያዕ. 5፡16)።

` እግዚአብሔር ተስፋ የገባልንን ነገሮች መጠየቅ አለብን (1 ዮሐ. 5፡14)። ያኔ ጸሎታችን እንደሚመለስ እርግጠኞች መሆን እንችላለን። ከዚያም ማረፍ እና ሰላም ማግኘት እንችላለን። እግዚአብሔር እንደነዚህ አይነት ጸሎቶችን እንደሚቀበል እናውቃለን። የሚከተሉት ጥቅሶች የእግዚአብሔርን ሰላም እንድናስተውል የሚረዱን እንዴት ነው? መዝ. 29:11፣ ኢሳ. 9:6፣ ሉቃ. 2:14፣ ዮሐ. 14:27 እና 1 ቆሮ. 14:33።`

ምድራዊው ሕይወት የእግዚአብሔርን ሰላም ሊሰጠን አይችልም።

`የእግዚአብሔር ሰላም የሚገኘው፣ በእግዚአብሔር የዘላለም ሕይወት ስጦታ ላይ ባለን ተስፋ ነው (ሮሜ 5፡1፣ 6፡23)። ምንም እንኳን ሙሉ በሙሉ ባናስተውለውም፣ ይህ ሰላም በተስፋ ይሞላናል (ፊል. 4፡7)። የእግዚአብሔር ሰላም የሕይወታችንን እያንዳንዷን ክፍል ሁሉ እንደሚለውጥ እናውቃለን! የእግዚአብሔርን ሰላም ማግኘት ማለት ምን ማለት ነው?`
