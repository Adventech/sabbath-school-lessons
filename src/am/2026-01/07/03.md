---
title:  በጌታ ጽኑ
date:   09/02/2026
---

`ጳውሎስ የሰማይ ዜጋ ስለመሆን የሚናገረው ምንድን ነው? ፊል. 3:20, 21ን ያንብቡ።`

ጳውሎስ ስለ መስቀሉ ጠላቶች ይናገራል። “መጨረሻቸው ጥፋት ነው፥ ሆዳቸው አምላካቸው ነው፥ ክብራቸው በነውራቸው ነው፥ አሳባቸው ምድራዊ ነው” ይላል (ፊል. 3፡19)። ክርስቲያኖች የሰማይ ዜጎች ስለሆኑ፣ የሚያስቡት በሰማይ ስላለው ነገር ነው።

ኢየሱስ ክርስቶስ ንጉሣችን ነው። ጳውሎስ ኢየሱስ “የተዋረደውን (ደካማ) ሥጋችንን ይለውጠዋል” በማለት ይናገራል (ፊል. 3፡21)። ይህ እስኪሆን ድረስ በበሽታ፣ በህመም እና በሞት ልንሰቃይ እንችላለን። የሚከተሉትን ጥቅሶች ያንብቡ። ኢየሱስ ስለሚሰጠን አዲስ አካል ምን ያስተምሩናል? ኢዮ. 19፡25-27

`ሉቃ. 24፡39`

`1ኛ ቆሮ. 15፡42-44`

`1ኛ ቆሮ. 15፡50-54`

`ቆላ. 3፡4`

በመጨረሻም ኢየሱስ ሞትን ይሽረዋል። ሞት የመጨረሻው ጠላታችን ነውና (1 ቆሮ. 15:26)። ይህ ቃል ተስፋ ይሰጠናል። ኢየሱስ ለሞት ዳርቻ አድረጎ፣ አዲስ አካል ይሰጠናል (ፊል. 3: 21)።

`ስለዚህ ለጳውሎስ የሰማይ ዜጎች መሆናችን የዘላለም ሕይወትንና የትንሣኤን ተስፋ ያካትታል። ትንሣኤ ኢየሱስ በዳግም ምጽዓቱ ታማኝ ተከታዮቹን ከሞት የሚያስነሣበት ጊዜ ነው። ያኔ ሙሉ በሙሉ አዲስ ህይወት ይኖረናል። ይህንን አዲስ ሕይወት በአእምሯችን ማሰብ እንኳን አንችልም! እንደ ክርስቲያኖች ለምናምንባቸው ነገሮች ሁሉ የዘላለም ሕይወት ተስፋ እጅግ አስፈላጊ የሆነው ለምንድን ነው? ይህ ሕይወት ከዚህ ይልቅ የበለጠ ዋጋ ያለው ነገር ምን ሊሰጠን ይችላል?`
