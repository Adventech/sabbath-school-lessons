---
title:  የተለወጠ ሕይወት
date:   04/03/2026
---

### መጋበዝ


በምሽት ብልጭ ድርግም የሱቆች መብራቶች በታጅበው ጠባብና ጨለማ በሆነ የጎዳና መተላለፊያ ውስጥ እየሄዳቹ እንደሆነ አስቡ። በዚህ አስፈሪ ጎዳና በፍጥነት እየተራመዱ ሳለ የተወሰኑ ግዙፍ ሰዎች ወደ እርስዎ አቅጣጫ ሲመጡ ተመለከታችሁ። በአትኩሮት ስትመለከቷቸው እጃቸውን ጨብጠው ወደ እርስዎ እየቀረቡ ነው። ምን ይሰማዎታል? ምን ያደርጋሉ?

እስቲ አንዳንድ አዳዲስ ዝርዝሮችን ጨምረን  ሁኔታውን በድጋሚ እንየው። አሁንም በዚያው ጨለማና ብልጭ ድርግም የሚሉ መብራቶች ባሉበት ጎዳና ውስጥ እየሄዳችሁ ናችሁ። አሁንም እነዚያን ግዙፍ ሰዎች እናንተ ሲመጡ ይታያሉ። ነገር ግን በእጃቸው የያዙት... መጽሐፍ ቅዱስ ነው። እእእ… መጽሐፍ ቅዱስ?

ይህንን አልጠበቃችሁም ነበር አይደል? ከሁለቱ አንዱን ሁኔታ እንድትመርጡ ብትጠየቁ አብዛኛው ሰው (አማኝም ሆነ አማኝ ያልሆነ) ያለ ጥርጥር ሁለተኛውን ሁኔታ በደስታ ይመርጣል። ለምን? መጽሐፍ ቅዱስን የሚያነቡ ሰዎች በብዙ መልኩ የሕይወት ለውጥ እንደሚያመጡ በሰፊው ይታመናል። ሰዎች ተቀበሉትም አልተቀበሉትም መጽሐፍ ቅዱስ (በይበልጥ ደግሞ ኢየሱስ) ሰዎችን ይለውጣል።

"ዘ ሴንተር ፎር ባይብል ኢንጌጅመንት" (The Center for Bible Engagement) የተባለው ተቋም በዚህ ርዕስ ላይ፣ ከተለያየ የሕይወት መደብ የተውጣጡ ከስምንት እስከ ሰማንያ ዓመት የሆኑ 100,000 ተሳታፊዎችን ያካተተ ጥናት አድርጎ ነበር። ጥናቱ እንዳመለከተው በሳምንት አራት ወይም ከዚያ በላይ ጊዜ መፅሀፍ ቅዱስን የሚያነቡ ሰዎች፦
ለመስከር ያላቸው ዕድል በ62% የቀነሰ ነው።
የብልግና ምስሎችን (pornography) የመመልከት ዕድላቸው በ59% የቀነሰ ነው።
ከጋብቻ ውጪ የግብረ ሥጋ ግንኙነት የመፈጸም ዕድላቸው በ59% የቀነሰ ነው።
በብቸኝነት ስሜት የመጠቃት ዕድላቸው በ28% የቀነሰ ነው።
እምነታቸውን ለሌሎች የማካፈል ዕድላቸው በ228% የጨመረ ነው።
የእግዚአብሔርን ቃል በቃላቸው የመያዝ ዕድላቸው በ407% የጨመረ ነው።

ግኝቶቹ እንደሚያሳዩት፣ የእግዚአብሔር ቃል በአማኞች ሕይወት ውስጥ እውነተኛ ለውጥ እንዲያመጣ በሳምንት አራት ጊዜ ማንበብ እንደ "ወሳኝ ነጥብ" ሆኖ ያገለግላል። መፅሀፍ ቅዱስን በሳምንት ሁለት ወይም ሦስት ጊዜ የሚያነቡ ሰዎች ቢያንስ አራት ጊዜ ከሚያነቡት ጋር ተመሳሳይ የሆነ ጥቅም አላገኙም።

ከመፅሀፍ ቅዱስን ጋር ይበልጥ ትርጉም ባለው መልኩ ለማጥናት እነዚህ ምክሮች ብትጠቀሙ ይጠቅማችኋል፦
ጥናታችሁን ከማንኛውም ሁለት የመዝሙር ዳዊት ምዕራፎች ጀምሩ። በማንኛውም ስሜት ውስጥ ብትጀምሩ  መዝሙራት ልብችሁን ወደሚያውቀው አምላክ ይስባችኃል።
በቀን አንድ የምሳሌ መጽሐፍ ምዕራፍ አንብቡ። በምሳሌ መጽሐፍ ውስጥ ሠላሳ አንድ ምዕራፎች ስላሉ፣ ለወሩ ለእያንዳንዱ ቀን አንድ ምዕራፍ አለ። ለቀንዎ የሚሆን ተግባራዊ፣ ግላዊ እና ሰማያዊ ጥበብን ያገኛሉ።
የገጸ-ባሕርያት ጥናት ያድርጉ። ከአብርሃም (ዘፍጥረት 12) ይጀምሩ እና በቀን አንድ ምዕራፍ ያንብቡ።

መጽሐፍ ቅዱስን ስታነቡ እራሳችሁን እነዚህን ጥያቄዎች ጠይቁ፦
1.	የታሪኩ ወይም የጽሑፉ ዐውደ-ጽሑፍ (context) ምንድን ነው?
2.	ክስተቶቹ ለምን እየሆኑ ነው? ወይም ትእዛዛቱ ለምን እየተሰጡ ነው?
3.	ይህ ስለ እግዚአብሔር ምን ያስተምራል?
4.	በታሪኩ ወይም በጽሑፉ ውስጥ ከማን ጋር እራሳችሁን ታዛምዳላችሁ?
ትኩረታችሁን በመፅሐፍ ቅዱስ ዋና ጀግና በኢየሱስ ላይ አድርጉ። ሙሴ፣ ዳዊት ወይም እናንተ አይደላችሁም—ጀግናው ኢየሱስ ነው።

ሊታዩ የሚገባቸው ጥያቄዎች:

`ለመጽሐፍ ቅዱስ ተጠራጣሪ ለሆኑ ሰዎች፣ መጽሐፍ ቅዱስ ለእርስዎ ወይም ለቤተሰብዎ ያደረገውን ምን ነገር ይነግሯቸዋል?
`
`መጽሐፍ ቅዱስን ከዚህ በፊት አንብቦ ለማያውቅ ሰው ንባቡን እንዴት ወይም ከየት እንዲጀምር ይመክራሉ?
`