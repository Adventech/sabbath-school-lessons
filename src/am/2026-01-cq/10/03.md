---
title:  የመጽሐፍ ቅዱስ ታማኝነት
date:   02/03/2026
---

### መተርጎም

ፈጣሪ የለም የሚል አቋም ያላቸውን (Atheists) ወይም የሌላ እምነት ተከታዮችን መጽሐፍ ቅዱስ አስተማማኝ እና እውነተኛ መሆኑን እንዴት ማሳመን እንችላለን? ለዚህ መልስ የሚሆኑ ማስረጃዎች እንዲሁም አሳማኝ ምክንያቶች የቅርብ ጊዜ ጥናቶች  ያቀርባሉ፡

የሰነድ ማስረጃዎች (Documentation): አዲስ ኪዳን ወደር የሌለው የብራና ጽሑፎች ድጋፍ አለው። በግሪክ ቋንቋ ብቻ ከ5,800 በላይ ጥንታዊ የብራና(በእጅ የተጻፉ) ቅጂዎች ይገኛሉ (ላቲንና ሌሎች ጥንታዊ ትርጉሞችን ሲጨምር ደግሞ በአጠቃላይ 24,000 ይደርሳሉ)። ለምሳሌ እንደ ጆን ራይላንድስ ፓፒረስ (P52) ያሉ የዮሐንስ ወንጌል ቁርጥራጭ ጽሑፎችን የያዙ ቅጂዎች፣ በ100–125 ዓ.ም. አካባቢ የተጻፉ ናቸው። ይህም ማለት ክስተቱ ከተፈጸመ ጥቂት አሥርተ ዓመታት በኋላ የተጻፉ መሆናቸውን ያሳያል። ለማነጻጸር ያህል የሆሜር "ኢልያድ" (Iliad) የሚገኘው 1,800 ገደማ የብራና ቅጂዎች ብቻ ሲሆኑ፣ የመጀመሪያዎቹ ቅጂዎች የተገኙት ደግሞ ዋናው መጽሐፍ ከተጻፈ ከ500 ዓመታት በኋላ ነው። ሌላ ማንኛውም የታሪክ መጽሐፍ ከመጽሐፍ ቅዱስ የብራና ማስረጃ ጋር ሊወዳደር አይችልም፤ በፍጹም አይቀራረብምም። እንግሊዛዊው ምሁር ኤፍ.ኤፍ ብሩስ (F.F. Bruce) በአንድ ወቅት እንዲህ ብለዋል፦ "አዲስ ኪዳን ዓለማዊ የጽሑፍ ስብስብ ቢሆን ኖሮ፣ ትክክለኛነቱ (authenticity) ምንም ጥርጥር እንደሌለው ተደርጎ ይወሰድ ነበር።" J. Warner Wallace, “When It Comes to Ancient Texts, the More Copies We Have, the More Confidence We Have,” Cold-Case Christianity, July 1, 2016, https://coldcasechristianity.com/writings/when-it-comes-to-ancient-texts-the-more-copies-we-have-the-more-confidence-we-have/.  F. F. Bruce, The New Testament Documents: Are They Reliable? (Eerdmans, 1974), 19.

አርኪኦሎጂ (Archaeology)፡ የአርኪኦሎጂ ግኝቶች የመጽሐፍ ቅዱስን የታሪክ እና የጂኦግራፊያዊ ትክክለኛነት በተከታታይ ያረጋግጣሉ። የመጽሐፍ ቅዱስ አርኪኦሎጂስት የሆኑት ላውረንስ ማይኪቲዩክ (Lawrence Mykytiuk)፣ በጥንታዊ ቅርሶችና በምርምር ግኝቶች አማካኝነት ከሃምሳ በላይ የመጽሐፍ ቅዱስ ሰዎችን እኛ በምንኖርበት በዚህ አለም ይኖሩ እንደነበር ለይተዋል። ከእነዚህም መካከል በ"ቴል ዳን ስቴል/Tel Dan Stele/(ጥንታዊ ድንጋይ) የተረጋገጠው ንጉሥ ዳዊት (ንጉስ ዳዊትን የሚወክል የድንጋይ ላይ ፁሁፍ) እና በቂሳርያ በተገኘው የ"ጲላጦስ ድንጋይ" (Pilate Stone) የተረጋገጠው ጴንጤናዊው ጲላጦስ ይገኙበታል። ሌላው ጠቃሚ ግኝት የ"ቂሮስ ሲሊንደር" (Cyrus Cylinder) ሲሆን፣ ይህም ታላቁ ቂሮስ አይሁዶች ወደ ኢየሩሳሌም እንዲመለሱ የፈቀደበትን የመጽሐፍ ቅዱስ ዘገባ ያረጋግጣል፤ ይህም በኢሳይያስና በዕዝራ መጽሐፍት ካሉት ጥቅሶች ጋር ይገጥማል።Lawrence J. Mykytiuk, “Archaeology Confirms 50 Real People in the Bible,” Biblical Archaeology Review, March/April 2014. Edwin M. Yamauchi, Persia and the Bible (Baker Academic, 1990).

ትንቢቶች፡ መጽሐፍ ቅዱስ በታሪክ በተፈጸሙ ትንቢቶች የተሞላ ነው። በመቶዎች የሚቆጠሩ መሲሐዊ ትንቢቶች በኢየሱስ ሕይወት ውስጥ ተፈጽመዋል። ለምሳሌ፣ ሚክያስ 5፥2 የመሲሁ መወለድ በቤተልሔም እንደሚሆን የተነበየ ሲሆን፣ ኢሳይያስ 53 ደግሞ እንደሚሰቀል በዝርዝር ገልጿል።

ከመጽሐፍ ቅዱስ ውጪ ያሉ የታሪክ መዛግብትም በመጽሐፍ ቅዱስ ውስጥ የተጠቀሱ ክስተቶችን ያረጋግጣሉ። ሮማዊው ታሪክ ጸሐፊ ታሲተስ (Tacitus)፣ በ "Annals" መጽሐፉ ውስጥ ኢየሱስ በጲላጦስ ዘመን ስለመሰቀሉ ጠቅሷል። በተመሳሳይ፣ አይሁዳዊው ታሪክ ጸሐፊ ዮሴፍ (Josephus)፣ "Antiquities of the Jews" በተሰኘው መጽሐፉ ውስጥ ስለ ኢየሱስ እና ስለ መጥምቁ ዮሐንስ በመጥቀስ የአዲስ ኪዳንን ዘገባ ያረጋግጣል። እነዚህ ገለልተኛ ምንጮች ለቁልፍ የመጽሐፍ ቅዱስ ታሪኮች ውጫዊ ማረጋገጫ ይሰጣሉ።Cornelius Tacitus, Annals, ed. Moses Hadas (The Modern Library, 1942), 15.44.Flavius Josephus, Antiquities of the Jews, 18.3.3.

የባሕል ተቀባይነት እና ተፅእኖ: መጽሐፍ ቅዱስ በታሪክ ውስጥ በብዛት የተተረጎመ እና የተሰራጨ መጽሐፍ ነው። የዊክሊፍ የመጽሐፍ ቅዱስ ተርጓሚ ድርጅት እንደገለጸው፣ የመጽሐፍ ቅዱስ ክፍሎች ከ3,500 በላይ በሆኑ ቋንቋዎች ተተርጉመዋል፤ ይህም በዓለም ዙሪያ ላሉ ሰዎች ተደራሽ አድርጎታል። አስተምህሮዎቹ በተለያዩ ባህሎች ውስጥ ባሉ የሰብአዊ መብቶች፣ የህግ ሥርዓቶች እና የሞራል መርሆዎች ላይ ጥልቅ ተጽእኖ አሳድረዋል። ከባርነት ማጥፋት ጀምሮ እስከ ዘመናዊ የሰብአዊ መብት እንቅስቃሴዎች ድረስ፣ የመጽሐፍ ቅዱስ ባህላዊ እና ሞራላዊ ተጽእኖ ወደር የለውም። “Bible Translation Statistics,” Wycliffe Bible Translators, last updated July 2025.

ሕይወትን ለዋጭ ስለመሆኑ ማስረጃ: የመጽሐፍ ቅዱስ ሕይወትን ለዋጭነት ለዘመናት በታየው የግል እና የማህበራዊ ለውጥ በግልጽ ይታያል። (በ መጋበዝ ክፍል ያለውን ይመልከቱ)።

**Journal page**:

`ተጠራጣሪዎች የመጽሐፍ ቅዱስን ታማኝነት እንዲረዱ ለማድረግ ከሚቀርቡት የማስረጃ ዓይነቶች መካከል የትኛው ይበልጥ ጠንካራ ይመስልዎታል? የትኛውስ ደካማ ነው?`

`እዚህ ካልተጠቀሱት ማስረጃዎች መካከል እርስዎ የሚጨምሩት ምን አለ?`