---
title:  መጠየቅ
date:   23/01/2026
---



የዚህ ሳምንት የመታሰቢያ ጥቅስን እና የመጽሐፍ ቅዱስ ጥናትን እንዲሁም ማንኛውንም ግኝቶች፣ ምልከታዎች እና ጥያቄዎች ከሰንበት ትምህርት ክፍልዎ (ወይም ከመጽሐፍ ቅዱስ ጥናት ቡድንዎ) ጋር ይወያዩ። እነዚህን የውይይት ጥያቄዎች ከቀሪው ቡድን ጋር ተመልከቷቸው። 

 በእግዚአብሔር ላይ የቀረቡ ክሶች 
`•	ሰይጣን በእርሱ ሥልጣን ሥር እንዳለ የሚናገረው ክልል(ግዛት) ምንድን ነው? ሰይጣን በኢዮብ ላይ ያቀረባቸው ክሶች ምን ነበሩ? እግዚአብሔርንና ባሕርዩን የተገዳደረው እንዴት ነው? (ኢዮብ 1:6–12)
``•	በኢዮብ ታሪክ ውስጥ፣ በክርስቶስ እና በሰይጣን መካከል ባለው ግጭት አደጋ ላይ የነበሩት (at stake) ጉዳዮች ምን ነበሩ? ይህ ክርክር ለምን በኃይል ሊፈታ አይችልም? ለበለጠ ግንዛቤ የዚህን ሳምንት ትንታኔ (መተርጎም) ይመልከቱ።
``የግል ጥያቄ፦ በእግዚአብሔር እና በሰይጣን መካከል ያለው የዓለም አቀፋዊ ጦርነት ጽንሰ-ሀሳብ፣ ለዕለት ተዕለት ተግዳሮቶችና ችግሮች ያላችሁን አመለካከት እንዴት ይቀርጸዋል?
`ኢዮብ ተፈተነ 
`1.	ኢዮብ ሁሉንም ነገር ሲያጣ ለእግዚአብሔር ያለው ታማኝነት ተለወጠ? (ኢዮብ 1:20–22፤ 13:15)
``2.	ኢዮብ ከመከራው በኋላ ተሃድሶን አግኝቷል፣ ነገር ግን ሙሉ ተሃድሶ እውን የሚሆነው በዘላለም ዓለም(የሰማይ) ብቻ ነው። የወደፊቱ የዘላለም ተሃድሶ ተስፋ፣ የአሁንን ጊዜ ችግሮችና መከራዎች እንድታልፉ እንዴት ይረዳችኋል?  (ኢዮብ 1:1–3ን ከ 42:12, 13 ጋር ያነጻጽሩ)
``የግል ነጸብራቅ፦ በረከቶቻችሁ ሁሉ ሲወሰዱባችሁ እንኳን እግዚአብሔርን ለማመን ምን ያስፈልጋል? ይህ ታሪክ መከራን ወይም የተስፋ መቁረጥ ስሜትን በምትጋፈጡበት መንገድ ላይ ተግባራዊ ለውጦችን እንድታደርጉ እንዴት እንደሚያነሳሳችሁ መጥቀስ ትችላላችሁ?
`ድል በክርስቶስ 
`1.	ሰይጣን በእግዚአብሔርና በእኛ ላይ በሚደርገው ጦርነት የሚጠቀምባቸው ዘዴዎች ምንድን ናቸው? (ዮሐንስ 8:44፤ 2 ቆሮ. 11:3)
``2.	በዕለት ተዕለት ሕይወታችን፣ በተለይም ስለራሳችን ዋጋ፣ ስለ እግዚአብሔር ባህሪ፣ ወይም በዙሪያችን ስላለው ዓለም ሰይጣን የሚነግረንን ውሸቶች በመለየት ረገድ እንዴት የተሻልን መሆን የምንችል ይመስላችኋል? እነዚህን ውሸቶች ለመመከት ምን ተግባራዊ እርምጃዎችን መውሰድ ትችላላችሁ?
``3.	ስለ ሰይጣን የመጨረሻ ሽንፈት ምን ማረጋገጫ ሊኖረን ይችላል? (ሮሜ 16:20፤ ዕብ. 2:14, 15)
``የግል ጥያቄ፦ በራሳችሁ ሕይወት፣ መከራ ሲገጥማችሁ ወይም ግፍን ስትመለከቱ ስለ እግዚአብሔር ያደረባችሁ እጅግ በጣም ከባድ ጥያቄ ምን ነበር? ሁኔታውን እንዴት ተወጣችሁት፣ መጽናኛንስ ከየት አገኛችሁ?
`
ሊታወሱ የሚገቡ ቁልፍ ነጥቦች 
•	በባህሪ ላይ የተነሳ ግጭት በኃይል ሊፈታ አይችልም። ሀሰት ሊሸነፍ የሚችለው በእውነት ብቻ ነው።
•	በመከራ ጨለማ ውስጥ እንኳን ስንሆን፣ ከህመማችን በስተጀርባ ያለውን ምክንያት መረዳት ባንችልም፣ የእግዚአብሔር ህልውና እና ፍቅር በቋሚነት ጸንቶ ይኖራል።
•	ምንም እንኳን አሁን ትግል ውስጥ ብንሆንም፣ የሰይጣን ሽንፈት እርግጠኛ መሆኑን መተማመን እንችላለን
