---
title:  ከትዕይንቱ በስተጀርባ 
date:   22/01/2026
---

### መረዳት
 
	
“ሰይጣን ማታለያ ሽፋኑ እንደተቀደደ ገባው። አስተዳደሩ ላልወደቁት መላእክትና ለመላው ዩኒቨርስ ዩኒቨርስ ግልጽ ሆነ። ነፍሰ ገዳይ መሆኑንም አሳወቀ። የእግዚአብሔርን ልጅ ደም በማፍሰሱ የሰማይ ነዋሪዎችን ድጋፍ እንዲያጣ አደረገው። ከዚያ ጊዜ ጀምሮ የሥራ እንቅስቃሴው ውስን ሆነ። ሰይጣን ምንም ዓይነት የባሕርይ ለውጥ ለማሳየት ቢሞክርም የክርስቶስን ወንድሞች ከሰማያዊዩ አደባባይ በሚመጡት መላእክት ፊት ስለ ኃጢአት ብክልና ሊያሳጣቸው አይችልም። ሌሎቹ ዓለማት ስለ ሰይጣን የነበራቸው በጐ አስተያየት አከተመ፡.…

“በሰማይ የእግዚአብሔርን ሕግ ለማጥፋት የተጀመረው ዘመቻ እስከ ጊዜ ፍጻሜ ድረስ ይቀጥላል። ይህን በተመለከተ እያንዳንዱ ሰው ይፈተናል። መታዘዝ ውይም አለመታዘዝ ለሚለው ጥያቄ ከመላው ዓለም ውሳኔ ይጠበቃል። ሰዎች ሁሉ በእግ ኣግዚአብሔር ሕግና በሰው ሕግጋት መካከል እንዲመርጠ ርጡ ይጠየቃሉ። በዚህ ምክንያት ሰዎች በሁለት ክፍል ይመደባሉ። በእያንዳንዱ ሰው ላይ የሚታየው ባሕርይ ሰዎች በታማኝነት በእግዚአብሔርጐን የቆሙ ወይም የአመጽ መሪ በሆነው በሰይጣን ጐን የተሰለፉ መሆኑ ይታወቃል.…

“ይህ ድርጊት እግዚአብሔር በኃይሉ ተመክቶ የሚፈጽመው አይደለም። ምሕረቱን ችላ የሚሉ ሰዎች የሥራቸውን ዋጋ ያገኛሉ። አንድ ሰው የኃጢአት አገልጋይ ለመሆን ሲወስን የሕይወት ምንጭ ከሆነው ከእግዚአብሔር ራሱን ያገልላል። «ባለማወቃቸውና በእምቢተኛነታቸው ምክንያት ከእግዚአብሔር ሕይወት ርቀዋል።» ኤፌ.4:18። ክርስቶስ «እኔን ያጣ ራሱን ይጐዳል፣ እኔን የሚጠላም ሞትን ይወዳል!» ይላል። ምሳ.8:36። እግዚአብሔር ሰዎች ባሕሪያቸውን በፈለጉት አቅጣጫ እንዲያዳብሩና የሕይወታቸውን መመሪያ ለመወሰን እንዲችሉ የተወሰነ የሕልውና ጊዜ ይሰጣቸዋል። ይህን እድል ካገኙ በኋላ የምርጫቸውን ውጤት ያገኛሉ። ሰይጣንና ተባባሪዎቹ የአመጽ ኑሮ በመኖር ከእግዚ አብሔር ጋር መስማማት ስለማይችሉ የእግዚአብሔር ፊት የሚያቃጥል እሳት ይሆንባቸዋል። ባሕርዩ ፍቅር የሆነው አምላክ በግርማ ሞገሱ ያጠፋቸዋል።

“በታላቁ ተጋድሎ መጀመሪያ ላይ ይህ ሁሉ ለመላእክት ግልጽ አልነበረም። ሰይጣንና ሠራዊቱ የኃጢአታቸውን ውጤት እንዲያገኙ ቢደረግ ኖሮ ይጠፉ ነበር፣ ነገር ግን የኃጢአት የመጨረሻው ውጤት ሞት መሆኑ ለሰማይ ነዋሪዎች ግልጽ አይሆንም ነበር። በዚህ ምክንያት ስለእግዚአብሔር ደግነት የሚኖራቸው ጥርጣሬ በአእምሮቸው ውስጥ የጥፋት ፍሬ የሚያፈራ የኃጢአት ዘር ይሆን ነበር።

“ታላቁ ተጋድሎ በሚያበቃበት ጊዜ ግን ይህ ስጋት አይኖርም። በዚያን ጊዜ ኃጥአንን የማዳን እቅድ ይጠናቀቃል፣ የእግዚአብሔር ትክክለኛ ባሕርይም ለፍጡራን ሁሉ ግልጽ ይሆናል። እንደዚሁም የእግዚአብሔርሕግ ፍጹምና የማይለወጥ መሆኑ ይታወቃል። የኃጢአት ምንነትና የሰይጣን ባሕርይ ይፋ ይወጣሉ።በዚያን ጊዜ የኃጢአት ፍጻሜ ማግኘት የእግዚ አብሔርን ፍቅር ያረጋግጣል፣ ፈቃዱን መፈጸም ደስታቸው በሆነውና ሕጉ በልባቸው በተጻፈው በዩኒቨርስ ነዋሪዎች ፊትም ክብሩ መሠረት ያለው እንዲሆን ያደርገዋል።” Ellen G. White, The Desire of Ages (1898), 761, 763–764.
