---
title:  የፍፃሜው ተሃድሶ 
date:   21/01/2026
---

### መጋበዝ


የኢዮብ ታሪክ በከባድ መከራ ውስጥም እንኳ የእግዚአብሔርን ታማኝነት በኃይል የሚመሰክር ነው። መፅሀፍ ቅዱስ የኢዮብን ቤተሰብና ንብረት ከፈተናው በፊትና በኋላ በዝርዝር ይቀርባል። ኢዮብ የሚወዳቸው ሰባት ወንዶች ልጆችንና ሦስት ሴቶች ልጆችን የነበሩት ባለጸጋ ሰው ነበር። ንብረቱ “ሰባት ሺህ በጎች፣ ሦስት ሺህ ግመሎች፣ አምስት መቶ ጥምድ በሬዎች፣ አምስት መቶ ሴት አህዮች፣ እና እጅግ ታላቅ የቤት ሠራተኞች” ያጠቃልላል (ኢዮብ 1:3)። መከራዎች እርስ በርስ በመተካካላቸው ኢዮብ ሁሉንም አጣ። ኢዮብ ሊታሰብ የማይችል መከራን ደረሰበት፤ ነገር ግን ታሪኩ በታላቅ ዳግም መታደስ ይጠናቀቃል።
ከመከራው ማብቂያ በኋላ፣ የኢዮብ ቁሳዊ ሀብት ከልጆቹ ቁጥር በቀር በሁሉም ዘርፍ በእጥፍ ጨምሮ ነበር (ኢዮብ 42:12, 13)። የአዲሶቹ ልጆቹ ቁጥር ግን ከበፊቱ ጋር ተመሳሳይ ሆኖ ቀረ። ምናልባትም ይህ የ“እጥፍ” ሒደት፣ የኢዮብ የመጨረሻው ተሃድሶ (ካሳ) የሚሆነው በዘላለም ዓለም (በሰማይ) እንደሆነ የሚጠቁም ስውር ፍንጭ ሊሆን ይችላል፤ በዚያም ከመጀመሪያዎቹና ከሁለተኛዎቹ ልጆቹ ጋር እንደገና ይገናኛል። በዚህ መንገድ፣ የኢዮብ ታሪክ ዘላለማዊነትን የሚነካ ወደ ሆነ ታላቅ ዳግም ተሃድሶ ያመለክታል። ኢዮብ በምድር ላይ ያጣው ነገር ሁሉ በሰማይ ሙሉ በሙሉ ይመለስለታል፤ ይህም እግዚአብሔር ቁስላችንን መፈወስ ብቻ ሳይሆን ከምንጠብቀው በላይ እንደሚያደርግልን የተገባውን የመጽሐፍ ቅዱስ ቃል ኪዳን ያጎላል።

ኢዮብ ታሪኩ እንዲነገር ይፈልግ ስለነበር “ምነው ቃሌ በተጻፈ ኖሮ! በመጽሐፍም በታተመ!” (ኢዮብ 19:23) በማለት ተናገረ። ኢዮብ ታሪኩ ተመዝግቦ ተስፋንና ግንዛቤን ለብዙዎች እንደሚሰጥ አላወቀም ነበር። የታሪኩ ፍጻሜ የሚሆነው በዳግም ምጽዓት ጊዜ ነው፤ በዚያም ከሚወዳቸው ጋር እንደገና ይገናኛል እንዲሁም ይበልጥ ታላቅ ከሆነው የቤዛነት ታሪክ ውስጥ አንዱ አካል እንደነበረ ይረዳል/ይገነዘባል።

የኢዮብ ታሪክ ያለ ኢየሱስ ታሪክ ጎደሎ (ያልተሟላ) ይሆን ነበር። በቀራኒዮ የሰይጣን ውሸቶች ምንነታቸው ተጋለጠ፤ ይኸውም የሰው ልጆችን ከፈጣሪያቸው ፍቅር ለመለየት ያለሙ ማታለያዎች መሆናቸው ታወቀ። መስቀሉ “እግዚአብሔር ቸር አይደለም” የሚለውን ክስ ለዘላለም ዝም አሰኘው። የኢየሱስ መስዋዕትነት የመለኮታዊ ፍቅርን ጥልቀት ገለጠ፤ ይህም ፍቅር ፍጥረቶቹ ጠፍተው ከሚያይ ይልቅ ሞትን መቀበልን የመረጠ ፍቅር ነው።
በቀራኒዮ ብርሃን ስንመለከት፣ ፍቅር በእውነት እንዳለ፣ ሕግም ፍጹም ጻድቅና የማይለወጥ እንደሆነ፣ እንዲሁም የእግዚአብሔር ቸርነት ለፍጥረቶቹ ወሰን የሌለው መሆኑን እናያለን። መስቀሉ እግዚአብሔር ጻድቅ የሚያጸድቅም እንደሆነ የሚመሰክር የዘላለም ኪዳን ሆኖ ቆሟል፤ ይህም የጠላትን ውሸት ለዘላለም ዝም ያሰኘ እና እግዚአብሔር ማን እንደሆነ ማለትም የምሕረት፣ የፍትህ እና የማያልቅ ቸርነት አምላክ መሆኑን እውነት የገለጠ ነው።


ሊታዩ የሚገባቸው ጥያቄዎች:

`ኢዮብ ያጣቸው ነገሮች በዚህ ዓለም እስከ ምን ድረስ ደግም ተመልሶለታል? ምን ያህሉስ በዘላለም ሕይወት ብቻ ነው የሚተካው?
`
`በመስቀል ላይ የተከናወኑት ነገሮች በእግዚአብሔር ባሕርይ ላይ ለቀረቡት ክሶች መልስ የሚሰጡት እንዴት ነው?
`
