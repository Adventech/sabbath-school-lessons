---
title:  የአፖሎጂ አስፈላጊነት 
date:   01/01/2026
---

### መረዳት


“ሕዝባችን በእውነት ላይ የሚይዘው እያንዳንዱ አቋም የታላላቅ አእምሮዎችን ትችት ይይዛል፤ ከዓለም ታላላቅ ሰዎች ትልቆቹ ከእውነት ጋር ስለሚገናኙ እያንዳንዱ የምንይዘው አቋም በጥልቀት መመርመርና በመጽሐፍ ቅዱስ መፈተን አለበት፡፡ አሁን የማንታወቅ ይመስላል፤ ነገር ግን ይህ ሁልጊዜ እንደዚህ አይሆንም። ከፊት ለፊት እንድንሆን የሚያደርጉን እንቅስቃሴዎች ሥራ ላይ ስለሆኑ የእውነት ንድፈ ሀሳቦቻችን በታሪክ ምሁራን ወይም በዓለም ታላላቅ ሰዎች የሚነሱ ከሆነ ይነሳሉ፡፡”  Ellen G. White, Evangelism (1946), 69.

“የእምነት መሠረቶች ናቸው የምንላቸውን ትምህርቶች ስንከላከል፣ ትርጉም አልባ የሆኑ መከራከሪያ ነጥቦችን ለመጠቀም ለራሳችን በፍጹም ፈቃድ መስጠት የለብንም። እነዚህ ተቃዋሚን ዝም ለማሰኘት ሊረዱ ይችላሉ፣ ነገር ግን ለእውነት ክብር አይሰጡም።.... ራሳቸውን ለክርክር ያሰለጠኑ ሰዎች የእግዚአብሔርን ቃል በቅንነት የማይጠቀሙበት (ለሌሎች የማይወያዩበት) ትልቅ አደጋ ከፊታቸው አለ። ተቃዋሚን በምንገናኝበት ጊዜ... በእርሱ(በተቃዋሚው) አእምሮ ውስጥ የእምነት መርሆችን ሊያነሳሳ በሚችል መንገድ ጉዳዮችን ማቅረብ ብርቱ ጥረታችን መሆን አለበት።”  Ellen G. White, Evangelism (1946), 69.

“የስህተት ባሕርይ እንደ እውነት ከፍ ተደርጎ በቀረበበት ጊዜ፣ እውነት ምን እንደሆነ እንድናውቅና በብልሃት ለሌሎች ልናቀርበው እንድንችል ቅዱስ ቃሉን በትጋት መመርመር ግዴታችን ነው። የእምነታችንን ምክንያቶች እንድንገልጽ እንጠራለን። ለእግዚአብሔር ሕግ ያለንን ታማኝነት ለመግለጽ በመኳንንት ፊት መቆም ይኖርብናል። ጌታ ለርስቱ ምስክሮች እንድንሆን ከዓለም ለይቶ ጠርቶናል፤ እናም ወጣቶችና ሴቶች ሁሉ በየደረጃቻቸው ጠቃሚ እና ተጽዕኖ ፈጣሪ ለመሆን መሠልጠን አለባቸው... ወላጆች ለልጆቻቸው ተስማሚ ነው ብለው የሚያስቡትን ማንኛውንም ሥራ ቢመርጡ—አምራቾች፣ ገበሬዎች፣ የእጅ ጥበብ ባለሙያዎች፣ ወይም ሌላ ሙያ እንዲከተሉ ቢፈልጉ—ከትምህርት ግብረገብነት(ሥርአት) ትልቅ ጥቅም ያገኛሉ።... እንዲሁም ቅዱሳት መጻሕፍትን መረዳት ያስፈልጋቸዋል። የመጽሐፍ ቅዱስን እውነቶች በመረዳት፣ የኃላፊነት ቦታዎችን ለመሙላት የተሻለ ዝግጁ ይሆናሉ፤ በቀኝም በግራ ባሉ ፈተናዎች ላይ ይጠናከራሉ። ሙሉ በሙሉ ከተመከሩና ራሳቸውን ከቀደሱ፣ እንደ ዳንኤል ሁሉ አስፈላጊ ኃላፊነቶችን እንዲይዙ ሊጠሩ ይችላሉ።.”  Ellen G. White, Christian Education (1894), 197, 198.
”
