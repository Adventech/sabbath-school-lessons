---
title:  ወንጌልን ሰምተው የማያውቁ ሰዎችስ?
date:   21/03/2026
---

### የዚህን ሳምንት ትምህርት ጥቅስ ያንብቡ
ማቴዎስ 15:21–28

### መግቢያ

**ወንጌልን ሰምተው የማያውቁ ሰዎችስ?**

አብርሃም በሌሊት የሚያበሩትን ከዋክብት ሲመለከት፣ እግዚአብሔር እንዲህ የሚል ታላቅ ተስፋ ሰጠው፦ "በርግጥ እባርክሃለሁ፤ ዘርህን እንደ ሰማይ ከዋክብት፣ እንደ ባሕር ዳር አሸዋም አበዛዋለሁ። ዘሮችህም የጠላቶቻቸውን ደጆች ይወርሳሉ፤አሕዛብ ሁሉ በዘርህ ይባረካሉ፤ ቃሌን ሰምተሃልና።” (ዘፍጥረት 22፡17፣ 18)።

ይህ ተስፋ ለአብርሃም ዘሮች ብቻ ሳይሆን ለምድር ሕዝቦች ሁሉ ነበር። አይሁዶች፣ ክርስቲያኖች ሆኑ  እስላሞች ስሙ "የብዙዎች አባት" ማለት የሆነውን አብርሃምን ያከብሩታል። ሕይወቱ ለታማኝነት፣ ለመታዘዝና በእግዚአብሔር ለመታመን ምስክር ሆኖ ቆሟል።

ዛሬ ዓለማችን ከተለያዩ የእምነት ዳራዎች የመጡ ወደ 8.2 ቢሊዮን የሚጠጉ ሰዎች መኖሪያ ናት፤ ከእነዚህም ውስጥ፦

- ቢሊዮን ክርስቲያኖች
- 1.9 ቢሊዮን ሙስሊሞች
- ቢሊዮን ሂንዱዎች
- 531 ሚሊዮን ቡድሂስቶች ይገኙበታል።

ክርስትና በዓለም ትልቁ ሃይማኖት ቢሆንም፣ ብዙ ክርስቲያኖች መጽሐፍ ቅዱሳዊ አስተምህሮዎችን ሙሉ በሙሉ አይከተሉም፤ ወንጌልን በንቃት ለሌሎች የሚወያዩትም እጅግ ጥቂቶች ናቸው። ይህ ሁኔታ ወሳኝ ጥያቄዎችን ያስነሳል፦ በዚህ የሃይማኖት ውዥንብር እና ውስን በሆነ የወንጌል አገልግሎት መካከል እግዚአብሔር አሕዛብን ለማዳን እንዴት ይሠራል? ወንጌልን ሰምተው የማያውቁትንስ እንዴት ይፈርዳቸዋል? በመጽሐፍ ቅዱስ ውስጥ ያልተጠቀሱ ሕዝቦችስ ጉዳይ እንዴት ይታያል?

ኤለን ጂ. ኋይት የእግዚአብሔርን አካታች (inclusive) ተፈጥሮ ስትገልጽ እንዲህ ብላለች፦

"የሰማይ የማዳን ዕቅድ ከስፋቱ የተነሣ ዓለምን በሙሉ ያቅፋል። እግዚአብሔርበከሐዲው ዓለም ላይ የሕይወት እስትንፋስ እፍ ሊልበት ይፈልጋል። በሕይወቱ ላይ ታላቅና ዘላቂ ለውጥ ለማምጣት የሚፈልግን ማንኛውንም ሰው እግዚአብሔርጥሎ አይጥለውም። በችግር ቢከበቡም፣ ዙርያው ቢጨልምባቸውም፣ ከልባቸው ለሚጸልዩትና በእርሱ ለሚተማመኑበት መላዕክቱንይልክላቸዋል፡፡ ይታደጋቸዋልም።"

ይህ ሐሳብ ብዙዎች ከሚገምቱት በላይ እግዚአብሔር አፍቃሪ እንደሆነ የሚያሳይ ሰፊ ሥዕል ይሰጠናል። እግዚአብሔር ከተለያዩ ሰዎች ጋር በተለያየ መንገድ ይሠራል፤ ብዙውን ጊዜም በተፈጥሮና በግል ልምምዶች ራሱን ይገልጣል። ምንም እንኳን ቅዱሳት መጻሕፍት ስለ እግዚአብሔር እጅግ ግልጽ የሆነ መገለጥ ቢሰጡም፣ መጽሐፍ ቅዱስን ማግኘት ለማይችሉ ሰዎች ግን በሚገባቸው መንገድ ያነጋግራቸዋል።

እግዚአብሔር በድንበሮች፣ በቋንቋዎች ወይም በተጻፈው ቃል አይገደብም። በሁሉም ሰው ልብ ውስጥ ለእርሱ የሚሆን ናፍቆትን አስቀምጧል። መጽሐፍ ቅዱስ የሌላቸው ሰዎች እንኳን፣ እርሱ በፈጠረው ዓለምና በልባቸው ውስጥ ባስቀመጠው ናፍቆት አማካኝነት የእርሱን መኖር ሊገነዘቡ ይችላሉ (የሐዋርያት ሥራ 17፡26፣ 27)። መጽሐፍ ቅዱስን ወይም ሚሽነሪን አግኝተው የማያውቁ ግለሰቦችና የተለያየ ባህል ያላቸው የማህበረሰብ ቡድኖች በተሰጣቸው ብርሃን መጠን ምን ምላሽ እንደሰጡ ይታያሉ።

ወንጌልን ለማዳረስ በእግዚአብሔር የተመረጠው ዋነኛ መንገድ የሰዎች አገልግሎት ነው። ክርስቶስ ሲያርግ ለደቀ መዛሙርቱ እንዲህ ብሏል፦ "እንግዲህ ሂዱና አሕዛብን ሁሉ በአብ በወልድና በመንፈስ ቅዱስ ስም እያጠመቃችኋቸው፥ ያዘዝኋችሁንም ሁሉ እንዲጠብቁ እያስተማራችኋቸው ደቀ መዛሙርት አድርጓቸው" (ማቴዎስ 28፡19፣ 20)። የእግዚአብሔር ምርጫ ሰዎች ወንጌልን ለዓለም እንዲያወያዩ ነው። ሆኖም እርሱ በሰዎች አይገደብም። ብርሃን ለሚፈልጉ ሰዎች ወንጌልን የሚያደርስ ሰው በሌለበት፣ እግዚአብሔር ራሱን የሚገልጥባቸው ሌሎች መንገዶች አሉት። እግዚአብሔር በታሪክ ዘመናት ሁሉ ሕልምን፣ ተፈጥሮንና እንስሳትን እንኳ መልእክቱን ለማስተላለፍ ተጠቅሟል። ኢየሱስ እንደተናገረው ሰዎች ዝም ቢሉ "ድንጋዮች ወዲያው ይጮኻሉ" (ሉቃስ 19፡40)።

እግዚአብሔር ዋናው ወንጌልን አድራሽ (missionary) ነው፤ እኛም በእርሱ ተልእኮ እንተባበራለን። ይህ ጥናት እግዚአብሔር በሁሉም ዘመናት የእውነትን ብርሃን ለዓለም ለማድረስ በተጠቀመባቸው የተለያዩ መንገዶች ላይ ያተኩራል።

`የአፖሎጃቲክስ ፈተና፦ አማኞች ሳይሆኑ ስላለፉ ወይም ወንጌልን የመስማት እድል ሳያገኙ ስለሞቱ የቤተሰብ አባሎቻቸው ለሚጨነቁ ሰዎች ምን ምላሽ ትሰጣላችሁ?`