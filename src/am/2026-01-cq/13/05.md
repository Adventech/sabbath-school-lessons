---
title:  በእጆቹ ላይ ያሉ ጠባሳዎች
date:   25/03/2026
---

### መጋበዝ

የኢየሱስ ብርሃን ከሁሉም ብሔር፣ ነገድ እና ቋንቋ ለተውጣጡ ሰዎች መድረሱን ክርስቶስ ሲመጣ በሰማይ እናያለን (ራእይ 7፥9)። ይህም ሙሉውን የወንጌል ታሪክ የማግኘት ዕድሉ ውስን የነበረ ቢሆንም፣ በተሰጣቸው ብርሃን ልክ ታማኝ በመሆናቸው የዳኑትንም ያካትታል። አንዳንዶች ስለ መስቀሉ ታሪክ ለመጀመሪያ ጊዜ የሚሰሙት በሰማይ ይሆናል። ክርስቶስንም፦ "በእጆችህ መካከል ያሉት እነዚህ ቁስሎች ምንድር ናቸው?" ብለው ይጠይቁታል። እርሱም፦ "በወዳጆቼ ቤት የቆሰልሁባቸው ናቸው" ብሎ ይመልስላቸዋል (ዘካርያስ 13፡6)። ወንጌልን ሙሉ በሙሉ ተረድተውት የማያውቁ ሰዎች እንኳን፣ ለእግዚአብሔር ፍቅር መገለጥ በጎ ምላሽ በመስጠት ከዳኑት ወገኖች ጋር ይቆጠራሉ።
በተጨማሪም ኢየሱስ ስሙን እያወቁ ነገር ግን በክርስትና ውስጥ ባሉ የሐሰት ትምህርቶች ግራ የተጋቡትንም ያድናል። ይህ በራዕይ ምዕራፍ 18 ላይ ተገልጧል፤ እግዚአብሔር ሕዝቡን "ከባቢሎን ውጡ" ብሎ ይጠራቸዋል። "ባቢሎን" የሚለው ቃል እውነትና ስህተት የተደባለቁበትን የተበላሸ የክርስትና ሥርዓት ያመለክታል። "ሕዝቤ ሆይ፥ ከእርስዋ ውጡ" የሚለው ጥሪ፣ በባቢሎን በሚመሰለው መንፈሳዊ ጨለማ ውስጥ እንኳ እግዚአብሔር ታማኝ ተከታዮች እንዳሉት ያሳያል (ራዕይ 18፡4)። እግዚአብሔር ልጆቹን በውዥንብርና በስህተት ውስጥ ተተብትበው ያገኛቸዋል፤ ሆኖም ልባቸውን ተመልክቶ ከጨለማ ወደ ብርሃን ይጠራቸዋል።
          የእግዚአብሔር የወንጌል ልብ(God’s missionary heart) ሰፊ እና ሁሉን አቀፍ ነው። እርሱ ሰዎች  ከየትኛውም የኋላ ታሪክ ወይም እውቀት ቢመጡም፣ እያንዳንዱን ግለሰብ ለመድረስ ያለ እረፍት የሚሠራ ታላቁ የነፍስ አዳኝ ነው። የእግዚአብሔር ፍቅር ድንበር የለውም፤ ሰዎችን ከሁሉም የሕይወት ዘርፍ ወደ ዘላለም መንግሥቱ የመሳብ ፍላጎቱ ለመላው  ዓለም  ነው። ለዚህም ነው "እግዚአብሔር ለእያንዳንዳችሁ በሰጣችሁ እምነት መጠን።" የተባለው (ሮሜ 12፥3)። እግዚአብሔር በእያንዳንዱ ሰው ልብ ውስጥ መለኮታዊ ጥሪን የሚለይበትን ስሜት አስቀምጧል።

የእኛ ድርሻ ከእግዚአብሔር ጋር መተባበር፣ የእርሱ ብርሃን መሸከሚያ መሆንና በቻልንበት ቦታ ሁሉ ፍቅሩን ማካፈል ነው።  የእኛ የተልእኮ ኃላፊነት በባቢሎን ስህተቶች የተታለሉ ሌሎች ክርስቲያኖችንም ያካትታል። የመጽሐፍ ቅዱስን እውነት በማካፈልና ስለ እግዚአብሔር ባሕርይ ትክክለኛውን ሥዕል በመስጠት፣ ትክክለኛ ውሳኔ እንዲያደርጉና ከኢየሱስ  መርዳት እንችላለን።

የእኛ ድርሻ ከእግዚአብሔር ጋር መተባበር፣ የብርሃኑ ማስተላለፊያ መሆን እና ፍቅሩን በቻልነው መንገድ  ሁሉ ማካፈል ነው። ሰዎችን ከኢየሱስ ጋር ማስተዋወቅና የወንጌልን ታሪክ መንገር፣ ለእግዚአብሔር ፍቅር ትክክለኛ ምላሽ እንዲሰጡ ያበረታታቸዋል።  የሚስዮን ኃላፊነታችን በባቢሎን ስህተቶች የተታለሉ ሌሎች ክርስቲያኖችንም ያካትታል። የመጽሐፍ ቅዱስን እውነት በማካፈል እና ስለ እግዚአብሔር ባህሪ ትክክለኛውን ምስል በመስጠት፣ ትክክለኛውን ውሳኔ እንዲያደርጉና ከኢየሱስ ወደ ኋላ እንዳይርቁ ልንረዳቸው እንችላለን።

እያንዳንዳችን የምናምነውን እና ለምን እንደምናምነው የማወቅን ተግዳሮት እንቀበል። ክርስቶስን በደንብ አውቀን፤ ከተለያየ የኋላ ታሪክ ላላቸው ሰዎችም እርሱን እናካፍል። እምነታችን በሚፈተንበት ጊዜ ስለ እምነታችን እና በውስጣችን ስላለው ተስፋ ምክንያታዊ መልስ መስጠት እንችል ዘንድ ጌታ ይርዳን።



ሊታዩ የሚገባቸው ጥያቄዎች:

`እግዚአብሔር የኢየሱስን ስም ሰምተው የማያውቁ አንዳንድ ሰዎችን የሚያድን ከሆነ፣ ወንጌልን ለሰዎች ማካፈል ጥቅሙ ምንድን ነው?
`
`በተሳሳቱ ትምህርቶች ግራ ለተጋቡ ሌሎች ክርስቲያን ወገኖች ምን ዓይነት ሚስዮናዊ ኃላፊነት ሊሰማን ይገባል?
`