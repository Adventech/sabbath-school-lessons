---
title:  በፍርድ ቀን የሚገጥሙ ድንገተኛ ክስተቶች
date:   26/03/2026
---

### መረዳት

“በመጨረሻው ፍርድ ጊዜ እያንዳንዱ ኃጢአተኛ እውነትን የናቀበትን ምክንያት ይረዳል። በኃጢአት የታወረ አእምሮ ሁሉ የመስቀልን ምንነት ይረዳል። በቀራንዮና በቀራንዮ ላይ በተሰዋው አንጻር ኃጥአን ይወገዛሉ። እያንዳንዱ የሐሰት ምክንያት ይሰረዛል። የሰብአዊ ክህደት ክፉ ባሕር ይገልጻል። ሰዎች ምርጫቸውን ያያሉ።”Ellen G. White, The Desire of Ages (1898), 58. 

“በእግዚአብሔር ፊት ለመቆም የሚያስችለን ስለ እውነት ብዙ ማወቃችን ሳይሆን ያወቅነውን በተግባር የተረጐምን እንደሆነ ነው። ብዙ ብርሃን ያገኙና የእግዚአብሔር አገልጋይ ነን እያሉ ነገር ግን ብርሃኑን ችላ በማለት በየዕለቱ ከእምነታቸው ጋር የሚቃረን ኑሮ ከሚኖሩት ሰዎች ይልቅ ለይተው ለማወቅ እስከቻሉ ድረስ እውነትን የሚመርጡ አሕዛብ የተሻለ ዕድል አላቸው።” White, The Desire of Ages, 239.

“በፍርድ ቀን የሱስ የሚያመሰግናቸው ሰዎች ስለ ሃይማኖት ትምህርት ብዙ ላያውቁ ይችላሉ፣ ነገር ግን የእርሱን መመሪያዎች ከልብ ተቀብለዋል። በመለኮታዊ መንፈስ በመመራት በአካባቢያቸው ላሉት ሰዎች በረከት ሆነዋል። ከአረማውያን መካከል እንኳ የርህራሄ መንፈስ ያላቸው ሰዎች ስላሉ የሕይወት ቃልን ከመስማታቸው በፊት የወንጌላውያን የቅርብ ወዳጆች በመሆን ሕይወታቸውን ለአደጋ እስከማጋለጥ ድረስ አገልግሎት ሰጥተዋቸዋል። ከአረማውያን መካከል እግዚአብሔርን በጭፍን የሚያመልኩና በሰዎች አማካይነት ብርሃን ያልደረሳቸው አሉ፣ ስለሆነም እነዚህ ሁሉ አይጠፉም። ምንም እንኳ በጽሑፍ የተሰጠውን የእግዚአብሔ ርን ሕግ ባያውቁም በሥነ ፍጥረት አማካይነት ድ ምጹን በመስማት ህግ Pሚጠይቀውን መንፈስ ቅዱስ ፈጽመዋል። ልባቸውን እንደነካ ሥራ ቸው ስለሚመሰክር የእግዚአብሔር ልጆች መሆናቸው አያጠራጥርም። 

“ከሕዝቦችና ከአረማውያን የተውጣጡት እነዚህ ተራ ሰዎች ከጌታ አንደበት «ከነዚህ ከታናሾች ወንድሞቼ ላንዱ ያደረጋችሁት ለኔ አደረጋችሁ፣» የሚለውን ንግግር ሲሰሙ ምን ያህል ይገርማቸውና ይደሰቱ ይሆን! የፈጸሙት ድርጊት በእርሱ ዘንድ ተቀባይነት በማግኘቱ ተከታዮቹ በመገረምና በመደሰት ቀና ብለው ሲመለከቱ ማየት ፍቅሩ ወሰን የሌለውን ጌታ ምን ያህል ያስደስተው ይሆን!”White, The Desire of Ages, 638.