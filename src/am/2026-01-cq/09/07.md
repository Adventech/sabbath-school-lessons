---
title:  መጠየቅ
date:   27/02/2026
---



በዚህ የጥናት ጉዞአችን፣ ትምህርቱን በጥልቀት መመርመርና ለዕምነታችን እንዲሁም ለዕለት ተዕለት ኑሮአችን ያለውን ፋይዳ ማሰላሰል እጅግ አስፈላጊ ነው።በሰንበት ትምህርት ክፍላችሁ (ወይም በመጽሐፍ ቅዱስ ጥናት ቡድናችሁ) ውስጥ የሳምንቱን ዋና ክፍልና ጥቅሶች በጥልቀት ለመወያየት እንዲረዳችሁ እነዚህን ከስር የተቀመጡ ጥያቄዎች እንደ መመሪያ ተጠቀሙባቸው።

መግደላዊት ማርያም:
`1.	ባዶ መቃብር ሲያዩ የእርስዎ ምላሽ ምን ይሆን ነበር? (ዮሐንስ 20፡1–3)
`
`2.	ስለ መግደላዊት ማርያም ታሪክና አስተዳደግ ምን እናውቃለን? (ሉቃስ 8፡1–3)
`
`3.	ኢየሱስ ከማርያም ጋር ካደረገው ግንኙነት ስለ እርሱ እና እርሱ ቅድሚያ ስለሚሰጣቸው ነገሮች ምን እንማራለን? (ዮሐንስ 20፡11–18)
`
`የግል ጥያቄ፦ ከማርያም ታሪክ ጋር ራስዎን እንዴት ያገናኛሉ? ኢየሱስ ለእሷ የነበረው ርኅራኄ እኛ ለሌሎች ሰዎች ያለንን ግንኙነት እንዴት ሊቀርጸው ይገባል?
`

የትንሳኤው ፋይዳ:

`1.	ትንሳኤው በክርስቶስ ድል አድራጊ ሕይወት መኖር ማለት ምን ማለት እንደሆነ ያለንን ግንዛቤ እንዴት ይለውጠዋል? (ሮሜ 6፡4–6)
`
`2.	ትንሳኤው አማኞች ሞትን በተስፋ እንዲጋፈጡ እንዴት ድፍረት ይሰጣል? (1 ቆሮንቶስ 15፡20–23)
`
`የግል ጥያቄ፦ ሞትን እንዳንፈራ የሚያበረታቱ ምን ዓይነት ታሪኮችን ያውቃሉ? (ለምሳሌ፦ ስለ ደፋር ሚስዮናውያን፣ የተሰደዱ ቅዱሳን፣ የቆራጥ ተሐድሶ አራማጆች፣ ወዘተ ታሪኮች)
`

የትንሳኤውን እውነት ማካፈል:
`1.	ትንሳኤው ኢየሱስን ከሌሎች የሃይማኖት መሪዎች ሁሉ ይለየዋል። ይህ እውነት እምነትዎን ለሌሎች በሚይወያዩበት መንገድ ላይ ምን ተፅዕኖ አለው? (የሐዋርያት ሥራ 4፡33፤ 1 ቆሮንቶስ 15፡14–19)
`
`2.	የትንሳኤውን ታሪካዊ ማስረጃዎች (አሰቃቂው ስቅለት፣ ባዶ መቃብር፣ መገለጥ  ና መለወጥ) ለተጠራጣሪዎች ወይም ምክንያታዊ ማስረጃ ለሚፈልጉ ሰዎች እንዴት ማቅረብ ይቻላል?
`
`የግል ጥያቄ፦ በተለይ ሞት በሚያስፈራውና ጥርጣሬ በበዛበት ዓለም ውስጥ የትንሳኤውን ተስፋ ለማኅበረሰባችን የምናካፍልባቸው ተግባራዊ መንገዶች ምንድን ናቸው?
`

ሊታወሱ የሚገቡ ዋና ዋና ነጥቦች 
•	ኢየሱስ የእኛን ሐዘንና ትከሻችን ላይ ያለውን ሸክም ይመለከታል፤ እያንዳንዳችንንም በግል ይንከባከበናል።
•	የክርስቶስ ትንሳኤ ኃጢአትን እንድናሸንፍና ሞትን እንዳንፈራ ኃይል ይሰጠናል።
•	የትንሳኤው ታሪካዊ ማስረጃ ጠንካራ ነው፤ አማኞችም ይህን የትንሳኤ እውነት በሙሉ ልበ ሙሉነት ሊይወያዩ ይችላሉ።
 
