---
title:  እውነት ወይስ ልብ ወለድ? የክርስቶስ ትንሳኤ ማስረጃዎች
date:   23/02/2026
---

### መተርጎም


አመክንዮንና ማስረጃን በምትጠይቅ ዓለም ውስጥ፣ ወጣቶች ስለ ትንሳኤው እውነት በልበ ሙሉነት ሊመሰክሩ ይችላሉ። የክርስቶስን ትንሳኤ የሚደግፉ ማስረጃዎች ጠንካራና አሳማኝ ናቸው፦

አስከፊው ስቅለት፦ በመጀመሪያ ኢየሱስ በመስቀል ላይ በትክክል መሞቱን ማረጋገጥ አስፈላጊ ነው። ዶክተር ዊልያም ኤድዋርድስ በክሊኒካዊ ጥናት (The Journal of the American Medical Association) ላይ ባሳተሙት የሕክምና ትንተና፣ የስቅለትን አስከፊነት ሲያስረዱ “ታሪካዊና ሕክምናዊ ማስረጃዎች በግልጽ እንደሚያሳዩት ኢየሱስ ጎኑን ከመወጋቱ በፊት መሞቱን ነው” ብለዋል። ሮማውያን ወታደሮች የሞት ቅጣትን በማስፈጸም ረገድ የተካኑ ነበሩ፤ ይህም ኢየሱስ ዝም ብሎ ራሱን እንዳልሳተ ወይም በሕይወት እንዳልተረፈ ይልቁንም በትክክል መሞቱን ያረጋግጣል (ዮሐንስ 19፡33፣ 34)።

              ባዶው  መቃብር ፦ ዶክተር ጋሪ ሀበርማስ ስለ ትንሳኤው በሰጡት ትንተና፣ ባዶ መቃብር በብዙ ማስረጃዎች የተደገፈ ታሪካዊ እውነት መሆኑን ደምድመው ጠቅሰዋል። ከእነዚህም ማስረጃዎች አንዱ ሴቶች መቃብሩን ቀድመው ማግኘታቸው ነው። ተጠራጣሪዎች እንደሚሉት የወንጌል ዘገባዎች በፈጠራ የተጻፉ ቢሆኑ ኖሮ፣ ጸሐፊዎቹ የሴቶችን ምስክርነት ባልተጠቀሙ ነበር፤ ምክንያቱም በጥንቱ ዘመን የሴቶች ምስክርነት በፍርድ ቤት ተቀባይነት ስላልነበረው ነው። ሴቶች የታሪኩ ዋነኛ ምስክሮች መሆናቸው የሚያሳየው፣ የወንጌል ጸሐፊዎች ታሪኩን በትክክል ለመንገር ሲሉ በወቅቱ በባህል ተቀባይነት የሌላቸውን ዝርዝሮች እንኳ ሳይቀር ለማካተት ፈቃደኛ መሆናቸውን ነው። በተጨማሪም የኢየሱስ ጠላቶች የትንሳኤውን ወሬ ለማስተባበል የእርሱን ሥጋ ማግኘት ባለመቻላቸው የባዶ መቃብሩን ትክክለኛነት ያጠናክረዋል (ማቴዎስ 28፡11–15)።Habermas, G. “The Case for the Resurrection of Jesus,” Kregel Publications, 2004, 51.

መገለጦች (Appearances)፦ የጥንት ክርስቲያኖች ኢየሱስ በመንፈስ ብቻ ሕያው ነው ብለው አላመኑም፤ ይልቁንም በአካልና በሥጋ እንዳዩት ተናግረዋል። ጳውሎስ እነዚህን መገለጦች በ1ኛ ቆሮንቶስ 15፡5–8 ላይ ዘርዝሯል። ይህንን መልእክት በጻፈበት ወቅት፣ የታሪኩ ምስክር የሆኑ(ሊሆኑ የሚችሉ) ወደ አምስት መቶ የሚጠጉ ሰዎች በሕይወት የነበሩ ሲሆን፣ ጳውሎስ የተናገረውን ማረጋገጥ የሚችሉ ነበሩ።

ለውጥ ፦ ትንሳኤው በደቀ መዛሙርቱ ላይ ያሳደረው ተጽዕኖ ጥልቅና ፈጣን ነበር። ተስፋ የቆረጡ ተከታዮች ከነበሩበት ወደ ደፋር የትንሳኤው ምስክሮች ለውጧቸዋል። ከትንሳኤው በፊት ደቀ መዛሙርቱ በፍርሃት ተደብቀው ነበር (ዮሐንስ 20፡19)፤ ከትንሳኤው በኋላ ግን ስለ ምስክርነታቸው ስደትን አልፎ ተርፎም ሞትን ለመጋፈጥ ፍቃደኞች ሆኑ (ሐዋርያት ሥራ 4፡33)። ሰዎች ለውሸት ሲሉ አይሞቱም።

የጥንቷ ቤተ ክርስቲያን የትንሳኤውን ክስተት አልፈጠረችም፤ ይልቁንም የትንሳኤው ክስተት ነው የጥንቷን ቤተ ክርስቲያን የፈጠራት። ስለ ትንሳኤው መልእክት ስታካፍሉ፣ እንዲሁ ዝም ብላችሁ ታሪክ እየተናገራችሁ አይደለም ከዚያ በላቀ ሁኔታ ሕይወትን የመለወጥ ኃይል ያለውን ፍጹም እውነት እያቀረባችሁ ነው እንጂ።

Journal page:
`ከትንሳኤው አራት ዋና ዋና ገጽታዎች መካከል ሰዎችን ስለ ትንሳኤው እውነተኝነት ለማሳመን ይበልጥ አስፈላጊው የሆነው የቱ ይመስልዎታል? ትንሹስ የትኛው ነው?
`
`የትንሳኤውን እውነተኝነት ለማረጋገጥ የሚረዱ ምን ተጨማሪ ማስረጃዎችን ማቅረብ ይችላሉ?
`