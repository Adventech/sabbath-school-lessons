---
title:  ከከፍተኛ የኅብረተሰብ ክፍሎች ጋር መነጋገር
date:   08/01/2026
---

**መረዳት**

“ወደ ከፍተኛ የኅብረተሰብ ክፍሎች ለመድረስ በሚደረገው ጥረት ሁሉ፣ የእግዚአብሔር ሠራተኞች ጠንካራ እምነት ያስፈልጋቸዋል። ምንም እንኳ ውጫዊ ገጽታዎች ተስፋ የሚያስቆርጡ ቢመስሉም፣ ነገር ግን በጨለመ ሰዓት ውስጥ ከላይ ብርሃን አለ። እግዚአብሔርን የሚወዱና የሚያገለግሉ ሰዎች ኃይል ዕለት ተዕለት ይታደሳል።.... የእግዚአብሔር የእውነት ብርሃን ዓለማችንን በከበበው ጨለማ መካከል መብራት እንዳለበት እያስታወሱ፣ እነዚህ ሠራተኞች የመተማመናቸውን መጀመሪያ እስከ መጨረሻው ድረስ ጽኑ አድርገው ይያዙ። ከእግዚአብሔር አገልግሎት ጋር በተያያዘ ተስፋ መቁረጥ ሊኖር አይገባም። እግዚአብሔር ለአገልጋዮቹ የሚያስፈልጋቸውን ኃይል ሁሉ ሊሰጥ፣ እንዲሁም እንደየሁኔታው ለሚለያይ ፍላጎታቸው የሚሆነውን ጥበብ ሊያድል የሚችልና ፈቃደኛ አምላክ ነው።” (ከኤሌን ጂ ዋይት የሐዋሪያት ስራ(1911) ከተሰኘ መፅሀፍ ከገፅ 242 የተወሰደ)

“የዘር ልዩነት (Caste) በነገሠበትና የሰዎች መብት ብዙውን ጊዜ እውቅና ባልተሰጠበት በዚያ ዘመን፣ ጳውሎስ የሰው ልጆች ወንድማማችነትን እንደ ታላቅ እውነት አስቀምጧል። እግዚአብሔር ‘የሰውን ዘር ሁሉ ከአንድ ወገን ፈጥሮ በምድር ሁሉ ላይ እንዲኖሩ አደረገ’ ሲል አውጇል። በእግዚአብሔር ፊት ሁሉም እኩል ናቸው፤ እያንዳንዱም የሰው ልጅ ለፈጣሪው ፍጹም ታማኝነት ይገባዋል። ....  ‘ይኸውም ሰዎች እግዚአብሔርን ፈልገው ተመራምረው ምናልባት ያገኙት እንደ ሆነ ብሎ ነው፤ ይህም ቢሆን እርሱ ከእያንዳንዳችን የራቀ ሆኖ አይደለም’”

“በዙሪያው ወዳሉት ታዋቂ ሰዎች እየጠቆመ፣ ከራሳቸው ገጣሚዎች የተዋሰ ቃል በመጠቀም ወሰን የሌለው አምላክ እንደ አባት እነርሱን አንደ ልጆች አድርጎ ገለጸ። ‘የምንኖረውና የምንንቀሳቀሰው፣ ያለነውም በርሱ ነውና።’ ሲል አወጀ፤ ‘ከራሳችሁ ባለቅኔዎችም አንዳንዶቹ እንዳሉት፣ ‘እኛም ደግሞ ልጆቹ ነን። እንግዲህ የእግዚአብሔር ልጆች ከሆንን፣ አምላክ በሰው ሙያና ጥበብ የተቀረጸውን ወርቅ ወይም ብር ወይም ድንጋይ ይመስላል ብለን ማሰብ አይገባንም።’ ” (ከኤሌን ጂ ዋይት የሐዋሪያት ስራ ከተሰኘ መፅሀፍ ከገፅ 238,239 የተወሰደ)