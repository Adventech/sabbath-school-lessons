---
title:  የቡድሃ አጣብቂኝ 
date:   01/02/2026
---

### መዋሃድ

ጋውታማ ከቤተ መንግሥቱ ወደ ውጭ ሲወጣ፣ መከራን ተመለከተ። ህመም እና ሞት በሁሉም ቦታ ያሉ ይመስሉ ነበር። በሂንዱ እምነት አስተምህሮዎች ውስጥ ስለ መከራ አጥጋቢ መልስ ስላላገኘ ነገሩ ያስጨንቀው ነበር። በመሰረቱ፣ ጋውታማ ከክፋትና ከመከራ እንቆቅልሽ(Problem of evil) ጋር ይታገል ነበር። እግዚአብሔርን ከጉዳዩ ውስጥ በማውጣት፣ የመከራን መንስኤዎች ሁሉ ከምኞትና ከዓለማዊ ቁራኝነት ጋር አያያዛቸው፤ ነጻነትንም ለማግኘት በፅሞና (meditation) እና በሥነ-ምግባራዊ ኑሮ መመራትን መረጠ።. (Samma Kammanta): Behaving ethically and morally by not taking life, not taking what is not given (i.e., stealing), and avoiding sexual misconduct. This principle guides individuals to live in a way that’s respectful to others’ rights and well-being, thus reducing harm and suffering.

የፕሪንስተን ዩኒቨርሲቲ ፕሮፌሰር የሆኑት ስቲቭ ፕሮቴሮ፣ ‘ሃይማኖቶች ሁሉ አንድ ናቸው’ የሚለውን ሀሳብ ውድቅ ቢያደርጉም፣ ሁሉም ሃይማኖቶች የሚጋሩትን አንድ ነገር አስተውለዋል፡- “የዓለም ሃይማኖቶች የሚጋሩት የመድረሻ መስመሩን ሳይሆን መነሻውን ነው። የሚጀምሩበትም ቦታ፣ ‘በዚህ ዓለም ላይ የተበላሸ ነገር አለ’ ከሚል ቀላል ምልከታ ነው።” ልባችን በፍትህ መጓደል፣ በክፋት እና በመከራ ሲቃጠል፣ በነፍሳችን ውስጥ ክፍተት ይሰማናል፤ ነገሮች በዚህ መንገድ መሆን አልነበረባቸውም ብለን ለመጮህ እንፈልጋለን። በዚህ ዓለም ላይ ትክክል ያልሆነ ነገር እንዳለ በውስጣችን እናውቃለን፤ ትርጉም የለሽ እና በዘፈቀደ የሚከሰት መከራ የተፈጥሮ ሕግ አካል ሆኖ መከሰት እንደሌለበት እንረዳለን። ፕሮቴሮ እንደተናገሩት፣ ሁሉም ሃይማኖቶች ሊያስረዱ የሚሞክሩት ይህንን እውነታ ነው። Stephen R. Prothero, God Is Not One: The Eight Rival Religions That Run the World—and Why Their Differences Matter (HarperOne, 2010), 9.

በዮሐንስ ወንጌል ምዕራፍ 9 ላይ፣ ኢየሱስ መከራን አልሸሸም፤ ይልቁንም በርህራሄ እና በዓላማ በቀጥታ ተጋፈጠው። ከውልደቱ ጀምሮ ዕውር የሆነን ሰው ባገኙ ጊዜ፣ ደቀ መዛሙርቱ ኢየሱስን፣ "መምህር ሆይ፣ ይህ ሰው ዕውር ሆኖ እንዲወለድ ኃጢአት የሠራው ማን ነው? እርሱ ወይስ ወላጆቹ?" ብለው ጠየቁት (ዮሐንስ 9፥2)። ይህ ጥያቄ የሲድሃርታን ስጋት የሚያስተጋባ ነበር። የኢየሱስ መልስ ግን ለውጥ የሚያመጣ ነበር፦ "የእግዚአብሔር ሥራ በእርሱ እንዲገለጥ ነው እንጂ እርሱ ወይም ወላጆቹ ኃጢአት አልሠሩም" (ቁ. 3)። ኢየሱስ መከራውን ካለፈ ኃጢአት ወይም ከካርማ(ያለፈ ድርጊት) ጋር ከማያያዝ ይልቅ፣ የእግዚአብሔር ክብር የሚገለጥበት አጋጣሚ አድርጎ ገለጸው። ከዚያም ሰውየውን ፈወሰው፤ ዐይኑን በማብራት፣ እግዚአብሔር ለመከራ የሚሰጠው ምላሽ ፍልስፍናዊ ወይም ከሩቅ የሚታይ ሳይሆን፣ ግላዊና ቤዛዊ (የማዳን) መሆኑን አሳየ።

ኢየሱስ የዓለም ብርሃን እንደመሆኑ ለጨለማው የሕይወት እውነታ ግልጽነትን ይሰጣል።  መከራ ቢኖርም የመጨረሻው ቃል ግን የመከራ ሳይሆን የእግዚአብሔር ቸርነት እና ፍቅር እንደሆነ ያሳያል። የክርስቶስ ተከታዮች ራሳቸውን ከመከራ ማራቅ የለባቸውም፤ ይልቁንም ጉዳት የደረሰባቸውን ሰዎች በመቅረብ፣ ርህራሄን ማሳየት እንዲሁም ፈውስን እና ተስፋን ማምጣት ይገባቸዋል።

ሊመረመሩ የሚገባቸው ጥያቄዎች:

`በ ዮሐንስ 9 ላይ ኢየሱስ ለዚያ ዕውር ሰው የሰጠው ምላሽ ምን ነበር?`

`እስካሁን ካያችሁት የሰው ልጅ መከራ ሁሉ የከፋው የትኛው ነው? በእንዲህ ያለ መከራ ውስጥ ላሉ ሰዎች እንዴት ብርሃን መሆን ትችላላችሁ?`