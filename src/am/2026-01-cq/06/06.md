---
title:  የህይወት ብርሃን
date:   05/02/2026
---

### መረዳት

“በዚያ ዘመን የአሕዛብ ኢአማኝነት ሥርዓት በሕዝብ ላይ የነበረው ተጽዕኖ እየላላ መጥቶ ነበር። የጥንቱ ሥርዓትና ተረት ሰዎችን አሰልችቶ ነበር። ልብን ለማርካት የሚችል ሃይማኖት ለማግኘት ይናፍቁ ነበር። የእውነት ብርሃን ከሰዎች የራቀ መስሎ በሚገመትበት ጊዜ ብርሃንን የሚናፍቁ ግራ በመጋባት ይተክዙ ነበር። ስለ ሕያው አምላክ ለማወቅና ከመቃብር ባሻገር ስለሚኖረው ሕይወት ማረጋገጫ ለማግኘት የሚሹ ነበሩ።” Ellen G. White, The Desire of Ages (1898), 32.

“የዓለም ታዋቂ ምሑራንን ተከትለን የሰብአዊ ዘርን የታሪክ መዛግብት ወደኋላ ተመልሰን እስከ መነሻው ብንመረምር እነዚህን ታዋቂ መምህራን ይመራ የነበረ ብርሃን እንደ ነበር እንረዳለን። በጸሐይ ክልል ውስጥ የሚገኙት ጨረቃና ከዋክብት (ፕላኔቶች) ከጸሐይ የሚያገኙትን ብርሃን እንደሚ ያንጸባርቁ ሁሉ እንደዚሁም እነዚህ የዓለም ታዋቂ ምሑራን ትምህርታቸው እውነተኛ እስከሆነ ድረስ ከጽድቅ ጸሐይ የሚገኘውን የብርሃን ጨረርያንጸባርቃሉ። እያንዳንዱ የተከበረ ሐሳብና የእውቀት ብልጭታ የሚገኘው የዓለም ብርሃን ከሆነው ጌታ ነው።” White, The Desire of Ages, 464, 465.

"በሰው ልብ በኩል ከትውልድ ወደ ትውልድ ሲወርድ የመጣው የአባትነት ፍቅር ሁሉ፣ በሰው ነፍስ ውስጥ የፈለቁ የርኅራኄ ምንጮች ሁሉ፣ ከእግዚአብሔር ወሰን የለሽና ለማያልቀው ፍቅር ጋር ሲነጻጸሩ ከታላቅ ውቅያኖስ አጠገብ እንዳለች አንዲት ትንሽ ጠብታ ናቸው። አንደበት ሊናገረው ብዕርም ሊገልጸው አይችልም። በሕይወትህ ዘመን ሁሉ በእርሱ ላይ ልታሰላስል ትችላለህ የሰማያዊውን አባት ፍቅርና ርኅራኄ ለመረዳት ቅዱሳት መጻሕፍትን በትጋት ልትመረምር ትችላለህ እግዚአብሔር የሰጠህን ኃይልና ችሎታ ሁሉ ልትጠቀም ትችላለህ ሆኖም ከዚያ ባሻገር ገና የማይመረመር ጥልቀት አለው። ያንን ፍቅር ለዘመናት ልታጠናው ትችላለህ፤ ነገር ግን እግዚአብሔር ልጁን ለዓለም እንዲሞት በመስጠት የገለጸውን የፍቅሩን ርዝመት፣ ስፋት፣ ጥልቀትና ከፍታ ሙሉ በሙሉ ልትረዳው አትችልም። የዘላለም ዓለም እንኳ ሙሉ በሙሉ ሊገልጠው አይችልም። ሆኖም መጽሐፍ ቅዱስን ስናጠና፣ በክርስቶስ ሕይወትና በቤዛነት ዕቅድ ላይ ስናሰላስል፣ እነዚህ ታላላቅ ጭብጦች ለአእምሮአችን ይበልጥ እየተገለጡልን ይሄዳሉ።”Ellen G. White, Testimonies for the Church, vol. 5 (1889), 740.