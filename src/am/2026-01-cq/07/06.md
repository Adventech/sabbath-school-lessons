---
title:  ክርስቶስን በፍቅር ከፍ ማድረግ
date:   12/02/2026
---

### መረዳት


“የመሐመዳዊያን እምነት  በብዙ አገሮች ተከታዮች አሉት፣ ተከታዮቹም የክርስቶስን አምላክነት ይክዳሉ። ታዲያ ይህ እምነት እየተስፋፋ ባለበት ሁኔታ፣ የእውነት ጠበቆች ስህተቱን ለማፍረስና ስለ ብቸኛው የዓለም አዳኝ ቀድሞ መኖር ለሰዎች ለማስተማር ትጋታቸውን ማሳየት ሊሳናቸው ይገባል? Ellen G. White, The Home Missionary, September 1, 1892.

የእግዚአብሔርን ቃል የሚመረምሩና የሚያምኑ፣ ኢየሱስን በመለኮታዊና በሰብዓዊ ባሕሪው ለዓለም የሚያስተዋውቁ፣ 'እንድንበት ዘንድ ከሰማይ በታች ለሰዎች የተሰጠ ሌላ ስም የለም' ብለው በመንፈስ ቅዱስ ኃይል የሚያውጁና በተግባር የሚያሳዩ ሰዎች ምንኛ ያስፈልጉናል! ክርስቶስን በሕይወታቸውና በባሕርያቸው የሚያሳዩ፣ እርሱ የአብ ክብር ነጸብራቅ እንደሆነ ለዓለም ከፍ አድርገው የሚያሳዩ፣ እግዚአብሔር ፍቅር መሆኑን የሚያውጁ አማኞች አሁን ምንኛ ያስፈልጉናል!"Ellen G. White, Prophets and Kings (1917), 377, 378.
 
"የሰማይ የመዳን ዕቅድ መላውን ዓለም ለማቀፍ እስከሚችል ድረስ ሰፊ ነው። እግዚአብሔር አቅም ያጣው የሰው ልጅ ውስጥ የሕይወትን እስትንፋስ ለመተንፈስ ይናፍቃል። ዓለም ሊሰጠው ከሚችለው በላይ የሆነ ከፍ ያለና የከበረ ነገርን ለማግኘት ከልቡ የሚናፍቅን ማንኛውንም ሰው አያሳዝንም። በጣም ተስፋ በሚያስቆርጡ ሁኔታዎች ውስጥ ተከበው ሳሉ ከእነርሱ በላይ የሆነ ኃይል እንዲቆጣጠራቸው፣ ነፃነትንና ሰላምን እንዲሰጣቸው በእምነት ለሚጸልዩ ሁሉ እርሱ ዘወትር መላእክቱን ይልካል። እግዚአብሔር በተለያዩ መንገዶች ራሱን ይገልጽላቸዋል፤ እንዲሁም 'ተስፋቸውን በእግዚአብሔር እንዲያደርጉ የእግዚአብሔርንም ሥራ እንዳይረሱ ትዕዛዛቱንም እንዲጠብቁ' (መዝሙር 78:7) ለሁሉም ቤዛ አድርጎ ራሱን በሰጠው በእርሱ ላይ ያላቸው መተማመን እንዲጸና ከአምላካዊ ጥበቃው ጋር ያገናኛቸዋል" Ellen G. White, The Review and Herald, November 25, 1890.

"ክርስቶስ የሰሚዎቹን ልብ ወደ እርሱ የሳበው ፍቅሩን በመግለጥ ነበር፤ ከዚያም መሸከም እንደሚችሉ መጠን የመንግሥቱን ታላላቅ እውነቶች ጥቂት በጥቂት ገለጠላቸው። እኛም ሰዎችን ባሉበት ቦታ ለማግኘት ሥራችንን ከሰዎች ሁኔታ ጋር ማላመድን መማር አለብን። የእግዚአብሔር ሕግ ጥያቄዎች (claims) ለዓለም መቅረብ ቢኖርባቸውም ያ የክርስቶስ ፍቅር ልብን ሊያለሰልስና ወደ ታዛዥነት ሊመራ የሚችል ብቸኛው ኃይል መሆኑን በጭራሽ መርሳት የለብንም።" Ellen G. White, Christ’s Object Lessons (1900), 57.


"አመክንዮ (logic) ሰውን ላያንቀሳቅስ ክርክርም ሰውን ለማሳመን አቅም ሊያጣ ቢችልም በግል አገልግሎት የሚገለጥ የክርስቶስ ፍቅር ግን የደነደነውን ልብ ሊያለሰልስ ይችላል፤ በዚህም የእውነት ዘር ሥር እንዲሰድ ያደርጋል።” Ellen G. White, Christ’s Object Lessons (1900), 57.
