---
title:  መጠየቅ
date:   13/02/2026
---

ይህንን ትምህርት ስናጠና፣ ቃሉን በልባችን እያመላለስን በዕምነታችንና በኑሮአችን ላይ የሚኖረውን ለውጥ ማስተዋል ይኖርብናል። በሰንበት ትምህርት ክፍላችሁ (ወይም በመጽሐፍ ቅዱስ ጥናት ቡድናችሁ) ውስጥ የሳምንቱን ዋና ክፍልና ጥቅሶች በጥልቀት ለመወያየት እንዲረዳችሁ እነዚህን ከስር የተቀመጡ ጥያቄዎች እንደ መመሪያ ተጠቀሙባቸው።

**የእግዚአብሔር ባሕርይ**

1.	ስለ እግዚአብሔር ማንነት በክብር ልንይዛቸውና ልናስተምራቸው የሚገቡ መሠረታዊ እውነቶች ምንድን ናቸው? (ዘዳግም 6፡4–9)
2.	ዘዳግም 6፡4 እግዚአብሔርን በአንድነትም በብዙ ቁጥርም (Singular and Plural) የሚገልጸው እንዴት ነው? (በዚህ ሳምንት "መዋሃድ" ላይ በተሰጠው ማብራሪያ መሠረት የዕብራይስጡን ቃል አጠቃቀም ልብ ይበሉ።)
3.	እግዚአብሔር ስለ ራሱ በብዙ ቁጥር የተናገረባቸው ሌሎች መንገዶች(ጥቅሶች) ምንድን ናቸው? (ዘፍጥረት 1፡26፤ ኢሳይያስ 6፡8)
4.	በመለኮት (Godhead) ውስጥ ያሉት የሦስቱ አካላት ስም ማን ማን ይባላል? (ማቴዎስ 28፡19-20፤ 2 ቆሮንቶስ 13፡14)
5.	አንድ ሙስሊም የሥላሴን ትምህርት ለመቀበል ሲሞክር ምን ዓይነት ተግዳሮቶች ሊገጥሙት ይችላሉ?

`የግል ጥያቄ፦ የእግዚአብሔርን የሥላሴነት ባሕርይ መረዳትዎ ከእግዚአብሔር ጋር ያለዎትን የግል ግንኙነት እንዴት ያሳድገዋል?`

**የኢየሱስ መለኮታዊነት**:

**1.	ኢየሱስ ከአብርሃም ጋር ምን ዓይነት ግንኙነት እንዳለው ነው ተናገረ? ስለ ራሱስ የተጠቀመው የአምላክነት ስም መግለጫ ምንድን ነበር? (ዮሐንስ 8፡56–58)**
**2.	የብሉይ ኪዳን ነቢያት ስለ ተስፋው ቃል መሲሕ "ከዓለም መፈጠር በፊት መኖሩን" እንዴት ገልጸዋል? (ኢሳይያስ 9፡6፤ ሚክያስ 5፡2)**
**3.	አዲስ ኪዳን ኢየሱስን "አምላክ/እግዚአብሔር" ብሎ ይጠራዋልን? (ዮሐንስ 1፡1–3፤ ዮሐንስ 20፡27-28፤ ዕብራውያን 1፡8-9)**
**4.	ከሌሎች የዓለም ሃይማኖቶች በተለየ መልኩ መጽሐፍ ቅዱስ ለኃጢአት ስርየት እግዚአብሔር ራሱ መሥዋዕትን ማዘጋጀት ነበረበት ብሎ የሚያስተምረው ለምንድን ነው? (ሮሜ 6፡23፤ ዕብራውያን 9፡22)**

`የግል ጥያቄ፦ ሙስሊሞች ኢየሱስን እንደ ተራ ነቢይ ቢመለከቱትም ከእነሱ ጋር በጋራ የምትጋሯቸው እምነቶች ወይም ተግባራት ምንድን ናቸው? ከእነሱ ጋር እንዴት ወዳጅነት መመሥረት እንችላለን? እንዴትስ ወንጌልን ልናካፍላቸው እንችላለን?`

**ሊታወሱ የሚገቡ ዋና ዋና ነጥቦች**

- ክርስትና "ሞኖስቲክ" (Monotheistic) ሃይማኖት ነው፤ ይህም አንድ አምላክ ብቻ እንዳለ ያስተምራል።
- መጽሐፍ ቅዱስ በእግዚአብሔር ባሕርይ ውስጥ ያለውን ጥልቅ የሆነ የፍቅር እና የግንኙነት መስተጋብር ይገልጻል።
- መጽሐፍ ቅዱስ የኢየሱስን መለኮታዊነት በግልጽ ያስተምራል፤ አንዳንዴም "አምላክ" ብሎ ይጠራዋል።- 