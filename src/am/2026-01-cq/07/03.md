---
title:  የተስፋው ልጅ
date:   09/02/2026
---

### መተርጎም

እስልምና እና አይሁድ እምነት ጽኑ የሆነ የአንድ አምላክ አምልኮ (Monotheism) ያላቸው ሲሆን፣ አብርሃምን እንደ ታሪካቸው ቁልፍ ሰው ይመለከቱታል። ኪዳኑ የሚፈጸምበት የአብርሃም የተስፋው ቃል ልጅ እስማኤል ነው ብሎ እስልምና ሲያምን፣ የአይሁድ እምነት ግን ይስሐቅ ነው ብሎ ያምናል። ቅዱሳት መጻሕፍት ግን ይህንን የሃይማኖት ውዝግብ የሚያልፍ ሌላ መገለጥን ያቀርባሉ፤ እሱም ሌላኛው የአብርሃም የተስፋ ዘር የሆነው ኢየሱስ ነው።

አብርሃም የኢየሱስን የመጀመሪያ መምጣት በጉጉት ይጠባበቅ ነበር። ኢየሱስ ይህንን ለአይሁዶች ሲያስረዳ እንዲህ አለ፦ “አባታችሁ አብርሃም ቀኔን ያይ ዘንድ ሐሴት አደረገ፥ አየም ደስም አለው” (ዮሐንስ 8፡56)። ኢየሱስ እነዚህን ቃላት የተናገረው በቤተ መቅደስ ውስጥ ሲሆን፣ ይህም ስፍራ አብርሃም ከሁለት ሺህ ዓመታት በፊት ልጁን ይስሐቅን እንዲሰዋ ከተጠራበት ቦታ አጠገብ ነበር። አብርሃም “እግዚአብሔር ለራሱ የሚሆነውን በግ ያዘጋጃል” (ዘፍጥረት 22፡8) ብሎ አምኖ ነበር፤ በእርግጥም እግዚአብሔር ወደፊት ለሚያደርገው የመጨረሻው መስዋዕት ምሳሌ የሆነ በቊጥቋጦ መካከል አውራ በግ በመገኘቱ ምክንያት ይስሐቅ ሊተርፍ ችሏል።

ኢየሱስ፣ “አብርሃም ሳይወለድ እኔ አለሁ (I AM)” (ዮሐንስ 8፡58) ብሎ ሲያውጅ፣ ማንነቱ ይበልጥ ትልቅ ትርጉም አገኘ። ይህ አነጋገር ከዘመናት በፊት መኖርን (preexistence) ብቻ የሚያመለክት ጥያቄ አልነበረም፤ ይልቁንም እግዚአብሔር በሚቃጠለው ቁጥቋጦ ውስጥ ለሙሴ “ያለና የሚኖር” (ዘጸአት 3፡14) ብሎ ራሱን ከገለጸበት ማንነት ጋር በማዛመድ መለኮትነቱን ያረጋገጠበት ነበር። ኢየሱስ ስለ ራሱ የገለፀበት መንገድ ማለትም የብሉይ ኪዳንም አምላክ መሆኑን እየተናገረ ስለነበረ አይሁዶች ሊወግሩት ተዘጋጅተው ነበር። በፊታቸው የቆመው፣ ታሪካቸው እና አምልኮአቸው በሙሉ ማዕከል ያደረገው አካል ነበር። ኢየሱስ ነቢይ ወይም ጥሩ አስተማሪ ብቻ አይደለም፤ እርሱ ራሱ እግዚአብሔር፣ ዘላለማዊው ነው። ኤለን ጂ. ኋይት “በክርስቶስ ያለው ሕይወት መነሻ የሌለው (original)፣ ያልተዋሰ (unborrowed)፣ እና ከሌላ ያልተገኘ (underived) ነው።” ትላለች። ኢየሱስ አልተፈጠረም፤ የመገኛ ወይም የመነሻ ነጥብም የለውም።

መፅሐፍ ቅዱስ የእግዚአብሔርን አቻ የለሽ ተፈጥሮ በግልጽ ያውጃል፦ “አቤቱ እግዚአብሔር አምላክ ሆይ፥ ታላቅ ነህና እንደ አንተ ያለ የለምና፥ ... ከአንተም በቀር አምላክ የለምና” (2ኛ ሳሙኤል 7፡22)። ይህ አረፍተ ነገር የእግዚአብሔርን ልዩ መለኮትነት በጽኑ ያረጋግጣል። መጽሐፍ ቅዱስ በፈጣሪ አምላክ እና በፍጥረት ሁሉ መካከል ያለውን ፍጹም ልዩነት በግልጽ ያስቀምጣል። አንዲት ሴት በከፊል ማርገዝ እንደማትችል ሁሉ (እርጉዝ ትሆናለች ወይም አትሆንም)፣ አንድ አካል መለኮትነትን በመጠን (በመቶኛ) ወይም በከፊል ሊይዝ አይችልም። አንድ አካል ሙሉ ለሙሉ መለኮት (አምላክ) ነው፣ ወይም ደግሞ በጭራሽ መለኮት አይደለም።

በኃጢአት ምክንያት እየሰፋ የሄደውን በፈጣሪና በፍጥረት መካከል ያለውን ገደል ለመሙላት (ድልድይ ለመሆን)፣ ኢየሱስ ከአብ እና ከመንፈስ ቅዱስ ጋር በመሆን የተለየ ሚና ወሰደ። በዚህ አውድ ውስጥ “ወልድ” (Son) የሚለው ቃል ባዮሎጂያዊ ወይም አካላዊ መግለጫ ሳይሆን የግንኙነት ሚና (relational role) ነው። አብ፣ ወልድ እና መንፈስ ቅዱስ የሰው ልጅን ለማዳን በሚያደርጉት ተልዕኮ በአንድ ወገን የቆሙ ናቸው።  ክርስቲያኖች ስለ ኢየሱስ ያላቸውን እይታ ለሙስሊሞች እንዴት ልንነግራቸው እንችላለን?... 

አምላክ ወንድ ልጅን ወለደ የሚል ሳይሆን፤ አምላክ እራሱ ልጅ ሆነ የሚልውን ነው።

**Journal page**:

`በዘዳግም 6 እና ኢየሱስ በዮሐንስ 8፡56–58 ላይ ከተናገረው ንግግር መካከል ምን ዓይነት ጥያቄዎች ይነሳሉ?`

`ኢየሱስ አምላክ መሆኑ፣ ስለ እግዚአብሔር ማንነት ያለንን ግንዛቤ በአዲስ መልክ የሚቀርጸው እንዴት ነው?`

`ሰዎች ኢየሱስ ላቀረባቸው መለኮታዊ ንግግሮች ጠላትነት የሚያሳዩት ለምን ይመስልዎታል? (ለአብነት ዮሐንስ 8፡59ን ይመልከቱ)`