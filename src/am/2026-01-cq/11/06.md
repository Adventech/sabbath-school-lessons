---
title:  ስለ ዘላለም ሥቃይ ያለ የሐሰት ትምህርት
date:   12/03/2026
---

### መረዳት

	
““በአዕምሮ ሕሙማን ማዕከል ውስጥ ያሉ ብዙ ሰዎች በእኔ አይነት ተሞክሮ እዚያ ደረጃ እንደደረሱ ተረዳሁ። ሕሊናቸው በኃጢያት ወቀሳ ከመጎዳቱ የተነሳ የሚርደው እምነታቸው ቃል የተገባውን የእግዚአብሔርን ይቅርታ ለመጠየቅ አይደፍርም። በብዙዎች ተቀባይነት ያለውን የሲኦል መግለጫዎችን በደምስራቸው ውስጥ ያለው ደም እስከሚረጋ ድረስ አዳምጠዋል፤ የትዝታቸውንም ማህደር የሚቆጠቁጥ ሆነባቸው። እውነታው በምናብ ተውጦ እስከሚጠፋ ድረስ ሲሄዱም ሲተኙም አስፈሪው ስዕል ሁልጊዜ በፊታቸው ይደቀን ነበር። የሚታያቸውም ይህ ነው የማይባለው የሲኦል ነበልባል የሚሰማቸውም የፍርድ ጩኸት ብቻ ነበር። አመክንዮ የክብር ቦታውን ለቋል አዕምሮም እንግዳ በሆነ ምናባዊ አስደንጋጭ ህልም የተሞላ ነበር። ለዘላለም በሲኦል መቃጠልን የሚያስተምሩ ሰዎች እምነቱ እጅግ ጭካኔን ያዘለ በመሆኑ የአስተምሮውን ባለቤት ይበልጥ ቀረብ ብለው ቢመለከቱ መልካም ይሆን ነበር።" Ellen G. White, Testimonies for the Church, vol. 1 (1885), 25, 26.
"ሰይጣን ስጋ ለባሹ ሰው ሁሉ የወረሳቸው ክፋቶች በሙሉ በእግዚአብሔር እንደመጡበት ይገልጻል። እግዚአብሔርን በፍጡራኑ ስቃይ የሚደሰት ተበቃይ እና በጥላቻ የተሞላ አድርጎ ይመስለዋል። የዘላለም ስቃይን እንደ ኃጢያት መቀጮ አስተምሮ አድርጎ የጀመረው ሰይጣን ነበር፤ ምክንያቱም በዚህ መንገድ ሰዎችን ወደ አለማመን እና አመጽ መምራት፣ ነፍሳትን ማሰናከል እና ሰብአዊ አመክንዮን ማዋረድ ችሏል።"Ellen G. White, Counsels to Parents, Teachers, and Students (1946), 27.
"አንድ ማስታወሻ ብቻውን ይቀራል፡ አዳኛችን የስቅለቱን ምልክቶች ለዘላለም ይሸከማል። የቆሰለው ራሱ፣ ጎኑ፣ እጆቹ እና እግሮቹ ብቸኛዎቹ የኃጢያት ጭካኔ ያደረገው ማስታወሻዎች ማስታወሻዎች ናቸው። ነብዩ ክርስቶስን በክብሩ ተመልከቱት ይላል፤ 'ፀዳሉም እንደ ብርሃን ነው፤ ጨረር ከእጁ ወጥቶአል፤ ኃይሉም በዚያ ተሰውሮአል።' ዕንባቆም 3፥4:: ብርሃን የሚፈልቅበት ያ በጦር የተወጋው ጎኑ ሰውን ከእግዚአብሔር ጋር አስታርቋል፤ ይህ የአዳኙ ክብር ነው ኃይሉም በዚያ ተሰውሯል። የውርደቱ ምልክቶች ለእርሱ ትልቅ ክብር ነው። የቀራኒዮ ቁስሎች ለዘላለም ምስጋናውን ያሳያሉ ኃይሉንም ያውጃሉ።”  
 
“ታላቁ ተጋድሎ አክትሟል። ኃጢያትና ኃጢያተኞችም ከእንግዲህ አይኖሩም። ዓለማት በሙሉ ንጹህ ናቸው። አንድ የኅብረትና የደስታ የልብ ትርታ በታላቁ ፍጥረት ሁሉ ውስጥ ይመታል::
ሁሉን ከፈጠረው ከእርሱ ሕይወት፣ ብርሃን እና ደስታ ገደብ በሌለው ግዛት ሁሉ ውስጥ ይፈስሳሉ። ከኢምንት አተም እስከ ታላቁ ዓለም ድረስ ሕይወት ያላቸውና እና ሕይወት የሌላቸው ሁሉ ባልተሸፈነው ውበታቸው እና ፍጹም ደስታቸው እግዚአብሔር ፍቅር እንደሆነ ያውጃሉ፡፡”Ellen G. White, The Great Controversy (1911), 674, 678.
