---
title:  ክርስቲያን ባልሆኑ ሰዎች አንደበት የተመሰከረው ወንጌል 
date:   16/02/2026
---

### መተርጎም


የኢየሱስ ትክክለኛ ህልውና በመጽሐፍ ቅዱስ ውስጥ በሌሉ ምንጮች በደንብ ተመዝግቧል። የእርሱ ታሪክ እውነትነት በጥብቅ የተረጋገጠ ነው።
1. ታሲተስ (Tacitus)፣ ሮማዊው የታሪክ ምሁር (116 ዓ.ም.) እንዲህ ብሎ አስፍሯል፡- “ኔሮ ጥፋቱን... በሕዝቡ ዘንድ ክርስቲያን ተብለው በሚጠሩትና በሚጠሉት ወገኖች ላይ አላከከ። ክርስቲያን የሚለው ስም መገኛ የሆነው ክርስቶስ(Christus)፣ በጢባርዮስ ዘመነ መንግሥት በገዢያችን በጳንጥዮስ ጲላጦስ እጅ የሞት ቅጣት ተቀብሎ ነበር።”Tacitus, Annals, ed. Moses Hadas (The Modern Library, 1942), 15.44.

2. ፕሊኒ ዘ ያንገር (Pliny the Younger)፣ የሮም ገዢ የነበረው (112 ዓ.ም.) ክርስቲያኖች ስለሚያመልኩት ክርስቶስ በመጥቀስ ለንጉሠ ነገሥት ትራጃን(Trajan) ጽፎ ነበር። ፕሊኒ እንዲህ ይላል፡- “ብርሃን ከመውጣቱ በፊት በተወሰነ ቀን የመሰብሰብ ልማድ ነበራቸው፤ በዚያም ክርስቶስን እንደ አምላክ በመቀበል መዝሙር ይዘምሩ ነበር፤ እንዲሁም ለማንኛውም ክፉ ሥራ ላለመተባበር በጽኑ መሐላ ራሳቸውን ያስሩ ነበር።”Pliny the Younger, Letters, rev. W.M.L. Hutchinson, vol. 2 (William Heinemann, 1915), 10.96.

3. ሱቶኒየስ (Suetonius)፣ ሮማዊው የታሪክ ምሁር (121 ዓ.ም.)፣ አይሁዶች “ስለ ክርስቶስ [Chrestus] በማለት ሁልጊዜ ረብሻ ይፈጥሩ ስለነበር” ንጉሠ ነገሥት ክላውድዮስ ከሮም እንዳባረራቸው ጠቅሷል። የኢየሱስ ተጽእኖ በሮም ውስጥ አለመረጋጋት ለመፍጠር በቂ ነበር።Suetonius, The Lives of the Twelve Caesars, sec. 25, trans. Alexander Thomson (R. Worthington, 1883).

4. ታልሙድ (The Talmud)፣ የአይሁድ ረቢዎች ጽሑፍ፣ ምንም እንኳን ለኢየሱስ ደጋፊ ባይሆንም፣ የእርሱን መኖር ግን ያረጋግጣል። የባቢሎን ታልሙድ የኢየሱስን አገዳደል እንዲህ ሲል ይጠቅሳል፡- “በፋሲካ ዋዜማ Yeshu [ኢየሱስ] ተሰቀለ። ግድያው ከመፈጸሙ ከአርባ ቀናት በፊት፣ አንድ አዋጅ ነጋሪ ወጥቶ ‘እርሱ ምትሃት በመሥራት እስራኤልን ወደ ክህደት ስላሳተ በድንጋይ ሊወገር ነው’ እያለ ይጮህ ነበር።” ይህ ዘገባ፣ ምንም እንኳን ጥላቻ የተሞላበት ቢሆንም፣ ስለ ኢየሱስ መገደል ማስረጃ ይሰጣል።Babylonian Talmud, Sanhedrin 43a.

5. ሉሲያን (Lucian of Samosata)፣ በሁለተኛው ክፍለ ዘመን ይጽፍ የነበረው ግሪካዊው ፌዘኛ፣ በክርስቲያኖችና በፍልስጤም በተሰቀለው መስራቻቸው ላይ ያሾፍ ነበር። ሉሲያን እንዲህ ሲል ጽፏል፡- “እነዚያ ክርስቲያኖች እስከ ዛሬ ድረስ አንድን ሰው ያመልካሉ፤ እርሱም ያንን አዲስ ሥርዓታቸውን ያስተዋወቀና በዚያም ምክንያት የተሰቀለ ታዋቂ ግለሰብ ነው።”Lucian, The Death of Peregrine, 11–13.

6. ማራ ባር-ሴራፒዮን (Mara Bar-Serapion)፣ ስቶይክ(Stoic) ፈላስፋ የነበረው (73 ዓ.ም.) በጻፈው ደብዳቤ ላይ እንዲህ ብሏል፡- “አይሁዶች ጥበበኛ ንጉሣቸውን በመግደላቸው ምን አተረፉ? መንግሥታቸው የፈረሰው ይህ ከሆነ በኋላ ወዲያውኑ ነበር።” አይሁዶች ኢየሱስን ከገደሉ በኋላ ብዙም ሳይቆይ ስለገጠማቸው መዘዝ የሚናገረው ይህ ጽሑፍ በወንጌላት ውስጥ ከተገለጹት ክስተቶች ጋር ይስማማል።Mara Bar-Serapion, Letter to His Son.

7. ታለስ (Thallus) ሥራዎቹ እንደ ጁሊየስ አፍሪካነስ ባሉ የኋላ ታሪክ ጸሐፊዎች የተጠቀሱለት የጥንት ታሪክ ጸሐፊ (50 ዓ.ም.) ነበር። ታለስ በኢየሱስ ስቅለት ወቅት የተከሰተውን ጨለማ እንደ ግርዶሽ በመቁጠር ሊያስተባብል ሞክሮ ነበር። ጁሊየስ አፍሪካነስ ሲጽፍ፡- “ታለስ በሦስተኛው የታሪክ መጽሐፉ ላይ፣ ይህንን ጨለማ የፀሐይ ግርዶሽ እንደሆነ አድርጎ ያቀርባል፤ ለእኔ ግን ይህ ምክንያታዊ አይመስለኝም” ብሏል። Julius Africanus, Extant Writings, 18.


Journal page:
`ከተጠቀሱት ክርስቲያን ያልሆኑ (Non-Christian) የታሪክ ምንጮች ብቻ በመነሳት፣ ስለ ኢየሱስ ሕይወት ምን ዓይነት ዝርዝር መረጃዎችን ማግኘት ይችላሉ? ከእነዚህ ምንጮች ያሰባሰቡትን መረጃ በሙሉ ዘርዝረው ይጻፉ።
`
`በእነዚሁ ሰባት ጥቅሶች መሠረት፣ ስለ ቀደሙት የክርስቶስ ተከታዮች እምነት እና ተግባር ምን ማወቅ ይቻላል? ለይተው ያወቋቸውን ነጥቦች ይጻፉ።
`

