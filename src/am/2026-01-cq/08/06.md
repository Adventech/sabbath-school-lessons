---
title:  የክርስቶስ ተልዕኮ
date:   19/02/2026
---

### መረዳት

“እግዚአብሔርን ማወቅ ማለት እርሱን ማፍቀር ነው። ባሕርዩ ከሰይጣን ባሕርይ ተቃራኒ ነው። ይህን ሥራም ሊያደርግ የቻለው በዩኒቨርስ ብቸኛና ሕያው የሆነው ፈጣሪ ብቻ ነው። የእግዚአብሔርን ፍቅር ስፋትና ጥልቀት ለመግለጽ የሚችለው ይህን ፍቅር ያወቀ ብቻ ነው። በዚች ዓለም ጨለማ ሌሊት ላይ«በክንፎቹ ፈውስ ያለው» የጽድቅ ፀሐይ መውጣት ነበረበት።” Ellen G. White, The Desire of Ages (1898), 22.

“በዚህም በብዙዎች ልብ ያለው ስውር አሳብ ይገለጣል።» በመድኃኒታችን ሕይወት ብርሃን የሁሉም ልብ፤ ከእግዚአብሔር ጀምሮ እስከ ጨለማው መስፍን ድረስ ይገለጣል። ሰይጣን እግዚአብሔርን እራሱን ወዳድ1 ጨቋኝ! ምንም ነገር የማይለግስና የፍጥረቶቹን አገልግሎት ለራሱ ክብር ለማዋል እንጂ ለእነርሱ ምንም ዓይነት መስዋዕትነት እንደማይከፍል አስመስሎ ያቀርበዋል። ነገር ግን የክርስቶስ መሰጠት የእግዚአብሔርን ልብ ምንነት ይገልጻል። ይህ ስጦታ የእግዚአብሔር ሀሳብ ለኛ «ክፋትን ሳይሆን ሰላምን ለማስገኘት» መሆኑን ይገልጻል። ኤርምያስ29:11። እግዚአብሔርለኃጢአት ያለው ጥላቻ የሞትን ያህል ሲሆን፤ ለኃጥአን ያለው ፍቅር ግን ለሞት ካለው ጥላቻ የላቀ መሆኑን ይህ ስጦታ ይገልጻል። እኛን ለማዳን የሚያስፈልገውን ማንኛውንም ነገር ከማድረግ ወደ ኋላ አይልም። እኛን ለማዳን የተነፈገ እውነት፤ ችላ የተባለ የምሕረት ታምርና በተግባር ላይያልዋለ መለኮታዊ ውክልና የለም። ለልዩ ፍቅሩና ለስጦታው ዳር ድንበርየለውም። ለማዳን ለፈለጋቸው ሁሉ የሰማዩ ካዝና ተከፈተ። የዩኒቨርስን ሀብት ሰብስቦና ወሰን የሌለውን ኃይል አዘጋጅቶ በክርስቶስ እጅ ላይበማድረግ ይህ ሁሉ ለሰው ይሁን አለው። በሰማይም ሆነ በምድር ከእኔ ፍቅር የበለጠ አለመኖሩን ይህን ስጦታ በመስጠት ሰውን አሳምን አለው።” White, The Desire of Ages, 57.

“ባለፉት ዘመናት ፈላስፋዎችና መምህራን ለነፍስ ርካታ ይሰጣሉ ያሉዋቸውን ልዩ ልዩ ጽንሰ ሐሳቦች ለዓለም አቅርበዋል። የአሕዛብ ወገኖች ያለ ክርስቶስ የደህንነትን መንገድ የቀየሱ፣ የሰዎችን ዓይን ከአባታቸው ከአግዚአብሔር የመለሱና ስለበረከት አምላክ ልባቸው በፍርሃት እንዲሞላ ያደረጉ መምህራንና የሃይማኖት ሥርዓቶች ነበሩዋቸው። የሥራቸው አዝማሚያ የእግዚአብሔርን የመፍጠርና የማዳን ሥልጣን የሚገፍ ነው። እነዚህ የሐሰት መምህራን የሰውንም መብት ይገፋሉ። በእልፍ አእላፍ የሚቆጠሩ ሰዎች በሐሰት ሃይማኖት ተጠፍረው ስለታሰሩ በባርነት የጭቆና ፍርሃት፣ በፍጹም ግድየለሽነት፣ እንደ ጭነት እንስሳ ዘወትር በመልፋት፣ በዚህ ዓለም ያለአንዳች ተስፋና ደስታ እንዲሁም ስለሚመጣው ዓለም ግልጽ ያልሆነ ፍርሃት እያስጨነቃቸው ይኖራሉ። ነፈስን ወደላይ ከፍ ለማድረግ የሚችል የእግዚአብሔር የጸጋ ወንጌል ብቻ ነው። በወልድ የተገለጸውን የአብን ፍቅር ማሰላሰል ከማንም ኃይል የበለጠ ልብን ያነቃቃል፣ የነፍስንም ኃይል ያነሳሳል። ክርስቶስ የመጣው በሰው ውስጥ የእግዚአብሔርን አምሳያ እንደገና ለመፍጠር ነው።”White, The Desire of Ages, 478.