---
title:  ከኢየሱስ፣ ከቡድሃ እና ከሙሐመድ ጋር እራት
date:   14/02/2026
---

### የዚህን ሳምንት ትምህርት ጥቅስ ያንብቡ
ዮሐንስ 14:5–11

### መግቢያ

**ከኢየሱስ፣ ከቡድሃ እና ከሙሐመድ ጋር እራት**

ዓለማችን ካየቻቸው እጅግ ተፅዕኖ ፈጣሪ የሆኑ የሃይማኖት መምህራን የሚገናኙበትን አንድ ስብሰባ በዓይነ ሕሊናችሁ ጻሉ። በዚያ፣ በቁርአን ትምህርቶቹ እና በእስልምና ነቢይነት ሚናው የሚታወቀው ሙሐመድ አለ። ከጎኑ ደግሞ፣ የቅንጦት ሕይወትን ትቶ አብርሆትን (enlightenment) ለመፈለግ እና ወደ ኒርቫና (Nirvana) የሚወስደውን መንገድ ለማስተማር የተነሳው ቡዳሃ አለ። ግዴታን፣ ጽድቅን እና መሰጠትን በሚያስተምረው በሽሪማድ ባጋቫድ ጊታ የሚታወቀው ክሪሽናም አብሯቸው በዚያ አለ። በዚህ ጉባኤ የተገኙት እያንዳዳቸው የሚሊዮኖችን ህይወት የቀረጹ ጥልቅ ግንዛቤዎችን እና መሰረታዊ ትምህርቶችን አምጥተዋል።

ነገሩ እንዲህ ነው፡ አንዳንድ ሰዎች ሃይማኖቶች ሁሉ አንድ ናቸው የሚል ሐሳብ አላቸው። ሆኖም ግን ሁሉም ሃይማኖቶች እግዚአብሔር ማን እንደሆነ እና ሰዎች ወደ እሱ እንዴት መቅረብ እንዳለባቸው በሚመለከት በመሰረታዊ ሀሳቦች ላይ ይለያያሉ። ምንም እንኳን በተለያዩ ሃይማኖቶች መካከል የጋራ መግባባት ቢኖርም፣ እርስ በርስ የማይታረቁ ተቃራኒ ሃሳቦችን እና እምነቶችን ይይዛሉ። እያንዳንዱ ሃይማኖት በዚህ ዓለም ላለው ክፋት የራሱ የሆነ ልዩ የመፍትሄ አቅጣጫ አለው።

ቡድሃ ስምንቱ የጽድቅ መንገዶች (The Eightfold Path) ከስቃይ መውጫ መንገዶች ናቸው ይላሉ። ኒርቫና (ፍጹም ሰላም) በዚህ ህይወት ውስጥ በራስ ጥረት ሊደረስበት ይችላል ይላል። የቡድሃ ፍላጎት "አብርሆትን" (enlightenment) ማምጣት ነበር።

መሐመድ ደኅንነት (Salvation) የሚገኘው አምስቱን የእስልምና መሠረቶች በመተግበር እንደሆነ ይገልጻል፤ እነዚህም ጾም፣ ሀጅ፣ ምጽዋት መስጠት፣ ጸሎት እና መሐመድ የመጨረሻው ነቢይ መሆናቸውን መመስከር ናቸው። መሐመድ ይህንን "መንገድ" ለዓለም ማምጣት ፈልገው ነበር።

ክሪሽና በባጋቫድ ጊታ ውስጥ፣ ሞክሻን (moksha) ወይም ከልደት እና ሞት ዑደት ነፃ መውጣትን ማግኘት አስፈላጊ መሆኑን አጽንኦት ሰጥተዋል። የአንድ ሰው "የካርሚክ ዕዳ"(karmic debt) እስካልተከፈለ ድረስ ይህ የዳግም ውልደት (reincarnation) ዑደት እንደሚቀጥል አስተምረዋል።

ከዚያ ኢየሱስ ገባ። እርሱም ጥበብና የሞራል መመሪያ ያለው ከቀድሞዎቹ ጋር ተመሳሳይ መምህር ይመስላል። ነገር ግን ውይይቱ ሲቀጥል የእሱ ልዩነት በማያሻማ ሁኔታ ግልጽ ይሆናል። ከሌሎቹ በተለየ፣ ኢየሱስ መንገዱን ለማስተማር ብቻ ሳይሆን መንገዱ እኔ ነኝ፣ እውነት እና ህይወትም እኔ ነኝ (ዮሐንስ 14፥6) ብሎ ተናግሯል። ከአብርሆት (enlightenment) ይልቅ፣ ኢየሱስ መለኮታዊ ራዕይንና እውነትን አመጣ። ከማያቋርጥ ዳግም ውልደት ይልቅ፣ ኢየሱስ አዲስ ልደትን ይሰጣል። የካርማ ዕዳ ክፍያን ከመጠየቅ ይልቅ እሱ ይቅርታን ይሰጣል። ከሃይማኖታዊ ሥርዓቶች ባሻገር፣ ኢየሱስ እረፍትን ይሰጣል።

ሲ.ኤስ. ሊዊስ (C.S. Lewis) 'Mere Christianity' በተሰኘው መጽሐፋቸው ይህንን ልዩነት ሲገልጹ እንዲህ ብለዋል"ኢየሱስ የተናገረውን ዓይነት ንግግር የሚናገር ተራ ሰው ወይም ታላቅ የሞራል መምህር ብቻ ሊሆን አይችልም።..."የሊዊስ ንግግር የኢየሱስን ንግግር እውነታ እንድናስተውል ያስገድደናል። ክርስቶስ በንግግር ውስጥ  ጥበብን ወይም መንፈሳዊ ልምምዶችን ብቻ እያቀረበ አልነበረም፤ እርሱ ራሱን እግዚአብሔር(ፈጣሪ) እንደሆነ እየገለጸ ነበር።

ከታሪካዊ ማስረጃዎች ባሻገር፣ የኢየሱስ የብሉይ ኪዳን ትንቢቶችን መፈጸም ከሌሎች ይለየዋል። የእርሱ ሕይወት ከልደቱ መቶ ዓመታት በፊት የተጻፉትን ቅዱሳት መጻሕፍት ፈጽሟል፤ ለምሳሌ ሚክያስ 5፡2 መሲሁ በቤተልሔም እንደሚወለድ ይተነብያል፤ ኢሳይያስ 53 እና መዝሙር 22 ደግሞ እንደሚናቅ እና የብዙዎችን ኃጢአት እንደሚሸከም መከራ ተቀባይ አገልጋይ ይገልጻሉ። በመሲሐዊ ትንቢቶች ውስጥ የተነገሩት የሕይወት ታሪክ ዝርዝሮች፣ እንዲሁም በዳንኤል 9፡24–27 የተነገረው የጊዜ ሰሌዳ፣ ከኢየሱስ ሕይወት ጋር ፍጹም ይጣጣማሉ። ሌላ የሃይማኖት መሪ እንዲህ ዓይነት ትንቢታዊ ማረጋገጫ ሊጠይቅ አይችልም። ኢየሱስ ሌላ ተራ የሃይማኖት መምህር ብቻ አልነበረም፤ የሰውን ልጅ ለማዳን የመጣ ልዩ የእግዚአብሔር ልጅ ነው።

ከታሪካዊ ማስረጃዎች ባሻገር በኢየሱስ የብሉይ ኪዳን ትንቢቶች መፈጸም እየሱስን ልዩ ያደርገዋል። ከእርሱ በምድር ላይ ከመወለዱ ከዘመናት ቀደም ብሎ የተጻፉትን ቅዱሳት መጻሕፍት ፈጽሟል። ለምሳሌ ሚክያስ 5፥2 የመሲሁ በቤተልሔም መወለድን ይተነብያል፣ እንዲሁም ኢሳይያስ 53 እና መዝሙር 22 ደግሞ እንደሚናቅ እና የብዙዎችን ኃጢአት እንደሚሸከም ይገልጻሉ። በመሲሐዊ ትንቢቶች የተነገሩት የሕይወት ታሪክ ዝርዝሮች፣ እንዲሁም በዳንኤል 9፥24–27 የተነገረው የክስተቶች ጊዜ፣ ከኢየሱስ ሕይወት ጋር ፍጹም ይጣጣማሉ። ሌላ የሃይማኖት መሪ እንዲህ ያለውን የትንቢት ማረጋገጫ ሊኖረው አይችልም። ኢየሱስ የሰውን ልጅ ለማዳን የመጣ ልዩ የእግዚአብሔር ልጅ እንጂ እንደሌሎች የሀይማኖት መምህር አልነበረም። ።

በሚቀጥሉት ምዕራፎች ስለ ኢየሱስ መኖር ወደሚያስረዱ ታሪካዊ ማስረጃዎች እንመለሳለን። የመጽሐፍ ቅዱስ መርሆዎችን እና የሕይወቱን ዝርዝር ሁኔታዎችም እንመረምራለን እንዲሁም የተለመዱ አፖሎጂቲክ ጥያቄዎችን እንመልሳለን። ኢየሱስን ከሌሎች የሃይማኖት መሪዎች ጋር በማነፃፀር እና ልዩ የሆኑ የራሱን ምስክርነቶችና የፈጸማቸውን ትንቢቶች በመረዳት በታሪክ ውስጥ ለምን ተወዳዳሪ እንደሌለው እናያለን።

`የአፖሎጀቲክስ ፈተና፦ ኢየሱስ ከሃይማኖታዊ መምህር እና መሪ በላይ የሆነው እንዴት ነው?`