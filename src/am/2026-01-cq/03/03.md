---
title:  የአጽናፈ ዓለም ፍንጮች
date:   12/01/2026
---

### መተርጎም

አጽናፈ ዓለም ለሕይወት በጣም በሚመጥን መልኩ (finely tuned) መዋቀር ላይ የሚያተኩር አንድ የንድፍ ሃሳብ ገጽታ እንመልከት ። ለሕይወት የሚያስፈልጉት ሁኔታዎች በጣም ልዩ ከመሆናቸው የተነሳ፣ ትንሽ ለውጥ እንኳ ቢደረግ ሕይወት የማይቻል ይሆናል። ለዚህ ትክክለኛ መስተካከል ጥቂት ምሳሌዎችን እንመልከት፦
የንድፍ ክርክርን (Design Argument) አንድ ገጽታ እንመልከት፤ እሱም አጽናፈ ዓለም ለሕይወት በሚመጥን መልኩ የተስተካከለ (finely tuned) ስለመሆኑ የሚያተኩር ነው። ለሕይወት የሚያስፈልጉት ሁኔታዎች እጅግ በጣም ልዩ ከመሆናቸው የተነሳ፣ ትንሽ ለውጥ እንኳ ቢደረግ ለመኖር የማይቻል ይሆናል። ስለዚህ ትክክለኛ መዋቅር ጥቂት ምሳሌዎችን እንመልከት፦
•	ከፀሐይ ያለው ርቀት: ምድር ከፀሐይ በትክክለኛ ርቀት ላይ ትገኛለች። ፀሐይ ርቃ ብትሆን ኖሮ፣ ምድር  በጣም ቀዝቃዛ ሆና ህይወት ለመቀጠል ባልቻለ ነበር፣ እናም ውቅያኖሶች ይቀዘቅዙ ነበር። ቅርብ ብትሆን ደግሞ፣ እጅግ በጣም ሞቃት ሆና ሕይወት በቃጠሎ በጠፋ ነበር።
•	የገጽታ ስበት (Surface Gravity): የምድር ስበት ፍጹም ሚዛናዊ ነው። ጠንካራ የምድር ስበት ቢኖር አሞኒያ በመሳሰሉ ጎጂ ጋዞች የሰው ልጅ ይጠቃ ነበር። ስበቱ ደካማ ቢሆን ኖሮ፣ ከመጠን በላይ ውሃ ወደ ህዋ እንለቅ ነበር፣ ይህም ሕይወትን ማስቀጠል የማይቻል ያደርገዋል።
•	የጨረቃ የስበት ተጽዕኖ: የጨረቃ ስበት የምድር የአየር ንብረት የተረጋጋ ሆኖ እንዲቆይ ይረዳል። ስበቱ ጠንከር ያለ ቢሆን ኖሮ፣ ሱናሚዎች (Tsunamis) አውዳሚ ይሆኑ ነበር። ደካማ ቢሆን ደግሞ፣ በአየር ሁኔታና በአየር ንብረት ውስጥ ትርምስ ይፈጥር ነበር።
አሁን፣ ዓለም በተፈጥሮ አደጋ ወደ ትርምስ ውስጥ የምትገባባቸውን የዓለም ፍጻሜ (apocalyptic) ፊልሞች አስቡ። በእነዚህ በጥሩ ሁኔታ የተስተካከሉ መለኪያዎች (parameters) ላይ ትንሽ ለውጥ እንኳ ቢመጣ፣ እንደነዚህ ያሉት ሁኔታዎች እውነት ሊሆኑ ይችላሉ። እጅግ አነስተኛ የሆነ ማስተካከያ( ከ1 መቶኛ በእጅጉ ያነሰ ማስተካከያ ቢደረግ) በምድር ላይ ሕይወትን የማይቻል ያደርገዋል።

 	የፊዚክስ ሊቅ ፖል ዴቪስ ይህንን በሚገባ ገልጾታል፦ “ ‘ሕይወት በቢላዋ ጠርዝ ላይ ተንጠልጥላለች’ የሚለው አባባል እጅግ ግልፅ አገላለጽ ነው” ይላል። በጨረቃ ላይ በሕይወት ያሉ ዓሦች ያለበት የመስታወት የውሃ ገንዳ (Aquarium) ቢገኝ ብላችሁ አስቡ። ዓሦቹ እዚያ በአጋጣሚ ተገኙ ብሎ ማሰብ ከእውነት የራቀ ነው። አንድ ሰው ዓሦች ያለበት የመስታወት የውሃ ገንዳ እዚያ ማስቀመጥና መንከባከብ ይኖርበታል ። ምድር፣ በማይመች አጽናፈ ዓለም(universe) ውስጥ ለሕይወት ፍጹም ተስማሚ መሆኗ፣ ልክ እንደዚያ የውሃ ገንዳ ነው። Paul Davies, The Goldilocks Enigma: Why Is the Universe Just Right for Life? (First Mariner Books, 2008), 149.
እነዚህ ምሳሌዎች የሚያተኩሩት በምድር የፀሐይ ሥርዓት ላይ ብቻ ነው፤ ነገር ግን አጠቃላይ አጽናፈ ዓለምን ስንመለከት፣ ትክክለኛነቱ/አወቃቀሩ(precision) እጅግ አስገራሚ ይሆናል። በዘመናዊ የኮስሞሎጂ ጥናቶች መሠረት  እውቅና የተሰጣቸው ከሠላሳ እስከ አርባ የሚደርሱ የሰው ልጅ ሕልውናን ማስቀጠል የሚችሉ ገደቦች(የተፈጥሮ ህጎች) (anthropic constraints) አሉ ፤ አንዳንድ ዝርዝሮች ግን የተለያዩ የአጽናፈ ዓለምን ትክክለኛ መዋቅሮች ከግምት ውስጥ ሲያስገቡ ከመቶ በላይ ልዩ ሁኔታዎችን ያካትታሉ። ሕይወትን የሚያስቀጥል አጽናፈ ዓለም በአጋጣሚ የመፈጠር ዕድሉ ምን ያህል ዝቅተኛ እንደሆነ ስንመለከት፣ መለኮታዊ በሆነ ንድፍ አውጪ (Intelligent Designer) ማመን ምክንያታዊ ይሆናል። የፊዚክስ ሊቅ ፍሪማን ዳይሰን እንዳሉት፣ “ይህ እኛ መምጣታችንን ያወቀ አጽናፈ ዓለም ነው።” Freeman Dyson, Disturbing the Universe (Basic Books, 1979), 250.


Journal page:

`ይህን ምንባብ ካጠናህ በኋላ ምን አይነት ጥያቄዎች ወደ ውስጥህ መጡ? የትኞቹ ክፍሎች አስቸጋሪ ናቸው? 
`
`ሌሎች ምን ዓይነት መመሪያዎች እና መደምደሚያዎች ታገኛለህ/ሽ?
`
`ተፈጥሮን በማጥናት ስለ ፈጣሪ ምን ዓይነት ነገሮችን መማር እንችላለን?
`