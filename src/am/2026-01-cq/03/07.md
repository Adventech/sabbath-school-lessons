---
title:  ትምህመጠየቅርት
date:   16/01/2026
---



የዚህ ሳምንት የመታሰቢያ ጥቅስን እና የመጽሐፍ ቅዱስ ጥናትን እንዲሁም ማንኛውንም ግኝቶች፣ ምልከታዎች እና ጥያቄዎች ከሰንበት ትምህርት ክፍልዎ (ወይም ከመጽሐፍ ቅዱስ ጥናት ቡድንዎ) ጋር ይወያዩ። እነዚህን የውይይት ጥያቄዎች ከቀሪው ቡድን ጋር ተመልከቷቸው። 

ፍጥረት እና የእግዚአብሔር ባሕርይ 
`•	ከዘፍጥረት 1 እና 2 የፍጥረት ታሪክ ውስጥ ተገልጸው የምታያቸው የተለያዩ የእግዚአብሔር ባሕርያት ምንድን ናቸው? የመጽሐፍ ቅዱስን አምላክ ከአረማውያን አማልክት ባሕርይ ጋር ለማነጻጸር የዚህን ሳምንት (መዋሃድ) ጽሑፍ ይከልሱ።
``•	ዝግመተ ለውጥ (Macroevolution) ሕይወት ሚሊዮኖች ዓመታት የፈጀና በሚልዮን አመታት ውስጥ ብዙ ሞትና መጥፋትን(ከምድረገፅ መጥፋትን) ያካተተ ንድፈ ሐሳብ ነው። ሰብአዊ ዘር በዝግመተ ለውጥ የመምጣቱ ጽንሰ ሐሳብ የእግዚአብሔርን ባሕርይ የሚቃረነው እንዴት ነው? ሮሜ 6:23 ከኃጢአት መግባት በኋላ ስለ ሞት የሚናገረውን ያስቡ።
``•	በመዝሙር 8 ላይ፣ ንጉሥ ዳዊት በአጽናፈ ዓለም ታላቅነትና እግዚአብሔር በሰው ልጅ ላይ ባስቀመጠው ታላቅ ዋጋ ተገርሟል። ዳዊት በመዝሙር 8 ቁጥር 4 ላይ፦ “በሐሳብህ ስፍራ ትሰጠው ዘንድ ሰው ምንድን ነው?” ሲል ላቀረበው ጥያቄ እግዚአብሔር ምን አይነት ምላሽ ይሰጠዋል ብላችሁ ታስባላችሁ?
``የግል ጥያቄ:  በተፈጥሮ ውስጥ መለኮታዊ ንድፍ አውጪ መኖሩን ለአንተ/አንቺ የሚያሳይ ነገር ምንድን ነው?
`ፍጥረት እና እምነት 
`•	አንዳንድ ክርስቲያኖች  ዘፍጥረት ላይ የተጠቀሰውን የፍጥረት ታሪክ ይጠራጠራሉ። ኢየሱስ የዘፍጥረትን ታሪክ እንዴት አረጋገጠ? ማቴዎስ 19:4ን ከዘፍጥረት 1:27 ጋር ያነጻጽሩ።
``•	በዛሬው ዓለም ውስጥ ለአምላክ የለሽነት (Atheism) አንዳንድ መንስኤዎች ምንድን ናቸው?
``የግል ሀሳብ: ጥርጣሬዎች ላሏቸው ወይም ስለ እግዚአብሔር ተጠራጣሪ ጥያቄዎችን ለሚጠይቁ ሰዎች ምን ዓይነት ጥያቄዎችን መጠየቅ ትችላለህ/ትችያለሽ?
`ፍጥረት እና አምልኮ 
`1.	እግዚአብሔርን እንደ ፈጣሪ ማወቅ ከእርሱ ጋር ያለዎትን ግንኙነት ጥልቀት ሊጨምር የሚችለው በምን መንገዶች ነው? (ኢሳይያስ 45:18, 19ን ያንብቡ።)
``2.	እግዚአብሔርን እንደ ፈጣሪ ማወቅ ለእርሱ ያለዎትን ድንቅ፣ አክብሮትና አምልኮ የሚያሳድገው እንዴት ነው? (ራእይ 4:11ን እና 14:7ን ያንብቡ።)
``3.	መጽሐፍ ቅዱስ ኢየሱስን የሁሉ ነገር ፈጣሪ እንደሆነ አድርጎ መለየቱ፣ እግዚአብሔርን ይበልጥ ወደ እርስዎ የቀረበ እንዲመስል የሚያደርገው እንዴት ነው? (ዮሐንስ 1:3 እና ቆላስይስ 1:16, 17ን ያንብቡ። ለበለጠ ግንዛቤ የዚህን ሳምንት (መጋበዝ) ጽሑፍ ይመልከቱ።)
``የግል ጥያቄ: በተፈጥሮ ውስጥ መሆን ከእግዚአብሔር ጋር እንዲገናኙ የሚረዳዎት እንዴት ነው?
`


ልናስታውሳቸው የሚገቡ ቁልፍ ነጥቦች
1.	የፍጥረት ታሪክ ኃያልና አፍቃሪ ለሆነውን ለአምልኮአችን የሚገባውን አምላክ ይገልጣል።
2.	በመጽሐፍ ቅዱስ ውስጥ የሰው ልጆች የዚህ ዓለም ፍጥረት ዘውድ (Crowning achievement) ናቸው።
3.	መለኮታዊ ንድፍ አውጪ መኖሩ የአጽናፈ ዓለምን ውስብስብነትና ሥርዓት በተሻለ ሁኔታ ያብራራል።
