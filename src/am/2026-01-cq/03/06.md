---
title:  ከምታስቡት በላይ የቀረበ
date:   15/01/2026
---

### መረዳት

“ዓለማት ሁሉ በሕዋው ውስጥ እንዲቆዩ ያስቻላቸው እጅ በቅደም ተከተላቸው በሥነ ሥርዓት እንዲኖሩ አድርጐ የያዘ ያ እጅ በእግዚአብሔር ፍጥረተ ዓለም ዩኒቨርስ ሁሉ ያሉትን ነገሮች እንቅስቃሴአቸው ሳይደክም እንዲቀጥል ያስተካከለ ያ እጅ ነው ለእኛ ሲል በመስቀል ላይ የተቸነከረው፡፡.…

“ሁሉን የሠራ ጌታ የማግኛ መንገዱንና ውጤቱን ፍላጐትና አቅርቦትን በአስገራሚ ሁኔታ ያስማማው እርሱ ነው፡፡  በዚህ ዓለም ላይ ያለ ንብረትን በተመለከተ በውስጣችን ለተፈጠሩብን ፍላጐቶች ሁሉ ማርኪያውንም የሰጠን እርሱ ነው፡፡  የሰውን ነፍስ የፈጠረ የማወቅና የማፍቀር ችሎታ የሰጠው እርሱ ብቻ ነው፡፡  እርሱ ደግሞ የነፍስ ፍላጐት እንዳይረካ የሚያደርግ አይደለም፡፡  በዚህ ከኃጢአት ከሀዘንና ከስቃይ ጋር ትግል በሚደረግበት ዓለም ውስጥ ተጨባጭ ያልሆነ መርህ የግል ያልሆነ ውስጠ መሠረት ከሌላ ሰው በተወሰደ ሀሳብ የሰው ልጆች ፍላጐትና ምኞት ሊረካ አይችልም፡፡  በሕግና በኃይል ልቦናን በማይሰበስብ ነገር እርዳታ የሚጠይቁ የጩኸት ድምጾችን ሰምተው በማያውቁ የሃይማኖት ነገሮች ላይ ማመን በቂ አይደለም፡፡  ሁሉን ነገር አስተካክሎ መያዝ የሚችል ክንድ መኖሩን ማወቅ የሚያዝንልንና ወሰን የሌለው ጓደኛ መኖሩን ማወቅ ያስፈልገናል፡፡ ሞቅ ያለውን የእርሱን እጅ መጨበጥ ይኖርብናል፡፡  ገርነትና የዋህነት በተሞላችው ልብ ላይ ማመን አለብን፡፡  እግዚአብሔር ራሱን በቃሉ ውስጥ ገልጧልና፡፡” Ellen G. White, Education (1903), 132, 133.

“በማስተዋል ካዳመጥን የእግዚአብሔር ፍጥረታት ስለመታዘዝና ስለመታመን ጠቃሚ የሆኑ ትምህርቶችን ይሰጡናል፡፡ ኮቴ በሌለው መንገዳቸው በሕዋው ውስጥ ከዘመናት እስከ ዘመናት በተመደበላቸው መንገድ ከሚጓዙት የሠማይከዋክብት ጀምሮ በጣም ትንሽ እስከሆነችው ነገር (አተም) ድረስ ፍጥረት ለፈጣሪው ፈቃድ ይታዘዛል፡፡ እግዚአብሔር ለፈጠረው ሁሉ ያስባል፣ የሚያስፈልገውንም ሁሉ በሰዓቱ ይሰጠዋል፡፡ ከማስተዋል በላይ በሆነው ኃይሉ ቁጥር ስፍር የሌላቸውን ዓለማት የያዘው አምላክ ትሁት ዜማውን ለሚያዜመው ትንሹ ወፍ እንኳን ይጠነቀቃል፤ የሚሻውንም ይሰጠዋል፡፡ ሰዎች የዕለት ስራቸውን ለመስራት ከቤታቸው ሲወጡ፣ ፀሎት ሲፀልዩ፣ በሌሊት ሲተኙም ሆነ በጠዋት ሲነሱ፣ ሃብታም ሰው በደስታ ሲበላና ሲጠጣ፣ ደሃውም ሰው በትንሹ ገበታው ዙሪያ ልጆቹን ሲሰበስብ፤ እያንዳንዱ ነገር በሠማይ ባለው ሩህሩህ አባት ዓይን ታይቷል፡፡ እግዚአብሔር ያልተመለከተው የፈሰሰ እንባ የለም፣ የማያስተውለው ፈገግታም የለም፡፡

ይህንን እውነት ሙሉ በሙሉ ብናምን ተገቢ ያልሆነው ስጋትና ሽብር ሁሉ ከኛ በራቀ ነበር፡፡ ሕይወታችንም እንደ አሁኑ ተስፋ መቁረጥ አይታይበትም ነበር፡፡ በዛ ፈንታ ትንሽም ሆነ ትልቅ፤ የችግራችን ብዛት በማያስጨንቀውና የክብደቱ መጠን በማያስቸግረው በእግዚአብሔር እጅ ላይ ሁሉን እንተወው ነበር፡፡ ከዚያም ብዙ ሰዎች ለብዙ ዘመናት ያላገኙትን የነፍስ እረፍት በማግኘት በተደሰትን ነበር፡፡”Ellen G. White, Steps to Christ (1892), 85, 86.- 