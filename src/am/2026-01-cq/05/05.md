---
title:  መሰናክሎችን ማፍረስ፡ ወንጌል ከመደብ(የዘር) ሥርዓት ጋር ሲነጻጸር
date:   28/01/2026
---

### መጋበዝ

በባጋቫድ ጊታ (Bhagavad Gita) ውስጥ፣ ክሪሽና ስለ ዳርማ (ግዴታ) ያስተምራል፤ እንዲሁም የአራቱን ቫርናዎች (varnas - ማኅበራዊ መደቦች) ሚና ይዘረዝራል፦  
ብራህሚኖች (Brahmins): ካህናት  
ክሻትሪያዎች (Kshatriyas): ተዋጊዎች  
ቫይሽያሶች (Vaishyas): ነጋዴዎች  
ሹድራዎች (Shudras): ሠራተኞች  
በጊዜያት ውስጥ ይህ ትምህርት መለኮታዊ የጎሳ ክፍፍል ሥርዓት (caste system) ማረጋገጫ ተደርገው የተወሰደ ሲሆን እያንዳንዱ ሰው ከውልደቱ ጀምሮ ለአንዱ ጎሳ ሀላፊነት ብቻ  የተገባ ተደርጎ ይታያል። ይህ ሥርዓት የህንድ ማኅበረሰብን ለዘመናት ቀርጾ የቆየ ሲሆን፣ የአንድ ሰው ጎሳ ግዴታውንና ዕድሉን የሚወስን ጠንካራ ማኅበራዊ ተዋረድ ፈጥሯል።

የጎሳ ክፍፍል ሥርዓት እንደ መድልዎ፣ መገለል እና እኩልነት ማጣት የመሳሰሉ ከባድ ማኅበራዊ ችግሮችን አስከትሏል። በተለይም በዝቅተኛ ጎሳዎች ውስጥ የሚገኙት ዳሊቶች (Dalits - "የማይነኩ" ተብለው የሚገለሉ)፣ ከባድ ውግዘት ገጥሟቸዋል፤ ትምህርትን፣ ሥራን፣ የሕክምና አገልግሎትንና ሌሎች መሠረታዊ ፍላጎቶችን እንዳያገኙ ተከልክለዋል። በጎሳ ላይ የተመሠረተ መድልዎን በሕግ ለማሻሻል ጥረት ቢደረግም፣ ውጤቶቹ እስከ ዛሬ ድረስ ጥልቅ የሰደዱ ናቸው። ብዙዎች ከተወለዱበት ጎሳ ደረጃ ውስጥ ተይዘው ለመቆየት ተገደዋል፤ ከጎሳቸው ደረጃ በላይ ከፍ ማለት አይችሉም።  በንጽጽር፣ የኢየሱስ ትምህርት እና አገልግሎት ሁሉን አቀፍና ማኅበራዊ የጥል ግድግዳን ያፈረሰ ነው። ኢየሱስ ከሁሉም የኑሮ ደረጃ ካሉ ሰዎች ጋር በተለይም ደግሞ ማኅበረሰቡ ከሚገፋቸው ወይም ከሚንቃቸው ጋር ይገናኝ ነበር። ማኅበራዊ ደረጃቸው ምንም ይሁን ምን ሁሉንም በክብር ይይዝ ነበር።

ክርስቶስ ለሁሉም ያለውን አክብሮት ከሚያሳዩ አስደናቂ ምሳሌዎች አንዱ በዮሐንስ ምዕራፍ 4 ላይ፣ ኢየሱስ ከሳምራዊቷ ሴት ጋር በውኃ ጉድጓድ ሲያነጋግር የምናገኘው ታሪክ ነው። በዚህም፣ ጾታዊ፣ ሃይማኖታዊ እና ብሔራዊ ድንበሮችን አልፎ የእግዚአብሔር ፍቅር ለሁሉም ሰዎች እንደሚደርስ አሳይቷል። በተመሳሳይ በደጉ ሳምራዊ ምሳሌያዊ ታሪክ (ሉቃስ 10፥25–37)፣ ኢየሱስ ለባልንጀራ ፍቅር ማሳየት ከማኅበራዊ፣ ከብሔርና ከሃይማኖት ልዩነቶች በላይ እንደሆነ አጽንዖት ሰጥቷል። መልእክቱ በግልጽ በእግዚአብሔር መንግሥት ውስጥ ሁሉም ሰው እኩል ዋጋ እንዳለው ይናገራል።

ኤለን ጂ. ዋይት ማኅበራዊ ተዋረዶችን በብርቱ ተቃውማለች። እንዲህ ስትል ጽፋለች፦ "ክርስቶስ የመጣው ሁሉንም የመለያያ ግድግዳዎች ለማፍረስ ነው። የእርሱ ምሕረትና ፍቅር ስጦታ ልክ እንደ አየር፣ ብርሃን ወይም ምድርን እንደሚያድሰው ዝናብ ያልተገደበ መሆኑን ለማሳየት መጣ።" Ministry of Healing (1905), 25. ዋይት የኢየሱስ ፍቅር ከጀርባቸው ወይም ከማኅበራዊ ደረጃቸው ውጭ ለሆኑ ሰዎች ሁሉ እንደሆነ አጽንዖት ሰጥታለች።
ክርስቲያኖች የእኩልነት እና የፍቅር መርሆችን በመተግበር የኢየሱስን ምሳሌ እንዲከተሉ ተጠርተዋል። ሐዋርያው ጳውሎስ ይህንን እውነት እንዲህ ሲል አረጋግጧል፦"በአይሁድና በግሪክ፣ በባሪያና በነጻ ሰው፣ በወንድና በሴት መካከል ልዩነት የለም፤ ሁላችሁም በክርስቶስ ኢየሱስ አንድ ናችሁ።" (ገላትያ 3፥28)።
ይህ ጥቅስ በሁሉም ማኅበራዊና ብሔር ልዩነቶች ላይ ሰዎችን አንድ የሚያደርገውን የወንጌልን ልብ ያንፀባርቃል።

ራእይ 14፥6 ወንጌል "ለሕዝብ፣ ለነገድ፣ ለቋንቋና ለወገን ሁሉ" እንደሚሰበክ ይገልፃል። ይህ መልእክት በዓለም ላይ ካሉ ፀረ-ዘረኝነት (antiracist) መልእክቶች ሁሉ የላቀ ነው። ወንጌል እንደ ጎሳ ክፍፍል ሥርዓት ያሉ ተዋረዶችን ይገዳደራል፤እግዚአብሔር ሁሉም አማኞች ሁሉንም ሰዎች የሚወዱበትና ዋጋ የሚሰጡበት ማኅበረሰብ ፈጥረው የእርሱን ሁሉን አቀፍ ባሕርይ ያለውን መንግስትን እንዲያፀባርቁ ይጣራል።


ሊታዩ የሚገባቸው ጥያቄዎች:

`ኢየሱስ በዘመኑ የነበሩ ማኅበራዊ መሰናክሎችን እንዴት አፈረሰ? ለዛሬው ሕይወታችንስ ከዚህ ምን ትምህርት እናገኛለን?
`
`ወንጌል በሕይወታችሁ ውስጥ የነበሩ ማኅበራዊ መሰናክሎችን በምን መንገድ አስወገደላችው?
`
