---
title:  ዳግም ሥጋ መልበስን (Reincarnation) በመጽሐፍ ቅዱስ መነጽር ሲመረመር
date:   26/01/2026
---

### መተርጎም

ሪኢንካርኔሽን (Reincarnation) በሂንዱይዝም ውስጥ ዋና እምነት ምሰሶ ሲሆን፣ ነፍስ የማያቋርጥ የውልደት፣ የሞትና ዳግም የመወለድ ዑደት ውስጥ እንደምታልፍ ያስተምራል። ካርማ (Karma) ማለት ደግሞ የተከማቹ ያለፉ ድርጊቶች ውጤቶች በአዲስ ሕይወት(እንዳዲስ መፈጠር) ውስጥ የአንድን ሰው የህይወት ሁኔታ ይወስናል። ግለሰቦች ስላለፈው ድርጊቶቻቸው ምንም ትዝታ ሳይኖራቸው ባለፉት ሕይወቶቻቸው ለሠሩት ሥራ ውጤት ይጋለጣሉ። ነገር ግን ካርማ ስለ ፍትሕ ጥያቄዎችን ያስነሳል፦ አንድ ሰው ሊያስታውሳቸው ስለማይችለው ድርጊቶች ተጠያቂ ሊሆን የሚችለው እንዴት ነው? በንጽጽር መጽሐፍ ቅዱስ ፍትሕን ቀጥተኛና ፍትሐዊ አድርጎ ያቀርባል፤ በዚህም እያንዳንዱ ሰው ለራሱ ድርጊቶች በእግዚአብሔር ተጠያቂ ነው። ሮሜ 14፥12 እንዲህ ይላል፦ "ስለዚህ እያንዳንዳችን ስለ ራሳችን ለእግዚአብሔር መልስ እንሰጣለን።" የመጽሐፍ ቅዱስ ሥነ-መለኮት የሚያስተምረው መለኮታዊ ፍትሕ ፍፃሜን የሚያገኘው ወይ በክርስቶስ በኩል በሚገኘው ይቅርታ ወይም በመጨረሻው ፍርድ ጊዜ ከእግዚአብሔር ለዘላለም መለየት ነው።

ሌላው ጉዳይ ሪኢንካርኔሽን ግልጽ የሆነ መጀመሪያ ወይም መጨረሻ የሌለው ማለትም ማለቂያ የሌለው ዑደት (cycle) መሆኑ ነው። ክርስትና ግን እያንዳንዱ ነፍስ በእግዚአብሔር እንደተፈጠረች፣ አንድ ምድራዊ ሕይወት ብቻ እንደሚኖር እና ከዚያም ፍርድ እንደሚጠብቃት ያስተምራል። ዕብራውያን 9፥27 ይህንን ሐሳብ እንዲህ ሲል ያረጋግጣል፦ "ሰው አንድ ጊዜ ሊሞት ከዚያም በኋላ በፍርድ ፊት ሊቆም ተወስኖበታል።" ይህ ግልጽ የሆነ መጀመሪያና መጨረሻ የሕይወት ዓላማን ይሰጣል። መጽሐፍ ቅዱሳዊ ክርስትና የዘላለም እጣ ፈንታችን የሚወሰነው በዚህ ምድር ባሉን ምርጫዎች እንደሆነ ያስተምራል።

ከዚሁ ጋር ተያይዞ የግል ማንነት ጉዳይ እንዲሁ ይነሳል። በሪኢንካርኔሽን ውስጥ፣ አንድ ሰው በእያንዳንዱ ሕይወት ይለዋወጣል ማለትም አዲስ ትዝታዎች፣ አዲስ ልምምዶች፣ እና አዲስ መልኮዎች ይኖሩታል፤ ይህም ቀጣይነት ያለው ማንነትን ለመጠበቅ አስቸጋሪ ያደርገዋል። ይህ ብዙ ጥያቄዎችን ያስነሳል፦ ማንነት በእያንዳንዱ ሕይወት የሚቀያየር ከሆነ፣ አንድ ሰው ማን እንደሆነ በእርግጥ ሊያውቅ የሚችለው እንዴት ነው?

በንጽጽር ክርስትና እግዚአብሔር እያንዳንዱን ሰው ልዩ አድርጎ እንደፈጠረ ያስተምራል፤ ማንነታችንም በሕይወት ዘመናቸንና እስከ ዘላለም ድረስ የተጠበቀ ነው። መዝሙር 139፥13 እንዲህ ይላል፦ "አንተ ውስጣዊ ሰውነቴን ፈጥረሃልና፤ በእናቴም ማሕፀን ውስጥ አበጃጅተህ ሠራኸኝ።" ክርስትና በእግዚአብሔር እጅ የተሸመነውን የማንነት ዘላለማዊ ሰንሰለት ያከብራል።

በመጨረሻም በሂንዱይዝም ድነት (Salvation) እርግጠኛ አይደለም፤ ነፍስ ነፃነትን ለማግኘት ስፍር ቁጥር በሌላቸው ሌሎች ሕይወቶች(እንደገና መፈጠር) ውስጥ ማለፍ አለባት። ፍጹም የመሆን ሸክም እና ነጻነትን ማጣት አብዛኞቹን ሰዎች ያውካል። ወንጌል ግን በኢየሱስ ክርስቶስ በማመን የድነትን እርግጠኝነት ያቀርባል። ዮሐንስ 5፥24 እንዲህ ሲል ተስፋ ይሰጣል፦ "እውነት እላችኋለሁ፤ ቃሌን የሚሰማ፣ በላከኝም የሚያምን የዘላለም ሕይወት አለው" ክርስትና ግልጽ የሆነ የድነት መንገድ ያቀርባል—ለሁሉም የሚገኝ መንገድ ነው።

ዋና ነጥቦች 

- ክርስትና ቀጥተኛና ፍትሐዊ የሆነ ፍርድን ይሰጣል።
- ክርስትና የዘላለም እጣ ፈንታችን የሚወሰነው በዚህኛው ሕይወት እንደሆነ ያስተምራል።
- ክርስትና ለሁሉም ሰው ሊደረስበት የሚችል ግልጽ የሆነ የመዳኛ መንገድ ያቀርባል።

**Journal page**:

`የጻፍከውን እና ምልክት ያደረግክበትን ጽሑፍ ተመልከት/ች እና ምልክቶችህ/ሽ በአጠቃላይ ምን ልዩ ግንዛቤዎችን የሚያመለክቱ ይመስልሃል/ሻል?`

`ይህን ምንባብ ካጠናህ በኋላ ምን አይነት ጥያቄዎች ወደ ውስጥህ መጡ? የትኞቹ ክፍሎች አስቸጋሪ ናቸው? ሌሎች ምን ዓይነት መመሪያዎች እና መደምደሚያዎች ታገኛለህ/ሽ?`

`"ከዚህ ዓለም ለመላቀቅ ጥሩ ካርማ (karma) ማዳበር አለብን፤ መልካም ሥራችንም ከክፉ ሥራችን መበለጥ አለበት" ከሚለው እምነት ምን ዓይነት መንፈሳዊ ተግዳሮቶች ይመነጫሉ? ወንጌልስ ከዚህ እጅግ የላቀ ምን ነገር ያቀርባል?`