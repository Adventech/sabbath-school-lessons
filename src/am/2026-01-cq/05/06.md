---
title:  ተስፋ ክርስቲያን ላልሆኑት
date:   29/01/2026
---

### መረዳት


“ከአረማውያን መካከል እግዚአብሔርን በጭፍን የሚያመልኩና በሰዎች አማካይነት ብርሃን ያልደረሳቸው አሉ፣ ስለሆነም እነዚህ ሁሉ አይጠፉም። ምንም እንኳ በጽሑፍ የተሰጠውን የእግዚአብሔርን ሕግ ባያውቁም በሥነ ፍጥረት አማካይነት ድምጹን በመስማት ህግ የሚጠይቀውን መንፈስ ቅዱስ ፈጽመዋል። ልባቸውን እንደነካ ሥራ ቸው ስለሚመሰክር የእግዚአብሔር ልጆች መሆናቸው አያጠራጥርም።” 

“የሕብረተሰብ ክፍፍል በእግዚአብሔር ዘንድ የተጠላ ነው። ይህንን የመሰለን ነገር ሁሉ ከቁም ነገር አይቆጥረውም። በእርሱ ፊት የሰዎች ሁሉ ነፍስ እኩል ነው። "እርሱ የሰውን ዘር ሁሉ ከአንድ ሰው ፈጠረ፣ በምድርሁሉ ላይ እንዲኖሩም አደረገ። የተወሰኑ ዘመኖችንና የሚኖሩባቸውንም ቦታዎች መደበላቸው። ይህንንም ያደረገው ሰዎች እግዚአብሔርን እንዲፈልጉና በመመራመርም ፈልገው እርሱን ማግኘት እንዲችሉ ነው። ሆኖም እርሱ ከእኛ ከእያንዳንዳችን ሩቅ ነው ማለት አይደለም።" የሰው ዘርየሆኑ ሁሉ የእድሜ፣ የደረጃ፣ የወገን ወይም የሃይማኖት ልዩነት ሳይደረግባ ቸው ወደ እርሱ እንዲመጡና ሕይወት እንዲያገኙ ተጋብዘዋል። "ሁላችሁም በኢየሱስ ክርስቶስ አንድ ስለሆናችሁ በአይሁዳዊይና በግሪካዊ፣ በአገልጋይና በጌታ፣ በወንድና በሴት መካከል ምንም ልዩነት የለም።" "ሀብታምንም ሆነ ድኻን የፈጠራቸው እግዚአብሔር ስለሆነ ሁሉም በእርሱ ፊት እኩል ናቸው።" "ይህም በእርሱ የሚያምን ሁሉ አያፍርም ተብሎ እንደተጻፈው ነው። እንግዲህ አንዱ እግዚአብሔር የሁሉም ጌታ ስለሆነ በአይሁዳዊና በአረማዊ መካከል ምንም ልዩነት የለም። እርሱም ባለጸጋ ስለሆነ ለሚለምኑት ሁሉ በረከቱን አብዝቶ ይሰጣል። ምክንያቱም የጌታን ስም የሚጠራ ሁሉ ይድናል ተብሎአል።" ” 

“ከርስትና ባልደረሰበት አፍሪካ፣ በካቶሊክ አህጉራት አውሮፓና ደቡብ አሜሪካ፣ በቻይናና በሕንድ በደሰቶች ሁሉ በጨለመው በዓለም ማዕዘናት ሁሉ፣ ከሐዲውን ዓለም የሚያጋልጡ፣ ጨለማውን በብርሃን የሚያጥለቀልቁ ምርጥ ታማኞች ይኖሩታል። የሕጉን አዳሽነት በግልጽ ያሳያሉ። አሁንም ቢሆን በዓለም ዙርያ በተለያዩ አገሮች ከተለያዩ ሕዝብና ልሳን መካከል ይገኛሉ። ከባድ ክህደት በሚገኝበት ሰዓት እንኳ፣ የሰይጣን ታላቅ ጥረት “ታናናሾችና ታላላቆችም፣ ባለጠጋዎችና ድሆችም ጌታዎችና ባሪያዎችም የስህተት የዕረፍት ቀን ካልተቀበሉ የሞት ቅጣት እንደሚጠብቃቸው እያወቁ፣ “በዓለም እንደ ብርሃን ይታያሉ” (ራዕይ 13፡ 16, ፊል 2፡15) በጣም እንደጨለመ መጠን ብርሃናቸው በበለጠ ያበራል።” 

“በጣም ውጤታማ የሆነው እግዚአብሔርን የማያውቁትን አሕዛብ የማስተማር መንገድ በእርሱ ሥራዎች አማካኝነት ነው። በዚህ መንገድ፣ ከማንኛውም ዘዴ በበለጠ በቀላሉ፣ በገዛ እጃቸው ከሠሯቸው ጣዖቶቻቸውና በእውነተኛው አምላክ—የሰማይና የምድር ፈጣሪ—መካከል ያለውን ልዩነት እንዲገነዘቡ ሊደረጉ ይችላሉ።” 

