---
title:  መጠየቅ
date:   30/01/2026
---

የዚህ ሳምንት የመታሰቢያ ጥቅስን እና የመጽሐፍ ቅዱስ ጥናትን እንዲሁም ማንኛውንም ግኝቶች፣ ምልከታዎች እና ጥያቄዎች ከሰንበት ትምህርት ክፍልዎ (ወይም ከመጽሐፍ ቅዱስ ጥናት ቡድንዎ) ጋር ይወያዩ። እነዚህን የውይይት ጥያቄዎች ከቀሪው ቡድን ጋር ተመልከቷቸው። 

**ድነትን መቀበል፦**

1.	አዲስ ልደት ምን ይመስላል? እንደ ኒቆዲሞስ ያለ የሃይማኖት መሪ በጣም አስፈላጊ የሆነውን ነገር እንዴት ሊያጣው ቻለ? ዮሐንስ 3፥1–6
2.	መጽሐፍ ቅዱስ ስለ አዲስ ልደት የሚሰጠው ትምህርት ከሪኢንካርኔሽን ጽንሰ-ሐሳብ የሚለየው እንዴት ነው? ዮሐንስ 3፥1–6 እና የዚህን ሳምንት 'ውስጣዊ እይታ (መዋሃድ)' ክፍል ገምግም።
3.	የእግዚአብሔር ይቅርታ ከካርማ ጋር የሚነጻጸረው እንዴት ነው? ኤፌሶን 2፥8፣ 9 እና 1ኛ ዮሐንስ 1፥9ን ይመልከቱ።
4.	ለሰው ልጆች የእግዚአብሔር ዕቅድ ምንድን ነው? ዮሐንስ 3፥16፣ 17

`የግል ነጸብራቅ: አንድ ሰው አዲስ ልደትን የሚለማመደው እንዴት ነው?`

**ወንጌል እና ሪኢንካርኔሽን፦**

1.	አንዳንዶች እጣ ፈንታቸው የሚወሰነው በማያስታውሷቸው ቀደም ባሉት ሕይወታቸው ባደረጉት ነገር ነው ብለው ያምናሉ። በንጽጽር፣ መጽሐፍ ቅዱስ ስለ ፍርድ ምን ያስተምራል? ዕብ. 9፥27፤ ሮሜ 14፥12
2.	እጣ ፈንታቸው በቀድሞ በረሱት ሕይወታቸው እንደተቀረጸ የሚያምኑ ሰዎች ስለ ድነት እርግጠኞች ሊሆኑ አይችሉም። በንጽጽር፣ በክርስቶስ ያለን የድነት ማረጋገጫ ምንድን ነው? ዮሐንስ 5፥24
3.	በብዙ ሕይወቶች አዳዲስ ማንነቶችን እና ትዝታዎችን ይዞ ከመፈጠር ይልቅ፣ መጽሐፍ ቅዱስ ከትንሣኤ በኋላ ስለሚኖረው የአንድ ሰው ቀጣይነት ያለው ማንነት ምን ያስተምራል? ኢዮብ 19፥25–27፤ ማቴ. 8፥11
4.	መጽሐፍ ቅዱስ ስለ ሰብዓዊ እኩልነት ያለው እይታ እንደ ጎሳ ክፍፍል ሥርዓት ያሉ ማኅበራዊ ተዋረዶችን የሚገዳደረው እንዴት ነው? ገላትያ 3፥28፤ ራእይ 14፥6

`የግል ጥያቄ: መጽሐፍ ቅዱስ ስለ ድነት ያለውን አመለካከት በጥልቀት መረዳት እምነትህን ይበልጥ ውጤታማ በሆነ መንገድ ለማካፈል እንዴት ሊያዘጋጅህ ይችላል?`

**ልብ ሊባል የሚገባቸው ቁልፍ ነጥቦች፦**

- ድነት የእግዚአብሔር ስጦታ ነው። በራሳችን ሥራ ላይ የተመሠረተ አይደለም።
- የእግዚአብሔር ፍርድ ፍትሐዊ እና ቀጥተኛ ነው። እኛ መልስ የምንሰጥበት(የምንጠይቅበት) አንድ ሕይወት ብቻ ነው ያለን።
- መጽሐፍ ቅዱስ ሁሉም ሰው እኩል እንደሆነ በማስተማር ማኅበራዊ ተዋረዶችን ይገዳደራል።