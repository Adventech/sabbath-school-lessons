---
title:  ቆይ! የአድቬንቲስት እምነት ጭፍን አምልኮ ነው?
date:   16/03/2026
---

### መተርጎም


የሰባተኛው ቀን አድቬንቲስት ቤተክርስቲያን አባል ከሆናችሁ የአድቬንቲስት ቤተክርስቲያን ጭፍን አምልኮ አላቸው(cult) የሚሉ ክሶችን ሰምተው ይሆናል። እነዚህ ክሶች ብዙውን ጊዜ "ምስጢራዊ ልምምዶች አሏቸው" ከሚለው ጀምሮ እስከ "መጽሐፍ ቅዱሳዊ ያልሆነ ትምህርት ያስተምራሉ" የሚሉ ናቸው። እነዚህ አለመግባባቶች ብዙውን ጊዜ የሚመነጩት ከተሳሳተ መረጃ ወይም ከቤተክርስቲያኗ ካፈነገጡ ቡድኖች (fringe groups) ከሚፈጽሙት የተናጠል ድርጊት እንጂ፣ ከሰባተኛው ቀን አድቬንቲስት ቤተክርስቲያን ይፋዊ አስተምህሮ ወይም መዋቅር አይደለም።

እዚህ ጋር ግልጽ እንሁን እና በእያንዳንዱ ህብረት እና ቤተክርስቲያን ውስጥ ጭፍን አምልኮ (cult-like) ባሕርይ ያላቸው ሰዎች አሉ። በሃጢአት የወደቀው የሰው ልጅ በባሕርዩ ከመጽሐፍ ቅዱስ መርሆች ጋር የሚቃረኑ ጸባዮችንና አመለካከቶችን የመውረስ ዝንባሌ አለው። በአድቬንቲስቶች ላይ የሚነሱትን ሁሉንም ክሶች ለመመርመር ቦታው ባይበቃንም፣ ሁለት የተለመዱ ክሶችን በአጭሩ እንመልከት።

ተቺዎች "የአድቬንቲስት ቤተክርስቲያን የኤለን ጂ. ኋይትን ጽሑፎች ከመጽሐፍ ቅዱስ እኩል ታደርጋለች" ብለው ይከራከራሉ። ይሁን እንጂ ኤለን ኋይት ራሷ፣ "የእምነታችን መመሪያ መጽሐፍ ቅዱስና መጽሐፍ ቅዱስ ብቻ ነው" ብላ ጽፋለች። ሁሉም ቡድን መጽሐፍ ቅዱስን እንከተላለን ሊል ይችላል፤ ልዩነቱ ግን ያለው በመጽሐፍ ቅዱስ አተረጓጎም (hermeneutics) ላይ ነው። መጽሐፍ ቅዱስ በውጫዊ አካል(ማብራሪያ ፅሀፍ፣ አብራሪ ሰው) ወይም ተርጓሚ አማካኝነት ብቻ ነው የምንረዳው? ወይስ መጽሐፍ ቅዱስ ራሱ የራሱ ተርጓሚ ነው? ይህ ልዩነት በደንብ ማጤን ወሳኝ ነው ምክንያቱም ሐሰተኛ ነቢያትን በፍጥነት ለመለየት ያስችላል። ማናቸውም በቅዱስ ሥልጣን አለን የሚሉ ምንጮች(መፅሐፎች፣መሪዎች፣ነቢያቶች...) ከመጽሐፍ ቅዱስ በላይ ከመሆን ይልቅ በመጽሐፍ ቅዱስ መፈተን አለባቸው። የአድቬንቲስት ቤተክርስቲያን መጽሐፍ ቅዱስ ብቻ ለእምነትና ለህይወት ልምምድ የመጨረሻው ሥልጣን እንዳለው ታምናለች (Sola Scriptura)። የኤለን ኋይት ጽሑፎችም መጽሐፍ ቅዱስን የሚተኩ ሳይሆኑ፣ ቅዱሳት መጻሕፍትን ከፍ የሚያደርጉና የመጽሐፍ ቅዱስን እውነቶች የሚያጠናክሩ የትንቢት ስጦታዎች (ራዕይ 19፡10) እንደሆኑ ታስተምራለች።

ሌላው ክስ ደግሞ የአድቬንቲስት ሥነ መለኮት "እኛ ብቻ ነን ትክክለኛ ክርስቲያኖች፣ ሌላው ሁሉ ስህተት ነው" የሚል "የቅሬታ ቤተክርስቲያን አስተሳሰብን" (remnant mentality) ያራምዳል የሚል ነው። የአድቬንቲስት ቤተክርስቲያን በራዕይ 12፡17 መሠረት የዘመን ፍጻሜ "ቅሬታ" (remnant) አካል እንደሆነች ብታምንም፣ እግዚአብሔር በሁሉም ቤተ እምነቶች ውስጥ ተከታዮች እንዳሉት ትቀበላለች (ዮሐንስ 10፡16)። ትኩረቱ የመጽሐፍ ቅዱስን እውነት ማወጅ ላይ እንጂ "እኛ ብቻ ነን" ብሎ ማግለል ላይ አይደለም። "ቀሬታ" የሚለው መጠሪያ በትህትና ለማገልገል እንጂ ለክብር ወይም ለትምክህት የሚውል አይደለም። እንዲያውም ፒው ሪሰርች (Pew Research) የተሰኘው ተቋም የአድቬንቲስት ቤተክርስቲያንን በአሜሪካ "በዘር እጅግ የተለያየ ስብጥር ያላት" (most racially diverse) ቡድን ብሎ ለይቷታል፤ ይህም ለተልእኮዋና ለመልእክቷ አካታችነት ምስክር ነው።

የአድቬንቲስት ቤተክርስቲያን ጭፍን አምላኪ (cult) ባትሆንም፣ አንዳንድ ከቤተክርስቲያኗ የተነጠሉ ቡድኖችና ግለሰቦች የከልት ጭፍነት ሊያሳዩ ይችላሉ፤ ለምሳሌ ያህል፦ ግትር ልምምዶች፣ ጽንፈኛ አመለካከቶች፣ ወይም  ፀያፍ የአመራር አካሄዶች ሊኖሩ ይችላሉ። እንዲህ ያሉ ሁኔታዎች የቤተክርስቲያኒቱን ይፋዊ ሥነ መለኮት ወይም አስተዳደር አይወክሉም። በሚገርም ሁኔታ ከአድቬንቲስት ቤተክርስቲያን ይልቅ አንዳንድ ተቀባይነት ያላቸው የሚመስሉ ሌሎች የክርስትና እንቅስቃሴዎች ያላቸው ፈላጭ ቆራጭ አመራር፣ የገንዘብ ማጭበርበር እና መሪዎቻቸውን ማምለክ ከጭፍን አምልኮ(cult) ትርጉም ጋር ይበልጥ ሊቀራረብ ይችላል። የትኛውም ቤተ እምነት ፍጹም አይደለም፤ ሆኖም አድቬንቲስቶች ለመጽሐፍ ቅዱሳዊ እውነትና ለእድገት ራሳቸውን የሰጡ ናቸው።

Journal page:
`ስለ አድቬንቲስት ቤተክርስቲያን ምን ዓይነት ወቀሳዎች ወይም ክሶች ገጥመውዎታል? ለእነዚህስ ምን ምላሽ ሰጡ?
`
`በአካባቢዎ ማኅበረሰብ ዘንድ አድቬንቲስት ቤተክርስቲያን በበጎ እንድትታይ ምን ማድረግ ይችላሉ?
`
