---
title:  መጠየቅ
date:   20/03/2026
---



በዚህ የጥናት ጉዞአችን፣ ትምህርቱን በጥልቀት መመርመርና ለዕምነታችን እንዲሁም ለዕለት ተዕለት ኑሮአችን ያለውን ፋይዳ ማሰላሰል እጅግ አስፈላጊ ነው። በሰንበት ትምህርት ክፍላችሁ (ወይም በመጽሐፍ ቅዱስ ጥናት ቡድናችሁ) ውስጥ የሳምንቱን ዋና ክፍልና ጥቅሶች በጥልቀት ለመወያየት እንዲረዳችሁ እነዚህን ከስር የተቀመጡ ጥያቄዎች እንደ መመሪያ ተጠቀሙባቸው።

ጤናማ መንፈሳዊ እሴት:
`1.	የጥንቷ ቤተክርስቲያን መለያ ባሕርያት ምን ነበሩ? ከምስጢራዊነት እና ከማታለል ይልቅ ግልጽነትን እና ልግስናን እንዴት ያበረታቱ ነበር? (የሐዋርያት ሥራ 2፡41–47)
``2.	የቀደሙት አማኞች ከአካባቢያቸው ማኅበረሰብ ተገልለው በአንድ ላይ ከመከለል ይልቅ መበተንን መረጡ። ይህስ ለምን አስፈላጊ ሆነ? (የሐዋርያት ሥራ 8፡1)
``3.	ሐዋርያት በገንዘብ የመታበይ ስሜት ነበረባቸውን? ከገንዘብ ጋር በተያያዘ ከሚመጣ ብልሹ አሰራር ራሳቸውን እንዴት ጠበቁ? (የሐዋርያት ሥራ 8፡18–22)
``4.	የጥንቷ ቤተክርስቲያን አባላት የሰውን ቃል በጭፍን ከመከተል ይልቅ፣ ራሳቸው እንዲያስቡና እንዲያጠኑ ያስተማረቻቸው እንዴት ነው? (የሐዋርያት ሥራ 17፡11፤ 1 ተሰሎንቄ 5፡21)
`
የአገልጋይነት አመራር (Servant Leadership):
`1.	የክርስቶስ አመራር ከዓለማዊ አመራር የሚለየው እንዴት ነው? (ማቴዎስ 20፡25–28፤ 1 ጴጥሮስ 5፡2-3)
``2.	ለአንድ መሪ(ምድራዊ መሪ) ብቻ ፍፁም ታማኝ የመሆን(መሰጠት) አደጋው ምንድን ነው? (1 ቆሮንቶስ 1፡10–13፤ 3፡3–7)
``3.	የከልት (Cult) መሪዎች ፍላጎታቸውን ለማሳካት ፍርሃትንና ማስፈራሪያን ይጠቀማሉ። ለመሆኑ እግዚአብሔር ሰዎች እንዲከተሉት ወይም እንዲሰጡ በማስገደድ ወይም በማታለል መንገድ ይፈልጋልን? (ኢያሱ 24፡15፤ 1 ነገሥት 18፡21፤ 2 ቆሮንቶስ 9፡7)
`
`የግል ጥያቄ፦ ለመልካም መሪዎች በጭፍን ሳንገዛ፣ እንዴት በአግባቡ ልናከብራቸውና ልንደግፋቸው እንችላለን?
`
የሐሰት ክሶች:
`1.	ኢየሱስ "አዲስ የጭፍን አምልኮ ቡድን" (Cult) እንደመሠረተ ተደርጎ የተከሰሰው እንዴት ነበር? (ሉቃስ 23፡2–5፤ ዮሐንስ 18፡20)
``2.	በሐዋርያት ላይ ምን ዓይነት ክሶች ይቀርቡ ነበር? (የሐዋርያት ሥራ 24፡5)
``3.	የእግዚአብሔር ሕዝቦች ሁልጊዜ በሰዎች ዘንድ የተወደዱና የተከበሩ ይሆናሉን? (ሉቃስ 6፡26፤ ራእይ 12፡17)
`
`የግል ጥያቄ፦ ቤተክርስቲያንዎ በአካባቢዎ ማኅበረሰብ ዘንድ እንዴት ትታያለች? ለሚሰነዘሩ ቅድመ-ግምቶች ወይም የተሳሳቱ አመለካከቶች ምን ምላሽ ሰጥተዋል?
`

ሊታወሱ የሚገቡ ዋና ዋና ነጥቦች 
•	ክርስትና ጤናማ መንፈሳዊ እሴት ግልጽነትን፣ ተጠያቂነትን እና ልግስናን ያበረታታል።
•	ክርስቲያኖች በፍርሃት፣ በማስፈራራት፣ በማስገደድ እና ሥልጣንን አላግባብ በመጠቀም ከሚመሩ መሪዎች መጠንቀቅ አለባቸው።
•	ምርጥ መሪዎች እንኳ (ኢየሱስንና ሐዋርያትን ጨምሮ) "የጭፍን እምነት(Cult) መሪዎች" ተብለው ተክሰው ያውቃሉ።
 
