---
title:  የምስጢር ማህበራት
date:   19/03/2026
---

### መረዳት

"ኤለን ኋይት ስለ ምስጢራዊ ማኅበራት እንዲህ ስትል አስጠንቅቃለች፦ 'ዓለም የመድረክ ትያትር ናት፤ ተዋንያኑም ነዋሪዎቿ ናቸው፤ በመጨረሻው ታላቅ ድራማ ላይ የየራሳቸውን ድርሻ ለመወጣት እየተዘጋጁ ነው…..”Ellen G. White, Testimonies for the Church, vol. 8 (1904), 27.

ኋይት፣ የሰባተኛ ቀን አድቬንቲስት ሆኖ ሳለ በተለያዩ ምስጢራዊ ማኅበራት ውስጥ አባልነቱን ለቀጠለው ናትናኤል ፎልክሄድ ጠንካራ ምስክርነትን ሰጥታለች። የኢሳይያስን መጽሐፍ ምዕራፍ 8 ከቁጥር 9-13 ያለውን ጠቅሳ ካበቃች በኋላ እንዲህ ስትል ጻፋለች፦" “ለከርስቲያኖች ከዓለም አቀፍ ሕቡዕ ድርጅት አባላት (ከፍሪማሶኖች) እና ከሌሎች የምስጢር ማህበራት ጋር ሕብረት መፍጠር ትክክል ነው ወይስ ትከከል አይደለም? ብለው የሚጠይቁ ሰዎች አሉ። ይህን ጥያቄ የሚያነሱ ሁሉ ከላይየተጠቀሰውን ጥቅስ ልብ ይበሉ። ክርስቲያኖች ከሆንን በሁሉም ቦታ ከርስቲያኖች መሆንና እንደ እግዚአብሔር ቃል መስፈርት ክርስቲያኖች ሊያደርገን የተሰጠንን ምከር ከግምት ውስጥ ማስገባትና መስማት አለብን።... 

“ከርስቶስን አዳኛችን አድርገን በተቀበልን ጊዜ ከእርሱ ጋር አብረን ሰራተኞች የመሆንን ቅድመ ሁኔታም ተቀብለናል። ሙሉ በሙሉ የእግዚአብሔር የመሆንን ቃል ኪዳን ፈጽመናል፤ እንደ ከርስቶስ ጸጋ ታማኝ መጋቢዎች የእርሱን መንግስት በዚህች ዓለም ላይ ለመገንባትና ለመስራት ቃል ኪዳን ፈጽመናል። የክርስቶስ ተከታይ የሆነ እያንዳንዱ ሰው ያሎትን ኃይሎች በሙሉ፣ የአእምሮ፣ የነፍስና የአካል ኃይሎች፣ ነፍሳችንን ከእገታ ማስለቀቂያ ገንዘብ ለከፈለው ለእርሱ ቀድሶ ለመስጠት መሃላ ፈጽሟል። የእምነታችንን አዛዥ በመከተል ወታደሮች ለመሆን፡ ወደ አገልግሎት ለመግባት፣ ፈተናን፣ ውርደትንና ዘለፋን ለመሸከም፣ የእምነትን ጦርነት ለመዋጋት ተጠርተናል።”Ellen G. White, Evangelism (1946), 618.

ይህንን ምስክርነት ከተቀበለ በኋላ፣ ፎልክሄድ ከሁሉም ምስጢራዊ ማኅበራት አባልነቱን ሰረዘ (ለቀቀ)። በኋላም ኋይት እንዲህ ስትል ጻፈች፦ “ራስህን ከምስጢር ማህበራት ቅርንጫፍና ከማህበሩ ጋር ግንኙነት ካላው ነገር ሁሉ እንድትለይ ከእርሱ በተሰጠህ ጸጋ አማካይነት ብርታት የሰጠህን በጸጋ የተሞላ ሰማያዊ አባታችንን በጣም አመሰግናለሁ። ከዚህ የምስጢር ሥርዓት ጋር ምንም ዓይነት ክፍል ካለህ በአደጋ ውስጥ ነህ። በደም በተቀለመው በልዑል አማኑኤል ባንዲራ ሥር የሚቆሙ ከምስጢር ማህበራት አባላት ጋር ወይም ከምስጢር ድርጅት ጋር አንድነት መፍጠር አይችሉም። የእውነት ብርሃን በመንገዱ ላይ ከበራለት በኋላ እንደዚህ ዓይነት ግንኙነት በሚፈጥር በማንም ላይ የሕያው እግዚአብሔር ማህተም አያርፍበትም።” White, Evangelism, 622.

ስለ ታሪኩ ዝርዝር ሁኔታዎችን ለመረዳት visit: www.lineagejourney.com/read/nathaniel-faulkhead-freemason-to-adventist/.