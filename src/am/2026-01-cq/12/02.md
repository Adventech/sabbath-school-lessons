---
title:  የጭፍን አምልኮ  ቡድኖች እና የጥንቷ ቤተክርስቲያን ባህል ንጽጽር
date:   15/03/2026
---

### መዋሃድ

የጥንቷ ቤተክርስቲያን የተመሠረተችው በግልጽነትና በታማኝነት ላይ ነው። በዝግ በሮች የሚፈጸም ምስጢራዊ የባዕድ ሥርዓት ያላት ድብቅ ማኅበር አልነበረችም። ጴጥሮስና ሌሎች ሐዋርያት መልእክታቸውን በግልጽ ይሰብኩ ስለነበር፣ ማንኛውም ሰው ሰምቶ የነገሩን እውነታ መመዘን ይችል ነበር። ጴጥሮስ በሰበከ ጊዜ  አማኞች ቃሉን "በደስታ ስለተቀበሉ" ተጠምቀው ወደ ቤተክርስቲያን ተቀላቀሉ (የሐዋርያት ሥራ 2፡41)። ሐዋርያት ማንም እንዲከተላቸው ጉቦ አልሰጡም፤ ወይም በማታለል አልሳቡም።

ሐዋርያት ለኅብረትና ለማኅበራዊ አኗኗር ትኩረት የሚሰጥን ማኅበረሰብ ገነቡ። ወደ ጥንቷ ቤተክርስቲያን የተቀላቀሉ ሰዎች ራሳቸውን አግልለው ለመኖር ከማኅበረሰቡ አልተለዩም። ይልቁንም በአንድ ቦታ ተሰብስበው ከመቀመጥ ይልቅ በጊዜ ወደነበሩ ማህበረሰብ ተበተኑ በሄዱበት ሁሉ ከሰዎች ጋር አብረው ኖሩ (የሐዋርያት ሥራ 8፡1)። የጥንቷ ቤተክርስቲያን የራሷን እምነትና ልምምድ ጠብቃ ከማኅበረሰቡ ጋር ትገናኝ ነበር።

የጥንቷ ቤተክርስቲያን አማኞች የመረዳዳትና የመተሳሰብ ባሕልን አዳብረው ነበር። ተልእኳቸውን በፍጥነት ለማራመድ ሲሉ ሀብታቸውን በፈቃደኝነት ይወያዩ ነበር (የሐዋርያት ሥራ 2፡44፣ 45)። ሆኖም ተከታዮቻቸውን በገንዘብ ከሚበዘብዙ ሀሰተኛ መሪዎች በተለየ ሐዋርያት ለግል ጥቅማቸው መበልጸግን ተቃውመዋል፤ ይህን ለማድረግ የሞከሩ አስመሳይዎችንም አጥብቀው ገስጸዋል (የሐዋርያት ሥራ 8፡18–22)። የጥንቷ ቤተክርስቲያን ሰዎች ያላቸውን እንዲሰጡ  የማስፈራራት ወይም የግዳጅ ዘዴዎችን አልተጠቀመችም።

የጭፍን አምልኮ ቡድኖች (Cults) መሪዎች ያላቸውን ዝንባሌ ከጥንቷ ቤተክርስቲያን አስተዳደራዊ መርሆች ጋር እስቲ እናነፃፅር፦

ሥልጣንን አላግባብ መጠቀም (Abuse of Authority)፦ የሀሰተኛ ትምህርት መሪዎች ጥያቄ የሌለበት ፍጹም ታዛዥነትን የሚጠይቁ ሲሆን፣ ራሳቸውን ከተጠያቂነት በላይ ያደርጋሉ። በአንጻሩ ክርስቶስ አገልጋይ መሪነትን (servant leadership) በተግባር ያሳየ ሲሆን፣ ፈላጭ ቆራጭ የሆኑ መሪዎችን አጥብቆ አስጠንቅቋል (ማቴዎስ 20፡25–28)።

ከውጭው ዓለም መነጠል፦ የጭፍን አምልኮ ቡድኖች አባላቶቻቸውን ከቤተሰብና ከጓደኛ እንዲለዩ ያደርጋሉ። የብቸኝነት ህይወትንም ያስገድዳሉ። ከሰዎች መገለልን የሚጠይቅ እምነት ብዙውን ጊዜ ስለ እምነቱ፣ ግቦቹና ልምምዶቹ ምስጢራዊነትን ይፈጥራል። ክርስቶስ ግን ደቀ መዛሙርቱን ከማኅበረሰቡ ከመነጠል ይልቅ በዓለም ውስጥ እንዲሆኑ ነገር ግን ከዓለም እንዳልሆኑ አስተምሯል (ዮሐንስ 17፡15፣ 16)።

አባላቶቻቸውን የመያዣ ዘዴዎች፦ ጭፍን አምልኮዎች(cult) ፍራቻን፣ የጥፋተኝነትና የአፍረትን ስሜት በመጠቀም ታዛዥነትን ያስገድዳሉ። ክርስቶስ ሰዎች እንዲከተሉት ግብዣ አቀረበ፣ መልካም እንዲያደርጉም ተመኘ  ነገርግን ፈጽሞ አላስገደዳቸውም ወይም የመምረጥ ነጻነታቸውን አልተጋፋም (ማቴዎስ 23፡37)።

የገንዘብና የስሜት ብዝበዛ፦ እነዚህየጭፍን አምልኮ ቡድኖች አባላት ለግል ጥቅማቸው ሲሉ ገንዘባቸውን መሥዋዕት እንዲያደርጉ ያጭበረብራሉ። በአንጻሩ ክርስቶስ ዋጋ የሚሰጠው በፈቃደኝነትና በደስታ ለሚደረግ መስጠት እንጂ በግዳጅ ለሚደረግ አይደለም (2ኛ ቆሮንቶስ 9፡7)።

የዓለም ፍጻሜ መልእክትን አላግባብ መጠቀም (Misuse of Apocalyptic Themes)፦ አንዳንድ ቡድኖች የዓለም ፍጻሜ መልእክቶችን ፍራቻን ለመፍጠርና ሰዎችን ለመቆጣጠር ይጠቀሙበታል። መጽሐፍ ቅዱስ ግን የመጨረሻ ዘመን ትንቢት ተስፋንና ዝግጅትን እንጂ ድንጋጤን ሊፈጥር እንደማይገባ ያስተምራል (1ኛ ተሰሎንቄ 5፡4–6)።

ግለሰባዊነትን ማፈን፦ የሀሰተኛ አምልኮ ቡድኖች በራስ ነጻ ሐሳብ ማሰብን (independent thought) ያዳክማሉ፤ ጥብቅ በሆነ ሁኔታ በሌሎች ሀሳብ መመራትን(ከሌሎች ጋር ተመሳስሎ መኖርን) ግዴታን ይጥላሉ። መፅሐፍ ቅዱስ ግን አማኞች "ሁሉን እንዲፈትኑ" (1ኛ ተሰሎንቄ 5፡21) እና ዕለት ዕለት መጻሕፍትን እንዲመረምሩ (የሐዋርያት ሥራ 17፡11) ያበረታታሉ።

**ሊመረመሩ የሚገባቸው ጥያቄዎች**:

`የጥንቷ ቤተክርስቲያን ከአምባገነንነት እና ከሥልጣን አላግባብ አጠቃቀም ራሷን እንዴት ትጠብቅ ነበር?`

`መሪዎች ሥልጣናቸውን እንዴት በአግባቡ ተግባር ላይ ማዋል ይችላሉ?`