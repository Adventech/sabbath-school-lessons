---
title: 'አሸናፊ መሳርያ'
date: 25/08/2022
---

2ዜና 20 1- 30 ያለውን ያንብቡ። ኢዮሳፍጥ ምስጋና ታላቅ አሸናፊ መሳርያ መሆኑን ተረድቷል።‹‹ታላቅ ሰራዊት›› ወደ እርሱ እየመጣ እንደሆነ መልዕክት እንደደረሰው ኢዮሰፍጥ; ወደ ወታደራዊ እርምጃ አልሔደም; ነገር ግን ‹‹ የእግዚአብሔርን ፊት ፈለገ›› ( 2 ዜና 20:3):: የይሁዳ ሰዎች ለጻሎትና ለጾም ወደ ኢየሩሳሌም ሲመጡ; ኢዮሳፍጥም ሁኔታውን እንዲህ በማለት ገለጸው ‹‹    ይህን የመጣብንን ታላቅ ወገን እንቃወም ዘንድ አንችልም;የምናደርገውንም አናውቅም፤ነገር ግን ዓይኖቻችን ወደ አንተ ናቸው›› (2 ዜና 20:12)።

`እርስዎ ታላቅ ሰራዊት በሚያዩበት ጊዜ ቶሎ ብለው የሚወስዱት ኤርምጃ ምንድነው? በ2 ዜና 20 2-12 ታላቅ ግድድሮሽን አስመልክቶ ኢዮሳፍጥ ከሰጠው ምላሽ ምን ትምህርት ወሰዱ?`

የእግዚአብሔር መንፈስ በየሕዝቅኤል ላይ እንደመጣ ‹‹ በዚህ ሰልፍ እናንተ የምትዋጉ አይደላችሁም፤ ይሁዳና ኢየሩሳሌም ሆይ ተሰለፉ ዝም ብላችሁ ቁሙ የሚሆነውንም የእግዚአብሔርን መድኃኒት እዩ እግዚአብሔር ከእናንተ ጋር ነውና አትፍሩ፤ ነገም ውጡባቸው››(2 ዜና 20:17) ከዚያ በኋላ እግዚአብሔርን አመለኩ‹‹ በታላቅ ድምጽም›› ምስጋናንም ሰጡት ። (2 ዜና 20:19):: እግዚአብሔር የሚዋጋላቸወ እንኳ ቢሆንም; እነርሱ በጠላት ፊት መቆም አለባቸው። ነገር ግን ይህ ወደ ጦርነት የሚደረግ ተራ ሰልፍ አይደለም። ኢዮሳፍጥ ወደ ጦርነቱ ጉዞ ሲያደርጉ ለእግዚአብሔር የምስጋና መዝሙር የሚያዜሙ መዘምራንን ሰየመ። “ዝማሬውንና ምስጋናውን በጀመሩ ጊዜ ይሁዳን ሊወጉ በመጡት በአሞንና በሞአብ ልጆች በሴይርም ተራራ ሰዎች ላይ እግዚአብሔር ድብቅ ጦር አመጣባቸው፤ እነርሱም ተመቱ” (2ዜና 20:22)። እንደ መጸሐፉ ጸሐፊ; እነርሱ እንደ ተስፋ ቃሉ እግዚአብሔርን ስለምህረቱና ቅድስናው ማመስገን ሲጀምሩና እምነታቸውን ሲለማመዱ እርሱ ጣልቃ ገባ።

`እርስዎ ከእግዚአብሔር ጋር በሚያደርጉት ጉዞ በተለየ ሁኔታ በችግርና በመከራ ጊዜ የሚጠቅም ምን መንፈሳዊ መርህ አገኙ?`