---
title: 'ተጨማሪ ሀሳብ'
date: 26/08/2022
---

አበውና ነብያት በሚለው የኤለን ዋይት መጸሐፍ ; ‹‹ኢዮሳፍጥ›› የሚለውንና ‹‹የኢያርኮ አወዳደቅ›› የሚለውን ክፍል ያንብቡ። “ወደር ለማይገኝለት ፍቅሩ እግዚአብሔርን እንዲያመሰግን ልባችንንና አፋችንን እናለማምደው። ከመስቀሉ ላይ በሚፈነጥቀው ብርሃኑ ነፍሳችን እንድትጸናና ተስፋ እንድታደርግ ልናስተምራት ይገባናል። እኛ የሰማዩ ንጉስ ልጆች የሰራዊት አለቃ ወንዶችና ሴቶች መሆናችንን በፍጹም ልንዘነጋ አይገባንም። በእግዚአብሔር የተረጋጋ ምላሽ ላይ መጽናት ለእኛ ትልቅ እድል ነው። The Ministry of Healing, p. 253. “እርሱን ሳከብረውና ከፍ ሳደርገው; አንተ ከእኔ ጋር እንድታከብረው እፈልጋለሁ። በጨለማ ውስጥ ብትሆን እንኳ እግዚአብሔርን አመስግነው። በፈተና ውስጥም ስሙን ከፍ አድርገው። ‹‹ሁልጊዜ በጌታ ደስ ይበላችሁ›› ‹‹ደግሜም እላለሁ ደስ ይበላችሁ›› ። ለእርስዎና ለቤተሰብዎ ይህ ጨለማንና ጭጋግን ያመጣ ይሆን? አይደለም; የጸሐይን ጨረር ይፈነጥቃል እንጅ። ስለዚህም; ከክብር ዙፋኑ ዘላላማዊ የሆነውን ብርሃን በዙሪያዎ ይሰበስባል። ይህን ብርሓን በራስዎ ህይወትና መንገድ ብቻ ሳይሆን አብረዎት ባሉ ወገኖች ሁሉ ዙርያ እንዲያደርጉና በዚህ ሥራ ተካፋይ እንዲሆኑ ልጋብዝዎት እፈልጋለሁ። በዙሪያዎ የሚገኙ ሰዎችን ህይወት ምድራዊ ከሆነው ነገር ሁሉ በላይ ጠፊ ከሆነው ርስት እና ምድራዊ ሀብት ይልቅ ወደ ሰማይና ወደ ክብሩ ወደ ከፍታ ማድረስ ዓላማዎ ይሁን።›› Ellen G. White, Testimonies for the Church, vol. 2, pp. 593, 594.

**የመወያያ ጥያቄዎች**

`1. የማህበረሰቡ የምስጋና ህይወት በክርስትና ላይ ምን ተጽዕኖ አለው? ምስጋናን በሰንበት አምልኮ ውስጥ እንዴት ይገልጹታል? ወደ ጌታ ከፍ የሚያደርግ ነው? አባላትን በችግሮች ውስጥ ታማኝነታቸውን ጠብቀው እንዲኖሩ የሚያበረታታ ነው? ይህ ካልሆነ መደረግ ያለበት ምንድነው?`

`2. “በጨለማ ውስጥ ብትሆን እንኳ እግዚአብሔርን አመስግን” ወይም “በፈተና ውስጥም ቢሆን አመስግነው ማለት ምን ማለት ነው”? በእነዚህ ነገሮች ውስጥ ምስጋና የሚጠቅመን እንዴት ነው?`

`3. አባላት ምስጋና በህይወታቸው ላይ ያመጣውን ተጽዕኖ ምስክርነት ይስጡ። አንዱ ከሌላው የህይወት ልምምድ ምን መማር ይችላል?`

`4. እንደ ሰንበት ትምህርት ክፍል; አንድ የምስጋና መዝሙር ለማንበብ ጊዜ ውሰዱ። ስለ ምስጋና ምን ያስተምራችኋል? ምስጋና በእምነትዎ ላይ የሚያሳድረው ተጽዕኖ ምንድነው?`