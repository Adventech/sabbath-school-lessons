---
title: 'ከላይ ወደ ታች መጸለይ'
date: 22/08/2022
---

በእንግሊዝኛ አንድ አባባል አለ: “በአንድ አራት ማዕዘን ውስጥ በቀለም መከበብ” እስቲ የአንድን ክፍል ግድግዳ ቀለም ስለ መቀባት ያስቡ ; ቅቡን የመጨረሻ ያደረጉት አንድ ኮርነር ቢሆንና ከዚያ መውጫው ብቸኛ መንገድ እርጥቡን ቀለም ረግጦ ብቻ ከሆነ ከዚያ ለመውጣት የግድ ቀለሙ እስኪደርቅ መጠበቅ ይሆናል። አንዳንድ ጊዜ እምነታችን በአንድ ማዕዘን በቀለም እንደተከበብን ያደርገናል። በግድግዳ ላይ እንዳለ እርጥብ ቀለም; እምነታችን አጣብቆ ይዞናል ወደሚለው ድምዳሜ እንደርሳለን። ሁኔታዎችን በመመልከት; እግዚአብሔርን; እምነትን; እና ያመንነው ሁሉንም ነገር መቃወም; ወይም እምነታችን የማይቻል የሚመስለውን ነገር ሁሉ ማሸነፍ እንደሚንችል እንድናምን ያደርገናል።    እግዚአብሔር እስራኤላውያንን ወደ ማዕዘን አመጣቸው። ለአርባ አመታት በምድረበዳ ከተቅበዘበዙ በኋላ; እግዚአብሔር ህዝቡን ባዶ ወደሆነ ሰላማዊ የሳር መሬት አልመራቸውም። እግዚአብሄር የመራቸው በዙሪያው ካሉ ከተሞች ሁሉ እጅግ አብልጠው ወደተመሸጉ ከተሞች ነው። ስለዚህ በእያሪኮ ዙሪያ ለስድስት ቀናት በዝምታ መጓዝ ነበረባቸው። እግዚአብሔር በሰባተኛው ቀን እንዲጮሁና ጩኃታቸው ከመለከቱ ድምጽ ጋር ድልን እንደሚመጣ ነገራቸው።

`ኢያሱ 5፤13 – 6:20 ድረስ ያንብቡ። እግዚአብሔር እስራኤላውያንን ለማስተማር የፈለገው ምንድነው?`

ደምጽን ከፍ አድርጎ መጮህ ግምብ እስኪያፈርስ ድረስ መሬትን የማንቀጥቀጥ ኃይል የለውም። እግዚአብሔር እስራኤላውያንን ‹‹እንዲጮሁ›› ሲጠራቸው; ዳዊት በመዝሙር 66 ከጻፈው ጋር ተመሳሳይ ጩኃት ነው።‹‹በምድር ያላችሁ ሁሉ ለእግዚአብሔር እልል በሉ:ለስሙ ዘምሩ ለምስጋናውም ክብርን ሥጡ።›› (መዝ66: 1;2) ይህ ጩኃት ምስጋና ነው! ለስድስት ቀናት እጅግ ግዙፍ የሆነውን አጥር እየተመለከቱ፤ ይህንን በራሳቸው ኃይል ማፍረስ እንደማይችሉ ድምዳሜ ላይ ደርሰው ይሆናል። ይህ ሀሳብ ዕብ 11:30ን እንድናስተውል የሚረዳን እንዴት ነው? እግዚአብሔር በህይወታችን ውስጥ አንድን አዲስ ነገር በመስራት ጉዳይ ላይ በሚሆንበት ጊዜ ; ምናልባትም የማሸነፍ ኃይል በራሳችን ኃይልና ዘዴዎች መምጣት እንደማይችል ለማስረዳት ሲፈልግ ወደ ኢያርኮ ሊያመጣን ይችላል። የሚያስፈልገን እያንዳንዱ ነገር የሚመጣው ከእኛ ውጪ ከሆነ ኃይል ነው። ስለዚህ በፊታችን ያለው ነገር ምንም ይሁን ምን ; ምንም እንኳ በፍጹም የማይገፋ መስሎ ቢታየንም የእኛ ድርሻ የሚያስፈልግን ነገር ሁሉ ምንጭ የሆነውን እግዚአብሔርን ማመስገን ብቻ ነው። ይህ ነው እምነት በተግባር የሚባለው!