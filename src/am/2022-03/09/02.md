---
title: 'የምስጋና መሰረተ ሀሳብ'
date: 21/08/2022
---

ታላቁ የሩስያው ጸሐፊ ፌዶር ድስቶቭስክ በመጨረሻው ሰዓት በተናገረው አንድ አረፍተ ነገር ምክንያት ብቻ ሞት ተፈርዶበት ነበር። በዚህ ፋንታ ብዙ ዓመታትን በእስር ቤት እንዲቆይ ተገዷል። እስር ቤት ስለነበረው ቆይታ ልምድ ሲናገር እንዲህ በማለት ጽፏል:“ሰዎች ሁሉ ተቅበዝብዘው እግዚአብሔርን ትተው ቢሄዱና አንተ ብቻህን እንኳ ብትቀር ለእግዚአብሔር ስጦታህን ይዘህ በመምጣት በብቸኝነትህ ምስጋናህን አቅርብለት” በዚህ ትምህርት ጳውሎስ ትልቁን ተቃውሞና ስደት እንዴት ችሎ እንዳለፈ ተመልክተናል። አሁን ግን እርሱ በሮማውያን እስር ቤት ቁጭ ብሏል። ቢሆንም እርሱ ተስፋ አልቆረጠም፤ በዚህ ፋንታ የፊልጵስዩስን አማኞች ለማበረታታት በትጋት ይጽፋል!

`ፊሊ 4:4-7ን ያንብቡ። ጳውሎስ ራሱ በሮም እስር ቤት ውስጥ ተቀምጦ ሳለ ይህንን ዓይነት ደብዳቤ እንዴት ጻፈ? በዚህ ንባብ ; ‹‹የእግዚአብሔርን ሰላም›› ለማግኘት ቁልፎቹ ምንድናቸው?`

ነገሮች በመልካም ሁኔታ ላይ ሳሉ መደሰት አንድ ነገር ነው። ጰውሎስ እኛን እያሳሰበን ያለው ሁልጊዜ እንድንደሰት ነው። ይህም እንግዳ አነጋገር ሊሆን ይችላል። ጳውሎስ የጻፈውን በቀጥታ ከወሰድን ሁለት ጠንከር ያሉ ወሳኝ ትርጉሞችን ይሰጠናል። የመጀመሪያው; ሁልጊዜ መደሰት ካለብን; ነገሮቻችን ለደስታ ምንም ዓይነት ፍንጭ በማይሰጡ ጊዜም ቢሆን መደሰት አለብን ማለት ነው። ሁለተኛ; ሁልጊዜ መደሰት ካለብን; ውስጣችን ደስታ በማይሰማበት ጊዜም ቢሆን መደሰት አለብን ማለት ነው። ጳውሎስ ነገሮቻችን ተፈጥሮአዊ ሁኔታቸውን ባልጠበቁ ጊዜም ቢሆን እንድናመሰግን ጥሪ እያቀረበልን ነው። እንድናመሰግነውም ምክንያታዊ መስሎ ላይታየን ሁሉ ይችላል። በአጭሩ ስንመለከተው ስናመሰግን ምክንያታፈልገን ብቻ መሆን እንደሌለበት ነው። በሌላ አነጋገር ምስጋና የእምነት ተግባር ነው። እምነት በክስተቶች ላይ ሳይሆን መሰረት ማድረግ ያለበት ነገር ግን ስለ እግዚአብሔር ባለው እውነት ላይ ነው በመሆኑም እምነት እኛ ጥሩ ስሜት ስለተሰማን ሳይሆን በርግጥ እግዚአብሔር ማን እደሆነ በመረዳትና እርሱ ለእኛ በገባው ቃል ላይ መሰረት ያደርጋል ማለት ነው። በሚያስገርም መልኩ በህይወታችን; ሀሳባችንን; ስሜታችንን; እና ሁኔታዎቻችንን ቅርጽ የሚያስይዝልን; ይህ እምነት ነው ::

`ጳውሎስ በዛሬው ንባባችን ላይ ስለ እግዚአብሔር ሊያብራራልን የፈለገው እውነት ምንድነው ;በእስር ቤት ሊያስደስተው (ሐሴት) እንዲያደርግ የረዳው እውነት? እስቲ ስለ እግዚአብሔር የሚያውቁትን እውነቶች በዝርዝር በአጭሩ ይጻፉ። ስለ እያንዳንዱ ነገር እግዚአብሔርን ያመስግኑ። ይህ ስለነገሮች ያሎትን ስሜት ልለውጥ የሚችለውና እይታዎን ሊያስተካክል የሚችለው እንዴት ነው?`