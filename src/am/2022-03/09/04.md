---
title: 'የምስጋና ህይወት'
date: 23/08/2022
---

በመልካም ነገሮች ውስጥ እንኳ ሆነን ማመስገን ለእኛ የተለመደ አይደለም። ስለዚህ በክፉ (በአስቸጋሪ) ጊዜ ደግሞ እንዴት ይሆን? ሆኖም ግን እንድናደርግ የተጠራነው ይህንን ነው። ምስጋና; በተወሰነ ጊዜ ከምናደርገው ድርጊትነት አልፎ የኑሮ ዘይቤያችን እስኪሆን መለማመድ አለብን። ምስጋና የተለየ ድርጊት ሳይሆን አኗኗር ሊሆን ይገባል።

`መዝ 145ን ያንብቡ። ዳዊት እግዚአብሔርን ስለ ማመስገን የሰጣቸው ምክንቶች ምንድናቸው? የዚህ መዝሙር ቃላት የእርስዎ መሆን የሚችሉት እንዴት ነው?`

ቻርለስ ሃደን ስፓርጅን የተባለው ታላቅ የእንግሊዝ ሰባኪ የምስጋና ልምምድ የሚል መጽሓፍ ጽፏል። ይህም የተመሰረተው በዚህ በመዝሙር ቁጥር 7 ላይ ይገኛል። በዚህ አጭር ጥቅስ ስፓርጅን; በህይወታችን ውስጥ ምስጋናን እንዴት ማሳደግ እንደምንችል ሐሳባችንን ወደሚመሩ ሶስት አስፈላጊ ነገሮች ይመራናል።

1. ምስጋና የሚለመደው ዙሪያችንን ማየት ስንችል ነው።  የእግዚአብሔርን ታላቅነት ለማየት; ዙሪያችንን ካላየን እርሱን ለማመስገን ምንም ምክንያት አይኖረንም። በተፈጠረው ዓለም ወስጥ እንደ እግዚአብሔር ፍጥረት ውበት የመሳሰሉ ለእግዚአብሔር ምስጋና ለመስጠት የተገባ እንደሆነ የሚያሳዩ ምን ምን ነገሮችን ታገኛላችሁ? በመንፈሳዊውስ ዓለም ለምስጋና የሚሆኑ ምን ነገሮችን ታገኛላችሁ ለምሳሌ በአዲስ ክርስቲያን እያደገ የሚታይ እምነት የመሳሰሉትን?

2. ምስጋና የሚለመደው የተመለከትናቸውን ነገሮች ስናስታውስ ነው። በምስጋና አየር ውስጥ መቆየት ከፈለግን; ለማመስገን  ምክንያት የሆነልንን ነገር ማስታወስ ግድ ይለናል። የእግዚአብሔር መልካምነት    እና ታላቅነት ከአእምሮአችን እንዳይጠፋ የእርሱን ታላላቅ ነገሮች ማስታወስ የምንችልባቸው የትኞቹ መንገዶች ናቸው (አዲስ የማምለክ መንገዶችን በመከተል ወይም የእርሱን መልካምነት የሚያስተውሱንን ምልክቶችን በማድረግ)?

3. ምስጋና የሚለመደው ስለ እርሱ ስንናገር ነው። ምስጋና እና  በአእምሮአችን ውስጥ የምናደርገው ነገር አይደለም። ይህ ማለት ; ከአፋችን የሚወጣ ሆኖ በዙሪያችን ላሉ ሌሎች ሰዎች የሚሰማ ነገር ማለት ነው።

`እግዚአብሔርን በቃላት ለማመስገን የሚሆን ምክንያት ምንድነው? የዚህ ምስጋና ተጽዕኖ ምን ይሆናል; እናስ በማን ላይ? በሶስት ነገሮች ላይ ለመስራት እስክርብቶና ትንሽ ወረቀት ውሰድ። በህይወትህ የምስጋና ልምድ ለማዳበር ምን ነገሮችን ማድረግ ትችላለህ?`