---
title: '“በእርሱ አምሳል”'
date: 17/07/2022
---

> <p></p>
> “ልጁ በብዙ ወንድሞች መካከል በኩር ይሆን ዘንድ ; አስቀድሞ ያወቃቸው የልጁን መልክ እንዲመስሉ አስቀድሞ ደግሞ ወስኗልና” (ሮሜ 8:29)።

መጀመርያ እግዚአብሔር በአምሳሉ ፈጠረን። ( ዘፍ 1: 27 ) ። ነገር ግን ያ አምሳል በኃጢአት ምክንያት ተበላሸ።

`በሰብዓዊ ዘር ላይ የእግዚአብሔርን አምሳል መበላሸት ማየት የምንችለው በምን በምን መንገዶች ነው?`

ይህ ግልጽ ነው። እኛ ሁላችንም በኃጢአት ተበላሽተናል። ሮሜ 3: 10-19። ሆኖም ግን የእግዚአብሔር ሀሳብ ጥንት ወደ ነበርንበት ሁኔታ መመለስ ነው። የዛሬው ጥቅሳችን የሚገጥመው ከዚህ ጋር ነው። ለመንፈስ ቅዱስ ራሳቸውን የሰጡ ሁሉ የልጁን መልክ እንዲመስሉ እግዚአብሔር ያቀደውን የሚገልጽ ነው። (ሮሜ 8:29) ነገር ግን ሌላ እይታ አለ። ‹‹የእግዚአብሔር አምሳል በሰው ውስጥ እንደገና እንዲፈጠር ነው። የእርሱን ህዝብ ባህሪይ ፍጹም በማድረግ የእግዚአብሄር ክብር; የጌታችን ክብር; አብረው ይሰራሉ›› ኤሌን ዋይት የዘመናት ምኞት ገጽ 671።

`ኤለን ዋይት ከላይ ባለው ጥቅስ የተናገረችውን እንዴት ያስተውሉታል እዮ 1; ማቴ 5:15 1 ቆሮ 4:9 ኤፌ 3:10 በተጨማሪ መልከቱ።`

እንደ ክርስቲያን; በዓለማት(ፈለክ) ድራማ መካከል መሆናችንን አንረሳዉም። በክርስቶስና በሰይጣን መከከል ያለው ታላቁ ተጋድሎ በሁላችን ዙሪያ ከጥንት ጀምሮ እስከአሁን እየተካሄደ ነው። የውጊያው ብዙ መልክ እና መገለጫዎቹም ብዙ ናቸው። እንደ ክርስቶስ ተከታዮች ; ብዙዎቹ ነገሮች ድብቅ ቢሆኑም ; እናም በዚህ ድራማ ; በህይወታችን ለክርስቶስ ክብር ለማምጣት ሁሉን የምንተው መሆናችንን እናስተውላለን:: በትልቅ ስታድየም ውስጥ እንዳለን እናስብ። በአንዱ የተመልካቾች መቀመጫ ለይ ለክርስቶስ ታማኝ የሆኑ ሰማያዊ አካላት ተቀምጠዋል። በሌላው አቅጣጫ ደግሞ ከሰይጣን ጋር የወደቁ ተቀምጠዋል።

`ላለፉት ሃያ አራት ሰዓታት ተጫውተው ከሆነ; ህይዎትዎ የትኛው ጎራ ነው የተሻለ የሚያስደስተው። መልስዎ ስለ ህይወትዎ የሚናገረው ምንድነው?`