---
title: 'የክርስቶስ የመጨረሻ ቃላት'
date: 19/07/2022
---

ኢየሱስ በኢየሩሳሌም ሊሞት ተቃርቧል። እንደ ማቴዎስ ወንጌል ዘገባ; የኢየሱስ የመጨረሻ እራት ጊዜ ለደቀመ-ዛሙርቱ; ስለ አስርቱ ቆነጃጅት ደናግላን; ስለ በጎችና ፍየሎች በምሳሌ በማስተማር ነበር ያሳለፈው። ይህ ምሳሌ የክርስቶስን ዳግም ምጻት ስንጠባበቅ ከሚኖረን አኗኗር ጋር የተቆራኘ ታሪክ ነው። በአስሮቹ ቆነጃጅት ምሳሌ (ማቴ 25:1-12) ብዙዎች ማብራሪያ አስተያየት የሰጡ ሰዎች ዘይቱ መንፈስ ቅዱስን እንደሚወክል ተናግረዋል። ኤለን ዋይትም በዚህ ትስማማለች; በተጨማሪ ይህ ዘይት ባህሪያችንን የሚወክል ሆኖ ማንም ሊሰጠን የማይችለው ነው።

**ምሳሌውን ያንብቡ። የታሪኩ ትርጉም የሚለወጠው በየትኛው መንገድ ነው; ዘይቱን እንደ መንፈስ ቅዱስ በመውሰድ ወይስ እንደ ክርስቶስ ባህሪይ ሲወስዱት? የዚህ ታሪክ እንደምታ ለእርስዎ ምንድነው? ዘይቱ መንፈስ ቅዱስን ወይስ ክርስቶስን የሚመስል ባህሪይ?**

`መንፈስ ቅዱስ`

`ባህሪይ`

`በማቴ 25:31-46 ያለውን የበጎቹንና የፍየሎቹን ምሳሌ ያንብቡ። በጎቹንና ፍየሎቹን ለመለየት ጥቅም ላይ የዋሉት መመዘኛዎች ምንድናቸው?`

ንጉሱ በጎቹንና ፍየሎቹን የሚለየው ሥራቸውንና ባህሪያቸውን መሠረት አድርጎ እንደሆነ ልብ በል። በዚህ ስፍራ ምንም እንኳ ክርስቶስ እያስተማረ ያለው ደህንነት በሥራ ባይሆንም; የባህሪይ ዕድገት በድነት ዕቅድ እንዴት አስፈላጊ እንደሆነና በእውነት በክርስቶስ የዳኑት ባህሪዩን በህይወታቸው እንደሚያነጸባርቁ እንመለከታለን። ባህሪይ ማለት እንደ ግለሰብ በጨለማ ውስጥ ምን እንደሚመስል የሚያሳይ ነው።

`ማንም በማያይበት ጊዜ እርስዎ ምን ዓይነት ሰው ነዎት? ይህ እርስዎ ማምጣት ስላለብዎት ለውጥ ምን ይነግርዎታል?`