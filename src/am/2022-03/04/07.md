---
title: 'ተጨማሪ ሀሳብ'
date: 22/07/2022
---

ከኤለን ዋይት “እግዚአብሄር የስጋን ልብ ሊሰጠን ቃል ገብቷል” ገጽ 100, የእግዚአብሔር ወንዶችና ሴቶች ልጆች በሚለው “ሙሽራውን ለመገናኘት” ገጽ 405–421, የክርስቶስ ማስተማሪያ ; “የመከራ ጊዜ”በሚለው ገጽ 613–634 ያለውን ያንብቡ። “ለሰው ልጆች ከተሰጡት ስራዎች ሁሉ እጅግ ወሳኝ የሆነው ባህርይን መገንባት ነው; እናም የዚህ ትምህርት ጥናት እንደ አሁኑ ጊዜ አስፈላጊ የሆነበት ዘመን አልነበረም። የትኛውም ዘመን ላይ የነበረ ትውልድ እንደዚህ በጣም አስፈላጊ የሆኑ ጉዳዮችን እንዲፈጽም አልተጠራም; ከዚህ በፊት የነበሩ ወንዶችም ሆኑ ሴቶች ልጆች እንደዚህ እንደ ዛሬው ዓይነት አደጋ ተጋርጦባቸው አያውቅም ። ስነ- ትምህርት ገጽ 225። “በሰነፎች ደናግላን ምሳሌ ላይ ; ሰናፎቹ ደናግላን ዘይትን እንደሚለምኑ እና የለመኑትን ዘይት ማግኘት አለመቻላቸው ተገልጻል። ይህ በመከራ ጊዜ በክርስቶስ ፊት ሊያቆም የሚችል ባህሪይ ያልተለማመዱ ሰዎች ምሳሌ ነው። ይህ ማለት ደግሞ ልክ ወደ ጎረቤት ሄዶ እባክህን ባህሪይህን አውሰኝ ከልሆነ መጥፋቴ ነው እንደ ማለት ነው። እነዚያ ጠቢባን መብራታቸው ሊጠፋ ላሉት ዘይት ሊያመጡላቸው አይችሉም። ባህሪይ ከአንዱ ወደ ሌለው የሚተላለፍ ጉዳይ አይደለም። የሚሸጥ ወይም የሚገዛ ነገርም አይደለም; የሚወረስ እንጂ። እግዚአብሔር እያንዳንዱ ግለሰብ በተሰጠው የምህረት ዘመን የጽድቅ ባህሪይን እንዲያገኝ እድል ሰጥቶታል; ነገር ግን አንድ ሰው ለሌላው ሰው ; ከታላቁ መምህር የተማረውን በፈተና ውስጥ በትዕግስት የሚያልፍበትንና በከባድ ልምምድ ያሳደገውን; እና የአለማመንን ተራሮች የሚያፈርስበትን ባህሪዩን ለሌሎች እንዲሰጥ አይጠይቀውም።—Ellen G. White, The Youth’s Instructor, Jan. 16, 1896.

**የመወያያ ጥያቄዎች**

`1. ‹‹የባህሪይ ግንባታ›› ማለት ምን ማለት ነው? ይህንን እንዴት ማድረግ ትችላለህ? በቤተክርስቲያንዎ ማህበረሰብ እና በግል ህይወትዎ የባህሪይ ግንባታ ምን ያህል ቅድሚያ ይሰጠዋል ?`

`2. የሀሙስ ቀን ትምህርት; በክርስቲያን ህይወት ውስጥ የማህበረሰብን ሚና ተናግሯል። የእርሰዎ አጥቢያ ቤተክርስቲያን እንደ ክርስቶስ አካል እየሰራች ያለችው እንዴት ነው? በማህበረሰቡ ዘንድ ክርስቶስን እየወከሉ ያሉት እንዴት ነው? እንደ ክፍል; ምን ማሻሻል እንደሚያስፈልግ ይወያዩ።`

`3. ምንም አንኳ የዳንነው በክርስቶስ ባለን እምነት ብቻ ቢሆንም እንደ ክፍል; ባህሪይን መገንባት ለምን አስፈላጊ እንደሆነ ተነጋገሩ። የሚያድነን የእርሱ ፍጹም የሆነ ባህሪና ጽድቅ ከሆነ ; ታዲያ የባህሪይ ግንባታ ምን ያደርግልናል?`

`4. ከልጅነቷ ጀምሮ ድዳ እና እውር የነበረችው ሄሌን ኬሌር እንዲህ ስትል ጽፋለች “ባህሪይን እንዲሁ ዝም ብሎና ቀላል በሆነ ሁኔታ ማሳደግ አይቻልም። ነፍስ የምትጠነክረው; ዓላማ በግልጽ ልታይ የሚችለው;ጉጉት ከግብ የሚደርሰው እና ወደ ስኬት የሚደረሰው በፈተናና በመከራ ልምምድ ብቻ ነው።`

`5. በባህሪይ ; በመከራ እና በታላቁ ተጋድሎ መካከል ያለውን ዝምድና ተወያዩበት።`