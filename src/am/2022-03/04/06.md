---
title: 'ባህሪይና ማህበረሰብ'
date: 21/07/2022
---

እንዲህ የሚል መዝሙር አለ :‹‹እኔ ደንጊያ ነኝ; እኔ ደሴት ነኝ›› ለብቻ ለመቆም እንደዚህ አስበው ያውቃሉ? ሰዎች እንዲህ ስሉ ሰምተው ይሆናል ‹‹ከእግዚአብሔር ጋር ያለኝ ግኑኝነት የግል ጉዳዬ ነው; ስለዚህ ነገር ከማንም ጋር መነጋገር አልፈልግም›› 

`ኤፌ 4:11-16ን ያንብቡ። እዚህ ስፍራ ጳውሎስ የሚያነሳው ሀሳብ ምንድነው? ለማህበረሰቡ እየሰጠው ያለው ሚና ምንድነው?`

ጳውሎስ ለኤፌሶን ሰዎች ሲጽፍ; ቤተክርስቲያንን የሚገልጸው እንደ አካል ነው። ክርስቶስ ራስ ሲሆን ህዝቦቹ ሌላው አካል ናቸው። አፌሶን 4:13ን ስታነቡ ይህን በሚመስል ማህበረሰብ ውስጥ የመኖርን ዋነኛ ዓላማ:እርሱም‹‹ የክርስቶስን ሙላት›› ለመለማመድ ነው። ለዚህም አንዳችን ለሌላችን እናስፈልጋለን! ለብቻ ክርስቲያን መሆን ይቻላል። በእርግጥ; ለብዙ ዘመናት እየተሰደቡ ; እየተሰደዱ እና በብዙ መከራ ውስጥ እያለፉ ስለነበር ለብቻቸው መቆም ብዙውን ጊዜ ግድ ይል እንደነበር እናውቃለን። ሰዎች በዙሪያቸው ከከበቧቸውና ከሚገዳደሯቸው ነገሮች አኳያ ተጨፍልቀው አለመቅረታቸው ታላቅ የፈጣሪ ኃይል ማሳያ ነው። ነገር ግን ; ይህ እውነት ቢሆንም; ጳውሎስ አንድ እውነት ላይ ትልቅ ትኩረት ያደርጋል። ይህም የክርስቶስን እውነት ልናንጸባርቅ የምንችለው እርስ በርሳችን በህብረት ስንሆን ብቻ ነው።

`በኤፌሶን 4 :11- 16 ጳውሎስ; በእኛ በክርስቲያን ማህበረሰብ ውስጥ የክርስቶስ ሙላት ከመገለጡ በፊት ምን መሆን አለበት ይላል?`

`የክርስቶስን ሙላት የሚያንጸባርቅ አንድ ማህበረሰብ እና አንድ ግለሰብ የሚያሳዩት ልዩነት ምንድነው። የዚህ መገለጫ በታላቁ ተጋድሎ አውድ ምንድነው? ኤፌ 3: 10ን ያንብቡ።`

በግል ወይም ከእንግዳ ጋር በሚሆኑበት ጊዜ ጥሩ መሆን ቀላል ነው; ነገር ግን በማትወዷቸው ሰዎች እና በትክክል የምታውቋቸው ሰዎች ባሉበት መልካም መሆን በእርግጥ ከባድ ነው። ይህ ማለት ለእነዚህ ሰዎች ጻጋንና ቸርነትን ስናሳያቸው; ስለ እውነትእና ስለ ክርስቶስ ማንም ሊቋቋመው የማይችለውን ምስክርነት እናሳያለን ማለት ነው።