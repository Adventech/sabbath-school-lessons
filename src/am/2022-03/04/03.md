---
title: 'እምነት; በሚያነጻው እሳት ውስጥ'
date: 18/07/2022
---

ውጊያ ውስጥ መሆን አንድ ነገር ነው ፤ በዚያው ውጊያ ውስጥ ተሳታፊ ኃይሎችን ለማየት አለመቻል ሌላ ነገር ነው። ክርስቲያኖች የምንዋጋው ይህንን ዓይነት ውጊያ ነው። ተዋጊ ኃይላት እንዳሉ በህይወታችን እናውቃለን፤ ሆኖም ‹‹ በማይታየው›› በእርሱ በመታመን በእምነት ወደ ፊት እንገፋለን: (እብ 11:27)

`ኢዮ 23:1-10ን ያንብቡ። የኢዮብ ትግል ሁኔታ ምን ይመስላል? ማየት ያልቻለው ምንድነው? በተቃራኒው ደግሞ መከራው ብዙ ቢሆንም በእምነት የተቀበላቸው ነገሮች ምንድናቸው?`

አስቸጋሪ በሆነ ፈተና መካከል እንኳ; ኢዮብ ጌታን ታመነ። ምንም ቢሆን ; ኢዮብ ጸና። ጸንቶ እንዲቆይ ካደረገው ነገር አንዱ ወርቅ ነው። የወርቅ ሜዳልያ አይደለም፤ ይልቁንም; የወደፊቱን አርቆ በተመለከተ ጊዜ ከእግዚአብሔር ጋር በመጣበቅ ቢጸና; ከፈተናው ውስጥ እንደ ወርቅ ነጥሮ ሊወጣ እንደሚችል ተገንዝቧል። ከመጋረጃው በስተጀርባ እየሆነ ስለነበረው እኛ ስለማናውቀው ጉዳይ ኢዮብ ምን ያህል ያውቅ ነበር? ከእርሱ ምንም ያህል የተደበቀ ቢሆንም; እርሱ ግን በመከራው እሳት ውስጥ ጸና። እሳቱን ትፈራለህ? ነገሮች የሚፈጥሩት ሙቀት ያስጨንቅሃል? ምናልባት የእግዚአብሔር ፈተናዎች ለመግለጽ ከባድ ሊሆኑ ይችላሉ። ችግሩ ምናልባት አዲስ ስራን መልመድ ወይም አዲስ ቤት መልመድ ሊሆን ይችላል። ምናልባትም በሥራ ቦታ ያለውን ሸካራ የሆነ የአመራር ; ወይም በራስዎ ቤተሰብ ውስጥ ያለ ችግር ሊሆን ይችላል። ህመም ወይም ገንዘብ ማጣት ሊሆን ይችላል። ለማስተዋል ከባድ ቢሆንም; እግዚአብሔር ግን አንተን ለማንጻት እና የእርሱን ምስል በውስጥህ ለመቅረጽ ይጠቀምበታል። በዚህ ስፍራ እንደ ወርቅ መንጠሩ ለኢዮብ ፤ በአንድ ነገር ላይ ዓይኑን መትከሉ ; ከመከራው እንዲወጣ ጠቅሞት ነበር። ይህ ለኢዮብ ባህሪይ; የሚያነጻውን የመከራና የፈተና እውነታዎች በትክክል የተረዳ ስለመሆኑ ኃይለኛ የሆነ ምስክርነት ነው። በተጨማሪ ደግሞ እነዚህን ፈተናዎች ባያስተውላቸውም; ፈተናዎች ለማንጻት እንደሚሆኑ ተረድቷል።

`በእርሰዎ ተሞክሮ ፈተናዎች እንዴት ያነጻሉ? ከመከራ ሌላ ለማንጻት የሚሆኑ መንገዶች ምንድናቸው?`