---
title: 'የኃጢአት ፈተናዎች'
date: 05/07/2022
---

> <p></p>
> “እውነትን በአመጻ በሚከለክሉ ሰዎች በኃጢዓተኝነታቸውና በአመጻቸው ሁሉ ላይ የእግዚአብሔር ቁጣ ከሰማይ ይገለጣል።” (ሮሜ 1:18::)

የምናደርጋቸው እያንዳንዱ ነገሮች ውጤት አላቸው። እጅግ በሚያቃጥል የጸሐይ ሙቀት ላይ አይስክሬም ይዘህ ብትቆም በእርግጠኝነት ይቀልጣል። መንስኤና ውጤት ሁልጊዜ አብረው የሚሄዱ ነገሮች ናቸው ። ነገሮች በምንም ያህል ልዩ እንዲሆኑ በጣም ፍላጎት ያለን ብንሆንም; የሐጢአት ጉዳይ ተመሳሳይ ነው። ሁልጊዜ ውጤቱን ያጭዳል። ምክንያቱም እግዚአብሄር በዙፋኑ ላይ ተቀምጦ ኃጢአትን በሚያደርጉ ሰዎች ምን ዓይነት መአት እንደሚያመጣ ስለሚያስብ ሳይሆን ኃጢአት ራሱ በውስጡ አብሮት ያለ ውጤት ያለው በመሆኑ ነው።

ችግሩ ግን እኛ ብዙውን ጊዜ እግዚአብሔርን የበለጠ አዋቂዎች የሆንን ይመስለንና; ውጤቱን ሳናውቅ ኃጢአትን እንለማመዳለን። ይህ ሊሆን አይችልም ። ጳውሎስ ይህንን ሲገልጸው ኃጢአትን ማድረግ ውጤት የሚኖረው በዘላለም ጉዳይ ብቻ ሳይሆን በምድርም የሚያሳዝንና ህመምን የሚያስከትል ውጤት አለው።

`በሮሜ 1:21-32 ጰውሎስ ሰዎች በኃጢአት የሚወድቁበትን ሁኔታ እና ውጤቱን ይናገራል። በጸሎትና በጥንቃቄ ይህንን ጥቅስ ያንብቡትና ጳውሎስ ስለ ኃጢአት ደረጃዎችና ውጤታቸው ማለት የፈለገውን በማጤን በአጭር አጠቃለው ይጻፉ።`

ከዚህ ቀደም ባሉ ጥቅሶች ላይ ጳውሎስ እነዚህን የኃጢአት ውጤቶች የእግዚአብሔር ቁጣ እንደሆኑ ያሰቀምጣቸዋል። (ሮሜ1:18):: በዚህ ሥፈራ የእግዚአብሔር ቁጣ ማለት እግዚአብሔር ሰዎች ለሰሩት ሥራ ውጤታቸውን እንዲያገኙ (የዘሩትን እንዲያጭዱ) ዝም አለ ማለት ነው። ለክርስቲያኖችም እንኳ ቢሆን; በራሳችን ድርጊት ምክንያት ለሚመጡ ችግሮች በፍጥነት( በቶሎ )ለማስወገድ ጣልቃ አይገባም። ብዙውን ጊዜ የስራችን ውጤት የሆነውን ነገር ምን እንደሚመስል እንድናየውና በምን ያህል ጥልቀት ጎጂና አሉታዊ ተጽዕኖ የሚያሳድር መሆኑን እንድናውቅ ዝም ይላል።

በዚህ እየተመለከትን ያለው የእግዚአብሔርን የግብረ-ገብ ህጎችን ስለማፈረስ ነው። ነገር ግን የጤና ህጎችን አለማክበርስ ? ሰውነቶቻችን የእግዚአብሔር ቤቶች ናቸው። ሰውነታችንን ጤናማ ምግብ ባለመመገባችን; ወይንም የሰውነት እንቅስቃሴ ባለማድረጋችን; ወይም ከአቅም በላይ በመስራታችን; ይህም በእግዚአብሔር ላይ ኃጢአት ማድረግ ነው። ይህ ደግሞ ትልቅ የፈተና እሳት ውስጥ የሚያስገባንና ውጤቱም በጣም አደገኛ ነው።

`በራስዎ ሕይወት; የኃጢአትዎን ውጤት በቶሎ አጭደው ያውቃሉ? ከዚያ ምን ትምህርት ተማሩ? በዚያ ዓይነት ተመሳሳይ ሁኔታ ውስጥ ደግሞ ላለመውደቅ ምን ዓይነት ለውጥ አደረጉ ?`