---
title: 'የማጽዳት ፈተና'
date: 06/07/2022
---

> <p></p>
> “ስለዚህ እግዚአብሔር እንደዚህ ይላል:እነሆ አቀልጣቸዋለሁ እፈትናቸውማለሁ፤ ስለ ህዝቤ ሴት ልጅ ክፋት ከዚህ ሌላ የማደርገው ምንድነው?’” (ኤር 9:7)

“የእግዚአብሔር መንፈስ ወደ ልብህ አንድ አንተን የሚጎዳ ነገር በመንፈስህ ካመጣ; በአንተ ውስጥ እግዚአብሔር ሊያጠፋ የሚፈልገው አንድ ነገር መኖሩን ታረጋግጣለህ።›› (ሁሉን ነገር ለእርሱ ክብር) ”ገጽ. 271.

`ከላይ ያለውን የመጸሐፍ ቅዱስ ጥቅስና አባበል እንዴት አዩት? በማጥራት ሂደት ውስጥ ባለው ህመም የእርስዎ የግል ተሞክሮ ምንድነው?`

`ኤር 9:7-16ን ያንብቡ:: እግዚአብሔር ‹‹አቀልጣቸዋለሁ; እፈትናቸዋለሁ›› ይላል። ይሁዳንና የሩሳሌምን ‹‹አቀልጣታለሁ›› እግዚአብሔር ለዚህ የሚሰጣቸው ሁለት ምክንያቶች ምንድናቸው? (ኤር 9:13 14)። የማጥራት ስራው የሚከናወነው እንዴት ነው (ኤር 9:15 16).`

የእግዚአብሔር የማጥራት ፈተና ሂደት በከባድና በጠለቀ ሁኔታ የሚከናወን ነው። ይህ የማጥራት ሂደት ትልቅ ፈተና የሚሆንበት ሶስት ምክንያቶች አሉ። የመጀመሪያው; እግዚአብሔር ኃጢአታችንን ወደ ግንዛቤአችን ሊያመጣው ሲፈልግ ሁኔታዎች እንዲከሰቱ ይፈቅዳል። “ ‘ወናፍ አናፋ እርሳሱም በእሳት ቀለጠ፤ አንጥረኛው መልሶ በከንቱ ያቀልጠዋል፤ ኃጢአተኞች አልተወገዱም’ ” (ኤር 6:29):: ስለዚህ የእኛን ትኩረት ለመሳብ  ከባድ ነገሮች መደረግ አለባቸው። ሁለተኛ; ስለ ኃጢአታችን በተጨነቅን ጊዜ ስናዝን ያን ጊዜ በግልጽ ማየት እንችላለን። ሶስተኛ; በተለየያ ሁኔታ ለመኖር በምናደርገው ሙከራ እንጨነቃለን። በልምምዳችን ምክንያት ከእኛ ጋር የተዋሀዱንን ባህሪያት ለማቋረጥ የምናደርገው ጥረት ከባድና የማይመች ሊሆንብን ይችላል።

`እርስዎ እየታገሉበት ስላሉት ፈተናዎች ያስቡ። ዛሬ እግዚአብሄር ሊያጠራና ሊፈትን ቢፈልግ; እንዴት ነው የሚያደርገው? እግዚአብሔር በእስራኤል እንዳደረገው ይህንን ከባድ እርምጃ ከመውሰዱ በፊት ምን ሊያደርጉ ይችላሉ?`