---
title: 'አስደናቂዎቹ ነገሮች'
date: 03/07/2022
---

> <p></p>
> “ወዳጆች ሆይ በእናንተ መካከል እንደ እሳት ሊፈትናችሁ ስለሚሆነው መከራ ድንቅ ነገር እንደመጠባችሁ አትደነቁ” (1ጴጥ 4:12)።

አስደናቂ ነገሮች; የሚያሳምሙ አስደናቂዎች; በብዙ መንገዶች ወደ ህይዎታችን ይመጣሉ። ልክ መስመሩን ስቶ ወደ አንተ አቅጣጫ እንደሚበር ፈጣን መኪና; በድንገት ስራዎትን እንዲለቁ የተነገረ ዜና; ያልተጠበቀ ክፉ የጤና ምርመራ ውጤት; እርሶ የሚወዱት እና ይወደኛል ብለው ከሚያምኑት ሰው የሚደርስ ክህደት። ድንቅ( አስደናቂ) ነገሩ በሚያመጣው ህመም ልክ ነገሩ እየከፋ ሄዳል።

በዚህ ሳምንት ጥቂት ዘርዘር ያሉ የሚያሳምሙ ሁኔታዎችን ወይም ፈተናዎች ሆነው የማያስደንቁንን እንመለከታቸዋለን። ለመጀመር ያህል ወደ 1ጴጥ 4:12 እንሒድ። በጴጥ 4 : 12 ላይ መደነቅ ለሚለው ጥቅም ላይ የዋለው የግሪኩ ቃል ማለት ከሌላ አገር የመጣ የሚል ትርጉም የሚሰጥ ነው። ጴጥሮስ አንባቢዎቹን በክርስቲያኖች ልምምድ መከራ እና አስቸጋሪ ነገሮች የማይታወቁ ከውጪ የሆኑ እንግዳ ነገሮች ናቸው ብለው በማመን ወጥመድ ውስጥ እንዳይገቡ ደጋግሞ እያሳሰባቸው ነው። ይልቁንም ; እነርሱ የተለመዱ እና የሚጠበቁ ናቸው።

እንደ እሳት የሚያቃጥል ፈተና ለሚለው ሌላ የግሪክ ቃል ሲሆን ትርጉሙ ‹‹ መንደድ›› ማለት ነው። በሌላ ቦታ ከፍተኛ የሚያቀልጥ ሙቀት ተብሎ ተተርጉሟል። ስለዚህ የዚህ ዓይነቱ ለእምነታችን ስንል የሚደርስብን ስቃይ የሚፈለገው ማንነት ከውስጥ ወጥቶ እንዲታይ የሚደረግበት የፈተና ሂደት ነው።

`1 ጴጥ 4:12-19ን ያንብቡ እዚህ ቦታ የጴጥሮስ መልዕክት ምንድነው?`

ከእኛ ብዙዎቻችን ስለ መከራ እንደነቃለን ምክንያቱም ስለ ክርስትና ህይወት ያለን አመለካከት በጣም ቀላል በመሆኑ ነው። ሁለት ጎራዎች እንዳሉ እናውቃለን; እግዚአብሄር መልካሙ እና ሰይጣን የክፉው ምንጭ ናቸው። ከዚያም ብዙውን ጊዜ መልካም የሆኑትን ነገሮች በእግዚአብሔር ጎን ስናስቀምጥ ክፉ የመሰሉንን ነገሮች ሁሉ በሳይጣን ጎን እናስቀምጣለን። ነገር ግን ህይወት እንደዚህ ቀላል አይደለችም። ነገሮችን ይህ ከእግዚአብሔር ነው ወይንም ይህ ከሰይጣን ነው ብለን ለመለየት የራሳችንን ስሜት መጠቀም የለብንም። አንዳንድ ጊዜ ከእግዚአብሔር ጋር መራመድ ከባድና ግድድሮሽ ያለበት ሊሆን ይችላል። እናም ሰይጣንን በመከተላችን ትልቅ ሽልማት የሚያስገኝ ሊመስል ይችላል። እዮብ ጻድቅ ሆኖ ሳለ በመከራ ውስጥ በመሆን እግዚአብሔርን እንዲህ ብሎ የጠየቀው ለዚህ ነው(ኢዮ 21:7)

ጴጥሮስ እያመለከታቸው ያሉ መከራዎች ለክርስቶስ በመቆማችን ምክንያት ስለሚደርሱብን መከራዎች ነው። ነገር ግን ሌሎችም መከራ ሊመጣባቸው የሚችልባቸው ምክንያቶች አሉ።

`1ጴጥ 4:12-19 በመከራ ውስጥ ያለ ወዳጅህ በመከራው መደነቅ እንደሌለበት ብልሃት በሞላበት ሁኔታ ልታስረዳው የምትችለው እንዴት ነው?`