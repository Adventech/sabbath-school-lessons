---
title: 'የሚመጡ ፈተናዎች'
date: 02/07/2022
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
1 ጴጥ 4:12-19, 1 ጴጥ 5:8-11, ሮሜ 1:21-32, ኤር 9:7-16, 2 ቆሮ 12:7-10.

> <p>የሣምንቱ ጥናት መሪ ጥቅስ</p>
> “ወዳጆች ሆይ በእናንተ መካከል እንደ እሳት ሊፈትናችሁ ስለሚሆነው መከራ ድንቅ ነገር እንደመጣባችሁ አትደነቁ ነገር ግን ክብሩ ሲገለጥ ደግሞ ሀሴት እያደረጋችሁ ደስ እንዲላችሁ በክርስቶስ መከራ በምትካፈሉበት ልክ ደስ ይበላችሁ።( 1ኛ ጴጥ 4: 12-13)

በኬሚስትሪ ላብራቶሪ ውስጥ አንድ ሰው ብዙውን ጊዜ የተለያዩ ነገሮችን በትንሽ ዕቃ ውስጥ በማድረግ በከፍተኛ ሙቀት እንዲግሉ ያደርጋቸዋል። የዕቃው መያዣ ሲግል በውስጡም ያሉ ነገሮች ይግላሉ; ከዚያም እንደተሰሩበት ዕቃ አይነት ተቃጥለው ከጥቅም ውጪ ይሆናሉ; ይቀልጣሉ;ወይም ተቃጥለው ነጣ ወዳለ ቀለም ይለወጣሉ። ይህ የተለያዩ ነገሮች በአንድነት ገብተው በእሳት የሚፈተኑበት ድስት ወይም መያዣ ዕቃ መፈተኛ ድስት ይባላል። ክሩስብል የሚለው የእንግሊዝኛ ቃል የመዝገበ ቃላት ትርጉሙ( 1). ለመቅለጥ በጣም ከፍተኛ ሙቀት የሚፈልጉ ነገሮችን ማቅለጫ ድስት (ዕቃ) ( 2). በጣም የከፋ ፈተና (3). ሁለት ኃይሎች ለውጥ ለማምጣት የሚነጋገሩበት ቦታ ወይም ሁኔታ ተብሎ ይገለጻል።

እነዚህ ትርጓሜዎች በመንፈሳዊ ህይወታችን ምን እንደሚከሰት ጠቃሚ ሐሳቦችን ይሰጡናል ። የዚህ ሳምንት ትምህርት አንዳንዴ ሳናስበው በከፍተኛ ተጽዕኖ እና ፈተናን የምንለማመድባቸው ሁኔታዎች የእኛን ባህሪይ ሊለውጡ; ሊያሳድጉ እና ሊያበለጽጉ በሚችሉበት ቦታ ራሳችንን የምናገኝበትን ምክንያት እንማራለን። ይህ ፈተና ውስጥ በምንገባበት ጊዜ; በህይወታችን እግዚአብሔር ምን እየሰራ እንደሆነ መልስ መስጠት እንድንችል ይረዳናል።

**ሳምንቱን በአጭር እይታ**: በህይወታችን የሚያጋጥሙን ከባድ ጊዜያት ምክንያቶች ምንድናቸው?

_የዚህን ሳምንት ትምህርት ለሐምሌ 2 አጥንተው ይዘጋጁ_