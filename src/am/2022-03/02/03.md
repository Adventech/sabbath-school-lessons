---
title: 'የሰይጣን ፈተናዎች'
date: 04/07/2022
---

> <p></p>
> “በመጠን ኑሩ ንቁም ; ባለጋራችሁ ዲያብሎስ የሚውጠውን ፈልጎ እንደሚያገሳ አንበሳ ይዞራልና” (1 ጴጥ 5:8)

`ከላይ ያለውን ጥቅስ ስታስቡ ለእኛ ያለው መልዕክት ምንድነው? እነዚህን ቃላት እንዴት ባለ ጥንቃቄ እንደሚወስዱ ራስዎን ይጠይቁ። እነዚህን ቃላት በጥንቃቄ መውሰድዎን የሚያሳይ ምን ማድረግ ይችላሉ?`

የተራበ አንበሳ አይተው ያውቃሉ? በጣም አስፈሪ ነው ምክንያቱም ያገኘውን ነገር ሁሉ ይዞ ይበላል። ጴጥሮስ እያለ ያለው በተመሳሳይ ሁኔታ ሳይጣን እያደባ እንደሆነ ነው። ዙሪያችንን በምናይበት ጊዜ; እርሱ ለማጥፋትና ለመግደል ባለው ምኞት የሚያደርጋቸው ነገሮች ውጤታቸውን እናያለን። ሞት መከራና የግብረገብ መዛባት በሁሉም ሥፍራ ይታያል። የሰይጣንን ሥራ ላለማየት አንችልም።

`1 ጴጥ 5:8-11ን ያንብቡ። ክርስቲያን ለሰይጣን ፈተና ምን ዓይነት ምላሽ መስጠት አለበት?`

`በስቃይ ውስጥ ላሉት የእግዚአብሔር ተስፋ ምንድነው? 1 ጴጥ 5:10::`

ጴጥሮስ እነዚህን ቃላት የጻፈው ሰይጣን በክርስቲያን እምነት ላይ ጥቃት በሚያደርስበት አውድ ውስጥ ሆኖ ነው። ነገር ግን ሰይጣን በብዙ መንገዶች ሥራ ላይ ነው። እናም እኛ ደግሞ የጠላታችንን ኃያልነት እውነታ መረዳት አለብን; በፍጹም ተስፋ ልንቆርጥ አይገባንም;ምክንያቱም ሁልጊዜ ማወቅና ማስታወስ ያለብን ክርስቶስ ሰይጣንን አሸንፎታል ;ሰይጣን የተሸነፈ ጠላት ነው; ከክርስቶስ ጋር ያለንን ግንኙነት ጠብቀን ካቆየን ; በእምነት ከእርሱ ጋር ከተጣበቅን ;እኛም በፍጹም አንሸነፍም። በመስቀሉ ምክንያት የክርስቶስ ድል የእኛም ድል ነው።

`ሰይጣን ፈታኝ የሆኑ ችግሮችን ሊያስከትል የሚችልበትን ሌሎች መንገዶች አስቡ። 1ጴጥ 5:8-11 ማንበብ በዚህ ሐጢአተኛ ዓለም ውስጥ ስንኖር በምናሳልፍበትና ሰይጣን ከባባድ አጥፊ ነገሮችን በሚፈጽምበት ሁኔታዎች ውስጥ ሊረዳን የሚችለው እንዴት ነው?`