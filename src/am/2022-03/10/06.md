---
title: 'መጠጊያችንና ዓለታችን'
date: 01/09/2022
---

በጣም ኩሩ የሆኑ ሰዎች ብዙውን ጊዜ; በራስ መተማመን ከሌላቸው ይልቅ ቁጡና ነገሮችን በደፈናው የሚጋፉ ናቸው። የእነርሱ ማን አለብኝነትና ኩራት; እንዲሁም ሙሉ በሙሉ ትህትናን ማጣት; ወይም ለሽፋን ያህል የሚታየው ዝቅ ዝቅ ማለት፤ ምናልባትም ሳያውቁት የሚሆን; ከውስጥ የሌለ ነው። እነርሱ የሚፈልጓቸው ነገሮች ለምሳሌ እንደ ከለላ የማግኘት; ከአደጋ ነጻ መሆን; ጠቃሚ ሆኖ መገኘት; ተቀባይነት ማግኘት የመሳሳሉት በቀጥታ እኛ የምንፈልጋቸው ነገሮች ናቸው። ይህን ደግሞ ማግኘት የምንችለው በክርስቶስ ብቻ ነው። በአጭሩ ትህትናና ራስን ዝቅ ዝቅ ማድረግ የደካማነት መገለጫዎች ሳይሆኑ ይልቁንም መሰረቷ በድንጋይ ላይ የተመሰረተ ጠንካራ እና ኃይለኛ የሆነች ብርቱ ነፍስ መገለጫ ናቸው።

`መዝ 62:1-8ን ያንብቡ። የዚህ መዝሙር አውድ ምን ይመስላል? ደዊት ምን እያለ ነው? እርሱ ከሚናገረው ምን መንፈሳዊ መርህ ማግኘት እንችላለን? ከሁሉም በላይ; እነዚህን መመርያዎች በህይወትዎ ለመተግበር የሚችሉት እንዴት ነው?`

“ያለ ምንም ምክንያት ሰዎች ጠላቶቻችን ይሆናሉ። የእግዚአብሔር ህዝቦች አንድን ነገር የሚያደርጉበት መነሻ ሀሳባቸው በስህተት ይተረጎማል ; ይኸውም በአለማውያን ብቻ ሳይሆን በቤተክርስቲያን በሚገኙ ወንድሞቻቸው ጭምር ነው። የእግዚአብሔር አገልጋዮች አስቸጋሪ በሆኑ ቦታዎች ያስቀምጧቸዋል። ሰዎች ቅድስና የሌለውን;ራስ ወዳድነት ያለበትን ነገር ለማድረግ ሲሉ ተራሮችን በተራ ጭቃ ክምር የተሰሩ ነገሮች አድርገው ለማሳመኛነት ያቀርባሉ። እነዚህ ሰዎች የራሳቸው ያልሆነ ስብዕና ወይም ለተግባሮቻቸው የተሳሰተ ትርጓሜ ስለሚሰጣቸው ነገሮች ከቁጥጥር ውጭ ይሆኑባቸውና በጨለማ ውስጥ እንዲቀመጡ እና ነገሮቻቸው በሙሉ ግራ የተጋባ እንዲሆኑ ይደረጋል ። እነርሱ እንደማይታመኑ ሰዎች ይጠቋቋሙበቸዋል። ይህ ደግሞ የሚደረገው በቤተክርስቲያን ሰዎች አማካይነት ነው። የእግዚአብሔር አገልጋዮች ራሳቸውን በክርስቶስ አስተሳሰብ ሊያስታጥቁ ይገባቸዋል። እነርሱ ስድብንና የፍርድን መጓደል ሊሸሹ አይገባቸውም። እነርሱ አክራሪዎችና ከልክ በላይ ሞቅታን የሚወዱ ተብለው ይጠራሉ። ነገር ግን እነርሱ ተስፋ ሊቆርጡ አይገባም። የእግዚአብሔር እጆች ሥራውን ወደራሱ ክብር ለማድረስ በእርሱ መልካምነት እና ደጋፊነት እሽክርክርት ላይ ነው። —Ellen G. White, The Upward Look, p. 177.

`ለተግሳጽና ሰዎች በእናንተ ላይ ለሚሰነዝሩት ትችቶች ምን ያህል የመቋቋም አቅም አላችሁ? ምናልባት ይህን ያህል አቅም ላይኖራችሁ ይችላል። የመቋቋም አቅም ብዙም አይመስልም አይደል? ። ከኃጢአት እርስዎን ለማዳን ከመውደዱ የተነሳ በመስቀል ላይ ራሱን በሰጠው ክርስቶስ ላይ ለመጣበቅ የራስን ብቃት የመቁጠር አባዜን ሊተው የሚችሉት እንዴት ነው?`