---
title: 'ዝም ያለ አፍ'
date: 31/08/2022
---

በጣም ትልቁ ለየዋህነት ምሳሌ የሚሆነው የሚገኘው በክርስቶስ መስቀል ላይ ነው። ‹‹ ከእኔ ተማሩ; እኔ የዋህና በልቤም ትሁት ነኝ›› (ማቴ 11:29) ሲል እየተናገረ ያለው እኛ ልንገምተው እንኳ በማንችልበት መንገድ (ሁኔታ) ነው። 1ኛ ጴጥ 2:18-25ንያንብቡ። ጴጥሮስ ለባሮች አንድ የሚያስደንቅ ሥጦታ እየሰጣቸው ነው። እርሱ በኃጢአተኞች ለተደረገበት ታላቅ ህመምን ለሚያስከትል ድርጊት ምን ዓይነት መልስ እንደሰጠ ይገልጽና; ይህን ምሳሌ ይሆናቸው ዘንድ ለእነርሱ እንደተወላቸው ይነግራቸዋል። ‹‹ እርሱም ምሳሌውን ትከተሉ ዘንድ›› (1ጴጥ 2:21)። እዚህ በጴጥሮስ በተገለጠው መሰረት; በፈተና ውስጥ ሆነን ስለ የዋህነትና ራስን ዝቅ ስለ ማድረግ ምን ዓይነት መርሆዎችን መማር እንችላለን? አንድ ሰው ሌላውን ፍትሃዊ ባልሆነ መልኩ ሲጎዳው ማየት በጣም አስጨናቂ ነው። እናም ይህንን ዓይነት መስተንግዶ የሚደረግብን እኛ ስንሆን ደግሞ የከፋ ይሆናል። ለፍትሃዊነት ጠንከር ያለ አመለካከት ስላለን; ኢ-ፍትሃዊነትን የማይቀበለውን ‹‹ነገሮችን በትክክል አስቀምጣቸው›› የሚለውን የውስጥ ተፈጥሮአዊ ማንነታችንን ሲነካብን; እኛ የምናምነው ለፍትሃዊነት መጮህ ጽድቅና ቅዱስ ቁጣ ነው ብለን ነው። እንደዚህ መኖር ቀላል ነገር አይደለም። በሁሉም ቅንነት እና ፍትህ በጎደለባቸው ነገሮች ሁሉ የሰማዩ አባታችን የሁሉም ተቆጣጣሪ ነው;እንደ እርሱ ፈቃድ በሆኑ ነገሮች በእኛ ፈንታ እርሱ ይቆማል የሚለውን እውነት ለራሳችን አድርገን ካልወሰድን በስተቀር ከባድ ነው። ይህ ማለት ደግሞ ; እንደ ክርስቶስ እኛም ለኢ-ፍትሃዊነት የተጋለጥንና በጭካኔ የምንስተናገድ ስለመሆናችን ማስተዋል አለብን ማለት ነው። ነገር ግን ማስተዋል ያለብን ነገር ቢኖር እግዚአብሔር ሁልጊዜ ከእኛ ጋር መሆኑንና እርሱ ኃላፊነታችንን የሚወስድ ስለ መሆኑ ነው። ጴጥሮስ ከክርስቶስ ህይወት ተሞክሮ የወሰደው ምሳሌነት በጣም የሚያስገርም ነው; ምክንያቱም; ሰዎችን ወደ ትክክለኛ (ሁኔታ)ነገር እንዲመጡ ከመርዳት በላይ; ፍትሃዊ ባልሆነ መከራ ውስጥ ሆኖ ዝም ማለት ለእግዚአብሔር ክብር ታላቅ ምስክርነት ነው። ክርስቶስ በቀያፋ እና በጲላጦስ ፊት በተጠየቀ ጊዜ ንጽህናውን ለማስረዳት እና ሁኔታውን ለመቀየር ብዙ ነገር አልተናገረም። የእርሱ ዝምታ የየዋህነቱ ምስክር ነበር።

`አግባብ ባልሆነ መንገድ ሰዎች ቢያስተናግዷችሁ እንዴት ይሰማችኋል? እዚህ የታየውን መርህ በግል ህይወትዎ የሚተገብሩት እንዴት ነው?`