---
title: 'የተቆረሰው ዳቦ እና የፈሰሰው ወይን'
date: 28/08/2022
---

`ኦስዋልድ ቻምበርስ እንዲህ ብሏል እኛ ለሌሎች ‹‹ የተቆረሰ ዳቦና የፈሰሰ ወይን ልንሆን ይገባናል››። በዚህ አባባሉ ምን ማለት የፈለገ ይመስሎታል?`

በመጽሀፍ ቅዱስ ውስጥ በሙሉ ስናነብ ሌሎችን ለማገልግል ሲሉ ‹‹የተሰበሩ›› ሰዎች ምሳሌዎችን እናገኛለን። ሙሴ ህዝቡን ወደ ተስፋይቱ ምድር እንዲመራ ሲጠራ የወሬና የስድብ ማዕበል እንዲቋቋም ነበር። ዮሴፍ ወደ ግብጽ ትልቅ ስልጣን ከመድረሱ በፊት በተጠራ ጊዜ በወንድሞቹ መካድንና እስራትን በጉዞው እንዲያልፍ ሆነ። በእንዳንዱ ጊዜ; እግዚአብሔር ሁኔታዎችን ሲፈቅድ ለራሳቸው ብቻ ሳይሆን ለሌሎችም መልካም ይሆን ዘንድ የእርሱ ጸጋና ጥንቃቄ ማሳያዎች እንዲሆኑ; በመፈለግ ነው። በተመሳሳይ ሁኔታ እግዚአብሔር እኛንም ሊጠቀመን ይችላል። በዚህ ዓይነት ጊዜ መቆጣት; መጎዳትና ማጉረምረም ቀላል ነው። ነገር ግን ትናንት እንደተመለከትነው የዋህነት‹‹በትዕግስትና ያለማጉረምረም›› እንደዚህ ዓይነት ጊዜያትን እንድናልፍ እግዚአብሔር የሰጠን ስጦታ ነው።

`ህዝ 24:15-27ን ያንብቡ። በዚህ ስፍራ እየሆነ ያለው ምንድነው? ህዝቅኤል በዚህ ፈተና እንዲያልፍ የተደረገው ለምንድነው?`

በህዝቅኤል 24:24 እግዚአብሔር አንዲህ ይላል:‹‹ህዝቅኤል ምልክት ይሆናችኋል፤ እናንተ እርሱ እንዳደረገ ታደርጋላችሁ። ይህ በሚሆንበት ጊዜ እናንተም እኔ ታላቅ ሁሉን ቻይ አምላክ መሆኔን ታውቃላችሁ።››

በህዝቅኤል ምሳሌነት መሰረት; የእስራኤል ህዝቦች ስለ እግዚአብሔር መኖር እውነትነት እንዲረዱ; በህዝቅኤል ህይወት በሚፈጸመው ትንቢትና በህይወቱ በሚታየውና በሚያጋጥመው መከራ ምሳሌ የእግዚአብሔርን ታላቅነት ማየት ይችላሉ። ማን ያውቃል እኛ በተሰበርንበት ጎን ‹‹ ታላቁን አምላክ›› እግዚአብሔርን ምን ያህል ሰዎች ማየት ይችሉ ይሁን? ፈጠነም ዘገየ ህይወት ራሷ ሁላችንንም መስበሯ አይቀሬ ነው።

`ስለ መሰበር የእርስዎ ልምምድ ምን ድነው? ምን ትምህርት ተማሩ? የርስዎን የተሰበረችውን ነፍስ ራሷን ሌሎችን ለመርዳት እግዚአብሔር የተጠቀመባት እንዴት ነበር?`