---
title: 'የዋህነት በፈተና ውስጥ'
date: 27/08/2022
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ህዝ 24:15-27 ዘጸ 32:1-14 ማቴ 5:43-48 1 ጴጥ 2:18-25 መዝ 62:1-8ን ያንብቡ።

> <p>የሣምንቱ ጥናት መሪ ጥቅስ</p>
> “የዋሆች ብጹአን ናቸው ምድርን ይወርሳሉና።” (ማቴ 5:5).

የዋህ የሚለው ቃል ብዙ ጊዜ ጥቅም ላይ ሲውል አይታይም፤ ምናልባትም ; የምናገኘው በተራራው ስብከት ውስጥ ወይም ስለ ሙሴ በሚነግሩን ንባቦች ውስጥ ብቻ ሊሆን ይችላል።

የዋህነት ‹‹ ጉዳትን በትዕግስት ባለማጉረምረም መቋቋም(መቀበል ) ማለት ነው።›› ስለዚህ ብዙ አለመስማታችን ብዙ አያስገርምም፤ በባህላችን በአሁን ጊዜ በጣም ዝቅተኛ ቦታ የተሰጠው ባህሪይ ነው ። አንዳንድ ጊዜ ይህ ቃል በመጽሀፍ ቅዱስ ውስጥ ትሁት በሚል ተተርጉሟል። በድጋሚ ;ራስን ዝቅ ማድረግ በብዙ ማህበረሰባችን ዘንድ ተቀባይነት ያለው ባህሪይ ነው። ነገር ግን ; የዋህነት; መከራን በትዕግስትና ያለማጉረምረም ተቋቁሞ ማለፍ; የክርስቶስና የተከታዮቹ እጅግ ኃይለኛ የሆነው ባህሪያቸው ነበር። ሆኖም ለብቻው የነገሮች ሁሉ ፍጻሜ ግን አይደለም። በመንፈስ የዋህ መሆን በመከራ ውስጥ በህመምና ስቃይ ለሚኖሩ በእጃቸው የሚገኝ እጅጉን ኃይለኛ መሳሪያ ነው። በእርግጥ; በልባችን የዋህነትን ለመማር የሚያስችል ዋንኛ መሳሪያ ፈተና ነው። በየዋህነታችንና በተሰበረ ነገራችን ምክንያት ለእግዚአብሄር ኃይለኛ ምስክሩ ልንሆንለት እንችላለን።

**ሳምንቱን በኣጭር እይታ**: በየዋህነትና በመከራ መካከል ያለው ግንኙነት ምንድነው? እና በተሰበረው ነገራችንና በየዋህነታችን ለሌሎች ምስክር ልንሆን የምንችለው እንዴት ነው? በእርግጠኝነት የዋህነት ለክርስትያን ጥንካሬ እንጂ ድካም ሊሆን የማይችለው እንዴት ነው?

_የዚህን ሳምንት ትምህርት ለነሐሴ 28 አጥንተው ይዘጋጁ_