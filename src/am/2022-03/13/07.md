---
title: 'ተጨማሪ ሀሳብ'
date: 23/09/2022
---

የዘመናት ምኞት በሚለው የኤሌን ዋይት መጸሐፍ ‹‹ጌቴሴማኒ›› በሚለው ርዕስ ገጽ685-697 እና ‹‹ጎልጎታ›› ገጽ 741-757 ያለውን ያንብቡ። “ይህንን ጸሎት ሶስት ጊዜ ጸለየ። ሰብኣዊነት ሶስት ጊዜ ዘውድ ከሚያስጭነው የመጨረሻ መስዋዕት አፈገፈገ። ነገር ግን የሰው ዘር ታሪክ በዓለም አዳኝ ፊት ቀረበ። እርሱ የህግ ተላላፊዎችን ለራሳቸው ቢተው ለዘለዓለም መጥፋታቸው መሆኑን ተረዳ። እርሱ ሰው የሚረዳው የሌለው መሆኑን አየ። እርሱ የኃጢአትን ኃይል አየ። የተረገመው ዓለም ወዮታና ለቅሶ በፊቱ ከፍ አለ። የዚህን ዓለም እጣ ፋንታ ምን ሊሆን እንደሚችል በፊቱ መጣ ስለዚህም እርሱ ውሳኔ አደረገ። ማንኛውንም ዋጋ ከፍሎ የሰውን ልጅ ማዳን አለበት። እርሱ የደም ጥምቀቱን በመቀበሉ; በሚሊዮን የሚቆጠሩት ጠፊዎች ህይወትን እንዲያገኙ ፈለገ። እርሱ ሁሉም ነገር ንጹህ;ፍጹም ደስታ እና ክብር የሆነውን የሰይማይን ዙፋን ለቆ በኃጢአት ምክንያት የጠፋውን ይህንን ዓለም ለማዳን መጣ። እናም እርሱ ከመጣበት ተልዕኮ ፍንክች አይልም። ኃጢአትን ለማድረግ ራሱን ለሰጠው የሰው ዘር የሚያስፈልገውን እርሱ አደረገ። አሁን የእርሱ ጸሎት ራሱን የመስጠቱ ማሳያ እስትንፋስ ብቻ ነበር። ‹‹አባት ሆይ ፈቃድህ ከሆነ ይህች ጽዋ ሳልጠጣት ከኔ ትለፍ››

**የመወያያ ጥያቄዎች**

`1. እግዚአብሔር ራሱ በክርስቶስ ሥጋ የመልበስ መከራ በዚህች ምድር ማናችንም ያልተሰቃየነውን ያህል መሰቃየቱን ማወቃችን ምን ይጠቅመናል? የክርስቶስ በእኛ ፋንታ መከራ መቀበል ማለት ለእኛ ምን ማለት ነው? ከዚህ አስደናቂ እውነት ምን ዓይነት መጽናናት እናገኛለን? ስለ መልስዎ ሲያስቡ ኤሌን ዋይት የተናገረችውን የሚከተለውን አረፍተ ነገር ያስታውሱ። “የኃጢአት ውጤት የሆነው ነገር ሁሉ ኃጢአት በማያውቀው የእግዚአብሔር ልጅ ጫንቃ ላይ ተጭኗል”—Selected Messages, book 3, p. 129.`

`2. እንደ ክፍል ; በዚህ ሳምንት ትምህርት የነበረውን የክርስቶስን መከራ ተመልከቱ። ክርስቶስ የተጋፈጣቸው ፈተናዎች ምንድናቸው? እነዚህ መከራዎች ልክ እንደኛው ዓይነት ሊሆኑ የሚችሉት እንዴት ነው ከእኛው የሚለዩትስ በምንድነው? እርሱ እነዚህን ፈተናዎች ያለፈበት ሁኔታ እኛ በመከራ ውስጥ ስንሆን የሚጠቅሙን እንዴት ነው?`

`3. በመከራ ውስጥና በሚያሳምም እና በሚያሳዝን ፈተና ውስጥ ሆነው ተስፋን እንዲጨብጡ የሚያደርግ በጣም የሚወዱት የመጸሐፍ ቅዱስ ጥቅስ የትኛው ነው? ይጻፉና ተስፋው ለእርስዎ እንደሆነ ይቀበሉ ለክፍልዎ አባላትም ያካፍሉ።`

`4.በዚህ ሩብ ዓመት የተማሩትን እያንዳንዱን ትንሽም ቢሆን በአጭሩ አንድ አንቀጽ ይጻፉ። የትኞቹ ጥያቄዎች ናቸው መልስ ያገኙት? እስከ አሁን ያልተመለሱትስ? አሁንም በትልቁ በሚያስጨንቁን ነገሮች እርስ በእርስ ልንረዳዳ የምንችለው እንዴት ነው?`