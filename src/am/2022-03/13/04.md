---
title: 'የሱስ በጌቴሴማኒ'
date: 20/09/2022
---

> <p></p>
> “ነፍሴ እስከሞት ድረስ እጅግ አዘነች; በዚህ ቆዩ ትጉም አላቸው” (ማር 14:34).

ክርስቶስ በዚህ ምድር በቆየበት 33 ዓመት የተሰቃየው ; ለዘመናት መዳረሻ; ለመሰቀል ተቃርቦ ከነበረበት ጊዜ ጋር በፍጹም ምንም ነገር ሊነጻጸር የሚችል የለም።(ኤፌ 1:1-4; 2 ጢሞ 1:8, 9; ቲቶ 1:1, 2) ክርስቶስ ለዓለሙ ሁሉ ኃጢኣት መስዋዕት መሆኑ ዓለም ሳይፈጠር የታቀደ ሲሆን ይህ ጊዜ በእርግጥ ደርሶ ነበር።

`የሚከተሉት ጥቅሶች ስለ ክርስቶስ የጌቴሴማኒ ስቃይ ምን ይነግሩናል? ማቴ 26:39, ማር 14:33-36, ሉቃ 22:41-44.`

“እነርሱ ሊያዩትና ሊሰሙት በሚችሉበት ርቀት ላይ ሆኖ በልቡ ተደፋ። እርሱም በኃጢአት ምክንያት ከአባቱ የተለየ መሰለው። በመካከል ያለው ጉድጓድ በጣም ጥልቅ; ሰፊ እና ጨለማ የሰፈነበት ነበር። መንፈሱ እጅግ ተጨነቀ። ይህንን ጭንቀት ለማምለጥ መለኮታዊ ኃይል መጠቀም አይችልም ። እንደ ሰው ሆኖ የሰዎችን ኃጢአት ውጤት መቀበል ነበረበት። እንደ ሰው ሆኖ እግዚአብሄር በኃጢአትና መተላለፍ ላይ የሚያመጣውን ቁጣ መቋቋም ነበረበት። “ክርስቶስ ከአሁን በፊት ከነበረበት ሁኔታ በጣም ልዩ በሆነ ሁኔታ ውስጥ ይገኛል። የእርሱ መከራ ‹‹ ሰይፍ ሆይ ባልንጄራዬ በሆነው ሰው በእረኛዬ ላይ ንቃ ይላል የሰራዊት ጌታ እግዚአብሔር ፤ እረኛውን ምታ በጎቹም ይበተናሉ እጄን በታናናሾች ለይ እመልሳለሁ። (ዘካ 13: 7) በሚለው በነብዩ ቃላት አማካይነት በጥሩ ሁኔታ ተገልጾ እናገኘዋለን። ክርስቶስ ኃጢአተኛ ለሆነው ሰው እንደ ምትክ በመሆን በመለኮታዊ ፍርድ ስር ነበር። በዚህም ቅን ፍርድ ማለት ምን እንደሆነ ተመለከተ። በዚህ ምክንያት ነው እርሱ የሰብዓዊ ዘር አስታራቂ ሆኖ በአብ ፊት የሚታየው ቢሆንም ለእርሱ ግን ያኔ አማላጅ አልነበረውም። ”—Ellen G. White, The Desire of Age, p. 686.

`በጌቴሴማኒ በክርስቶስ ላይ እየሆነ ባለው ነገር ላይ ትኩረት ያድርጉ። የዓለም ሁሉ ኃጢዓት በእርሱ ላይ ወድቋል። ይህ ምን እንደሚመስል ያስቡበት። እስከዛሬ ማንኛውም የሰብዓዊ ዘር እንዲህ ዓይነት ነገር ውስጥ እንድያልፍ ተጠርቶ አያውቅም ወደፊትም አይጠራም። ይህ ስለ እግዚአብሔር ፍቅር ምን ይነግረናል? ከዚህ ለራስዎ ምን ተስፋ ያገኛሉ?`