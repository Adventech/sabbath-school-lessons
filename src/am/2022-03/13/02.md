---
title: 'የመጀመሪያዎቹ ቀናት'
date: 18/09/2022
---

ቅዱሳት መጻህፍት ስለ ክርስቶስ ህይወት የመጀመሪያዎቹ ዓመታት የሚነግሩን ጥቂት ነው። የተወሰኑ ቁጥሮች ግን ; አዳኛችን የመጣበት ዓለም ምን እንደሚመስል ይነግሩናል።

`ሉቃ 2:7, 22-24 (ደግሞ ዘሁ 12:6-8) እና ማቴ 2:118ን ያንብቡ ። እነዚህ ጥቅሶች ክርስቶስ ከጅምሩ የነበረው ህይወት ምን ዓይነት እንደነበር ምን ይነግሩናል?`

በእርግጥ; ከልጅነቱ የድህነትን ኑሮ መኖርና እና የግድያ ሙከራ የተደረገበት እርሱ ብቻ አልነበረም። ነገር ግን ክርስቶስ ከልጅነቱ ጀምሮ የተሰቃየበት የተለየ መሆኑን ለማስተዋል አንድ ነገር አለ።

`ዮሐ 1:46ን ያንብቡ። ይህ ጥቅስ ወጣቱ ኢየሱስ የተቀበለውን መከራ ለማስተዋል የሚሆን ምን ነገር ይጨምርልናል?`

አዳምና ሄዋን ከውድቀት በፊት ከነበራቸው ህይወት በስተቀር; ክርስቶስ በምድር ላይ ከኖሩ ሰዎች ሁሉ ኃጢአት አልባው እርሱ ብቻ ነበር። በንጽህናው; በኃጢአት አልባነቱ; ወደ ኃጢአተኛው ዓለም ጠልቆ ገባ። ህጻን እንደመሆኑና ኃጢአት አልባ ለነበረው ህይወቱ ሳይቋረጥ ከኃጢአት ጋር መገናኘት ምን ያህል አስጨናቂ እንደሆን ያስተውሉ። በኃጢአት ምክንያት ልባችን የጠነከረ ሆነን ሳለን እንኳ; ከሚያስጠላን ለኃጢአት እና ክፉ ራስን ከማጋለጥ እንቆጠባለን። እንግዲህ ንጹህ ለሆነው; የኃጢአትም ነቁጣ ላልነበረበት ለክርስቶስ ምን ይመስል እንደነበር አስቡት። እንግዲህ በእርሱና በዙሪያው በነበሩት ዘንድ የነበረውን የሰላ ንጽጽር አስቡት። ይህ ለእርሱ በጣም የሚያሳምም መሆን አለበት።

`እኔ በዙሪያዬ ላለው ኃጢአት ምን ያህል እጨነቃለሁ? እነዚህ ኃጢአቶች ይረብሹኛል; ወይስ ልቤ ደንድኗል?” ራስዎን ይጠይቁ። ልብዎ ደንድኖ ከሆነ ; ይህ የሆነው ስላነበቧቸው; ስላዩአቸው; ወይስ ስለተለማመዷቸው ነገሮች ነው? ያስቡበት።`