---
title: 'የተሰቀለው እግዚአብሔር'
date: 21/09/2022
---

በሮማውያን ዘንድ በመስቀል መሰቀል በጣም ከባድ ከሚባሉ ቅጣቶች አንዱ ነበር። ይህም በጣም አስከፊ የሆነው ሞት ዓይነት እንደሆነ ይታመናል። ስለዚህ; ለማንኛውም ሰው ይህ አሟሟት እንዴት አስከፊ ነው; በተለይም ለእግዚአብሔር ልጅ እንደ እኛ ሥጋ ለብሶ ሰው ሆኖ ለመጣው ኢየሱስ። በመገረፍ; በመወጋት፤ ሚስማር ወደ ሰውነቱና ወደ እጆቹና እግሮቹ ተሰክቶ ፤ የራሱ የደከመ ሰውነት ክብደት በተወጋበት ቦታ ሁሉ ቁስሉ እንዲተረተር ሲያደርገው አካላዊው ህመም ለመሸከም የሚቻል አይደለም። ይህ ወንጀለኞች ለሆኑት እንኳ በጣም የጭካኔ ቅጣት ሲሆን ትሁት ለሆነው ክርስቶስ ይህን አስከፊ ሁኔታ መጋፈጥ እንዴት ኢ- ፍትሃዊ ይሆን!! ሆኖም; እንደምናውቀው; በእርግጥ እየሆነ ካለው ጋር ስነጻጸር የክርስቶስ አካላዊ መከራ ቀላል ነው ማለት ይቻላል። ምክንያቱም ይህ አንድን በደል የሌለበትን ሰው ከመግደል ያለፈ ነገር ነው።

**በክርስቶስ አሟሟት ዙርያ የታዩ ነገሮች ብዙ ሰዎች ከሚያስተውሉት በላይ ነበር? በእነዚህ በእያንዳንዱ ድርጊት እየሆነ ያለው ነገር ምን እንደሆነ ለመረዳት የሚያሰችል ምን ዓይነት ጠቃሚ ነገር ያገኛሉ?**

`ማቴ 27:45`

`ማቴ 27:51, 52`

`ማር 15:38`

በግልጽ; በዚህ ሥፍራ እየሆነ ያለው ነገር ምንም በደል ለሌለበት ሰው ተገቢ ያልሆነ የሞት ቅጣት ከመሆኑ ባሻገር አንድ ከሞት ያለፈ ነገር እየተከናወነ ነው። እንደ እግዚአብሔር ቃል; እርሱ በኃጢአት ላይ ያለው ቁጣ; (በእኛ ኃጢዓት ላይ) በእርሱ ላይ እየወረደ ነበር። ክርስቶስ በመስቀል ላይ የቅዱስ እግዚአብሔርን; በዓለሙ ሁሉ ኃጢዓት ላይ ያለውን ቅዱስ ቁጣ ጭንቀት ተቀበለ። ክርስቶስ የተቀበለው መከራ; ጥልቅ; ጨለማ የሆነ; እንዲሁም ማንም የሰው ልጅ ከሚያውቀው እና ከተለማመደው በላይ በጣም ትልቅ ህመም ያለው ነው።

`በምንም ዓይነት ትግሎች ውስጥ እያለፉ ቢሆን; ከክርስቶስ መከራ እና የመስቀል ሞት እውነታዎች ውስጥ ምን ዓይነት ተስፋና መጽናናት ማግኘት ይችላሉ?`