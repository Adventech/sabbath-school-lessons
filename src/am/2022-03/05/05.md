---
title: 'በተስፋ መከራን ማምለጥ'
date: 27/07/2022
---

> <p></p>
> “በእስያ ስለደረሰብን መከራችን; ወንድሞች ሆይ ታውቁ ዘንድ እንወዳለንና፤ ስለ ህይወታችን እንኳ ተስፋ እስክንቆርጥ ድረስ ከአቅማችን በላይ ያለ ልክ ከብዶን ነበር። አዎን ሙታንን በሚያስነሳ በእግዚአብሔር እንጂ በራሳችን እንዳንታመን እኛ ራሳችን የሞትን ፍርድ በውስጣችን ሰምተን ነበር” (2 ቆሮ 1:8, 9)።

ጳውሎስ እንደ እግዚአብሔር የተመረጠ ሐዋሪያ; ከብዙዎች የበለጠ በፈተናዎች ውስጥ አልፏል። ሆኖም ፈተናው ጳውሎስን አላጠፋውም። ይልቅ ለእግዚአብሔር ምስጋናን በመስጠት አደገ እንጂ። የደረሰበትን የመከራዎች ዝርዝር ከ2ቆሮ 11:23-29ድረስ ያንብቡ። አሁን 2 ቆሮ1:3-11ን ያንብቡ።

በ 2ቆሮ 1:4 ጳውሎስ የእግዚአብሄርን ፍቅርና ማጽናናት ለመቀበል “እርሱ በመከራችን ሁሉ ያጽናናናል፤ ስለዚህ እኛ ራሳችን በእግዚአብሔር በምንጽናናበት መጽናናት በመከራ ሁሉ ያሉትን ማጽናናት እንችላለን። መከራ ለአገልግሎት መጠራት ሆኖ የሚያገለግለው በምን ያህል ደረጃ ነው? ይህ ሊሆን እንደሚችል በመረዳት ምን ያህል ዝግጁ ሆነን እንጠብቃለን?

እግዚአብሄር የተጎዱትን በእኛ በኩል ሊያገለግላቸው ይፈልጋል። ያ ማለት አስቀድሞ እኛ ያንን በመሰለ ጉዳት ወይንም ችግር እንድንፈተን ካደረገን በኋላ መጽናናቱን የሚሰጠው በሐሳብ ደረጃ ሳይሆን ከልምምዳችን በመነሳት ስለ እግዚአብሔር ማጽናናትንና ፍቅር መንገር እንድንችል ያደርገናል። ይህ የክርስቶስ ህይወት ተሞክሮ ነው። (ዕብ 4:15):: የጳውሎስ በግልጽ የተጻፉት የመከራ ዝርዝሮች እኛ ለእርሱ እንድናዝንለት አይደለም። እነርሱ የተጻፉት እኛ በምንም ዓይነት መከራ ጥልቀት ውስጥ እንኳ ብንሆን እርሱ ፍቅሩንና ማጽናናቱን እንደሚያመጣልን ለመግለጽ ነው። ስለ ህይወታችን ሰግተን ሊሆን ይችላል; እንገደላለን ብለን ሰግተንም ይሆናል;ነገር ግን አትፍሩ እግዚአብሄር በእርሱ እንድንደገፍ እያስተማረን ነው። በእርሱ መታመን እንችላለን; ‹‹ አምላካችን የሞቱትን ያስነሳልና›› (2ቆሮ 1:9) ጳውሎስ ትኩረቱን ወንጌልን በማወጅ ላይ ሲያደርግ በሚመጣው ዘመን እግዚአብሔር እርሱን ከመከራ እንደሚያስጥለውም ያውቅ ነበር። የጰውሎስ በእግዚአብሔር ጸንቶ የመቆየቱ አቅም 2 ቆሮ1:10, 11 በሦስት ነገሮች ተደግፏል። አንደኛ; የእግዚአብሔር የበላይነት ‹‹ እርሱም ይህን ከሚመስል ሞት አዳነን; ያድነንማል።›› (2ቆሮ:10):: ሁለተኛ ; የጳውሎስ ትኩረት በእግዚአብሔር ላይ ብቻ በመሆኑ ‹‹ ወደፊት ደግሞ እንዲያድነን በእርሱ ተስፋ እናደርጋለን›› (2 ቆሮ 1:10)ሦስተኛ የቅዱሳን ያልተቋረጠ ጸሎት‹‹ ስለ እኛ እየጸለያችሁ አብራችሁ ስትረዱን››(2ቆሮ 1:11)::.

`በራስዎ ከደረሰብዎ ነገር የተነሳ ከሚሰመዎት ችግር ውስጥ ለመውጣት በሚያደርጉት ትግል የጳውሎስ ተሞክሮ ምን ትምህርት ይሰጥዎታል?`