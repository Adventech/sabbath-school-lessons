---
title: 'በአምልኮ መቋቋም'
date: 26/07/2022
---

`ኢዮ 1:6–2:10 ያንብቡ። የእዮብ መከራ ምክንያቱ ምንድነው?`

እዚህ አንድ አስገራሚ ነገር አለ። መላዕክት እግዚአብሔርን ሊገናኙ መጡ ሰይጣንም ከእነርሱ ጋር መጣ። እግዚአብሔርም ሰይጣንን ከወዴት እንደመጣ ጠየቀው;ሰይጣንም ‹‹በምድር ወዲያና ወዲህ ሲዞር›› እንደ ነበር ተናገረ። (ኢዮ 1:7)። ‹‹እግዚአብሔርም አገልጋዬን ኢዮብን አየኸውን›› አለው ኢዮ1:8። የተጠየቀው ጥያቄ ራሱ ግልጽ አልነበረም ሆኖም ጠያቂው ግን ተለይቶ ይታወቅ ነበር። ኢዮብ እንዲፈተን ያደረገው ሰይጣን ሳይሆን እግዚአብሔር ነው። ቀጥሎ የሚከሰተው ነገር ምን እንደሆነ በግልጽ እያወቀ እግዚአብሔር ኢዮብ የሰይጣንን ትኩረት እንዲስብ አደረገ። ኢዮብ በምድር ወደፊት የሚደርስበት ፈተና ምን ዓይነት እንደሆነ ምንም ዓይነት ዕውቀት አልነበረውም። እንድህም ቢሆን በግልጽ የሚታወቀው ነገር ቢኖር መከራውን የሚያደርሰው ሰይጣን እንጂ እግዚአብሔር አይደለም; በተጨማሪም ደግሞ የኢዮብ ንብረት; ልጆች; እንዲሁም በሰውነቱ ላይ የደረሰውን ጉዳት ጭምር እንደጎዳ ፈቃድ ያገኛው ከእግዚአብሄር ነበር። እግዚአብሔር እዮብ እንዲሰቃይ ፈቃድ እየሰጠ ከሆነ በቀጥታ ስቃዩን እያደረሰ ያለው ሰይጣን ሆነ እግዚአብሔር ምን ልዩነት ያመጣል? እግዚአብሔር እያወቀ በእዮብ ላይ ይህ አይነት መከራ እንዲደርስበት ተሳትፎ እያደረገ እንዴት ጻድቅ ሊሆን ይችላል? ይህ እግዚአብሔር በልዩ ሁኔታ ያደረገው ነገር ነው ወይስ ዛሬም ከእኛ ጋር የሚሰራው እንዲህ ነው?

`በእዮ 1:20, 21 እዮብ ለፈተናው መልስ የሰጠው እንዴት ነበር?`

ለእንደዚህ ዓይነት ችግር በሁለት መልኩ ምላሽ መስጠት ይቻላል። በማማረርና በመቆጣት; ለምናምነው አምላክ ጀርባ በመስጠት; ጨካኝና የሌለ አድርገን ማመን ወይም የበለጠ ወደ እርሱ በመቅረብ መጣበቅ ይሆናል። እዮብ የመጣበትን ውርጅብኝ ያለፈው በእግዚአብሔር መገኘት ውስጥ በመሆንና እርሱን በማምለክ ነበር። በእዮብ 1:20, 21 በመከራ ጊዜ ሊጠቅሙን የሚችሉ ሦስት የአምልኮ ዓይነቶችን እንመለከታለን። የመጀመሪያው; እዮብ ራሱን አቅመ-ቢስ መሆኑን በመረዳት ወደ ምንም ነገር ተስፋ አያደርግም‹‹ራቁቴን ከእናቴ ማህጸን ወጣሁ ራቁቴን እመለሳለሁ››(እዮ1:21) ሁለተኛ; እግዚአብሔር አሁንም ሁሉንም ነገር ይቆጣጠራል። “‘እግዚአብሔር ሰጠ እግዚአብሔር ነሳ” (እዮ 1:21)። ሦስተኛ ; እዮብ እምነቱን እንደገና በመፈተሸ በእግዚአብሔር ጽድቅ ላይ ያጸናል። ‹‹ የእግዚአብሔር ስም የተባረከ ይሁን›› (እዮ1:21)።

`በመከራዎች ውስጥ ሲሄዱ ;እዮብ የሄደባቸውን ደረጃዎች ይሂዱ። እነዚህ ነገሮች ምን ያህል ጠቃሚ ናቸው?`