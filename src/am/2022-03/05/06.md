---
title: 'ከባድ ሙቀት'
date: 28/07/2022
---

ከአሁን ቀደም በዚህ ሩብ ዓመት ; እግዚአብሔር በህይወታችን ክርስቶስን የሚመስል ባህሪይ እንድንለማመድና በህይወታችን ንጹሃን እንድንሆን ሊያደርገን የሚጠቀማቸውን የተለያዩ ፈተናዎችን በስፋት አይተናቸዋል። ነገር ግን; አንዳንድ ሰዎች ይህን ምሳሌ በማየት እግዚአብሔር ሥራን የሚጠይቅ አምላክ ነው ብለው ሊደመድሙ ይችላሉ። በእርግጥ አንዳንዶች; ‹‹ እግዚአብሔር ለእኛ መልካም እንዲሆንልን ይፈልጋል; ነገር ግን እነዚህ ምሳሌዎች ፍቅርንና ርህራሄን አያሳዩም ይላሉ›› በዚህ ፈንታ እግዚአብሔር ጨካኝ ይመስላል። እግዚአብሔር በዓላማ; በፊታችን የምንፈተንባቸውን ከባድ ጊዜያት በሚያመጣበት ጊዜ እኛ የምናደርገው ምንም ነገር አይኖርም። በዚህ ኃጢአት በሞላበት ምድር ስንኖር ; ነገሮች ለምን እንደሚከሰቱ የምናውቀው በጣም በጥቂቱ ብቻ ነው። በሰማይ እጅግ ብዙ ነገሮችን እናውቃለን።(1ቆሮ 4:5, 1ቆሮ 13:12)ነገር ግን ለአሁኑ ነገሮች መልካም መስለው ባይታዩንም እንኳ እግዚአብሔር እንዳለና ለጉዳዮቻችን እንደሚጠነቀቅልን በማመን እንኖራለን። ኢሳያስ ይህንን ውጥረት ጥሩ አድርጎ ይገልጸዋል።

ኢሳ 43:1-7ን ያንብቡ። በቁጥር 2 ; ህዝቡ በእሳትና በውኃ መካከል እንደሚያልፉ ይናገራል። እነዚህ በጣም አስቸጋሪ (አደገኛ) የሆኑትን ጊዜያት የሚያሳዩ ምሳሌዎች ቢሆኑም; ነገር ግን ቀይ ባህርንና የዮርዳኖስን ወንዝ ስለ መሻገር; ሁለቱን አስፈሪ ጊዜያት; የሚያሳዩ ሲሆኑ ሁለቱም ግን ወደ አዲስ ምዕራፍ መሸጋገርን የሚያመለክቱ ናቸው ። ምናልባትም እግዚአብሔር ህዝቦቹን ከእነዚህ አደገኛ ጊዜያት እንደሚጠብቃቸው እና ቀላል በሆነው መንገድ ሊመራቸው ይችል እንደ ነበር ልትጠብቁ ትችላላችሁ። ነገር ግን ልክ በመዝሙር 23 እንደተጻፈው እረኛ; የእግዚአብሔር ህዝብ አስቸጋሪ ጊዜያት በሚመጡበት ጊዜ; እርሱ ከህዝቡ ጋር ስለሚሆን መሸበር የለባቸውም።

`ወደ ኋላ መለስ ብለው ኢሳ 43:1-7ን ያንብቡ። በውኃና በእሳት ውስጥ እግዚአብሔር ህዝቦቹን እንዴት እንደሚያጽናናቸው ጻፉ። ይህ ጽሁፍ በአእምሮ ውስጥ የሚፈጥረው ነገር ምንድነው? ከዚህ ለራስዎ እንደሆነ አድርገው የሚወስዱት ተስፋ የትኛው ነው?`

በተማርነው መሰረት እግዚአብሔር የሚያቀርባቸውን ፈተናዎች በሶስት እናጠቃልላቸዋለን። አንደኛው; የእግዚአብሔር ከባድ እሳት ኃጢአትን እንጂ እኛን ለማጥፋት አይደለም። ሁለተኛ; የእግዚአብሔር ከፍተኛ እሳት እኛን ግራ ለማጋበት ሳይሆን; ከፍጥረታችን እንደነበርነው ንጹህ ሊያደርገን ነው። ሦስተኛ; በሚደርስብን ማኝኛውም ነገር; ለብቻችን የማይተወንና የሚያደርግልን ጥንቃቄም በፍጹም የማይለዋወጥ መሆኑን እንረዳለን።

`የሚከተሉት ጥቅሶች ስለ እግዚአብሔር አሰራርና ባህሪይ ምን ይነግሩናል? መዝ 103:13 14 ማቴ 28:20 1 ቆሮ 10:13 1 ጴጥ 1:7 በህይወትዎ ስለነዚህ ጥቅሶች ጭብጥ ያለዎት ልምምድ ምንድነው?`