---
title: 'ተጨማሪ ሀሳብ'
date: 29/07/2022
---

በኤለን ዋይት ጽሁፍ “የእምነት መፈተን ”አበውና ነብያት ገጽ 145–155 ‹‹እግዚአብሔርን አመስግኑ” በቤተክርስቲያን ምክሮች ገጽ 315– 319 እንድህ ይላል:: “እግዚአብሔር ህዝቡን ሁልጊዜ በመከራ እሳት ይፈትናቸዋል። ከክርስቲያን ህይወት ባህሪይ ውስጥ ; እግዚአብሔር እውነተኛውን ወርቅ ከቆሻሻው የሚለየው በዚህ ትልቅ እሳት አማካይነት ነው። ክርስቶስ ፈተናውን ይመለከተውና; ይህንን የከበረ ማዕድን ንጹህ ለማድረግና የእርሱን ፍቅር ለማንጸባረቅ ምን እንደሚያሰፈልግ ያውቃል። እግዚአብሔር የእርሱን አገልጋዮች የሚቀጣው በቅርበት በመሆንና ፈተናን በማቅረብ ነው። እርሱ በአንዳንዶች ውስጥ ሥራውን ወደፊት ሊያስቀጥሉ የሚችሉበት ኃይል እንዳላቸው ያይና; እነርሱን ወደ ፈተና በማቅረብ ባህሪያቸው ላይ ያለውን ድካም እንዲገነዘቡ በማድረግ በእርሱ ለይ እንዲደገፉ ያደርጋቸዋል። በዚህም ዓላማውን ይፈጽማል። እነርሱ የተማሩ; የሰለጠኑና;ሥነ-ምግባር ያላቸው; ሲሆኑ ኃይል የሰጣቸው ወሳኝ ዓላማ ለማከናወን ዝግጁ እንዲሆኑ ያደርጋቸዋል። አበውና ነብያት ገጽ 129, 130:: “በእግዚአብሔር አቅራቢነት ፈተናን እንድንቋቋም ከተደረግን ; ደግፎ የሚይዘን የእግዚአብሔር እጅ መሆኑን በመገንዘብ; መስቀሉን በታዛዥነት ተቀብለን መራራውን ጽዋ ለመጠጣት እንዘጋጅ። በቀንም ሆነ በማታ እርሱን እንመነው። እርሱ ሁሉንም ነገር የሚሰጠን ለመልካም እንደሚሆንልን አናምንምን? . . . በስቃይ ምሽቶች እንኳ ሆነን በጎልጎታ መስቀል ላይ የተገለጸውን ፍቅር በማሰብ በምስጋና ከፍ ብለው የሚሰሙ ድምጾችን እርሱ ቸል ይላቸዋልን?” ኤሌን ዋይት የቤተክርስቲያን ምክሮች ገጽ 316 ጥራዝ 5።

**የመወያያ ጥያቄዎች**

`1. በክፍላችሁ ውስጥ አንድ ሰው የደረሰበት ፈተና እንደ አብረሃም ፈተና ዓይነት እንኳ ባይሆን; አሁንም ድረስ ከባድ የሆነበት ካለ ደጋግሞ ይቁጠር። ከዚህ ሰው ድል ስኬት ወይም ውድቀት ምን ትምህርት ያገኛሉ?`

`2. ክርስቶስ ወደ መስቀሉ ከመሄዱ በፊት የነበሩትን 24 ሰዓታት ክለሳ ያድርጉ። ምን ዓይነት ዋልታ ረገጥ አስተሳሰቦች ናቸው የገጠሙት? እንዴት አለፋቸው? እና በራሳችን ፈተናዎች ውስጥ በምንሆንበት ጊዜ በገጠሙን ነገሮች ወይም ፈተናዎች ልንጠቀምባቸው የምንችላቸውን ምን ዓይነት መርሆዎች ከእርሱ ማግኘት እንችላለን?`

`3. በዚህ ሳምንት በመከራ ውስጥ ሆነን ሌሎችን እንዴት ማገልገል እንዳለብን የተማርነውን ትምህርት እንወያይበት። ይህ ምንም ያህል እውነት ቢሆንም እንኳ ሊያጋጥመን የሚችለው ፈተና ምን ይሆን?`

`4. ኤሌን ዋይት ‹‹በብርሃንም ሆነ በጨለማ እርሱን ተስፋ እናድርግ›› ያለችው ከማድረግ ይልቅ ለመናገር የሚቀል ነው። እንደዚህ ለማድረግ የሚያሰችል እምነት ለማደበር; አንዳችን ሌላችንን ለመርዳት የምንችለው እንዴት ነው? በመጥፎ ጊዜ እግዚአብሔርን ማመን አስፈላጊ የሚሆነው ለምንድነው?`