---
title: 'አብርሃም በመስቀል ላይ'
date: 24/07/2022
---

ዘፍጥረት 22ን ያንብቡ። ምንም በሌለበት እግዚአብሔር ምንም መግለጫ ሳይሰጥ አብርሃም ልጁን ለሚቃጠል መስዋዕት እንዲሰጠው ጠየቀው። አብርሃም ምን እንደተሰማው ማስተዋል ይቻላል? ቅዱስ የሆነው እግዚአብሔር የራስን ልጅ ለመስዋዕት ሲጠይቅ ሙሉ በሙሉ አመጽ የሚመስል ሀሳብ ነው። አብርሃም ራሱ ተቀባይነት ያለው ነገር ነው ቢል እንኳ እግዚአብሔር የገባው የተስፋ ቃልስ የሚፈጸመው እንዴት ነው? አብርሃም የራሱ ልጅ ከሌለው; የተስፋው ቃል ሊፈጸም አይችልም።

`እግዚአብሔር አብርሃምን ልጁን እንዲሰዋ የጠየቀበት ምክንያት ምንድነው? እግዚአብሔር ሁሉን የሚያውቅ ከሆነ; እዚህ የተፈለገው ዋና ነገር ምንድነው?`

እግዚአብሔር ጥያቄን ሲጠይቅና ለነገሮች ጊዜ ሲመድብ በዘፈቀደ አይደለም። በእርግጥ; እግዚአብሔር አብርሃምን እጅግ በጣም ፈተኝ; በጣም ጥልቅ; አስጨናቂ የሆነውን ጊዜ እና የዘመናት ሸክሙ እጅግ ከባድ ሆኖበት መሞትን እስኪናፍቅ ድረስ የሚያደርሰውን ጊዜ ነበር የጠበቀው። ኤሌን ዋይት አበውና ነብያት ገጽ 147:: ይሄ ፈተና የእብድ አምላክ ፈተና ይሆን? አይደለም; በፍጹም አይደለም; እነዚያ አብርሃም ያሳለፋቸው የሚያስፈሩ የጭንቅና የመከራ ቀናት የተፈቀዱት; አብርሃም ከራሱ ልምምድ የተነሳ የማይገደበው እግዚአብሔር; ውስን ለሆነው የሰው ልጅ (ሰብዓዊ ዘር) ያደረገውን ታላቅ መስዋዕትነት ለማስተዋል እንዲችል ለማድረግ ነው። አበውና ነብያት ገጽ 154። ይህ ፈተና እንጂ የአብርሃምን ልጅ ለመግደል የታሰበ ነገር አይደለም። ይህ እግዚአብሄር አንዳንድ ጊዜ ስለሚሰራባቸው መንገዶች ምን ዓይነት እንደሆኑ ዋና ዋና ምልክቶችን ያሳየናል። እግዚአብሔር ለሁሉም ነገር መጨረሻ የሆነውን ጥያቄ ሊጠይቀን ይችላል። አንድ ቦታ ሊልከን ይችላል; እርሱ የሚፈልገው መሄድ መጀመራችንን እንጂ ቦታው ድረስ እንድንደርስ ላይሆን ይችላል። ለእግዚአብሔር በጣም አስፈላጊው ነገር የሚሆነው መጨረሻው ሳይሆን; በነገሮቹ ውስጥ ስናልፍ መቀረጻችን ነው። ኢየሱስ ‹‹ አባታቸሁ አብረሃም ቀኔን ያይ ዘንድ ሀሴት አደረገ; አየም ደስም አለው።›› ያለው የአብረሃምን ልምምድ እያሰበ ሊሆን ይችላል። (ዮሐ8:56) አብርሃም የሰይጣንን ሀሳብ ባያስወግድ ኖሮ በዚህ አመለካከት ሊስት ይችል ነበር። የአብረሃም በመከራ ውስጥ ጸንቶ የመቆየቱ እና በዚህ ሁሉ ነገር ውስጥ መማሩ የእግዚአብሔርን ድምጽ ለይቶ የሚያውቅ በመሆኑ ነው።

`የእግዚአብሔርን ድምጽ እንዴት ያውቃሉ? እግዚአብሄር ለእርስዎ እየተናገረ እንደሆነ በምን ይረዳሉ? የእርሱን ሀሳብ ማወቅያ መንገድ ምንድነው?`