---
title: 'ጥርጥር የሌለው ለጉዞ የሚሆን ተስፋ'
date: 30/06/2022
---

> <p></p>
> “ቸርነትህና ምህረትህ በህይወቴ ዘመን ሁሉ ይከተሉኛል; በእግዚአብሔር ቤትም ለዘላላም እኖራለሁ” (መዝ 23:6 )::

በጠላቶች በምንከበብበት ጊዜ ወይም በሸለቆ በምንሆንበት ጊዜ ለብቻችን እንደተተውን ለማሰብ እንፈተናለን። እግዚአብሔር ለእኛ እየሰራ እንደሆን እያወቅን አንኳ ሲጀመር እርሱ ካለ ለምን ወደዚህ መራን እንላለን። በእርግጥ ግን እግዚአብሔር ነገሮችን የሚያየው እንዲህ አይደለም።

`ዳዊት በመዝ 23 :6 ላይ ችግሮች ቢኖሩም እርግጠኛ የሆነባቸው ሁለት ነገሮች ምንድናቸው? (ኤፌ 1:4; 2 ጴጥ 1:10;እብ 11:13-15ን ይመልከቱ)`

አንዳንድ ትርጉሞች ቸርነትህና ፍቅርህ (የእግዚአብሔር የጸናው ፍቅር ) በህይወቴ ዘመን ሁሉ ይከተሉኛል ይላሉ። ሆኖም ግን በዚህ ስፍራ ሊገለጽ የተሞከረው ጥንታዊው ግስ ጠንከር ያለ ነው። ጥቅሱም ቸርነትህና ፍቅርህ በህይወቴ ዘመን ሁሉ ይከተሉኛል ። (በእርግጥ ይህ ግስ በዘፍ 14:14 ; ኢያ 10:19 እና 1ሳሙ 25:29 ለይ መከተል የሚለው ግስ ጥቅም ላይ በዋለባቸው ቦታዎች የበለጠ ግልጽ ሆኗል።

እስቲ እናስብበት የእግዚአብሔር ቸርነትና ፍቅር ሲከተለን ምን ዓይነት ስዕል ነው በአእምሮአችን የሚመጣው ? ዳዊት በዚህ ሁኔታ እግዚአብሔር ስለ እኛ የሚያደርገውን ጥንቃቄ ሲናገር ምን ማለት ፈልጎ ይመስሎታል? የሸለቆው ጥልቀት ወይም ያልተቋረጠ የጠላት ሴራ ቢኖርም የእግዚአብሔር ቸርነትና ፍቅር እና የእርሱ እርግጠኛ የሆነ ጥንቃቄ ምንም ጥያቄ የለውም። ይህ ክርስቶስን መስቀሉ ላይ በጽናት እንዲቆም ካደረገው እኛም ልብ ልንለው ይገባናል።

ቢሆንም አንዳንድ ጊዜ እኛ ጥንቃቄ የምናደርግላቸው ሰዎች በጥያቄ የሚሞሉበት ጊዜ አለ። እንደዚህ ዓይነት ጥያቄዎችን መመለስ የምንችለው የስነ-መለኮት ትምህርት ዕውቀታችንን በመጠቀም እግዚአብሔር ምን ማድረግ እንደሚችል በመግለጽ አይደለም። ይልቁንም ዳዊት በመዝ 23 :6 እንደሚያመለክተው ስለ እግዚአብሔር እውነት ያለንን የራሳችንን የማያወላውል እምነት ለሌሎች በማካፈል መሆን አለበት።

`የእግዚአብሔር ቸርነትና ዘላለማዊ ፍቅሩ እየተከተለዎት ስለመሆኑ የሚያሳይ እግዚአሔርን በማወቅ ላይ መሰረት ያደረገ ምን የግል ተሞክሮ ማስረጃ አለዎት? ከመጽሐፍ ቅዱስ የሚጨምሩት ሌላ ማስረጃ አለ? ይህንን ስለ እግዚአብሔር ጥንቃቄ እርግጠኝነት ጥያቄ ለሚያነሱ ሰዎች ለማስረዳት እንዴት መጠቀም ይችላሉ? መስቀል የእግዚአብሔር ምህረትና ፍቅር የሚከተለን ስለመሆኑ ማሳያ ሊሆን የሚችለው እንዴት ነው?`