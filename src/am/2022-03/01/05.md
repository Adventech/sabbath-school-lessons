---
title: 'ያልተጠበቀው ለውጥ 2: ክቡ ገበታ'
date: 29/06/2022
---

> <p></p>
> “በጠላቶቼ ፊት ገበታን አዘጋጀህ ; ራሴን በዘይት ቀባህ ፤ ጽዋዬም የተትረፈረፈ ነው። መዝ 23 :5

በህይወት ጉዞአችን ውስጥ ማንም ሊከለክለው በማይችል ሁኔታ ከሆኑ ጠላቶች ጋር እንጋጫለን። ታዲያ ከእነዚህ ጠላቶች ጋር የምናሳልፈው እንዴት ነው? በህይወትህ በሌሊት ነቅተህ እንቅልፍ እምቢ ብሎህ እየተገላበጥህ ; ሊጎዱህ እና ሥራህን ሊያበላሹ የሚፈልጉትን ለመበቀል አልመህ ታውቃለህ? ለክርስቲያኖች ከጠላቶቻቸው ጋር እንዴት መኖር እንዳለባቸው ማወቅ ከባድ ነገር ነው።

`በህይወትዎ ምን ዓይነት ጠላት አለዎት? ሊጎዱዎት የነበሩትን ጠላቶች እንዴት አዩአቸው; እርስዎን ይንከባከቡ የነበሩትንስ? በማቴዎስ 5:44 ; ወይም በሮሜ 12:18-21 የተነገሩትን የክርስቶስን ቃላት እንዴት ተከተሉአቸው?`

በመዝ 23:5; ዳዊት ከጠላቶቻችን ጋር እንዴት መኖር እንዳለብን ደስ የሚል መንገድን ያሳየናል። እግዚአብሔር በእርሱ ፋንታ የሚያደርጋቸውን ነገሮች በማየት እነርሱ እንደሌሉ ያስባቸዋል። ከዚያም እግዚአብሔር ገበታን ለእርሱ ያዘጋጃል።

`ዳዊት በነበረበት ባህል ; አንድ የተከበረ እንግዳ ሰው ወደ ግብዣ ተጠርቶ ወደ አንድ ሰው ቤት በሚሄድበት ጊዜ ግብዣውን ያዘጋጀው ሰው ተጋባዡን ወደ ግብዣ አዳራሽ ከመግባቱ በፊት ራሱ ላይ ዘይት ይቀበዋል። ዘይቱም የሽቶና የወይራ ዘይት ቅልቅል ነው። ከዚያም እንግዳው ከዚህ በፊት በልቶት በማያውቀው ምግብ ፊት ይቀመጣል። በመዝሙር 23:5 ላይ ያሉ ሶስቱ ነገሮች (ገበታ; ዘይት እና ጽዋ) ምንም እንኳ እኛ ያለንበት ስፍራ ሸለቆ ቢሆንም እግዚአብሔር ለእኛ የሚያስፈልገውን እንደሚያዘጋጅ የሚያሳዩን እንዴት ነው?`

ጳውሎስ እንደሚያሳስበን ‹‹ መጋደላችን ከደምና ከሥጋ ጋር አይደለም ከአለቆችና ከስልጣናትጋር ከዚህም ከጨለማ ዓለም ገዦች ጋር በሰማያዊም ሥፍራ ካለ ከጥፋት ሰራዊት ጋር ነው እንጂ።›› (ኤፌ 6:12) ጠላቶቻችን የሚታዩና የማይታዩ ናቸው። ወደድንም ጠላንም ተከበናል: ሆኖም ግን ከእረኛው ጋር እስካለን ድረስ የሚታይም ሆነ የማይታይ አንድም ጠላት ቢሆን እርሱ ለእኛ የሚያስፈልገውን አዘጋጅቷል።

`እሰቲ እራስዎ በጠላት ተከበው ሳል እረኛዎ ለእርሰዎ የተጠነቀቀው እንዴት እንደሆነ ይግለጹ። በነዚህ አስቸጋሪ ጊዜያት ከተደረገልዎ ነገር የተነሳ እግዚአብሔርን ለማመስገን የሚሆን ምን ነገር አገኙ?`