---
title: 'የእውነት መንፈስ'
date: 31/07/2022
---

እግዚአብሔርን ‹‹እባክህ ጥሩ አድርገኝ›› ብለህ ጸልየህ ለውጡ ግን በጣም ኢምንት ሆኖብህ ያውቃል? ህይወታችን ለውጥ የሌለው ሆኖ ሳለ; እግዚአብሔር በታላቁ የሚቀይረው ኃይሉ አማካይነት ውስጣችንን እንዲቀይረው ልንጸልይ የምንችለው እንዴት ነው? እግዚአብሄር ውስንነት የሌለው ከሰው ኃይል በላይ የሆኑ; በነጻ ለእኛ ሊሰጠን የሚፈልጋቸው ነገሮች እንዳሉት እናውቃለን። በእርግጥ ሁላችንም እግዚአብሄር ለእኛ የሚሰጠንን ሁሉ ነገር የእኛ አድርገን ብንወስድ ደስ ይለናል; ሆኖም ግን በህይወታችን ለመለወጥና እርሱ ለእኛ ሊሰጥ ያዘጋጀውን ነገር ሁሉ ለመቀበል ዝግጁዎች ባለመሆናችን ልንቀበለው አንችልም። ለምን? አንዱ ምክንያት በሚደንቅ ሁኔታ ቀላል ነው። መንፈስ ቅዱስ ሊለውጠን የሚችል ያልተገደበ ኃይል እያለው; እኛ በራሳችን ምርጫ የሚሰራውን የእግዚአብሔርን ኃይል እንገድበዋለን።

`ዮሐ 16:5-15ን ያንብቡ። በዚህ ንባብ ጌታ ክርስቶስ መንፈስን ‹‹የእውነት መንፈስ›› ብሎ ነው የሚጠራው (ዮሐ 16:13) ። ይህ መንፈስ ለእኛ ሊያደርግልን ስለሚችለው ነገር ምን ይነግረናል?`

መንፈስ ቅዱስ ስለ እኛ ሐጢአተኝነት እውነታ ሲገልጽልን ንስሐ እንድንገባ አያደርገንም። ነገር ግን; ደግሞ መንፈስ ቅዱስ ስለ እግዚአብሔር ታላቁን እውነት ያስረዳናል ነገር ግን; እንድናምነው ወይም እንድንቀበለው አያሰገድደንም። እግዚአብሔር ቀለል ባለ መንገድ እንኳ ሊያስገድደን ቢሞክር ፤ የመምረጥ ነጻነታችንን ይጋፋል; ሰይጣን እግዚአብሔር የሰውን ልቦናና አእምሮአችንን ገፋፍቷል በሚል ይከሳል እናም በታላቁ ተጋድሎ ውስጥ እግዚአብሔር አጭበርብሯል በማለት ክሱን እውነተኛ ለማድረግ ይጥራል። ታላቁ ተጋድሎ በሰማይ በጀመረ ጊዜ ;አባታችን ሰይጣንንም ሆነ ኃጢአት የሰሩትን መላእክት እርሱ ጥሩ ስለመሆኑ ለማሳመን ወይም ንስሐ እንዲገቡ ለማስገደድ አልሞከረም። በኤደን ገነት ነገሮች ሁሉ አስቸጋሪ በሆኑበት ጊዜም ቢሆን;እግዚአብሄር በገነት መካከል ስለምትገኘው ክፉውንና ደጉን ስለምትለየው ዛፍ ግልጽ የሆነ ነገር ተናገረ እንጂ የመምረጥ ነጻነታቸውን በመግፈፍ አዳምና ሄዋን የዛፉን ፍሬ እንዳይበሉ አልከለከላቸውም። ለእኛም ቢሆን እግዚአብሄር የሚሰራው ከዚህ በተለየ መንገድ አይደለም። ስለዚህ ; መንፈስ ቅዱስ ስለ እግዚአብሔር እና ስለ ኃጢአት እውነታውን በመግለጽ እንዲህ ይለናል ‹‹ ባሳየሁህ መሰረት አሁን አንተ ምን ታደርጋለህ ይለናል›› እኛም ፈተና ውስጥ ስንሆን የአባታችን አሰራር ተመሳሳይ ነው። አንዳንድ ጊዜ ፈተናው የመጣው እኛ ኃጢአታችንን ንስሓ ስላልገባን ይሆናል። አባታችን በእነዚህ ሁኔታዎች እንዲሰራ; የልባችንን በሮች ለመክፈትና ንስሃ እንድንገባ የሚያደርገውን የእግዚአብሔር ኃይል ወደ ውስጣችን ገብቶ እንዲለውጠን ከልባችን መምረጥ ያሰፈልገናል።

`የእውነት መንፈስ በቅርቡ ወደ ህይወትዎ ያመጣው ለውጥ ምንድነው? የእርሱን ድምጽ ምን ያህል ይሰሙታል? በጣም አስፈላጊው ነገር ; በምርጫ ነጻነትዎ ምን እያደረጉ ነው?`