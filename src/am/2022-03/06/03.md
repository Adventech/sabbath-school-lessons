---
title: 'የመለኮትና የሰው ጥምረት'
date: 01/08/2022
---

የእርስዎ ትልቁ ስኬት ምንድነው? እነዚህ ስኬቶች ሁሉም እንዲሁ ጧት ከእንቅልፍዎ በሚነቁበት ጊዜ በአጋጣሚ የመጡ አይደሉም። በዚህ ህይወት; በመልካም ሁኔታ ስኬት ላይ ለመድረስ;ጊዜንና ጥረትን ይጠይቃል። የክርስቶስ ደቀ መዘሙርነታችንም ተመሳሳይ ነገር ነው።

`ቆላ 1:28, 29ን ያንብቡ። ምንም እንኳ ጳውሎስ እግዚአብሔር ከእርሱ ጋር እየሰራ እንደሆነ ቢናገርም; በሰው በኩል መደረግ ስላለበት ነገር ምን ይነግረናል? ዘደ 4:4, ሉቃ 13:24, 1 ቆሮ 9:25, ዕብ 12:4ን ያንብቡ። በቆላ 1:29`

ጳውሎስ በዚህ ሥራ ውስጥ ከእግዚአብሔር ጋር ስላለው ግንኙነት አስደናቂ መገለጥን አይቷል። እርሱ እንደሚናገረው; እየታገለ ነው ነገር ግን የሚታገለው; በእግዚአብሔር ኃይል ነው። ‹‹ሥራ ›› የሚለው ቃል ‹‹ መድከም›› እስክደኪሙ መስራት ማለት ነው። ይህ ቃል በተለይ የሚያገለግል የነበረው ለሩጫ ተወዳደሪዎች ልምምድ ላይ ነበር። ቀጥሎ የሚመጣው ‹‹ትግል›› የሚለው ቃል በአንዳንድ ቋንቋዎች ‹‹ማዘን›› የሚል ትርጉም አለው። ስለዚህ የቃሉ ምንነት; የሚያሳየው ሯጩ ሁሉንም ዋጋ ከፍሎ ለማሸነፍ ራሱን ማሰልጠኑን ነው። ነገር ግን ጳውሎስ ሀሳቡን ሲቀጥል ዘወር ያደርግና; እርሱ ራሱን የሚያለማምደው በራሱ ሳይሆን እግዚአብሔር በሚሰጠው ኃይልን እንደሆነ ይናገራል። ከዚያም ስለ ጳውሎስ አገልግሎት ቀላል ማጠቃለያ እንድንሰጥ የተደረገ ሲሆን ይህም ሥርዓትንና የግል ጠንካራ ጥረትን የሚያሳይ አገልግሎት ነው; ነገር ግን ይህ ሁሉ የተከናወነው በእግዚአብሔር ኃይል ነው። ይህ ዓይነት ግኑኝነት የክርስቶስ ባሕሪይን በእኛ የማሳደግ ሥራ ውስጥ በትክክል ሊሰራ ይችላል። ይህን ማስተዋል ያስፈልገናል; ምክንያቱም አሁን የምንኖርበት ዓለም በጥቂት ድካም ብዙ መልካም የሆኑ ነገሮችን ለማግኘት ሰዎች የሚጥሩበት ዘመን ነው። ይህ ሀሳብ ደግሞ ወደ ክርስትና ዓለም ውስጥም ተሹለክልኮ ገብቷል። አንዳንድ የክርስትና እምነት ወንጌላውያን; ብቻ ካመንክ መንፈስ ቅዱስ ድንቅ በሆነ ሁኔታ በለይህ በኃይል ይወርድና ከሰው በላይ በሆነ ኃይል አማካይነት ታላላቅ ታዓምራቶችን ታደርጋለህ በማለት ተስፋ ይሰጣሉ። ነገር ግን ይህ ግማሽ እውነት በመሆኑ; እኛ ዝም ብለን ተንደላቀን በሚመች ሁኔታ ላይ ሆነን የእግዚአብሔር ኃይል እስኪመጣ ድረስ እንድንጠብቅ ያደርገናል። 

`ጰውሎስ ስለተናገረው አንድን ነገር ለማሳካት ስለሚደረገው ጥረት የእርስዎ የግል ልምምድ ምን ይመስላል? እርሶዎ እንዲታገሉበት እግዚአብሔር በልብዎ ያስቀመጠው ነገር ምንድነው? ለእግዚአብሔር ፈቃድ ራስን ማስረከብ እንዴት ተማሩ?`