---
title: 'ፍጹም ራስን ማስረከብ'
date: 03/08/2022
---

> <p></p>
> “ቀኝ ዓይንህ ካሳተህ; አውጥተህ ጣለው; ሙሉ ሰውነትህ በገሃነም እሳት ከሚጣል ይልቅ አካላትህ አንድ ቢጠፋ ለአንተ ይሻለሃልና። (ማቴ 5:29) ።

`እላይ ስላነበብነው ጥቅስ እንወያይበት። ቃሉን ፈጣን ምላሽ ነው ትላላችሁ? ከሆነ ለምን?`

ፈጣን ምላሽ የሚያስፈልገው እግዚአብሔር የክርስትያኖችን ህይወት አስቸጋሪ ሊያደርገው ስለፈለገ ሳይሆን; ነገር ግን እኛና ባህሎቻችን እግዚአብሔር ለእኛ ካለው ዓላማና ስርዓት ወጣ ያሉ በመሆናቸው ነው። ሰዎች ብዙውን ጊዜ በራሳቸው እንዲህ በማለት ይደነቃሉ‹‹ እንዲህ ከእግዚአብሔር ልርቅ የቻልኩት እንዴት ነው›› መልሱ የታወቃ ሲሆን እርሱም ቀስ በቀስ ነው የሚለው ይሆናል። ማቴ 5:29, 30 ያንብቡ። ክርስቶስ እየተናገረ ያለው የዝሙት ኃጢአትን በሚመለከት ነው; ሆኖም ግን ሌለውን ኃጢአት በሚመለከት ይህ ወሳኝ መመርያ ወይም አስተምህሮ ሊሆን ይችላል። በእርግጥ መመርያው በአጠቃላይ እኛ በክርስቶስ የማደጋችን ጉዳይ ሁሉ ላይ ሊተገበር የሚችል ነው።

`ክርስቶስ በማቴ 5፤29-30 ባለው ቃሉ ሊነግረን የፈለገው ዋና ነጥብ ምንድነው? በእርግጥ እየተነገረን ያለው ውጫዊ አካላችንን በዚህ ዓይነት እንድንጎደ ነው?`

ክርስቶስ አካላችንን እንድንጎዳ እየነገረን አይደለም; በፍጹም! ይልቅ እርሱ እየነገረን ያለው; ምንም ያህል ዋጋ የሚያስከፍል ቢሆንም አእምሮአችንን እና ራሳችንን መቆጣጠር እንዳለብን ነው። ጥቅሱ የሚለው እኛ ስንጸልይ የእኛን መጥፎ የኃጢአት ባህሪያችንን እግዚአብሔር ያስወግደዋል የሚል እንዳልሆነ ያስተውሉ። አንዳንዴ እግዚአብሔር በጸጋው እንደዚህ ሊያደርግ ይችላል;ነገር ግን እርሱ አንዳንድ ነገሮችን ሙሉ በሙሉ በራሳችን እንድናቋርጥ ወይም አዲስ የሆነ እኛ ለማድረግ ፍላጎት የሌለንን ነገር መስራት እንድንጀምር ይጠራናል። ምንም ዓይነት ፈተና ይሁን! ትክክለኛ ምርጫ ማድረግ ባዘወተርን መጠን; በህይወታችን የሚመጡ የፈተና ጫናዎች እንዲቀሉና ፈተናን የማሸነፍ ጥንካሬን እንድናገኝ ይረዳናል። አንዳንድ ጊዜ እግዚአብሔር በዙሪያችን ብዙ የሚረብሹና አፍራሽ የሆኑ ነገሮች ሲኖሩ; ፈተናን አስተሳሰባችን ለመያዝ ይጠቀማል። ከእግዚአብሔር ምን ያህል እንደራቅን የምንረዳው ፈተና ሲደርስብን ነው። ምናልባትም ፈተናው አባታችን ለእኛ ወዳለው ዕቅድ እድንመለስ አስቸኳይ ጥሪ ሊሆነን ይችላል።