---
title: 'የጽናት አስፈላጊነት'
date: 04/08/2022
---

ያዕቆብ ከአምላክ ጋር የታገለበትን ታሪክ ያንብቡ። (ዘፍ 32)።

`በትልቅ ተስፋ መቁረጥ ውስጥ ቢሆን እንኳ; ይህ ታሪክ ስለ ጽናት ምን ያስተምረናል? ጥያቄውን ከመመለስዎ በፊት ያዕቆብ የነበረበትን ሁኔታ በሙሉ በሃሳብዎ ያሰላስሉ።`

ትክክል የሆነውን ነገር በማወቅ ፈቃዳችንን ትክክለኛ ነገር እንዲለማመድ እናደርጋለን; ነገር ግን በትልቅ ተጽዕኖ ሥር በምንሆንበት ጊዜ; ከእግዚአብሄር ጋር ተጣብቀን ለመቆየትና በተስፋዎቹ ለመጠማጠም እንቸገራለን። ይህ የሚሆነው እኛ ፈሪዎችና ደካሞች ስለሆንን ነው። ስለዚህ ;የክርስቲያን ዋንኛው ጥንካሬ; ጽናት ነው እርሱም ; ተስፋ በሚያስቆርጥ ነገር ውስጥ;ወደፊት መጓዝ ነው።

በመጽሐፍ ቅዱስ ወስጥ ከሚገኙ; በችግር ውስጥ ሆኖ ህይወትን በጥንካሬ የመምራት አንድ ትልቅ ምሳሌ ያዕቆብ ነው። ያዕቆብ ብኩርናውን ለማግኘት ወንድሙን ኤሳውንና አባቱን ካታለለበት ከብዙ ዓመታት ጀምሮ;(ዘፍ 27) ኤሳው ሊገድለው ስለሚፈልገው የሚኖረው በሽሽት ነበር። ምንም እንኳ; ወደ ሰማይ በደረሰው መሰላል ባየው ህልም; እግዚአብሔር አስደናቂ ተስፋ; ምሪትና በረከት የተሰጠው ቢሆንም (ዘፍ 28) እርሱ ይፈራ ነበር። ያዕቆብ እግዚአብሄር ከብዙ ዓመታት በፊት ይቅርታ አድርጎለት የሰጠው ዋስትና እስከ አሁን እውነት ስለመሆኑ ለማመን ተቸግሮ ነበር። እርሱ ከክርስቶስ ጋር በታገለ ጊዜ የጭኑ ሹልዳ እንዲያነክስ ስፍራውን ለቀቀ። ህመሙ በጣም ከባድ ስለ ነበር ከዚያ ጊዜ ጀምሮ መታገል አልቻለም። በትንሽ ጊዜ ከትግል ወደ ልመና ተለወጠ። ያዕቆብ ህመሙ ከባድ ቢሆንም; በረከቱንና ዋስትናውን አስኪያገኝ ድረስ በክርስቶስ ላይ ተጣበቀ። ክርስቶስም እንዲህ አለ ‹‹ሌሊቱ ነግቷልና ልሂድ›› (ዘፍ 32: 26)። የያዕቆብ በረከት የመጣው በመከራ ውስጥ በጽናት ስለቆመ ነው። ለእኛም እንዲሁ ነው። እግዚአብሔር ምናልባት የእኛንም ሹልዳ ቦታ በማስለቀቅ እንድናነክስ በማድረግ; በህመማችን በኩል አድርጎ በእርሱ መደገፍን እንድንለማማድ ሊጠራን ይችላል። በእርግጥ እግዚአብሔር ህመሙ እንዲቀጥል ሊፈቅድ ይችላል; ያዕቆብ ወንድሙን ባገኘው ጊዜ ገና እያነከሰ ነበር። ይህ በዉጪ ስታይ ድካም ነው; ለያዕቆብ ግን የጥንካሬው ምልክት ነበር። 

`በወዳጅነት ;በአኗኗር; በሚያነቡት ነገሮች;የጤናዎ ልምምድ እና መንፈሳዊ ህይወትዎ; በፈተናና ተስፋ በመቁረጥ መካከል ሆነው በእግዚአብሔር በመጽናት እንዲቀጥሉ የሚያደርግ ምን ዓይነት ተጨባጭ ምርጫዎችን እየመረጡ ነው?`