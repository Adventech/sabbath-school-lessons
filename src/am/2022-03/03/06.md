---
title: 'በእሳት መፈተን'
date: 14/07/2022
---

አሌክስ የሚባል ወጣት ነበር። አስከፊ ከሆነው የወጣትነት ችግር ውስጥ የመጣ ነው፤አደንዛዥ ዕጽ እና የእስራት ልምምድም ነበረው። ነገር ግን ከዚያ በኋላ (በአንድ አሌክስ በሰረቀበት) የቤተክርስቲያን አባል መልካምነት አሌክስ ስለ እግዚአብሔር በመማርና በማወቅ ልቡን ለክርስቶስ ሰጠ። ምንም እንኳ ዛሬም ብዙ ትግልና ችግሮች ቢኖሩበትም; ያለፉ ልምዶቹ ልቡን የሚያንጠለጥሉ ቢሆንም; አሌክስ አዲስ ሰው ነው። እግዚአብሔርን የሚወድና መውደዱን ትዕዛዛቱን በተግባር እያሳየ ያለ ወጣት ነው። (1 ዮሐ 5:1 2):: በአንድ ሁኔታ አሌክስ ልቡ ተነካ ; አገልጋይ መሆን አለብኝ ብሎ አሰበ። ሁሉም ነገር ወደዚያ ያመለክታል። ያኔ እርሱ ለእግዚአብሔር ጥሪ ምላሽ እየሰጠ ነበር።

በኮሌጅ ለመጀመሪያ ጊዜ ነገሮች መልካም ነበሩ። ከዚያም አንድ ነገር ከሌላው በመከታተል በትክከል መስራትን አቆሙ፤ ህይወቱም የተለየ መሆን ጀመረ። የገንዘብ ምንጮች መድረቅ ጀመሩ፤ የቅርብ የነበሩ ጓደኞች መራቅ ጀመሩ; ስሙን የሚያጠፉ እውነት ያልሆኑ ወሬዎችን አወሩበት። ከዚያም ሁልጊዜ ይታመም ጀመር ፤ የህመሙን መንስኤ ማንም ሊያውቅ አልቻለም ፤ ትምህርቱን ማጥናት ባለመቻሉ ሊያቋርጥ እንደሆነ ተሰማው። ከዚያ ሁሉ ነገር በላይ; በሚኖርበት ህብረተሰብ በቅርቡ ና በቀላሉ የሚገኘው የአደንዛዥ እጹ ልምድ ታላቅ ፈተና ሆኖበታል። አንድ ጊዜ ሳይታሰብ ወድቆ ተገኘ። አሌክስ እነዚህ ሁሉ ነገሮች በምን ምክንያት እየሆኑ እንደሆን ለማስተዋል አልቻለም; በተለይም እግዚአብሔር ወደዚህ ትምህርት ቤት ለአዲስ ጅምር መርቶ እንዳመጣው ያውቅ ነበር። አሌክስ ስህተት ነበር? እንዲህ ከሆነ ከእግዚአብሔር ጋር የነበረው ያ ሁሉ ልምምድ ስህተት ነበር ማለት ነው? እንዲያውም የእምነቱ መሰረታዊ ነጥቦች ሁሉ ጥያቄ ውስጥ ገቡ ።

`አስቡ፤ በዚህ ችግር ውስጥ ሆኖ አሌክስ እርስዎን ሐሳብ ቢጠይቅ። ምን ምላሽ ይሰጣሉ? እንደ እርሱ ያሉ ሌሎችን ሊረዳ የሚችል ምን የግል ተሞክሮ አለዎት? የትኛውን የመጸሐፍ ቅዱስ ጥቅስ ይጠቀማሉ? የሚከተሉት ጥቅሶች በእንደዚህ አይነት ሁኔታዎች ምን ያህል ጠቃሚ ናቸው? ምሳ 3, ኤር 29:13, ሮሜ 8:28, 2 ቆሮ 12:9, እብ 13:5።`

አምላክን የሚከተሉ ሁሉም በሚባል ደረጃ እግዚአብሔር አብሯቸው መኖሩን የተጠራጠሩባቸውን አስቸጋሪ ጊዜ አሳልፈዋል። በዚህ ጊዜ በጣም አስፈላጊ የሆነው ነገር በተስፋው ለመጣበቅ ;እግዚአብሔር ባለፈው ህይወትዎ ያደረገውን ደጋግሞ መቁጠር; እና ለእምነትና ለጽናት አጥብቆ መጸለይ ናቸው። እግዚአብሔር በእኛ ተስፋ አይቆርጥም።