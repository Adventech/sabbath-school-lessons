---
title: 'የምድረበዳው ታላቁ ተጋድሎ'
date: 12/07/2022
---

> <p></p>
> “ኢየሱስም መንፈስ ቅዱስ መልቶበት ከዮርዳኖስ ተመለሰ; በመንፈስም ወደ ምድረ በዳ ተመርቶ ; አርባ ቀን በዲያብሎስ ተፈተነ” (ሉቃ 4:1, 2)::

`ሉቃ 4:1-13ን ያንብቡ ። ኃጢአት ውስጥ ሳይገቡ ፈተናን ስለ ማሸነፍ ከዚህ ምን ትምህርት ተማሩ?`

ፈተናዎች በጣም የሚከብዱብን የምንመኛቸውን ነገሮች ስለሚቀሰቅሱብን ነው; እናም እኛ በተቸገርንበትና በደከምንበት ጊዜ ላይ የሚመጡ በመሆናቸው ነው ።

ሉቃስ 4 የክርስቶስ በሰይጣን የመፈተኑ ታሪክ መጀመሪያው በመሆኑ ወደ አእምሮአችን አንድ ከባድ ነገርን ያመላክተናል። በመጀመሪያ እይታ; መንፈስ ቅዱስ ክርስቶስን ወደ ፈተና እየመራው እንደሆነ ይመስላል። ሆኖም እግዚአብሄር እኛን በፍጹም አይፈትንም። (ያዕ 1:13) ይልቅስ; ከዚህ በፊት እንደተመለከትነው እግዚአብሔር ሊያጠራን ሲፈልግ በፈተና እሳት ውስጥ ያስገባናል። በሉቃስ 4 የሚያስደነግጠው ነገር መንፈስ ቅዱስ ወደ አስፈሪ የሰይጣን ፈተና ወስጥ ገብተን እንድንፈተን የሚመራን መሆኑ ነው። በዚህን ጊዜ; ፈተናዎች ከብደው ሲታዩን እግዚአብሔርን በትክክል እየተከተልኩት አልነበረም ብለን ለማሰብ እንፈተናለን። እርግጥ ይህ እውነት ላይሆን ይችላል። “ብዙውን ጊዜ በፈተና ውስጥ በምንሆንበት ጊዜ የእግዚአብሔር መንፈስ እየመራን እንደነበር እንጠራጠራለን። ነገር ግን ክርስቶስን በሰይጣን እንዲፈተን ወደ ምድረበዳ የመራው መንፈስ ቅዱስ ነበር። እግዚአብሔር ወደ ፈተና በሚያመጣን ጊዜ ለእኛ መልካም የሆነ ነገር ሊያደርግልን ሊፈጽምልን ዓላማ አለው። የሱስ የእግዚአብሔርን ተስፋዎች በማመን ዝም ብሎ ሳይጋበዝ ወደ ፈተና አልመጣም; ፈተና ወደ እርሱ በመጣ ጊዜም ቢሆን እሸነፍ ይሆን በሚል ተስፋ አልቆረጠም። እኛም እንዲህ ልንሆን ይገባል።”ኤሌን ዋይት ዘመናት ምኞት ገጽ 126, 129::

አንዳንዴ ወደ ፈተና እሳት ውስጥ ስንገባ በመጥራት ፋንታ እንቃጠላለን። ፈተና ; ክፉኛ ሲጫንብን ; እኛ ተስፋ የምናደርገው ክርስቶስ ፈተናውን ተቋቁሞ በማለፉ እኛም ተስፋ እንዳለን ነው። መልካሙ ዜና ክርስቶስ የኃጢአታችን ተሸካሚ በመሆኑ; ምክንያት እርሱ የእኛን ፈተና ያለማሸነፍን ውድቀት ዋጋ የከፈለ በመሆኑ (ፈተናው ምንም ቢሆን) እርሱ ማናችንም ከምንሄድበት ወይም ከምንገባበት የፈተና እሳት የበለጠ ውስጥ ስለ እኛ ገብቶ የተጋፈጠ በመሆኑ; እኛ እንዲሁ የተጣልን ወይም የተረሳን አይደለንም። ለትልቁ ኃጢአተኛም ቢሆን ተስፋ አለ። (1ጢሞ 1:15)

`በአሁኑ ጊዜ ምን አይነት ፈተና እየተጋፈጡ ነው?`

በራሳችን ህይወት ውስጥ ለሚያጋጥሙን ፈተናዎች ከክርስቶስ ህይወት የተማርነውን በህይወት ልምምዳችን ልንጠቀመው የምንችለውን ነገር ለማወቅ ጥቂት ሰዓት በጸሎት እናሳልፍ። መቼም ቢሆን ራስን ወደ ፈተና ማስገባት ጥሩ አይደለም። ሆኖም ግን ብንፈተን አዳኝ አለን።