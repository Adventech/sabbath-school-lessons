---
title: 'በሞት ደርቻ ወደ ተስፋይቱ ምድር'
date: 10/07/2022
---

> <p></p>
> “የእስራኤል ልጆችም ዓይናቸውን አቅንተው ሲመለከቱ; እነሆ; የፈርኦን ጦር ከኋላቸው ተቃርቧል። ከዚህም የተነሳ የእስራኤል ልጆች በጣም ፈሩ ወደ አምላካቸው ጮኁ።” (ዘጸ 14:10)

በህይወትዎ ወደ ወጥመድ ተመርተው ወይም ወደ ሞት ጫፍ ደርሰው ያውቃሉ? ያም ቢሆን አንዳንዴ ጥሩ ነው; በአንድ ክፍል ውስጥ መልካም ልደት ብለው ለመጮህ የተዘጋጁ መልካም ጓደኞች ሲኖሩ; ሌላ ጊዜ ደግሞ አስደንጋጭ እና በፍጹም የማይመች ይሆናል። ምናልባትም በትምሀርት ቤት ተደባዳቢ ዱርዬዎች; ወይም በስራ ቦታ መጥፎ የሆነ ስሜት እንዲሰማዎት ያደረገ የስራ ባልደረባ ሊኖር ይችላል።

እስራኤላውያን ከግብጽ ምድር ከተነሱበት ቀን ጀምሮ ወደ የተስፋይቱ ምድር እስከደርሱበት ጊዜ ድረስ “በቀንና በሌሊትም ይሄዱ ዘንድ መንገድ ሊያሳያቸው ቀን በዳመና አምድ ሊያበራላቸውም ሌሊት በእሳት አምድ እግዚአብሄር በፊታቸው ሄደ” (ዘጸ 13:21):: እያንዳንዱ የጉዞአቸው ክፍል በእግዚአብሄር በራሱ የተመራ ነበር። ነገር ግን በመጀመርያ ወዴት እንደመራቸው ተመልከቱ; ባህሩ ከፊት ለፊታቸው ወደሚታይበት ሥፍራ; ተራሮች በጎናቸው; እና የፈርኦን ሰራዊት ከኋላቸው ነበሩ።

`ዘጸአት 14ን ያንብቡ። እግዚአብሔር የሚያስጨንቅ መሆኑን ወደሚያውቀው ሥፈራ እስራኤላውያንን ለምን መራቸው?`

`የዳመና አምዱን መከተል ሁልጊዜ ደስተኛ ለመሆን ዋስትና አይደለም። ከባድ ልምምድም ሊሆን ይችላል፤ ምክንያቱም በጽድቅ መሰልጠን ልባችን ወደሚፈተንበት ስፍራም ይወስደናል;በተፈጥሮ አሳሳች የሆኑ ማለት ነው። (ኤር 17:9):: በእነዚህ ከባድ ጊዜያት ; እግዚአብሔርን ማወቅ ከመከራና ከስቃይ ነጻ መሆን ሳይሆን ነገር ግን ለእግዚአብሔር መመሪያዎች ግልጽ መሆንና አእምሮአችንን ሳያቋርጥ ለእርሱ መሪነት መስጠት ነው። እስራኤላውን ከዚህ ምን ትምህርት ተማሩ? ዘጸ 14:31`

`እርሱ ለእኛ የሰጠን እጅግ ብዙ የሆኑ ተስፋዎች ያሉን ቢሆንም; አንዳንድ ጊዜ እግዚአብሔርን ማመን ከባድ የሚሆነው ለምንድነው እርሱን ‹‹እንድትፈራውና›› ‹‹እንድታምነው›› ሊያደርግ እግዚአብሔር ከባድ ወደሆነ ነገር የመራህን ጊዜ አስታውስ።`