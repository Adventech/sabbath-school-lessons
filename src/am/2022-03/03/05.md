---
title: 'ጸንቶ የሚቆይ ውርስ'
date: 13/07/2022
---

`1 ጴጥ 1:6, 7ን ያንብቡ። ጴጥሮስ እያለ ያለው ምንድነው?`

ጴጥሮስ ይህንን የጻፈው ከአስቸጋሪ ነገሮች ጋር ትግል እያደረጉ ብቸኝነት ስለሚሰማቸው ሰዎች ነው። እርሱ የጻፈላቸው“ በጳንጦስ; በገለቲያ ;በቀጳዶቂያ በእስያና በቢታኒያ ለተበተኑ የእግዚአብሔር ምርጦች ነው።” (1 ጴጥ 1:1)። ይህ አካባቢ አሁን ምዕራባዊ ቱርክ ብለን የምናውቀው አካባቢ ነው። ከጥቂት ጥቅሶች በኃላ; ‹‹ እነርሱ በልዩ ልዩ ፈተና ማዘናቸውን ይናገራል››(1 ጴጥ 1:6) ጴጥሮስ ‹‹መጸተኞች›› እና ‹‹የተበተኑ›› ሲል ምን ማለቱ ነው? 

`ይህ መከራቸውን የሚጨምረው እንዴት ነው?`

በዚህ ዘመን ክርስቲያን መሆን አዲስ ነገር ነበር፤ እነርሱም በቁጥራቸው አናሳ ሲሆኑ በተለያዩ ስፍራዎች በብዙሃኑ ዘንድ በጣም ያልተስተዋሉና እጅግ በከፋ ሁኔታ ስደት ሲደርስባቸው ነበር። ነገር ግን ጴጥሮስ ለእነርሱ ሊያረጋግጥላቸው የፈለገው ‹‹ እነዚህ መከራዎች ከቁጥጥር ውጭ የሆኑ አለመሆናቸውን ነው።›› (1 ጴጥ 1:6, 7) ‹‹በመከራዎች ሁሉ›› ውስጥ ተፈትኖ የሚያልፍ እምነት የእውነተኛ እምነት ግብ ነው።

`በመከራ ውስጥ ለሚገኙት ጴጥሮስ ሊሰጣቸው የፈለገው ዋስትና ምን ዓይነት ነው? ይህ ተስፋ ለእኛ ለአማኞች ምን ማለት ነው?`

ምንም ዓይነት መከራ ቢሆን; ምንም ቢሰቃዩ; ክርስቶስ ሲመጣ ከሚያገኙት እነርሱን ከሚጠብቀው ዘላለማዊነት ጋር ሊወዳደር የሚችለው እንዴት ነው? እኛ እየተጋፈጥነው ያለው ምንም ይሁን ምን ፤ጴጥሮስ ለእነርሱ የተናገረው ለእኛም ነው። መከራዎቻችን ምንም ያህል የሚያሳምሙና ከባድ ቢሆኑ; በአዲስ ሰማይና በአዲስ ምድር መከራ ስቃይና ሞት የሌለበትን ዘላለማዊ ህይወት እርግጠኛ የሆነ ፍጻሜን ከእይታችን ሊያጠፋብን አይገባም። በክርስቶስ ሞት በተሰጠን ዋስትናና ተስፋ; በፈተና ውስጥም ሆነን ; እምነት በማጣት ፋንታ; ከእምነታችን ፊት የሚቆመውን ማንኛውንም ነገር የምንቋቋምበትን ኃይል እንዲሰጠን መጠየቅ ምንኛ ያስፈልገናል።