---
title: 'ኤልያስ: ችኮላ የሚያመጣው ችግር'
date: 07/09/2022
---

በቀርሜሎስ ተራራ ጫፍ የነበረው ድባብ አልፏል። (1ነገ 18) ከሰማይ እሳት ወርዷል; ሰዎች ሁሉ እውነተኛውን አምላክ ተቀብለዋል;የሐሰት ነብያት ሁሉ ተገድለዋል። እግዚአብሔር ከወቀሳ ነጻ ሆኗል። ምናልባት እነዚህ ቀናት ሲያልፉ ኤልያስ በመንፈሳዊ ነገር እያደገ የመጣ ሊመስላችሁ ይችላል። እርሱ ግን በድንገት መሞት አስኪናፍቅ ድረስ አጅግ የሚያስጨንቅ ነገር ሰማ። የቀረውን ታሪክ በ1ነገ 19: 1- 19 ያንብቡ። በዚህ ጥቅስ የመጨረሻ ቃላት አስጨናቂ ናቸው። ‹‹ የእግዚአብሄር ቃል ወደ እርሱ እንዲህ ሲል መጣ:ኤልያስ ከዚህ ምን ታደርጋለህ? (1 ነገ 19 :9) በዚህ ጊዜ የኤልያስ ፍርሃት ትክክለኛ ባልሆነ ስፍራ እንዲገኝ አድርጎታል። በቀርሜሎስ ተራራ ከታየው የእግዚአብሔር ታላቅ ጣልቃ ገብነት በኋላ ;ኤልያስ በእግዚአብሔር ታላቅነት ሙሉ እምነትና መታመን ሊኖረው ይገባ ነበር; ነገር ግን በዚህ ፋንታ; በፍርሃት ህይወቱን ለማትረፍ ሸሸ።

`ከዚህ መጥፎ ምሳሌ ምን ልንማር እንችላለን?`

ይህ ታሪክ አንድ በጣም አስፈላጊ የሆነ ነገርን ይገልጽልናል፤ በምንቸኩልበት ጊዜ ራሳችንን በቀላሉ በተሳሳተ ቦታ እናገኛለን። በኤልያስ ጉዳይ ስንመለከት; እርሱ ወደ ምድረበዳ እንድሸሽና ባልተወለድኩ እንዲል ያደረገው በፍርሃት መዋጡ ነው። ነገር ግን ሌሎች ነገሮች እግዚአብሔር ለእኛ ካዘጋጀልን ዕቅድ ፈጥነን እንድንወጣ ያደርጉናል።

`የሚከተሉትን ጥቅሶች ያንብበቡ። ዘፍ 16:1-3;ዘዳ 20:1012; መሳ 14:1-3; ማቴ 20:20, 21; ሉቃ 9:52-56 ሐዋ 9:1ን ያንብቡ። በዚህ ስፍራ ያሉትን ተዋናዮች ከእግዚአብሄር ሀሳብ ፈጥነው እንዲርቁ ያደረጋቸው ምንድነው?`

ጉጉት; ቅጣት; ፍቅር; እምነት ማጣት; ወይም ‹‹ ለእግዚአብሔር ቀናሁ›› ብለን የምናስበው ነገር ሳናውቀው እንዴት መሄድ በማይገባን ቦታ በቀላሉ ራሳችንን እንድናኝ እንደሚያደርጉን ተመልከቱ። ይህንን አደጋ ለመከላከል ማንም አይችልም። ቁልፉ እንደሚወደን በምናውቀውና ለእኛም መልካም የሆነውን በሚመኘው በአምላካችን በእግዚአብሔር መልካምነትና ምህረት ላይ በእምነት ለመደገፍ ራስን ማለማመድ ብቻ ነው። ይህ በአንዴ ዝም ብሎ የሚከሰት ነገር አይደለም። እምነት ሥጦታ ቢሆንም; መኮትኮትን; መመገብንና ጥንቃቄን ይፈልጋል።