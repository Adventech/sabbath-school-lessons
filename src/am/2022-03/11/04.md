---
title: 'ዳዊት: የመጠበቅ ማሳያ ግልጽ ምሳሌ'
date: 06/09/2022
---

በ 1ሳሙ 16:1-13 ወጣቱ ዳዊት በነብዩ ሳሙኤል ለንጉስነት ሲቀባ እናያለን። እናም የአባቱን የእሰይን በጎች ከሚጠብቅበት እስከ ኢየሩሳሌም የንግስና ዙፋን ድረስ በጣም ረዥም ጉዞ ነበር። በዚህ መካከከል በትልቅ ፈተና ውስጥ ማለፉ ምንም ጥርጥር የለውም። አንደኛ ; ወጣቱ ክፉ መንፈስ መጥቶ ሲያስጨንቀው ለንጉሱ ሳኦል ሙዚቃ እንዲጫወት ተጠራ (1 ሳሙ 16) ቀጥሎ ጎልያድን በመግደሉ የእስራኤል ጀግና ሆነ (1 ሳሙ 17) ። ከዚያም ደዊት ነፍሱን ለማትረፍ ለብዙ ዘመናት ሲሸሽ ኖረ። ሳኦልም ሆነ ልጁ ዮናታን ዳዊት በእስራኤል ላይ ቀጥሎ የሚነግሰው እርሱ እንደሆነ ያውቃሉ (1 ሳሙ 23:17, 1 ሳሙ 24:20) ። ነገር ግን ዳዊት ይህንን እግዚአብሔር የሰጠውን ንግስና ፈጥኖ ለመያዝ ያደረገው ጥረት አልነበረም። በእርግጥ ያደርግ የነበረው የዚህን ተቃራንውን ነበር። ሰኦል ለመግደል በሚፈልግበት ጊዜ; አግንቶት የልብሱን ጫፍ ቆርጦ ይህንን ባላደረግሁ ብሎ ተቆጨ (1 ሳሙ 24:5-7) ። እንደገና ሳኦል ሊገድለው እየፈለገ ባለበት ወቅት ሳኦልን ለመግደል በሚያሰችል ዕድል አግኝቶ አልገደለውም ሳሙ 26:7-11).

`1 ሳሙ 26:1-11ን ያንብቡ። ዳዊት ሳኦልን መግደል ያልፈለገበት ምክንያት ምን ነበር? እግዚአብሔር ለህይወታችን ስለሚያመጣቸው እድሎች ምን ያስተምረናል?`

`አሁን 1ሳሙ 26:12-25 በሳኦል ላይ ያመጣውን ያንብቡ። ደዊት ሳሙኤልን ለመግደል አለመፈለጉ በሳኦል ላይ ምን ተጽዕኖ አመጣ? ይህ እግዚአብሔርን መጠበቅ መልካም እንደሆነ ምን ያስተምረናል?`

ዳዊት ወደ ዙፋን የተጓዘበትን መንገድ በሙሉ በማየት እንዲህ በሚል አጭር አረፍተ ነገር ማጠቃለል እንችላለን:እግዚአብሔር ሊሰጥህ ጊዜው ያልደረሰን ነገር በራስህ አትመንትፈው። የእግዚአብሔርን ፍጹም በረከቶች የምንቀበለው በጊዜው ከራሱ እጅ ነው። ይህ ምናልባት ረዥም ጊዜ ሊያስጠብቀን ይችላል። የአደንጓሬ ዘር ለመብቀል የሚፈጀው ጥቂት ደቂቃዎችን ሲሆን; የኦክ (oak)ዛፍ ግን ብዙ ዓመታትን ይፈጃል። ነገር ግን ይህ ዛፍ ታላቅ ነፋስ የመጣ ጊዜ በፍጹም አይነቀልም።

`ዳዊት ሳኦልን ቢገድለው ሊያቀርብ የሚችላቸውን ምክንቶች ያስቡ። ነገር ግን የእርሱ ተግባር የሚያሳየው በእግዚአብሄር ላይ ያለውን እውነተኛ እምነት ነው። እርስዎ በሚጠባበቁት ጉዳይ ሆነ በማንኛውም ነገር ከዚህ ሊወስዱት የሚችሉት ምሳሌ ምንድነው?`