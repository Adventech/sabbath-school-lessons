---
title: 'ራስን መቻል'
date: 14/09/2022
---

ሄዋን ኃጢአት በሰራች ጊዜ እንኳ ችግሩ የእግዚአብሔርን ቃል መጠራጠር ብቻ አልነበረም። የችግሩ ማዕከል የነበረው እርሷ ለራሷ የሚሆነውን መልካም ሆነ መጥፎ ነገር ለመምረጥ በቂ ጥበብ እንዳላት ማመንዋ ነበር። የራስዋን ፍርድ አመነች። እግዚአብሔርን በመታመን በተቃራኒ በራሳችን ፍርድ ወደ ማመን ስናዘነብል; ራሳችንን ለብዙ ዓይነት ችግሮች ክፍት እናደርጋለን። የሳኦል ታሪክ የሚገልጻው ከእግዚአብሔር ተለይቶ ራስን ለመቻል የተደረገ አካሄድና ያንን ተከትሎ በፍጥነት የመጣውን ውድቀት ነው። ሳሙኤል ሳኦልን በእግዚአብሔር የተመረጠ ንጉሥ አድርጎ ቀባው።(1ሳሙ 10: 1)። ከዚያም የተለየ የሚመራበትን ሥርዓት ነገረው።(1 ሳሙ 10:8) ነገር ግን ሳኦል አልታዘዘም።

`በቀረው የታሪኩ ክፍል በ1 ሳሙ 13 1-14) ሳኦል ወደ ራሱ ውድቀት የሚያመራውን ምን ነገር አደረገ?`

ሳኦልን ንጉሥ ከሆነ ጀምሮ ወደ ታች; ራስን ወደ መታመን የመሩ ሶስት ደረጃዎች አሉ። ችግሩ እነዚህ ሶስቱ ደረጃዎች በራሳቸው ምንም ችግር የሌለባቸው መሆኑ ነው። ነገር ግን እያንዳንዳቸው ደረጃዎች እየተከናወኑ ያለው በእግዚአብሔር በመሆኑ በውስጣቸው የመከራ ዘር ይዘዋል። የሳኦል ውድቀት የሄደበትን ቅደም ተከተል ተመልከቱ።

1.ሳኦል ሳሙኤል በሌለበት የሰራዊቱን መበታተን ‹‹አየሁ››(1ሳሙ 13:11) አለ። ሳኦል የሚሆነውን ነገር የገመገመው በራሱ እይታ ነበር። ሳኦል ‹‹አየሁ›› ከማለት ወደ ‹‹ፍልሥጤማውያን ያሸንፉናል ‹‹አለ›› ( 1ሳሙ 13:12)
2. እርሱ ለሁኔታው ማጠቃለያ የሰጠው በራሱ ዓይን ባየበት እይታ ነበር።
3. ሳኦል እንደዚህ ‹‹አልኩ›› ከማለት ወደ ‹‹ተሰማኝ›› ስለዚህም ሳልታገስ የሚቃጠለውን መስዋዕት አሳረግሁ(1 ሳሙ 13:12):: አሁን የሳኦልን ስሜት የገዛው አስተሳሰቡ ሆነ።

ሁላችንም ይህን አድርገናል። ሁላችንም በራሳችን አስተሳሳብ ላይ እንድንደገፍ በሚመራን በራሳችን እይታ ላይ ስንሆን በሰብዓዊ ስሜታችን ላይ በመተማመን ድርጊቶቹን እንፈጽማን።

`ምንም እንኳ የእግዚአብሔር ጥርት ያለ መመሪያ በጆሮው የሚያቃጭል ቢሆንም ሳኦል በራሱ ፍርድ ለመሄድ እንዲህ የቀለለው ለምን ይመስልዎታል? እኛ እንደዚህ ለውድቀት ቅርብ መሆናችንን እና ፍጹም ዕውቀት የሌለን መሆናችንን የምውቅ ሲሆን አሁንም በራሳችን ላይ ለመደገፍ የምናስበው ለምንድነው? ከራሳችን ይልቅ በእግዚአብሄር መመሪያ ላይ ለመተማመን ምን ማድረግ አለብን?`