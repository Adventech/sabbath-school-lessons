---
title: 'መሞት የእግዚአብሔርን ፈቃድ ከማወቅ አስቀድሞ ይመጣል'
date: 12/09/2022
---

ብዙ ክርስትያኖች እግዚአብሔር ለእነርሱ ህይወት ያለውን ፈቃድ ለማወቅ አጥብቀው ይፈልጋሉ። “እግዚአብሔር በህይወቴ ያለውን ዓላማ ባውቅ; ሁሉንም ነገር ለእርሱ እሰዋ ነበር›› ። ነገር ግን ለእግዚአብሔር ይህን ቃል እንደገባን; አሁንም ይህ ፈቃዱ ምን እንደሆነ ግራ እንጋባለን። ለዚህ ግራ መጋባት ምክንያቱ በሮሜ 12:1 ላይ ይገኛል። ጳውሎስ የእግዚአብሔርን ፈቃድ የምናውቀው እንዴት እንደሆነ; የተለየ ነጥብ ያስቀምጥልናል። የእግዚአብሔር ፈቃድ ምን እንደሆነ ማወቅ ከፈለጋችሁ; መጀመሪያ መሰዋት ያስፈልጋችኋል! ሮሜ 12:1;2ን ያንብቡ። ‹‹የእግዚአብሔር በጎ ፈቃድ ምን እንደሆነ ቀምሳችሁ እዩ›› (ሮሜ 12:2) መቼ

1. እግዚአብሔር ለእኛ ያለውን ‹‹እውነተኛ ምህረት›› ስናስተውል።
2. ራሳችንን ህያው መስዋዕት አድርገን ለእግዚአብሔር ስንሰጥ (ሮሜ 12:1).
3. አእምሮአችን ሲታደስ (ሮሜ 12:2).

በእውነት የእግዚአብሔርን ፈቃድ ማስተዋል የሚችለው የታደሰ አእምሮ ብቻ ነው። ነገር ግን ይህ መታደስ የሚያያዘው በመጀመርያ ለራስ ከመሞት ጋር ነው። ክርስቶስ ለእኛ መሰቃየት ብቻ ሳይሆን; መሞት ነበረበት።

`መንፈስ ቅዱስ ሙሉ በሙሉ ያልሞቱበትን ነገር እንዲያሳይዎ ይጠይቁ” ለእግዚአብሔር ‹‹ህያው መስዋዕት ›› ለመሆን መንፈስ ቅዱስ እንድተው የሚጠይቀው ምንድነው?`

የህይወታችን አካባቢዎች ሙሉ በሙሉ ለራስ ካልሞቱ; እግዚአብሔር እነዚህን ነገሮች ወደ ትኩረታችን ለማምጣት ፈተናን ይፈቅዳል። ይህም ፈተናው ከኃጢአት ጋር እንድንታገል ማድረግ ብቻ ሳይሆን; ክርስቶስ ለእኛ ሲል ራሱን መስጠቱን ጭምር እንድናስተውል ያደርገናል። ኤልሳቤጥ እሎት የሚትባል ጸሀፊ: ‹‹ የልባችንን ጥልቅ ፍላጎት ለክርስቶስ ማስረከብ; የክርስቶስን መስቀል በጥልቀት እንድናስተውለው ከማድረጉም በላይ የኛ የራሳችን ልምምዶችን; አምላካችን ካደረገው ጋር ለንጽጽር የማይቀርብ ቢሆንም ; እኛ ከእግዚአብሔር ጋር ያለንን ግንኙነት በእርሱ መከራ ውስጥ ሆነን ማስተዋል እንድንጀምር ይረዳናል። በየትኛውም መከራ ውስጥ ብንሆን እርሱ ወደዚህ ከክርስቶስ ጋር ወዳለን ህብረት ይጠራናል።”—Elisabeth Elliot, Quest for Love (Grand Rapids, MI: Fleming H. Revell, 1996), p. 182.

`ሮሜ 12 :1 ;2ን አንብበው ይጸልዩ። መስዋዕት ለመሆን መተው የሚያስፈልጉን ነገሮች ምን እንደሆኑ ያስቡ። ይህ የክርስቶስን የመስቀሉ ላይ መስዋዕትነት ለማስተዋል የሚጠቅመን እንዴት ነው? ይህን ማወቅ በክርስቶስ መከራ ተካፋዮች እንድንሆን የሚረዳን እንዴት ነው?`