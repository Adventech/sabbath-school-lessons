---
title: 'ለመስማት ፈቃደኛ መሆን'
date: 13/09/2022
---

> <p></p>
> “እግዚአብሔርም መጥቶ ቆመ ; እንደ ቀድሞውም ሳሙኤል ሳሙኤል ብሎ ጠራው። ሳሙኤልም ባሪያህ ይሰማልና ተናገር አለው።” (1 ሳሙ 3:10) ።

እስከ ዛሬ ድረስ ቀስ ብሎ የሚናገረውን የመንፈስ ቅዱስን ድምጽ ሰምተው ችላ ብለው ይሁን? በዚህም ምክንያት ሁሉም ነገር ባልሆነ መንገድ ሄዷል;እናም ከዚያ በኋላ ለራስዎ; ለምንድነው ያን ድምጽ ያልሰማሁት ብለው ጠይቀው ይሆን?

አንደኛ ሳሙኤል እግዚአብሔርን ለመስማት ፈቃደኛ ስለልነበሩት ስለ አንድ ሰውና ሁለት ኃጢአተኛ ስለሆኑ ልጆቹ እና አንድ ለመስማት ፈቃደኛ ስለሆነ ልጅ ይተርክልናል። ምንም እንኳ ህይወታቸውን ለመለወጥ በማሰብ ከእግዚአብሔር አንድ ጠንካራ የሆነ ማስጠንቀቂያ የተሰጠ ቢሆንም እነርሱ ግን አልሰሙም።

`ታሪኩን በአንደኛ ሳሙ 1:2:12–3:18 ላይ ያንብቡ። በዚህ ስፍራ እግዚአብሔርን ለመስማት ፈቃደኛ በሆኑትና ባልሆኑት መካከል ምን ዓይነት ንጽጽር ተደረገ?`

በኤሊ ልጆች አእምሮ ከእግዚአብሔር ሀሳብ የተለየ ነገር ነበር። ኤሊ እግዚአብሔር የሚፈልገውን ነገር ከሰማ በኋላ ለልጆቹ ከመናገር ውጪ ምንም ለማድረግ የፈለገ አይመስልም። ልጆቹም ለእግዚአብሔር ፈቃድ ራሳቸውን ለመስጠት ዝግጁ አልነበሩም። ከህጻኑ ሳሙኤል ጋር ሲስተያይ ምን ዓይነት ንጽጽር ይሆን! ሰባኪው እግዚአብሔር በሚጠራበት ጊዜ ድምጹን ለመስማት ግልጽነትን ኮትኩቶ ስለ ማሳደግ ሲገልጽ ( Charles Stanley) “ወደ ሚዛናዊነት መለወጥ” በሚለው ርዕስ እንዲህ ይላል:‹‹ መንፈስ ቅዱስ መልዕክት ለማስተላለፍ ብቻ አይናገርም። እርሱ የሚናገረው መልስ ፈልጎ ነው። እኛ እንድሆንልን የምንፈልገው ነገር በጣም ትልቅ ትኩረታችንን የወሰደ ሲሆን እኛ ለምናስበው በተቃራኒ የሚሰጥ ማንኛውም ሀሳብ ወይም ምላሽ ጊዜን እንደ ማባከን ይቆጠራል። ጉዳዩ እንደዚህ ሲሆን ;እርሱ ብዙውን ጊዜ ዝምታን ይመርጣል። እኛ ነገሮችን ሚዛናዊ በሆነ ሁኔታ ማሰብ እስክንችል እና እስክንታዘዝ ድረስ ይጠብቃል።”—Charles Stanley, The Wonderful Spirit-Filled Life, (Nashville, TN: Thomas Nelson Publishers, 1992), pp. 179, 180.

`ስታነሊ ‹‹ ሚዛናዊ ሆኖ መገኘት›› ሲል ምን ማለቱ ይመስልዎታል? ለእግዚአብሔር ግልጽ ስለ መሆንዎ ሲያስቡ; እርሱን ለመታዘዝ ወይም ሚዛናዊ አስተሳሰብ እንዳይኖርዎ የሚያደርጉት ምን ምን ነገሮች ናቸው? የእግዚአብሔርን ድምጽ ለመስማት እና ለመታዘዝ እንዲሁም ግልጽነትን ኮትኩቶ ለማሳደግ ምን ያስፈልግዎታል?`