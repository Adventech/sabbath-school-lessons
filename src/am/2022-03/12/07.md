---
title: 'ተጨማሪ ሀሳብ'
date: 16/09/2022
---

አበውና ነብያት በሚለው የኤሌን ዋይት ‹‹ ኤሊና ልጆቹ››ገጽ 575-580 እና ‹‹የሳኦል የተሳሳተ እምነት›› ገጽ616-626 ያንብቡ። ለእግዚአብሔር መሰጠት ሊመጣ የሚችለው እኛ ለራሳችን ፍላጎትና ምኞት የሞትን ስንሆን ብቻ ነው። መስዋዕት ሳንሆንና በቀጣይነት ከእግዚአብሔር ድምጽ ጋር ግልጽ የሆነ ግንኙነት ሳይኖረን ለእግዚአብሔር መኖር አንችልም። የእኛን ፈቃድ በእውነት ለእግዚአብሔር ፈቃድ ለማስገዛት; በራሳችን የመደገፍን እና በእግዚአብሔር ቃልና ኃይል ፈንታ የምንተካቸውን ነገሮች አደገኛነት በትክክል መረዳት ያስፈልገናል። ክርስቶስን በሚመስል ህይወት ውስጥ ራስን ለእግዚአብሔር ማስረከብ ማዕከል እንደሆነ; እግዚአብሔር በእርሱ መደገፍን ሊያስተምረን ፈተናን ይልካል። “የኤሊ ግድየለሽነት በምድሩ ለሚኖሩ ለሁሉም አባቶች እና እናቶች ግልጽ በሆነ ሁኔታ ፊት ለፊት ቀርቦ ነበር። ላልተቀደሰው ለልጆቹ ያለው ፍቅር ወይም ልጆቹ የማይስማሙ እንኳ ቢሆን ማድረግ ያለበትን ነገር ባለማድረጉ ; እርሱ ታዛዥ ባልሆኑ ልጆቹ አማካይነት የኃጢአትን መከር አጨደ። ልጆቻቸው ኃጢአት እንዲለማመዱ የሚፈቅዱ ወላጆችም ሆኑ ኃጢአትን የሚያደርጉ ወላጆች ሁሉም በእግዚአብሔር ፊት በደለኛ ናቸው; እርሱ ስለ እነሱ የሚቀርበውን ማንኛውንም መስዋዕት ሆነ ስጦታ አይቀበልም።”—Ellen G. White, Child Guidance, p. 276.

**የመወያያ ጥያቄዎች**

`1. እንደ ክፍል; የእግዚአብሔር ልጅ ስለ እኛ ኃጢአት መስዋዕት ሊሆን ወደ ምድር ሲመጣ እጅግ አስገራሚ በሆነ ሁኔታ ዝቅ ያለበትን ተወያዩበት። ለሌሎች መልካም እንዲሆንላቸው ራስን ስለ መካድና መስዋዕትነት ስለ መክፈል ይህ ምን ትምህርት ያስተምረናል? እኛ ምንም እንኳ ክርስቶስ እንዳደረገው ለማድረግ የማንችል ብንሆንም ልንመራበት ምሳሌነቱ ሁሌም በፊታችን ነው። እኛ በራሳችን ሁኔታ ክርስቶስ በመስቀል ላይ የከፈለውንና ያሳየንን ዓይነት መስዋዕትነት ማሳየት የምንችለው እንዴት ነው?`

`2. ለብዙ ሰዎች በሚቀጥለው ጊዜ በህይወት የሚያጋጥም ነገር ምን እንደሆነ ሳያውቁ ራስን ለእግዚአብሔር መስጠት በጣም አስፈሪ ነገር ነው። በእግዚአብሔር ከመደገፍ ይልቅ በራሳቸው ለሚደገፉ ሰዎች ምን ዓይነት ምክር ይሰጣሉ? ወደፊት የሚሆነውን ነገር መቆጣጠር ባለመቻላቸው ከሚመጣ ፍርሃት ወይም ምን እንደሚሆን ከለማወቅ የተነሳ ፍርሃት ላለባቸው ሰዎች; ይህን ለማስወገድ ምን ይመክራሉ?`

`3. እንደ ክፍል ; በእግዚአብሔር መደገፍ ለዘላቂ ሰላም ብቸኛው መንገድ እንደሆነ እንዲያውቁ; ራሳቸውን ለእግዚአብሔር ማስረከብ ላቃታቸው በመጸለይ ጥቂት ጊዜ ይውሰዱ። በተመሳሳይ ጊዜ እነዚህ ሰዎች የእርሱ መንገድ የተሸለ እንደሆነ ተረድተው ራሳቸውን ለእግዚአብሔር አሳልፈው እንድሰጡ ለመርዳት ልታደርግላቸው የምትችለው ምን ተግባራዊ ነገር አለ? በሌላ አነጋገር; ሌሎች ሰዎች እግዚአብሔር ፈቃደኛ እንደሆነ እና የሚወዳቸው እንደሆነ እንዲረዱ ለማድረግ እግዚአብሔር አንተን ሊጠቀምብህ የሚችለው እንዴት ነው?`