---
title: 'የአባታችን መገኘት'
date: 09/08/2022
---

> <p></p>
> “እኔ አምላክህ እግዚአብሔር አትፍራ እረዳሃለሁ ብዬ ቀኝህን እይዛለሁና” (ኢሳ 41:13) ።

አንድ ሰው እንዲህ አለ “እግዚአብሔር የራቀ ሲመስል; ማን ነው ከስፍራው ያልተንቀሳቀሰው?” ችግሮች በሚመቱን ጊዜ; እግዚአብሔር ተወን ብለን እናስባለን። እውነቱ ግን እርሱ የትም አልሄደም። ለይሁዳ ምርኮኞች እግዚአብሔር ከእነርሱ እጅግ የራቀ መስሎአቸው ነበር። ሆኖም በኢሳያስ አማካይነት እግዚአብሔር ወደፊት ነጻ እንደሚያወጣቸው ቃል ገባለቸው። ምንም እንኳ ወደ አገራቸው የመመለሱ እውነት ገና ብዙ ዓመት ወደፊት የሚቀረው ቢሆንም; እግዚአብሔር ከህዝቡ ርቆ ያልሄደ እንደሆነ እና ተስፋ ለማድረግ ብዙ ምክንያቶች መኖራቸውን ሊያረጋግጥላቸው ፈለገ።

`ኢሳ 41:8-14ን ያንብቡ። በጉጉት ወደፊት ነጻ መውጣትን እየተጠባበቀ ላለ ህዝብ ሊነገረው የሚችል ምን ተስፋ ታገኛለህ? ይህ ተስፋ ሊያበቃ እየሄደ ባለ ምድር ላይ ለምንኖር ምርኮኞች ምን ይረዳናል?`

ይህንን የሚመስል መልዕክትን ከሚያጎሉ ጥቅሶች ሁሉ የሚበልጠው የሚገኘው በኢሳ 41:13 ላይ ነው። በዓለማት ሁሉ ላይ ሥልጣን ያለው እግዚአብሔር ህዝቡን አትፍሩ ይላል; ምክንያቱም ቀኝ እጅህን የሚይዘው  እርሱ ስለሆነ ነው። እግዚአብሔር በብርሃን ዓመታት ርቀት በዙፋኑ ቁጭ ብሎ በምድራችን ላይ የሚከናወኑ ነገሮችን የሚመራ መሆኑን ማወቅ አንድ ነገር ነው። ነገር ግን የተወደዱ ህዝቦቹን ቀን እጃቸውን ለመያዝ በሚያስችል ቅርበት መሆኑን ማወቅ ደግሞ ከሁሉም የበለጠ የተለየ መረዳት ነው። በስራ በምንወጠርበት ጊዜ; እግዚአብሔር በቅርባችን መሆኑን ለማስተዋል አስቸጋሪ ነው። ነገር ግን እርሱ አማኑኤል እንደሆነ ስናስብ ‹‹እግዚአብሔር ከእኛ ጋር›› መሆኑን ስናውቅ ሁኔታው በፍጹም ልዩ ይሆናል። የእግዚአብሔር መገኘት ከእኛ ጋር በሚሆንበት ጊዜ ; ዓላማዎቹም ;ተስፋዎቹም እና የመለወጥ ኃይሉም ከእኛ ጋር ይሆናል። በሚቀጥሉት ጥቂት ቀናት; አንድ ሙከራ ያድርጉ። በተቻለ መጠን ሁሉ; እግዚአብሔር የዓለማት ፈጣሪ; የእርስዎን እጅ ለመያዝ በሚያስችል ቅርበት ላይ እንዳለ ለራስዎ በማሳሰብ ተስፋ ሰጭ መሆናቸውን ያስታውሱ።

`የነበረውን አኗኗርዎን ለመለወጥ የተደረገ ነገርን መዝግበው ይያዙ። በሰንበት ትምህርት ክፍል ያለዎትን ልምድ ይዘው ይቅረቡ።`