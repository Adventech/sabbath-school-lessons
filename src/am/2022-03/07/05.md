---
title: 'አባታችን ለእኛ ያለው ዕቅድ'
date: 10/08/2022
---

እያንዳንዱ ሰው ተስፋን ይፈልጋል። ነገር ግን የት ነው የሚገኘው? ለአንዳንድ ሰዎች ተስፋ የሚገኘው በጓደኛቸው ፈገግታ ውስጥ ነው። ለአንዳንዶች ተስፋ የሚገኘው በቂ ገንዘብ በመኖሩ ላይ ወይንም ከተረጋጋ ቤተሰብ ውስጥ ነው። ተስፋንና መጽናናትን በትክክል የምናገኘው የት ነው?

በኤርምያስ መጽሐፍ ነብዩ ህዝቡ በምርኮ አገር ሆነው ተስፋ ለቆረጡ ህዝቦች ጽፈዋል። “በባቢሎን ወንዞች ማዶ ተቀምጠን ጽዮንን ባሳብናት ጊዜ አለቅስን ”መዝ 137:1)ነገር ግን ምንም እንኳ ነገሩ ተስፋ አስቆራጭ ቢሆንም ;    ኤርሚያስ ተስፋ መቁረጥ የሌለባቸውን ምክንያት ይናገራል።

`በኤር 29:1-10 የተሰጠው ተስፋ ምንድነው?`

በዚህ ንባብ ለተስፋ የሚሆኑ 3 ሊታመኑ የሚችሉ ምንጮች አሉ። አንደኛ; እግዚአብሔር ለህዝቡ ተስፋ እንዳይቆርጡ እየተናገረ ያለው የደረሰበባቸው ችግር ሳይታወቅ በድንገት የተከሰተ ነገር አለመሆኑን በመንገር ነው። እግዚአብሔር ራሱ እንዲህ ብሎ ነበር። “እኔ የይሁዳን ህዝብ ከኢየሩሳሌም ወደ ባቢሎን እወስዳቸዋለሁ።”(ኤር 29:4):: ክፉ ዙርያቸውን የከበበ ቢመስልም ; ይሁዳ ከእግዚአብሔር እጅ መካከል አላመለጠም። ሁለተኛ; እግዚአብሔር ህዝቡ ተስፋ እንዳይቆርጥ ; አሁን ባሉበት ችግሮቻቸው ውስጥ ለእነርሱ ይሰራል። “በእርሷ ሰላም ሰላም ይሆንላችኋልና ወደ እርሷ ላስማረክኋችሁ ከተማ ሰላምን ፈልጉ ስለ እርስዋም ወደ እግዚአብሔር ጸልዩ ምክንያቱም ከእርስዋ ጋር እናንተም ትበለጽጋላችሁ” (ኤር 29:7) ሶስተኛ; የእግዚአብሔር ህዝብን ተስፋ እንዳይቆርጡ የሚነግራቸው ; እርሱ የምርኮአቸውን ዘመን ወደ ፍጻሜ ስለሚያመጣው ነው። “እግዚአብሔር እንዲህ ይላልና ሰባው ዓመት በባቢሎን በተፈጸመ ጊዜ እጎበኛችኋለሁ ወደዚህም ስፍራ እመልሳችሁ ዘንድ መልካሚቱን ቃሌን እፈጽምላችኋለሁ” (ኤር 29:10) እግዚአብሔር በባለፈው ህይወታቸው ውስጥ እንዴት ኃላፊነት እንደወሰደ በወደፊት ህይወታቸውም እንደሚጠነቀቅላቸው ከገለጸ በኋላ; ከልብ የሆነውን ፍቅሩን ለህዝቡ ያሳያል።(ኤር 29:11-14)

`ኤር 29:11-14 የራስዎን ስም በማስገባት ያንብቡና እግዚአብሔር ለራስዎ ሶስት ተስፋዎችን እየሰጠ መሆኑን ይቀበሉ። አሁን እያጋጠመዎት ያለ ነገር ምንም ይሁን ምን እነዚህን ተስፋዎች የራስዎ ያድርጉዋቸው።`