---
title: 'አባታችን ማን እንደሆነ'
date: 08/08/2022
---

`ኦስዋለ ወድ ቻንበርስ የሚባል ሰው ሲጽፍ; ‹‹ እግዚአብሔርን ምን እንደሚደርግ ስትጠይቅ ቆየህ? እርሱ በፍጹም አይነግርህም። እግዚአብሄር ምን እንደሚያደርግ ሳይሆን እርሱ ማን እንደሆን ግን ይገልጽልሃል›› ብሏል። ቻምበርስ በዚህ ሀሳቡ ምን እያለ ነው?`

እንደምናውቀው ; የእዮብ መጸሐፍ የምጀምረው በእዮብ የግል ህይወት ታላቅ መከራ ነው። ከራሱ ህይወት እና ከሚስቱ ህይወት በስተቀር ሁሉንም ካጣ በኋላ ሚስቱም ‹‹እግዚአብሔርን ረግመህ ብትሞት ይሻላል›› አለችው (ኢዮ 2:9) ። ከዚህ የሚቀጥለው ነገር የኢዮብ ወዳጆች ይህ ሁሉ ነገር ለምን እንደሆነ የሚናገሩበት ንግግር ነው። በእነዚህ ውይይቶች ወቅት ሁሉ እግዚአብሔር ዝምታን መርጧል። በምዕራፍ 38 ድንገት እግዚአብሔር ይገለጥና መናገር ይጀምራል። “ያለ እውቀት በሚናገር ቃል ምክርን የሚያጨልም ይህ ማነው?” (ኢዮ 38:2): ከዚህ በኃላ እግዚአብሔር ያለማቋረጥ 60 የሚሆኑ አፍ የmeያስከፍቱ ጥያቄዎችን ሲጠይቅ እናገኛለን። መጽሐፍ ቅዱሳችሁን በመክፈት ይህንን ከኢዮብ 38 እና 39 ይፈልጉ። ከመጨረሻው ጥያቄ በኋላ; ኢዮብ እንዲህ ሲል መለሰ:“እነሆ እኔ ወራዳ ሰው ነኝ የምመልስልህ ምንድነው? እጄን በአፌ ላይ እጭናለሁ፤ አንድ ጊዜ ተናገርሁ ሁለተኛ አልመልስምም” ኢዮ40: 4,5):: ነገር ግን እግዚአብሄር አልጨረሰም ነበር። እናም እንደገና ይጀምርና አንድ ‹‹ትልቅ›› ጥያቄ ያስከትላል። በኢዮ 42:1-6 የኢዮብን የመጨረሻ ምላሽ እና በእርሱ ላይ ያመጣውን ተጽዕኖ ያንብቡ።

እግዚአብሔር ማንኛውንም‹‹ ለምን›› የሚሉ የኢዮብ ጓደኞች ጥያቄዎች አይመልስም። ነገር ግን እግዚአብሔር የእርሱን ተወዳዳሪ የሌለውን ትልቅነት በፍጥረት ላይ እንዳሳየ አሁንም ይገልጻል። ከዚህ በኋላ ኢዮብ ምንም ዓይነት ምላሽ አይፈልግም ። ለጥያቄዎች መልስን መሻት አስደናቂ በሆነው የእግዚአብሔር ታላቅነት ነጸብራቅ ተሸፍኗል። ይህ ታሪክ አስገራሚ የሆነ ተቃራኒ የሚመስል አገላለጽ ያሳያል። ካለን ከትንሽ መረዳት ውስጥ ተስፋና መጽናናት ይመነጫል። በሀሳብና በትምህርት ላይ በተመሰረተ ሁሉን ነገር በማወቅ መጽናናትን እንፈልጋለን ከዚህም የተነሳ ሳናውቅ ስንቀር ተስፋ እንቆርጣለን። ነገር ግን አንዳንንድ ጊዜ እግዚአብሔር የእኛን ድንቁርና እንድናውቅ ብልጭታ በመስጠት የሰው ተስፋ ሊመጣ የሚችለው ከእኛ እጅጉን በላይ ከሆነ አካል ብቻ መሆኑን እንድናውቅ ያደርገናል።

`በአሁኑ ሰዓት ለማስተዋል የሚያስቸግሩ ነገሮች በህይወትዎ እየተከናወኑ ይሆን? እንዲህ ከሆነ ; በእግዚአብሔር ባህሪይ ላይ ያትኩሩ ። ይህን ማድረግዎ አሁን ከማስተዋል በላይ ለሆነው ነገርዎ የሚፈልጉትን ተስፋ ሊሰጥ የሚችለው እንዴት ነው?`