---
title: 'የአባታችን ቅጣት'
date: 11/08/2022
---

`ዕብ 12 : 5-13 ያንብቡ። ለእኛ መልዕክቱ ምንድነው ; በዚህ ሩብ ዓመት ከምንማረው ትምህርት ጋር የሚጣጣመው እንዴት ነው?`

በዕብ 12:5-13 ጳውሎስ መከራን እንደ ቅጣት በሚመስል አውድ ይገልጻል። ይህ ንባብ በአዲሱ መደበኛ ትርጉም ቅጣት የሚለው ቃል አስር ጊዜ ተጽፏል። በግሪኩ ዓለም ይህ ቃል ለትምህርት መሰረታዊ ቃል ነበር። ስለዚህ ; ቅጣትን ማስተዋል ማለት ጳውሎስ በዕብራውያን 11 አስቀድሞ እግዚአብሔር በእምነት ትምህርት ቤት እንዴት እንደሚያሰለጥን የገለጸበት ማሳያ ነው። ጳውሎስ በዕብራውያን መጸሐፍ በሙሉ; የእምነት ወንዶችንና ሴቶችን ይገልጻል። እምነታቸው ባጋጠማቸው ታላቅ ፈተና ውስጥ አጽንቶ ያቆማቸው እንደሆን ተነግሯል። በምዕራፍ 12 ጳውሎስ አንባቢዎቹን እጅግ ብዙ ሰዎች በታላቅ ፈተና ውስጥ ያለፉ እስካሉ ድረስ; እኛም የህይወት ሩጫችንን ሮጠን እንጨርሳለን። ቁልፉ ዓይናችንን በክርስቶስ ላይ መትከል ብቻ ነው።(ዕብ 12:2) ምክንያቱም እርሱ በፈተና ውስጥ ላሉ ሁሉ ምሳሌ ሊሆን ይችላል። (ዕብ 12:3)::ምዕራፍ 12ን ማንበብ ማለት ልክ የማንበብያ መነጽር እንደማድረግ ማለት ነው። ያለ እነዚህ መነጽሮች ስለ ስቃይና መከራ ማስተዋል ሁልጊዜ ከባድ ነው። በእነዚህ መነጽሮች በመመልከት ባህላችን በእኛ ላይ ከቸጫነብን እና ስለ ፈተናዎች እንዳናስተውል ካጨለመብን ነገር ሁሉ ነጻ እንሆናለን። ከዚያ በኃላ ስለ ፈተና ትክክለኛ አመለካከት ኖሮን በዕውቀት ምላሽ እንሰጣለን።

**በዕብራውያን 12 1-13 መነጽር ያንብቡት። በቁጥር 5-12 ትኩረት በማድረግ የሚከተለውን ጥያቄ መልሱ:**

`የቅጣት ምንጩ ምንድነው?`

`ስለ ቅጣት ያለን ምላሽ ምንድነው?`

`የቅጣት ግቡ ምንድነው?`

`ዕብ 12:1-13ን እንደገና ያንብቡ። ለተስፋ ምክንያት ይሆናሉ የሚሏቸውን ነገሮች በሙሉ ይመዝግቡ። ይህንን ተስፋ በመንፈሳዊ ህይወትዎ ውስጥ የተለማመዱት እንዴት ነው?`