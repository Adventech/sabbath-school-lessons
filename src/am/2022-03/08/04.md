---
title: 'የትንሳኤው ኃይል'
date: 16/08/2022
---

ትንሳኤው የሚያመለክተው የሰዎችን የአቅመ-ቢስነት ችግር ነው። ስለ ክርስቶስ ህይወት፤ ሞትና ትንሳኤው ስናስብ; እኛን በህጋዊነት ወደ እግዚአብሔር እንድንቀርብ ያደረገን ክስተት መሆኑን እናስተውላለን። ይህም ደግሞ እውነት ነው። ነገር ግን; ትንሳኤው ሌላ የተለየ የማዳንን ተጨማሪ ጎን ያሳየናል። የክርስቶስ ትንሳኤ የሚያሳየን እርሱ ከሞት እንደተነሳ አንድ ቀን እኛም ከሞት የምንነሳ መሆናችንን ብቻ አይደለም። ትንሳኤ ክርስቶስን ስልጣንና ኃይል ባለበት በአባቱ ቀኝ ከፍ አድርጎ አስቀመጠው። የትንሳኤው ኃይል እግዚአብሔር ዛሬም ለእኛ የሚያዘጋጀው ተመሳሳይ ኃይል ነው!

`በኤፌ 1:18-23 ጳውሎስ ስለ እግዚአብሄር ኃይል ይናገራል። እነዚህ ጥቅሶች ስለ ትንሳኤው ኃይል ምን ያስተምሩናል? ለራስዎ የሚሆን ከእነዚህ ጥቅሶች ምን ተስፋና ቃል ኪዳን ያገኛሉ?`

በዚህ ስፍራ ጳውሎስ የኤፌሶን ሰዎች በመለኮታዊ መረዳት ብቻ በትክክል የሚስተዋሉ ጥቂት ነገሮችን እንዲያስተውሉ እየጸለየላቸው ነው። (1ኛ) የሱስ ክርስቶስ የጠራን ለውጥና የዘላላም ህይወት ተስፋ ያለን ስለመሆኑና; (2ኛ) በእኛ ፈንታ የተገለጠውን የእግዚአብሔር ኃይል የምናስተውል ስለመሆናችን ይሆናል። ከዚያም ጳውሎስ ይህ ኃይል ምን ዓይነት አስደናቂ መሆኑን ወደ መግለጽ ይመጣል። ዛሬ ለእኛ የተዘጋጀው ኃይል ክርስቶስን ከመቃብር ያነሳውና ወደ ህይወት የመለሰው ብቻ ሳይሆን; ኃይል በሚገኝበት በአባቱ ቀኝ ያስቀመጠውም ጭምር ነው። ነገር ግን ጳውሎስ በዚህ አያቆምም። ትንሳኤው ለክርስቶስ ዝም ብሎ የሆነ ዓይነት ኃይል አይደለም የሰጠው; ነገር ግን; ለመግዛትና ለህዝቦቹ በዘላላም ዘመናት አስፈላጊ የሆነ ነገርን ሁሉ ለማቅረብ የሚያስችለው ኃይል እንደሆነ ይነግረናል።!

`በህይዎትዎ የክርስቶስ የትንሳኤው ኃይል የሚያስፈልገውን አከባቢ ይለዩ። ሲጨርሱ ; ይህ ኃይል በአስፈላጊ ስፍራዎች ሁሉ እንዲሰራ ይጸልዩ። ተመሳሳይ ጊዜ ; ይህ ኃይል በተሻለ ሁኔታ በህይወትዎ በነጻነት እንዲሰራ ለማድረግ ምን የተለየ ነገር ማድረግ ይችላሉ?`