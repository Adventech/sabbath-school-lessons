---
title: 'በኢየሱስ ስም'
date: 15/08/2022
---

> <p></p>
> “ምንም ነገር በስሜ ብትለምኑ እኔ አደርገዋለሁ” (ዮሐ 14:14)::

ከዚህ በኃላ ክርስቶስ ከደቀመዛሙርቱ ጋር ብዙ አይቆይም። ድጋፋቸውና መጽናናታቸው የሆነው ወደ ሰማይ ሊሄድ ነው; እናም ደቀመዛሙርት ግራ ሊጋቡና አቅመ-ቢስ መሆን ሊጀምሩ ነው። ነገር ግን ደቀመዛሙርቱ በአካል ማየት ባይችሉም; ክርስቶስ የማይረሳ በጣም አስፈላጊ የሆነ ተስፋ ሰጥቷቸዋል።

`ዮሐ 14:1-14 ያለውን ያንብቡ። እንደ ቁጥር 13 እና 14; ኢየሱስ በስሙ የምንለምነውን ‹‹ማንኛውንም›› ነገር ሊያደርግልን ቃል ገብቶልናል። ከዚህ የተነሳ;ሁልጊዜ በጻሎታችን መካከል ‹‹ በኢየሱስ ስም አሜን ›› የሚለውን እንጨምራለን። ይህንን በምንልበት ጊዜ; ምን ማለት እንደሆነ ነው የምናስበው? እንዲህ ብለን እንድንጸልይ ሲያበረታታን ክርስቶስ ምን እያለን ነው? እርሱ ሊነግረን የፈለገውን ነጥብ ለማስተዋል እነዚህ ጥቅሶች ፍንጭ የሚሰጡን እንዴት ነው?`

ጥያቄያችን ‹‹በክርስቶስ ስም›› በሚሆንበት ጊዜ; ሰማያዊ የሆኑ እንቅስቃሴዎች ሁሉ ስለ እኛ መስራት እንደሚጀምሩ እርግጠኞች እንሆናለን። መላዕክት በዙሪያችን እየሰሩ ሲንቀሳቀሱ ላናይ እንችላለን።ነገር ግን እነርሱ በኢየሱስ ስም ከሰማያዊ ዙፋን የእኛን ጥያቄ ለማሟላት ይላካሉ። አንዳንድ ጊዜ በክርስቶስ ስም ስንለምን;አይናችንን ገልጠን እያያን ያኔውኑ ነገሮች ተለውጠው ለማየት እንፈልጋለን ;ሆኖም ነገሮች እንደነበሩ ይሆናሉ። ነገር ግን; ኢየሱስ ማዕበሉን ጸጥ እንዲል በተናገረው ጊዜ እንደነበረ ቅጽበታዊ ምላሽ ቢመጣ ወይም; ክርስቶስን በጌተሴመኔ በኃይል እንዳጸናው ዓይነት በዝምታና ማንም ሳያውቀው ሊመጣ ይችላል። አንድ ቅጽበታዊ ነገር በድንገት ላይፈጸም ይችላል; ይህ ማለት ግን እግዚአብሔር ለእኛ ምንም እየሰራ አይደለም ለማለት አይቻልም።

`በድጋሚ ዮሐ 14:1-14 ያለውን ያንብቡ። እያነበቡ ሳለ ክርስቶስ ፊት ለፊት እየተናገረዎት እንዳለ ያስቡ; ከእነዚህ ተስፋዎች ምን ዓይነት መጽናናትና ተስፋ ያገኛሉ? በተመሳሳይ ጊዜ; ራስዎን እንዲህ ብለው ይጠይቁ; እነዚህ ተስፋዎች በህይወቴ እንዳይፈጸሙ የሚያደርጉ ምን ነገሮች አሉ? በልቤ ምን ዓይነት ለውጥ ለማድረግ ወስኛለሁ?`