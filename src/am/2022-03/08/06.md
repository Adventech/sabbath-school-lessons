---
title: 'እግዚአብሔር ባይታይም ታማኝ መሆን'
date: 18/08/2022
---

በእኛ ላይ እየደረሰ ስላለው ነገር ማንም ጥንቃቄ የማያደርግልን መሆኑን ማሰብ ደስ የማይል ስሜትን የሚፈጥር ነገር ነው። ነገር ግን እግዚአብሄር እንደማያውቅና እንደማይጠነቀቅ ማሰብ ደግሞ ከሁሉ የከፋ ነገር ነው። በባቢሎን ለነበሩ የይሁዳ ምርኮኞች; እግዚአብር ስለ እነርሱ ሁኔታ ግድ የሚለው አይመስልም። እነርሱ አሁንም ምርኮኞች አሁንም በኃጢአታቸው ምክንያት እግዚአብሔር የተዋቸው ይመስላቸዋል ። ነገር ግን ኢሳያስ ለእነርሱ የሚያጽናና ቃል ይናገራል። ኢሳ 40 አጅግ በጣም በተዋቡ ቃላት ኢሳያስ ስለ አምላካቸው የሚናገርበት ክፍል ነው። “መንጋውን እንደ እረኛ ያሰማራል ጠቦቶቹን በክንዱ ሰብስቦ በብብቱ ይሸከማል የሚያጠቡትንም በቀስታ ይመራል።” (ኢሳ 40:11)። ነገር ግን ምርኮኞቹ ከረዥም ጊዜ በኃላም እግዚአብሔር አንተ የት ነህ አንተ ስለመኖርህ ወይም ለእኛ የምትጠነቀቅ ስለመሆንህ ምንም አላየንም ይሉ ነበር።

`ኢሳ 40:27-31ን ያንብቡ። ኢሳያስ እግዚአብሔርን የሚገልጸው እንዴት ነው? ይህ ለእግዚአብሔር የተሰጠው መግለጫ ‹‹ መንገዴ ከእግዚአብሔር ተሰውራለች ለሚሉ መልስ ሊሰጥ የሚችለው እንዴት ነው” (ኢሳ 40:27)?`

ሌሎች መንገዳቸው ከእግዚአብሔር የተደበቀ እንደሆነ የሚያስቡ ሰዎች ቡድን የሚገኘው በአስቴር መጽሐፍ ውስጥ ነው። በዚህ መጸሐፍ የእግዚአብሔር ስም አንድም ጊዜ አልተጠቀሰም። ሆኖም ግን ታሪኩ በሞላ እግዚአብሔር ህዝቡን ለማጥፋት የታቀደውን አዋጅ ለመቀልበስና ህዝቡን ለማዳን በሚያደርገው ድራማ የተሞላ ነው። ይህ ታሪክ ባለፈው ዘመን የተደረጉ ነገሮችን የሚገልጽ ብቻ ሳይሆን; ወደ ፊት የእግዚአብሔር ህዝቦች እንደገና ሲሰደዱ እነርሱን ለማጥፋት የሚወጣውን አዋጅ ጭምር የሚያሳይ ነው። (ራዕ 13:15)። ታያለችሁ እንደዚህ የሚከብዱ ዓይነት ሁኔታዎች ሲያጋጥሙን እውነትም እግዚአብሔር ህዝቦቹን ትቷቸዋል ብሎ ለማጠቃለል እንዴት ቀላል እንደሚሆን? ነገር ግን መፍራት የለብንም ። በአስቴር ታሪክ ውስጥ ህዝቦቹን ያዳነው ያው አምላክ በመጨረሻው ፈተናና ችግር ጊዜ ህዝቦቹን ያድናቸዋል። ኢሳያስ እግዚአብሔርን ለምርኮኞቹ የገለጸው እንዴት እንደሆን ተመልክተናል።

`እርሰዎ እግዚአብሔር እንደተዋቸውና እንደረሳቸው ለሚሰማቸው ሰዎች የሚገልጡት እንዴት ነው? በዙሪያቸው በሚታዩ ነገሮች ብቻ ሳይደገፉ መንፈሳዊ አይኖቻቸውን በመክፈት ተስፋ እንዲደርጉ ሊያስተምሯቸው የሚችሉት እንዴት ነው?`