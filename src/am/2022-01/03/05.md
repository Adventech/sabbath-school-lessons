---
title:  ዓለማትን በፈጠረበውት
date:  12/01/2022
---

የዕብራውያን መልዕክት እግዚአብሔር ዓለምን በኢየሱስ እንደፈጠረና በርሱ ኃይልም ዓለም ፀንታ እንደቆመች ያረጋግጣል።

`ኢሳያስ 44:24ን; ኢሳያስ 45:18ንና ነህምያ 9:6ን ያንብቡ። በብሉይ ኪዳን እግዚአብሔር ብቻውን ዓለምን እንደፈጠረና እሱ ብቻ አምላክ እንደሆነ የሚናገረውን በአዲስ ኪዳን እግዚአብሔር ዓለማትን በኢየሱስ ፈጠረ ከሚለው ጋር እንዴት እናስታርቀዋለን?`

አንዳንዶች ኢየሱስ እግዚአብሔር ዓለምን የፈጠረበት መሳሪያ እንደነበር ያስባሉ። ያ ሊሆን አይችልም፤ ምክንያቱም በመጀመሪያ ለጳውሎስ ኢየሱስ ዓለምን የፈጠረ ጌታ እንጂ ረዳት አልነበረም። ዕብራውያን 1:10 ላይ እንደሚናገረው ኢየሱስ ሰማይንና ምድርን የፈጠረ ጌታ መሆኑን እንዲሁም በመዝሙር 102:25-27 ላይ ለያህዌ የተጠቀመውን መገለጫ ተጠቅሟል። በሁለተኛ ደረጃ ዕብራውያን 2:10 እንደሚናገረው ዓለማት ሁሉ የተፈጠሩት በአብ ነው ይላል። (በዕብራውያን 1:2 ላይ ለኢየሱስ የተጠቀመውን ተመሳሳይ አገላለፅ በመጠቀም ማለት ነው)። አብም ፈጥሯል ኢየሱስም ፈጥሯል (ዕብ. 1:2; 10; ዕብ. 2:10)። በዐላማና በተግባር በዓብና በወልድ መካከል ፍፁም ስምምነት አለ። የስላሴ ሚስጥር አንዱ ክፍል ይህ ነው።

ኢየሱስም ፈጥሯል; አብም ፈጥሯል፤ ነገር ግን አንድ ብቻ ፈጣሪ አለ፤ እርሱም አምላክ ነው ማለትም ኢየሱስ አምላክ ነው። በተጨማሪም ዕብራውያን 4:13 ደግሞ ኢየሱስ ዳኛ እንደሆነም ይናገራል። ለመግዛትና ለመዳኘት ያለውን ስልጣን ያገኘው ሁሉንም የፈጠረና አሁንም እያኖረ ያለ አምላክ ስለሆነ ነው (ኢሳ. 44:24-28)። ዕብራውያን 1:3 እና ቆላስያስ 1:17 ኢየሱስ ዓለምን አፅንቶ እንዳቆመ ያረጋግጡልናል። ይህ ደግፎ ማቆም መምራትን ወይም ማስተዳደርን የሚገልፅ ነው። ፌሮን (ማቆየት; መደገፍ) የሚለው የግሪኩ ቃል ጀልባን የሚገፋን ንፋስ (የሐዋ. ሥራ 27:15;17) ወይም ነቢያቱን የሚመራውን አምላክ (2 ጴጥ. 1:21) ለመግለፅ ጥቅም ላይ ውሏል። ስለዚህ ኢየሱስ እኛን መፍጠር ብቻ ሳይሆን ደግፎ ያቆየን እርሱ ነው ማለት ነው። እያንዳንዷ እስትንፋስ; እያንዳንዷ የልብ ምት; የመኖራችን እያንዳንዷ ቅፅበት የፍጥረታት መኖር መሠረት በሆነው በኢየሱስ ውስጥ የሚገኝ ነው።

`ሐዋ. ሥራ 17:28ን ያንብቡ። ስለ ኢየሱስና እርሱ ስላለው ኃይል ለኛ ምን ይነግረናል? ያው ኢየሱስ ደግሞ ለኃጢአታችን ሲል በመስቀል ላይ የመሞቱን አንደምታ ደግሞ እናስብ። ይህ እውነት ስለጌታችን ራስን የካደ ፍቅር ምን ያስተምረናል?`