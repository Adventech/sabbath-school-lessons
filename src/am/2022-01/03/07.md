---
title:  ተጨማሪ ሀሳብ
date:  14/01/2022
---

ኢየሱስ እንደ እግዚአብሔር ልጅ ሆኖ ወደዚህ ምድር  መምጣቱ የተለያዩ ተግባራትን በአንድ ጊዜ የፈፀመ ነው። በመጀመሪያ የእግዚአብሔር መለኮታዊ ልጅ ኢየሱስ አብን ለኛ ለመግለፅ(ለመተረክ) መጣ። በተግባሩና በንግግሩ አብ ምን አይነት አምላክ እንደሆነና እርሱን መታመንና መታዘዝ ስላለብን ምክንያት አሳየን። ደግሞም ኢየሱስ ጠላትን አሸንፎ ዓለምን የሚገዛው ተስፋ የተሰጠው የዳዊት; የአብርሃምና የአዳም የተስፋው ልጅ ሆኖ መጣ። ስለዚህ ኢየሱስ የአዳምን ቦታ ወስዶ የሰብዓዊ ዘር ራስ በመሆን እግዚአብሔር ለሰው ልጅ ያለውን የመጀመሪያ ዓላማ ለመፈፀም መጣ (ዘፍ. 1:26-28; መዝ. 8:3-8)።

“በዮርዳኖስ ስለ ኢየሱስ የተነገሩት ቃላት “በእርሱ ደስ የሚለኝ የምወደው ልጄ ይህ ነው” ሰብዓዊ ዘርን ሁሉ የጠቀለለ ነው። እግዚአብሔር ለኢየሱስ ሲናገር እንደወኪላችን ነበር። በብዙ ኃጢአታችንና ድክመታችን የማትረቡ ተብለን አልተጣልንም። “በውድ ልጁ አማካኝነት ተቀባይነት አግኝተናል” ኤፌ. 1:6 በክርስቶስ ላይ ያረፈው ክብር እግዚአብሔር ለኛ ያለው ፍቅር መያዣ ነው። . . . ሰማይ ተከፍቶ በአዳኛችን ላይ የበራው ብርሃን እኛ ፈተናን ለመጋፈጥ ስንፀልይ በኛ ላይ ያርፋል። ያ ለኢየሱስ የተናገረው ድምፅ ለእያንዳንዱ አማኝ “በእርሱ ደስ የሚለኝ የምወደው ልጄ ይህ ነው” ይላል።” ኤለን ጂ. ኋይት; የዘመናት ምኞት; ገፅ 113

**የመወያያ ጥያቄዎች**

`1. የኢየሱስን ቃላትና ተግባራት መረዳት እግዚአብሔር አብን ለመረዳት እንደሚረዳ ተምረናል። ስለ ኢየሱስ የተሻለ መረዳት ከአብ ጋር ያለንን ግንኙነት እንዲያድግ የሚያደርገው እንዴት ነው?`

`2. እግዚአብሔር ለእየሱስ የተናገረውንና ለርሱ ያደረገውን ለኛ መናገርና ማድረግ እንደሚፈልግ ተምረናል። ይህ እኛ ከሌሎች ጋር እንዴት መኖር እንዳለብን ምን ይነግረናል?`

`3. ስለ ኢየሱስ ዘላለማዊ አምላክነት አስፈላጊነት ጊዜ ወስደው ያስቡ። የተሰቀለው ኢየሱስ በአንድ ወቅት በሆነ መልኩ ልክ እንደ እኛ ተፈጥሯል ብለን ብናምን ምን ይጎድላል? ያንን ደግሞ ዘላለማዊ አምላክ ሆኖ ራሱ መጥቶ በመስቀል ሞተልን ከሚለው ኃሳብ ጋር ያነፃፅሩት። በሁለቱ ኃሳቦች መካከል ያለው ትልቅ ልዩነት ምንድነው`

`4. በሰንበት ትምህርት ክፍላችሁ ለእግዚአብሔር ክብር ስለ መስጠት ተወያዩ። ዮሐንስ ራዕይ 14:7ን ያንብቡ። ለእግዚአብሔር ክብር መስጠት የሶስቱ መላዕክት መልዕክት ወቅታዊ እውነት አንድ አካል የሚሆነው እንዴት ነው?`