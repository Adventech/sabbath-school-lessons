---
title:  የተስፋው ልጅ
date:  08/01/2022
---

### ለዚህ ሳምንት ጥናት የሚከተሉትን ጥቅሶች ያንብቡ
ኢሳ. 2:2-3; ዕብ. 1: 1-4; ዘፀ. 24:16-17; ኢሳ. 44:24; ዕብ. 1:10; ሉቃስ 1:31-32; ዕብ. 1:5።

> <p>የሣምንቱ ጥናት መሪ ጥቅስ</p>
> “ሁሉን ወራሽ  ባደረገው ደግሞም ዓለማትን በፈጠረበት በልጁ በዚህ ዘመን መጨረሻ ለእኛ ተናገረን፤ እርሱም የክብሩ መንጸባረቅና የባሕርዩ ምሳሌ ሆኖ፥ ሁሉን በስልጣኑ ቃል እየደገፈ፥ ኃጢአታችንን በራሱ ካነጻ በኋላ በሰማያት በግርማው ቀኝ ተቀመጠ።” ዕብራውያን 1:2-3

አዳምና ሔዋን ኃጢያት ከሰሩ በኋላ ወዲያው እግዚአብሔር ስለ አንድ ዘር ተስፋ ሰጠ፤ያም ልጅ ከጠላት ነጻ የሚያወጣቸው፤ያጡትን ውርስ የሚያስመልስላቸውና የተፈጠሩበትን አላማ መፈጸም የሚያስችላቸው ነው(ዘፍ.3:15)። ይህ ልጅ የነርሱን ቦታ በመውሰድ እነርሱን በመወከልና በመዋጀት በመጨረሻ ዘንዶውን ያጠፋዋል። አዳምና ሔዋን መጀመሪያ ተስፋውን ሲሰሙ ቶሎ ይፈጸማል ብለው ጠበቁ። የመጀመሪያ ወንድ ልጃቸውን ሲወልዱ ነጻ አውጪው ነው በሚል ተስፋ በደስታ ተቀበሉት። ነገር ግን የተስፋው ፍጻሜ ዘገየ።

ኤለን ጂ.ኋይት፤የዘመናት ምኞት፤ገጽ.31። ጥቂት ቆይቶ ተስፋው ለአብርሃም ተረጋገጠለት። ዘር እንደሚሰጠው በርሱም አማካኝነት የምድር ሕዝቦች ሁሉ እንደሚባረኩ እግዚአብሔር ማለለት(ዘፍ.22:16-18፤ገላ.3:16)። እግዚአብሔር ለዳዊትም እንደዚሁ አደረገ። የርሱን ልጅ አንደራሱ አድርጎ እንደሚያሳድገውና ልጁም በምድር ነገስታት ሁሉ በጽድቅ የሚገዛ እንደሚሆን እግዚአብሔር ቃል ገባለት(2 ሳሙ.7:12-14፤መዝ.89:27-29)።አዳም ይሁን ሔዋን፤አብራሃም ይሁን ዳዊት ቤዛ የሚሆነው ልጅ ራሱ እግዚአብሔር ይሆናል ብለው ግን አልጠበቁም።

_የዚህን ሳምንት ትምህርት አጥንተው ለጥር 15 ሰንበት ይዘጋጁ።_