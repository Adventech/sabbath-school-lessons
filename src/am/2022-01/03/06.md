---
title:  እኔ ዛሬ ወለድኩህ
date:  13/01/2022
---

ዕብራውያን 1:5 አብ ለኢየሱስ የተናገራቸውን ቃላት እንዲህ ብሎ ያስቀምጠዋል:“አንተ ልጄ ነህ፤እኔ ዛሬ ወልጄሃለሁ”። ለኢየሱስ “ወለድኩህ” ሲባል ምን ማለት ነው? ይህስ መቼ ተፈጸመ? ይህ ብዙዎች እንደሚያምኑት ኢየሱስ ቀደም ብሎ በእግዚአብሔር ተፈጥሯል የሚለውን አያሳይም?

`ዕብራውያን 1:5ን፤2 ሳሙ.7:17-14ን፤ መዝ. 2:7ንና ሉቃስ 1:31-32ን ያንብቡ። ለዳዊት የተገባውን የትኛውን ተስፋ ነው ጳውሎስ ለየሱስ የተጠቀመው?`

ኢየሱስ ተወለደ የተባለው እንደ ዳዊት ልጅ ተስፋ እንደተገባው ገዢ በእግዚአብሔር መቆጠሩን ለመግለጽ ነው። ለንጉስ መለኮታዊ አባት መሆን የሚለው ጽንሰ ኃሳብ በግሪኮ-ሮማንና በምስራቁ ዓለም የታወቀ ኃሳብ ነው። ገዢው መሬቱን ለመግዛት ሙሉ መብትና ኃይልን ይሰጠዋል። እግዚአብሔር ለዳዊት ልጁ በህዝቦች ሁሉ ላይ እውነተኛ ገዢ እንደሚሆን ቃል ገብቶለታል የዳዊትን እንደ ራሱ ልጅ አድርጎ እንደሚወስደው ይናገራል። በዚህ ሂደት ውስጥ ዳዊታዊው ንጉስ የእግዚአብሔር ወራሽና ስልጣን ተቀባይ ይሆናል። እግዚአብሔር ጠላቶቹን ይረታለትና ህዝቡን የርሱ ውርስ አድርጎ ይሰጠዋል(መዝ. 89:27፤መዝ. 2:7-8)።

በሮሜ 1:3-4 እና በሐዋ.ሥራ 13:32-33 ኢየሱስ በይፋ እንደ እግዚአብሔር ልጅ ተገልጧል። የሲየሱስ ጥምቀትና የመልኩ መለወጥ እግዚአብሔር እርሱን ልጄ ብሎ የጠራባቸው ክስተቶች ናቸው(ማቴ. 3:17፤ማቴ.17:5)። ሆኖም እንደ አዲስ ኪዳን ገለጻ ኢየሱስ ከሞት ሲነሳና በእግዚአብሔር ቀኝ ሲቀመጥ “ኃያል የእግዚአብሔር ልጅ” ሆኗል። በዚህ ቅጽበት ነበር እግዚአብሔር ለዳዊት ልጅ የራሱ የእግዚአብሔር ልጅ እንደሚሆንና ግዛቱም ለዘላለም እንደሚሆን የተገባለት ቃል የተፈጸመው። (2 ሳሙ. 7:12-14) ስለዚህ ቄሳር(የሮም ምሳሌ) የእግዚአብሔር ልጅ ያልነበረ ገዢ ነበር። ኢየሱስ ግን ነበር። የኢየሱስ መወለድ በህዝብ ላይ ገዢ የመሆን መጀመሪያ እንጂ እርሱ ሁሌም ስለነበረ መኖር የጀመረበት አይደለም። ኢየሱስ ያልነበረበት ጊዜ የለም ምክንያቱም እርሱ እግዚአብሔር ስለሆነ ነው።

እንደውም ዕብራውያን 7:3 ላይ ኢየሱስ መጀመሪያም መጨረሻም የለውም ይላል ምክንያቱም እርሱ ዘላለማዊ ስለሆነ ነው(ዕብ.13:8)። ስለዚህ ኢየሱስ የእግዚአብሔር አንድያ ልጅ ሲባል ስለ አምላክነቱ ሳይሆን እርሱ የኪዳናት ሁሉ ፍጻሜ ስለሆነ በድነት ዕቅድ ውስጥ ስላለው ሚና ጅማሮ እየተናገረ ነው።