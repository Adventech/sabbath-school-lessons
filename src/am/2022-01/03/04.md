---
title:  እርሱ የእግዚአብሔር ክብር ነፀብራቅ ነው
date:  11/01/2022
---

`ዕብራውያን 1: 2-4ን ያንብቡ። ይህ ቦታ ስለ ኢየሱስ ምን ትምህርቶችን ይሰጠናል?`

በዚህ ክፍል “እርሱም የክብሩ መንጸባረቅና የባሕርዩ ምሳሌ ሆኖ፥” (ዕብ. 1:3) በሚለው ላይ እናተኩራለን።

`ዘፀ. 24:16-17; መዝሙር 4:6; መዝሙር 36:9 እና መዝሙር 89:15ን ያንብቡ። እነዚህ ጥቅሶች የእግዚአብሔር ክብር ምን ማለት እንደሆነ ለመረዳት የሚረዱን እንዴት ነው?`

በብሉይ ኪዳን የእግዚአብሔር ክብር ማለት በህዝቡ መካከል በሚታይ መልኩ ሲገኝ ማለት ነው (ዘፀ. 16:7; ዘፀ. 24:16-17; ዘሌ. 9:23; ዘሁ. 14:10)። ይህ መገኘት በአብዛኛው የሚገናኘው ከብርሃን ወይም ከነፀብራቅ ጋር ነው። መጽሐፍ ቅዱስ እንደሚነግረን ኢየሱስ የእግዚአብሔርን ክብር ለመግለፅ ወደዚህ ዓለም የመጣ ብርሃን ነው(ዕብ. 1:3; ዮሐንስ 1:6-9; 14-18; 2ኛ ቆሮ. 4:6)። ለምሳሌ በመለወጥ ተራራ ኢየሱስ የተገለፀበትን ሁኔታ እናስብ። “በፊታቸውም ተለወጠ፥ ፊቱም እንደ ፀሐይ በራ፥ ልብሱም እንደ ብርሃን ነጭ ሆነ።” (ማቴ. 17:2)።

ልክ ፀሐይ በብርሃኗ ነፀብራቅ ብቻ ልትታወቅ እንደምትችል እግዚአብሔር አብም የሚታወቀው በኢየሱስ በኩል ነው። እንደምናስተውለው ሁለቱም አንድ ናቸው። ምክንያቱም የእግዚአብሔር ክብር ራሱ ብርሃን ስለሆነ በአብና በወልድ መካከል ልክ በብርሃንና በነፀብራቁ መካከል ልዩነት እንደሌለ ሁሉ ልዩነት የለውም። የዕብራውያን መልዕክትም ኢየሱስ የአባቱ ባህሪ “ትክክለኛ መገለጫ” ነው ይላል(ዕብ. 1:3)። የአነጋገሩ ዋና ነጥብ በአብና በወልድ ባህሪና ህልውና መካከል ፍፁም መመሳሰል አለ የሚለው ነው። ሰብዓዊ ዘሮች የርሱን አምሳል ይዘናል እንጂ እኛው ራሳችን አምላክ እንዳልሆንን እናስታውስ (ዘፍ. 1:26)።

ወልድ ግን ከአባቱ ጋር በሁሉም አንድ ነው። ስለዚህ ኢየሱስ “እኔን ያየ አብን አየ” (ዮሐንስ 14:9)

`ማለቱ አይገርምም። ኢየሱስ የአብን ባህሪና ክብር ለኛ መግለጡ የምስራች የሆነው ለምንድነው? ኢየሱስ ስለ አብ ማንነት ምን ነገረን?`