---
title:  በነዚህ የመጨረሻ ቀናት
date:  09/01/2022
---

የዕብራውያን መልዕክት የመጀመሪያው አንቀጽ እንደሚነግረን ጳውሎስ “በመጨረሻዎቹ ቀናት” እየኖረ እንዳለ ያምን ነበር። መጽሐፍ ቅዱስ ስለ ወደፊቱ የሚገልጹና የተለያየ ትርጉም ያላቸውን ሁለት አይነት አገላለጾችን ይጠቀማል። ነብያቱ በዘመኑ ፍጻሜ እና በኋለኛው ዘመን የሚሉትን አገላለጾች በመጠቀም በአጠቃላይ ስለደወፊቱ ይናገራሉ (ለምሳሌ ዘዳ.4:30-31፤ኤር.23: 20) ዳንኤል ደግሞ በተለይ ስለምድር ታሪክ የመጨረሻ ቀናት ለመግለጽ የፍጻሜ ዘመን የሚል ሌላ አገላለጽን ይጠቀማል(ዳን.8:17፤ዳን.12:4) ።

`ዘሁልቅ 24:14-19ንና ኢሳያስ 2:2-3ን ያንብቡ። እግዚአብሔር በኋለኛው ዘመን ለህዝቡ ሊያደርግ ቃል የገባው ነገር ምንድነው?`

ብዙ የብሉይ ኪዳን ነብያት በኋለኛው ዘመን እግዚአብሔር ንጉስን አስነስቶ ያ ንጉስ ደግሞ የህዝቡን ጠላት የሚያጠፋና ህዝቦችን ወደ እስራኤል የሚስብ (ኢሳ. 2:2-3፤ዘሁ. 24:14-19) እንዲሆን ተንብየዋል። ጳውሎስ እነዚህን ትንቢቶች በየሱስ በኩል እንደተፈጸሙ ይናገራል።ሰይጣን አሸነፈና ህዝቦችን ሁሉ ወደራሱ ሳለ (ቆላ. 2:15; ዮሐ.12:32) ከዚህ አንጻር ኢየሱስ የእግዚአብሔርን የተስፋ ቃላት ስለፈጸማቸው የኋለኛው ዘመን ጀምሯል ማለት እንችላለን።

መንፈሳዊ አባቶቻችን የሞቱት በእምነት ነበር።ተስፋዎቻቸውን ከርቀት አይተው ተሳለሟቸው ነገር ግን አልተቀበሏቸውም። እኛ ደግሞ በሌላ መልኩ የተስፋ ቃላቱ በኢየሱስ መፈጸማቸውን ተመልክተናል። ለጥቂት ደቂቃዎች ስለ እግዚአብሔር ተስፋዎችና ስለ ኢየሱስ እናስብ። አብ ልጆቹን ከሞት እንደሚያስነሳ ቃል ገብቷል(1ተሰ. 4:15-16)። መልካሙ ዜና የልጆቹን ትንሳኤ በኢየሱስ ትንሳኤ አማካኝነት ማስጀመሩ ነው(1 ቆሮ.15: 20፤ማቴ.27:51-53)። አብ ስለ አዲስ ፍጥረት ተስፋን ሰጥቷል(ኢሳ 65:17)። ያንን ተስፋ ደግሞ በኛ ውስጥ አዲስ መንፈሳዊ ህይወትን በመፍጠር ጀምሮታል (2 ቆሮ.5:17; ገላ.6:15)። የርሱን የመጨረሻ መንግስት እንደሚያቋቁም ተስፋን ሰጥቶ ነበር(ዳን.2:44) ያንን መንግስት ደግሞ እኛን ከሰይጣን ኋይል ነጻ በማውጣትና ኢየሱስን ጌታችን በማድረግ አስጀመረው(ማቴ.12:28-30; ሉቃ.10:18-20)። ሆኖም ይህ ገና መጀመሪያው ብቻ ነው። አብ በክርስቶስ የመጀመሪያ ምጻት ያስጀመረውን በሁለተኛው ምጻት ወደ ፍጻሜ ያመጣዋል።

`ከዚህ በፊት የተፈጸሙ ተስፋዎችን ይመልከቱ። ባልተፈጸሙት የተስፋ ቃላት ላይ በርሱ እንድንተማመን የሚረዱን እንዴት ነው?`