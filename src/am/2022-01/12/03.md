---
title:  የሁሉ ዳኛ ወደ ሆነው እግዚአብሔር ደርሳችኋል
date:  14/03/2022
---

`ዕብ. 12:23ን ያንብቡ። ይህ የደስታ በአል ከሆነ ለምንድው ታዲያ እግዚአብሔር እንደ ዳኛ የተገለፀው? ዳኛ እንዴት ሆኖ ነው የደስታ በአል አከባበሩ ክፍል ወይንም ምክንያት የሚሆነው? ዳን. 7:9-10፤ 13-22ን ያንብቡ።`

የደስታው አከባበር በዕብ. 12:22-24 ሲገለፅ የወደፊቱን ፍርድ እያመለከተን ነው። ፈራጅ የሆነው እግዚአብሔር አለ፤ መጽሐፍትም ጥቅም ላይ ውለዋል፤ በመጽሐፍቱ በኩል የሚመጣው ይህ የወደፊት ፍርድ ውጤት የእግዚአብሔር ህዝቦች መንግስቱን መውረሳቸው ነው (ዕብ. 12:28)። ይህ ትእይንት በዳን. 7 ላይ ስለተጠቀሰው ከምጻቱ በፊት ስላለው ፍርድ የሚያብራራ ሲሆን ስለ ፍርዱ ትዕይንት ሲገልጽም “በዘመናት” የሸመገለው እግዚአብሔር (ዳን. 7:9) በእሳት ዙፋን ተቀምጦና “ሺህ ጊዜ ሺህ እና እልፍ ጊዜ እልፍ” መላዕክት እንደሚያገለግሉት ይናገራል (ዳን. 7:10)። መጽሐፎችም ተከፈቱ(ዳን. 7:10)፤ ለልዑሉ ቅዱሳንም ተፈረደላቸው፤ ከዚያም “መንግስትን ወረሱ” (ዳን. 7:22)።

በተመሳሳይ ሁኔታ ዕብ. 12:22-29 በጽዮን ተራራ ላይ የነበረውን ፍርድ ሲገልጸው “በሁሉ ላይ ዳኛ የሆነው” እግዚአብሔር በሰማዊቱ ኢየሩሳሌም “ሺህ ጊዜ ሺኅ እና እልፍ ጊዜ እልፍ” መላዕክት ተከቦአል። ትዕይንቱ በእሳት የተሞላ ነበር (ዕብ. 12:29)። መፅሐፍትንም አካትቷል ምክንያቱም ቅዱሳን በመጽሐፉ ላይ “ተፅፈዋል” (ዕብ. 12:23)። ይህም ፍርድ ለቅዱሳን በጎ ነገርን እንዳመጣላቸው አመላካች ነው። የሱስ የትዕይንቱ ሁሉ ማዕከል ነው (ዕብ. 12:24)። ዕብ. 2 ላይ በኛ ምትክ “ሞትን” ከቀመሰ በኋላ “የክብርና የምስጋና ዘውድ” የጫነውንና የሰው ልጅ የተባለውን ኢየሱስ ያሳየናል (ዕብ. 2:9)። በዕብራውያን 2:10 መሠረት “የሰው ልጅ” (ዕብ. 2:6ን ይመልከቱ) “ብዙ ልጆችን ወደ ክብሩ ለማምጣት” አማኞችም እንደ እርሱ “በክብርና በምስጋና ዘውድ” ይሸለሙ ዘንድ ተሰቃየ ነው። ልጁ አሁን አማኞችን በአዲስ ኪዳን በረከት በኩል ቃል ወደተገባላቸው መንግስት(ዕብ. 12:28); ወደ ጽዮን; ወደ ሰማይቱ ኢየሩሳሌም አምጥቷቸዋል (ዕብ. 12:22-24)።

ይህ ፍርድ በእርግጥም ለአማኞች የምስራች ነው፤ ምክንያቱም ፍርዱ ለእነርሱ የሚፈርድ ስለሆነ ነው። ነፃም ያወጣቸዋል። ፍርዱ አስፈሪ ከሆኑት ለዘመናትም አማኞችን ካሳደዱትና (ዳን. 7) ወደፊትም ከሚያሳድዱት(ራዕይ 13) አውሬዎች ጀርባ ያለው ባለጋራ የሆነው ዘንዶ የሚረታበት ነው።

`ዛሬ ያጠናነው ትምህርት በሶስቱ መላዕክት መልዕክት ውስጥ ያለው የእግዚአብሔር ፍርድ “መልካም ዜና” እንደሆነ የሚያስረዳን እንዴት ነው? (ራዕይ 14:6-7ን ከዘዳ. 32:36 እና 1 ዜና 16: 33-35 ጋር ያነፃፅሩ)`