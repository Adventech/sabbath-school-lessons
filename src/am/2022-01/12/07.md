---
title:  ተጨማሪ ሀሳብ
date:  18/03/2022
---

“በመጀመሪያው እና በሁለተኛው ትንሳኤ መካከል ባለው የሺው ዓመት ጊዜ የሀጢያት ፍርድ ይከናወናል። ሐዋርያው ጳውሎስ ይህንን ፍርድ ሲገልፀው ከሁለተኛው ምጽአት በኋላ ተከትሎ የሚመጣ እንደሆነ ነው። “ስለዚህም በጨለማ የተሰወረውን ደግሞ ወደ ብርሃን የሚያወጣ የልብንም ምክር የሚገልጥ ጌታ እስኪመጣ ድረስ ጊዜው ሳይደርስ አንዳች አትፍረዱ” 1 ቆሮ. 4:5። ዳንኤል እንደሚነግረን በዘመናት የሸመገለው እስኪመጣ ድረስ “ፍርድ ለልዑል ቅዱሳን ተሰጥቷል” ዳን. 7:22። በዚህ ጊዜ ጻድቃን እንደ ንጉስ እና ካህናት ሆነው ከእግዚአብሔር ጋር ይነግሳሉ።

ዮሐንስ በራእዩ “ዙፋኖችንም አየሁ በእነርሱም ላይ ለተቀመጡት ዳኝነት ተሰጣቸው “ዳሩ ግን የእግዚአብሔርና የክርስቶስ ካህናት ይሆናሉ ከእርሱም ጋር ይህን ሺህ አመት ይነግሳሉ” ራዕይ 20፤4፤ 6 በዚህ ጊዜ ነው ጳውሎስ እንደሚነግረን “ቅደሳን በምድር ላይ ይፈርዳሉ” 1 ቆሮ. 6:2 ከክርስቶስ ጋር ባላቸው ህብረት ከመጽሐፍ ቅዱስ ጋር በማመሳከር በሀጢአን ላይ ይፈርዳሉ።

የተደረገው ነገር እንደየ ጉዳዩ ትክክል መሆኑን ያረጋግጣሉ ሀጢያተኞች እንደ ስራቸው መጠን ስቃያቸውን እንደሚቀበሉ በስማቸው ፊት ለፊት በሞት መጽሐፍ ላይ ተጽፎአል” “ሰይጣን እንዲሁም እርኩሳን መላዕክት በክርስቶስ እና ህዝቦቹ አማካኝነት ይፈረድባቸዋል። ጳውሎስ ሲናገር “መላዕክታት ላይ እንደምንፈርድ አታውቁምን ይለናል 1 ቆሮ. 6:3። ይሁዳ ሲያብራራ ደግሞ “መኖሪያቸውንም የተዉትን እንጂ የራሳቸውን አለቅነት ያልጠበቁትን መላዕክት በዘላለም እስራት ከጨለማ በታች እስከ ታላቁ ቀን ድረስ ጠብቆአቸዋል” (ይሁዳ 6) Ellen G. White, The Great Controversy, pp. 660, 661

**የመወያያ ጥያቄዎች**

`1. በሀጢአን ፍርድ ላይ የቅዱሳን ተሳትፎ (1 ቆሮ. 6:3፤ ይሁዳ. 6) ስለ እግዚአብሔር እና ሁሉን ግልጽ ስለ ማድረጉ; ሀጢአት እና ክፋትን በምን መልክ እንደሚመለከት እና የርሱን መልካምነትና ፍትሃዊነት እንዴት ያሳያል?`

`2. ዘፀ. 32:32፤ መዝ. 56:8፤ መዝ. 69:28፤ መዝ. 139: 16፤ ኢሳ. 43፤ ዳን. 12:1፤ ሚልኪያስ 3:16፤ ሉቃ. 10: 20፤ ራዕ. 13:8 እና ራዕይ 17:8ን ያንብቡ። እነዚህ በሰማይ ለእግዚአብሔር መጽሐፍ ማጣቀሻ ናቸው። በነዚህ መጽሐፎች ውስጥ ተመዝግበው ያሉ ምን ምን ነገሮች አሉ? ለምሳሌ እግዚአብሔር እንባችንን እንኳን የመመዝገቡ አስፈላጊነት ምን ያክል ነው (መዝ. 56:8)? እግዚአብሔር ሁሉን ነገር የሚያውቅ ከሆነ የነዚህ መፅሐፎች ወይንም መዝገቦች አላማ ምንድነው?`

`3. የዕብራውያን መጽሐፍ ሙግቱን ከዳ 7 ቃል ኪዳን ጋር አያይዞ የማጠናቀቁ አስፈላጊነት ምን ይመስሎታል? እነዚህ ከየሱስ ሰማያዊ አገልግሎት ጋር ያላቸው ግንኙነትና አስፈላጊነት ምንድን ነው? ዳን. 7 ስለ ምድር ፍፃሜ እና ስለወደቁት ነገሮች የሚያስተምረን ምን ነገር አለው?`