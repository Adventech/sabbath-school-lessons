---
title:  የማትናወጠው መንግስት
date:  16/03/2022
---

እግዚአብሔር ሰማይና ምድርን “እንደሚያናውጥ” ሲናገር ጠላቶችን ሁሉ እንደሚያጠፋቸው መናገሩ ነው። ሊናወጡና ሊጠፉ የማይችሉ አንዳንድ ነገሮች አሉ።

`መዝ. 15:5ን; መዝ. 16:8; መዝ. 21:7 መዝ .62:2፤ መዝ. 112:6ን ከዕብ 12:27 ጋር ያነፃፅሩ። ሊናወጡ የማይችሉ ምን ነገሮች አሉ?`

አያሌ የዕብራውያን 12:27 ዘመናዊ ተርጓሚዎች እንደሚናገሩት ሰማይና ምድር ሲናወጡ ለዘላለም መወገዳቸውን ለመግለፅ ነው። መጽሐፍ ቅዱስ ግን ግልፅ ነው፤ እግዚአብሔር አዲስ ሰማይና አዲስ ምድርን ይፈጥራል (ኢሳ. 65:17፤ ራዕ. 21:1-4) እኛም ከሞት ተነስተን በዚችው ምድር አዲስን አካል እንለብሳለን (1 ተሰ. 4:13-17፤ ፊሊ. 3:20)። ስለዚህ “መናወጥ” የሚያመለክተን ነገር ቢኖር መፅዳትንና እንደ አዲስ መፈጠርን እንጂ ሙሉ በሙሉ መወገድን አይደለም። ይህ የነበረ ነገር እንደገና ይፈጠራል፤ የዳኑ የሚኖሩበት ቦታ ይሆናል።

ሊናወጥ የማይችል ነገር ግን አለ። ይህም ፃድቃንን ያካትታል። የማይናወጡት በእግዚአብሔር ስለታመኑ ነው። ፈጣሪ ይጠብቃቸዋል፤ ለመኖራቸውም ዋስትና ይሰጣቸዋል። በዕብራውያን መጽሐፍ ዘላለማዊነት እና ጸንቶ መቆየት ከየሱስ ጋር የተያያዘ እንደሆነ ይነግረናል። ዕብ. 1:10-12 ላይ ስለ የሱስ ሲናገር “ደግሞ ጌታ ሆይ አንተ ከጥንት ምድርን መሠረትህ ሰማዮችንም እንደ መጎናጸፊያም ትጠቀልላቸዋለህ ይለወጡማል አንተ ግን አንተ ነህ ዓመታቶችህም ከቶ አያልቁም ይላል”። የዕብራውያን መጽሐፍ የክርስቶስ ክህነት ለዘላለም እንደሚቆይም ይነግረናል (ዕብ 7:3፤ 24) የዳኑ ሰዎች ወራሽነትም ልክ እንደዚሁ (ዕብ. 10:34)።

በመጨረሻው ፍርድ “በኢየሱስ” የሆኑ ሁሉ አይናወጡም (መዝ. 46:5)። ዕብ. 12:28ም “የማይናወጥ መንግስት” እንደምንቀበል ይነግረናል። ዳን. 7:18 ላይም ቅዱሳ “ለዘላለም መንግስትን እንደሚወርሱ” ተፅፏል። ይህ መንግስትም “ለዘላለም የማይፈርስ መንግስት ነው (ዳን. 2:44)። የዚህ መንግስት ባለቤት ልጁ ቢሆንም ለእኛ ያካፍለናል። ራዕ. 20:4 እንደሚነግረን ባሳደደን የክፉ ሀይል ላይ ከኢየሱስ ጋር አብረን እንፈርዳለን (1ቆሮ. 6:3)።

`ከመናወጥ ጋር በተያያዘ አሁን ላይ ምን ይሰማዎታል? መልካም ስሜት ካልተሰማዎ በዚህ ጉዳይ ላይ እገዛ የሚያደርግሎትን ምን አይነት ምርጫ ማድረግ ይችላሉ? (ኤፌ. 4:14ን ይመልከቱ)`