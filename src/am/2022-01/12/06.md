---
title:  አመስጋኝ እንሁን
date:  17/03/2022
---

የዕብራውያን መጽሐፍ ይህንን ክፍል የሚያጠቃልለው እግዚአብሔር ለእኛ ስላደረገው አስደናቂ ነገር የምንመልሰው ተገቢው ምላሽ ትክክለኛውን አምልኮ በመስጠት ምስጋናችንን መስጠት እንደሆነ በማስታወስ ነው።

`ዕብ. 12:28ን ከዕብ. 13:15-16 ጋር ያነፃፅሩ። ለእግዚአብሔር ተቀባይነት ያለው አምልኮ የምንሰጠው እንዴት ነው?`

በብሉይ ኪዳን ስርአት ሰዎች ንስሃ እና ምስጋናቸውን የሚያሳዩበት መንገድ የእንስሳት መስዋዕት ነበር። ነገር ግን እነዚህ መስዋዕቶች በአምላኪው ልብ ውስጥ ያለውን ምስጋናና ንስሃ ማሳያ ነበሩ። ስለዚህ እግዚአብሔር በመዝሙረ ዳዊትና በነብያት በኩል ግልጽ አድርጎ እንዳስቀመጠልን እርሱን ልናስደስት የምንችለው በእንስሶች ደም ሳይሆን ምስጋናን በመስጠት; በመልካም ተግባራትና በቅድስና ነው (መዝ. 50:7-23፤ ኢሳ. 1:11-17)። ስለዚህም ጳውሎስ በሰማያዊ ቤተ መቅደስ የምስጋና; የንስሃና የመልካም ተግባራት መስዋዕትን በመሰዋት እንድናመልከው ይጋብዘናል። ይህንን መስዋዕት በምድር እናመጣለን፤ ነገር ግን በሰማይ እግዚአብሔርን እንዳስደሰቱ ተደርገው ተቀባይነት ያገኛሉ።

ይህ ምክር ፀሐፊው በጽሁፉ ሁሉ ውስጥ የመከረንን ማለትም ስለኢየሱስ ስም እንድንመሰክርና (ዕብ. 3፤1፤ ዕብ. 4:14፤ ዕብ. 10:23) መልካም ስራን እየሰራን እንድንቀጥል (ዕብ. 6:10-12፤ ዕብ. 13: 1-2፤ 16) የነገረንን ይጠቀልላል። ጳውሎስ አንባቢያኑ “ለእግዚአብሔር ተቀባይነት ያለው አምልኮ” እንዲሰጡ (ዕብ. 12:28) ያቀረበው ጥሪ የሚያመለክተው አማኞች አሁን ላይ በትክክልም የካህናት ህዝብ እና በኢየሱስ መስዋዕትነት ፍጹምና ጻድቅ መሆናቸውን ነው (ዕብ. 10:10-14፤ 19-23)። ይህም እግዚአብሔር ለእስራኤል አስቀድሞ የነበረው አላማን ያም የካህናት ህዝብ ሆነው ለአለም መልካሙን ዜና እንዲያውጁ (ዘፀ. 19:4-6፤ 1ጴጥ. 2:9-10፤ ራዕ. 1:6፤ ራዕ. 5:10) ያቀደውን ተፈፃሚ የሚያደርግ ነው።

ዕብ. 13:1-6ን ተግባራዊ በሆነ አለገላለፅ መልካም ማድረግ እና ያለንን ማካፈል ምን ማለት እንደሆነ ይነግረናል። ይህም ኢየሱስ ወንድማዊ ፍቅርን እንዳሳየን እኛም ወንድማዊ ፍቅርን እንድናሳይ ነው (ዕብ. 2:11-12)። የተጨነቁትንና በእስር ቤት ያሉትን መጠየቅና መርዳት (ዕብ. 13:3) እንዲሁም አመንዝራነትንና ክፉ ምኞትን እምቢ ማለት ነው።

`መልካም ሥራን እና ያለንን ማካፈል እግዚአብሔርን የማምለካችን ክፍል ማድረግ ያስፈለገው ለምንድን ነው? መንፈሳዊ መስዋዕታችን ሊበላሽ የሚችልባቸው ተግባራዊ መንገዶችስ የትኞቹ ናቸው (ኢሳ. 1:11-17)?`