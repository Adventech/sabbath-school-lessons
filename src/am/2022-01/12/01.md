---
title:  የማይናወጠውን መንግስት መቀበል
date:  12/03/2022
---

### ለዚህ ሳምንት ጥናት የሚከተሉትን ጥቅሶች ያንብቡ
ዕብ. 12:18-29፤ ዘጸ. 32:32; ዳን. 7:9-10፤ 13-22፤ ሐጌ 2:6-9፤ 20-22፤ መዝ. 15:5፤ መዝ. 16: 8፤ ዕብ. 13:15-16።

> <p>የሣምንቱ ጥናት መሪ ጥቅስ</p>
> “ስለዚህ የማይናወጥን መንግሥት ስለምንቀበል በማክበርና በፍርሃት እግዚአብሔርን ደስ እያሰኘን የምናመልክበትን ጸጋ እንያዝ” (ዕብ. 12:28)

የዚህ ሳምንት ጥቅሳችን የሆነው ዕብራውያን 12:18-29 መልዕክቱ ጡዘት ላይ የሚደርስበት ሲሆን የመጀመሪያውን ሀሳብ ማለትም እግዚአብሔር በልጁ በኩል ለኛ ስለመናገሩ በመግለፅ ለእርሱ ተገቢውን ትኩረት ልንቸር እንደሚገባን ይነግረናል (ዕብ. 1:1-2፤ ዕብ. 12: 25)። በዕብራውያን 12: 22-24 ላይ ስለ ኢየሱስ የተገለጸው ልዩ ልዩ ሀሳቦችን አጠቃሎ ያስቀመጠበት ሲሆን ኢየሱስ የአዲሱ ኪዳን መካከለኛና ደሙም ለአማኞች ድነትን የሚያመጣ ነው። ለኛ የቆመው የእርሱ ንጉሳዊና ካህናዊ አገልግሎት ላልወደቁት ሰማያዊ ፍጥረታት ደስታ ምክንያት ነው። በስተመጨረሻም ዕብራውያን 12:25-29 የመጨረሻውና ጡዘት ላይ የደረሰውን ሃሳብ ያነሳል:የእግዚአብሔር ፍርድ እየመጣች ነው። ፍርዱም በጠላቶቹ ላይ ጥፋትን ለህዝቡ ግን ፅድቅንና መንግስትን ያመጣል (ዕብ. 12:28-29)።

የመጨረሻው ሀሳብ ክርስቶስ በመስቀል ላይ የተቀዳጀው ድል ፋይዳ እንደገና በማረጋገጥ አማኞች በኢየሱስ ድል ውስጥ እንዲገቡ ይመራቸዋል። ጳውሎስ ከዳንኤል 7 ላይ ያለውን ምስል ለአንባቢያን በማስታወስ ኢየሱስ ከእግዚአብሔርን መንግስትና ፍርድን እንደተቀበለ ይነግረናል (ዳን. 7:9-14)፤ ይህንን መንግስትም ከአማኞቹ “ከልዑሉ ቅዱሳን” ጋር ይጋራል (ዳን. 7:18) ለዘላለምም ይኖሩበታል።

_የዚህን ሳምንት ትምህርት አጥትንተው ለመጋቢት 19 ሰንበት ይዘጋጁ።_