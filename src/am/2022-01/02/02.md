---
title:  ኢየሱስ ንጉሳችን ነው
date:  02/01/2022
---

የዕብራውያን መልዕክት ዋና ነጥብ በአብ ቀኝ የተቀመጠው ገዢ መሆኑ ነው(ዕብ. 8:1)። አምላክ እንደመሆኑ ኢየሱስ ሁሌም የዓለማት ገዢ ነው። ነገር ግን አዳምና ሔዋን ኃጢአት ሲያደርጉ ሰይጣን የዚህ ዓለም ገዢ ሆነ(ዮሐ.12: 31; ዮሐ.14:30; ዮሐ.16:11)። ሆኖም ኢየሱስ መጣና ሰይጣንን በመስቀል ላይ አሸነፈው፤ እንደ አዳኛቸው በሚቀበሉት ላይ ገዢ የመሆንን ስልጣን አስመለሰ(ቆላ. 2:13-15)። የዕብራውያን መልዕክት የመጀመሪያዎቹ ሁለት ምዕራፎች ኢየሱስ እንደ ንጉስ በመቀባቱ ላይ ያተኩራል።

`ዕብ.1:5-14ን ያንብቡ። እዚህ ቦታ እየተፈጠረ ያለው ምንድነው?`

እነዚህ ጥቅሶች ሶስት ክፍሎች አሏቸው። እያንዳንዱ ክፍል የወልድን(የንግስና) የሹመት በዓል አንድ ገጽ ያሳየናል። በመጀመሪያ እግዚአብሔር ኢየሱስን እንደ ንጉሳዊ ልጁ አድርጎ ይቀበለዋል(ዕብ.1:5)። ሁለተኛ እግዚአብሔር ልጁን ለሚያመልኩት ለሰማይ ሰራዊት በማስተዋወቅ የወልድን ዘላለማዊ ገዢነት ያውጃል(ዕብ.1:8-12)። በሶስተኛ ደረጃ እግዚአብሔር ለወልድ ሹመት ይሰጠዋል(ዕብ.1:13-14)

። በአዲስ ኪዳን እጅግ ወሳኝ ከሆኑት እምነቶች መካከል እግዚአብሔር ለዳዊት የሰጠውን የተስፋ ቃል የፈጸመው በኢየሱስ በኩል ነው የሚለው ነው(2ሳሙ.7:8-16;ሉቃ.1:30-33)። ኢየሱስ የተወለደው ከዳዊት ዘር በዳዊት ከተማ ነበር(ማቴ.1:1-16;ሉቃ.2:10-11)። በአገልግሎቱ ወቅት ሰዎች ብዙ ጊዜ “የዳዊት ልጅ” ብለው ይጠሩት ነበር። የተሰቀለውም ራሱን የአይሁድ ንጉስ ብሏል በሚል ክስ ነበር(ማቴ.27:37)።ጳውሎስና ጴጥሮስ ሲሰብኩ ኢየሱስ ከሞት መነሳቱ ለዳዊት የገባው ቃል ፍጻሜ ነው ብለዋል(ሐዋ.ሥራ 2:22-36;ሐዋ.13:22-37)።ዩሐንስ ደግሞ ኢየሱስን “ከይሁዳ ነገድ የሆነው አንበሳ”(ዩሐ.ራዕይ 5:5) ብሎ ጠርቶታል

። የዕብራውያን መልዕክትም በርግጥ ከዚህ ጋር ይስማማል። እግዚአብሔር ለዳዊት የገባውን ቃል በኢየሱስ ፈጽሞታል እግዚአብሔር ታላቅ ስም ሰጥቶታል (ዕብ.1:4) ; እንደራሱ ልጅ ተቀብሎታል(ዕብ.1:5)፤ዙፋኑን ለዘላለም አፅንቷል(ዕብ.1:8-12) እንዲሁም በቀኙ አስቀምጦታል(ዕብ.1: 13-14)። በተጨማሪም እንደዕብራውያን 4 ገለጻ ኢየሱስ ሕዝቡን ወደ እግዚአብሔር እረፍት ይመራቸዋል፤እንዲሁም ኢየሱስ የእግዚአብሔር ቤት ሰሪ መሆኑን ያስታውሰናል(ዕብ.3:3-4)

። ስለዚህ ኢየሱስ አታሎ ንግስናን ከያዘው ከሰይጣን ጋር ለመዋጋትና ለኛ ለመቆም የሚገባው ንጉስ ነው።

`በተለይ በችግሮች ውስጥ ስናልፍ ኢየሱስ የዓለም ሁሉ ንጉስ መሆኑን ማወቃችን ብርታትን የሚሰጠን እንዴት ነው?`