---
title:  ኢየሱስ የተሻለው ኪዳን መካከለኛ
date:  06/01/2022
---

ዕብራውያን 8-10 በኢየሱስ የአዲስ ኪዳን መካከለኛነት(አማላጅነት) ሥራ ላይ ያተኩራል። ብሉይ ኪዳን ወደፊት የሚመጡ መልካም ነገሮችን እንደጥላ ሆኖ የሚያሳይ ነበረ። ሥነስርዓቶቹ ኢየሱስ ወደፊት የሚሰራውን ሥራ በምሳሌ ለመግለጽ የታሰቡ ነበሩ። ስለዚህ ካህናቱ ኢሱስን የሚያመላክቱ ቢሆኑም ሓጢያተኞችና ሟቾች ነበሩ። እንደ ኢየሱስ ፍጹም አልነበሩም። ያገለግሉ የነበሩበት ቤተ መቅደስም የሰማዩ ቤተ መቅደስ ጥላና አምሳያ ነበር(ዕብ.8: 5)።

ኢየሱስ በእውነተኛው ቤተ መቅደስ እያገለገለ ያለ ሲሆን ወደ እግዚአብሔር እንድንቀርብ አስችሎናል። የእንስሳት መስዋዕቶቹ ኢየሱስ በኛ ፋንታ መሞቱን የሚያሳዩ ቢሆኑም ደማቸው ግን ሕሊናን ሊያነጻ አልቻለም። የኢየሱስ ሞት ግን ወደ እግዚአብሔር በድፍረት እንድንቀርብ ሕሊናችንን ያነጻል(ዕብ.10:19-22)

`። ዕብ.8:8-12ን ያንብቡ። በአዲሱ ኪዳን እግዚአብሔር ቃል የገባልን ምንድነው?`

አብ ኢየሱስን ሊቀ ካህን አድርጎ ሲሾም ብሉይ ኪዳን ለመፈጸም ተስፋ ብቻ ሲያደርግ የነበረውን በአዲሱ ኪዳን ሊፈጽም ጀምሯል። አዲሱ ኪዳን ፍጹም;ዘላለማዊና አምላክም ሰውም የሆነ ካህን ሊያደርጋቸው የሚችላቸውን ነገሮች የያዘ ነው። ሊቀ ካህናችን የእግዚአብሔርን ሕግ ማብራራት ብቻ ሳይሆን በልባችንም ይጽፈዋል። ይህ ካህን የሚያቀርበው መስዋዕት ይቅርታን ይሰጣል። ይህ ካህን ያነጻል;ይለውጠንማል።ልባችንን ከድንጋይ ወደ ስጋ ልብ ይቀይርልናል (ሕዝ. 36:26)። እኛን አዲስ አድርጎ ይሰራናል (2 ቆሮ.5: 17)።ይህ ካህን ወደራሱ እንድንቀርብ በማስቻል እጅግ አስደናቂ በሆነ መንገድ ይባርከናል።

እግዚአብሔር ብሉይ ኪዳንን ያሰበው ወደፊት ኢየሱስ ወደሚሠራው ሥራ እንዲያመላክት ነበር። በዕቅዱና በዓላማው ውብ ነበር። ሆኖም አንዳንዶች አላማውን በተሳሳተ መንገድ ተረዱ። ምክትና ጥላ የሆኑትን ለመተው ስላልፈለጉና ምልክቶቹ ያሳዩ የነበሩትን ለመቀበል ፈቃደኛ ስላልሆኑ የኢየሱስ አገልግሎት የሚሰጣቸውን ድንቅ በረከቶች አጡ።

ኢየሱስ የቤተመቅደሱ መሰረትና ህይወት ነበር። አገልሎቶቹም የእግዚአብሔርን ልጅ መስዋዕት የሚያሳዩ ነበሩ። የካህናቱ አገልግሎት የክርስቶስን የማማለድ ሥራና ባህሪ ለመወከል የተቋቋመ ነበር።የመስዋዕቱ አምልኮ ሙሉ ዕቅድ አለምን ለመዋጀት አዳኛችን የሚሞተውን ሞት የሚያመላክቱ ነበሩ። እነዚህ መስዋዕቶች ለዘመናት ሲያመላክቱ የነበሩት ታላቁ ክስተት ሳይፈጸም የተሟሉ አይሆኑም።” Ellen G. White, The Desire of Ages, p. 165