---
title:  ተጨማሪ ሀሳብ
date:  07/01/2022
---

በዕብራውያን መልዕክት መልካምና ተስፋን የሚሞሉ  እውነቶች ቢኖሩም ከምዕራፍ 10-12 ላይ ጡዘት ላይ የሚደርሱ ተከታታይ ማስጠንቀቂያዎችም አሉበት። እነዚህ ክፍሎች ቢያንስ ሁለት ክፍሎች ይኖራቸዋል። በመጀመሪያ ሁሉም የዕብራውያን መልዕክት አንባቢዎችን በበረሃ ከተጓዘው ትውልድ ጋር ያነጻጽራሉ። በሁለተኛ ደረጃ ደግሞ እምነት እንዲኖረን ይመክሩናል። የምድረ በዳው ትውልድ የእግዚአብሔርን አስደናቂ ኃይል በድንቅና በተዓምራት ከግብጽ ሲያወጣቸው የተመለከተ ትውልድ ነው። ከሲና ተራራ እግዚአብሔር አስርቱን ትዕዛዛት ሲናገርም ሰምተዋል። በምሽቱ የእሳቱን አምድ በቀን የደመናውን አምድ ተመልክተዋል። ከሰማይ የሆነውን እንጀራ መናን በልተዋል። በሚያርፉበት ሁሉ ከዓለቶች የወጣውን ውሃም ጠጥተዋል።

ነገር ግን ወደ ተስፋይቱ ምድር ድንበር ሲደርሱ እግዚአብሔርን መተማመን አልቻሉም።(ዕብ.11:6)። እግዚአብሔር በዋናነት የሚፈልገውን ዕምነት አጡ። ያለ ዕምነትም ማስደሰት አይቻልም።(ዕብ.11:6) ጳውሎስ ሲናገር እኛም እንደ ምድረበዳው ትውልድ በተስፋይቱ ምድር ድንበር ላይ ያለን ነን(ዕብ.10:37-39) ። ሆኖም በረከቶቻችንና ኃላፊነቶቻችን ከነርሱ የበለጡ ናቸው። እግዚአብሔር በሲና ሲናገር አልሰማንም ነገር ግን በቃሉ ውስጥ በጽዮን ተራራ እጅግ የበለጠውን የእግዚአብሔርን መገለጥ ማትም በአካል የተገለጠው ኢየሱስ ክርስቶስን ተመልክተናል(ዕብ.12:1824) ። ጥያቄው:እምነት ይኖረን ይሆን? የሚለው ነው። ጸሐፊው ከኢየሱስ የሆኑትን ባህሪያት ዘርዝሮ ምሳሌውን እንድንከተል ያበረታታናል።

**የመወያያ ጥያቄዎች**

`1. ኢየሱስ ከዲያብሎስ ጋር ባለብን ውጊያ ከፊታችን የሚሄድ መሪያችን መሆኑን ተምረናል። እንደ ቤተክርስትያን በህብረት ሆነን ከመሪያችን ጀርባ እንዴት መዋጋት እንችላለን? ይህ ህብረት እንዳይመጣ የሚከለክሉት ነገሮች ምንድናቸው? እንደ ቤተክርስትያን ሰይጣን ሊያዳክመን የሚችልባቸው መንገዶች የትኞቹ ናቸው? ሰይጣን እስራኤልን ያደከመው እንዴት ነበር?`

`2. አማኝ እንደመሆናችን በእግዚአብሔር ምሪት ውስጥ የምንኖር የካህናት ማህበር ነን። እርስዎ ያሉባት አጥቢያ ቤተክርስትያን የተሻለን የምስጋናንና የመልካም ስራዎችን መስዋዕቶች ልትሰዋ የምትችለው እንዴት ነው? እባክዎትን በዝርዝርና ተግባራዊ በሆነ መልኩ ይነጋገ?`

`3. እኛ ያለንበት ሁኔታ የምድረበዳው ትውልድ ወደ ተስፋይቱ ምድር ከመሻገሩ በፊት ከነበረበት ሁኔታ ጋር የሚመሳሰለው እንዴት ነው? ከመመሳሰሎቹ ምን ትምህርት እናገኛለን?`