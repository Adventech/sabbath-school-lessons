---
title:  ኢየሱስ ሊቀካህናችን ነው
date:  05/01/2022
---

ዕብራውያን 5-7 የኢየሱስን ሁለተኛ ተግባር ያስታውቀናል። እርሱ ሊቀካህናች ነው። ጳውሎስ እንደሚገልጽልን ይህ ተግባር እግዚአብሔር ከዳዊት ዘር በሚሆነው ንጉስ በኩል እንደሚፈጸም የገባውን ተስፋ ማለትም እንደ መልከ ጼዴቅ ስርዓት ለዘላለም ካህን(መዝ.110:4;ዕብ.5:5-6) እንደሚሆን የተናገረው ፍጻሜ ነው።

`ዘሌዋውያን1:1-9;ዘሌ.10:8-11;ሚል.2:7;ዘሁልቁ.6: 22-26ና ዕብ.5:1-4ን ያንብቡ። ካህኑ ምን ምን ተግባሮችን ይፈጽማል?`

ካህናቱ የሰው ልጆችን እንዲወክሉና ከእግዚአብሔር ጋር ባላቸው ግንኙነት መካከለኛ እንዲሆኑ የተሾሙ ናቸው። ካህኑ አማላጅ ነበረ። በየትኛውም የክህነት ስርዓት ማለትም በአይሁድ;በግሪክ;በሮም ወይም በሌላ ይህ ተመሳሳይ ሁኔታ ነበረ። ካህን ከእግዚአብሔር ጋር እንድንገናኝ ያስችለናል፤ካህኑ የሚያደርጋቸው ነገሮች በሙሉ ደግሞ በኛና በእግዚአብሄር መካከል ያለው ግንኙነት መፋጠንን አላማ አድርገው የተነሱ ናቸው። ካህኑ ሰዎችን ወክሎ መስዋዕቶችን ያቀርባል። ህዝቡ ራሱ እነዚህን መስዋዕቶች ማቅረብ አይችልም ነበር።ካህኑ ስጦታችን በእግዚአብሔር ዘንድ ተቀባይነትን እንዲያገኝ ወይም ኃጢአታችን ነጽቶ ይቅርታ እንድናገኝ ተቀባይነት ያለው ካህን እንዴት ማቅረብ እንደምንችል ያውቃል።

ካህናት የእግዚአብሔርን ሕግ ለህዝቡ ያስተምሩም ነበር። በእግዚአብሔር ትዕዛዝ የተካኑ ሲሆኑ መግለጽና መተግበርም ኃላፊነታቸው ነበር። በመጨረሻም ካህናቱ በያህዌ ስም የመባረክ ኃላፊነትም ነበራቸው። በነርሱ በኩል እግዚአብሔር ለህዝቡ ያለውን መልካም ኃሳብና መልካም አላማ ያስተላልፍ ነበር። ሆኖም በ1ጴጥ.2:9 አንድ ሌላ ነገርን እንመለከታለን።እኛ በኢየሱስ የምናምን የንጉስ ካህናት ተብለን ተጠርተናል። ይህ ኃላፊነት አስደናቂ በረከቶችን የያዘ ነው። ካህናት በቤተመቅደሱ ውስጥ ወደ እግዚአብሔር ይቀርቡ ነበር። ዛሬ እኛ በጸሎት በድፍረት በእግዚአብሔር ፊት መቅረብ እንችላለን (ዕብ.4:1416;ዕብ.10:19-23)። እንዲሁም ወሳኝ ኃላፊነቶችም አሉብን። በእግዚአብሔር ሰዎችን የማዳን ሥራ መተባበር ይኖርብናል። የእግዚአብሔርን ህጎችና መመሪያዎች ለሌሎች እንድናስተምርና እንድናብራራ ይፈልግብናል።

`በተጨማሪም ለርሱ ደስ የሚያሰኘውን የምስጋና የመልካም ሥራ መስዋዕትን ድናቀርብ ይፈልግብናል። እነሆ ድንቅ በረከትና ኃላፊነት! በርግጥም የንጉስ ካህናት መሆናችን በህይወታችን ምን አይነት ለውጦችን ሊያመጣ ይገባዋል? ይህ እውነት አኗኗራችን ላይ ተጽዕኖ ሊያሳድር የሚገባው እንዴት ነው?`