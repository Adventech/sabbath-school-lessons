---
title:  ኢየሱስ አዳኛችን ነው
date:  03/01/2022
---

ከብሉይ ኪዳን የስነ-መለኮት አስተምሮ ፅንሰ ሀሳቦች መካከል አስደናቂው ከዳዊት የሆነው ንጉስ ህዝቡን በእግዚአብሔር ት ይወክላል የሚለው ነው።

`ዘፀ. 4:22-23ን ከ2 ሳሙ.7:12-14 ፤ዘዳ.12:8-10ን ከ 2 ሳሙ. 7:9-11 ጋር እና ዘዳ.12:13-14ን ከመዝሙር 132:1-5 ፤11-14 ጋር ያነፃፅሩ። ተስፋ በተገባው ከዳዊት ዘር በሆነው ንጉስ ውስጥ የሚፈፀሙት ለእስራኤል የተገቡ የተስፋ ቃላት የትኞቹ ነበሩ?`

እስራኤል የእግዚአብሔር ልጅ የነበረ ሲሆን እግዚአብሔር ደግሞ ከጠላቶቻቸው የሚያርፉበት ቦታ ሊሰጣቸው ነበር። ስሙ የሚጠራበትን ቦታም የመረጠው እግዚአብሔር ነበር። እነዚህ ለእስራኤል የተገቡ ተስፋዎች ከአይሁድ ዘር ወደሆነው ንጉስ ተላልፈዋል። እርሱ የእግዚአብሔር ልጅ ይሆናል፤ እግዚአብሔር ከጠላቶቹ ያሳርፈዋል እናም እርሱ የእግዚአብሔር ስም የሚሰፍንበትን የእግዚአብሔር ቤተ-መቅደስ በፅዮን ይሰራል። ይህ ማለት እግዚአብሔር ለእሰራኤል የገባውን የተስፋ ቃል የፈፀመው ከዳዊት ዘር በሆነው ንጉስ በኩል ነው ማለት ነው። ይህ ንጉስ እስራኤልን በእግዚአብሔር ፊት ይወክላል

። በእግዚአብሔርና በእስራኤል መካከል የነበረውን ቃል-ኪዳናዊ ግንኙነት እውን ያደረገው በመካከላቸው ወኪል በመኖሩ ነው። በሙሴ ቃልኪዳን ሁሉም እስራኤል የእግዚአብሔርን ጥበቃና ባርኮት እንዲቀበሉ ታማኝ መሆን ይጠበቅባቸው ነበር።(ኢያሱ. 7:1-13) ። ሆኖም ዳዊታዊው ቃልኪዳን በአንዱ ከዳዊት ዘር በሆነው ንጉስ ታማኝነት አማካኝነት በእስራኤል ላይ የእግዚአብሔርን ቃልኪዳናዊ በረከቶች እርግጠኛ አድርጓል። እንዳለመታደል የዳዊት ዘር የሆኑት አብዛኞቹ ነገስታት ታማኝ ባለመሆናቸው እግዚአብሔር እንደፈለገው ሊባርካቸው አልቻለም።የብሉይ ኪዳን መጽሐፍት አብዛኞቹ ነገስታት ምን ያክል ታማኝ እንዳልነበሩ በመዘርዘር የተሞሉ ናቸው

። መልካሙ ዜና ልጁ ከዳዊት የዘር ግንድ እንዲወለድ መላኩና ክርስቶስም ፍፁም ታማኝ መሆኑ ነው። ስለዚህ እግዚአብሔር ለህዝቡ የገባላቸውን ቃል ኪዳን በርሱ በኩል መፈፀም ይችላል። እግዚአብሔር ንጉስን ሲባርክ ህዝቡ ሁሉ የዚያ በረከት ተካፋይ ይሆናሉ። ለዚህ ነው እየሱስ የእግዚአብሔር በረከቶች አስተላላፊያችን የሆነው። መካከለኛ መሆኑ የእግዚአብሔር በረከቶች በእርሱ በኩል ስለሚፈሱ ነው። የመዳናችን እርግጠኛ ተስፋ በእየሱስና እርሱ ለኛ ባደረገው ላይ ብቻ የተመሰረተ ነው።

`በቃል-ኪዳኑ ውስጥ በእርሱ በኩል ታማኝ ስላልነበሩባቸው ጊዜያት ያስቡ ። ይህ ለመዳናችን ሙሉ በሙሉ በእየሱስ ላይ መደገፍ እንዳለብን የሚያስተምረን እንዴት ነው?`