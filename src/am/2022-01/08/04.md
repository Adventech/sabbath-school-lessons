---
title:  አዲሱ ኪዳን የሚሻል አማላጅ አለው
date:  15/02/2022
---

`ዕብ. 8:1-6ን ያንብቡ። ኢየሱስ የኪዳኑ የሚሻል መካከለኛ ሆኖ የቀረበው እንዴት ነው?`

መካከለኛ (meditator) የሚለው ቃል የመጣው ከግሪኩ ቃል “መሲቲስ” ሲሆን መካከል “meditator” (ሜዲዬተር) ከሚለው ቃል የተወሰደ ነው። ቃሉ አንድ ሰው የሚከተሉትን አንድ ወይም ከዚያ በላይ ተግባራት ሲፈጽም የሚሰጠው ነው። (1) በሁለት ወይንም ከዛ በላይ በሆኑ ቡድኖች መካከል ያለ ዳኛ (2) አደራዳሪ ወይንም የንግድ ደላላ ሲሆን (3) ህግን በተመለከተ እማኝ ሆኖ ሲቀርብ (4) ለአንድ ስምምነት መፈፀም ዋስ ሆኖ የቀረበ ሰው ሲሆን ነው። የእንግሊዝኛው “mediator” (ሜዲዬተር) የሚለው ቃል “mesitēs” (መሲቲስ) ከሚለው ከዕብራይስጡ ቃል ጋር ሲነፃፀር ጠበብ ያለ ትርጓሜ ያዘለ ነው። ምክንያቱም በግሪኩ በተጠቀሱት የመጀመሪያዎቹ ሁለት ወይም ሶስት አይነት መገለጫዎች ብቻ ላይ ትኩረቱን ስለሚያደርግ ነው።

የዕብራይስጡ ቃል ግን አራተኛው ተግባር ላይ አጽንኦት ይሰጣል። ኢየሱስን የምናየው በአብ እና በሰው ልጆች መካከል የተፈጠረውን ጥል ለማብረድ ሁለቱንም አካላት ለማስታረቅ እንደመጣ አስታራቂ ወይንም ህጋዊ ስምምነት ላይ እማኝ ሆኖ ሊያረጋግጥ እንደመጣ ሰው አይደለም። ይልቁንም የዕብራውያን መፅሐፍ እንደሚያብራራልን ኢየሱስ የአዲስ ኪዳን ዋስትና ነው (ዕብ. 7:22) በዕብራይስጡ “መካከለኛ” ለሚለው ቃል አቻ ቃሉ “ዋስ” የሚለው ነው። እርሱ የቃል ኪዳኑ የተስፋ ቃል እንደሚፈጸም ዋስትና ይሰጣል።

ከእስራኤል ጋር የተገባውና የተጣሰው የመጀመሪያው ኪዳን የሚጠይቀውን ጥያቄ አሟልቶ ስለመለሰ (ዕብ. 9:15-22) የክርስቶስ ሞት አዲሱ ኪዳን እንዲቋቋም አደረገ። በዚህ አግባብ ኢየሱስ የተጣሰውን ህግ ቅጣት ራሱ የሚወስድ ዋስ ሆነ። በሌላ አገላለፅ የክርስቶስ በሰማይ መክበር እግዚአብሔር ለሰብአዊ ዘር የገባው ቃል ኪዳን እንደሚፈፀም ያረጋገጣል (ዕብ. 6:19-20)። የእግዚአብሔር ተስፋዎች እውነት መሆናቸውን ስላሳየ ኢየሱስ የቃል ኪዳኑ ዋስ ነው። ኢየሱስን ከሞት በማስነሳት እና በቀኙ በማስቀመጡ አብ እኛንም ከሞት እንደሚያስነሳንና ወደ ራሱ እንደሚያመጣን አሳየን።

ኢየሱስ ከሙሴ ይልቅ ታላቁ አማላጅ ነው፤ ምክንያቱም በሰማያዊው ቤተ መቅደስ ስለሚያገለግል እና ለኛ ፍጹም መስዋዕት በመሆን ራሱን ስለሰጠ ነው (ዕብ. 8:1-5፤ ዕብ. 10:5-10)። የሙሴ ፊት የእግዚአብሔርን ክብር አንፀባረቀ (ዘፀ 34:29-35)፤ ኢየሱስ ግን ራሱ የእግዚአብሔር ክብር ነው (ዕብ. 1:3፤ ዮሐ. 1:14)። ሙሴ ከእግዚአብሔር ጋር ፊት ለፊት ተነጋገረ (ዘፀ 33:11)፤ ኢየሱስ ግን የእግዚአብሔር ቃል ነው (ዕብ. 4:12-13፤ ዮሐ. 1:1-3; 14)

`አዎ፤ ኢየሱስ ቃል ኪዳኑ የሚጠይቀውን መታዘዝ ፈፅሟል። በዚህ ብርሃን አንፃር መታዘዝ ለህይወታችን ያለው ሚና ምንድነው? አሁንም አስፈላጊ የሆነውስ ለምንድነው?`