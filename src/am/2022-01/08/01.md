---
title:  ኢየሱስ፤ የአዲስ ኪዳን መካከለኛ
date:  12/02/2022
---

### ለዚህ ሳምንት ጥናት የሚከተሉትን ጥቅሶች ያንብቡ
ዕብ. 7:11-19፤ ዕብ. 8: 10-12፤ ኤር. 31:31-34፤ ዕብ. 8:1-6፤ ዘጸ. 24:1-8፤ ህዝ. 36:26-27

> <p>የሣምንቱ ጥናት መሪ ጥቅስ</p>
> “አሁን ግን በሚሻል ተስፋ ቃል በተመሠረተ በሚሻል ኪዳን ደግሞ መካከለኛ እንደሚሆን በዚያ ልክ እጅግ የሚሻል አገልግሎት አግኝቶአል።” (ዕብ. 8:6)

ፍጹም የሆነ ህይወትን በመኖር እና በእኛ ምትክ በመሞት ኢየሱስ በእኛና በእግዚአብሔር መካከል አዲስ እና የሚሻል ኪዳንን መሠረተ። በሞቱ በኩል በመተላለፋችን ምክንያት ልንከፍለው የሚገባንን የሞት ቅጣት ሽሮ አዲስ ኪዳን እውን እንዲሆን አደረገ። ይህ እውነት በዕብ. 10:5-10 የተገለፀ ሲሆን ቃል ኪዳኑ የሚፈልግበትን ፍጹም መታዘዝ ኢየሱስ ሙሉ በሙሉ እንደታዘዘ ይነግረናል። መዝሙር 40 ላይ ዳዊት ለእግዚአብሔር ሊያሳይ የሚሻውን ፍጹም መታዘዝን በመጥቀስ “በዚያን ጊዜ አልሁ፤ እነሆ መጣሁ ስለ እኔ በመጽሐፍ ራስ ተጽፎአል። አምላኬ ሆይ ፈቃድህን ለማድረግ ወደድሁ ህግህም በልቤ ውስጥ ነው።” (መዝ. 40: 7-8) ማለቱን ያስታውሳል።

መዝሙሩ እግዚአብሔር ከእስራኤል ህዝብ ጋር ስላለው ቃል ኪዳን፤ በመታዘዝ ስላለው ደስታ እና በልብ ውስጥ ስለተፃፈው ህግ ይገልጽልናል (ዘዳ. 6:4-6)። ነገር ግን ዳዊት ሊያከናውን ሲሻው የነበረውን ተግባር ኢየሱስ ፈጸመው። ለጳውሎስ ይህ መዝሙር የኢየሱስን ሥጋ መልበስ ወሳኝነት ይገልፃል። አየሱስ ለአዲሱ ኪዳን መታዘዝን በአካል ገለፀ፤ እርሱ ምሳሌያችን ነው። የዳንነው በእርሱ ሞት ብቻ ሳይሆን በእርሱ ፍፁም መታዘዝ ምክንያት ነው።

_የዚህን ሳምንት ትምህርት በማጥናት ለየካቲት 19 ሰንበት ይዘጋጁ።_