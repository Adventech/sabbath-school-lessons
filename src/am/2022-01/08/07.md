---
title:  ተጨማሪ ሀሳብ
date:  18/02/2022
---

ልባችን በእግዚአብሔር አምሳል ከታደሰ፤ የመለኮት ፍቅር  በነፍሳችን ውስጥ ከተተከለ ህጉ በእኛ ህይወት የማይፈፀመው እንዴት ነው? የፍቅር መርህ በልባችን ውስጥ ሲተከል ሰዎችም በራሱ አምሳል በፈጠራቸው አምላክ ሲታደስ የአዲስ ኪዳኑ የተስፋ ቃል ተፈፃሚ ይሆናል። “ህጌን በልባቸው አኖራለሁ በልቦናቸውም ላይ እፅፈዋለሁ” ዕብ. 10:16። ታዲያ ህጉ በልባቸው ከተፃፈ እንዴት ህይወታቸውን ቅርፅ ማስያዝ አልቻለም መታዘዝ: አገልግሎት እና የፍቅር ታማኝት የእውነተኛ ደቀ መዝሙር ስለመሆናችን ምልክት ነው። ስለዚህ የእግዚአብሔር ቃል ሲናገር “ትዕዛዙን ልትጠብቁ የእግዚአብሔር ፍቅር ይህ ነውና” “እርሱን አውቀዋለሁ እያለ ትዕዛዙን የማይጠብቅ ሀሰተኛ ነው እውነትም በእርሱ ውስጥ የለም” (1 ዮሐ. 5:3)። በእምነት እና በእምነት ብቻ የክርስቶስ ፀጋ ተካፋዮች እንሆናለን፤ ያም መታዘዝ እንድንችል ያደርገናል…

“ወደ ክርስቶስ የበለጠ በቀረባችሁ ቁጥር የበለጠ ኃጢአተኛ መሆናችሁ ይታያችኋል፤ እይታችሁም የበለጠ ግልጽ እየሆነ ክፋታችሁ በሰሌዳ እንደሚታይ እየታየ እና ፍጹም ለሆነው ማንነቱ ምን ያክል ተፃራሪ መሆናችሁ ይገባችኋል። ይህ ደግሞ የሰይጣን ማሳሳቻ ሃይሉን እንዳጣና ህይወት ሰጪ የሆነው የእግዚአብሔር ኃይል እያነሳሳችሁ እንደሆነ ማረጋገጫ ነው። “በልቡ ለየሱስ ጥልቅ ፍቅር ያላደረበት ሰው የራሱን ኃጢአተኝነት ሊረዳ አይችልም። በክርስቶስ ፍቅር የተለወጠ ነፍስ መለኮታዊ ባህሪን ማድነቅ ይችላል። ነገር ግን የራሳችን የሞራል ዝቅጠት እስካልታየን ድረስ የክርስቶስን ውበት እና ታላቅነት ማየት እንደሚሳነን አያጠራጥርም” Ellen g. White, Steps to Christ, pp. 60, 64, 65

**የመወያያ ጥያቄዎች**

`1. ከላይ ኤለን ጂ ኋይት ስለተናገረችው ሀሳብ እስቲ ያስቡ። ወደ ክርስቶስ የበለጠ በቀረብን መጠን የበለጠ ሀጢያተኛ መሆናችንን ስናይ ሀጢያተኝነትን ማወቃችን በእምነታችን ላይ ተስፋ እንድንቆርጥ እንዳያደርገን የምንሆነው እንዴት ነው?`

`2. ህጉ በልባችን ስለመጻፉ የበለጠ አጽንኦት ሰጥታችሁ አስቡ። ይህ ለክርስቲያኖች መንፈሳዊ ህይወት የሚሰጠው ትርጉም ምንድነው ይህንን እውነት ማስተዋልና መለማመድ ህጋውያን “legalism” ሆነን “ለመታዘዝ” ከማሰብ እና “የሞተ ስራ” ተብሎ ከተገለፀው ውጪ ሆነን እንድንቆይ የሚያግዘን እንዴት ነው(ዕብ. 9:14)?`