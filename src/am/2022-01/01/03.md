---
title:  ትግሉ
date:  27/12/2021
---

አማኞች በክርስቶስ ላይ ማመናቸውን ገልጸው ቤተክርስትያንን ሲቀላቀሉ ከሌላው ማህበረሰብ የሚለያቸውን ድንበር አስቀምጠዋል። እንዳለመታደል ሆኖ ይህ የግጭት ምክንያት ሆነ ምክንያቱም በዙሪያቸው በነበሩት ማህበረሰቦችና በእሴቶቻቸው ላይ አሉታዊ መልዕክትን በግልጽ ስለሚያስተላልፉ ነው።

`ዕብ.10:32-34ንና ዕብ.13:3ን ያንብቡ።ዕብራውያኑ ተደራሾች ከተለወጡ በኋላ የነበራቸው ልምምድ ምን ይመስል ነበር?`

ዕብራውያኑ በተቃዋሚዎቻቸው በተነሱባቸው አመጾች ምክንያት አካላዊና መንፈሳዊ ቁስለት ሊገጥማቸው እንደሚችል ይገመታል (የሐዋ. ሥራ 16: 19-22; የሐዋ. ሥራ 17:1-9)።ታስረዋል እንዲሁም ተገርፈውም ይሆናል ምክንያቱም በዚያ ዘመን የነበሩ ባስልጣናት ገና ማስረጃ እየሰበሰቡ እንኳን ትክክለኛውን የፍርድ ሂደት ሳይከተሉ ግርፋትንና ቅጣትን የማዘዝ ስልጣን ስለነበራቸው ነው(የሐዋ.ሥራ 16:22-23)

`። ዕብራውያን 11:24-26ንና 1ጴጥ 4:14-16ን ያንብቡ። የሙሴና የ1ኛ ጴጥሮስ መልዕክት ተደራሾች ልምምዶች ክርስትያን አማኞች የሚሰደዱበትን ምክንያት እንድናስተውል የሚረዳን እንዴት ነው?`

“የክርስቶስን ስድብ መሸከም” ራስን ከክርስቶስ ጋር መቁጠርና ይህ ውሳኔ የሚያመጣውን ኃፍረትና መገፋት መቋቋም ማለት ነው። በክርስትያኖች ላይ የነበረው ጥላቻ ልዩ በሆኑት ሃይማኖታዊ አቋሞቻቸው ምክንያት የመጡ ነበሩ። ሰዎች ለነርሱ በማይገቧቸው ሃይማኖታዊ ልምምዶች ወይም አኗኗራቸው ሌሎች ሰዎች የአእምሮ ወቀሳና ኃፍረት እንዲሰማቸው በሚያደርጉ ሰዎች አማካኝነት ሊበሳጩ ይችላሉ። በመጀመሪያው መቶ ክፍለ ዘመን አጋማሽ ላይ ይኖር የነበረው ታሲተስ ክርስትያኖች “የሰውን ልጅ በመጥላት” ጥፋተኞች እንደሆኑ ያምን ነበር። Alfred J. Church and William J. Brodribb, trans., The Complete Works of Tacitus, (New York: The Modern Library, 1942) Annals 15.44.1። ታሲተስ የተናገረው ስህተት ቢሆንም እንዲህም ለማለት ያስደፈረው ምንም አይነት ምክንያት ቢኖርም ጳውሎስ ይህንን መልዕክት የጻፈላቸው ቀደምት ክርስትያኖችና መሰሎቻቸው በዕምነታቸው ምክንያት በስቃይ ውስጥ እያለፉ ነበር።

`ሁሉም ሰው ክርስትያን ሆነ አልሆነ በችግር ውስጥ ያልፋል። ታዲያ ስለ ክርስቶስ መሰቃየት ማለት ምን ማለት ነው? የትኞቹ ችግሮች ናቸው ስለ ክርስቶስ ብለን የገባንባቸው? በምርጫዎቻችን ምክንያት የመጡትስ ምን ያክሎቹ ይሆኑ?`