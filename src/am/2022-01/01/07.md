---
title:  ተጨማሪ ሀሳብ
date:  31/12/2021
---

ቀደምት ክርስቲያኖች ለምን ስደት እንደሚደርስባቸው  ዴቪድ ኤ. ዴሲልቫ ሲገልጽ ክርስትያኖች ለህብረት የማይመቹ እንዲሁም አፍራሽ የሚባል የአኗኗር ዘይቤን ይከተላሉ። በመስዋዕት ጊዜያት እና በመሳሰሉት የመሰባሰቢያ ጊዜያት በመሳተፍ የሚገለጸው ጣኦትን መታመን ልክ ለሀገር፤ለባለስልጣናት፤ለጓደኞችና ለቤተሰብ የመታመን ምልክት እንደሆነ ይታሰብ ነበር። ጣኦታቱን ማምለክ ለተረጋጋና ለበለጸገ ማህበረሰብ መኖር መሰጠትን የሚገልጽ ምልክት ተደርጎ ይታሰብ ነበር። ያንን ባለማድረጋቸው ክርስትያኖች (ልክ እንደ አይሁዳዊያን) በግዛቱ ውስጥ ህግ እንደሚጥሱና ሀገር እንደሚያፈርሱ ተደርገው ይታሰቡ ነበር። Preseverance in gratitude (Grand Rapids, MI: Eerdmas publishing company,2000, p,12)

። “ልባቸው ለተጎዳ የተረጋገጠ መፍትሄ አለ:እምነት፤ጸሎት፤ሥራ። እምነትና ተግባር በየቀኑ የሚጨምር ማረጋገጫንና እርካታን ይሰጣሉ። ምን ይመጣብኝ ይሆን ብለው በፍርሃት ተውጠዋል? በተስፋ መቁረጥስ ውስጥ ነዎት? ቀኑ ሲጨልም የሚታየው ነገር ሁሉ ደስ የማይል ሲሆን አይፍሩ። በእግዚአብሔር ይመኑ። የሚያስፈልግዎትን ያውቃል፤ኃይል ሁሉ አለው። የበዛው ፍቅሩና ርህራሄው አያልቅም።ቃሉን ያጥፋል ብለው አይፍሩ። እርሱ ዘላለማዊ እውነት  ነው።

ከሚወዱት ጋ የገባውን ኪዳን መቼም አይቀይርም። ለርሱ ታማኝ የሆኑት አገልጋዮቹ የሚያስፈልጋቸውን አቅም ሁሉ ይሰጣቸዋል። ጳውሎስ ስለዚህ ሲመክር “እርሱም ጸጋዬ ይበቃሃል፤ኃይሌ በድካም ይፈጸማልና አለኝ።…….ስለዚህ ስለ ክርስቶስ በድካም በመንገላታትም በችግርም በስደትም በጭንቀትም ደስ ይለኛል፤ስደክም ያን ጊዜ ኃይለኛ ነኝና።”2 ቆሮንቶስ 12:9-10 ነቢያትና ነገስታት፤ገጽ 164፤165።

**የመወያያ ጥያቄዎች**

`1. እንደ ክርስትያን በያዝነው አቋም ልዩ ሆነን ከሌሎች በመራቅና ሌሎችን ችላ በማለት ላንወነጀል የምንችልበት መንገድ ይኖር ይሆን? ከኖረስ እንዴት`

`2.“የምክር ቃል” ተብሎ በመጽሐፍ ቅዱስ የተቀመጠው ቃል ተግሳጽንም ወይም ማበረታቻንም ሊገልጽ ይችላል። ተስፋ የቆረጠውን ሰው ስንመክር እንዴት ልንጠነቀቅ ይገባናል`

`3.በዕብራውያን መልዕክት አንባቢዎችና በራዕይ 3:14 ላይ በምትገኘው በላዶቂያ መካከል ምን መመሳሰል ይታያችኋል? ከሁለት ሺህ ዓመታት በኋላ የኛ ልምምድ ከዕብራውያኑ ጋር ተመሳሳይ የሚሆነው እንዴት ነው? ከነዚህ መመሳሰሎችስ ምን ትምህርት እናገኛለን?`