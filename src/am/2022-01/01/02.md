---
title:  ክቡር አጀማመር
date:  26/12/2021
---

`መልዕክቱን ተረድተን በህይወታችን ተግባራዊ ለማድረግ መልዕክቱን ከሐዋርያው ሲቀበሉ ሕዝቡ የነበሩበት ሁኔታና ታሪካቸውን መረዳት ያስፈልጋል። ዕብራውያን 2:3-4ን ያንብቡ። የዕብራውያን ሰዎች መጀመሪያ ሲያምኑና ሲለወጡ ምን አይነት ልምምድ ነበራቸው?`

ምዕራፉ የዕብራውያን ተደራሾች(አንባቢያን) ኢየሱስ ራሱ ሲሰብክ እንዳልሰሙት የሚያሳይ ሲሆን ወንጌሉን (የመዳኑን ዜና) የሰሙት ከሌሎች ወንጌላውያን ነበር። ጳውሎስን ጨምሮ ወንጌላውያኑ መልዕክቱን እንዳረጋገጡላቸውና እግዚአብሔር ራሱ “በድንቅና ተዓምራት” ምስክሩን እንዳጸና ተናግሯል። ይህም ማለት እግዚአብሔር ወንጌሉን በተግባር በሚገልጽ መልኩ በድንቅና በተዓምራት “የመንፈስ ቅዱስ” ስጦታዎችንም በመስጠት አጽንቶላቸዋል ማለት ነው። አዲስ ኪዳን በአዳዲስ ቦታዎች ወንጌል ሲሰበክ ተዓምራዊ ፈውሶች፤ከአጋንንት ነጻ መውጣቶች እና የመንፈስ ቅዱስ ስጦታዎች መፍሰስ አይነት ምልክቶች ይፈጸሙ እንደነበረ ይገጻል

። በቤተክርስትያን ታሪክ መጀመሪያ ላይ እግዚአብሔር መንፈሱን በኢየሩሳሌም በነበሩት ሐዋርያት ላይ አፍስሶ ቀደም ብለው በማያውቁት ቋንቋ ወንጌሉን መናገርና ተዓምራት ማድረግ ችለዋል (ሐዋ. ሥራ 2:3) ።ፊሊጶስ ተመሳሳይ ተዓምራትን በሰማሪያ (ሐዋ. ሥራ 8) ፤ጴጥሮስ ደግሞ በኢዮጴና በቄሳሪያ (ሐዋ. ሥራ 9፤10) እንዲሁም ጳውሎስ ደግሞ በኤዥያ ማይነርና በአውሮፓ ሲያገለግል በተዓምራት የታጀበ የወንጌል ሥራ ነበር (የሐዋ. ሥራ 13-28) ። እነዚህ በኃይል የተሞሉ ክስተቶች የድነትን መልዕክት፤የእግዚአብሔር መንግስት መመስረትንና ከክፉ ኃይላት ነጻ መውጣትን በተግባራዊ ማስረሻ ያረጋገጡ ነበሩ (ዕብ 12:25-29)

። ቀደምት ክርስትያን አማኞች ኃጢአቶቻቸው ይቅር እንደተባለላቸው መንፈስ ቅዱስ ማረጋገጫ ሰጣቸው። ስለዚህ ፍርድን አይፈሩም ነበር በውጤቱም ጸሎቶቻቸው ቀጥተኛና በመተማመን የተሞሉ የዕምነት ልምምዶቻቸውም አስደሳች ነበሩ (ሐዋ. ሥራ 2:37-47) ። መንፈስ ቅዱስ በክፉው ኃይላት ባርነት ውስጥ የነበሩትን ነጻ ማውጣቱ የእግዚአብሔር ኃይል ከክፉው ኃይላት በላይ እንደሆነና በህይወታቸው የእግዚአብሔር መንግስት እንደተቋቋመ አሳማኝ ማስረጃን ይሰጣል

`። የእርስዎ የለውጥ ታሪክ ምድነው? ኢየሱስ ክርስቶስ የግል አዳኝዎና ጌታዎ ለመሆኑ ምን ማረጋገጫን አገኙ? ጌታ እርስዎን ወደ እርሱ ለማምጣት በመጀመሪያ የሠራውን ማስታወስ ለምን ይጠቅማል?`