---
title:  እየተሰቃዩ ወደ ፊት መቀጠል
date:  28/12/2021
---

`የዕብራውያን መልዕክት ተቀባዮች በስቃይና በመገፋት ውስጥ እያለፉ በክርስቶስ ላይ በነበራቸው ዕምነትና ቁርጠኝነት ስኬታማ ነበሩ። ያ ትግል ከረዥም ርቀት በኋላ ሽልማቱን አገኘ። መልካም ገድልን ተጋድለው ቢደክሙም ባለድል ሆነው ወጡ። ዕብ. 2:18ን፤ዕብ. 3:12-13ን፤ዕብ. 4:15ን፤ዕብ.10: 25ን፤ዕብ.12:3፤12-13ንና ዕብ.13:1-9፤13ን ያንብቡ። አማኞች ይጋፈጧቸው የነበሩት ተግዳሮቶች ምን ምን ነበሩ?`

የዕብራውያን መጸሐፍ እንደሚነግረን አንባቢያን ችግሮችን መጋፈጣቸውን ቀጥለዋል።የቃላትና ምናልባትም ሌሎች አይነቶች ክብራቸውን የሚነኩ ጥቃቶች ቀጥለዋል(ዕብ.13:13)። አንዳንድ አማኞች ያኔም በእስር ቤት ውስጥ ነበሩ(ዕብ.13:3) ይህም ቤተክርስቲያኒቱን በገንዘብና በስነልቦና ጎድቷት ሊሆን ይችላል። ደክመው(ዕብ.12:12-13) ልባቸው ሊዝል ይችል ነበር(ዕብ.12:3)። ከድል በኋላ፤ስነልቦናዊና ሌሎች አይነት መከላከያዎች ከላሉ በኋላ ብዙ ሰዎች እንዲሁም ማህበረሰቦች ለጠላት መልሶ ማጥቃት የበለጠ ተጋላጭ መሆናው በአብዛኛው የሚታይ ነው። ለሁለተኛ ጊዜ የሚመጣን ችግር ለመጋፈጥ ኃይልን መሰብሰብ ለግለሰብም ሆነ ለማህበረሰብ ከባድ ነው።

`1 ነገስት 19:1-4ን ያንብቡ። ኤልያስ ምን አጋጠመው?`

“ነገር ግን ብዙ ጊዜ ብርቱ ዕምነትና ግሩም ስኬት የሚያስከትለው ስሜት ኤልያስን ተጫነው። በቀርሜሎስ ተራራ ላይ የተጀመረው መታደስ ዘለቄታ አይኖረውም ብሎ ሠጋ፤ድባቴም ያዘው። በጲስጋ ተራራ ላይ ወጥቶ የነበረው ሰው አሁን ሸለቆ ውስጥ ገባ። ከኃያሉ ብርታት(ምሪት) ስር በነበረበት ጊዜ የዕምነት ፈተናን ተቋቁሞ ነበር። አሁን ግን ተስፋ በቆረጠበት ጊዜ የኤልዛቤል ዛቻ ድምጽ በጆሮው ሲያሾከሹክ ሰይጣን በክፉዋ ንግስት አማካኝነት ወጥመዱን ሲጥልበት የእግዚአብሔርን እጅ ለቀቀ። ከልክ በላይ ከፍ ከፍ ብሎ ሳለ ውጤቱ (በሰው ዘንድ የነበረው ተቀባይነት) ከመጠን በላይ ነበር

`። እግዚአብሔርን ረስቶ ኤልያስ ሽሽቱን በመቀጠል በምድረ በዳ ራሱን ብቻውን እስኪያገኝ ድረስ ሄደ። ኤለን ጂ ኋይት፤ ነብያትና ነገስታት(በአማርኛው) ገጽ 108-109 በክርስትና ህይወትዎ የወደቁበትን ጊዝ ያስታውሱና ሁኔታዎቹንና ለመውደቅም ምክንያት የሆኑትን ጉዳዮች ለመረዳት ይሞክሩ። ምን ሊለውጡ ይችሉ ነበር?`