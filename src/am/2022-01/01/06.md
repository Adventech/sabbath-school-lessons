---
title:  እነዚህ የመጨረሻ ቀናት
date:  30/12/2021
---

`ዕብ.1:2ን፤ ዕብ. 9:26-28፤ ዕብ. 10:25፤36-38ንና ዕብ. 12:25-28ን ያንብቡ ጳውሎስ በዚህ ቦታ በተለይም ጊዜን በተመለከተ እየተናገረ ያለው ነጥብ ምንድነው?`

ጳውሎስ በሰጣቸው ምክር ላይ አስቸኳይነትን የሚጨምር ሌላ እጅግ ጠቃሚ ነገር አለ፤ያም አንባዎቹ “በመጨረሻዎቹ ቀናት” ላይ መኖራቸው ነው(ዕብ.1: 2) እና ተስፋዎቹም ሊፈጸሙ መሆናቸው ነው(ዕብ.10:36-38) ። ወደ ፊት እንደምንመለከተው በመልዕክቱ ሁሉ ጳውሎስ አንባቢዎቹን ወደ ተስፋይቱ ምድር ወደ ከነዓን ለመግባት ድንበር ላይ ከደረሱት ሕዝቦች ጋር ማነጻጸሩ የሚገርም ነው። “ገና በጣም ጥቂት ጊዜ ነው፤ ሊመጣ ያለውም ይመጣል አይዘገይምም” በማለት ያስታውሳቸዋል። ከዚያም እኛ ግን ነፍሳቸውን ሊያድኑ ከሚያምኑቱ ነን እንጂ ወደ ጥፋት ከሚያፈገፍጉት አይደለንም። በማለት ያበረታታቸዋል(ዕብ.10:39)። ይህ ምክር አንባቢያኑንና እኛን የእግዚአብሔር ሕዝብ የእግዚአብሔር ተስፋ ከመፈጸሙ በፊት ስላጋጠማቸው አደገኛ ነገር ያስታውሳል

። የዘሁልቁ መጽሐፍም ስለዚሁ ነገር ይናገራል። መጽሐፍ ቅዱስ እንደሚነግረን እስራኤል ወደ ተስፋይቱ ምድር ከመግባቱ በፊት ሁለት ጊዜ ተሸንፏል። የመጀመሪያ በዘሁልቅ 13ና14 ላይ እንደተቀመጠው የተወሰኑ መሪዎች በህዝቡ መካከል ጥርጥርን ዘርተው የእስራኤል እምነት እንዲላላ ያደረጉበት ታሪክ ነው። በውጤቱም ህዝቡ አዲስ መሪ መርጠው ከነዓን ሊገቡ ጥቂት ሲቀራቸው ወደ ግብጽ ለመመለስ ወሰኑ። ሁለተኛው ደግሞ በብዔል ፌጎር እስራኤላውያኑ በዝሙትና በጣኦት አምልኮ ተጠልፈው ነው (ዘሁልቅ 24:25) ። በለዓም እስራኤላውያኑን መርገም ሲያቅተው ሕዝቡ በስህተት አምልኮ ኃጢያት እንዲሠራና እግዚአብሔር እንዲያዝንባቸው ለማድረግ ሰይጣን ወሲባዊ ፈተናን ተጠቀመ

። ሐዋሪያው አንባቢዎቹን ስለ ሁለት አደጋዎች ማስጠንቀቂያ ይሰጣል። በመጀመሪያ በዕምነታቸው እንዲጸኑና አይኖቻቸውን በኢየሱስ ላይ ብቻ እንዲያደርጉ ይመክራቸዋል (ዕብ.4:14፤ ዕብ.10:23፤ ዕብ.12:1-4) ። በሁለተኛ ደረጃ ደግሞ ግብረገብነትን ስለማጣትና ስለ ክፉ ምኞት ያስጠነቅቃቸዋል (ዕብ.13:4-6)። በመጨረሻም መሪዎቻቸውን እንዲያዩና እንዲታዘዙ መክሯቸዋል(ዕብ.13:7-17)

`። ስለሙታን ሁኔታ ካለን መረዳት ተነስተን እንዲሁም ከሞትን በኋላ ቀጥሎ የምናውቀው ነገር ዳግም ምጻቱን መሆኑን ከግምት ውስጥ በማስገባት ሁሉም የኖረው በመጨረሻዎቹ ቀናት ነው ማለት የምንችለው ለምንድነው?`