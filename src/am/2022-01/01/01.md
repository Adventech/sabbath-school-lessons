---
title:  ለዕብራውያንና ለእኛ የተጻፈው መልዕክት
date:  25/12/2021
---

### ለዚህ ሳምንት ጥናት የሚከተሉትን ጥቅሶች ያንብቡ
ዕብ. 2:3-4; 1 ጴጥ. 4:14-16; ዕብ. 13:1-9;13; 1 ነገ. 19:1-18፤ ዕብ. 3:12-14፤ ዘሁልቅ 13ን ያንብቡ

> <p>የሣምንቱ ጥናት መሪ ጥቅስ</p>
> “የእግዚአብሔርን  ፈቃድ አድርጋችሁ የተሰጣችሁን የተስፋ ቃል እንድታገኙ መጽናት ያስፈልጋችኋልና።” (ዕብ. 10:36)

ኢየሱስን ወይም ከደቀመዛሙርቱ አንዱ ሲሰብክ መስማትን በምናባችሁ አስባችሁት ታውቃላችሁ? የተጻፉ ጥቂት ኃሳቦችና የስብከቶቻቸው ጠቅለል ያሉ ኃሳቦች አሉን፤ ነገር ግን እነዚህ እነርሱን በአካል የመስማትን ጥቂት ምስል ብቻ ያሳዩናል። እግዚአብሔር ግን አንድ ሙሉ ስብከትን በመጽሐፍ ቅዱስ ውስጥ አስቀመጠልን:የጳውሎስ መልዕክት ለዕብራውያን ሰዎችን።

የዕብራውያን መልዕክት ጸሀፊ የሆነው ጳውሎስ መልዕክቱን “የምክር ቃል” (ዕብ. 13:22) ብሎ ይጠራዋል። እንዲህ አይነት አገላለጽ በቤተ መቅደስ (የሐዋ. ሥራ 13:15) እና በክርስትያን አምልኮ (1 ጢሞ. 4:13) ውስጥ ጥቅም ላይ ይውል ነበር። ስለዚህ የዕብራውያን መልዕክት በእጃችን ያለ ጥንታዊ ሙሉ የክርስትያን መልዕክት ነው ተብሎ ይታመናል። የዕብራውያን መልዕክት መጀመሪያ በየሱስ ላመኑና በኋላ ተግዳሮት ለገጠማቸው የተጻፈ መልዕክት ነው። አንዳንዶች በህዝብ ፊት ይወገዙና ይሰደዱ ነበር (ዕብ. 10:32-34) ።

ሌሎቹ ደግሞ የገንዘብ ችግር ነበረባቸው (ዕብ. 13:5-6) ። ብዙዎቹ ደግሞ ደክመው እምነታቸውን መጠራጠር ጀምረው ነበር(ዕብ. 3:12-13)። ዛሬ ከእኛ እንደነርሱ የሆንን አለን? ሆኖም ሐዋርያው በሚያነቃቃ መልዕክቱ ኢየሱስን በማመን እንዲጸኑ አሁን በሰማያዊው ቤተ መቅደስ ባለው በእርሱ ላይ አይናቸውን እንዲያደርጉ ተገዳደራቸው (ለእኛም እንደዚያው) ።

_የዚህን ሳምንት ትምህርት አጥንተው ለጥር 1 ሰንበት ይዘጋጁ።_