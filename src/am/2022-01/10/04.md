---
title:  የመጋረጃ አስፈላጊነት
date:  01/03/2022
---

መጋረጃው ሁለት ተግባራት አሉት። መጋረጃ የሚለውን ቃል ዕብራይስጡ “ኬትፕታስማ” ብሎ ሲገልፀው የአደባባዩ ደጃፍ መጋረጃን(ዘጸ. 38:18); ወደ ቤተ መቅደሱ ውጫዊ ክፍል መግቢያ ላይ የሚገኘውን መጋረጃ ወይም ቅዱሱን ክፍል ከቅድስተ ቅዱሳን ክፍል የሚለየውን መጋረጃ ሊገልፅ ይችላል (ዘፀ. 26:31-35)። እነዚህ መጋረጃዎች ጥቂት ሰዎች ብቻ የሚገቡባቸው የመከለያ ድንበሮች ነበሩ።

`ዘሌ. 16:1-2 እና ዘሌ. 10:1-3ን ያንብቡ። በነዚህ ጥቅሶች ውስጥ የምናገኘው ማስጠንቀቂያ ምንድነው?`

መጋረጃው ቅዱስ በሆነው አምላክ ፊት ካህናቱ ሲያገለግሉ ሳለ መከለያቸው ነበር። ለወርቅ ጥጃ ሰግደው ሀጢያት ከሰሩ በኋላ እግዚአብሔር ለሙሴ ህዝቡ “አንገተ ደንዳኖች” ስለሆኑ በእሳት ሊያጠፋቸው ስላሰበ ወደ ተስፋዪቱ ምድር እየመራ እንደማያገባቸው ነገረው(ዘጸ. 33:3)። ሙሴም የመገናኛውን ድንኳን ከሰፈሩ ውጪ አውጥቶ ተከለው (ዘፀ. 33:7)። ሙሴ ለህዝቡ ከማለደ በኋላ እግዚአብሔር በመካከላቸው ሆኖ ሊመራቸው ተስማማ (ዘጸ 33:12-20)። ነገር ግን በህዝቡ መካከል ሲሆን እነርሱን ለመጠበቅና ብዙ መከላከያዎችን መሰረተ።

ለምሳሌ እስራኤል ቤተ መቅደሱን በመሃል አድርገው አራት ማዕዘን ሰርተው እንዲቀመጡ በጥብቅ ታዘው ነበር። በተጨማሪም ሌዋውያን በቤተ መቅደሱ ዙሪያ ሆነው ቤተ መቅደሱንና በውስጡ ያሉትን ዕቃዎች እንግዳ ከሆኑ ሰዎች እንዲጠበቅ በዛ መስፈር ነበረባቸው (ዘሁ 1:51፤ ዘሁ 3:10)። በእርግጥም ሌዋውያኑ የእስራኤልን ህዝቦች እንደሚከላከሉ ሰብአዊ መጋረጃዎች ነበሩ። “ነገር ግን በእስራኤል ልጆች ላይ ቁጣ እንዳይወርድ ሌዋውያን በምስክሩ ማደሪያ ዙሪያ ይሰፈሩ ሌዋውያንም የምስክሩን ማደሪያ ይጠብቁ” (ዘሁ. 1:53) ኢየሱስ የኛ ካህን ስለሆነ የእኛም መከለያ መጋረጃችን ነው።

በእርሱ ስጋ መልበስ የተነሳ እግዚአብሔር ድንኳኑን በመካከላችን አኖረ፤ ክብሩንም እንድናይ አስቻለን (ዮሐ 1:14-18)። በኢየሱስ አማካኝነት ቅዱሱ እግዚአብሔር ሀጢያተኛ ከሆነ ህዝብ ጋር ለመኖር ቻለ።

`አለማትን ሁሉ የፈጠረ ጌታ በወቅቱ ከባርነት ካመለጡ ህዝቦች ጋር አብሮ የመሆኑ አንድምታ ዙሪያ ያስቡ። ይህ እግዚአብሔር ምን ያክል ለእኛ ቅርብ እንደሆነ ምን ያስተምረናል?`