---
title:  ተጨማሪ ሀሳብ
date:  04/03/2022
---

“የክርስቶስ ወደ ሰማይ ማረግ ተከታዮቹ ተስፋ  የተገባላቸውን በረከት እንደሚቀበሉ አመላካች ነው። የሱስ ሰማያዊውን ደጃፍ አልፎ ሲገባ በመላዕክት አድናቆትና አጀብ ይነግሳል። ይህ ስርአት እንዳለቀ መንፈስ ቅዱስ በሙላት ወረደ ክርስቶስም ከዛለም በፊት በነበረው በአባቱ ክብር በእርግጥም ከበረ። የጴንጤቆስጤ መንፈስ መውረድ አዳኙ የከፈተው ሰማያዊ ግንኙነት መፈጸም ነው። በቃል ኪዳኑ መሰረት ለተከታዮቹ መንፈስ ቅዱስን ላከ እንደ ካህን እና ንጉስነቱም በሰማይና በምድር ሁሉ ላይ ስልጣንን ተቀበለ በህዝቦቹም ላይ ተቀባ….

በድፍረት የኢየሱስን ስም እየጠሩ ወዳጄ ወይንም ታላቅ ወንድሜ ማለት አይችሉምን ከክርስቶስ ጋር የጠበቀ ግንኙነት እንዲያደርጉ ስለተደረጉ በሰማያዊ ስፍራ ከእርሱ ጋር አብረው ተቀምጠዋል። ለእርሱ ምስክር እንዲሆኑ ታዲያ ምን አይነት አንገብጋቢ ቃላትን ተጠቅመው ሃሳባቸውን ያስረዳሉ።” Ellen G. White, The Acts of Apostles, pp. 38, 46::

**የመወያያ ጥያቄዎች**

`1. ባለመዝሙሩ ሲናገር “ነፍሴ ወደ ሕያው አምላክ ተጠማች፤ መቼ እደርሳለሁ? የአምላክንስ ፊት መቼ አያለሁ?” (መዝ.42: 2) ይላል። ስለ እግዚአብሔር ሃልዎት ተመሳሳይ ጥማት ሊኖረን የሚችለው እንዴት ነው? እርሱን ስናመልከውና በእምነት ወደ እርሱ መገኘት ስንመጣ ደስተኞች ካልሆን ወደፊትስ ደስተኛ እንሆናለን? በእግዚአብሔር ፊት እንድንደሰት የሚያደርጉን ነገሮች ምንድን ናቸው?`

`2. በእምነት ላይ የሚዘብት መጽሐፍ ላይ የእኛን እምነት የሚያምንልን ሮቦትን ፈጠረ። ምንም እንኳን ይሄ ውሸት ያዘለ ቀልድ ቢሆንም እስራኤሎች በበረሃ የሰሩትን ስህተት ላለመድገም ማለትም በእኛና በእግዚአብሔር መካከል ሌላ አማላጅ ከመፈለግ መጠበቅ የምንችለው እንዴት ነው? ሌሎች ሰዎች በኛ ፈንታ መጽሐፍ ቅዱስን አጥንተው የመጽሐፍ ቅዱስ እውነት ላይ እንዲደርሱ ልንፈልግ እንችላለን። ሌሎች ሰዎች ደግሞ በነርሱ ፈንታ ሌሎች ሰዎች የሚፀልዩት ጸሎት ከነርሱ ይልቅ ትልቅ ሀይል እንዳለው ሊያስቡ ይችላሉ። ከዚህ መንፈሳዊ ወጥመድ መጠበቅ የምንችለው እንዴት ነው? ያለማንም ሰው ድጋፍ በኢየሱስ በኩል ወደ እግዚአብሔር መድረስ የምንችለው እንዴት ነው?`

`3. የዕብራውያን መጽሐፍ የሚነግረን ስለ ድነት ማረጋገጫ ነው። ይህንን ከሚገባው በላይ በድፍረት ከመጠቀም የምንቆጠበው እንዴት ነው?`