---
title:  ፊቱን ያያሉ
date:  03/03/2022
---

`ዕብ. 12:22-24ን ያንብቡ። የእግዚአብሔር መገኛ ወደ ሆነችው ሰማያዊቱ እየሩሳሌም መድረስ የምንችለው በምን ሁኔታ ነው?`

አማኞች በእምነት ወደ ጽዮን ተራራ; ሰማያዊቱ ኢየሩሳሌም እንደደረሱ ተገልጧል። በዚህ አግባብ የነርሱ ተሞክሮ የወደፊቱን ሁኔታ ያሳያል። ስለዚህ ሰማያዊቷ ኢየሩሳሌም “ተስፋ የምናደርገው” እና “ያላየነው” ሲሆን በእምነት የተረጋገጠልን ተብሎ የተነገረው ሃሳብ ውስጥ የሚካተት ነው (ዕብ. 11:1)። ነገሩ እውነት ቢሆንም የዚህ ጥቅስ ሙሉ ፍቺ ግን ይሄ አይደለም። እኛን በወከለን ኢየሱስ በኩል የእግዚአብሔር መገኘት ወዳለበት የጽዮን ተራራ ደርሰናል (ኤፌ. 2:5-7፤ ቆላ. 3:1)። የክርስቶስ ወደ ላይ ማረግ የእምነት ጉዳይ ሳይሆን እውነታ ነው። ይህ የዕብራውያን መጽሐፍ ላይ እምነታችንን አጥብቀን እንድንይዝ የተሰጠን ምክር ሀይል የሆነው ይህ የየሱስ እርገት የታሪክ ገፅታ ነው። ጳውሎስ እንዳለው “እንግዲህ በሰማያት ያለፈ ሊቀካህናት ስላለን… በእምነት እንቅረብ።” (ዕብ. 4:14 እና 16)

ስለዚህ በወኪላችን በኩል መድረስ ስለቻልን በዚሁ መሠረት ልንኖር ይገባናል። በእርሱ በኩል እኛ “ሰማያዊውን ስጦታ ቀምሰናል… መልካሙ የእግዚአብሔር ቃልና ሊመጣ ያለውን የአለም ሀይል ቀምሰናል” (ዕብ. 6:4-5)። የክርስቶስ ዕርገት እና በሰማያዊ ቤተ መቅደስ ያለው አገልግሎት እውነታ ጠንካራ “የነፍስ መልህቅ” ነው (ዕብ. 6:19)። የተስፋ ቃሉ ትርጉም ያለውና ልንተማመንበት እንደሚገባ ያረጋግጥልናል (ዕብ. 7:22)። ለኛ እምነት ታሪካዊ መልህቅ አለው። የእግዚአብሔር አላማ የሚፈፀመው በኢየሱስ ብቻ ሳይሆን በእኛም ነው። እንዳልነውም የኢየሱስ እርገት የእስራኤልን ሁለት የመጀመሪያ አመታዊ በአላትን የፈፀመ ነው። ይኸውም የፋሲካ በአልና የመከር (የጴንጤ ቆስጤ) በአላትን ነው። በዕብራውያን መጽሐፍ እና በራዕይ መጽሐፉ መሰረት የመጨረሻው ሃይማኖታዊ ጉዞ የዳስ በአል ገና ወደፊት የሚፈፀም ነው።

“ከየሱስ ጋር” እግዚአብሔር በሰራትና በፈጠራት … ከተማ የምናከብረው ነው (ዕብ. 11:10፤ 13-16)። ዳስ አንሰራም፤ ነገር ግን የእግዚአብሔር ዳስ ወይም ድንኳን ከሰማይ ወደ ምድር ትወርዳለች ከእርሱም ጋር ዘላለም እንኖራለን (ራዕይ 7:15-17፤ ራዕይ 21:1-4፤ ራዕይ 22:1-5; ዘሁ. 6:24-26)

`አለማችን በስቃይና ህመም የተሞላች ቢሆንም የዘላለም ሕይወት ተስፋ እውነት ስለመሆኑ መማር የምንችለው እንዴት ነው? ይህ እኛ አሁን በዚህ ህይወት የተሻለ ስሜት እንዲሰማን የሚያደርግ የፈጠራ ሃሳብ ነው ለሚሉ ምን አይነት ምላሽ ይሰጣሉ?`