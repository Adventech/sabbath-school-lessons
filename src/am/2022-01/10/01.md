---
title:  ኢየሱስ በመጋረጃው በኩል መንገድ ከፈተ
date:  26/02/2022
---

### ለዚህ ሳምንት ጥናት የሚከተሉትን ጥቅሶች ያንብቡ
ዕብ. 9:24፤ ዘጸ. 19: 3-4፤ ዕብ. 12:18-21፤ ዘሌ. 16:1-2፤ ዕብ. 10:19-22፤ ቆላ. 3:1።

> <p>የሣምንቱ ጥናት መሪ ጥቅስ</p>
> “ ክርስቶስ በእጅ  ወደ ተሰራች፥ የእውነተኛይቱ ምሳሌ ወደ ምትሆን ቅድስት አልገባምና፥ ነገር ግን በእግዚአብሔር ፊት ስለ እኛ አሁን ይታይ ዘንድ ወደ እርስዋ ወደ ሰማይ ገባ።” (ዕብ. 9:24)

ኢ  የሱስ ወደ ሰማይ ካረገ በኋላ ደቀ መዛሙርቱ ወዲያውኑ ከደብረ ዘይት ተራራ ላይ ሲመለሱ በደስታና በድል ተሞልተው ነበር። ጌታቸውና ወዳጃቸው በአለም ላይ ገዢ ወደ ሚያደርገው ስፍራ አረገና ፍጹም በሆነ መተማመን በስሙ ወደ አብ እንዲቀርቡና ከዚህም የተነሳ አብ ጸሎታቸውን እንደሚመልስላቸው ተናገራቸው (ዮሐ. 14:13፤ 17)። በአለም ሲጓዙ በክፉ ሀይል ጥቃት ቢደርስባቸውም ተስፋቸው ግን የጸና ነበረ። ኢየሱስ ስፍራ ሊያዘጋጅላቸው ወደ ሰማይ እንዳረገ ተረድተዋል (ዮሐ. 14:1-3)። ኢየሱስ የድነታቸው ጌታ ሆኖ በደሙ በኩል የሰማያዊ ቤታችንን መንገድ እንደከፈተላቸውም አውቀዋል።

የክርስቶስ ወደ ሰማይ ማረግ በዕብራውያን መጽሐፍ የስነ መለኮት አስተምህሮ ውስጥ ማዕከላዊ ስፍራን ይይዛል። ይህም የየሱስ አገዛዝ ጅማሮ ምልክት እና በእኛ ምትክ ሆኖ የሊቀ ካህንንነት አገልግሎት መጀመሩን ያሳያል። በስተመጨረሻም ወሳኙ ነገር የየሱስ እርገት በእግዚአብሔር ፊት በድፍረት አምነን እንድንቀርብ የሚያደርገንን አዲስ ኪዳን መጀመሩን የሚያመለክት ምሳሌ ነው። አሁን በኢየሱስና በርሱ ፅድቅ በኩል በእግዚአብሔር ፊት በድፍረት እንድንደርስ እድልን አግኝተናል።

_የዚህን ሳምንት ትምህርት አጥትንተው ለመጋቢት 5 ሰንበት ይዘጋጁ።_