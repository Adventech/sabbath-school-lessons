---
title:  የእግዚአብሔር ጥሪ
date:  28/02/2022
---

`ዕብ. 12:21ን ያንብቡ። በሲና ተራራ ላይ እስራኤላውያን ምን አይነት ነገር ተለማመዱ?`

እግዚአብሔር እስራኤልን ከግብጽ ሲጠራቸው አላማው ከእነርሱ ጋር ግላዊና የጠበቀ ግንኙነት ለመመስረት ነበር። “በግብፃውያን ያደረጉትን በንስርም ክንፍ እንደተሸከምኳችሁ ወደ እኔም እንዳመጣኋችሁ አይታችኋል።” (ዘፀ. 19:3-4) ብሏቸዋል። ስለዚህም በሙሴ በኩል እግዚአብሔር ከእርሱ ጋር ይገናኝ ዘንድ እንዲዘጋጁ መመሪያን ሰጠ። ህዝቡ አስቀድመው ራሳቸው መቀደስ ነበረባቸው (ዘፀ. 19: 10-15)። ያለ ዝግጅት የወጣ ሰው ሁሉ ይሞታል። ሆኖም ህዝቦቹ ራሳቸውን ለሁለት ቀናት ካዘጋጁ በኋላ በሶስተኛው ቀን “የመለከት ድምጽ በኃይል ሲነፋ. . . ወደ ተራራው እንዲቀርቡ” አዘዘ (ዘጸ. 19:13)።

ሙሴና የህዝቡ መሪዎች ወደ ተራራው ሲወጡ ሳለ የሚለማመዱትን ነገር ማለትም “እግዚአብሔርን ማየትና” በፊቱ “መብላትና መጠጣትን” (ዘፀ. 24:9-11) ህዝቡ እንዲለማመዱት ፈለገ። ህዝቡም ቆየት ብለው የእግዚአብሔርን ክብር እንዳዩ እግዚአብሔርም “ከሰው ጋር ሲነጋገርና ሰውዬውም በህይወት ሲኖር” (ዘዳ. 5:24) አዩ። ነገር ግን ያ ጊዜ ሲደርስ እምነታቸውን አጡ። ሙሴ ከዘመናት በኋላ ሲናገር “እናንተ በእሳቱ ምክንያት ፈርታቿልና ወደ ተራራውም አልወጣችሁምና” (ዘፀ. 5:5) ብሎ ነበር። በዚህ ፈንታ ግን ሙሴ የእነርሱ አማላጅ ሆኖ እንዲቀርብ ጠየቁት (ዘዳ. 5:25-27ን ከዘፀ. 20:18-21 ጋር ያነፃፅሩ) እግዚአብሔር በሲና ተራራ ላይ ቅድስናውን ሲገልጽ ህዝቡ እርሱን “መፍራት” ወይም ማክበርን እንዲማር ነበር። “እግዚአብሔርን መፍራት” ወደ ህይወት; ጥበብ እና ክብር ይመራል (ዘዳ. 4:10ን ከመዝ. 111:10; ምሳሌ 1:7; ምሳሌ 9:10፤ ምሳሌ 10:27 ጋር ያነፃፅሩ)። እርሱም ባለ ምህረት እና በፀጋ የተሞላ እንደሆነ እንዲረዱ ነበር (ዘፀ 34:4-8)።

እናም እግዚአብሔር እስራኤል ወደርሱ እንዲመጡ ሲሻ ህዝቡ ግን ፈሩና ሙሴ እንዲያማልዳቸው ጠየቁት። በዕብራውያን መፅሐፍ ላይ በሲና ተራራ ስለተከናወነው ሁኔታ ሲያብራራ ሙሴ ህዝቡ እምነት ስለማጣታቸው አስቀድሞ ካስታወሳቸው እና ለወርቅ ጥጃ ስለ መስገዳቸው ከተናገረ በኋላ በሀጢያታቸው የተነሳ እግዚአብሔርን ለመገናኘት እንደፈራ ተናገረ (ዘዳ. 9:19)። የህዝቡ ምላሽ እንደ እግዚአብሔር እቅድ ሳይሆን በተቃራኒው እምነት የማጣታቸው ውጤት ነበር።

`በኢየሱስ ምክንያት ቅዱስ ወደ ሆነው አምላክ ለመቅረብ መፍራት የሌለብን ለምንድነው? ወደርሱ ለመቅረብ ከኛ የሚጠበቀው ነገር ምንድን ነው?`