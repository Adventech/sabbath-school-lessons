---
title:  በእምነት ረዓብና ሌሎቹ
date:  09/03/2022
---

`ዕብ.11:31ንና ኢያሱ 2:9-11ን ያንብቡ።አረማዊ የሆነችው ረዓብ ከቅዱሳን ተርታ የተሰለፈችው ለምን ነበር?`

ረዓብ በዕብራውያን 11 ከምናገኛቸው ሰዎች ሁሉ እጅግ ያልተጠበቀችው ነች።ረዓብ በስም ከተጠቀሱቱ ሁለት ሴቶች አንዷ ነች። በመጀመሪያ ቀደምት አባቶች ከዚያም የእስራኤል ጻድቅ የእምነት አባቶች በተጠቀሱበት ዝርዝር እሷ በአስረኛ ደረጃ ስሟ ተጠቅሷል።ወደርሷ ስንመጣ ሴት መሆኗ ብቻ ሳይሆን ከአሕዛብ ዘር የሆነች ጋለሞታ ነበረች። እጅግ የሚያስገርመው ነገር ደግሞ በምዕራፉ የመልዕክት ማዕከልና ጡዘት ላይ መሆኗ ነው።ዝርዝሩ ለየት ባመልኩ የተዋቀረ ነው። ሁሉም ሲጀምር በእምነት የሚልን ሀረግ ይጠቀማል። ዋና አካሄዱ በእምነት አክሎ ይህንንና ያንን አደረገ ወይም በእምነት ያና ይሄ ለእከሌ ሆኑለት የሚል ነው።እንዲህ እያለ እየደጋገመ ሲሄድ ኢያሱ በእምነት ህዝቡን ወደ ተስፋይቱ ምድር መራ የሚል መልዕክት አንባቢዎች እንዲጠብቁ ያስገድዳል።

ጥቅሱ የሚለው ግን ያንን አይደለም። በተቃራኒው ኢያሱ ይታለፍና ጋለሞታይቱ የርሱን ቦታ ትይዛለች። ረዓብ ከተጠቀሰች በኋላ እየደጋገመ የሚሄድበትን አካሄድ አቁሞ “እንግዲህ ምን እላለሁ?(ዕብ.11:32) ይላል። ከዚያ ጳውሎስ በፍጥነት ስሞችንና በዝርዝር የማይገልጻቸውን ክስተቶች ይዘረዝራል። የረዓብ የእምነት ተግባር መስማቷ;ማመኗ ባይታይም መታዘዟ ነበር። የግብጽን መቅሰፍቶች;ወይም በቀይ ባህር መሻገራቸውን; ውሃ ከዓለት ሲፈልቅ; ወይም መና ከሰማይ ሲወርድ አላየችም፤ ነገር ግን አመነች። ኢየሱስ ሲሰብክ ወይም ተዓምራትን ሲያደርግ ላላዩት የዕብራውያን አንባቢዎች ለኛም ላላየነው መልካም ምሳሌ ሆነች።

ረዓብ በኢያሪኮ ውስጥ የምትኖር ሴተኛ አዳሪ ነበረች። ከተማይቱን ለመሰለል የተላኩትን ሁለት የእስራኤል ሰላዮች ደበቀች። ለነርሱ ስላሳየችው ደግነትና ስለ እግዚአብሔር ነገር ሰላዮቹ ኢያሪኮን ሲያጠቁ እርሷና ቤተሰቦቿን እንደሚያተርፉላት ቃል ገቡላት።Daughters of God p.35. ከዚያም ጳውሎስ ብዙዎች የተጋፈጡትን ትግል መዘርዘሩን ይቀጥላል(ዕብ.11: 35-38)። መዳንን ሳይቀበሉ(ዕብ.11:35) የሚለው ሀረግ ማምለጥ እየቻሉ አይኖቻቸው በእግዚአብሔር ሽልማት ላይ ስላተኮረ ራሳቸውን ሳያድኑ መቅረታቸውን የሚያሳይ ነው።

`እነዚህ ነገሮች ሲፈጸሙ በአይኖቻችን ባናይም (የስድስት ቀን ፍጥረት;ከግብጽ መውጣት;የክርስቶስ መስቀልን) ስለመፈጸማቸው እንድናምን ብዙ ምክያቶች ያሉን ለምንድነው?`