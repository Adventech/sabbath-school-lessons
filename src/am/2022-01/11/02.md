---
title:  ጻድቅ በዕምነት ይኖራል
date:  06/03/2022
---

`ዕብ.10:35-39ን ያንብቡ። በነዚህ ቁጥሮች ውስጥ እግዚአብሔር እየተናገረን ያለው ምንድነው?`

ጽናት የእግዚአብሔር የመጨረሻ ዘመን ሕዝቦች አንዱ ባህሪ ነው፤የተስፋ ቃላቱን ያለጽናት ሊቀበሉ አይችሉም(ራዕ.13:10;ራዕ.14:12)።ለመጽናት ደግሞ አማኞች እምነታቸውን አጥብቀው ሊይዙ ይገባል(ዕብ.10:23;ዕብ.4: 14)።ጳውሎስ እንደነገረን የምድረ በዳው ትውልድ የተስፋይቱን ምድር ሊወርሱ ያልቻሉት እምነት ስለጎደላቸው ነበር(ዕብ. 3:19)። የዕብራውያን መልዕክት አማኞች በተስፋው ፍጻሜ ጫፍ ላይ እንደደረሱና (ዕብ. 9:28; ዕብ. 10:25; 36-38) ተስፋውን መውረስ ከፈለጉ እምነትን መለማመድ እንዳለባቸው ይገልጻል(ዕብ.10:39)።

ጳውሎስ ስለ እምነት ማብራራቱን ከዕንባቆም 2:2-4 በመጥቀስ ይጀምራል። ዕንባቆም ክፉ ሰዎች ጻድቁን ሲያስጨንቁት እግዚአብሔር አይቶ ለምን ዝም እንዳለ ጠይቋል (ዕን. 1:12-17) ነብዩና ህዝቡ እንደተሰቃዩ ስለነበር እግዚአብሔር ጣልቃ እንዲገባ ፈለጉ። እግዚአብሔር ደግሞ የርሱ የተስፋ ቃል የሚፈጸምበት ጊዜ ስለተቀጠረ እንዲጠብቁ ነገራቸው(ዕንባ. 2:2-4)። ዕንባቆምና ህዝቡ ልክ እንደ እኛ በተስፋ ቃሉና በፍጻሜው ጊዜዎች መካከል ይኖሩ ነበር። የእግዚአብሔር መልዕክት በዕብራውያን ውስጥም ቀጥሎ ሊመጣ ያለው ይመጣል፤አይዘገይምም (ዕብ.10:37) ይላል።

መልዕክቱ የሚናገረው ስለ ኢየሱስ ነው።ጻድቅ የሆነው፤እምነትን በአካል የገለጠው;አብን ደስ የሚያሰኘውና ለሰው ህይወትን የሚሰጠው እርሱ ነው(ዕብ.10:5-10)። ታዲያ ለምን ይዘገያል? አይዘገይም።አንዴ ሊሞትልን መጥቷል (ዕብ.9:15-26)፤ደግሞም በተቀጠረው ጊዜ በርግጥም እንደገና ይመጣል(ዕብ.9:27-28;ዕብ.10: 25)። የእግዚአብሔር መልዕክት ቀጥሎም ጻድቁ በእምነት ይኖራል(ዕብ.10: 38) ይላል።ጳውሎስ ተመሳሳዩን መልዕክት በሮሜ 1:17ና ገላትያ 3:11 ላይ አስቀምጧል። በተለይ ሮሜ 1:16-17 የእግዚአብሔር ጽድቅ ከእምነት ወደ እምነት ይገለጣል ብሎ ስለሚናገር ብርሃንን ይፈነጥቃል።ጳውሎስ ሊል የፈለገው የእግዚአብሔር ለተስፋ ቃሎቹ ታማኝ መሆን ይቀድማል ከዚያም የርሱ ታማኝነት የኛን እምነት/ታማኝነት ያመጣል።

እግዚአብሔር ለሰጠን የተስፋ ቃላት ታማኝ ሆኖ ስለሚኖር(2ጢሞ.2:13) በምላሹ ጻድቁ በታማኝነት ይጸናል።

የኛ እምነትና ቀጣይነቱም ከእግዚአብሔር ታማኝነት የመነጨ መሆኑን መረዳት የሚጠቅመን ለምንድነው? እርሱ ለኛና ለገባቸው የተስፋ ቃላት ታማኝ በመሆኑ ላይ የበለጠ መተማመን የምንችለው እንዴት ነው?`