---
title:  ኢየሱስ የእምነታችን ጀማሪና ፈፃሚ
date:  05/03/2022
---

### ለዚህ ሳምንት ጥናት የሚከተሉትን ጥቅሶች ያንብቡ
ዕብ. 10:35-39; ሮሜ 1:17; ዕብ. 11; ኢያሱ 2:9-11; ዕብ. 12:1-3።

> <p>የሣምንቱ ጥናት መሪ ጥቅስ</p>
> “የእምነታችንንም ራስና ፈጻሚውን ኢየሱስን ተመልክተን፥ በፊታችን ያለውን ሩጫ በትዕግሥት እንሩጥ፤ እርሱ ነውርን ንቆ በፊቱም ስላለው ደስታ በመስቀል ታግሦ በእግዚአብሔር ዙፋን ቀኝ ተቀምጦአልና።” (ዕብ. 12:2)

ዕብራውያን 11 እና 12 ከዕብራውያን መልዕክት ምዕራፎች ሁሉ እጅግ የሚወደዱ ናቸው። የክርስትና ህይወትን ሁሉም የሚሳተፉበትና ታማኝ ሆነው የሚጸኑት ሽልማቱን የሚቀበሉበት ውድድር አድርገው ያስቀምጡታል። ምዕራፎቹ የድነትን ታሪክ በቀደመው ዘመን የነበሩ የእምነት ሰዎች በመከራዎች ውስጥ የጸኑበትና እስካሁን ሽልማታቸውን ያልተቀበሉበት ውድድር አድርገው ይገልጹታል። ያ የሆነበት ምክንያት በነርሱ ብቻ ሳይሆን ታሪኩ በኛ ስለሚጠናቀቅ ነው።

በኛ ነው የሚደመደመው ድራማው የሚያበቃው የመጨረሻውን የውድድር ክፍል እኛ ገብተንበት ስንሮጥና ከኢየሱስ ጋር በአብ ቀኝ ስንቀመጥ ነው። ኢየሱስ ብርታት ሆኖን ሩጫውን እንዴት መሮጥ እንዳለብንም ምሳሌ ሆኖ ይመራናል።ሽልማቱ የእውነት መሆኑን የሚመሰክርልን ትክክለኛው ምስክር እርሱ ሲሆን መንገዱን የሚከፍትልን ቀዳሚያችም እርሱ ነው(ዕብ.6:1920;ዕብ.10:19-23)። ዕብራውያን 11 እምነት እስካሁን ተፈጽመው ባናያቸውም በእግዚአብሔር የተስፋ ቃላት ላይ መታመን እንደሆነ ይናገራል። ይህ ትምህርት እምነት ምን እንደሆነና ካለፉት ምሳሌዎች በተለይም የእምነታችን ጀማሪና ፈጻሚ የሆነውን ኢየሱስን በመመልከት እንዴት እንደሚገኝ ያስገነዝበናል።

_የዚህን ሳምንት ትምህርት አጥትንተው ለመጋቢት 12 ሰንበት ይዘጋጁ።_