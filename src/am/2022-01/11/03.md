---
title:  በእምነት አብርሃም
date:  07/03/2022
---

የዕብራውያን መልዕክት እምነትን ሲተረጉም ተስፋ ስለምናደርገው ነገር የሚያስረግጥ የማናየውንም ነገር የሚያስረዳ (ዕብ.11:1) ነው ይላል። ከዚያ ከእስራኤል ታሪክ እምነትን በምሳሌ ያሳዩ ታማኝ ሰዎችን ዝርዝር በመግለጽ እምታቸውን በተግባሮቻቸው እንዴት እንደገለጹ ያሳያል።

`ዕብ.11:1-19ን ያንብቡ። የዕምነት ጀግኖቹ በተግባር ያሳዩትና ምሳሌ የሆኑት እንዴት ነበር?  እምነታቸውን  _`

ምናልባትም አብርሃም በዚህ ምዕራፍ ውስጥ እጅግ ወሳኙ ባለ ታሪክ ነው። በተለይ የአብርሃም የመጨረሻው የእምነት ተግባር ስለ እውነተኛ እምነት ትልቅ ትምህርትን የሚሰጥ ነው። የዕብራውያን መልዕክት እግዚአብሔር ለአብርሃም ልጁን ይስሃቅን መስዋዕት አድርጎ እንዲያቀርብ መጠየቁ በእግዚአብሔር በኩል ልክ ያልሆነ ነገርን እንደሚያሳይ አመላክቷል(ዕብ.11:17-18)። ይስሐቅ የአብርሃም ብቸኛ ልጅ አልነበረም። የአብርሃም የበኩር ልጅ እስማኤል ቢሆንም አብርሃም የሳራን ምክር ሰምቶ እስማኤልንና እናቱን እንዲያስወጣቸው እግዚአብሔር ሲፈቅድለት እንመለከታለን። ምክንያቱም እግዚአብሔር ስለሚጠነቀቅላቸውና የአብርሃም ዘር በይስሃቅ ስለሚጠራ ነው(ዘፍ.21:12-13)።

ሆኖም በቀጣዩ ምዕራፍ አብርሃም ልጁን ይስሃቅን መስዋዕት አድርጎ እንዲያቀርብለት እግዚአብሔር ይጠይቀዋል። በዘፍጥረት 22 እግዚአብሔር ያዘዘው ነገር በዘፍጥረት 12-21 ላይ እግዚአብሔር የገባቸውን ቃላት በግልጽ የሚቃረን ይመስላል። የዕብራውን መልዕክት ሲደመደም አብርሃም ይስሃቅን ከሰዋው በኋላ እግዚአብሔር እንደሚያስነሳው በማመን እንቆቅልሹን እንደፈታው በመናገር ይደመድማል። ይህ አስደናቂ ነው ምክንያቱም ማንም ገና ከሞት አልተነሳም ነበር። ሆኖም አብርሃም ከእግዚአብሔር ጋር የነበረው የቀደመ ልምምድ ወደዚያ ድምዳሜ የመራው ይመስላል።ዕብራውያን 11:12 እንደሚገልጸው ይስሃቅ የተጸነሰው የሞተን ሰው ከመሰለው ከአንዱ በእግዚአብሔር ኃይል ነበር።

አብርሃም የሞተን ሰው ቢመስልም ሳራም መካን ብትሆንም በተስፋ የብዙ ህዝብ አባት እንደሚሆን እግዚአብሔር ለሞተው ነገር ህይወትን እንደሚሰጥና የሌለውን እንዳለ አድርጎ እንደሚጠራ (ሮሜ 4:17-20) እንዳመነ ጳውሎስ ይናገራል።ስለዚህ አብርሃም ለይስሃቅ ከሞተው ውስጥ ህይወትን ከሰጠው አሁንም ያን ሊያደርግ እንደሚችል አምኗል ማለት ነው።ቀደም ብሎ በነበረው በእግዚአብሔር አመራር ውስጥ ወደፊት ምን ሊያደርግ እንደሚችል አብርሃም ተመለከተ።

`ትላንት እግዚአብሔር እንዴት እንደመራን ማሰላሰል አሁን በርሱ ላይ የሚኖረንን እምነት ሁኔታ የሚወስነው እንዴት ነው?`