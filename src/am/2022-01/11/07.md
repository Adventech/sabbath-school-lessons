---
title:  ተጨማሪ ሀሳብ
date:  11/03/2022
---

“በእምነት የክርስቶስ ትሆናላችሁ፤ በእምነትም በርሱ  ሆናችሁ ልታድጉ ይገባል- በመስጠትና በመውሰድ። ልባችሁን; ፈቃዳችሁን; አገልግሎቶቻችሁን ማለትም ሁለመናችሁን ለርሱ በማስረከብ የርሱን ትዕዛዝ ልትታዘዙ ይገባችኋል። እናም ሁሉንም ማለትም የበረከት ሙላት የሆነውን ክርስቶስ በልባችሁ እንዲኖር; ብርታታችሁ; ፅድቃችሁ; ዘላለማዊ ረዳታችሁ እንዲሆንና እንድትታዘዙ ኃይል እንዲሰጣችሁ የራሳችሁ ልታደርጉት ይገባል።” ኤለን ጂ. ኋይት; ወደ ክርስቶስ የሚመራ መንገድ; ገፅ 70 “እግዚአብሔር እምነታችንን የምንመሰርትበት በቂ ማስረጃ ሳይሰጠን እንድናምነው አይጠይቀንም።

መኖሩ; ባህሪውና; የቃሉ እውነትነት ሁሉም ምክንያታዊ በሆኑ ምስክሮች ላይ የተመሠረቱ ናቸው፤ እነዚህም ምስክሮች የተትረፈረፉ ናቸው። ሆኖም እግዚአብሔር የጥርጥር በርን አልዘጋም። በዓይን የሚታይ ማረጋገጫ ባናገኝም እምነታችን በማስረጃዎች ላይ መመስረት አለበት። መጠራጠር ለሚፈልጉ መግቢያን ሊያገኙ ይችላሉ፤ እውነትን ማወቅ ለሚፈልጉ እምነታቸውን የሚመሠርቱባቸው ብዙ ማስረጃዎችን ያገኛሉ።” “ውስን የሆኑት አእምሮዎች ገደብ የሌለውን የርሱን ሥራዎችና ባህሪ ሙሉ በሙሉ መረዳት አይችሉም።

እጅግ ብልህና እጅግ ተምሬያለሁ ብሎ ለሚያምነው ሰው ቅዱስ ማንነቱ ሚስጥር ይሆንበታል። “የእግዚአብሔርን ጥልቅ ነገር ልትመረምር ትችላለህን? ወይስ ሁሉን የሚችል አምላክ ፈጽመህ ልትመረምር ትችላለህን?” (ኢዮብ 11:7-8)” ኤለን ጂ. ኋይት; ወደ ክርስቶስ የሚመራ መንገድ; ገፅ 105

**የመወያያ ጥያቄዎች**

`1. አንድ ቀደምት ተመራማሪ ክርስትያን በላቲን ቋንቋ ክሪዶ ኡት ኢንተሊጋም ወይም በአማርኛ “ማስተዋል እንድችል አምናለሁ” ብሎ ነበር። ዕብ. 11:3 ላይ “. . . በእምነት እናስተውላለን” ይላል። በማመንና በማስተዋል መካከል ያለው ግንኙነት ምንድነው? በአብዛኛው እምነት ከማስተዋል በፊት የሚመጣው ለምንድነው? ማለትም አንዳንድ ጊዜ መጀመሪያ ላይ መረዳት ባልቻልናቸው ጉዳዮች ላይ በእምነት መሄድና የበለጠው መረዳት ቆየት ብሎ የሚመጣው ለምንድነው?`

`2. “ፒስቲስ” የሚለው የግሪኩ ቃል “እምነትም” “ታማኝነትም” የሚል ትርጉም አለው። በእምነት መኖር የሚለውን ኃሳብ ለመረዳት ሁለቱም ትርጉሞች አስፈላጊ የሆኑት ለምንድነው? በዕብራውያን 11 ያሉት ሰዎች እምነታቸው እውነት መሆኑን ታማኝ በመሆን ያሳዩት እንዴት ነበር? እኛስ ተመሳሳዩን ነገር ማድረግ የምንችለው እንዴት ነው?`

`3. እምነት የእግዚአብሔር ስጦታ መሆኑን ብናስተውልም(ሮሜ 12:3) ያንን ስጦታ በመቀበልና በማቆየት ረገድ ምን አይነት ሚና ልንጫወት እንችላለን?`