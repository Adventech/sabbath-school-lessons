---
title:  ኢየሱስ የእምነታችን ጀማሪና ፈጻሚ
date:  10/03/2022
---

`ዕብራውያን 12:1-3ን ያንብቡ። እነዚህ ጥቅሶች ምን እንድናደርግ እየጠየቁን ነው?`

ስለ እምነት የተገለጹት ነገሮች ከፍታ በዕብራውያን 12 ላይ ኢየሱስ ጋ ይደርሳል። ጳውሎስ በሚመጣውና በማይዘገየው ኃሳቡን ይጀምርና የእምነታችን ፈጻሚ በሆነው ኢየሰስ ይደመድማል (ዕብ.12:2)። ኢየሱስ የእምታችን ጀማሪና ፈጻሚ ነው። ይህ ማለት እምነት እንዲኖረን የሚያስችለንና እምነት ምን ማለት እንደሆነ በአካል ምሳሌ የሆነን ኢየሱስ ነው ማለት ነው።ከኢየሱስ ጋር እምነት ፍጹም መግለጫውን አግኝቷል። ኢየሱስ የእምታችን ጀማሪ የሆነባቸውን ቢያንስ ሶስት ነገሮች እንጥቀስ። በመጀመሪያ ሩጫውን ሙሉ በሙሉ ሮጦ የጨረሰው እሱ ብቻ ነው። በቀደመው ምዕራፍ የተነገረላቸው ሰዎች ግባቸውን ገና አልደረሱም (ዕብ.11: 39-40)። ኢየሱስ ግን በሰማይ ወደ እግዚአብሔር እረፍት ገብቶ በአባቱ ቀኝ ተቀምጧል። እኛም ከነዚያ ጋር ወደፊት ከኢየሱስ ጋር እንነግሳለን(ራዕ.20: 4)።

በሁለተኛ ደረጃ ሌሎች ሩጫቸውን እንዲሮጡ ያስቻለው የኢየሱስ ፍጹም ህይወት መኖር ነበር(ዕብ.10:5-14)። ኢየሱስ ባይመጣ ኖሮ የሁሉም ሰው ሩጫ ከንቱ ይሆን ነበር። በመጨረሻም እምነት ያለን በኢየሱስ ምክንያት ነው። ከእግዚአብሔር ጋር አንድ እንደመሆኑ እግዚአብሔር ለኛ ያለውን ታማኝነት ገለጸ። እግዚአብሔር እኛን ለማዳን ያለውን ጥረት አላቋረጠም ስለዚህ እኛም ካላቋረጥን ወደ ሽልማቱ እንደርሳለን። ኢየሱስ በትዕግስት ሲሮጥ እኛ ታማኝ ባልነበርንበት ጊዜ እንኳን ታማኝ ሆነ(2 ጢሞ.2:13)።የኛ እምነት ለርሱ ታማኝነት መልስ ብቻ ነው።

በመጨረሻ ኢየሱስ የእምነት ሩጫ እንዴት እንደሚሮጥ ምሳሌ ሆኖ ስላሳየን የእምነታችን ፈጻሚ ነው።እንዴት ነበር የሮጠው ለኛ ሲል ሁሉን በመተው ሸክም የሚሆኑበትን ነገሮች ሁሉ ጣለ(ፊል.2:5-8)። መቼም ኃጢአትን አላረገም። ኢየሱስ አይኑን በሽልማቱ ማለትም በፊቱ ባለው ደስታ ማለትም በርሱ ጸጋ የሰው ዘር መዳን ላይ አተኮረ። ስለዚህ አለመስተዋልን;መገፋትን ተቋቁሞ የመስቀሉን ሀፍረት ናቀ(ዕብ.12:2-3)።

አሁን መሮጥ የኛ ተራ ነው። በኛ ብርታት ኢየሱስ የደረሰበትን መቼም መድረስ ባንችልም ምሳሌው ከፊታችን አለልን። ስለዚህ በርሱ በማመንና አይናችንን በርሱ ላይ በማድረግ (ከኛ በፊት የነበሩት እንዳደረጉት) ታላቅ ሽልማት እንደሚሰጠን የገባልንን ቃል በማመን በእምነት ወደፊት እንቀጥላለን።