---
title:  ሙሴ:በማይታዩት ማመን
date:  08/03/2022
---

`ዕብራውያን 11:20-28ን ያንብቡ። እነዚህ የእምነት ሰዎች ምን አደረጉ? ተግባሮቻቸው ከተስፋና ካልታዩ ነገሮች ጋር የሚገናኙት እንዴት ነው?`

በዚህ የእምነት ምዕራፍ ሙሴ ሁለተኛው ዋና ምሳሌ ነው።የሙሴ ህይወት የተጀመረውና የተጠናቀቀው ለንጉሱ ባሳያቸው ሁለት እምቢተኝነቶች ነው።ወላጆቹ የንጉሱን አዋጅ ስላልፈሩ ሙሴ ህጻን እያለ ደበቁት(ዕብ.11: 23)፤እናም ሙሴ የንጉሱን ቁጣ ሳይፈራ ከግብጽ ወጣ(ዕብ.11:27)። የሙሴ እጅግ ልዩ የሆነው ተግባር የልጅ ልጅ እንዳይባል እምቢ ማለቱ ነበር (ዕብ.11: 24)። የሙሴ አሳዳጊ እናትን የፈርኦን ሴት ልጅ ብሎ መጥራቱ ቀጣዩ ፈርኦን እንዲሆን እንደታጨ የሚገልጽ ነው። ሆኖም ሙሴ ነጻ የወጡት ባሮች(እንደውም ስደተኞች)መሪ ለመሆን ሲል በጊዜው ታላቅ የነበረችው ሀገር መሪ መሆንን ለመተው ፈቅዶ ነበር።

`ዕብራውያን 11:24-27ና ዕብራውያን 10:32-35ን ያነጻጽሩ። የዕብራውያን መልዕክት የተጻፈላቸው ሰዎችና የሙሴ ልምምድ ምን የሚያመሳስላቸው ነገር አለ?`

የሙሴ ታላቅነት ከግብጽ ንጉስ አሻግሮ ማየት መቻሉና የማይታየውን ማለትም የእግዚአብሔርን ተስፋ ማየት መቻሉ ነው።ዕብራውያን እንደሚለው የሙሴ አይኖች ከግብጽ ሀብቶች ይልቅ በሽልማቱ ላይ ያተኮሩ ነበሩ። ይህ ሽልማት በዕብራውያን 10:35 ላይ የተጠቀሰውና እግዚአብሔር በርሱ ለሚያምት ሁሉ ተስፋ የሰጠው(ቃል የገባው)ነው። ስለ ሙሴ ውሳኔ የተናራቸው የጳውሎስ ቃላት በመጀመሪያዎቹ አንባዎች ልብ በኋይል ያስተጋቡ ነበር።

በክርስቶስ በማመናቸው ምክንያት መገፋቶችንና ስድቦችን ሲቋቋሙ ቆይተዋል። ተገፍተውም ንብረቶቻቸውን አጥተዋል(ዕብ.10:32-34)።አንዳንዶች በእስር ቤት ውስጥ ነበሩ(ዕብ.13: 3)። በተመሳሳይ ሙሴ ግብጽ ልትሰጥ የምችለው የትኛውም ነገር ክርስቶስ ከሚሰጠው ሽልማት እንደማይበልጥ ስላመነ የግብጽን ሀብት ከክርስቶስ ጋር በመሆን በመሰደብ ለውጦ ከእግዚአብሔር ሕዝብ ጋር መከራን መቀበልን መረጠ።

`እርስዎ በእምነትዎ ምክንያት ምን አይነት ችግሮችን ተጋፍጠዋል? ምን መተው ነበረብዎት አሁን ላይ ማየት ባይችሉም ሽልማቱ ሌላ ነገር ሊተዉለት የሚገባ የሆነው ለምንድነው?`