---
title:  የወንድማማች መዋደድ ይኑር
date:  19/03/2022
---

### ለዚህ ሳምንት ጥናት የሚከተሉትን ጥቅሶች ያንብቡ
በዚህ ሳምንት ትምህርት የሚከተሉትን ጥቅሶች ያንብቡ ዕብ. 13፤ ሮሜ 12:13፤ ኤፌ. 5:3-5፤ 1ጴጥ. 5:1-4፤ ዕብ. 2:9፤ ዕብ. 4:16፤ ገላ. 2:20

> <p>የሣምንቱ ጥናት መሪ ጥቅስ</p>
> “የወንድማማች መዋደድ ይኑር” (ዕብ. 13:1)

ዕብራውያን 13 ሐዋርያው የሚነግረንን የማጠቃለያ ምክር ይነግረናል: “የወንድማማች መዋደድ ይኑር” (ዕብ. 13:1)። በፅሁፉ ሁሉ ውስጥ ከንጉሳችንና ሊቀ ካህናችን ኢየሱስ ጋር ቤተሰብነት ያለን ወንድሞቹና እህቶቹ መሆናችንን አረጋግጧል። ፀሐፊው ተደራሲያኑን የሚያያቸው ለድነታቸው የሚሰሩ ግለሰቦች ብቻና ከየሱስ ጋር አንድ ለአንድ ግንኙነት እንዳላቸው ሳይሆን እንደ ቤተሰብ እና አብሮ እንደዳኑ ግለሰቦች ነው። ጳውሎስ ለኛ የሰራውን ሥራ የገለፀው “የወንድማማች መዋደድ” ብሎ ነው “ወንድሞቼ ብሎ ሊጠራቸው አላፈረም” (ዕብ. 2:11)። ስለዚህ አማኞች የሱስ ለኛ ያደረገውን በሙሉ እርስ በርሳችን ማድረግ አለብን።

በደብዳቤው ሁሉ ውስጥ የወንድማማች መዋደድ “እርስ በርስ መመካከርን” የሚያካትት ሲሆን በዚህም የተነሳ ማንም የእግዚአብሔር ፀጋ አይጎድለውም (ዕብ. 3:13; ዕብ. 10:24-25; ዕብ. 12:15-17)። በምዕራፍ 13 ላይ ብዙ ሃሳቦችን አካቷል፤ እንግዶችን መቀበል (ዕብ. 13:2) የታሰሩትን መጠየቅ እና የተጨቆኑትን መደገፍ (ዕብ 13:3); ጋብቻን ማክበር (ዕብ. 13:4); ክፉ መሻትን ማስወገድ (ዕብ. 13:5-6); ዋኖቻችን ያዘዙንን መታዘዝንና (ዕብ. 13:7-17) ለደራሲው መጸለይንም (ዕብ. 13:18-19) ያካትታል።

_የዚህን ሳምንት ትምህርት አጥትንተው ለመጋቢት 26 ሰንበት ይዘጋጁ።_