---
title:  የእግዚአብሔር ህዝቦችን መንከባከብ
date:  20/03/2022
---

`ዕብ. 13:1-2፤ ሮሜ 12:13፤ 1 ጢሞ. 3:2፤ ቲቶ 1:8 እና 1 ጴጥ. 4:9ን ያንብቡ። በቀደመችው ቤተክርስቲያን እንግዳን የመቀበል ሚና ምን ነበር?`

ክርስትና በየቦታው የመንቀሳቀስ ንቅናቄ ሲሆን በብዛት በክርስቲያኖችና ክርስቲያን ባልሆኑ መስተንግዶ ላይ ይመሰረት ነበር። እንግዶችን መቀበል “አትርሱ” የሚለው ትዕዛዝ አንድን ሰው እንግዳ አድርጎ ለመቀበል አለማሰብን ብቻ ሳይሆን አውቆ ችላ ማለትንም ለማመልከት ነው። ጳውሎስ እንግዶችን ስለመቀበል ሲናገር አማኞችን ብቻ አይደለም። አንዳንዶች እንግዶችን ሲቀበሉ ሳያውቁ መላእክትን እንዳስተናገዱ እያስታውሳቸው ነበር (ዕብ. 13:2)። የሶስቱ ሰዎች አብርሃም እና ሳራን ለመጎብኘት መምጣትን እያሰበ ይሆናል (ዘፍ. 18:2-15)። እንግዶችን ማስተናገድ ያለንን ነገር ለሌሎች ማካፈልን; ኢየሱስ ለኛ እንዳደረገውም ከሌሎች ጋር አብሮ መከራ መቀበልን ያመለክታል (ዕብ. 2:10-18)።

በእስር ቤት ላሉ የወንድማማች ፍቅር ማሳየት ማለት ታሳሪዎችን በፀሎታችን ማሰብ ብቻ ሳይሆን ቁሳዊ እና ስሜታዊ ድጋፍን በማበርከት እረፍት እንዲሰማቸው ማድረግ ነው። እስረኞችን ሆን ብሎ ችላ የማለት ሁኔታ ነበረ። በማህበረሰቡ ዘንድ ለተኮነኑት ቁሳዊ እና ስሜታዊ ድጋፍ ስናበረክት ራሳችንን ከእነርሱ ጋር አብረን እንድንቆጥር እያደረግን ነው። ይህን የሚያደርጉ ሰዎች ከእነርሱ ጋር “አጋርነት” በመፍጠራቸው በተወሰነ መልኩ ማህበረሰባዊ ለሆነ ጥቃት(መገለል) ራሳቸውን አጋልጠዋል (ዕብ. 10:32-34)።

ጳውሎስ እስረኞችን በተመለከተ የማበረታቻ ቃላትን ሲናገር ምስላዊ አገላለፆችን ተጠቅሟል። በመጀመሪያ ፀሐፊው አንባቢያን የቀድሞ ስጋዊ ወንድሞቻቸውን እንዲያግዙ ይጠይቃቸዋል። “በነቀፋ እና በጭንቅ በገሃድ ለተጋለጡ” ከእነርሱ ጋር “ህብረት” ወይም “አጋርነት” አድርገዋል (ዕብ 10:33)፤ ሁለተኛው “መጨቆን” የሚለው አገላለፅ የሚያስተጋባው የሙሴን ምሳሌ ነው:“ስለ ክርስቶስ መነቀፍ እጅግ የሚበልጥ ባለጠግነት እንዲሆን አስቦአልና ለጊዜው በሀጢአት ከሚገኝ ደስታ ይልቅ ከእግዚአብሔር ህዝብ ጋር መከራ መቀበልን መረጠ” (ዕብ. 11:25)።

በስተመጨረሻም ጳውሎስ ስለ ወንድማማች መዋደድ ጽንሰ ሃሳብ ይናገራል። አንባቢያን “ራሳችሁ ደግሞ በሥጋ እንዳለ ሆናችሁ አስቡ።” እያለ ያሳስባቸዋል (ዕብ 13:3)። ሰው እንደመሆናቸው እነርሱም በእዛ ሁኔታ ውስጥ ቢሆኑ ማለትም በእስር ቤት ቢሆኑ ሌሎች ሊያደርጉላቸው የሚወዱትን እነርሱ እንዲያደርጉ ነገራቸው። ስለዚህም ህዝቡ እነዚህ እስረኞች እንዳልተረሱ ለማሳየት ቁሳዊ እና ስሜታዊ ድጋፍን ሊለግሷቸው ይገባቸዋል።

`የቤተክርስቲያን አባል ቢሆኑም ባይሆኑም በእስር ቤት ላሉ ከዚህ በላይ ልናደርግላቸው የሚገባ ሌላ ምን ነገር አለ?`