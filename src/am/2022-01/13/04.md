---
title:  ዋኖቻችሁን አስቡ
date:  22/03/2022
---

`ዕብ. 13:7-17ን አንብቡ። ከመሪዎቻችን ጋር ያለን ግንኙነት ምን መመምሰል አለበት`

ዕብ. 13:17 የጉባኤዎቻችንን ዋኖች እንድናከብር እና እንድንታዘዝ የሚመክር ሃሳብ አለው። ባለፉት ጊዜያት የእግዚአብሔርን ቃል ያስተማሯችሁን ዋኖቻችሁን “አስቡ” በማለት ይጀምርና ሲደመድም ደግሞ አሁን ላይ ዋኖቻችሁን “ታዘዙ” (ዕብ. 13:17) ይላል። የቀድሞ ዋኖቻችሁ የተባሉት ቃሉ አስቀድመው በመስበክ ጉባኤን የመሰረቱ ናቸው። “አስቡ” የሚለው ጥሪ እንዲህ በቀላሉ በአዕምሮአችን ማስታወስ ወይንም በውጫዊ ማስመሰል እነርሱን ማክበር ማለት አይደለም። ጳውሎስ “አስቡ” ብሎ ሲናገር የኑሮአቸውን ፍሬ በመመልከት በእምነታቸው እንድንመስላቸው ነው።

ለጳውሎስ የማሰብና የማመስገን ታላቁ ተግባር አብልጦ ለመስራት መሞከር ነው በዚህ መንገድ ጳውሎስ መስራች የሆኑ የጉባኤ መሪዎችን በእምነት ጀግኖች ዝርዝር ውስጥ በማስገባት አማኞችም በጥንቃቄ ነገሩን እንዲያስቡ አደረገ። በዚህ የስም ዝርዝር ውስጥ ደግሞ ዕብ. 11 ላይ ያሉት የእምነት ጀግኖች እና የሱስ በዕብ 12ላይ የተጠቀሰው የእምነታችን ጀማሪና ፈፃሚ ተካተዋል። ፀሐፊው ሲቀጥልም የሱስ “ትናንትና ዛሬ እስከ ዘላለም ያው ነው” (ዕብ. 13: 8) ይለናል። ከሐሰተኞች መምህራን ከጊዜ ጋር ትምህርታቸው የሚለዋወጥና እንግዳ ትምህርት የሚያስተምሩ ፍፁም ተቃራኒ በሆነ አቅጣጫ ይቆማል (ዕብ. 13:9)።

በዕብ. 13:7 ላይ ዋኖቻችሁን አስቡ ብሎ በሚጣራው ክፍል መጨረሻ ላይ አስገዳጅ ቃላትን የበለጠ ሲጠቀም እናገኛን። አማኞች ዋኖቻቸውን መታዘዝ እንዳለባቸው አጥብቀው ተመክረዋል ምክንያቱም ለነፍሶቻቸው መጠንቀቅ አለባቸው። መሪዎች ተብለው እዚህ ጋ የተጠቀሱት ለጉባኤውና ለመንጋው መንፈሳዊ ጤንነትን ሀላፊነት የወሰዱ እና ለመንፈሳዊ ነገር በእግዚአብሔር ተጠያቂ ሆነው የሚቀርቡ ፓስተሮችን ነው (1ጴጥ. 5:1-4፤ 1ቆሮ. 3:10-15)። በእርግጥም ይህ ሀሳብ ለሁሉም የቤተክርስቲያን መሪዎች እንዲሁም ዛሬ ላይ በሁሉም ደረጃ ላይ የሚገኙ ጉባኤዎች ተግባራዊ ሊያደርጉት ይገባል።

የጥቅሱ አውድ እንደሚነግረን እነዚህ መሪዎች በየሱስ እረኝት ስር የሚያገለግሉ ናቸው “ለበጎች ትልቅ እረኛ” (ዕብ. 13:20) የመሪዎች ጥንቃቄ እና ታማኝት ከአባላት መታዘዝ እና መታመን ጋር ሲዋሃድ ደስታን ያመጣል። ይህም ማለት መሪዎች ጉባኤያቸውን “በደስታ” ማገልገል ወይንም ጉባኤያቸውን በሃዘን ሳይሆን በደስታ ለመስጠት ይችላሉ ማለት ነው።

`የመሪዎችንና አባላት ጉባኤን ግንኙነት እንዲሁም በአለም ዙሪያ ካሉ መሪዎች ጋር ያላቸውን ግንኙነት ለማጠናከርና ለማሻሻል ምን ማድረግ ትችላላችሁ?`