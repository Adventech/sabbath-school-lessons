---
title:  ሴሰኞች እና አመንዝሮች
date:  21/03/2022
---

`ዕብ. 13:4-5፤ ሉቃስ 16:10-18፤ 1ቆሮ. 5:1፤ ኤፌ. 5:3-5 እና ቆላ. 3:5ን ያንብቡ። በዚህ ክፍል ውስጥ የተዛመዱት ሁለቱ ክፋቶች ምንና ምን ናቸው?`

ጳውሎስ ስለ አመንዝራነት እና ስግብግብነት ጉዳይ አንባቢያንን ያስጠነቅቃቸዋል ምክንያቱም ለወንድማማች ፍቅር ስጋት የሆኑ ሁለት መቃብሮች ናቸውና። በእርግጥም የአዲስ ኪዳን ፀሐፊዎች እና ጥንታዊያን የግብረገብ ባለሙያዎች በነዚሁ ሁለቱ መካከል ተዛምዶ እንዳለ ተናግረዋል። ጳውሎስ ለጋብቻ ክቡርነት ጥሪውን ሲያደርግ ይህንን ጋብቻ የሚያኮስሱ ማናቸውንም ነገሮች እንዲወገዱ በማመልከት ነው። እንዲወገዱ ካላቸው ነገሮች መካከል የጋብቻ ቃል ኪዳን መጣስ እና ፍቺን ነበር (ከማቴ. 19:9 ጋር ያነፃፅሩ)።

የጋብቻን አልጋ ንፁህ የማድረግ ምክር ከጋብቻ ውጪ የሚደረግን የግብረ ስጋ ግንኙነት ምኞትን ማስወገድን የሚገልጽ ነው።” “አመንዝራዎች” ተብሎ በአዲስ ኪዳን የተጠቀሰው አገላለፅ ማንኛውንም ወሲባዊ ግድፈት የሚናገር ነው (1ቆሮ. 5:9-11፤ 1ቆሮ. 6:9-10፤ ኤፌ. 5:5፤ 1ጢሞ. 1:9-10፤ ራዕይ 21:8፤ ራዕይ 22: 15)። በተጨማሪም የግሪኮ ሮማን ማህበረሰብ ለወሲባዊና ግብረገብነት ልል የሆነ እይታ አላቸው። ወንዶቹ ጥንቁቅ እስከሆኑ ድረስ ወሲባዊ ግንኙነት ለማድረግ ፈቃድ የሚሰጥ ሁለት ተቃራኒ ነገሮችን አብሮ የያዘ መመሪያ ነበራቸው። ነገር ግን ጳውሎስ እንደሚያስጠነቅቀን እግዚአብሔር በአመንዝራዎች ላይ ይፈርዳል። አማኞች ማህበረሰባዊ ልምዶች ግብረገባዊ መመዘኛቸውን እንዲያወጡላቸው ሊፈቅዱ አይገባም።

“ገንዘብን መውደድ” በግሪኮ ሮማን ማህበረሰብ ውስጥ በዋነኝነት የሚንፀባረቅ መጥፎ ምግባር ነው። እንዲያውም ጳውሎስ በፃፈው ሌላ ደብዳቤ ላይ “ገንዘብን መውደድ” የክፋት ሁሉ ስር ነው ይላል (1 ጢሞ. 6:10)። ይህንን ክፉ ምግባር መከላከል ጳውሎስ በብዙ ሃሳቦች ላይ የሚያደፋፍረው አስተሳሰብ ነው። በመጀመሪያ ባላቸው ነገር “ረክተው” መኖር አለባቸው (2 ቆሮ. 9:8፤ ፊሊ. 4:11-12)። በተጨማሪም ክርስቲያኖች እግዚአብሔር የገባውን ቃል ኪዳን ማለትም “አልለቅህም ከቶም አልተውህም” የሚለውን ሊያምኑ ይገባል (ዕብ. 13:5)። ይህ ቃል ኪዳን በአያሌ ስፍራዎችና ሁኔታዎች ላይ ለህዝቦቹ ተጠቅሶላቸዋል። ለኛም ቢሆን ዛሬ የተሰጠ ቃል ኪዳን ነው (ዘፍ. 28:5፤ ዘዳ. 31:6-8፤ ኢያሱ 1:5፤ 1ዜና 28:20)።

አማኞች የባለ መዝሙረኛውን ቃላት በመጠቀም ለእግዚአብሔር ቃል ኪዳን ምላሽ እንዲሰጡ ተጋብዘዋል (መዝ. 118:6) “እግዚአብሔር ረዳቴ ነው አልፈራም ሰው ምን ያደርገኛል”። መዝ. 118ን መጥቀሱ ያስፈለገው ባለ መዝሙሩ በማያምኑ ሰዎች የሚደርስበት ስቃይ ቢኖርም እርሱ ግን በእግዚአብሔር ላይ ያለውን መታመን ስለገለፀ ነው።

`ዘመናዊው ማህበረሰብ ወሲባዊ ንፅህናን ለማርከስ በተመሳሳይ ጊዜ የሰው ልጅ ገንዘብን መውደድ ለማሳደግ ምን አይነት መንገዶችን ይጠቀማል? በምን አይነት ተግባራዊ መንገድ ነው ከነዚህ ሁለት አደገኛ ተግባራት ራሳችንን ለመከላከል የምንችለው?`