---
title:  ተጨማሪ ሀሳብ
date:  25/03/2022
---

“መንፈስ ቅዱስ ከወረደ በኋላ አማኞች ከቅዱሳን ጋር ባላቸው  ህብረት ጣፋጭነት ደስታ አደረጉ። ሩህሩህ; ለሌላው የሚያስቡ; ለእውነቱ ሲሉ ማንኛውንም መስዋዕትነት ለመክፈል የተዘጋጁ ነበሩ። በየዕለቱ እርስ በእርስ በነበራቸው ጊዜ ክርስቶስ በነርሱ ላይ ያፈሰሰውን ፍቅር አሳዩ። ራስ ወዳድ ባልሆኑ ቃላትና ተግባራት ይህንን ፍቅር በሌሎች ልቦች ለመለኮስ ተጉ። . . . “ቀስ በቀስ ግን ለውጥ መጣ። አማኞቹ በሌላው አማኝ ውስጥ ስህተትን መፈለግ ጀመሩ። በስህተቶች ላይ በማተኮርና ትሁት ባልሆኑ ቃላት በመነጋገር የአዳኙና የፍቅሩ ምስል ጠፋባቸው። ከውጭ በሚታዩ ስርዓቶች; ከእምነት በመነጨው ተግባር ሳይሆን በመርሆቹ ላይ ብቻ አክራሪዎች ሆኑ። ሌሎችን ለመኮነን ካላቸው ትጋት የተነሳ የራሳቸው ስህተቶች አልታይ አሏቸው። ክርስቶስ የሰጣቸውን ወንድማዊ ፍቅር አጡ፤ በሚያሳዝን ሁኔታም መጥፋታቸውን እንኳን ማወቅ አቃታቸው። ደስታና ሀሴት ከህይወታቸው እየወጡ; ለእግዚአብሔር ፍቅር ልባቸውን ዘግተው ሲቀጥሉ በጨለማ መሄድ እንደሚጀምሩ አላስተዋሉም።

“ያ የወንድማማች ፍቅር ከቤተክርስትያን እየጠፋ መሆኑን የተረዳው ዮሐንስ ስለዚያ ፍቅር አስፈላጊነት ደጋግሞ ለመናቸው። ለቤተክርስትያናቱ የላካቸው ደብዳቤዎች በነዚህ ኃሳቦች የተሞሉ ነበሩ። “የተወደዳችሁ; እርስ በእርስ እንዋደድ”፤ እግዚአብሔር ፍቅር ነው; የሚወድም ከእግዚአብሔር የተወለደና እግዚአብሔርን የሚያውቅ ነው” “በዚህ የእግዚአብሔር ፍቅር በእኛ ዘንድ ተገለጠ፥ በእርሱ በኩል በሕይወት እንኖር ዘንድ እግዚአብሔር አንድ ልጁን ወደ ዓለም ልኮታልና።

ፍቅርም እንደዚህ ነው፤ እግዚአብሔር እርሱ ራሱ እንደ ወደደን ስለ ኃጢአታችንም ማስተስሪያ ይሆን ዘንድ ልጁን እንደ ላከ እንጂ እኛ እግዚአብሔርን እንደ ወደድነው አይደለም። ወዳጆች ሆይ፥ እግዚአብሔር እንዲህ አድርጎ ከወደደን እኛ ደግሞ እርስ በርሳችን ልንዋደድ ይገባናል።” ብሎ ፅፏል። (1 ዮሐ. 4:7-11)። Ellen G. White, The Acts of the Apostles, pp. 547, 548.

**የመወያያ ጥያቄዎች**

`1. የክርስትና ህይወት በአማኙና በኢየሱስ መካከል ያለ የግል ግንኙነት እንደሆነ ይታሰባል። ሆኖም ይህ የክርስትና ህይወት የተወሰነው ገፅታ ብቻ ነው። እግዚአብሔር እንደ ሕዝብ(በህብረት) እየመራን እንዳለ ማስታወስ የሚጠቅመው ለምንድነው? በህብረቱ ውስጥ የኔ ኃላፊነቶች ምንድናቸው? ከህብረቱስ ምንድነው መጠበቅ ያለብኝ?`

`2. በአንድ ቤተክርስትያን ውስጥ የወንድማማች ፍቅር ጠንካራ እንደሆነ የተሻሉት ማሳያዎች ምን ምን ናቸው? በሰንበት ትምህርት ክፍልዎ ይዘርዝሯቸው።`

`3. እውነተኛ የወንድማማች ፍቅር ምንድነው? ባህሪያቱ; መንስኤዎቹና ውጤቶቹ ምንድናቸው? ከሀሰተኛ የወንድማማች ፍቅር የምንለየው በምንድነው?`