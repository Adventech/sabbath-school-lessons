---
title:  ኢየሱስ የነፍስ መልህቅ
date:  05/02/2022
---

### ለዚህ ሳምንት ጥናት የሚከተሉትን ጥቅሶች ያንብቡ
ዕብ. 6:4-6; ማቴ. 16: 24 ; ሮሜ 6:6; ዕብ. 10:26-29; ዕብ. 6:9-13; ዕብ. 6:17-20።

> <p>የሣምንቱ ጥናት መሪ ጥቅስ</p>
> “ይህም ተስፋ  እንደ ነፍስ መልሕቅ አለን እርሱም እርግጥና ጽኑ የሆነ ወደ መጋረጃውም ውስጥ የገባ ነው፤ በዚያም ኢየሱስ እንደ መልከ ጼዴቅ ሹመት ለዘላለም ሊቀ ካህናት የሆነው፥ ስለ እኛ ቀዳሚ ሆኖ ገባ።” ዕብ. 6:19-20

ዕብራውያን 5:11 – 6:20 ኢየሱስ በኛ ፋንታ ስለሚያደርገው ክህነት የሚገልፀውን ስነመለኮታዊ ማብራሪያ ያቋርጣል። እዚህ ጋ ጳውሎስ ከክርስቶስ ስለ መውደቅ አደጋ ማስጠንቀቂያ ያዘለውን መልዕክት ያስገባል። በግልፅ በሚታይ ሁኔታ ህዝቡ ራስን በመውደድና እምነት አልባ በመሆን ወደ ኋላ የመንሸራተት አደጋ አጋጥሟቸው ነበር። ጳውሎስ አንባቢዎቹና ሰሚዎቹ በገጠሟቸው ከባድ ሁኔታዎች መንፈሳዊ ስሜታቸው ዶልዱሞ ለወንጌሉ ያላቸው መረዳትና ልምምድ ማደጉን አቁሞ እንዳይሆን ፈርቶ ነበር። ይህ በእኛም ላይ አደጋ የጋረጠ ነገር አይደለምን? - በመከራዎች ተስፋ ቆርጦ ወደ ኋላ ማፈግፈግ።

ሆኖም ከበድ ያለው ማስጠንቀቂያ ልባዊ የሆነ ማበረታቻንም ይዟል። ጳውሎስ በአንባቢዎቹ ላይ ያለውን እምነት እየገለፀ ኢየሱስን ደግሞ የማይለወጠው የእግዚአብሔር የማዳን ተስፋ በአካል መገለፅ እንደመሆኑ ከፍ ያደርገዋል (ዕብ. 6:9-20)። ይህ አይነቱ የማስጠንቀቅያና የማበረታቻ አብሮ መገለፅ (ኡደት) በዕብራውያን 10:26-39 ላይም ተደግሟል።

ይህንን ዑደት የምናጠና ሲሆን ኢየሱስ በሚሰጠን ጠንካራ ማበረታቻዎች ላይ እናተኩራለን።

_የዚህን ሳምንት ትምህርት በማጥናት ለየካቲት 12 ሰንበት ይዘጋጁ።_