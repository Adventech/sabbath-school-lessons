---
title:  የተሻሉ ነገሮች
date:  09/02/2022
---

በዕብራውያን 6:4-8 ከሚገኘው ጠንካራና ልባዊ ማስጠንቀቂያ በኋላ የመልዕክቱ አንባቢዎች ከክርስቶስ ተለይተው እንዳልወደቁ ወደፊትም እንደማይወድቁ ጳውሎስ እምነቱን ይገልጻል። እንባቢዎቹ ማስጠንቀቂያውን ሰምተው ተገቢውን ፍሬ እንደሚያፈሩ ያምናል። ልክ በእግዚአብሔር እንደታረሱ መሬት እና እርሱ የሚጠብቅባትን ፍሬ እንዳፈራች “መሬት” ናቸው። እነዚህ ሕዝቦች ከእግዚአብሔር በረከትን ይቀበላሉ(ዕብ.6:7) እርሱም “መዳን” ነው(ዕብ.6:9)።

`ዕብራውያን 6:9-12ን ያንብቡ። አንባቢዎቹ ያደረጓቸውንና እያደረጓቸው ያሉትን ነገሮች ዘርዝረዘችሁ ምን ማለት እንደሆኑ ግለጿቸው።`

አማኞች ለእግዚአብሔር ስም ማለትም ለራሱ ለእግዚአብሔር ያላቸውን ፍቅር የሚያሳዩት ለቅዱሳን በሚያደርጉት አገልግሎት ነው። እነዚህ በቀደመው ጊዜ ብቻ የተፈጸሙ ተግባራት ብቻ ሳይሆኑ እስካሁን የቀጠሉ ተግባራት ናቸው። እጅግ የተለዩ መልካም ተግባራት የአንድን ሰው እውነተኛ ባህሪ አያሳዩም። እግዚአብሔርን ለመውደዳችን እጅግ ከባዱ ማስረጃ “ሃይማኖታዊ” ተግባራት ብቻ ሳይሆኑ ለሌሎች ሰዎች በተለይም ለተጎዱት የምናሳየው ፍቅር ነው(ማቴ.10:42;ማቴ.25:31-46)።ስለዚህ ጳውሎስ መልካም ማድረግን እንዳይረሱ ይመክራቸዋል(ዕብ.13:2;16)።

ዕብራውያን 6:12ን ይመልቱ። ዳተኛ እንዳይሆኑ ማለትም መብሰል ያልቻና የመውደቅ አደጋ ውስጥ ያሉ እንዳይሆኑ ያስጠነቅቃቸዋል(ዕብ.5:11;ዕብ.6: 12)። ተስፋ ህያው ሆኖ የሚቆየው በአዕምሮ በማወቅና በሃሳብ በመለማድ ብቻ ሳይሆን በፍቅር ተግባራት በሚገለጽ እምነት ነው(ሮሜ 13:8-10)። ጳውሎስ በእምነትና በትዕግስት ተስፋውን ያገኙትን እንድንመስል ይፈልጋል። በአሉታዊ መልኩ እምነትና ጽናትን አጥተው የተገባላቸውን ተስፋ መጨበጥ ያልቻሉትን የምድረ በዳውን ትውልድ ለትምህርት አቅርቧቸዋል።

ከዚያም በእምነትና በትዕግስት የተገባለትን ተስፋ ያየውን አብርሃምን እንደ ምሳሌ ያቀርባል(ዕብ.6:13-15)። የመልካም ምሳሌዎቹ ዝርዝር ከእምነት ሰዎቹ ጋር በዕብራውያን 11 የተቀመጠ ሲሆን ዕብራውያን 12 ላይ የዕምነትና የትዕግስት ታላቁ ምሳሌያችን በሆነው በኢየሱስ ከፍ ብሎ ይደመደማል(ዕብ.12:1-4)። በራዕይ 14:12 ላይ በመጨረሻዎቹ ቀናት የሚገኙት ቅዱሳን ባህሪያት ተብለው የተጠቀሱት እምነት;ትዕግስትና መታዘዝ ናቸው።

`አንዳንድ ጊዜ የምንወዳቸውን ሰዎች ማስጠንቀቅ ይኖርብናል። ማስጠንቀቅንና ማበረታታትን በተመለከተ ከሐዋርያው ምን እንማራለን?`