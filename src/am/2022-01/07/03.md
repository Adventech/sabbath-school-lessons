---
title:  ለመመለስ የማይቻል
date:  07/02/2022
---

`ዕብ.6:4-6ን;ማቴዎስ 16:24ን;ሮሜ 6:6ን;ገላ.2:20;ገላ 5:24ንና ገላ.6:14ን ያነጻጽሩ። ይህ ንጽጽር ክርስቶስን መስቀል ላይ ምን ማለት እንደሆነ ምን ይነግረናል?`

በግሪኩ የመጀመሪያው(ኦርጅናሉ) ቃል የማይቻል የሚለው ላይ ያጠነክራል። ለእግዚአብሔር የወደቁትን ለመመለስ የማይቻል ነው ምክንያቱም የእግዚአብሔርን ልጅ እንደገና እየሰቀሉት ስለሆነ ነው(ዕብ.6:6)። ጳውሎስ
በክርስቶስ በኩል ካልሆነ ሌላ መጽደቂያ መንገድ የለም የሚባለውን ማጠንከር ፈልጓል(የሐ.ሥራ 4:12)። በሌላ መንገድ መዳን ልክ እግዚአብሔር መዋሸት እንደማይችለው ወይም ያለ እምነት እግዚአብሔርን ደስ ለማሰኘት የመሞከርን ያህል የማይቻል ነው(ዕብ.11:6)።

የእግዚአብሔርን ልጅ እንደገና መስቀል የሚለው በክርስቶስና በአማኙ መካከል ባለ የግል ግንኙነት ውስጥ የሚፈጠረውን ለመግለጽ የሚጠቅም ዘይቤያዊ(ምሳሌያዊ) አገላለጽ ነው። የሃይማኖት መሪዎቹ ኢየሱስን ሲሰቅሉት ለስልጣናቸውና ለታላቅነታቸው አስጊ ነው ብለው ስላሰቡ ነበር። ስለዚህ እንደ አንድ ግለሰብ ኢየሱስን አስወግደው ኃይለኛና አደገኛ ጠላትን ለማጥፋት ተስፋን ሰነቁ። በተመሳሳይ ወንጌሉ እጅግ ማዕከላዊ በሆነ ደረጃ የአንድን ሰው ልዕልናና ውሳኔ ይገዳደራል። የክርስትና ህይወት ትርጉም መስቀሉን መሸከምና ራስን መካድ ነው(ማቴ 16:24)። ይህም ማለት አለምን (ገላ.6:14); የድሮው ሰው(ሮሜ.6: 6) እና ስጋን ከክፉ ምኞቱና መሻቱ ጋር(ገላ.5:24) መስቀል ማለት ነው።

የክርስትና ህይወት አላማ ሞት የሚመስል ነገርን መለማመድ ነው። ይህንን ለራስ መሞትን ካልተለማመድን እግዚአብሔር ሊሰጠን የሚፈልገውን አዲሱን ህይወት መቀበል አንችልም(ሮሜ.6:1-11)። በኢየሱስና በራስ መካከል ያለው ትግል እስከሞት ድረስ(ሮሜ.8:7-8;ገላ.5: 17)። በአንድ ጊዜ የማናሸንፈው ከባድ ጦርነት ነው። ይህ ጥቅስ ከአሮጌው ሰው እና ከስጋ ጋር ባለ ጦርነት አንዳንድ ጊዜ የሚወድቀውን ሰው ሁኔታ እየገለጸ አይደለም።

ይህ ኃጢአት የተገለጠውን መዳንና የያዛቸውን በረከቶች ከተለማመደ በኋላ እርሱ ለሚመኘው ህይወት ኢየሱስን እንደ እንቅፋት ቆጥሮ ከርሱ ጋ የነበረውን ግንኙነት ለመግደል የሚንቀሳቀሰውን ሰው የሚመለከት ነው። ይህ ማለት አንድ ሰው ለክርስቶስ ሙሉ ለሙሉ ጀርባውን ለመስጠት እስካልመረጠ ድረስ የመዳን ተስፋ አለ ማለት ነው።

`ለራስ መሞት;መስቀሉን መሸከም ማለት ምን ማለት ነው ለኢየሱስ ለመገዛት እጅግ ከባድ የሚሆንበት ነገር ምንድነው?`