---
title:  ተጨማሪ ሀሳብ
date:  25/02/2022
---

ከዘመናት ምኞት ላይ ቀራንዮ የሚለውንና ተፈጸመ የሚል  ርዕስ ያላቸውን ምዕራፎች ያንብቡ። ፕሮፌሰር ጄሪ ሞስካላ ስለ ቅድመ ዳግም ምጻት ፍርድ ተናግረዋል። “እግዚአብሔር እዚያ ጋ ያለው የኔን ኃጢአቶች ልክ እንደ ሱቅ መስታወት ሊያሳይ አይደለም። በተቃራኒው በቅድሚያ ወደ አስደናቂው የሚለውጥ ጸጋው ለመላው ዩኒቨርስ እያሳየ ስለ እኔ ህይወት እውነተኛ ምስክር ሆኖ ለእግዚአብሔር ስላለኝ አመለካከት; ስለ መነሳሻ ኃሳቦቼ; ስለ አስተሳሰቤና ስለ ህይወቴ አቅጣጫ ማብራሪያን ይሰጣል። ሁሉን ነገር ያሳያል። ኢየሱስ ብዙ ስህተቶችን እንደሰራሁ ቅዱስ ህጉን እንደተላለፍኩ ነገር ግን ምህረትን ፈልጌ ንስሀ እንደገባሁና በጸጋው እንደተለወጥኩ ይመሰክራል። ለኃጢአተኛው ደሜ በቂ ነው፤የህይወት አቅጣጫው በኔ ይሁን፤ ስለኔና ስለሌሎች ሰዎች ያለው አመለካከት ትኩስና ራስ ወዳድ ያልሆነ ነው፤እርሱ የሚታመን ነው፤ እርሱ የኔ መልካምና ታማኝ አገልጋይ ነው።” ይላል። Theology of God’s Judgment: A Celebration of the Cross in Seven Phases of Divine Universal Judgment,” Journal of the Adventist Theological Society 15 (Spring 2004): p. 155.

“የተዋጁትና ያልወደቁት ሁለቱም አይነት ሰዎች በክርስቶስ መስቀል ውስጥ ሳይንሳቸውንና መዝሙራቸውን ያገኛሉ። በኢየሱስ ላይ የሚያበራው ክብር መስዋዕት ያደረገ ፍቅር ክብር እንደሆነ ይታያል።ከቀራንዮ በወጣው ብርሃን ራስን የመካድ ፍቅር ለምድርና ለሰማይ የህይወት ህግ መሆኑ እንዲሁም የራሱን የማይፈልገው ፍቅር ከእግዚአብሔር ልብ እንደፈለቀና በትሁቱ ሰው ህይወት ውስጥ ማንም ሊቀርበው በማይችል ብርሃን የሚኖረው እርሱ ባህሪውን እንደሚገልጽ ይታያል።”የዘመናት ምኞት ገጽ.19-20

**የመወያያ ጥያቄዎች**

`1. የሰው ልጆች ለመዳን የተለያዩ አይነት መስዋዕቶችን የማቅረብ ዝንባሌ ሁልጊዜም አላቸው።አንዳንዶች ጀግንነት የተሞሉ ተግባራትን (ረዥም ጉዞዎች ወ.ዘ.ተ);ሌሎች የህይወት ሙሉ አገልግሎት ወይም ራስን ማጎሳቆል ወ.ዘ.ተ ይፈጽማሉ። በኢየሱስ መስዋዕትና መስቀሉ ሁሉንም መስዋዕቶች ወደ ፍጻሜ በማምጣቱ ብርሃን እነዚህ ተግባራት እንዴት ይታያሉ (ዳን.9:27፤ ዕብ.10:18)?`

`2. በተመሳሳይ በአማኙ ህይወት ውስጥ የመስዋዕት ሚና ምንድነው? ኢየሱስ መስቀሉን ተሸክሞ ይከተለኝ(ማቴ.16:24) ሲልና ጳውሎስ ሰውነታችንን ህያው ቅዱስ መስዋዕት አድርገን መስጠት አለብን(ሮሜ 12:1)ሲል ምን ማቱ ነው? በክርስቶስና በጳውሎስ ትዕዛዛት እንዲሁም በዕብራውያን 13:15-16 መካከል ያለው ግንኑነት ምንድነው?`