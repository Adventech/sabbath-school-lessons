---
title:  ፍርድና የእግዚአብሔር ባህሪ
date:  24/02/2022
---

`ሮሜ 3:21-26ን; ሮሜ 1:16-17ንና ሮሜ 5:8ን ያንብቡ። ለኃጢአታችን ይቅርታ በመስቀሉ መቤዠት ማግኘታችን ስለ እግዚአብሔር ምን ይነግረናል?`

ለኃጢአቶቻችን ይቅርታ ማግኘታችን ሁለት ሂደቶች ያሉት ሲሆን ቤተመቅደስ በሚገኙት ሁለት ክፍሎች በሚሆነው የክርስቶስ ምልጃ የሚከናወን ነው። በመጀመሪያ ኢየሱስ ኃጢአታችንን አስወግዶ በርሱ ለሚያምን ሁሉ ምህረትን ለማስገኘት በመስቀል ላይ ራሱ ተሸከማቸው(የሐዋ.2:38; የሐዋ. ሥራ 5:31)። በመስቀል ላይ ኢየሱስ ኃጢአታቸውን ስለተሸከመ በርሱ የሚያምኑትን ሁሉ ይቅር የማለት መብትን ወሰደ። በመንፈስ ቅዱስ አማካኝነት የእግዚአብሔርን ሕግ በልባቸው መጻፍ የሚያስችለውን አዲስ ኪዳንንም አስጀምሯል(ዕብ.8: 10-12;ሕዝ.36:25-27)።

በኢየሱስ አገልግሎት ያለው ሁለተኛው ክፍል(ሂደት) የቅድመ ዳግም ምጻት ፍርድን የያዘ ነበር፤ከዕብራውያን አንጻር ያኔም ወደፊት የሚሆን ነበር(ዕብ.2: 1-4;ዕብ.6:2; ዕብ.9:27-28; ዕብ.10:25)። ይህ ፍድ በእግዚአብሔር
ሰዎች የሚጀምር ሲሆን በዳንኤል 7:9-27; ማቴ.22:1-4ን ራዕይ 14:7 ላይ የተገለጸው ነው። አላማው እግዚአብሔር ሕዝቡን ይቅር በማለቱ ውስጥ ጻድቅ መሆኑን ማሳየት ነው። በዚህ ፍርድ የህይወታቸው ዝርዝር ታሪክ በዓለማት ላሉ ሁሉ ክፍት ሆኖ ይታያል። እግዚአብሔር በአማኞቹ ልብ ውስጥ ምን እንዳካሄደ ኢየሱስን እንደ አዳኛቸው እንዴት እንደተቀበሉትና መንፈሱን በህይወታቸው እንዴት እንደተቀበሉት ያሳያል።

ስለዚህ ፍርድ ኤለን ጂ ኋይት ስትናር ሰው በራሱ እነዚህን ክሶች ሊመልስ አይችልም። በኃጢአት በቆሸሸው ልብሱ ኃጢአቱን ሲናዘዝ በእግዚአብሔር ፊት ይቆማል። የነፍሳችንን አደራ በንስሃና በእምነት ለርሱ ለምንሰጥ ሁሉ ጠበቃችን ኢየሱስ በኛ ፋንታ ውጤታማ የሆነ ምልጃን ያደርግልናል። ስለ ጥፋታችን ተሟግቶ ከሳሻችንን በቀራንዮ ብርቱ ሙግት ያሸንፈዋል።እስከ መስቀል ሞት ድረስም ቢሆን በመሄድ ለአባቱ ህግ ፍጹም ታዛዥ መሆኑ በሰማይና በምድር ያለውን ስልጣን ሁሉ ሰጥቶታል፤ለኃጢአተኛው ሰው ምህረትና እርቅን ይለምናል።…..ያለንበትን ኃጢአተኛ ሁኔታ ስንረዳ እንደ ጽድቃችን;እንደ ቅድስናችንና እንደ ቤዛችን በርሱ ላይ ልንደገፍ ያስፈልጋል።

ሰይጣን በኛ ላይ ያለውን ክስ መመለስ አንችልም። በኛ ፋንታ ውጤታማ ምልጃን ማካሄድ የሚችለው ክርስቶስ ብቻ ነው። ከሳሻችን በኛ ሥራ ላይ ሳይሆን በራሱ ላይ በተመሰረተ መከራከሪያ ዝም ሊያሰኘው ይችላል። Testimonies for the Church, vol.5, pp. 471-472.

`መስቀሉና ክርስቶስ እኛን ወክሎ የሚያርገው አገልግሎት ስለ ፍርዱ በድፍረት እንዲሁም በትህትናና በንስሃ እንድንመለከት የሚያደርገን ለምድነው?`