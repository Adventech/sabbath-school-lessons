---
title:  መስዋዕቶች ለምን አስፈለጉ?
date:  20/02/2022
---

ዕብራውያን.9:15 እንደሚገልጽልን ኢየሱስ እንደ መስዋዕት መሞቱ በመጀመሪያው ኪዳን ሕግን የተላለፉትን የመቤዠት አላማ የነበረው ሲሆን ይህ ደግ የእግዚአብሔር ሕዝቦች የዘላለም ርስትን መቀበል እንዲችሉ የሚያስችል ነው። በጥንታዊው የቅርብ ምስራቅ በሁለት ሰዎች ወይም ሕዝቦች መካከል የሚካሄድ ኪዳን ትልቅ ቦታ የሚሰጠው ነበር። በመሃል ቃል መገባባትን የያዘ ስነስርዓት ነው። አምላኮቻቸው መሃላውን የሻረውን(ያላከበረውን) ሰው ይቀጡታል ብለው ያምኑ ነበር። ብዙ ጊዜ ደግሞ እነዚህ ቃልኪዳኖች በእንስሳ መስዋዕት የሚጸኑ ነበሩ።

ለምሳሌ እግዚአብሔር ከአብርሃም ጋር ቃል ሲገባ ያ ስነስርዓት እንስሶች ለሁለት መክፈልን የያዘ ነበረ(ዘፍ.15:6-21)። ሁለቱ ተዋዋዮች በእንስሳቱ አካል መካከል በማለፍ ኪዳን ካፈረስኩ እንደዚህ እንስሳ ልከፈል ይላሉ። ልዩ በሆነ ሁኔታ ኪዳኑን እንደማያፈርስ ለአብርሃም በመግለጽ በእንስሳቱ መካከል ያለፈው እግዚአብሔር ብቻ ነበር።

`ዘፍጥረት 15:6-21ንና ኤርሚያስ 34:8-22ን ያነጻጽሩ። እነዚህ ጥቅሶች ስለ ኪዳኑ ምን ያስተምሩናል?`

እስራኤል ከእግዚአብሔር ጋር ቃል ኪዳን መግባቱ የተስፋይቱን ምድር እንደ ርስት እንዲወስዱ አስቻላቸው። ሆኖም ብዙ ትዕዛዛትንና በመሰዊያው ላይ የደም መረጨትን ያካተተ ነበር። ይህ ደም መርጨት ኪዳኑን ያፈረሰው ሰውን ዕጣ ፈንታ የሚያሳይ ነው። የዕብራውያን መልዕክት ደም ሳይፈስ የሐጢያት ስርየት የለም የሚለው ለዚህ ነው(ዕብ.9:22)።

እስራኤል ኪዳኑን ሲያፈርስ እግዚአብሔር ህመም በሞላበት አጣብቂኝ ውስጥ ገባ።ኪዳኑ የተላለፈውን ሞት የሚጠይቅ ቢሆንም እግዚአብሔር ግን ሕዝቡን ይወድ ነበር። እግዚአብሔር እንዳላየ ቢሆንና ተላላፊዎችን አልቀጣም ቢል ትዕዛዛቱ የሚያስገድዱ ሆነው ይህች ዓለም ወደ ቀውስ ባመራች ነበር። የእግዚአብሔር ልጅ ግን ራሱን በተለዋጭነት አቀረበ። እኛ ዘላለማዊውን ርስት መቀበል እንድንችል በኛ ቦታ ሞተ(ዕብ.9:15;26;ሮሜ 3:21-26)። ማለትም የህጉን ቅድስና ከፍ አድርጎ እንደያዘ ህጉን ያልታዘዙትን ደግሞ አድኗቸዋል። ይህንን ሊያደርግ የሚችለው በመስቀሉ ብቻ ነበር።

`ህጉ ለወንጌሉ መልዕክት ማዕከል የሆነበትን ምክንያት በዚህ ቦታ ማየት የምንችለው እንዴት ነው?`