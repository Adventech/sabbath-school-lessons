---
title:  መስቀሉና የይቅርታ ዋጋ
date:  23/02/2022
---

`ዕብራውያን 9:22-28ን ያንብቡ። ይህ ጥቅስ ክርስቶስ በሰማያዊው ቤተመቅደስ ስለሚሰራው ሥራ ምን ይነግረናል?`

ሰማያዊ ቤተመቅደስ መንጻት ያስፈልገዋል የሚለው ኃሳብ ትርጉም የሚሰጠው በብሉይ ኪዳን ቤተመቅደስ አውድ ነው። ቤተመቅደሱ የእግዚአብሔር ምልክት ሲሆን ( 1 ሳሙ.4:4;2ሳሙ.6:2) እግዚአብሔር የህዝቡን ኃጢያት የሚያስተናግድበት ሁኔታ የርሱ መንግስት ፍትሃዊነት እይታ ላይ ተጸዕኖ ያሳድራል(መዝ.97:2)። እንደ ገዢ እግዚአብሔር የሕዝቡ ፈራጅ ሲሆን ያላጠፋውን እንዲያነጻና ጥፋተኛውን እንዲኮንን ይጠበቅበታል። ስለዚህ እግዚአብሔር ኃጢአተኛውን ይቅር ሲል ፍትሃዊ የመሆን ኃላፊነት አለበት። የእግዚአብሔርን ባህሪና አስተዳደር የሚወክለው ቤተመቅደስ ቆሽሿል። እግዚአብሔር ይቅር ሲል ለምን እንደሚሸከም ይህ ይገልጻል(ዘፀ. 34:7; ዘሁ.14:17-19 በነዚህ ጥቅሶች ውስጥ “ይቅር ማለት” የሚለው የመጀመሪያው የግሪኩ ቃል “መሸከም” የሚል ትርጉም አለው)።

በእስራኤላውያን ቤተመቅደስ የመስዋዕቶች ስርዓት ይህንን ነጥብ በምሳሌ ይገልጻል። አንድ ሰው ምህረትን ሲፈልግ በሱ ፋንታ የእንስሳ መስዋዕት አቅርቦ;ኃጢአቱን በርሱ ላይ ተናዞ ያርደዋል። የእንስሳው ደም በመሰዊያው ዙሪያ ባሉት ቀንዶች ይቀባል ወይም በቅዱሱ ክፍል ባለው መጋረጃ ላይ ይረጫል። ስለዚህ በምሳሌነት ኃጢአቱ ወደ ቤተመቅደሱ ተላልፏል። እግዚአብሔር የህዝቡን ኃጢአት ወስዶ ራሱ ተሸከመው።

በእስራኤላውያኑ ስርዓት የኃጢአት ስርየት ወይም ከኃጢአት መንጻት በሁለት ሂደቶች ይከናወን ነበር። በዓመቱ ቀናት ውስጥ ንስሐ የሚገባው ኃጢአተኛ ወደ ቤተመቅደሱ መስዋዕትን አምጥቶ ከኃጢአቱ ይነጻል፤ካህኑ ግን ወደ ቤተመቅደሱ ሰይጣንን ወደሚወክለው ወደ አዛዜል በማስተላለፍ ፍትሃዊ የመሆን ኃላፊነቱን ይወጣል፤ቤተመቅደሱን ያነጻል(ዘሌ.16:15-22)። ባለ ሁለት ክፍል የሆነው ስርዓት፤የሰማያዊው ቤተመቅደስ ምሳሌ የሆነውና በምድራዊው ቤተመቅደስ ውስጥ ባሉ ሁለት ክፍሎች የተወከለው ስርዓት (ዘጸ.25:9;ዕብ.8:5) እግዚአብሔር በአንድ ጊዜ ምህረትንና ፍትህን እንዲያደርግ አስችሎታል። በዓመቱ ቀናት ኃጢአቶቻቸውን የተናዘዙት ሰዎች ተረጋግተው በማረፍና ራቸውን በማጎሳቆል ለእግዚአብሔር ታማኝነታቸውን ያሳዩ ነበር(ዘሌ.16:29-30)። ታማኝ ያልሆኑት ግን ይገለሉ ነበር(ዘሌ.23:27-32)።

`ለኃጢአትዎ ፍትሃዊ ቅጣትን ማግኘት ግድ ቢሆንብዎት ምን እንደሚገጥምዎት ያስቡ። ያ እውነት ክርስቶስ ያደረገልዎትን ነገር እስዲያስተውሉ የሚረዳዎት እንዴት ነው?`