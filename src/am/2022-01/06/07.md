---
title:  ተጨማሪ ሀሳብ
date:  04/02/2022
---

“ክርስቶስ እያየ ነው። ስለ ሸክማችን; ስለ አስጊ  ሁኔታዎቻችን; ስለ ከበዱን ነገሮች ስለሚያውቅ አፉን ሞልቶ ስለ እኛ ሊከራከር ይችላል። ልክ ለጴጥሮስ እንዳደረገው ለእያንዳንዱ ነፍስ ይማልዳል። . . . አማላጃችን የተፈተኑትን;በችግር ያሉትን ከሰይጣን ፈተናዎች ለመታደግ የርሱ የሆነውን ለማስተማር ለኛ ይቆማል። የጠላትን እያንዳንዱን እንቅስቃሴ ይተረጉምልናል። ትዕዛዝንም ያስተላልፋል።” Ellen G. White, SDA Bible Commentary, vol. 7, p. 931 (Letter 90, 1906) “በእግዚአብሔርና በሰው መካከል ዘላለማዊ ልዩነትን ማምጣት የሰይጣን አላማ ነበር፤ ነገር ግን በክርስቶስ አማካኝነት ከውድቀታችን በፊት ከነበርነው በላይ የበለጠ ወደ እግዚአብሔር ቀረብን።

የኛን ተፈጥሮ በመውሰድ አዳኛችን ከሰብዓዊ ዘር ጋር ራሱን በማይበጠስ መልኩ አስተሳስሮናል።…ይህ እግዚአብሔር ቃሉን እንደሚጠብቅ ማስተማመኛ ነው። ሕጻን ተወልዶልናል ወንድ ልጅም ተሰጥቶናልና፤አለቅነትም በጫንቃው ላይ ይሆናል። እግዚአብሔር በወልድ አካል ውስጥ የሰውን ተፈጥሮ ወስዷል፤ያንን ከፍ እስካለው ሰማይ ድረስ ይዞ አውጥቶታል። የዓለማትን ገዢነት የተካፈለው “የሰው ልጅ” ነው። ስሙ “ድንቅ;መካር;ኃያል አምላክ;የዘላለም አባት; የሠላም አለቃ” የሚባለው “የሰው ልጅ” ነው(ኢሳ.9:6)።

በእግዚአብሔርና በሰው ልጅ መካከለኛ ሆኖ በሁለቱም ላይ እጁን የጫነው እኔ ነኝ ያለው ያሕዌ ነው። “ቅዱስ;ማንንም የማይጎዳ; ያልረከሰ; ከኃጢአተኞች የተለየ” የሆነው እርሱ ወንድሞቼ ብሎ ሊጠራን አላፈረብንም (ዕብ. 7:26;2:11)። በክርስቶስ የምድር ቤተሰብና የሰማይ ቤተሰብ ተጣምረዋል። የከበረው ክርስቶስ ወንድማችን ነው። ሰማይ በሰብአዊነት ውስጥ ተቀርጿል፤ ሰብአዊነትም በማያልቀው ፍቅር ክንድ ታቅፏል።” ኤለን. ጂ. ኃይት;የዘመናት ምኞት; ገፅ 25;26

**የመወያያ ጥያቄዎች**

`1. ከላይ የተጠቀሰው የመጀመሪያው ኃሳብ “ኢየሱስ አፉን ሞልቶ ስለ እኛ ይከራከራል።” ይላል። ያ የተስፋ ቃል ለርስዎ ምን ትርጉም አለው? ይህ ስለ እግዚአብሔር ፍቅር ምን እንደሚያስተምረን ያስቡ። ይህ ኃሳብ የሚያበረታ የሆነው ለምንድነው? በኛ ፈንታ የሚከራከርልን የፈለግነው ለምንድነው?`

`2. ከላይ የተጠቀሰው ሁለተኛው ጥቅስ “በክርስቶስ አማካኝነት ከመውደቃችን በፊት ከነበርነው በላይ ወደ እግዚአብሔር ቀረብን” ይላል። ያ ምን ማለት ነው? ያንን ቅርርብ መለማመድ የምንችለው እንዴት ነው? ከዚያ ልምምድ ምን ማጽናኛን እናገኛለን? በሰንበት ትምህርት ክፍልዎ ይህ መቀራረብ ምን ማለት እንደሆነና ያንን መለማመድ እንዴት እንደሆነ ይግለጹ። “በኛ ፈንታ መከራከሩ(መቆሙ)” ይህ ልምምድ እንዲኖረን የሚያደርገው እንዴት ነው?`