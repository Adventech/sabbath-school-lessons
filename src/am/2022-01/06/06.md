---
title:  ኃጢአት የሌለበት ካህን
date:  03/02/2022
---

`ዕብራውያን 7:26ን ያንብቡ። በዚህ ጥቅስ ውስጥ የኢየሱስ አምስት ባህሪያት ምንድናቸው?`

ኢየሱስ ቅዱስ ነበር። ማለትም ኢየሱስ ከእግዚአብሔር ጋር በነበረው ግንኙነት ያለ ነቀፋ(ያለ እንከን) ነበር(ዕብ.2:18;ዕብ.4:15;ዕብ.5:7-8)። የብሉይ ኪዳን የጥንት የግሪክ ትርጉም ከእግዚአብሔርና ከሰው ጋር ያላቸውን ቃልኪዳናዊ ግንኙነት ጠብቀው የሚኖሩትን ለመግለጽ ተመሳሳዩን የግሪክ ቃል ተጠቅሟል። ኢየሱስ ያልረከሰ ነበር። በሁሉም ነገር ቢፈተንም ንጹህና ክፋት ያልነካው ሆኖ ጸና(ዕብ.4:15);ዕብ.2:18)። የኢየሱስ ፍጹም የሆነ ኃጢአት አልባነት ለክህነቱ አስፈላጊ ነው። ብሉይ ኪዳን መስዋዕት የሚሆኑት በእግዚአብሔር ዘንድ ተቀባይነት እንዲያገኙ ያለ እንከን መሆን እንዳለባቸው ይገልጻል(ዘሌ.1: 3;10)። በዚህ ምድር በነበረው አገልግሎት የኢየሱስ ፍጹም ታዛዥ መሆን በእግዚአብሔር ዘንድ ተቀባይነት ያለው መስዋዕት አድርጎ ራሱን እንዲያቀርብ አስችሎታል(ዕብ.9:14)።

ኢየሱስ ወደ ሰማይ ሲያርግ ከኃጢአተኞች ተለይቶ ነበር። የግሪኩ ቃል የሚነግረን ይህ አንድ የሆነ ጊዜ ላይ የጀመረና እስካሁንም ኢየሱስ ያለበትን እንደሚገልጽ ነው። ኢየሱስ በምድራዊ ህይወቱ ከኃጢአተኞች ግፍ ቢደርስበትም አሸናፊ ሆኖ በእግዚአብሔር ቀኝ ተቀምጧል(ዕብ.12:2-3)። በተጨማሪም አየሱስ ፍጹም ከኃጢአት የነጻ ስለነበረ ከኃጢአተኞች ተለይቷል ልንል እንችላለን(ዕብ.4:15)። ኢየሱስ ከሰማያት በላይ… ከፍ ብሏል። ማለትም ኢየሱስ ካለው ነገር ሁሉ ከፍ ያለ ስለሆነ ከእግዚአብሔር ጋር አንድ ነው። በመዝሙረ ዳዊት በሰማያት ላይ ከፍ ከፍ ያለው እግዚአብሔር ነው ይላል (መዝ. 57:5;መዝ. 108:5)።

ኢየሱስ ሙሉ በሙሉ ሰው የነበረ ቢሆንም እንደ እኛ ኃጢአተኛ አልነበረም(ዕብ.2:14-16;ዕብ.4:15)።ኢየሱስ ኃጢአት ስላላደረገ ብቻ ሳይሆን እንደኛ በኃጢአት ስላልተበላሸ ፍጹም ነው። ኢየሱስ ሙሉ በሙሉ ሰው የነበረ ቢሆንም ምሳሌያችንም ነበረ።የህይወትን ሩጫ እንዴት መሮጥ እንዳለብን አሳይቶናል(ዕብ.12:1-4)። ልንከተለው የሚገባን ምሳሌያችን እርሱ ነው(1ጴጥ. 2:21-23)። እርሱ “ቅዱስ;ንጹህ;ያልረከሰ;ከኃጢአተኞች የተለየ”(ዕብ.7:26) ስለሆነ አዳኛችን ነው፤እኛም የርሱን ባህሪ መከተል እንችላለን።

`ኢየሱስ እንደ እኛ ሰው የነበረ ቢሆን ኃጢአትን አላደረገም። በዚህ ድንቅ ኃሳብ ላይ አእምሯችንን ማሳረፍ የምንችለው እንዴት ነው? ምን ያክል ቅዱስ እንደነበረ ያስቡ። የርሱ ቅድስና በእምነት የኛ መሆኑ ለመዳናችን ማረጋገጫ የሚሆነው እንዴት ነው?`