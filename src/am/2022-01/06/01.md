---
title:  ኢየሱስ ታማኙ ካህን
date:  29/01/2022
---

### ለዚህ ሳምንት ጥናት የሚከተሉትን ጥቅሶች ያንብቡ
ዕብ. 5:1-10; ዘፍ. 14: 18-20; 1 ጴጥ. 2:9; ዕብ. 7:1-3; ዕብ. 7:11-16;22;26።

> <p>የሣምንቱ ጥናት መሪ ጥቅስ</p>
> “ቅዱስና ያለ ተንኮል ነውርም የሌለበት ከኃጢአተኞችም የተለየ ከሰማያትም ከፍ ከፍ ያለ፥ እንደዚህ ያለ ሊቀ ካህናት ይገባልና” (ዕብራውያን 7:26)

በእኛና በእግዚአብሔር መካከል የተፈጠረው ጉድጓድ በኃጢአት ምክንያት የመጣ ነው። ችግሩ እንዲከፋ ያደረገው ደግሞ ኃጢአት ተፈጥሯችንን ስለሚያበላሸው ነው። እግዚአብሔር ቅዱስ ነው፤ በርሱ መገኘት ውስጥ ኃጢአት አብሮ ሊሆን አይችልም። ልክ ሁለት ማግኔቶች በተቃራኒ በኩል ሲገናኙ እንደሚገፋፉት የተበላሸው ተፈጥሯችን ከእግዚአብሔር ለይቶናል። በተጨማሪም የተበላሸው ማንነታችን ለእግዚአብሔር ሕግ መታዘዝ እንዳንችል አድርጎናል። ኃጢአት ማስተዋል ማጣትንም አምጥቷል። የሰው ልጆች የእግዚአብሔር ፍቅርና ምህረት ምስልን አጥተውና ብዙ ከኛ የሚጠብቅ አድርገው ማየት ጀመሩ።

በዚህ ሳምንት ድልድይን ለመስራት አብና ወልድ ያደረጉትን አስደናቂ ነገር እንመለከታለን። ዕብራውያን 5-7 የኢየሱስን ክህነት በጥንቃቄ ይተነትናል። ፀሐፊው መነሻውንና አላማውን (ዕብ. 5:1-10) በመግለፅ አንባቢዎች ችላ እንዳይሉት (ዕብ. 5:11-6:8) በተቃራኒው የሚሰጠውን ተስፋ አጥብቀው እንዲይዙት (ዕብ. 6:9-20) ይመክራል። በተጨማሪም የርሱን ክህነት ይዘትና (ዕብ. 7:1-10) እግዚአብሔር ከአማኞቹ ጋር ባለው ግንኙነት ውስጥ ክህነቱ ያለውን አንድምታ (ዕብ. 7:11-28) ያብራራል። በዚህ ሳምንት በዕብራውያን 5:1-10ና ዕብራውያን 7:1-28 ላይ ያተኩራል።

_የዚህን ሳምንት ትምህርት በማጥናት ለየካቲት 5 ሰንበት ይዘጋጁ።_