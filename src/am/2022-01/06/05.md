---
title:  ዘላለማዊ ካህን
date:  02/02/2022
---

`ዕብራውያን 7:16ን ያንብቡ። ኢየሱስ ካህን የሆነው በምን አይነት መልክ ነው?`

ኢየሱስ ክህነትን የተቀበለው ዘላለማዊ አግልግሎትን ስለያዘና የማይጠፋ ህይወት ስላለው ነው። የነዚህ እውነቶች ፋይዳ አስደናቂ ነው። ይህ ማለት የኢየሱስ አገልግሎት የማይናቅ ወይም ጊዜ የማያልፍበት ነው ማለት ነው። ኢየሱስ ሙሉ በሙሉ;ለዘላለም እንዲሁም ፈጽሞ ያድናል (ዕብ.7: 25)። ኢየሱስ የሚሰጠው ማዳን ሙሉ የሆነና የማያዳግም ነው። የሰውን ልጅ ውስጣዊ ጥልቀት ይደርሳል(ዕብ.4:12;ዕብ.9:14;ዕብ.10:1-4)። በእግዚአብሔር ፊት የሚሆነው የኢየሱስ ምልጃ በአዲሱ ኪዳን ውስጥ ያሉትን በረከቶች ሁሉ ያጠቃልላል።

ከኃጢአት ይቅርታም ያለፈ ነው። ህጉን በልቦናችን ማረግን;በርሱ ውስጥ እኛን አዲስ ሰው ማድረግንና ለዓለም ወንጌል ማዳረስን ያካትታል(ዕብ.8:10-12)። ከሰውና ከእግዚአብሔር ጋር አንድ እንደመሆኑ በአብ ፊት ይወክለናል። ህይወቱን መስዋዕት አድርጎ እንደመስጠቱ ኢየሱስ በአብ ፊት ሞገስን አግኝቷል።

`ዕብ.7:22ን ያንብቡ። ከአዲሱ ኪዳን ጋር በተያያዘ ኢየሱስ ምንድነው?`

ኢየሱስ የአዲስ ኪዳን ማረጋገጫ(ዋስትና) ነው ምክንያቱም እግዚአብሔር እርሱ ለዘላለም ካህን እንደሚሆን ምሏል(ዕብ.7:21)። የዚህን መሃላ ፋይዳ አለመረዳት እጅግ ቀላል ነው።ጳውሎስ እግዚአብሔር ለበረሃው ትውልድና ለአብርሃም የገባቸውን መሃላዎች እየጠቀሰ ተናግሯል(ዕብ. 3:7-11;ዕብ. 6:13-15)። በነዚህ መሃላዎችና ለወልድ እግዚአብሔር በገባው መሃላ መካከል ያለው ልዩነት እነዚያ መሃላዎች ለሟች ሰዎች የተነገሩ መሆናቸው ነው። መሃላዎች የሚጸኑት የተማማሉት በህይወት እስካሉ ድረስ ብቻ ነው። እግዚአብሔር ለበረሃው ትውልድና ለአብርሃም የገባቸው መሃላዎች የሚጸኑት የበረሃው ትውልድና የአብርሃም ዘሮች(ገላ. 3:29) በህይወት እስካሉ ድረስ ብቻ ነው።

ሆኖም የማያልፍ ህይወት ላለው ለወልድ የተገባው መሃላ ግን ለዘላለም የጸና ነው። ለሌላ ሰው ዋስ የሆነ ሰው ያ ሰው የሚከፍለውን ቅጣት ሞትም ቢሆን ሊከፍል ይገባዋል። እንዲህም ሆኖ አብ ከተስፋ ቃሎቹ እንዳያጎድል ኢየሱስን የኛ ዋስ አደረገው። በኢየሱስ ስለተሰጠን መዳን እርጠኛ መሆን የምችለው ያን ያክል ነው።