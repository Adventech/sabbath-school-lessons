---
title:  እንደ መልከ ጼዴቅ ስርዓት
date:  31/01/2022
---

`ዘፍጥረት 14:18-20ንና ዕብራውያን 7:1-3ን ያንብቡ መልከ ጼዴቅ ማን ነበር? ኢየሱስንስ ያመላከተው እንዴት ነው?`

መልከ ጼዴቅ ንጉስም ካህንም ነበር። አብርሃም ለርሱ አስራትን ስለሰጠው ከአብርሃም በኋላ ነበረ።ልክ እንደዚያው ኢየሱስ ንጉስና ካህን ነው(ዕብ.1: 3)፤ከመልከ ጼዴቅ በተቃራኒ ግን ኢየሱስ ኃጢአትን አላደረገም(ዕብ.7:2628)። ዕብራውያን 7:15 እንደሚገልጸው ኢየሱስ “እንደ መልከ ጼዴቅ” ካህን እንደሆነ ይገልጻል። ቀደም ብሎ “እንደመልከ ጼዴቅ ስርዓት(ዕብ 5:6) የሚለው አገላለጽ ይህንኑ ለማለት ነው። ኢየሱስ የመልከ ጼዴቅ አልጋ ወራሽ ሳይሆን ክህነቱ ከእርሱ ጋር ተመሳሳይ ነበር።

ለምሳሌ ጳውሎስ እንደሚናገረው መልከ ጼዴቅ አባት;እናት;የዘር ሀረግ;ለዘመኑ ጥን ለህይወቱም ፍጻሜ የለውም። አንዳንዶች መልከ ጼዴቅ በአብርሃም ዘመን ኢየሱስ ስጋ ለብሶ ነው ብለው ይሞግታሉ። ነገር ግን ይህ ኃሳብ ከዕብራውያን መልዕክት ሙግት ጋር አብሮ አይሄድም። መልከ ጼዴቅ ኢየሱስን “ይመስላል” ማለት ከኢየሱስ የተለየ ነበረ ማለት ነው(ዕብ.7:3)። በሌላ በኩል ደግሞ መልከ ጼዴቅ ከሰማይ የመጣ ፍጡር ነው ተብሎ ይታመናል፤ይህም የዕብራውያን መልዕክትን ያፈርሳል። መልከ ጼዴቅ ያለ አባት;ያለ እናት;ያለ መጀመሪያና መጨረሻ ከነበረ ራሱ እግዚአብሔር ሆነ ማለት ነው። ይህ ችግርን ያመጣል። የመልከ ጼዴቅ ሰማያዊና ሙሉ በሙሉ መለኮታዊ የሆነ ክህነት ከኢየሱስ አገልግሎት በፊት ይሆን ነበር። ይህ ቢሆን ኖሮ የዕብራውያን መልዕክት እንደሚለው “ሌላ ካህን ሊነሳ ወደፊት ስለምን ያስፈልጋል?”(ዕብ.7:11)።

በተቃራኒው የዕብራውያን መልዕክት የመልከ ጼዴቅን አባት;እናት;ሞትና የዘር ሀረግ በተመለከተ የመጽሐፍ ቅዱስን ዝምታ በመጠቀም ለኢየሱስ የክህነት አገልግሎት እና ኢየሱስ ዘላማዊ ለመሆኑ ምሳሌ ያደርገዋል(ዘፍ.14: 18-20)። በአጭሩ መልከ ጼዴቅ የክርስቶስ ምሳሌ የሆነ ከነዓናዊ ንጉስ-ካህን ነበር።

ከፍ ያለው አምላክ ካህን በሆነው በመልከ ጼዴቅ በኩል ሲናገር የነበረው ክርስቶስ ነበር። መልከ ጼዴቅ ክርስቶስ አልነበረም፤የአብ ወኪል ሆኖ በዚህ ዓለም የእግዚአብሔር ድምጽ ነበረ።በቀደሙት ትውልዶች ሁሉ ክርስቶስ ሲናገር ነበረ፤እርሱ ህዝቡን መርቷል እንዲሁም የዓለም ብርሃን ነበር።Ellen G. White, Selected Messages, Book 1, p. 409

`ስለ መልከ ጼዴቅ የተነገረው መገለጥ ሰው ሊመሰክርላቸው ባልቻለ ሰዎች እንዴት እግዚአብሔር እንደሚሠራ ምን ያስተምረናል?`