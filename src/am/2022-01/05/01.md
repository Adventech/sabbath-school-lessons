---
title:  እረፍት ሰጪው ኢየሱስ
date:  22/01/2022
---

### ለዚህ ሳምንት ጥናት የሚከተሉትን ጥቅሶች ያንብቡ
ዘፍ.15:13-21፤ ዕብ.3: 12-19፤ ዕብ.4:6-11፤ ዕብ.4:1፤3፤5፤10፤ዘዳ.5:12-15፤ዕብ.4:8-11።

> <p>የሣምንቱ ጥናት መሪ ጥቅስ</p>
> “እንግዲያስ የሰንበት ዕረፍት ለእግዚአብሔር ሕዝብ ቀርቶላቸዋል።” (ዕብ. 4:9)

በዕብራውያን 1 እና 2 ኢየሱስ እንደ ንጉስና እንደ እግዚአብሔር ሕዝብ ነጻ አውጪ ሆኖ ተነግሯል። ዕብራውያን 3 እና 4 ደግሞ ኢየሱስን እረፍት ሰጪ አድርጎ ያስተዋውቀናል። ይህን አካሄድ የምንረዳው ዳዊታዊው ኪዳን ውስጥ እግዚአብሔር ለዚያ ንጉስና ለህዝቡ ከጠላቶቻቸው እረፍት እንደሚሰጣቸው መናገሩን ስናስታውስ ነው(2 ሳሙ.7:10-11)። ይህ እረፍት ኢየሱስ በእግዚአብሔር ቀኝ ስለተቀመጠ ለኛ ሆኖልናል። የዕብራውያን መልዕክት ያ እረፍት የእግዚአብሔር እረፍት እንደሆነና የሰንበት ዕረፍት እንደሆነ ይገልጸዋል(ዕብ.4:1-11)። ይህንን እረፍት የሠራው እግዚአብሔር ነው፤ስለዚህ የርሱ ነው፤ነገር ግን ለአዳምና ሄዋን ተላልፎ ተሰጠ። የመጀመሪያው ሰንበት ፍጹም ካደረገው ጋር ፍጽምናን መለማመድ ነበር። እግዚአብሔር ስለ ሰንበት ዕረፍት ተስፋ ሰጥቷል ምክንያቱም እውነተኛ የሰንበት አጠባበቅ እግዚአብሔር ያንን ፍጹም የሆነ ሁኔታ ይመልሳል የሚለውን ተስፋ ስለሚያጠቃልል ነው።

ሰንበትን ስንጠብቅ እግዚአብሔር ዓለምን ሲፈጥርና በመስቀል ላይ ሲዋጀን ፍጹም ሥራን እንደሰራ እናስታውሳለን(እናስባለን)። እውነተኛ የሰንበት አጠባቅ ግን ከማስታወስ ተግባር በላይ ነው። በዚህች በተበላሸች ዓለም እግዚአብሔር የሰጠውን የወደፊቱን ተስፋ የምናጣጥምበት ነው።

_የዚህን ሳምንት ትምህርት አጥንተው ለጥር 29 ሰንበት ይዘጋጁ።_