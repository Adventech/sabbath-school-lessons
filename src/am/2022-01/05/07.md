---
title:  ተጨማሪ ሀሳብ
date:  28/01/2022
---

ጳውሎስ በዕብራውያን መልዕክቱ ውስጥ እግዚአብሔር  ለሰጠን ፀጋ ምልክት እንዲሆን እሁድን ሳይሆን የሰንበት እረፍትን መጠቀሙ እጅግ ወሳኝ ነገር ነው። በዚህ መልኩ የሰንበት ዕረፍት መቀመጡ ሰንበት በአማኞች ዘንድ ይከበር እንደነበር ያሳያል። ሆኖም ከሁለተኛው መቶ ክፍለ ዘመን ጀምሮ በቤተክርስትያን ለውጥ እንደተካሄደ የሚያሳዩ ማስረጃዎችን እናገኛለን። ሰንበትን መጠበቅ እንደ መዳን ምልክት መታየቱ ቀርቶ የብሉይ ኪዳንና ወደ አይሁዳዊነት ልማድ የመመለስ ምልክት ሆኖ በመቅረብ መወገድ እንዳለበት መታሰብ ተጀመረ።

ሰንበትን መጠበቅ “አይሁዳዊ” ከመሆን ጋር እኩል ሆነ። ለምሳሌ የአንፆኪያው ኢግናሽየስ (በ110 ዓ.ም. አካባቢ) እንደጠቀሰው :“እንደ ቀድሞው ስርዓት የኖሩት አዲስ ተስፋን አግኝተዋል። ከአሁን በኋላ ሰንበትን ሳይሆን ህይወታችን በክርስቶስ ሞት አማካኝነት ከክርስቶስ ጋር የተነሳችበትን የጌታን ቀን ያከብራሉ። Jacques B. Doukhan, Israel and the Church: Two Voices for the Same God (Peabody, MA: Hendrickson Publishers, 2002), p. 42. በተመሳሳይ ማርሲዮን ደግሞ ተከታዮቹ አይሁዶችን ለመቃወም በሰንበት እንዲፆሙ አዟቸው ነበር። ቪክቶሪነስ ደግሞ የአይሁድን ሰንበት እንደጠበቀ መታሰብን አልፈለገም ነበር (Israel and the Church, pp. 41– 45)። ሰንበትን መጠበቅ በፀጋ የመዳን ምልክት ተብሎ መታሰቡ ስለቀረ ነው በክርስትን ቤተክርስትያን ውስጥ ውድቀትን ያመጣው።

“በክርስቶስ ውስጥ መኖር በእረፍት ውስጥ መኖር ነው። የመፈንደቅ ስሜት ላይኖር ቢችልም በመተማመን ግን ማረፍ ሊኖር ይገባል። ተስፋችሁ በራሳችሁ ሳይሆን በክርስቶስ ነው። የእኛ ድካም ከእርሱ ብርታት; አላዋቂነታች ከእርሱ ጥበብ; ልፍስፍስነታችን ከእርሱ ዘላለማዊ ኃይል ጋር ተቆራኝቶአል። ስለዚህም መመልከትና አእምሯችን ማተኮር ያለበት በራሳችን ነገር ላይ ሳይሆን በክርስቶስ ላይ ነው። አእምሯችን የእርሱን ፍቅር; የባህሪውን ውበትና ፍጽምና ያስብ። ነፍስ ልታሰላስለው የሚገባ ርዕስ ቢኖር; የክርስቶስን ራስን መካድ; ትህትናውን; ንጽህናውን; ቅድስናውን እንደዚሁም ወደር የለሽ ፍቅሩን ሊሆን ይገባል።” ኤለን ጂ. ኋይት; ወደ ክርስቶስ የሚመራ መንገድ; ገጽ 65;66 (በአማርኛው)

**የመወያያ ጥያቄዎች**

`1. ሰንበትን በመጠበቅና በእምነት መጽደቅ ምን ግንኙነት አላቸው?`

`2. በእውነተኛ የሰንበት አጠባበቅና ህግን ጠብቆ ለመዳን በሚሆን ሰንበት አጠባበቅ መካከል ምን ልዩነት አለ? በራሳችን የሰንበት አጠባበቅ ውስጥ ልዩነቱን ማወቅና ማጣጣም የምንችለው እንዴት ነው?`