---
title:  ዛሬ ድምፁን ብትሰሙ
date:  25/01/2022
---

`ዕብራውያን 4:6-11ን ያንብቡ። በዚህ አንቀፅ ውስጥ የእግዚአብሔር ጥሪ ምንድነው?`

በበረሃ የተጓዘው ሕዝብ ወደ እረፍት ለመግባት አለመቻላቸው እግዚአብሔር በነርሱ መካከል እንዳይሠራ አላገደውም። እግዚአብሔር እነርሱ ባይታመኑበትም እርሱ ግን በታማኝነቱ ቀጠለ (2 ጢሞ. 2:13)። ስለዚህ ጳውሎስ በተደጋጋሚ የእግዚአብሔር ተስፋ “ቀርቶልናል”(አሁንም አለ) ይላል (ዕብ. 4:1; 6; 9)። ካታሌፖና አፖሌፖ የሚሉ የግሪክ ቃላት የሚጠቀም ሲሆን ትርጉማቸውም ተስፋው ተረስቷል ወይም “ተትቷል” የሚል ነው። ወደ እረፍቱ ለመግባት የተደረገው ጥሪ በዳዊት ጊዜ መደገሙ (መዝሙር 95ን ጠቅሶ ዕብ. 4:6-7) ተስፋውን የራሳቸው እንዳላደረጉትና ያኔም ተስፋው እንዳለ የሚያሳይ ነው። እንደውም ከፍጥረት ጊዜ ጀምሮ እረፍቱ ነበር ይላል።

ዛሬም እግዚአብሔር ወደ እረፍቱ እንድንገባ ይጠራናል። “ዛሬ” የሚለው ፅንሰ ኃሳብ ትርጉምን ያዘለ ነው። እግዚአብሔር ለነርሱ ታማኝ እንደነበር ሕዝቡ እንዲያስታውሱ “ዛሬ” ብሎ ይጠራቸዋል(ዘዳ. 11:2-7)። “ዛሬ” ደግሞ ለእግዚአብሔር ታማኝ ለመሆን የምንወስንበት ጊዜ ነው (ዘዳ. 5:1-3)። ይህ ውሳኔ ወደ ሌላ ጊዜ ሊተላለፍ አይችልም። በተመሳሳይ “ዛሬ” የሚለው ውሳኔ የምንወስንበት ዕድል የተሰጠን ጊዜ ነው፤ እንዲሁም ልክ በዘመናት ሁሉ ለእግዚአብሔር ሕዝብ እንደሆነው አደገኛ ማስጠንቀቂያም ነው።

በዕብራውያን መልዕክት “ዛሬ” የሚለው ጽንሰ ኃሳብ የእግዚአብሔር ተስፋዎች የሚፈፀምበት የጊዜ ወሰን ነው። ይህንን ወሰን “እኔ ዛሬ ወልጄሃለው” (ዕብ. 1: 5) በማለት በእግዚአብሔር ተስፋዎች መሠረት(2 ሳሙ. 7:8-16) ኢየሱስን ገዢ በማድረግ ተጀምሯል። ስለዚህ የኢየሱስ መክበር ለኛ አዲስ የበረከቶችና የእድሎችን ዘመን ከፍቶልናል። ኢየሱስ ጠላቶቹን ድል ነስቷል(ዕብ. 2:14-16) እንዲሁም አዲስን ኪዳን አስጀምሯል(ዕብ. 8-10)። ስለዚህ ወደ እግዚአብሔር ዙፋን ቀርበን(ዕብ. 4:14-16; ዕብ. 10:19-23) በመንፈሳዊ መስዋዕቶችና በምስጋና በፊቱ መደሰት እንችላለን (ዕብ. 12:28; ዕብ. 13:10-16)። “ዛሬ” ተብሎ የተሰጠው ጥሪ እግዚአብሔር ለኛ ታማኝ ስለመሆኑና ሳንዘገይ አሁኑኑ ጥሪውን እንድንቀበል የሚያስፈልገንን ምክንያት ሁሉ እንደሰጠን እንድናውቅ ይጋብዘናል።

`ለሌላ ጊዜ የማናሳድራቸው ዛሬ ማድረግ ያለብን ምን ምን አይነት መንፈሳዊ ውሳኔዎችን መወሰን ይገባናል? ያኔውኑ ማድረግ እያለባችሁ የዘገያችሁባቸው ያለፉ የህይወታችሁ ክስተቶች ምን ነበሩ?`