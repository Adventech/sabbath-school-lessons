---
title:  ወደ እረፍቱ መግባት
date:  26/01/2022
---

`ዕብራውያን 3:11ንና ዕብራውያን 4:1; 3;5;10ን ያንብቡ። እግዚአብሔር እንድንገባ የጠራንን ዕረፍት የገለፀበት መንገድ ምንድነው።`

እግዚአብሔር ዝም ብለን እንድናርፍ አልጠራንም። ወደ እርሱ እረፍት እንድንገባ ጋብዞናል። በመላው መጽሐፍ ቅዱስ “እረፍት” የሚለው ቃል በከነዓን ምድር “እረፍት” ማግኘትን(ዘዳ. 3:20); የቃል ኪዳኑ ታቦት በሚገኝበት በቤተመቅደሱ ውስጥ ማረፍን(2 ዜና 6:41) ወይም እግዚአብሔርና እስራኤላውያን በሰንበት ቀን ከስራቸው “እረፍት” ማግኘታቸውን(ዘፀ. 20:11) የሚገልጽ ነው። ነገር ግን አሁን ጌታ ወደ እረፍቱ እንዲገቡ እየጠራቸው ነው።

`ዕብራውያን 4:9-11;16ን የተጠራነው?  ያንብቡ  ምን  ለማድረግ  ነው`

የሰንበት ዕረፍት እግዚአብሔር የፍጥረትን(ዘፍ. 2:1-3; ዘፀ. 20:8-11) ወይም የማዳኑን(ዘዳ. 5:12-15) ሥራ መጨረሱን የሚያሳስብ ነው። በተመሳሳይ በሰማዩ ቤተ መቅደስ የኢየሱስ መክበር ለኛ መዳን ሲል ፍፁም መስዋዕት አቅርቦ መጨረሱን ያበስራል (ዕብ. 10:12-14)። ልብ እንበል; እግዚአብሔር የሚያርፈው የኛን ህልውናና ደህንነት ሲያረጋግጥ ነው። በፍጥረት ዓለምን ፈጥሮ ሲጨርስ አረፈ። ከዚያም እግዚአብሔር በመቅደሱ ያረፈው ለአብርሃም ተስፋ የሰጠውን ምድር ለመውረስ በተደረገ ትግል ውስጥ ዳዊት ሲያሸንፍና “እስራኤል በሰላም ሲሆን” ነበር(1 ነገ. 4:21-25; ዘፀ.15: 18-21; ዘዳ. 11:24; 2 ሳሙ. 8:1-14)። እግዚአብሔር ለራሱ ቤት እንዲሠራ የፈቀደው የእስራኤል ሕዝብና ንጉሱ የራሳቸው ቤት ከኖራቸው በኋላ ነበር።

እግዚአብሔር ለኛ ቃል የገባውና የማያዳግመው እረፍት ታላቁ ተጋድሎ ካለቀ በኋላ በሚፈጥረው አዲሱ ዓለም ውስጥ የሚሆነው ነው። የእብራውያን መልዕክት “እግዚአብሔር የሠራትና የፈጠራት ከተማ. . .” ዕብ. 11:10 እንዲሁም “ሰማያዊ መኖሪያ” (ዕብ. 11:14-16) ብሎ ይጠራታል። ማለትም እግዚአብሔር በመጀመሪያ በፍጥረት ለሰው ልጆች ሰጥቶ የነበረውን ገዢነትና ክብር ወደ ቦታው መመለስ ማለት ነው(ዕብ. 2:5-8; ዕብ. 12:28)። የእርሱ እረፍት ነው። ሰላም የሚኖርባት ፍጹም ቦታ ብቻ አይደለችም፤ ነገር ግን የእግዚአብሔር ዙፋን በአዲሲቱ ሰማይና ምድር የሚሆንባት ሰንበት ነች።

`አሁን ወደ እረፍቱ መግባት የምንችለው እንዴት ነው? ማለትም በእምነት; በራሳችን ሳይሆን በክርስቶስ ባገኘነው መዳን እርግጠኛ በመሆን ማረፍ የምንችለው እንዴት ነው?`