---
title:  የአዲስ ፍጥረት ቅምሻ
date:  27/01/2022
---

`ዘጸዓት 20:8-11፤ዘዳግም 5:12-15 እና ዕብራውያን 4:8-11ን ያነጻጽሩ። የሰንበት እረፍትን በተመለከተ ምን አይነት ልዩነቶችን አገኛችሁ?`

ቀደም ብለን እንደተመለከትነው እነዚህ በዘጸዓትና በዘዳግም የሚገኙ ጥቅሶች ወደኋላ እንድንመለከት ይጋብዙናል። እግዚአብሔር በፍጥረትና በመቤዠት ያጠናቀቀውን ስራ እያሰብን በሰንበት እንድንደሰት ይመክሩናል። ዕብራውያን 4:9-11 ግን ወደፊት እንድናይ ይጋብዘናል። ከፊት ለፊታችን እግዚአብሔር የሰንበትን እረፍት እንዳዘጋጀ ይነግረናል። ሰንበትን ለመጠበቅ አዲስ ገጽን ያመላክተናል።የሰንበት ዕረፍት ያለፉትን የእግዚአብሔር ድሎች ብቻ ሳይሆን እግዚአብሔር ስለወደፊቱ የሰጠንን ተስፋዎችም ያሳስበናል።

ሰንበትን የመጠበቅ የወደፊት ገጽታ ሁሌም የነበረ ቢሆንም ብዙ ጊዜ ግን የተረሳ ነው። ከውድቀት በኋላ እግዚአብሔር በመሲሁ አማካኝነት አንድ ቀን ፍጥረትን ወደነበረበት እንደሚመልስ የሰጠውን ተስፋ ያመላክታል። ሰንበትን በመጠበቅ ውስጥ የመቤዠታችንን ነገር እንድናስብ ያዘዘን ሰንበት በአዲስ ፍጥረት ውስጥ የመቤዠት ፍጻሜን ስለምታሳይ ነው። ሰንበትን መጠበቅ በዚህች ፍጹም ባልሆነች ዓለም ውስጥ የሰማይ ቅምሻ ነው። በአይሁድ ባህል ውስጥ ይህ ግልጽ ነበረ። “Life of Adam and Eve,” The Old Testament Pseudepigrapha, by James H. Charlesworth, p. 18። ከ100 እስከ 200 ዓ.ም የተጻፈ ጽሁፍ እንደሚነግረን ሰባተኛው ቀን የትንሳኤና የመጪው ዘመን እረፍት ምልክት ነው። Jacob Neusner, The Mishnah, a New Translation (New Haven: Yale University Press, 1988), p. 873.። አካቢ የተባለ የአይሁድ መምህር እንደፃፈው ደግሞ “እስራኤል ስሙ ለተባረከው ቅዱስ አምላክ “ትዕዛዛቱን ከታዘዝን ሽልማታችን ምንድነው?” አሉት፤እርሱም “የሚመጣው ዓለም” አላቸው። እነርሱም “ምሳሌ የሚሆን ነገር ስጠን” አሉት። እርሱም ሰንበትን አሳያቸው።” Theodore Friedman, “The Sabbath Anticipation of Redemption,” Judaism: A Quarterly Journal, vol. 16, pp. 443, 444

`ሰንበት ደስታንና ምስጋናን ማጣጣሚያ ጊዜ ነው። ሰንበትን ስንጠብቅ የእግዚአብሔርን የተስፋ ቃላት እንደምናምንና የርሱን የጸጋ ስጦታ እንደምንቀበል እናሳያለን። ሰንበት ህያውና የሚሰራ ዕምነትን የሚያሳይ ነው። ተግባራት የሚገልጹትን ያክል በመሄድ;ምናልባትም ሰንበትን መጠበቅ በእርሱ በማመን በጸጋ መዳናችንን ሙሉ በሙሉ የምንገልጽበት ነው። በስራ ከመጽደቅ በተቃራኒ ሰንበትን መጠበቅ በእምነት መዳን የሚለውን ጽንሰ ኃሳብ ማስተዋላችንን መግለጽ የሚችለው እንዴት ነው? በሰንበት ማረፍ በጸጋ የመዳን መግለጫ የሆነው እንዴት ነው?`