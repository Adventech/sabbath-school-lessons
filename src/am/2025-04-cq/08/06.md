---
title:  መለኮታዊ ረድኤት
date:   20/11/2025
---

### መረዳት

“አምራውያን በተራራማዎቹ ምሽጎች መጠለያ ለማግኘት ሽሽታቸውን ሲያያዙት፤ ኢያሱ ሥራውን ለማጠናቀቅ ቀኑ ማጠሩን ተመለከተ፡፡ ጠላቶቻቸው ሙሉ በሙሉ ካልተደመሰሱ ዳግም _ ተሰባስበው ትግላቸውን ያድሳሉ፡፡ ስለዚህ “ኢያሱ እግዚአብሔርን በእስራኤላውያን ፊት እንዲህ አለው፤ 'ፀሐይ ሆይ በገባዖን ላይቁሚ፤ ጨረቃም ሆይ፤ በኤሎን ሸለቆ ላይ ቀጥ በዪ፤ ስለዚህ ሕዝቡ ጠላቶቹን እስኪበቀል ድረስ፣ ፀሐይ በሰማዩ መካከል ቆመች፤ ለመጥለቅም ሙሉ ቀን ፈጀባት”

ምሽቱ ሳይደርስ እግዚአብሔር ለኢያሱ የገባው ቃል ተፈጸመ፡፡ መላው የጠላት ሰራዊት በእጁ ተላልፎ ተሰጠ፡፡ በዚያ ቀን የተፈጸሙት የከንዋኔዎች ስፋት በእስራኤላውያን አእምሮ ተቀርጾ ቀርቶአል፡፡ “እግዚአብሔር የሰውን ቃል የሰማበት እንደዚያ ያለ ዕለት ከዚያ በፊትም ሆነ ከዚያ በኋላ አልነበረም፡፡” “ከሚወረወሩ ፍላጾችህ፣ ከሚያብረቀርቅ የጦርህ  ነጸብራቅ የተነሳም፣ ፀሐይና ጨረቃ በቦታቸው ቆሙ፡፡ በምድር ላይ በመዓት ተመላለስህ፤ ሕዝቦችንም በቁጣ ረገጥሃቸው፡፡ ሕዝብህን ለመታደግ፣ የቀባኸውንም ለማዳን ወጣህ፤ የክፋትን ምድር መሪ ቀጥቅጠህ፤ ከራስ ጠጉሩ እስከ እግር ጥፍሩም ዕርቃኑን አስቀረኸው" (ዕንባ. 3፡12)፡፡

የእስራኤልን አምላክ ኃያልነት የሚያሳይ ክስተት ዳግመኛ ይታይ ዘንድ የእግዚአብሔር መንፈስ የኢያሱን ጸሎት አነሳሳ፡፡ ስለዚህ በታላቁ መሪ በኩል የቀረበው ጥያቄ ድፍረትን አያሳይም፡፡ እግዚአብሔር የእስራኤልን ጠላቶች በሙሉ በአርግጠኝነት እንደሚያሸንፍለት ለኢያሱ ማረጋገጫ ቢሰጠውም፤ ነገር ግን ድሉ በእስራኤል ሠራዊት ብቻ ይገኝ ይመስል ያላሰለሰ ጥረት ሲያደርግ ቆይቷል፡፡ ሰብዓዊው ጉልበትና አቅም ሊያደርግ የሚችለውን ሁሉ ካደረገ በኋላ መለኮታዊ እርዳታ ይሰጠው ዘንድ በእምነት ጮኸ፡፡

ሸለቆ የመልካም ውጤት ምስጢር የመለኮታዊው ኃይልና የሰብዓዊው ጥረት ውህደት ነው፡፡ ታላላቅ ውጤቶችን ያሚያስመዘግቡ ሁሉ፤ ሙሉ ለሙሉ በኃያሉ ከንድ የሚመኩ ናቸው፡፡ ''ፀሐይ ሆይ በገባዖን ላይ ቁሚ፤ ጨረቃም ሆይ፤ በኤሎን ላይ ቀጥ በዪ፤” ብሎ ያዘዘው በጌልገላ ሰፈሩ መሬት ላይ ተደፍቶ ለሰዓታት የጸለየው ሰው ነው፡፡ የፀሎት ሰዎች የኀይል ሰዎች ናቸው፡፡

ይህ ታላቅ ተዓምራት መላው ፍጥረት በፈጣሪ ቁጥጥር ስር መሆኑን ያሳያል፡፡ መለኮት በቁ ሰይጣን መለ ድካም ቁስ አካላዊው ዓለም ላይ ያለውን እንቅስቃሴና ጣልቃ ገብነት – የማያውቀውንና ታላቁን ቀዳሚ የሁሉ ነገር ምንጭ ከሰዎች ለመሰወር ይጥራል፡፡ ይህ ተአምራት ተፈጥሮን ከእግዚአብሔር በላይ አልቀው ብርቱ ግሳጼ ነው፡፡” 

### ማስታወሻ

`የዚህን ሳምንት ጥናት ካጠናችሁ በኋላ ከእግዚአብሔር ጋር ባላችሁ ግንኙነት ምን የግል ተግባራዊ እርምጃዎችን ለመውሰድ አሰባችሁ? ከእግዚአብሔር ጋር ያላችሁን ግንኙነትስ እንዴት ማጠናከር ትችላላችሁ?`

`ከመለኮታዊ ኃይል ይበልጥ ለመጠቀም እንዴት መማር ትችላላችሁ?`

`በቃላችሁ የያዛችሁትን ጥቅስ በድጋሚ ተመልከቱ። ይህንን እንዴት በዚህ ሳምንት ከህይወታችሁ ጋር ታዋህዱታላችሁ?`