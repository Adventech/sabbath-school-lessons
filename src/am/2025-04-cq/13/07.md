---
title: መጠየቅ
date:   26/12/2025
---

### መጠየቅ

የዚህ ሳምንት የመታሰቢያ ጥቅስን እና የመጽሐፍ ቅዱስ ጥናትን እንዲሁም ማንኛውንም ግኝቶች፣ ምልከታዎች እና ጥያቄዎች ከሰንበት ትምህርት ክፍልዎ (ወይም ከመጽሐፍ ቅዱስ ጥናት ቡድንዎ) ጋር ያካፍሉ። እነዚህን የውይይት ጥያቄዎች ከቀሪው ቡድን ጋር ተመልከቷቸው።

`በ “ብሉይ ኪዳን አምላክ” ላይ ምን ዓይነት ተቃውሞዎች ሰምታችኋል? ምላሾች ካላችሁስ ምንድን ናቸው?
`
`የብሉይ ኪዳንን የፍርድና የድል አድራጊነት አምላክን ከአዲስ ኪዳን የፍቅር አምላክ ጋር እንዴት ማስታረቅ ይቻላል? የዚህ ልዩነት ምን ያህል እውነት ነው፣ ምን ያህሉስ ስህተት ነው? ለምን?
`
`በከነዓን ድልና ኢየሱስ ዳግመኛ ሲመጣ በክፉዎች የመጨረሻ ጥፋት መካከል ምን ተመሳሳይነቶች አሉ?
`
`እግዚአብሔር ኃጢአተኞችን ለማጥፋት ፍላጉቱ ካልሆነ? ታዲያ ለምን ያጠፋቸዋል?
`
`በግብፅና በከነዓን ውስጥ እግዚአብሔርን ጣልቃ እንዲገባ ያደረጉ አንዳንድ ርኩሰቶች ምን ነበሩ?
`
`ከነዓናውያን ይተገብሯቸው ከነበሩት አንዳንድ ሥርዓቶችን ስንመለከት፣ የከነዓን ድል እንደ ምሕረት ተግባር ሊታይ የሚችለው እንዴት ነው?
`
`በእስራኤል ውስጥ ብዙዎች ከእነርሱ በፊት የነበሩት ሕዝቦች ያደርጉት የነበረውን ልማዶች ሲወስዱ እግዚአብሔር ምን ምላሽ ሰጠ? ይህ ስለ እግዚአብሔር ባሕርይ ምን ይላል?
`
`የእግዚአብሔር መላእክትና ሕዝቡ የእግዚአብሔር የመጨረሻ ፍርዶች በዚህ ዓለም ላይ ሲመጡ ደስ የሚላቸው ለምን ይመስላችኋል?
`
`ከኢያሱ መጽሐፍ ልታስታውሷቸው የምትፈልጓቸው አንዳንድ ዋና ትምህርቶች ምንድን ናቸው?
`