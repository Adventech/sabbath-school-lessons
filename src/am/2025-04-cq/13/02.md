---
title: የእግዚአብሔር ፍትሐዊ ፍርዶች
date:   21/12/2025
---

### መዋሃድ

ሕዝቅኤል ነቢይ በነበረበት ጊዜ እግዚአብሔር ሕዝቡ ከእርሱ ጋር የገቡትን ቃል ኪዳን በመሻራቸውና ጣዖቶቻቸውን በማምለክ ብዙ ርኩሰቶችን ስለፈጸሙ ሰይፍን፣ ረሀብንና በሽታን የላከበት ጊዜ ነበር (ሕዝ. 6:11-12)። የእስራኤላዊያን ጣዖት አምልኳቸው የከነዓናውያን ልማዶች የነበሩበትን ክፉ ልማዶች፣ የጾታ ብልግናንና ልጆቻቸውን እንደ መሥዋዕት በእሳት ማቃጠልን ያካትታል (23:37)። ከዚህ የከፋው ደግሞ እስራኤላውያን እጅግ በጣም የከፋውን ክፉ ስራ እየሠሩ በተመሳሳይ ጊዜ የቤተ መቅደስ አምልኮንና ሰንበትን መጠበቅን በመቀጠል የእግዚአብሔርን ስም አዋርደዋል (ቁ. 38፣ 39)። ልክ በኢያሱ መጽሐፍ ውስጥ ከነዓናውያን እንደነበሩበት፣ የእስራኤል ብልሹነት እግዚአብሔር ጣልቃ መግባት ወደሚኖርበት ደረጃ ደርሶ ነበር። አንዳንድ ሰዎች ከኃጢአት ባለመተባበራቸው ምክንያት ከእግዚአብሔር ፍርድ ድነው ነበር። ሁሉም የእግዚአብሔር ሕዝብ አልተበላሸም ነበር። እግዚአብሔር ታማኝ ሆነው የቀሩ በይሁዳ ውስጥ የተረፉ ሰዎች ነበሩት። ሕዝቅኤልም ወደ ባቢሎን ምርኮኛ ሆኖ በተወሰደበት ጊዜ ሕይወቱ ከጥፋት ከተረፉት አንዱ ነበር።

ሕዝቅኤል በባቢሎን ሆን ስለ እግዚአብሔር ፍርድና ምሕረት፣ እንዲሁም ፍትሐዊና ገለልተኛ ስለመሆኑ ጻፈ። ጻድቃንን ለኃጢአታቸው ተጠያቂ እንደሚያደርግና ክፉዎች ግን ከኃጢአታቸው ሲመለሱ ይቅር እንደሚላቸው ገልጿል። በሕዝቅኤል 33:11፣ ነቢዩ በእግዚአብሔር ልብ ውስጥ ያለውን አስደናቂ የርህራሄ መጠን ገልጧል፡- “እንዲህ በላቸው(እግዚአብሔር እንዲህ ይላል)፤ ‘በሕያውነቴ እምላለሁ፤ ይላል ጌታ እግዚአብሔር፤ ከመንገዳቸው ተመልሰው በሕይወት እንዲኖሩ እንጂ በክፉዎች ሞት ደስ አልሰኝም። ተመለሱ ከክፉ መንገዳችሁ ተመለሱ የእስራኤል ቤት ሆይ፤ ለምን ትሞታላችሁ?” እግዚአብሔር ፍርድን እስከሚችል ድረስ ያዘገያል። እግዚአብሔር ምሕረትን ለማሳየት እያንዳንዱን መንገድ ይመለከታል። እርሱ ደጋግሞ ኃጢአተኞች ከክፉ መንገዳቸው እንዲመለሱና ሊያድናቸው እንዲችል ይለምናል።

የእግዚአብሔር ፍርዶች ለሰዎች ያለውን የፍቅር ማነስ ከቶ አያሳዩም። በተቃራኒው እግዚአብሔር ሰዎችን ስለሚወድ የኃጢአት ርኩሰትና የተወሰነ ደረጃ ላይ ሲደርስ ጣልቃ መግባት አለበት። ነገር ግን እግዚአብሔር በክፉዎች ላይ ፍርድን ካወጀ በኋላም እንኳ አንድ ኃጢአተኛ ንስሐ በሚገባበት ቅጽበት ፍርዱን ለመመለስ አሁንም ፈቃደኛ ነው። ከከነዓናውያን፣ ከእስራኤልና ከእኛ ጋር፣ እግዚአብሔር “አንዳንድ ሰዎች የዘገየ እንደሚመስላቸው ጌታ የተስፋ ቃሉን ለመፈጸም አይዘገይም፤ ነገር ግን ማንም እንዳይጠፋ ፈልጎ፣ ሁሉ ለንስሓ እንዲበቃ ስለ እናንተ ይታገሣል።” (2 ጴጥ. 3:9)። እግዚአብሔር ልጆቹን—ሁሉንም ልጆቹን ለማዳን የሚቻለውን ሁሉ ያደርጋል።

### ማስታወሻ

`እግዚአብሔር ኃጢአተኞች ሲጠፉ ምን ይሰማዋል? እናንተም ተመሳሳይ ስሜት ተሰምቷችሁ ያውቃል?`