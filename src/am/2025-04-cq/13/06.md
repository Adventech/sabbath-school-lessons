---
title: የእስራኤል ታላቅ ወንጀል
date:   25/12/2025
---

### መረዳት

“የእግዚአብሔር ምርጥ ሕዝብ የነበሩት፣ የሥልጣኑን ታላቅነትና ግርማ የብዙ ጊዜ ምሥክር የሆኑት፤ የአረማውያንን ክፋት ሲመስሉ፣ የኃጢአታቸው መጠን ከቀደሙት ጣዖት አምላኪዎች የባሰ ነው። ለሕዝቡ የሰጠውን የተስፋ ቃል የሚፈጽመው እርሱ የሰጠውን ቅድመ ሁኔታ ከተቀበሉ ብቻ ነው። የእግዚአብሔር መላእክት የከነዓንን ነዋሪዎች ከክፋታቸው የተነሳ ለማባረር ከእስራኤል ሠራዊት ጋር ቢሠሩም፣ ዕብራውያን ግን ከእነዚያ ሕዝቦች ኃጢአት ነፃ መሆን ነበረባቸው። ከፍተኛ የንጽህናና የቅድስና ደረጃን መጠበቅ እንዲሁም በሁሉም ቃላቶቻቸውና ተግባራቸው የዓለማት ገዥ የሆነውን እርሱን መውደድ፣ መፍራትና መታዘዝ እንዳለባቸው ማሳየት ነበረባቸው።

እግዚአብሔር ኃጢአትን ሊፈቅድ ወይም በኀጢአት ውስጥ ሊከላከል(protect iniquity) አይችልም። ፍትሕና ፍቅር የባሕርይው መገለጫዎች ናቸው። ሌሎች እንዲፈሩ የሕጉን ተላላፊዎች ቢቀጣም፣ ፍርዱን ሁልጊዜ ከምሕረት ጋር አጣምሮታል። እግዚአብሔር የራሱን ባሕርይ ተወካዮች እንዲሆኑ፣ የእስራኤልን ህዝብ ለይቶ ከራሱ ጋር አገናኛቸው። ስሙ እንዲከበርና አገልግሎቱም ከፍ እንዲል በዙሪያቸው ላሉ ህዝቦች ሁሉ የብርሃን ጮራ ሊያደርጋቸው ፈለገ። ከእግዚአብሔር ጋር በመገናኘት እስራኤላውያን ከኃጢአት የረከሰውን ልባቸውን እንዲያነጹ፣ ፍላጎታቸውን እንዲያሳድጉና ከመለኮታዊ ባሕርይ ተካፋይ እንዲሆኑ ነበር። በኢየሱስ ክርስቶስ አማካኝነት ሰዎች ምን ሊሆኑ እንደሚችሉ ለአለም ምሳሌ ሆነው መቆም ነበረባቸው። እግዚአብሔር ከራሱ ጋር በመገናኘት ከፍ ሊያደርጋቸውና ሊያከብራቸው የፈለጋቸው ሰዎች፣ በመተላለፍ ምክንያት ሙሉ በሙሉ የተዋረዱና የሰይጣን ባሕርይ ያላቸው ሆኑ። ሊከተሉት የሚገባውን መንገድ መምረጥ የነሱ ነበር።

የእስራኤል ልጆች ታሪክ ለእኛ እንደ ማሳሰቢያ ተጽፎአል። እኛም እንደነርሱ በሙከራ ላይ ያለን ነን። የእነርሱ መብት እንደነበረው እኛም ከእግዚአብሔር ጋር መገናኘት እንችላለን። እንደ ካሌብና ኢያሱ የእርሱን ቃል ካመንንና ከታዘዝን፣ በእስራኤልን አምላክ ኃይል ጠንካሮች መሆን እንችላለን። ነገር ግን እንደ በምድረ በዳ እንደወደቀው ሕዝብ የምንጠራጠር፣ የማናምንና ዓመፀኞች ከሆንን፣ ክርስቶስ ሊያዘጋጅልን የሄደውን ቤቶች ለመውረስ ብቁ ያልሆንን እንሆናለን።” 

### ማስታወሻ
`የዚህን ሳምንት ጥናት ካጠናችሁ በኋላ ከእግዚአብሔር ጋር ባላችሁ ግንኙነት ምን የግል ተግባራዊ እርምጃዎችን ለመውሰድ አሰባችሁ? ከእግዚአብሔር ጋር ያላችሁን ግንኙነትስ እንዴት ማጠናከር ትችላላችሁ?
`
`እስራኤል በዙሪያው ከነበሩት ጣዖት አምላኪ አሕዛብ ይልቅ ይበልጥ በደለኛ መሆን የቻሉት እንዴት ነው?
`
`በቃላችሁ የያዛችሁትን ጥቅስ በድጋሚ ተመልከቱ። ይህንን እንዴት በዚህ ሳምንት ከህይወታችሁ ጋር ታዋህዱታላችሁ?
`