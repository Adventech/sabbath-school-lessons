---
title:  ያለማሰብ የተገባ ቃልን ማክበር
date:   09/11/2025
---

### መዋሃድ

በኢያሪኮና በጋይ የእስራኤላውያን ባገኙት ድሎች ምክንያት በከነዓን ነገዶች መካከል መሸበር ተፈጠረ። ከነዓናውያን እየተቃረበ ለመጣው ስጋት ሁለት ምላሽ ሰጡ። የኬጢያውያን፣ የአሞራውያን፣ የከነዓናውያን፣ የፌርዛውያን፣ የኤዊያውያን፣ የኢያቡሳውያን ጨምሮ አንዳንድ ነገድ እስራኤላውያንን ለማሸነፍ ኅብረት ፈጠሩ። ገባዖናውያን ግን ማታለልን ተጠቀሙ።

ከገባዖናውያን የተላከ አንድ ልዑክ ከእነርሱ ጋር የሰላም ስምምነት ለማድረግ ኢያሱን ለማታለል ተነሳ።  ስለዚህም ያረጀ ስልቻና የተጣፈ አሮጌ የወይን ጠጅ አቁማዳ በአህያ የጫነ መልእክተኛ መስለው ሄዱ። ሰዎቹም ያረጀና የተጠጋገነ ነጠላ ጫማ አድርገዋል፤ አሮጌ ልብስ ለብሰዋል፤ ለስንቅ የያዙት እንጀራም በሙሉ የደረቀና የሻገተ ነበር። ከዚያም ኢያሱ ወደ ሰፈረበት ወደ ጌልገላ ሄደው ኢያሱንና የእስራኤልን ሰዎች፣ “የመጣነው ከሩቅ አገር ነው፤ ከእኛ ጋር ቃል ኪዳን ግቡ” አሏቸው። (ኢያሱ 9:6)። ችግሩ እግዚአብሔር እስራኤል ከከነዓናውያን ጋር ስምምነት እንዳይዋዋሉ በግልጽ ከልክሏቸው ነበር (ዘዳ. 7:2)። የእስራኤልም ገዥዎችም “እናንተ የምትኖሩት እዚሁ ቅርብ ቢሆንስ? ታዲያ ከእናንተ ጋር እንዴት ቃል ኪዳን እንገባለን?” ሲሉ ጠየቁ (ኢያሱ 9:7)። ገባዖናውያን አጥብቀው በመጠየቃቸው ኢያሱና የእስራኤል ሽማግሌዎች ለጥያቄያቸው ተስማሙ።ከእግዚአብሔር ጋር ምክክር ሳያደርግ “ኢያሱም በሰላም ለመኖር የሚያስችላቸውን ቃል ኪዳን ከእነርሱ ጋር አደረገ፤ የጉባኤውም መሪዎች ይህንኑ በመሐላ አጸኑላቸው።” (ቁ. 15)።

ከሦስት ቀን በኋላ ማታለያው ተጋለጠ የገባዖናውያን ልዑካን የመጡት በመካከለኛው ከነዓን ከሚገኙ አራት ከተሞች ነበር። የመሪዎቹ የችኮላ ውሳኔ እስራኤላውያንን አበሳጫቸው። ከገባዖናውያን ጋር የገቡትን ስምምነት ለመሻር ተዘጋጁ ነገር ግን መሪዎቹ ፈቃደኛ አልሆኑም። ምንም እንኳን ገባዖናውያን የሰላም ስምምነቱን በሐሰት ቢያገኙም፣ የእስራኤል መሪዎች ቃላቸውን ለመጣስ ፈቃደኛ አልነበሩም። በእግዚአብሔር ትእዛዝ፣ ኢያሱ ገባዖናውያን ለመቅደሱ አገልግሎት ዛፍ ቆራጮችና ውኃ ቀጂዎች አደረጋቸው፣ ነገር ግን ሕይወታቸውን አተረፈላቸውና በከነዓን እንዲኖሩ ፈቀደላቸው።

ክስተቱ ስለ ቃል መግባትና ቃልን ስለመጠበቅ ብዙ ይናገራል። ፍላጎታችንን ማጣት፣ ሐሳባችንን መቀየር ወይም የተሻለ ነገር ማግኘት ከገባነው ቃል ነጻ አያወጣንም። በዚህ ሁኔታ የእስራኤላውያን ችግር ከእግዚአብሔር ምክር ሳይጠይቁ በችኮላ የቃል ስምምነት መግባታቸው ነበር። ምን እየተስማሙበት እንዳሉና ድርጊታቸው ሊያስከትል ስለሚችለው ውጤት ለማሰብና ለመጸለይ አንድ ደቂቃ እንኳን አልወሰዱም። ተምሮ ለማስተካከል እንኳ እጅግ አስቸጋሪ ትምህርት ነበር።

መዝሙር 15:1 “እግዚአብሔር ሆይ፤ በድንኳንህ ውስጥ ማን ያድራል? በተቀደሰው ኰረብታህስ ማን መኖር ይችላል?” በማለት ይጠይቃል። መልሱ በሚቀጥሉት ጥቅሶች ውስጥ ይገኛል፣ ነገር ግን አንዱ የጥቅሱ ክፍል ከኢያሱና ከገባዖናውያን ታሪክ ጋር በተያያዘ ጎልቶ ይታያል “ዋጋ ሚያስከፍለው ቢሆን፣ ቃለ መሐላውን የሚጠብቅ” ይላል(ቁ. 4)። ይህ ለመምረጥ አስቸጋሪ መንገድ ነው። ትክክለኛውን ነገር ቀድመን ከማሰብ ይልቅ የሆነ ነገር ለማድረግ ከወሰንን በኋላ ሀሳባችንን መቀየር ይቀለናል።። ነገር ግን መጽሐፍ ቅዱስ 'ልትጠብቁት የማትችሉትን ቃል አትግቡ' በግልጽ ይነግረናል።

### ማስታወሻ

`ለእግዚአብሔር መመሪያ ለመጠየቅ ጊዜ ከማግኘታችሁ በፊት፣ በፍጥነት ውሳኔ እንድታደርጉ ግፊት ሲደረግብአችሁ እንዴት ምላሽ ትሰጣላችሁ?`

`ሰዎች ለምትሰጧቸው ቃል ያምናሉን? ለምን ያምናሉ ወይም ለምን አያምኑም?`