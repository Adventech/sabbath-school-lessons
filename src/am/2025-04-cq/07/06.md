---
title:  የተሻለ መንገድ
date:   13/11/2025
---

### መረዳት

“እስራኤላውያን መታለላቸውን ሲረዱ ቁጣቸው ከፍተኛ ሆነ፡፡ ቁጣቸው የላቀ ደረጃ የደረሰው እስራኤላውያን ሦስት ቀን ተጉዘው የምድሪቱ አማካኝ ስፍራ ከሆነው የገባዖናውያን ከተሞች ሲደርሱ ነበር፡፡ “ማኅበሩም ሁሉ በመሪዎቹ ላይአጉረመረሙ” እነርሱ ግን ቢታለሉም እንኳ “በእስራኤል አምላከ በእግዚአብሔርስም" ስለማሉላቸው የገቡትን ኪዳን ለማፍረስ አልፈለጉም፡፡ “ስለዚህ መሪዎቹ የገቡላቸው ቃል ተጠበቀ፡፡ ገባዖናውያን በበኩላቸው ጣኦት አምልኮን አውግዘው እግዚአብሔርን _ ለማምለክ _ ወሰኑ፡፡ _ ዕብራውያን የገባዖን ሰዎችን ሕይወት ማትረፋቸው ጣኦተኛ ከነዓናውያንን ደምስሱ የሚለውን ትዕዛዝ የሚጥስ ስላልነበርየእግዚአብሔርን ትእዛዝ እንደጣሱ ሆኖ አልተቆጠረባቸውም፡፡

ስለዚህም ዕብራውያን በመሐላቸው ኃጢአት ለመሥራት ቃል አልገቡም:: ምንም እንኳ መሐላው የተገኘው በማታለል ቢሆንም አልተጣሰም ነበር፡፡ አንድ ሰው የገባው ቃል ኪዳን ስህተት እንዲሠራ ካላስገደደው በስተቀር የተከበረ ተደርጎ መጠበቅ አለበት፡፡ መሐላን ወይም ቃል ኪዳንን –ለጥቅም፣ ለበቀል ወይም ለግል ፍላጎት ማርኪያ ሲባል በፍጹም ማፍረስ አይገባም፡፡ "ወደ እግዚአብሔር ተራራ” የሚወጣና “በተቀደሰ ስፍራው” የሚቆም “ዋጋ የሚያስከፍለው ቢሆን፣ ቃለ መሐላውን የሚጠብቅ" ነው፡፡(መዝ. 24፡3፣ 14፡4)፡፡

ገባዖናውያን ከእስራኤላውያን ጋር በቅንነት ተወያይተው ቢደራደሩ ኖሮ የተሻለ ይሆንላቸው ነበር፡፡ ለእግዚአብሔር መንበርከካቸው ህይወታቸውን ሲያተርፍ፣ ማታለላቸው ያመጣባቸው ደግሞ _ ውርደትና አገልጋይነት ብቻ ነበር፡፡ እግዚአብሔር __አረማዊነትን ላወገዙና _ ከእስራኤል _ ጋር _ ለተሳሰሩ ሁሉ የኪዳኑን በረከት እንዲጋሩ አመቻችቷል፡፡ ከእስራኤላውያን ዝርያ ውጪ የሆኑት ሕዝቦች “አብሮአችሁ የሚኖረው መጻተኛ" በሚል በመካተታቸው ከጥቂት ነገሮች በቀርይህ የመደብ ክፍል ከእስራኤል እኩል ድጋፍና ጥቅም ያገኛል፡፡ ጌታ እንዲህ ሲል እዟል ...

መጻተኛ በምድራችሁ ላይ አብሮአችሁ በሚኖርበት ጊዜ አትበድሉት፤ አብሮአችሁ የሚኖረው መጻተኛ እንደ ገዛ ወገናችሁ ይታይ፤ እንደ ራሳችሁም ወደዱት" (ዘሌዋ. 19፡33-34)፡፡ ስለ ፋሲካና የመሥዋዕት ስጦታ አስመልክቶ ደግሞ የሚከተለው ትእዛዝ ተሰጠ “ማኅበረሰቡ ሁሉ ለእናንተም ሆነ በመካከላችሁ ለሚኖር መጻተኛ አንድ ዓይነት ደንብ ይኖረዋል... እናንተም ሆናችሁ መጻተኞቹ በእግዚአብሔር ፊት እኩል ትታያላችሁ" ዘኁ. 15፡15፡፡

ገባዖናውያን ባያታልሉ ኖሮ ያገኙት የነበረው ደረጃ ይህ ነበር፡፡ “የነገሥታቱ ከተማ ዜጎችን ማውረድ ቀላል ነገር አልነበረም፡፡ “ሰዎቿ ብርቱ ተዋጊዎች" የሆነችው አገርትውልድ በሙሉ ውሃ ቀጂና እንጨት ለቃሚ ሆነ፡፡ ለማታለል ብለው የለበሱት ቡቱቶ እንደተመኙት በላያቸው ተጣብቆ በመቅረት ዕድሜ ልካቸውን አገልጋይሆነው ቀሩ፡፡ መላው የገባዖናውያን ትውልድ አገልጋይ ሆኖ መቅረቱ እግዚአብሔርምን ያህል ሐሰት እንደሚጠላ የሚያሳይ ምስክር ነው፡፡

ገባዖናውያን እጃቸውን ለእስራኤል በመስጠታቸው የከነዓን ነገሥታት ድንጋጤ ላይወደቁ፡፡ ከወራሪዎች ጋር ሰላም የፈጠሩትን ለመበቀል የሚያስችል እርምጃ ለመውሰድ ውሳኔ ላይ ተደረሰ፡፡ በየሩሳሌም ንጉሥ በአዶኒፄዴቅ መሪነት አምስቱ የከነዓን ነገሥታት ፀረ-ገባኦን ጥምረት መሠረቱ፡፡” 

### ማስታወሻ
`የዚህን ሳምንት ጥናት ካጠናችሁ በኋላ ከእግዚአብሔር ጋር ባላችሁ ግንኙነት ምን የግል ተግባራዊ እርምጃዎችን ለመውሰድ አሰባችሁ? ከእግዚአብሔር ጋር ያላችሁን ግንኙነትስ እንዴት ማጠናከር ትችላላችሁ?
`
`እውነትን ለመናገር አስቸጋሪ በሆነ ጊዜም እንኳ መናገርን እንዴት መማር ትችላላችሁ?
`
`በቃላችሁ የያዛችሁትን ጥቅስ በድጋሚ ተመልከቱ። ይህንን እንዴት በዚህ ሳምንት ከህይወታችሁ ጋር ታዋህዱታላችሁ?
`
