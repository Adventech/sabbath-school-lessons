---
title:   መገረዝና ፋሲካ
date:   29/10/2025
---

### መጋበዝ

የኢያሪኮ ጦርነት የማይታዩ አካላት እነዚህን ጦርነቶች እየተዋጉ እንደነበር ገለጠ። እስራኤላውያን አንድም የጦር መሣሪያ ሳይጠቀሙ የኢያሪኮ ግንቦች ፈራርሰው ወደቁ። ኢያሱ ድሉን በራሳቸው ጥንካሬ እንዳገኙት እንዲያስቡ አልፈቀደም። “እግዚአብሔር ይህችን ከተማ ሰጥቷችኋልና!” ሲል አጽንኦት ሰጥቷል (ኢያሱ 6:16)። ይህ መንፈሳዊ ጦርነት ስለነበር፣ እስራኤላውያን መጀመሪያ ለእግዚአብሔር የተቀደሱ መሆንና ሁሉንም ትእዛዛቱን መፈጸም ነበረባቸው። ጦርነቱ ከመጀመሩ በፊት ኢያሱ ሊፈጠር ላለው ነገር ሰፈሩን በመንፈሳዊ ነገር አዘጋጀ። ይህንንም ያደረገው በሁለት መንፈሳዊ የሥርዓት ተግባራት ማለትም ግርዛት እና በፋሲካ ህዝቡን በማዘጋጀት ነበር።

መገረዝ በአብርሃምና በእግዚአብሔር መካከል ለተቋቋመው ቃል ኪዳን ምልክት ሆኖ ለአብርሃም ተሰጥቶ ነበር (ዘፍ. 17:10-11)። መገረዝ ሁለቱም ወገኖች ለእርስ በርስ ታማኝ መሆንን በመምረጥ ከእግዚአብሔር ጋር ለሚደረግ ቀጣይ የቃል ኪዳን ግንኙነት ቁርጠኝነትን ያመለክታል። ግብጽን ለቀው የወጡት የእስራኤላውያን ትውልድ ቢገረዙም፣ በምድረ በዳ የተወለዱት ልጆቻቸው ግን አልተገረዙም ነበር (ኢያሱ 5:5)። ኢያሱ ይህን ስህተት ለማስተካከል ተጣደፈ። ይህ የመገረዝም ተግባር እስራኤል ለእግዚአብሔር ያሳየችው የታደሰ መቀደስ ምልክት ነበር፤ ይህም ለድላቸው አስፈላጊ አካል ነበር። “እግዚአብሔርም ኢያሱን፡- ዛሬ የግብጽን ነውር ከእናንተ ላይ አንከባልያለሁ አለው” (ቁ. 9)። እስራኤላውያን በግብጽ በቆዩበት ጊዜ ለኃጢአትና ለሰይጣን የመማረክ የመጽሐፍ ቅዱስ ምልክት ነበር። በዚህ ወሳኝ ወቅት ለእስራኤል የተሰጠው ትምህርት ታላቅ ነው። ግዙፎቻቸውን ከመጋፈጣቸውና ከማሸነፋቸው በፊት ከኃጢአታቸው መንጻት ነበረባቸው፤ ይህም በእግዚአብሔርና ለማዳን ባለው ኃይሉ ላይ ባለው እምነት ብቻ የሚቻል ነበር። መገረዝ ሙሉ በሙሉ ለመቀደስና ለመታመን ቁርጠኝነትን የሚያሳይ የእምነት ተግባር ነበር።

ፋሲካን ማክበር እስራኤላውያንን በአውራ በግ ደም ካልተሸፈኑ የአጥፊ መልአክ ጥፋት እንደሚደርስባቸው እንዲያስታውሱ አደረጋቸው (ዘጸ. 12:13, 23)። በእምነት እስራኤላውያን የመሥዋዕት በጉን ደም በበራቸው ምሰሶዎች ላይ ቀቡ። በእምነትም ከጥፋት ድነዋል። የኢየሱስ ደም ምሳሌ የሆነው የበጉ ደም ብቻ በከነዓን ከገጠማቸው ጠላቶች ሊያድናቸውና ድልን ሊሰጣቸው ይችል ነበር። 

መቀደስ ዛሬ በሕይወታችን ውስጥም እንዲሁ አስፈላጊ ነው። በሕይወታችን ውስጥ የትኛውም ክፍል ውስጥ በሰይጣን ላይ ድል ማድረግ የሚቻለው በኢየሱስ ላይ ባለን እምነት ብቻ ነው። ክርስቶስ ራሱ እንደተናገረው፣ “እኔ የወይን ተክል ነኝ፤ እናንተም ቅርንጫፎች ናችሁ። ማንም በእኔ ቢኖር እኔም በእርሱ ብኖር፣ እርሱ ብዙ ፍሬ ያፈራል፤ ያለ እኔ ምንም ልታደርጉ አትችሉምና።” (ዮሐ. 15:5)። በክርስቶስ ስንኖር ብቻ የፍርሃት፣ የጭንቀት፣የ ሱስ ና የኃጢአት ተራራዎችን በሕይወታችን ውስጥ ማሸነፍ እንችላለን። የፋሲካ በጋችን የሆነው ክርስቶስ ብቻ (1ኛ ቆሮ. 5:7) ከኃጢአት ሊያድነንና ወደ ሰማያዊ ቤታችን በሰላም ሊመራን ይችላል። የመዳን ተስፋችንን ሙሉ በሙሉ በእርሱ ላይ እናኑር።


### ማስታወሻ
ኢያሱ 5ና 6 በድጋሚ አሰላስሉና በጥቅሱ ውስጥ ክርስቶስን ፈልጉት።

`በምን አይነት የተለየ ምልከታ ወይም በድጋሚ ክርስቶስን በዚህ ሳምንት ጥናታችሁ አያችሁት?
`
`እግዚአብሔር ሙሉ በሙሉ የተወሰነ ሕይወት መኖር ምን ይመስላል?
`
