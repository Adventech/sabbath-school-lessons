---
title:  ፍቅርና ፍትህ
date:   30/10/2025
---

### መረዳት

“የእያሪኮ ነዋሪዎች ፈጽሞ መደምሰስ፤ ቀደም ሲል ስለ ከነዓንን ነዋሪዎች ለሙሴ የተሰጠውን ትእዛዝ ፍጻሜ ያሳያል፤ “... ድል ባደረግሃቸው ጊዜ፣ ሁሉንም ፈጽመህ ደምስሳቸው" (ዘዳ. 7፡2)፣ “..… እስትንፋስ ያለው ነገር አታስተርፍ (ዘዳ. 20፡16)፡፡ ብዙዎች እነዚህ ትእዛዝ በሌሎች የመጽሐፍ ቅዱስ ክፍሎች ከተጠቀሱት የምህረትና የፍቅር መንፈስ ጋር የሚቃረኑ ቢመስላቸውም፤ ነገር ግን በእውነት ሲታዩ ዘላለማዊውን ጥበብና መልካምነት ይናገራሉ፡፡ እስራኤልን በከነዓን ለመመስረት ያለው አምላክ _ ለምድራዊ መንግሥቱ ማሳያ የሚሆን ሥርዓት በሕዝቡና በመንግሥቱ መሃል _ እያጎለበተ ነበር፡፡ እስራኤላውያን የእውነተኛው ኃይማኖት ወራሽ መሆን ብቻ ሳይሆን፤ የእምነቱንም መርኅዎች በመላው ዓለም ማስረጽ ነበረባቸው፡፡ ከነዓናውያን እጅግ አጸያፊና ወራዳ አረማዊ አምልኮ በመተግበር ራሳቸውን አግልለው የኖሩ ሕዝቦች በመሆናቸው፤ ከቡር የሆነውን የእግዚአብሔር ዓላማ ለማስፈጸም ከሚያደናቅፉ ነገሮች ሁሉ ምድሪቱን ማጥራት ያስፈልግ ነበር፡፡

የከነዓን ነዋሪዎች ንስሐ እንዲገቡ የሚያስችሏቸው አያሌ ዕድች ተመቻችተውላቸው ነበር፡፡ ከአርባ ዓመታት በፊት የቀይ ባሕር መከፈትና በግብፅ ላይ የወረደው ፍርድ -እስራኤልን የሚመራውን አምላከ ኃያልነት የሚመሰከር ነበር፡፡ አሁን በቅርቡ ደግሞ የምድያም ነገሥታት የሆኑት የገለዓድና የባሳን መሸነፍ እግዚአብሔርከሁሉም አማልክት በላይ ለመሆኑ ተጨማሪ ማሳያ ነበር፡፡ የአምላካዊው ቅዱስ ባህሪና በእርኩሱ ነገር ላይ ያለው ጥላቻ እስራኤላውያን የፌጎርን በአል በማክበር በፈጸሙት የባዕድ አምልኮ በተሰጠው ፍርድ ተገልጾአል፡፡ እነዚህ ሁሉ ሁኔታዎች በኢያሪኮ ነዋሪዎች ይታወቁ ነበር፡፡ ምንም እንኳ የእስራኤል አምላክ የሆነው እግዚአብሔር “በላይም በሰማይ፤ በታችም በምድር እርሱ አምላክ" መሆኑን በተግባር መግለጽ ባይፈቅዱም፤ ነገር ግን የረዓብን ጽኑ እምነት የሚጋሩ ብዙዎች ነበሩ፡፡ ከነዓናውያን ከውሃ ጥፋት አስቀድሞ ይኖሩ ከነበሩ ሕዝቦች በተመሳሳይየሰማይን አምላከ ለመሳደብና ምድርን ለማርከስ ብቻ ኖሩ፡፡ በእግዚአብሔር ላይአመጻ ያደረጉና ለሰዎች ጠላት የሆኑ ሕዝቦች በፍጥነት ይወገዱ ዘንድ ፍቅርና ፍትሕ ጠየቁ፡፡

ከአርባ ዓመታት በፊት በማያምኑ ሰላዮች ላይ ፍርሃት የለቀቀችው፣ የትዕቢተኛዋ ከተማ የኢያሪኮ ቅጥሮች በሰማይ በሚመራው ሠራዊት እንዴት በቀላሉ ፈራረሱ! ኃያሉ የእስራኤል አምላክ "እነሆ ኢያሪኮን. አሳልፌ በእጅህ ሰጥቻለሁ" በማለት ነበር፡፡ ይህን ቃል ለማጽናት ሰብዓዊ ብርታትና ጥንካሬ ዋጋ ተናግሮ አልነበረውም፡፡

እግዚአብሔር ለሚታመኑት ሁሉ ታላላቅ ነገሮችን ያደርግላቸዋል፡፡ የእግዚአብሔርየተባሉ ህዝቦች ታላቅ ጥንካሬ ያጡበት ምክንያት የራሳቸውን ዕውቀት አብልጠው በመታመን ጌታ ስለ እነርሱ ኃይሉን እንዳይገልጥ ዕድል ስለማይሰጡት ነው፡፡ ተወዳጅ ልጆቹ ሙሉ እምነታቸውን በእርሱ ላይ ሲያደርጉና እርሱን በታማኝነት ሲታዘዙ በሚያስፈልጋቸው አጣዳፊ ችግር ሁሉ ይረዳቸዋል፡፡” 

### ማስታወሻ

`የዚህን ሳምንት ጥናት ካጠናችሁ በኋላ ከእግዚአብሔር ጋር ባላችሁ ግንኙነት ምን የግል ተግባራዊ እርምጃዎችን ለመውሰድ አሰባችሁ? ከእግዚአብሔር ጋር ያላችሁን ግንኙነትስ እንዴት ማጠናከር ትችላላችሁ?`

`እግዚአብሔር ታላላቅ ነገሮችን ለእኛ እንዲያደርግልን ምን ቅድመ ሁኔታዎች ያስፈልጋሉ?`

`በቃላችሁ የያዛችሁትን ጥቅስ በድጋሚ ተመልከቱ። ይህንን እንዴት በዚህ ሳምንት ከህይወታችሁ ጋር ታዋህዱታላችሁ?`