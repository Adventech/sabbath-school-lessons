---
title: የእስራኤል መዳከም
date:   18/12/2025
---

### መረዳት

“በምድር እየተስፋፋ የሄደው የሞራል ውድቀትና የክፋት ማዕበል መላውን ምድርእንዳያጥለቀልቅ እግዚአብሔር ህዝቡን እንደ መከላከያ ምሽግ አድርጎ በከነዓን እስቀመጠ፡፡ እስራኤላውያን ለእግዚአብሔር ታማኝ እስከሆኑ ድረስ በድል ላይድል እየተቀዳጁ ይገሰግሳሉ፡፡

ነገር ግን ከፍ ያለውን መዳረሻ ችላ ብለው የምቾትና የድሎት መንገድ በመምረጣቸው፤ ምድሪቱን ሙሉ ለሙሉ በይዞታቸው ስር የማዋል ዕድላቸውን ሳይጠቀሙበት ቀሩ፡፡ በዚህ የተነሳ በምድሪቱ ላይ የቀሩት ጣዖት አምላኪያን የአያሌ ትውልዶችን ህይወት አመሳቀሉ፡፡ ነብዩ አስቀድሞ “ለዓይናችሁ ስንጥርለጎናችሁም እሾህ ይሆኑባችኋል" በማለት ተናግሮ ነበር (ዘኍ. 35፡55)፡፡ እስራኤላውያን “እንዲያውም ከህዝቦቹ ጋር ተደባለቁ፣ _ ልማዳቸውንም ቀሰሙ” (መዝ. 106፡35)፡፡ ከከነዓናውያን ጋር ተጋቡ፣ የጣኦት አምልኮም እንደ መቅሰፍት በምድሩ ሁሉ ተሠራጨ፡፡ “ጣኦቶቻቸውንም አመለኩ፣ ይህም ወጥመድ ሆነባቸው፡፡ ወንዶችና ሴቶች ልጆቻቸውን ለአጋንንት ሠው... ምድሪቱም በደም ተበከለች…፡፡ ስለዚህ የእግዚአብሔር ቁጣ በህዝቡ ላይ ነደደ፣ ርስቱንም ተጸየፈ" (መዝ.106፡36-40)፡፡

ከኢያሱ ትምህርት የተቀበለው ትውልድ እስከሚያልፍ ድረስ የጣኦት አምልኮ እምብዛም አልተስፋፋም ነበር፡፡ ነገር ግን ወላጆች ልጆቻቸው በእምነታቸው ላይ ከህደት እንዲፈጽሙ መንገዱን አመቻችተውላቸው ነበር፡፡  እግዚአብሔርአረማውያንን ከምድሪቱ  ጨርሰው እንዲያስወጡ የሰጣቸውን ትእዛዝ ችላ ማለታቸው፤ ለብዙ ተከታታይ ትውልድ መመረዝ መንስዔ የሆነውን መራራ ፍሬ አፈራ፡፡ ዕብራውያን ይከተሏቸው የነበሩ ቀለል ያሉ ልማዶች አካላዊ ጤንነት አስገኝቶላቸው የነበረ ቢሆንም፤ ነገር ግን ከአረማውያን ጋር የነበራቸው ግንኙነት ወደ አጉል ፍላጎቶች እየመራቸው ቀስ በቀስ አካላዊ  ጥንካሬያቸውን አሳንሶ ሞራላዊና አዕምሯዊ ሽባነት አመጣባቸው፡፡ እስራኤላውያን በኃጢአታቸው ከእግዚአብሔር ተነጠሉ፤ የእርሱ ብርታት ከላያቸው ተወገደ፤ በጠላቶቻቸው ላይ ባለ ድል መሆናቸውም አከተመ፡፡ ስለዚህ በእግዚአብሔር ኃይል ሲያንበረክኳቸው በነበሩ ህዝቦች ስር ወደቁ፡፡

“ከግብፅ ምድር ያወጣቸውን የአባቶቻቸውን አምላክ እግዚአብሔርን ተዉ፤” “በምድረ-በዳም እንደ መንጋ መራቸው”፤  “በኮረብታ ማምለኪያዎቻቸው አስቆጡት፤ ተቀርጸው በተሠሩ ጣኦቶቻቸው አስቀኑት”፡፡ ስለዚህም ጌታ “በሰዎች መካከል ያቆማትን ድንኳን፣ የሴሎን ማደሪያ ተዋት፡፡” 

### ማስታወሻ
`የዚህን ሳምንት ጥናት ካጠናችሁ በኋላ ከእግዚአብሔር ጋር ባላችሁ ግንኙነት ምን የግል ተግባራዊ እርምጃዎችን ለመውሰድ አሰባችሁ? ከእግዚአብሔር ጋር ያላችሁን ግንኙነትስ እንዴት ማጠናከር ትችላላችሁ?
`
`እግዚአብሔር እንድትኖሩ የጠራችሁን ታላቅ መዳረሻ ያለውን ህይወት እየኖራችሁ ነው ወይስ የእግዚአብሔርን ዕቅድ እየጣሳችሁ ነው?
`
`በቃላችሁ የያዛችሁትን ጥቅስ በድጋሚ ተመልከቱ። ይህንን እንዴት በዚህ ሳምንት ከህይወታችሁ ጋር ታዋህዱታላችሁ?
`