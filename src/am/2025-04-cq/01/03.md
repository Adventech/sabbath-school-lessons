---
title:  የከነዓን ነዋሪዎች
date:   29/09/2025
---

### መተርጎም

የእግዚአብሔር ብቸኛ ዓላማ ለአብርሃም ዘሮች መኖሪያ ማግኘት ብቻ ቢሆን ኖሮ፣ ሰው የሌለበት መሬት ሊሰጣቸው ይችል ነበር። ይልቁንም እግዚአብሔር በርካታ የተለያዩ የሰዎች የሚኖሩበትን መሬት ሊሰጣቸው መረጠ፤ ያንንም መሬት መቀበል ከእነዚያ ሕዝቦች ጋር ብዙ ግጭቶችን ማድረግ አስፈላጊ እንደነበረ  ያውቅ ነበር። እግዚአብሔር ያንን መሬት የይገባኛል ጥያቄ ያቀረቡትን ሕዝቦች(ለከነዓናውያን) እንደማይጨነቅላቸው ወይም እንደማያስብላቸው ማሰብ ተገቢ አይደለም። እግዚአብሔር ለእነዚያ ሕዝቦች ደንታ ቢስ ቢሆን ኖሮ ወዲያውኑ አባርሯቸው የአብርሃምን ቤተሰብ ግዛቱን ሊሰጣቸው ይችል ነበር። ይልቁንም፣ እግዚአብሔር የከነዓንን ድል መቀዳጀት ከአራት መቶ ዓመታት በላይ አዘገየ፤ እየጨመረ የመጣውን የከነዓናውያን ክፋት ቢመለከትም ዘወትር ምህረቱን ያሳይ ነበር። እግዚአብሔር የአብርሃም ቤተሰቦች “የአሞራውያን ኀጢአት ገና ጽዋው አልሞላምና” (ዘፍ. 15:16) ለተጨማሪ በርካታ ትውልዶች በባዕድ አገር ስደተኞች ሆነው እንደሚኖሩና ወደ ከነዓን መመለስ ጊዜው ሳደርስ እንደማይችሉ ነገረው። በሌላ አገላለጽ፣ እግዚአብሔር የእነዚህን ሕዝቦች ክፋት በጥንቃቄ እየለካ ነበር፣ እናም እነዚህ ሕዝቦች ወደኋላ መመለስ የማይችሉበትን ደረጃ ላይ ሲደርሱ ብቻ የከነዓንን ምድር ለአብርሃም ዘሮች ይሰጣቸው ነበር። የኢያሱን የከነዓንን ድል መቀዳጀት እጅግ የከፋ ወንጀል የፈጸሙ ሕዝቦች ላይ እንደ እግዚአብሔር ፍርድ መታየት አለበት። የከነዓን ሕዝብ የተለያዩ ኃጢአቶችን እንደ ዝሙት(ስሜትን ለማርካት ከተለያዩ ሰዎች ጋር ፆታዊ ግንኙነት መፈፀም)፣ ከቤተሰብ(ዘመድ) ጋር ሚደረግ ፆታዊ ግንኙነት፣ ግብረ ሰዶምን፣ የልጅ መሥዋዕትን፣ እና ከእንስሳት ጋር የሚደረግ ግንኙነትን የሚያካትቱ አረማዊ ሥርዓቶችን መደበኛ አድርገው ያበረታቱ ነበር (ዘሌ. 18:6–23)። የልጅ መሥዋዕትነት የተለመደ ሃይማኖታዊ ሥርዓት ሲሆን፣ በዚህም ልጆቻቸውን ለሰይጣኖች መሥዋዕት አድርገው በእሳት ያቃጥሉ ነበር (መዝ. 106:37)። እነዚህ ተግባራት ከጥንቆላ፣ ከሙታን ጋር ከመነጋገር፣ እና ከሌሎች የጠንቋይ ተግባራት ጋር ተጠቃለው ወደ ጥልቅ ጨለማና ኃጢአት አስገቧቸው (ዘዳ. 18:9–14)። በእነዚህ ርኩሰቶች ምክንያት እግዚአብሔር የዚያችን ምድር ነዋሪዎችን እያባረረ በቸጨማሪም የእግዚአብሔር ፍርድ እንዳይመጣባቸው የእስራኤልን ሕዝብ እነርሱን እንዳይከተሉ ያስጠነቅቅ ነበር (ዘሌ. 18:24–30)። እግዚአብሔር እስራኤላውያንን በክፋት ልባቸው በደነደነ ሕዝቦች ላይ እንደ ፍርድ መሣሪያ ሊጠቀምባቸው ወደደ። 
እግዚአብሔር ለአብርሃም ቤተሰቡ ቃል የተገባለትን መሬት ጊዜው ሳይደርስ መውረስ እንደማይችል ሲነገርረው ጊዜው ሲደርስ እንደ የጥፋት ውኃና እንደ ሰዶምና ገሞራ ጥፋት ታሪኮች (ዘፍ. 6:11–13፤ 19:13) ሁሉ ከነዓን ላይ ድል መቀዳጀት በተመሳሳይ በክፉ ሕዝቦች ላይ እንደ ፍርድ እንደሚሆን ተገለፀ። እግዚአብሔር ሰዶምንና ገሞራን ከማጥፋቱ በፊት አብርሃም ዛሬ ብዙዎቻችን በእነዚህ አስቸጋሪ የመለኮታዊ ፍርድ ጊዜያት የምንጠይቀውን ጥያቄ ጠይቆ ነበር፡- “ጻድቁን ከኃጢአተኛው ጋር ታጠፋለህን?” (18:23)። አብርሃም እግዚአብሔር ንጹሐንን ከጥፋተኞች ጋር በአንድነት(indiscriminately) እንደማያጠፋው ማረጋገጫ ፈልጎ ነበር፡- “ይህን የመሰለው አድራጎት ከአንተ ይራቅ፤ የምድር ሁሉ ዳኛ በቅን አይፈርድምን?” (ቁ. 25)። አብርሃም ከእግዚአብሔር ጋር ባደረገው በዚህ ንግግር  እግዚአብሔር በሁሉም ሁኔታ ውስጥ ፍርድን በአግባቡ እንደሚፈጽም ለማመን መረጠ። ይህንኑ ተመሳሳይ ውሳኔ ነው ለእያንዳንዳችን የተተወው። እግዚአብሔር ጽድቅንና ምሕረትን በአግባቡ ይፈጽማል ብለን እናምናለን?

### ማስታወሻ
`የጻፍከውን እና ምልክት ያደረግክበትን ጽሑፍ ተመልከት እና ምልክቶችህ በአጠቃላይ ምንልዩ ግንዛቤዎችን የሚያመለክቱ ይመስልሃል?
`
`ይህን ምንባብ ካጠናህ በኋላ ምንአይነት ጥያቄዎች ወደውስጥህ መጡ?የትኞቹ ክፍሎች አስቸጋሪ ናቸው?
`
`ሌሎች ምንዓይነት መመሪያዎች እና መደምደሚያዎች አገኘህ?
`
`ለእናንተ የማይመች ወይም የዘገየ የሚመስል የእግዚአብሔር ፍትህ ላይ ምን ያህል መተማመን አላችሁ?
`
