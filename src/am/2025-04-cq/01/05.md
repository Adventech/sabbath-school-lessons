---
title:  ቃል የተገባለት ልጅ
date:   01/10/2025
---

### መጋበዝ

አብራም ዕድሜው 99 ዓመት በሆነ ጊዜ፣ እግዚአብሔር (ያህዌ) ተገልጦለት እንዲህ አለው፤ “እኔ ኤልሻዳይ ነኝ፤ በፊቴ ተመላለስ፤ ነቀፋም አይኑርብህ፤ በእኔና በአንተ መካከል የተመሠረተውን ኪዳን አጸናለሁ፤ ዘርህንም እጅግ አበዛለሁ።” አለው (ዘፍ. 17:1-2)። በዚያን ጊዜ አብርሃም ሁኔታውን ተረጋግቶ ተቀብሎ ነበር። አብርሃም ለሃያ አምስት ዓመታት ያህል በከነዓን ውስጥ ከኖረ በኋላም እንግዳ የነበረ ቢሆንም ነገር ግን ከቃልኪዳኑ ተስፋ ውጪ ከራሱ ስጋ እና ደም የወለደው ወራሽ  ልጁ እስማኤል ነበር። እግዚአብሔር የቃል ኪዳኑን ቃል ደግሞ ከደገመለት እና ግዝረትን እንደ የቅድስና ምልክት ካጸናለት በኋላ፣ አብርሃም ሚስቱ ሣራ ዘጠና ዓመቷ ቢሆንም ልጅ እንደምትወልድ ነገረው (ቁ. 15-16)። የአብርሃም ምላሽ በፊቱ መውደቅ፣ መሳቅ እና ቀድሞውንም እስማኤል የተባለ ልጅ እንዳለው እግዚአብሔርን ማስታወስ ነበር (ቁ. 17-18)። እግዚአብሔር ግን በትዕግሥትና በምህረት ተሞልቶ እንዳልተሳሳተ እርሱ እግዚአብሔር እንደማይሳሳት ለአብርሃም ነገረው።  በእርግጥ ሣራ በሸመገለችበት ዕድሜ ላይ አንድ ታእምራዊ ልጅ ትወልዳለች። የይስሐቅ መወለድ እግዚአብሔር ሁኔታው ምንም ይሁን ምን ቃሉን የመጠበቅ ችሎታ እንዳለው ያሳያል።

ይስሐቅ ወደ ወጣትነት በአደገ ጊዜ እግዚአብሔርም የአብርሃምን እምነት ዳግመኛ ፈተነው። በራዕይ ለአብርሃም ተገልጦ ታላቅ መሥዋዕት ጠየቀው፡-  “የምትወድደውን አንዱን ልጅህን፣ ይስሐቅን ይዘህ ወደ ሞሪያ ምድር ሂድ፤ እኔ በማመለክትህ በአንዱ ተራራ ላይ የሚቃጠል መሥዋዕት አድርገህ ሠዋው” አለው። (22:2)። የአብርሃም ተስፋ ሁሉ በቃል በተገባለት ልጅ በይስሐቅ ላይ ያተኮረ ነበር። እግዚአብሔር ራሱ ይስሐቅ የቃል ኪዳኑ ዋና አካል እንደሆነ ተናግሮ ነበር፣ ነገር ግን አሁን አብርሃም ከሁሉ በላይ የሚወደውን ልጁን እንዲሰጥ ጠየቀው። አስፈላጊ ከሆነ እግዚአብሔር ቃሉን ለመጠበቅ ይስሐቅን ከሙታን እንደሚያስነሳው በማመን አብርሃም ታዘዘ(ዕብ. 11:17–19)። እግዚአብሔርም የአብርሃምን እምነት ምላሽ ሰጠው። በአቅራቢያው በሚገኝ ቁጥቋጦ ውስጥ በይስሐቅ ፋንታ የሚሰዋ በግ አዘጋጅቶ ይሰሐቅን ነፃ አወጣ።

እግዚአብሔር ያዘጋጀው በግ የቃል ኪዳኑ ፍጻሜ ምሳሌ ነው። እግዚአብሔር ለአብርሃም የሰጠውን ቃል ኪዳኖች ሁሉ ማለትም ልጅ፣ የከነዓንን ምድር እና ታላቅ ህዝብ መሆን በዚህ በአንድ ክስተት ላይ ተጠቃለለ። መሲሑ፣ የእግዚአብሔር አንድያ ልጅ፣ ለዓለም ኃጢአት መሥዋዕት መሆን ሁሉ በዚህ ክስተት ተገለፀ። እግዚአብሔር ከአብርሃም ጋር የነበረው ቃል ኪዳን ዓላማ ህያው ለሆነውን የእግዚአብሔር በግ(ዮሐንስ 1:29) ወደ አለም ሲመጣ ሕዝቡንና ቦታውን ማዘጋጀት ነበር። ኢየሱስን ለዓለም ማቅረብ(ማድረስ) አሁንም የእግዚአብሔር ቃል ኪዳንና ለእያንዳንዳችን ያለን ጥሪ ዓላማ ነው። እንደ አብርሃም ሁሉ እኛም እግዚአብሔርን የምናምንና ቃል ኪዳኖቹን የምንቀበል ከሆነ፣ እግዚአብሔር በእኛም በኩል ታላላቅ ነገሮችን ማድረግ ይችላል።

### ማስታወሻ

`ዘፍጥረት ምዕራፍ 15ን እንደገና አሰላስሉ እና በጥቅሱ ውስጥ ኢየሱስን ፈልጉ`

`የዚህ ሳምንት ትምህርት ክርስቶስን እንዴት በተለያየ ሁኔታ እንድታዮት እረዳችሁ?`

`እምነታችሁ እንዴት ተፈትኖ ያውቃል? ከዚያ ፈተና ምን ትምህርት ወሰዳችሁ?`