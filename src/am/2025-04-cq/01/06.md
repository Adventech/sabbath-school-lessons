---
title:  ምሕረት ፍርድን ይቀድማል
date:   02/10/2025
---

### መረዳት

“ክፋት እየጨመረ ሲሄድ እና በእግዚአብሔር ህግ ላይ ንቀት ሲገለጽ፤ እግዚአብሔርን በእውነት የሚወዱ ሰዎች ወደ ከፍ ያለ የቅድስና ሁኔታ ይደርሳሉ። የሰዎች ክፋት በከፍተኛ ደረጃ እየጨመረ በመሆኑ  የእግዚአብሔር ጣልቃ መግባት እየተቃረበ እንደሆነ ልብ ልንል ያስፈልገናል።ምንም እንኳን እግዚአብሔር የአሞራውያን ምድር የሆነችው ከነዓንን  ለእስራኤል ሕዝቡ ቃል ቢገባም ከመውረሳቸው በፊት ግን ረጅም ጊዜ መጠበቅ ነበረባቸው። ያን ያህል ጊዜ ለምን መጠበቅ እንደነበረባቸውም ተገልጿል። ያም ደግሞ የአሞራውያን የበደል ጽዋ ሞልቶ   ለመደምሰስ ስላልደረሰ ነበር። ከነዓናውያን ጣዖት አምልኮና ኃጢአት አካሄዳቸው ነበሩ፣ ነገር ግን የጥፋተኝነታቸው መጠን ለመጥፋት አላደረሳቸውም ነበር። እግዚአብሔር የፍቅሩና የምህረቱ ብርሃን ጨረሮች በግልጽ  በእነርሱ ላይ እንዲበራ አደረገ፤ ክፉ አካሄዳቸው ሰበብ እንዳይሆንባቸው የእርሱን ድንቅ ሥራ እንዲያዩ እድል ሰጣቸው። እግዚአብሔር ከሕዝቦች ጋር በዚህ መንገድ ይሠራል፤ በተወሰነ የፈተና ጊዜ ውስጥ ለሕዝቦች፣ ለከተሞች እና ለግለሰቦች ታጋሽነትን ያሳያል። ነገር ግን ሕይወትን ለማግኘት ወደ እርሱ እንደማይመጡ ግልጽ ሲሆን፣ ፍርዶች በእነርሱ ላይ ይመጣሉ። ፍርድ በአሞራውያን ላይ  ጊዜውን ጠብቆ መጣ፣ እንዲሁም ህጉን የሚተላለፉ ሀጥያተኞች(ምህርቱን እንቢ ያሉ) ሁሉ እግዚአብሔር ጊዜው ሲደርስ ጥፋተኞችን ሁሉ የሚያጠፋበት ጊዜ እንደሚመጣ ያውቃሉ። 'ኀጥእ መቶ ወንጀል ሠርቶ ዕድሜው ቢረዝምም፣ እግዚአብሔርን የሚያከብሩ፣ ፈሪሀ እግዚአብሔር ያላቸው ሰዎች መልካም እንደሚሆንላቸው ዐውቃለሁ። ነገር ግን ክፉዎች እግዚአብሔርን ስለማይፈሩ መልካም አይሆንላቸውም፤ ዕድሜያቸው እንደ ጥላ አይረዝምም።'...... 

“እግዚአብሔር በሕዝቦችና በግለሰቦች ላይ የሚያደርገውን ነገር በቁም ነገር እንመልከት፤ ይህም እኛ በእግዚአብሔር ሕግ ላይ በደል በመፈጸም ራሳችንን ከማጥፋት እንድንርቅ ነው። ለእኛ የተሰጠንን እያንዳንዱን በረከት፣ እያንዳንዱን ከሰማይ የተላከ የብርሃን ጨረር፣ ማስጠንቀቂያዎች፣ ተግሳጾች እና የምሕረት ምልክቶችን እንጠብቅ። የእግዚአብሔርን ትዕግሥት በቸልታ ከሚመለከቱት መካከል አንሁን።”

### ማስታወሻ

`ከዚህ ሳምንት ጥናት በኋላ፣ በኑሮአችሁ ምን ተግባራዊ ለማድረግ ወሰናችሁ?`

`በምን አይነት መንገድ ነው እግዚአብሔር ከምቾት ክልላችሁ እንድትወጡ የጠራችሁ?`

`የመታሰቢያ ጥቅሳችሁን ገምግሙ።በዚህ ሳምንት በህይወታችሁ ላይ እንዴት ትተገብሩታላችሁ?`