---
title:   ቃሉን በልብ መያዝ(ማሰላሰል)
date:   13/10/2025
---

### መተርጎም

ለእስራኤላውያን ወደ ከነዓን ምድር ለመግባት ማሰብ በራሱ እጅግ ታላቅ አደጋዎችን የሚያመጣ ነበር። አርባ ዓመታት በምድረ በዳ የተንከራተቱ፣ በቂ የውጊያ ስልጠና ያላደረጉ፣ በግብፅ ባሪያዎች የነበሩ ህዝቦች በከነዓን ከሚገኙ እጅግ ጨካኝና በደንብ ከታጠቁ ጎሳዎች ጋር ለመጋፈጥ መዘጋጀት ነበረባቸው ። የእነርሱ ብቸኛ ማረጋገጫ የእግዚአብሔር ቃል ነበር። ሌላ ምንም አልነበራቸውም! የኢያሱ ስኬትና የመላው ህዝብ የወደፊት ዕጣ ፈንታ የተመካው በሙሴ በኩል በተሰጡት የእግዚአብሔር መመሪያዎች ላይ ምን ያህል ታማኝ እንደሚሆኑ ላይ ነበር። “ይህችን ምድር ሰጥቻችኋለሁ፤ እንግዲህ እግዚአብሔር (ያህዌ) ለአባቶቻችሁ ለአብርሃም፣ ለይስሐቅና ለያዕቆብ፣ ከእነርሱም በኋላ ለዘሮቻቸው ሊሰጥ የማለላቸውን ምድር ገብታችሁ ውረሱ።” (ኢያሱ 1:8)። ጦርነታቸውን ለመዋጋት ከእግዚአብሔር እና ከቃሉ ጋር ጽኑና የማያቋርጥ ግንኙነት ሊኖራቸው ይገባ ነበር። ተልዕኳቸው የሕግን መጽሐፍ መመሪያ በሚከተሉበት እና በጥንቃቄ በሕይወታቸው በሚተገብሩት ልክ ይከናወን ነበር።።

የከነዓን ሠራዊት ሰይፋቸውን ሲያወዛውዙና የብረት ሠረገላዎቻቸውን አቧራ ሲያራግፉ፤ እስራኤል ግን በእግዚአብሔር ኃይል ይተማመናል። ሠራዊትን ለጦርነት ዝግጁ ለማድረግ በስልጠናዎችን፣ የአኮል ብቃት እንቅስቃሴዎችን እና ስለ ውጊያ መሳሪያውዎች ማስተማር  ወታደሮቹን ጥሩ ልምድና ሥነ ምግባር እንዲኖራቸው  ያስችላል። ሆኖም ግን እስራኤል ተራ ወታደራዊ ውጊያ እንኳን ለመዋጋት አልተዘጋጀም ነበር። እነዚህን ጦርነቶች ማሸነፍ የሚችሉት በእምነትና በእግዚአብሔር ከተፈጥሮ በላይ በሆነ ጣልቃ ገብነት በመታመን ነበር። ይህ ቢሆንም ኢያሱ ግን እንደ አመራር ብዙ የሚሠራው ነገር ነበረው። ሰዓቱ እያለቀ ቢሆንም ቅድሚያ ሊሰሰጠው የሚገባው ሕዝቡን ለእግዚአብሔርና ለሕጉ ያላቸውን ቁርጠኝነት ማደስ ነበር። ከምንም በላይ እግዚአብሔር ከሕዝቡ የማይደራደር ቁርጠኝነትና ታማኝነት ይፈልግ ነበር። ከፊታቸው ያሉትን ጦርነቶች በእስራኤል ሕዝብ ብቃትና ጥበብ ማሸነፍ በፍጹም አይቻልም ነበር። ለድል ሙሉ በሙሉ በእግዚአብሔር ላይ መመካት ያስፈልጋል። የህዝቡ ታላቅ ፍላጎት መሆን የሚገባው በሁሉም ነገር ለእግዚአብሔር ታማኝ መሆን ነበር። መሪ እንደመሆኑ ኢያሱም የእግዚአብሔርን ድምፅ በፍጥነት መስማትና መታዘዝ እንዲሁም ሕዝቡም የእግዚአብሔርን ድምፅ እንዲከተሉ መምራት ያስፈልገው ነበር።

እግዚአብሔርን መውደድና በእርሱ መታመን ሁልጊዜም ለእርሱ ፍላጎት መገዛትን ያመጣል። ሕያውና ንቁ የሆነ እምነት የሚመሠረተው በእግዚአብሔር ቃል ላይ ለመራመድ(በመታዘዝ) ባለ ፍላጎት፣ የተስፋ ቃሉን በመለማመድ፣ እና በጥበቡ በመደገፍ ላይ ነው። ወደ ህይወታችን የገባ የእግዚአብሔር ቃል በእያንዳንዱ የሕይወታችን ክፍል ላይ በድልና በሽንፈት መካከል ያለውን ልዩነት ይፈጥራል። በቃሉ መኖር በሕይወታችን ውስጥ ባሉ ትልልቅ ጉዳዩች ላይ ብልጫ ይሰጠናል፣ እንዲሁም በእኛ ውስጥና በእኛ አማካኝነት የሚሠራውን የእግዚአብሔርን ኃይል እንድናይ ያስችለናል። ዛሬም ቢሆን እግዚአብሔር ክፍት በሆነ ልብ ቃሉን ለማንበብ፣ ትርጉሙን በጥንቃቄ ለማሰብ፣ እና የሚለውን ለመከተል ትጉህ ከሆንን ሊታሰቡ የማይችሉ ድሎችን ሊሰጠን ይፈልጋል።

### ማስታወሻ
`ይህን ምንባብ ካጠናህ በኋላ ምን አይነት ጥያቄዎች ወደ ውስጥህ መጡ? የትኞቹ ክፍሎች አስቸጋሪ ናቸው?
`
`ሌሎች ምን ዓይነት መመሪያዎች እና መደምደሚያዎች ታገኛለህ/ሽ?
`
`ለእግዚአብሔር ትእዛዛት መታዘዝ ከኢያሱ ዘመን ይልቅ ዛሬ ያነሰ ወይስ የበለጠ አስፈላጊ ነው? ለምን?
`