---
title:  የአልዓዛር መነሳት
date:   10/10/2024
---

ዮሐንስ 11 በሐዘን የተሞላ ነው፤ የአንድ ውድ ጓደኛ መታመም አሳዛኝ ዜና (ዮሐ. 11፡1-3)፤ ስለ ሞቱ ማልቀስ (ዮሐ. 11:19፣ 31፣ 33)፤ ኢየሱስ በቦታው ቢኖር ኖሮ አልዓዛር አይሞትም በማለት የሚሰማው የእህቱ ዋይታ (ዮሐ. 11:21፣ 32)፤ እና የገዛ የኢየሱስ እንባ (ዮሐ. 11፡35)።

ነገር ግን ኢየሱስ ወደ አልዓዛር የሚያደርገውን ጉዞ ከመጀመሩ በፊት ሁለት ቀናት ዘግይቶ ነበር (ዮሐ. 11:6)፤ እንደው እርሱ ቀደም ብሎ ባለመሄዱ እንደተደሰተ አመላክቷል (ዮሐ. 11:14፣ 15)። ይህ ድርጊት ቀዝቀዝ ካለ ልብ የተነሳ የሆነ አልነበረም። ይልቁንም የእግዚአብሔርን ክብር ለመግለጥ እንጂ።

ወደ ዮሐንስ 11፡17-27 ስንደርስ፣ አልዓዛር ከሞተ አራት ቀን ሆኖት ነበር። ከአራት ቀናት በኋላ ሰውነቱ ይበሰብሳል እናም ማርታ “ጌታ ሆይ፥ ከሞተ አራት ቀን ሆኖታልና አሁን ይሸታል አለችው” (ዮሐ. 11፡39)። የኢየሱስ መዘግየት ከዚያ በኋላ የተፈጸመው ተአምራት ይበልጥ አስገራሚ እንዲሆን ብቻ ማስቻሉ ምንም ጥርጥር የለውም። የበሰበሰውን አስከሬን ማስነሳት? ኢየሱስ ራሱ እግዚአብሔር ለመሆኑ ከዚህ በላይ ምን ዓይነት ማረጋገጫ ሊሰጥ ይችላል?

`እናም እንደ እግዚአብሔር፣ በመጀመሪያ ለመኖር ሕይወትን የፈጠረው ኢየሱስ በሞት ላይ ስልጣን ነበረው። ስለዚህ ኢየሱስ ይህን አጋጣሚ ማለትም የአልዓዛርን ሞት፣ ስለ ራሱ አንድ ወሳኝ እውነትን ለመግለጥ ተጠቅሞበታል። “ትንሣኤና ሕይወት እኔ ነኝ። የሚያምንብኝ ቢሞት እንኳ ሕያው ይሆናል፤ ሕያው የሆነ የሚያምንብኝም ሁሉ ለዘላለም አይሞትም” (ዮሐ. 11፡25-26)። ዮሐ. 11:38-44ን ያንብቡ። ኢየሱስ የተናገረውን ቃል የሚደግፍ ምን ነገር አደረገ?`

ኢየሱስ የዓለም ብርሃን መሆኑን እንዳሳየ (ዮሐ. 8:12፣ ዮሐ. 9:5) ለዓይነ ስውሩ ማየትን እንደሰጠ ሁሉ (ዮሐ. 9:7)፣ በዚህም ስፍራ አልዓዛርን ከሞት አስነስቷል (ዮሐ. 11:43- 44)፤ ይህም እርሱ ትንሣኤና ሕይወት መሆኑን ያሳያል (ዮሐ. 11፡25)።

ይህ ተአምር ከሌሎቹ ሁሉ በላይ ኢየሱስን እንደ ሕይወት ሰጪ፣ እርሱን እግዚአብሔር እንደሆነ የሚያመላክት ነው። ይህ ኢየሱስ የእግዚአብሔር መለኮታዊ ልጅ እንደሆነ እና በማመን በእርሱ በኩል ሕይወት ማግኘት እንደምንችል ለዮሐንስ ወንጌል ጭብጥ ሐሳብ ጠንካራ ድጋፍ ይሰጣል (ዮሐ. 20፡30፣ 31)። ሆኖም፣ ወደዚህ አስደናቂ ታሪክ መጨረሻ (ዮሐ. 11፡45-54)፣ ያዩት ብዙዎች ወዳመኑበት ስንደርስ (ዮሐ. 11፡45)፣ ኃይለኛ ግን አሳዛኝ ነገር ተገለጠ። ኢየሱስ ሙታንን ወደ ሕይወት ማምጣት እንደሚችል አሳይቷል፣ ነገር ግን እነዚህ ሰዎች እርሱን በመግደል እርሱን ማስቆም እንደሚችሉ ያስባሉ? ይህ ከእግዚአብሔር ጥበብ እና ኃይል በተቃራኒ ለሚቆመው የሰው ልጅ ደካማ ባሕሪ እንዴት ያለ ምሳሌ ነው!