---
title:  የአምስት ሺዎች መመገብ
date:   06/10/2024
---

በዮሐንስ 6፡4,5 ላይ፣ ሐዋርያው ከነበረበት ወጣ በማለት አምስት ሺህ ሰዎች የበሉበት ወቅት የፋሲካ በዓል መቃረቢያ እንደነበር ይናገራል። የፋሲካ በዓል እስራኤላዊያን ከግብፅ ነፃ የወጡበት መታሰቢያ በዓል ነበር። የፋሲካ በግ የበኩር ልጅ ሞትን ቦታ የተካ ነበር። ይህ መስዋዕትነት የኢየሱስን በእኛ ምትክ መሞት ያመላክታል። በኃጢአታችን ምክንያት እኛ ልንቀበለው የሚገባን ቅጣት በኢየሱስ ላይ ወደቀ። በእርግጥ ፋሲካችን የሆነው ክርስቶስ ስለ እኛ ሲል ታርዶአል (1ኛ ቆሮ. 5፡7)።

`“ልቡ እስኪሰነጠቅ፣ ሕይወቱም እስክትደቅ ድረስ የመተላለፍን ኩነኔና የአባቱን ፊት መሰወር ተሸከመ። ይህ ሁሉ መስዋዕትነት የተከፈለው ኃጢአተኞች እንዲድኑ ነበር” (ኤለን ጂ ዋይት፣ ታላቁ ተጋድሎ፣ ገጽ 617)። ዮሐ. 6:1–14 ያንብቡ። እዚህ ላይ በኢየሱስና በሙሴ መካከል ምን ዓይነት ተመሳሳይነት ሊገኝ ይችላል? ማለትም ኢየሱስ ቅድመ አያቶቻቸው በሙሴ አገልግሎት አማካኝነት ያገኙትን ነፃ መውጣት ለሰዎች የሚያስታውስ ምን ነገር አደረገ?`

የዚህ ታሪክ ብዙ ዝርዝር ነገሮች ኢየሱስን በዘፀአት ውስጥ ከሙሴ ጋር በንፅፅር የሚያቀርብ ነው። የፋሲካው ጊዜ (ዮሐ. 6፡4) ታላቁን ከግብፅ ነጻ መውጣትን ያመለክታል። ሙሴ ወደ ሲና እንደወጣ፣ ኢየሱስም ወደ ተራራ ወጣ (ዮሐ. 6፡3) ። እስራኤላውያን በምድረ በዳ እንደተፈተኑ፣ የሱስ ፊልጶስን ፈተነው (ዮሐ. 6:5፣ 6)። የእንጀራው መባዛት (ዮሐ. 6፡11) መናን ያስታውሳል። የተረፈውን ምግብ መሰብሰብ (ዮሐ. 6: 12) እስራኤላውያን መናውን ከመሰብሰባቸው ጋር ይስተያያል። የተረፈው እንጀራ በአሥራ ሁለት መሶብ መለቀሙ (ዮሐ. 6፡13) ከአሥራ ሁለቱ የእስራኤል ነገድ ቁጥሩ ጋር ተመሳሳይ ነው። በዘዳግም 18፡15 ከተተነበየው “እንደ ሙሴ ያለ ነቢይ” ከሚለው ትይዩ፣ ኢየሱስ ወደ ዓለም የሚመጣው ነቢይ እንደሆነ (ዮሐ. 6፡14) ሰዎቹ አስተያየታቸውን ሰጥተዋል። ይህ ሁሉ የሚያመለክተው ኢየሱስን እንደ አዲሱ ሙሴ፣ ሕዝቡን ነፃ ለማውጣት መምጣቱን ነው።

ስለዚህ፣ ዮሐንስ ኢየሱስን እያሳየው ያለው ምልክቶችንና ድንቆችን ሲያደርግ ብቻ ሳይሆን ነገር ግን በአውዳቸው ለአይሁዶች ልዩ ትርጉም ሊኖራቸው የሚገባቸውን ምልክቶችንና ድንቆችን እያደረገ እንደነበረ ነው። በመሠረታዊነት ሰዎችን ወደ እርሱ መለኮታዊነት እየጠቆመ ነበር። ኢሳያስ 53:4-7 እና 1ኛ ጴጥሮስ 2:24ን ያንብቡ። እነዚህ ጥቅሶች ስለ ኢየሱስ የእግዚአብሔር በግ መሆን እንዴት ያለ ታላቅ እውነት ያስተምራሉ? መለኮታዊነቱ ከዚህ እውነት ጋር እንዴት የተያያዘ ነው? ለምን ይህ እውነት ልናውቀው የምንችለው በጣም አስፈላጊ እውነት ሆነ?