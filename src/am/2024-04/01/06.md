---
title:  የኢየሱስ የይገባኛል ጥያቄዎች
date:   03/10/2024
---

`በቤተሳይዳ መጥመቂያ የተፈፀመው ተአምር፣ ለዮሐንስ ኢየሱስ ማን እንደሆነ አጽንኦት እንዲሰጥ ጥሩ አጋጣሚ ፈጠረለት። ዮሐንስ ተአምሩን ለመግለፅ ዘጠኝ ቁጥሮችን ወስዶ ወደ 40 የሚጠጉ ቁጥሮች ደግሞ (ከዚህ በታች ይመልከቱ) ተአምሩን የሠራውን ማንነት ለመግለጽ ተጠቅሟል። ዮሐንስ 5:16–18ን ያንብቡ። የሱስ በሰንበት ባደረገው ድርጊቱ ለምን ስደት ደረሰበት?`

`ዮሐንስ 5፡18 ኢየሱስ ሰንበትን እያፈረሰ ነው ስለሚል የሚረብሽ ጥቅስ ሊሆን ይችላል። ነገር ግን ዮሐንስ 5፡16-18ን ጠለቅ ብለን ስንመረምር ኢየሱስ የሰንበት “ሥራው” ከአባቱ ጋር ካለው ግንኙነት ጋር የሚስማማ መሆኑን መናገሩን ያሳያል። እግዚአብሔር ሕዋን በሰንበት መደገፉን አያቆምም። ስለዚህ የኢየሱስ የሰንበት ተግባሩ ስለ መለኮት የይገባኛል ጥያቄም ጭምር ነው ማለት ይቻላል። የኃይማኖት መሪዎች፣ ሰንበትን ሽሯል እንዲሁም ከእግዚአብሔር ጋር እኩልነት ይገባኛል ብሏል ብለው በማሰብ አሳደዱት። ዮሐንስ 5:19-47ን ያንብቡ። ኢየሱስ ባደረገው ተአምር በጠንካራ ሁኔታ በተረጋገጠው የይገባኛል ጥያቄ፣ መሪዎቹ እርሱን በእውነተኛ ማንነቱን እንዲያዩት ለመርዳት ሲል ምን እያለ ነበር?`

ኢየሱስ ድርጊቱን በሦስት ደረጃዎች ይከላከላል። በመጀመሪያ ከአብ ጋር ያለውን የጠበቀ ግንኙነት ያስረዳል (ዮሐ. 5፡19-30)። ኢየሱስ እርሱ እና አባቱ ተስማምተው እንደሚሠሩና የሱስም የመፍረድም ሆነ ሙታንን የማስነሳት ኃይል ያለው እንደሆነ አመላክቷል (ዮሐ. 5፡25-30)።
ሁለተኛ፣ ኢየሱስ መከላከያውን ፈጥኖ በማከታተል አራት “ምሥክሮችን” ይጠራል፤ መጥምቁ ዮሐንስን (ዮሐ. 5፡31-35) የሱስ ያደረጋቸውን ተአምራቶች (ዮሐ. 5: 36)፣ አብን (ዮሐ. 5: 37-38) እና ቅዱሳት መጻሕፍትን (ዮሐንስ 5:39)። እነዚህ “ምሥክሮች” እያንዳንዳቸው ኢየሱስን በመደገፍ ይመሰክራሉ።

በመጨረሻም፣ በዮሐንስ 5፡40-47፣ ኢየሱስ በእርሱ አገልግሎት እና በእነርሱ የራስን ነገር በመሻት መካከል ያለውን ልዩነት በመግለጥ፣ በከሳሾቹ ፊት የራሳቸውን ኩነኔ አቅርቦላቸዋል። ይህም ኩነኔያቸው ተስፋቸውን ካደረጉበት ከሙሴ እንደሚመጣ ተናግሯል (ዮሐ. 5፡45-47)።

በእግዚአብሔር በማመን፣ ትክክለኛ የሆኑትን አስተምሕሮዎች እንኳን በመያዝ፣ ነገር ግን ሙሉ በሙሉ ለክርስቶስ ባለመገዛት ወጥመድ ውስጥ እንዳንወድቅ እንዴት መጠንቀቅ እንችላለን? መልሳችሁን በሰንበት ቀን ወደ ጥናት ቡድናችሁ ይዛችሁ ኑ።