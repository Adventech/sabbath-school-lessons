---
title:  ተጨማሪ ሀሳብ
date:   04/10/2024
---


“የሱስ [ለሽባው ሰው] ስለ መለኮታዊ ዕርዳታ የሰጠው ማረጋገጫ አልነበረም። ሰውየው በመጠራጠር የመፈወስ ዕድሉን ሊያጣ ይችል ነበር። ነገር ግን የክርስቶስን ቃል በማመንና እምነቱንም በተግባር በመግለጹ ብርታትን አገኘ።”

“በዚያው ዓይነት እምነት እኛም መንፈሳዊ ፈውስ ማግኘት እንችላለን። በኃጢአት ምክንያት እግዚአብሔር ከሰጠን ሕይወት ተቋርጠናል። ነፍሳችን ሰሏል። ሽባው ሰው መራመድ እንዳልቻለ ሁሉ እኛም በራሳችን ኃይል የተቀደሰ ሕይወት መኖር አንችልም። … እነዚህ ተስፋ የቆረጡ ተፍጨርጫሪዎች ቀና ብለው ወደ ላይ ይመልከቱ። አዳኛችን በደሙ በገዛቸው ላይ ጎንበስ ብሎ በአንደበት ሊገለጽ በማይቻል ርኅራኄ “መዳን ትፈልጋለህን?” ይላል፣ በጤናና ሰላም እንድትነሳ ያዝሃል። ጤንነትህ [ሙሉ መሆንህ] እስኪሰማህ ድረስ አትጠብቅ። ቃሉን እመን ይፈጸምልሃል። ፈቃድህን ለክርስቶስ ስጥ። እርሱን ለማገልገል ፈቃደኛ ከሆንህና በቃሉም መሠረት ከሠራህ ብርታት ታገኛለህ። ሥራችን ምንም ያህል የከፋ ቢሆንና የረጅም ጊዜ ሥጋዊ ፍትወት ሥጋንና ነፍስን አዋህዶ ቢያስርም ቅሉ ክርስቶስ ነጻ ሊያወጣን ይናፍቃል፣ ይችላልም።

በኃጢአት የሞተችን ነፍስ ሕይወት ይዘራባታል (ኤፌ. 2፡1)። በደካማነት፣ በመጥፎ አጋጣሚና በኃጢአት ሰንሰለት የታሰሩትን ሁሉ ክርስቶስ አርነት ያወጣቸዋል።” (ኤለን ጂ ዋይት፣ የዘመናት ምኞት፣ ገጽ 190-191)።
“የሱስ እግዚአብሔርን ሰድበሃል ተብሎ የቀረበበትን ክስ ተቃወመ። አድርገሃል ብላችሁ የተከሰስሁበትን ሥራ ለመፈጸም ሥልጣኑን ያገኘሁት የእግዚአብሔር ልጅ በመሆኔ እርሱና እኔ በባሕርይ፣ በአስተሳሰብና በዓላማ አንድ ስለሆነን ነው አላቸው” (ኤለን ጂ ዋይት፣ የዘመናት ምኞት፣ 197)።


**የመወያያ ጥያቄዎች**

`1. በዚህን ሳምንት ትምህርት ላይ ሐሳባችሁን አንፀባርቁ። እነዚህ ፈውሶች እውን እንዲሆኑ ያደረገው ቁልፍ ነገር እምነት ነበር። መሪዎቹ በተቃራኒው የጥርጣሬ እና የአለማመንን አደጋዎች ምን እንደሆኑ ገልፀዋል። ለምንድን ነው ጥያቄዎቻችንን (ሁላችንም ሊኖረን የሚችለውን) ከመጠራጠር ጋራ ግራ ማጋባት የሌለብን? ሁለቱ አንድ ዓይነት እንዳልሆኑ እና በመካከላቸው ያለውን ልዩነት ማወቅ አስፈላጊ የሆነው ለምንድን ነው?

2. የሐሙሱን የመጨረሻ ጥያቄ ተመልከቱ። ለምንድን ነው፣ እንደ ሰባተኛ ቀን አድቬንቲስቶች፣ በተለይ ስለዚህ አደጋ መጠንቀቅ ያለብን? ለምሳሌ ትክክለኛውን የሰንበት ቀን ማወቅ እና ማክበር፣ ወይም ስለ ሙታን (ነፍስ) ሁኔታ ማወቅ ምንም ያህል አስፈላጊ ቢሆኑም፣ እነዚህ እውነቶች የማያድኑት ለምንድን ነው? የሚያድነን ምንድን ነው፣ እንዴትስ ያድነናል?

3. ዮሐንስ 5:47ን በጥንቃቄ ተመልከቱ። ለምሳሌ ያህል፣ የጥፋት ውኃን ዓለም አቀፋዊነት ወይም የስድስት ቀን ፍጥረትን የሚክዱ ሰዎች፣ ልክ ኢየሱስ በዚህ ሥፍራ እንዳስጠነቀቀው ያለ ስሕተት ዛሬ እየፈጸሙ ያሉት እንዴት ነው?`

