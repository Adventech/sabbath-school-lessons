---
title:  የገሊላ ቃና ሠርግ
date:   29/09/2024
---

`ዮሐንስ 2፡1-11ን ያንብቡ። ኢየሱስ በቃና ያደረገውና ደቀ መዛሙርቱ እርሱን ወደማመን እንዲመጡ የረዳቸው ምን ነበር?`

ኢየሱስ ውኃውን ወደ ወይን በመለወጥ ተአምር ሲሠራ መመልከቱ፣ ደቀ መዛሙርቱ ኢየሱስን ለመከተል ያደረጉትን ውሳኔ የሚደግፍ ማስረጃ እንዲቀርብ አድርጓል። ይህ እንዴት እርሱን ከእግዚአብሔር ዘንድ እንደ ሆነ የሚያመላክት ኃይለኛ ምልክት ሊሆን አይችልም? (ምን አልባት እነርሱ በዚያ ሰዓት እርሱ አምላክ መሆኑን ለመረዳት ገና ዝግጁ አልነበሩም ይሆናል) ሙሴ የእስራኤላውያን መሪ ነበር፣ እናም እስራኤላውያንን በብዙ “ምልክት ተዓምራትም” ከግብፅ አወጣቸው (ዘዳ. 6፡22፣ ዘዳ. 26፡8)። እግዚአብሔር እስራኤልን ከግብፃውያን ነፃ ለማውጣት የተጠቀመው እርሱን ነው (እርሱ በተወሰነ መልኩ “አዳኛቸው” ነበር)። እግዚአብሔር በሙሴ በኩል፣ እንደ ሙሴ ያለ ነቢይ እንደሚመጣ ትንቢት ተናግሯል።

እርሱንም እንዲሰሙት እግዚአብሔር እስራኤልን ጠይቋቸው ነበር (ዘዳ. 18፡15፣ ማቴ. 17፡ 5፣ የሐዋ. ሥራ 7፡37)። ያ “ነቢይ” ኢየሱስ ነበር እናም በዮሐንስ 2፣ የሱስ የእስራኤል ልጆች ከግብፅ ነፃ መውጣታቸውን የሚያመላክተውን የመጀመሪያውን ምልክቱን አድርጓል። የአባይ ወንዝ ለግብፃውያን ቁልፍ ሐብትና እንዲሁም አምላክ ነበር። አንደኛው መቅሰፍት በወንዙ ላይ ነበር፤ ውሃን ወደ ደም በመቀየር ተፈጽሟል። በቃና የሱስም ተመሳሳይ ተአምር አደረገ፤ ነገር ግን ውሃውን ወደ ደም ከመቀየር ይልቅ ወደ ወይን ለወጠው። ውሃው የመጣው በአይሁድ የኃይማኖት ሥርዓቶች ውስጥ ለመንጻት ከሚውሉ ስድስት የውኃ ጋኖች ሲሆን ይህም ተአምሩን የበለጠ ከመጽሐፍ ቅዱሳዊ የመዳን ጭብጦች ጋር የሚያያዝ አድርጎታል። ዮሐንስ ውኃውን ወደ ወይን ወደ ለወጠበት ሁኔታ በማመላከትና ወደ ዘጸአት መለስ ብሎ በመጥቀስ፣ የሱስ አዳኛችን መሆኑን እየጠቆመ ነበር። የበዓሉ አለቃ ኢየሱስ ስላዘጋጀው ያልፈላ [አልኮል የሌለበት] ወይን ምን ነበር ያሰበው? በእርግጥም ኢየሱስ በዚያ ያደረገውን ተአምር ባለማወቅ እና ምርጡን ወይን ለመጨረሻው ጊዜ ደብቀው እንዳቆዩ በማሰብ በመጠጡ ጥራት ተገርሞ ነበር።

`የግሪክ ቃል የሆነው “ኦኢኖስ” (“oinos”) ጥቅም ላይ የሚውለው አዲስ ለተጨመቀና ለፈላ የወይን ጭማቂ ነው። (The Seventh-day Adventist Bible Dictionary, p. 1177 ይመልከቱ) ኤለን ጂ ዋይት በተአምር የተፈጠረው ጭማቂ የአልኮል መጠጥ እንዳልነበረ ተናግራለች። (“የሠርግ ግብዣ” የዘመናት ምኞት፣ ገጽ. 135 ይመልከቱ) የሆነውን ነገር ያወቁት ሰዎች በተፈጠረው ነገር እንደተገረሙ ምንም ጥርጥር የለውም። የሱስን የምትከተሉባቸው ምክንያቶች ምንድን ናቸው? (ብዙ ተሰጥቶናል አይደል? አልተሰጠንም እንዴ?)`