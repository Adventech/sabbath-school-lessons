---
title:  መንገዱን የሚጠቁሙ ምልክቶች
date:   28/09/2024
---

### ለዚህ ሳምንት ጥናት፡
ዮሐ. 2፡1-11፤ ዮሐ. 4፡ 46-54፤ ዮሐ. 5፡1-16፤ ማር. 3፡22፣ 23፤ ማቴ. 12፡9-14፤ ዮሐ. 5፡16-47።

> <p>የመታሰቢያ ጥቅስ</p>
> “ኢየሱስም በዚህ መጽሐፍ ያልተጻፈ ሌላ ብዙ ምልክት በደቀ መዛሙርቱ ፊት አደረገ፤ ነገር ግን ኢየሱስ እርሱ ክርስቶስ የእግዚአብሔር ልጅ እንደ ሆነ ታምኑ ዘንድ፥ አምናችሁም በስሙ ሕይወት ይሆንላችሁ ዘንድ ይህ ተጽፎአል።” ዮሐ. 20፡30፣ 31


ዮሐንስ ወንጌሉን የጻፈው ለምንድን ነው? የኢየሱስን ተአምራት ለማጉላት ፈልጎ ይሆን? ወይስ በተወሰኑት የኢየሱስ ትምህርቶች ላይ ትኩረት ለማድረግ ነው? የጻፈውን ለመጻፍ ምክንያት የሆነው ምን ነበር? ዮሐንስ በመንፈስ ቅዱስ ኃይል እና ተጽዕኖ ሥር ሆኖ ምክንያቱን ያስረዳል። ስለ ክርስቶስ ሕይወት ብዙ ተጨማሪ ነገሮች ሊጻፉ ቢችሉም (ዮሐ. 21:25) እርሱ በጻፋቸው ውስጥ የተካተቱት ታሪኮች “ኢየሱስ እርሱ ክርስቶስ የእግዚአብሔር ልጅ እንደ ሆነ ታምኑ ዘንድ፥ አምናችሁም በስሙ ሕይወት ይሆንላችሁ ዘንድ” ነው (ዮሐ. 20፡31)።

በዚህ ሳምንት በዮሐንስ ወንጌል ውስጥ የሱስ ካደረጋቸው ተአምራቶች መካከል ጥቂቶቹን፣ ማለትም ውሃውን ወደ ወይን ከቀየረበት ሠርግ አንስቶ የአንድ ሰውን በጣም የታመመ ልጅ ወደ ቀድሞ የጤና ሁኔታ እስከመለሰበትና፣ እንዲሁም በቤተ ሳይዳ መጠመቂያ ስፍራ የነበረውን ሰው እስከ ፈወሰበት ድረስ እንመለከታለን።

ዮሐንስ እነዚህን ተአምራቶች “ምልክቶች” በማለት ይጠራቸዋል። እርሱ ይህንን ሲል፣ ልክ በመንገድ ዳር ላይ እንዳለ ምልክት ሳይሆን ይልቁንም ወደ ጥልቅ እውነታ የሚያመላክት ተአምራዊ ክስተት ነው ማለቱ ነው፤ ይሄም ኢየሱስ መሲሕ ለመሆኑ ማረጋገጫ ነው። በእነዚህ ሁሉ ዘገባዎች ውስጥ፣ በእምነት ምላሽ የሰጡትን የሰዎችን ምሳሌዎች እንመለከታለን።

_ምሳሌዎቻቸውም እኛም እንዲሁ እንድናደርግ ይጋብዙናል። የዚህን ሳምንት ትምህርት በማጥናት ለመስከረም 25 ሰንበት ይዘጋጁ።_