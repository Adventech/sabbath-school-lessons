---
title:  ኢየሱስና ማርያም
date:   19/12/2024
---



`ዮሐንስ 20:11-13ን ያንብቡ። ከዚህ ላይ መግደላዊት ማርያም ስለ ባዶው መቃብር ትርጉም እንዳልተረዳች የሚያሳያው ነገር ምን ነበር?`

ከዚህ ጥቅስ በፊት ከማርያም ጋር ተያይዞ የተጠቀሰው ቃል፣ ማርያም ለጴጥሮስና ለዮሐንስ ስለ ባዶ መቃብሩ የነገረቻቸውን አካቷል (ዮሐ. 20፡2)። እነርሱም ወደ መቃብሩ ሮጡ፣ እሷም ትንሽ ቆይታ ከዚያ ተመለሰች። ጴጥሮስና ዮሐንስ መቃብሩን ከመረመሩ በኋላ ትተውት ሄዱ። ማርያም ግን እንደገና ተመልሳ እያለቀሰች እዚያ ቆየች። ባለፉት ጥቂት ቀናት ውስጥ ብዙ እንዳለቀሰች ምንም ጥርጥር የለውም። እና አሁንም ይህ ቀጥሏል? ጎንበስ ብላ ወደ መቃብሩ ውስጥ ተመለከተች።

`እርሷን በሚያስገርም ሁኔታ ነጫጭ ልብስ የለበሱ ሁለት መላእክት በመቃብሩ ውስጥ፣ የኢየሱስ ሥጋ ተኝቶበት በነበረበት ቦታ ተቀምጠው ነበር። “አንቺ ሴት፥ ስለ ምን ታለቅሻለሽ?” ብለው ጠየቁአት (ዮሐ. 20፡13)። የእርሷ ሕመም ያለበት ምላሽ ጌታዋን እንደወሰዱትና ወዴት እንዳኖሩት አላውቅም የሚል ነበር። ዮሐንስ 20:14-18ን ያንብቡ። ለማርያም ሁሉንም ነገር የለወጠው ምንድን ነበር?``

ማርያም እንባ በተሞሉ አይኖቿ ዘወር ብላ አንድ ሰው ከኋላዋ ቆሞ አየች።

ከመላእክቱ ቃላት ጋር በሚመሳሰል መልኩ እንግዳው “አንቺ ሴት፣ ለምን ታለቅሻለሽ? ማንንስ ትፈልጊያለሽ?” (ዮሐ. 20:15) ብሎ ጠየቃት። እርሷ ግን አትክልተኛውን እያነጋገረች መስሏት የኢየሱስን አስከሬን ለማግኘት ይረዳ እንደሆነ ጠየቀችው።

`እንግዳው “ማርያም” በማለት አንድ ቃል ተናገረ። ዓለምን የለወጠው የአንድ ቃል መገለጥ ነበር። ወዲያውኑም፣ የተገረመችው ማርያም ከሞት የተነሳው ኢየሱስ እያነጋገራት እንደነበር ተገነዘበችና ጠራችው። ኢየሱስ የግድ ወደ አባቱ መውጣት ስላለበት እርሱን እንዳትነካው ተናገራት። ነገር ግን የእርሷ የሥራ ድርሻ የነበረው ሄዳ ለደቀ መዛሙርቱ “ወደ አባቴና ወደ አባታችሁ፣ ወደ አምላኬና ወደ አምላካችሁ’” (ዮሐ. 20፡17) ባለው መሠረት ወደ ሰማይ እንደሚያርግ መንገር ነው። ማርያም ተልዕኮዋን ተወጣች። እርሷም ጌታን እንዳየችው ለደቀ መዛሙርቱ ነገረቻቸው እናም የቀረውንም ከእርስዋ ጋር የተነጋገረውን ዝርዝር ነገሮች አካፈለቻቸው (ዮሐ. 20፡18)። 1ኛ ቆሮንቶስ 15:12-20ን ያንብቡ። ጳውሎስ እንደተናገረው ክርስቶስ ከሙታን ካልተነሣ የክርስትና እምነታችን ጥቅሙ ምን ላይ ነው?`