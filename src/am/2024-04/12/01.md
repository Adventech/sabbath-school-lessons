---
title:  የክብር ሰዓት፡- መስቀሉና ትንሳኤው
date:   14/12/2024
---

### ለዚህ ሳምንት ጥናት፡
ዮሐ.18:33-19:5፤ ዮሐ. 19:17-22፤ ዮሐ. 19:25-27፤ ሉቃስ 2:34፣ 35፤ ዮሐ. 20:1-18፤ 1ኛ. ቆሮ. 15፡12-20።

> <p>የመታሰቢያ ጥቅስ</p>
> “ጲላጦስም:- እንግዲያ ንጉሥ ነህን? አለው። ኢየሱስም መልሶ፡- እኔ ንጉሥ እንደ ሆንሁ አንተ ትላለህ። እኔ ለእውነት ልመሰክር ስለዚህ ተወልጃለሁ ስለዚህም ወደ ዓለም መጥቻለሁ፤ ከእውነት የሆነ ሁሉ ድምፄን ይሰማል አለው” ዮሐ. 18፡37


የኢየሱስ መስቀል እና ትንሳኤ የዮሐንስ ወንጌል ትልቁ መዳረሻ ነው። የመጀመሪያዎቹ አሥር ምዕራፎች እስከ ሦስት ዓመት ተኩል የሚሆነውን ጊዜ የሚሸፍኑ ናቸው። ከምዕራፍ 11-20 በተቃራኒው ከአንድ እስከ ሁለት ሳምንታትን ይሸፍናሉ። አራቱ ወንጌሎች የኢየሱስን ሞት በተለያየ መንገድ ይገልጻሉ። ዘገባዎቻቸው እርስ በርሳቸው የሚጣጣሙ ቢሆኑም፣ እያንዳንዱ ጸሐፊ በተለይ ከወንጌል መልዕክታቸው ጭብጥ ጋር የሚስማሙ ቁልፍ ነጥቦችን አጉልተው ያሳያሉ። ማቴዎስ የቅዱሳት መጻሕፍትን ፍጻሜ አጽንዖት ሲሰጥ፣ ማርቆስ በኢየሱስ ጥምቀት እና በመስቀል መካከል ባለው ትይዩ ሐሳብ ላይ ያተኩራል፤ ሉቃስ መስቀሉን እንደ ፈውስ እና መዳን አድርጎ (በመስቀል ላይ ያለውን የሌባ ታሪክ አያይዞ) ያቀርባል።

ነገር ግን ዮሐንስ መስቀሉን፣ በተለይም በመጽሐፉ ውስጥ ብዙ ጊዜ እንደተጠቀሰው በሰዓቱ ከሆነው ሃሳብ ጋር በማያያዝ እንደ ኢየሱስ ዙፋን አድርጎ ያቀርባል (ዮሐ. 7፡30፣ ዮሐ. 8፡ 20፣ ዮሐ. 12፡27)። ሮማውያን ስቅለትን እጅግ የውርደት እና አሳፋሪ የሞት መንገድ አድርገው የሚጠቀሙበት ስለነበር ይህ የዙፋን ፅንሰ ሃሳብ እንግዳ የሆነ ምስል ነው። ይህ ንጽጽር የሚያመላክተው ዮሐንስ ያቀረበውን ጥልቅ እንግዳ መግለጫ ሲሆን፡- ኢየሱስ የኀፍረት ሞት እየሞተ፣ ነገር ግን በተመሳሳይ ሰዓት እንደ አዳኝ በክብር ዙፋን ላይ መቀመጡን ያመላክታል። 

_የዚህን ሳምንት ትምህርት በማጥናት ለታኅሣሥ 12 ሰንበት ይዘጋጁ።_