---
title:  ጲላጦስ ሳያውቀው የሰጠው ምስክርነት
date:   12/11/2024
---

ዮሐንስ የሃይማኖት መሪዎቹ ኢየሱስን ለመያዝ፣ ለፍርድ ለማቅረብ እና የሞት ፍርድ ሊያስፈርዱበት ያደረጉትን ሙከራ በተደጋጋሚ ዘግቧል። በኢየሱስ ብዙ ጊዜ የተነገረውና በዮሐንስ ወንጌል ውስጥም ያለው ጭብጥ፣ ኢየሱስ ጊዜው ወይም ሰዓቱ ገና አልደረሰም የሚለው ነበር፤ ይህም እርሱ የሚሰቀልበት ጊዜ መሆኑ ነው (ዮሐ. 2:4፤ ዮሐንስ 7:6፣ 8፣ 30፤ ዮሐ. 12:7፣ 23፣ 27፤ ዮሐ. 13:1፤ ዮሐ. 17:1)።

አሁን ሰዓቱ ደርሶ ነበር። ኢየሱስ በጌቴሴማኒ የአትክልት ስፍራ ተይዞ፣ ወደ ሐና፣ ከዚያም ወደ ሊቀ ካህናቱ ቀያፋ፣ ከዚያም ሁለት ጊዜ በጲላጦስ ፊት ቀረበ።

`ኢየሱስ እርሱ ክርስቶስ ስለመሆኑ የሚመሰክሩትን ብዙ ምስክሮች ዮሐንስ ከሁሉም የሕይወት አቅጣጫ በመውሰድ ጠቅሷል። አሁን ዮሐንስ ገዥ ወደሆነውና ኢየሱስን ወደሚመረምረው ጲላጦስ ያመላክታል። ይህ አስፈላጊ ምስክር ነበር፤ ምክንያቱም ጲላጦስ ሮማዊ፣ ገዥ እና ዳኛ ነበር፤ ሌሎቹ አብዛኛዎቹ ምስክሮች አይሁዶች እና ተራ ሰዎች ነበሩ። የጲላጦስ ፍርድ ከዮሐንስ ወንጌል ጭብጥ ጋር የተያያዘው እንዴት ነው? ዮሐ. 18:38፣ ዮሐ. 19:4-22።`

ኢየሱስ አርብ በማለዳ ወደ ጲላጦስ ተወሰደ (ዮሐ. 18፡28)። ዕቅዱ የነበረው በፍጥነት እስረኛውን እጣ ፈንታው ወደሆነው መስደድ ነበር። ይሁን እንጂ የኢየሱስ ውጫዊው ገፅታ የጲላጦስን ትኩረት ሳበው። ገዥው ኢየሱስን አቅርቦት ጠየቀው እና “እኔ ለእውነት ልመሰክር ስለዚህ ተወልጃለሁ ስለዚህም ወደ ዓለም መጥቻለሁ፤ ከእውነት የሆነ ሁሉ ድምፄን ይሰማል” የሚለውን ከአንደበቱ ሰማ (ዮሐ. 18:37)።

ምንም እንኳን ገዥው በመጨረሻ በኢየሱስ ላይ የሞት ፍርድ ቢፈርድም፣ ኢየሱስን ንፁህ እንደሆነ አውጆ ነበር (ዮሐ. 18:38፤ ዮሐ. 19:4፣ 6)። በመስቀሉ ላይ ደግሞ “የአይሁድ ንጉሥ የናዝሬቱ ኢየሱስ” (ዮሐ. 19:19) የሚለውን ቃል በመጻፍ ስለ ኢየሱስ ማንነት የሰጠውን ምስክርነት አጠናቋል። እናም ምንም እንኳን ስለ ክርስቶስ ንፁህነት ቢመሰክርም፣ ኢየሱስን በሞት እንዲቀጣ ፈርዶበታል።

`ከጲላጦስ ፊት እውነት ራሱ ቆሞ ነበር እናም ህዝቡ እንዲዘብቱበት በመፍቀድ፣ ጲላጦስ በኢየሱስ ላይ ሞት ፈረደበት! ይህ ሕሊናችሁና ልባችሁ ትክክል መሆኑን የሚነግሯችሁን አለመከተልን በተመለከተ እንዴት ያለ አሳዛኝ ምሳሌ ነው! የሕዝብ ስሜት አልፎ ተርፎም ግፊት ትክክል ነው ብለን የምናምንበትን ነገር እንዳናደርግ ስለ መፍቀድ አደጋ ከጲላጦስ ምሳሌ ምን እንማራለን?``