---
title:  የሚያምኑ ብፁአን ናቸው
date:   09/11/2024
---

### ለዚህ ሳምንት ጥናት፡
ዮሐ. 8:54–58, ዘፍ. 12:3፣ ሮሜ. 4:1-5, ዮሐ. 12:1-8፣ ዮሐ. 19:4-22፣ ዮሐ 20:19-31፣ ዳን. 2፣ ዳን. 7።

> <p>የመታሰቢያ ጥቅስ</p>
> “የሱስም ስለ አየኸኝ አምነሃል፤ ሳያዩ የሚያምኑ ብፁዓን ናቸው አለው” ዮሐ. 20፡29

ዮሐንስ በወንጌሉ ውስጥ ስለተለያዩ ሰዎች ይናገራል፤ የተለያየ አስተዳደግ፣ እምነት እና ልምምዶች ያላቸው ቢሆኑም ሁሉም ኢየሱስ ማን እንደሆነ ይመሰክራሉ። “እነሆ የእግዚአብሔር በግ!” (ዮሐ. 1:36)። “መሢሕን አግኝተናል” (ዮሐ. 1:42)። “ሙሴ በሕግ ነቢያትም ስለ እርሱ የጻፉትን …አግኝተነዋል” (ዮሐ. 1:45)።

“መምህር ሆይ፥ አንተ የእግዚአብሔር ልጅ ነህ፤ አንተ የእስራኤል ንጉሥ ነህ አለው!” (ዮሐ. 1:50)። “እንጃ እርሱ ክርስቶስ ይሆንን?” (ዮሐ. 4:29)። “እኛ ራሳችን ሰምተነዋልና፤ እርሱም በእውነት ክርስቶስ የዓለም መድኃኒት እንደ ሆነ እናውቃለን” (ዮሐ. 4:42)። “ጌታ ሆይ፥ ወደ ማን እንሄዳለን? አንተ የዘላለም ሕይወት ቃል አለህ” (ዮሐ. 6:68)። “አንተ ወደ ዓለም የሚመጣው ክርስቶስ የእግዚአብሔር ልጅ እንደ ሆንህ እኔ አምናለሁ” (ዮሐ. 11:27)። “ዕውር እንደ ነበርሁ አሁንም እንዳይ” (ዮሐ. 9:25)። “እነሆ ንጉሣችሁ” (ዮሐ. 19:14)። “እኔስ አንዲት በደል ስንኳ አላገኘሁበትም” (ዮሐ. 19:6)። “ጌታዬ አምላኬም” (ዮሐ. 20:28)።

ከእነዚህ ሰዎች መካከል አንዳንዶቹ እነማን ነበሩ፣ እናም ስለ ኢየሱስ ማንነት የመሰከሩት ለምን ነበር? 

_የዚህን ሳምንት ትምህርት በማጥናት ለሕዳር 7 ሰንበት ይዘጋጁ።_