---
title:  ተጨማሪ ሀሳብ
date:   15/11/2024
---

ከኤለን ጂ ዋይት፣ የኃይማኖት አባቶችና ነቢያት መፅሐፍ “የእምነት መፈተን” ከገጽ 145-155 እና የዘመናት ምኞት ከሚለው መፅሐፍ ደግሞ “የሱስ በጲላጦስ ፍርድ ቤት” ከሚለው ከገጽ 723-740 ያንብቡ።

ቶማስ “በየሱስ እግር ላይ ወድቆ “ጌታዬ አምላኬም” ሲል ጮኸ።” “የሱስ የቶማስን እምነት ተቀብሎ ስለ ጥርጣሬው አንተስ “ስለ አየኸኝ አምነሃል፤ ሳያዩ የሚያምኑ ብፁዓን ናቸው” ሲል በጥንቃቄ ገሰጸው። ቶማስ ከወንድሞቹ በሰማው ምስክርነት አምኖ ቢሆን ኖሮ እምነቱ የሱስን የበለጠ ያስደስተው ነበር። ዓለም የቶማስን አርአያነት ቢከተል ኖሮ ማንም ከኃጢአት ስለ መዳን አያምንም ነበር። ሰዎች በክርስቶስ የሚያምኑት የሌሎችን ምስክርነት በመቀበል ነው።

“እንደ ቶማስ ተጠራጣሪ የሆኑ ብዙ ሰዎች ቶማስ ከባልንጀሮቹ እንደተሰጠው ያለ ማስረጃ ቢያገኙ እንደሚያምኑ በመናገር ራሳቸውን ለመከላከል ይሞክራሉ። ያ ብቻ ሳይሆን ከዚያ የበለጠ ማስረጃ እንዳላቸው አይገነዘቡም። እንደ ቶማስ ለጥርጣሬ ምክንያት የሆነው ሁሉ እስኪወገድ የሚጠብቁ ብዙ ሰዎች ፍላጎታቸውን አይገነዘቡም። እንደዚህ ያሉ ሰዎች ቀስ በቀስ ጽኑ ኢ-አማኞች ይሆናሉ። መጥፎ ነገርን ብቻ ለማየት ራሳቸውን የሚያሰለጥኑና የሚያጉረመርሙ ሰዎች የሚሠሩትን አያውቁም። የጥርጣሬ ዘር ይዘራሉ፣ የጥርጣሬ መከርን ይሰበስባሉ። እምነትና መተማመን እጅግ አስፈላጊ በሚሆንበት ጊዜ ብዙዎች ተስፋ ለማድረግና ለማመን አቅም ያንሳቸዋል” (ኤለን ጂ ዋይት፣ የዘመናት ምኞት፣ ገጽ 855)።


**የመወያያ ጥያቄዎች**


`1. በአብርሃም እና በቶማስ የእምነት መግለጫዎች ውስጥ ያለው አስፈላጊ ልዩነት ምንድን ነው? ከታሪካቸው ምን እንማራለን?

2. በዮሐንስ ወንጌል ላይ እንዳየነው በጥናት ቡድናችሁ ውስጥ፣ ፈቃደኛ የሆኑት ስለ ኢየሱስ እንዲመሰክሩ አድርጉ። ዘገባዎቹ ሊለያዩ ቢችሉም የሚመሰክሩት ሰዎች ምን ይላሉ? ሁሉም ስለ አንድ ጌታ የሚመሰክሩት እንዴት ነው?

3. ጲላጦስ “እውነት ምንድን ነው?” የሚል በጣም ፍልስፍናዊ ጥያቄ ጠየቀ። ለዚህ ጥያቄ በዮሐንስ ወንጌል ሁሉ ላይ ካጠናነው አንጻር መልሳችሁን ስጡ።

4. በዳንኤል 2 እና 7 ላይ የሚገኙትን ትንቢቶች ተመልከቱ። ምንም እንኳን በኢየሱስ ዘመን የነበሩት ሰዎች እነዚህ ሁለት ምዕራፎች የነበሯቸው ቢሆንም፣ ትንቢቶቹ ፍጻሜያቸውን በማግኘታቸውና ከዚህም የበለጠ ለማመን ብዙ ምክንያቶች ስለሚገኙ ዛሬ ላይ ለምንገኝ ምን ትልቅ ዕድል አለን?`