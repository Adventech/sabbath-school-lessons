---
title:  ኩነኔ
date:   28/11/2024
---



`“በእርሱ በሚያምን አይፈረድበትም፤ በማያምን ግን በአንዱ በእግዚአብሔር ልጅ ስም ስላላመነ አሁን ተፈርዶበታል። … ክፉ የሚያደርግ ሁሉ ብርሃንን ይጠላልና፥ ሥራውም እንዳይገለጥ ወደ ብርሃን አይመጣም፤ እውነትን የሚያደርግ ግን … ወደ ብርሃን ይመጣል” (ዮሐ. 3፡18-21፤ ከዮሐ. 1፡10 ጋር አነጻጽሩ)። ሰዎች ወደ ፍርድ የሚመጡት ለምንድን ነው? ዮሐ. 3:18፣ 36፤ ዮሐ. 5:24፣ 38፤ ዮሐ. 8:24፤ ዮሐ.12:47።`

የዓለም ብርሃን የሆነውን ኢየሱስ ክርስቶስን አለመቀበል ለጥርጣሬ እና ለዲያብሎስ ፈተናዎች ክፍት ያደርገናል። ይህ ከብርሃን ወደ ጨለማ መዞር ነው።

`ሔዋን በአትክልቱ ስፍራ መኃል ስላለው ዛፍ እንዴት ማድረግ እንደሚገባት ብርሃን ተሰጥቷት ነበር። ሰይጣን ብርሃኑን በጥያቄ ውስጥ እንድታስገባ ፈተናት። የፍቅር አምላክ የሆነው የፈጠራቸውን ፍጥረታት አያጠፋም ብላ የእግዚአብሔርን ቃል ፈተነች። በተጨማሪም የራሷ የስሜት ህዋሳት መረጃ ላይ ተመረኮዘች። እባቡ ከፍሬው በልቷል እናም አሁን የመናገር ኃይል አለው። ምናአልባት እባቡ ትክክል ይሆናል። ከፍሬው ብበላ እንደ እግዚአብሔር ልሆን እችላለሁ! ተታልላ ከብርሃኑ ተመለሰች። እናም ባሏም ተመሳሳይ መንገድ መረጠ። ማቴዎስ 4:1-4ን ያንብቡ። ክርስቶስ በምድረ በዳው ፈተና የሰይጣንን ማታለያዎች ለመዋጋት ምን ዓይነት መርሖዎችን ተጠቀመ?`

አዳምና ሔዋን፣ በውሃ ጥፋት ወቅት የነበሩትና በቃዴስ በርኔ አጠገብ እስራኤላውያን የተጠቀሙበት የሰብዓዊ አስተሳሰብ መሳሪያ በክርስቶስ እጅ ላይም ነበረ። የፍቅር አምላክ ልጁን ያለ ምግብና ጥበቃ ለ40 ቀንና ሌሊት በምድረ በዳ ለምን እንደተወው መጠየቅ ይችል ነበር። እነዚህን ድንጋዮች ወደ ዳቦ እቀይራለሁ በማለት ልጅነቱንም ለማረጋገጥ መወሰን ይችል ነበር! ከዚህ ይልቅ በእግዚአብሔር ቃል መልስ ሰጠ። ከምድራዊ የአስተሳሰብ ዘይቤዎች ይልቅ በሰማያዊ ነገሮች ደረጃ ላይ ተመርኩዞ ሠርቷል። ብዙዎች፣ ማለትም የእምነት ሰዎችም ቢሆኑ፣ ብዙውን ጊዜ ወደ ተሳሳተ ውሳኔ የሚመሩበትንና ሰበብ የሚሰጡበትን መንገድ በቀላሉ ሊሄድበት ይችል ነበር።