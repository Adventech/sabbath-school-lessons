---
title:  ተጨማሪ ሀሳብ
date:   29/11/2024
---



ከኤለን ጂ ዋይት፣ የዘመናት ምኞት ከሚለው መፅሐፍ “እግዚአብሔር ከኛ ጋር ነው” ገጽ 19-26፤ “ክርክር” ገጽ 601-609 ያንብቡ።

“ራሱን ዝቅ አድርጎ የሰብአዊ ሥጋ በመልበሱ ክርስቶስ ከሰይጣን ጠባይ ተቃራኒ የሆነውን ባሕርይ ገለጸ፤ በትህትና ጎዳናም ይበልጥ ራሱን አዋረደ። “በምስሉም እንደ ሰው ተገኝቶ ራሱን አዋረደ፥ ለሞትም ይኸውም የመስቀል ሞት እንኳ የታዘዘ ሆነ” (ፊሊ. 2፡8)። ሊቀ ካህን እንደመሆኑም መጠን በጣም የሚያምርና በቀለም ያሸበረቀ የሊቀ ካህናትን ልብሰ ተክህኖ በመልበስ ፋንታ ከተልባ እግር የተሠራውን ነጭ የተራ ካህን ልብስ ተጎናጽፎ የክህነት ተግባሩን አከናወነ። ስለዚህ ክርስቶስ አገልጋይ በመምሰል መስዋዕት አቀረበ። ራሱ ካህን ሆኖ ተሰዋ።

“እርሱ ግን ስለ መተላለፋችን ቈሰለ፥ ስለ በደላችንም ደቀቀ፤ የደኅንነታችንም ተግሣጽ በእርሱ ላይ ነበረ፥ በእርሱም ቍስል እኛ ተፈወስን” ይላል (ኢሳ. 53፡5)።

“ለእርሱ የሚገባው ለእኛ ይሆን ዘንድ በዓመጻችን ምክንያት በእኛ ላይ ሊደርስብን የሚገባው ሁሉ በእርሱ ላይ ደረሰበት። ምንም ጥፋት ሳይኖረው በእኛ ኃጢአት ተወገዘ፤ እኛም የማይገባንን በእርሱ ቅድስና ተዋጀን። የእርሱን ሕይወት እናገኝ ዘንድ ለእኛ ይገባን በነበረው ሞት ተሰቃየ። “በእርሱ ቁስል እኛ ተፈወስን” (ኤለን ጂ ዋይት፣ የዘመናት ምኞት፣ ገጽ 15)።


**የመወያያ ጥያቄዎች**


`
1. ዓለምን ለማዳን ሲል ኢየሱስ የሰጠው ብዙ ነው። ሌሎች ይህን አስደናቂ እውነት እንዲያዩ እና በእምነት ወደ እርሱ እንዲመጡ ለመርዳት የትኞቹ መንገዶች ምርጥ ናቸው ብላችሁ ታስባላችሁ?

2. በሰው ልጅ ማለትም በአለማዊ ደረጃ እና በመለኮታዊ መገለጥ ላይ በመመስረት ውሳኔዎችን በማድረግ መካከል ያሉት ዋና ዋና ልዩነቶች ምንድን ናቸው?

3. እንደ አመክንዮ ወይም ምክንያታዊነት ያላቸው ነገሮች የእግዚአብሔርን ቃል ከመረዳት ጋር እንዴት ይጣጣማሉ? ወደ እምነት ለመምጣት ምን ዓይነት ምክንያታዊ የሆኑ ነገሮች አሉን? እንደ ትንቢት ፍጻሜ ወይም አስደናቂ ውበትና ውስብስብነት ያለው ተፈጥሮአዊው ዓለም እንዴት ስለ አምላክ መኖር እና ስለ መዳን እቅድ እውነት ምክንያታዊ በሆነ መልኩ ያመለክታሉ?

4. በጥናት ቡድናችሁ ውስጥ በማክሰኞው ጥናት መጨረሻ ላይ ለተጠየቀው ጥያቄ በሰጣችሁት መልስ ዙሪያ ተነጋገሩ። እምነታችሁ በምን ላይ ነው የተመሰረተው? አንድ ሰው በኢየሱስ እና በወንጌል የተነገረውን ለምን እንደምታምኑ ቢጠይቃችሁ እንዴት ትመልሳላችሁ?`