---
title:  የሕይወት ምንጭ
date:   23/11/2024
---

### ለዚህ ሳምንት ጥናት፡
ዮሐ. 1:4 ዮሐ. 10:10፤ ዮሐ. 1:12፣ 13፤ ዮሐ. 6፡61-68፤ ዘኁ. 13፡23-33፤ ማቴ. 4፡1-4።

> <p>የመታሰቢያ ጥቅስ</p>
> “እኔ መንገድና እውነት ሕይወትም ነኝ፤ በእኔ በቀር ወደ አብ የሚመጣ የለም” ዮሐ. 14፡6


በዮሐንስ ወንጌል ውስጥ፣ ኢየሱስ ማን እንደሆነ ሲጠየቅ፣ መለኮትነትን በሚያመላክት ቃል መለሰ። “እኔ ነኝ” የሚለው በሚቃጠለው ቁጥቋጦ ውስጥ ለሙሴ የተገለጠለት ጌታ እራሱ እንደሆነ የማያሻማ ማጣቀሻ ነበር። ሙሴን “እኔ እኔ ነኝ” ብሎ ተናገረ (ዘጸ. 3፡14)። ይህ “እኔ ነኝ” ያለው አምላክ “ቃልም ሥጋ ሆነ፤ ጸጋንና እውነትንም ተመልቶ በእኛ አደረ፥ አንድ ልጅም ከአባቱ ዘንድ እንዳለው ክብር የሆነው ክብሩን አየን” (ዮሐ. 1፡14)።

“እኔ ነኝ” የሚለው ጭብጥ በመላው ዮሐንስ ወንጌል ውስጥ አለ። የዚህ ሳምንት መሪ ጥቅስ ያንን ጭብጥ ያንፀባርቃል፡- “እኔ መንገድና እውነት ሕይወትም ነኝ” (ዮሐንስ 14፡ 6)። “እኔ ነኝ” የዓለም ብርሃን፣ የሕይወት እንጀራ፣ በሩ ወይም የበጎች በር፣ መልካም እረኛና እውነተኛው የወይን ግንድ ነው።

የዚህ ሳምንት ጥናት በዮሐንስ እንደተሰጠን ስለ እግዚአብሔር መገለጥ ማስተማሩን ይቀጥላል። ኢየሱስ መሲህ መሆኑን የሚያሳዩ ጠንካራ ማስረጃዎች ቢኖሩም፣ አንዳንዶች እሱን ያልተቀበሉበትን፣ የነገሮችን ግልባጭ በጥልቀት እንመረምራለን። ይህንን ሃሳብ የምናጠናው በሁለት ምክንያቶች ነው፡- ተመሳሳይ ስህተትን ለማስወገድ፣ ነገር ግን ያንን ስህተት የመፈጸም አደጋ ውስጥ ያሉትን ሰዎች እንዴት መድረስ እንደምንችልም በግምት ውስጥ ከማስገባት አንጻር ነው። 

_የዚህን ሳምንት ትምህርት በማጥናት ለሕዳር 21 ሰንበት ይዘጋጁ።_