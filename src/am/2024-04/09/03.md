---
title:  የዘላለም ሕይወት ቃላቶች
date:   25/11/2024
---


`ዮሐንስ 6፡61-68 ያንብቡ። ኢየሱስ ደቀ መዛሙርቱን ትተውት ይሄዱ እንደሆነ ሲጠይቃቸው የጴጥሮስ መልስ ምን ትርጉም ነበረው?`

ጴጥሮስ ስለ “ዘላለማዊ ሕይወት” የተናገረው ሐሳብ በዮሐንስ ወንጌል ውስጥ ያለውን ጭብጥ የሚነካ ነው። ስለ ዘላለማዊ ሕይወት የተነገረው ሐረግ ትኩረት በዮሐንስ 6 ላይ፣ በ5,000 ሰዎች አመጋገብ አውድ ውስጥ የሚታይ ነው (ዮሐ. 6፡27፣ 40፣ 47፣ 54፣ 68)። ኢየሱስ እርሱ የሕይወት እንጀራ እንደሆነ ተናግሯል (ዮሐ. 6፡35)፤ ትርጉሙም የእርሱ ሕይወት፣ ሞት እና ትንሣኤው የዘላለም መዳን ምንጭ ነው ማለት ነው።

`የዘላለም ሕይወት ወይም ተመሳሳይ ሐረግ በዮሐንስ ወንጌል ውስጥ ቢያንስ 17 ጊዜ ተጠቅሷል። ይህ ቃል የመንፈስ ህላዌን ወይም ዘላለማዊ የሆነ ወይም ሌላ ከተፈጥሮአዊው ውጭ የሆነ አካል ክፍል የመሆንን ፅንሰ-ሀሳብን አያመላክትም። ይልቁንም መዳንንና ለአሁኑ ኑሮአችን ትርጉም የሚሰጠውን ሕይወት ሰጪ ኃይል እና ጌታችን በሚመለስበት ጊዜ ማለቂያ የሌለውን ሕይወት ያመላክታል። ኢየሱስ ሥጋ እንደ ሆነ ሁሉ፣ ኢየሱስም የተናገረለት ትንሣኤ በጊዜና በኅዋ እንዲሁም በሥጋዊ አካል ውስጥ ሆኖ የሚከናወን ነው። ይህ ከሙታን መነሣት፣ እኛ በአንድ ጊዜ በኤደን የነበረንን ሕይወት መታደስ የሚያመላክት ነው። የዘላለም ሕይወትን እንዴት እንቀበላለን? ዮሐ. 3:15፣ 16፤ ዮሐ. 5:24፤ ዮሐ. 6:40፣ 47፤ ዮሐ. 8:31፤ ዮሐ. 12:46፤ ዮሐ. 20፡31።`

በእምነት ብቻ ኢየሱስ ክርስቶስ ስለ እኛ ሲል ሊኖርና ሊሞት እንደ መጣ እናምናለን።

ይህ እምነት እንደ ስጦታ ሆኖ ወደ እኛ ይመጣል፣ ነገር ግን እኛ አውቀን ራሳችንን ለኢየሱስ አሳልፈን ለመስጠት፣ ንስሐ ለመግባት እና ደሙን ለኃጢአት ይቅርታ እና መንጻት ለመጠየቅ መምረጥ አለብን።

`ኢየሱስ ጴጥሮስን እርሱም ትቶት ይሄድ እንደሆነ ሲጠይቀው፣ “ጌታ ሆይ፣ ወደ ማን እንሄዳለን? አንተ የዘላለም ሕይወት ቃል አለህ” በማለት ጴጥሮስ የመለሰው (ዮሐንስ 6፡68) የመዳንን ትርጉም እና እንዴት እንደምናገኘው የሚያመላክት ነው። መዳን ከፍልስፍና፣ ከታሪክ፣ ከሳይንስ፣ ከሁሉም የሰው ልጆች የትምህርት ዓይነቶች አይመጣም። መዳን የሚመጣው ከኢየሱስ ነው፣ እሱም በራሱ የዘላለም ህይወት ባለቤት የሆነው፣ ለመንፈስ ቅዱስ ምላሽ ለሚሰጡ ሁሉ ይቀበሉ ዘንድ በነጻ ይሰጣል። የዘላለም ሕይወት የማግኘት ተስፋ እኛ ጊዜያዊ ሕይወታችንን የምንመለከትበት ሁኔታ ላይ ተጽእኖ የሚያሳድረው እንዴት ነው? ይህ በአመለካከታችን ላይ እንዴት ተጽዕኖ ሊያሳድር ይገባዋል?`