---
title:  በእርሱ ሕይወት ነበረች
date:   24/11/2024
---


በዮሐንስ ወንጌል 1፡1 ላይ ሐዋርያው በግልጽ ኢየሱስ እግዚአብሔር እንደሆነ ይጠቅሳል። ከዚህም የተነሳ በዮሐንስ 1፡14 ላይ “በእርሱ ሕይወት ነበረች፥ ሕይወትም የሰው ብርሃን ነበረች” ይላል። በዚህ ጥቅስ ላይ ሕይወት ለሚለው ማመሳከሪያው መለኮታዊ ሕይወት መሆን አለበት፤ ይህም ከሌላው የተወሰደ ማለት ሳይሆን ለዘላለም ራሱን ችሎ የሚኖር ማለት ነው። እርሱ በራሱ ውስጥ ሕይወት ስላለው ነፍሱን ሊያስቀምጥ እንደገናም ሊያነሳ ይችላል (ዮሐ. 10፡17)። በውስጡ ሕይወት ስላለ ለሚሻው ሕይወትን መስጠት ይችላል (ዮሐ. 5፡21፤ ይህንን ከዮሐንስ 14፡19 ጋር አነጻጽሩ)።

ይህ ሕይወት (“ዞዊ” “zoē”) የሚለው ቃል በዮሐንስ ወንጌል ውስጥ 36 ጊዜ ተጠቅሷል፤ ከመቶ 25 እጅ የሚሆነው ጥቅም ላይ የዋለው በሐዲስ ኪዳን ውስጥ ነው።

`በዮሐንስ 1፡4፣ 5 ላይ፣ ቃሉ በምድራችን ላይ ያለውን የህይወት ምንጭ ከመጥቀስ በተጨማሪ ከመዳን ጋር የተያያዘ ነው። በቀሪው የዮሐንስ ወንጌል ክፍል ውስጥ፣ ይህ ሕይወት የሚለው (“ዞዊ”) ሃሳብ ብዙውን ጊዜ የሚገልጸው የዘላለም ሕይወትን ነው፤ ይህም የመዳን ተስፋ ማለት ነው (ዮሐ. 3:15፣ 16፣ 36፤ ዮሐ. 4:14፣ 36፤ ዮሐ. 6:27፣ 40፣ 47፣ 54፣ 68፤ ዮሐ. 10:27፣ 28 ተመልከቱ)። ስለዚህ በፍጥረት ሕይወትን የሰጠው እርሱ፣ መዳንን፣ የዘላለምንም ሕይወት ወደ ጠፋው ዓለም የሚያመጣው ያው እርሱ ነው። የሱስ ወደዚህ ምድር የመጣው ለምንድን ነው? ዮሐ. 1:29፣ ዮሐ. 3:16፣ ዮሐ. 6:40፣ ዮሐ. 10:10፣ ዮሐ. 12:27።`

“ሙሴም በምድረ በዳ እባብን እንደ ሰቀለ እንዲሁ በእርሱ የሚያምን ሁሉ የዘላለም ሕይወት እንዲኖረው እንጂ እንዳይጠፋ የሰው ልጅ ይሰቀል ይገባዋል” (ዮሐ. 3:14-15)።

በእባቦች የተነደፉትን እስራኤላውያንን ቦታ የነሐሱ እባብ እንደተካው ሁሉ፣ በኃጢአት የተመታነውን እኛንም ኢየሱስ ተክቶአል። የእርሱ የሆነውን ሕይወት እንድናገኝ የእኛ የሆነውን ቅጣት ተቀበለ።

`ክርስቶስ ደግሞ ሕይወት እንዲኖረንና እንዲበዛልን ይፈልጋል (ዮሐ. 10፡10)። ስለዚህም “ለተቀበሉት ሁሉ ግን፥ በስሙ ለሚያምኑት ለእነርሱ የእግዚአብሔር ልጆች ይሆኑ ዘንድ ሥልጣንን ሰጣቸው፤ እነርሱም ከእግዚአብሔር ተወለዱ እንጂ ከደም ወይም ከሥጋ ፈቃድ ወይም ከወንድ ፈቃድ አልተወለዱም” (ዮሐ. 1:12፣ 13)። ስለ አብ ባሕርይ ከኢየሱስ ሕይወት ምን እንማራለን? ይህ መገለጥ ይህን ያህል የምሥራች የሆነው ለምንድን ነው?`