---
title:  እኔ መንገድ እውነትና ሕይወት ነኝ
date:   03/12/2024
---



`ዮሐንስ 14:5፣ 6ን ያንብቡ። ቶማስ ኢየሱስ ወዴት እንደሚሄድ አስመልክቶ ምን ጥያቄ አቀረበ? ኢየሱስስ እንዴት ነው የመለሰው?`

የቶማስ ጥያቄ በበቂ ሁኔታ ምክንያታዊ ይመስላል። አንድ ሰው ወዴት እንደሚሄድ የማታውቁ ከሆነ ያንን ሰው የምትከተሉበትን መንገድ እንዴት ልታውቁ ትችላላችሁ? ኢየሱስ ራሱ መንገድ መሆኑን በማመልከት ጥያቄውን በአንድ ደረጃ ከፍ አደረገው። መንገዱ ወዴት የሚወስድ ነው? ወደ አብ የሚያደርስ ነው። በመቅድሙ (ዮሐ. 1፡1-18) በቃሉ (ሎጎስ)፣ በኢየሱስ ክርስቶስ እና በአብ መካከል ያለው የጠበቀ ግንኙነት አጽንዖት ተሰጥቶበት ነበር።

ዮሐንስ 1፡18 አንድያ ልጅ የሆነው (እዚህ ላይ “ልዩ” ተብሎ ቢተረጎም ይሻላል) እግዚአብሔር አብን ማን እንደሆነ እንዳስታወቀ ይናገራል። በዚህ ጽሑፍ ውስጥ ማስታወቅ (“exēgeomai”) የሚለው የግሪክ ግስ ሲሆን ትርጓሜውም ማብራራት፣ መተርጎም፣ መግለጥ ማለት ነው። ጥቅስን ማብራራት (exegesis) የሚለውን ቃል ያገኘነው ከዚህ ነው።

`ትርጓሜውም ትርጉሙን ማውጣት ማለት ነው። ስለዚህም፣ ኢየሱስ ክርስቶስ ከአብ ጋር የሚያገናኝ፣ አብን ለወደቀው ዓለም የሚያስረዳ ወይም የሚያብራራ ነው ማለት ነው። ከዚህም የተነሳ እርሱ ወደ አብ የሚያደርስ መንገድ ሆነ። ያለ እርሱ በመረዳታችን የተገደብን ነን። ዮሐንስ 14:7-11ን ያንብቡ። ኢየሱስ የፊልጶስን አለመረዳት ያስወገደው እንዴት ነበር?`

ፊልጶስ አብን ለማየት ጠይቋል፤ ይህም ማንም ኃጢአተኛ የሆነ ሰው ሊያደርገው እና ቀጥሎም አይቶት በሕይወት ሊኖር የማይችለው ነገር ነው (ከዘጸ. 33፡17 - 34፡9፣ ዮሐ. 1፡18 ጋር አነጻጽሩ)። ኢየሱስ የማስተዋል ጉድለትን ገሥጾ፣ እርሱን ማየት ማለት አብን ማየት እንደሆነ አመላክቷል (ዮሐ. 14፡9)። ስለዚህም ኢየሱስ ወደ እግዚአብሔር የሚወስደው መንገድ መሆኑ ግልጽ ነው። ያለ እርሱ መንገዱ ጨለማ እና እርግጠኝነት የሌለው ይሆናል። እርሱ ወደ እግዚአብሔር የሚወስደውን መንገድ የሚያበራ ብርሃን ነው።

`ኢየሱስ ሦስት ቃላትን በአንድነት ያገናኛል፤ መንገድ፣ እውነት እና ሕይወት። መንገድ የሚለው ቃል በዮሐንስ 1፡23 ላይ፣ መጥምቁ ዮሐንስ ለኢየሱስ መንገድ ማዘጋጀቱን በሚናገረው ቦታና በዚህ በዮሐንስ 14፡6 ውስጥ ብቻ ጥቅም ላይ ውሏል። ነገር ግን እውነት እና ህይወት የሚሉት በወንጌል ውስጥ ዋና መሪ ሃሳቦች ናቸው። የረቡዕ እና የሐሙስ ጥናታችን የእውነት ፅንሰ-ሀሳብ ላይ አፅንዖት ይሰጣሉ፤ ይህ በተለይም “እውነት” የሚለው ሀሳብ በጥያቄ ውስጥ በገባበት ዓለም ውስጥ ስላለን ወሳኝ ርዕሰ ጉዳይ ነው። በዚህ ምድር ላይ ስንኖር ሳለን ኢየሱስ ማለት እግዚአብሔር አብ ምን እንደሚመስል የምናገኘው ከሁሉ የተሻለ መገለጥ መሆኑን ማወቁ የሚያጽናናው ለምንድን ነው?`