---
title:  ቅዱሳት መጻሕፍትና እውነት በወንጌል ውስጥ
date:   05/12/2024
---



`ቅዱሳት መጻሕፍት መንገድ፣ እውነት እና ሕይወት ስለሆነው በመናገር ትልቅ ሚና ይጫወታሉ። በወንጌላት ሁሉ፣ በመጽሐፍ ቅዱስ፣ በብሉይ እና በሐዲስ ኪዳን ውስጥ ሁሉ እንደሆነው፣ ቅዱሳት መጻሕፍት እውነትን ከመግለጥ አኳያ ቁልፍ ሚና ይጫወታሉ። ይህ ስለ ኢየሱስ ማንነት እና ምን ሊሰራ እንደመጣ እኛን ከማስተማር አንጻር በተለየ ሁኔታ እውነት የሆነ ነው። ዮሐንስ 5:38-40ን ያንብቡ። ኢየሱስ ስለ ቅዱሳት መጸሐፍት ምን እያለ ነው?`

`ኢየሱስ እና ደቀ መዛሙርቱ፣ እርሱ መሲሕ መሆኑን ለማረጋገጥ በተደጋጋሚ ወደ ቅዱሳት መጻሕፍት አመላክተዋል። “ክርስቶስ ሙሴንስ ብታምኑት እኔን ባመናችሁ ነበር፤ እርሱ ስለ እኔ ጽፎአልና። መጻሕፍትን ካላመናችሁ ግን ቃሌን እንዴት ታምናላችሁ?” አለ (ዮሐ. 5፡ 46-47)። ሉቃስ 24:27ን ያንብቡ። ኢየሱስ የአገልግሎቱን አስፈላጊነት ለመግለጥ በመጀመሪያ ወደ ቅዱሳን መጻሐፍቶች ማመላከቱ አስፈላጊ የሆነው ለምንድን ነው?`

በሌላ ቦታ ደግሞ ክርስቶስ ከዘፀአት መጽሐፍ እየጠቀሰ እንዲህ ብሏል:- “ከእግዚአብሔር ዘንድ ወደ እናንተ የተባለውን አላነበባችሁምን …?” (ማቴ. 22:31)።

ዘካርያስ የእግዚአብሔርን ተስፋዎች ጠቅሷል፤ “[እግዚአብሔር] ከጥንት ጀምሮ በነበሩት በቅዱሳን ነቢያት አፍ እንደ ተናገረ” በማለት (ሉቃስ 1፡70)። ጴጥሮስ በጴንጤቆስጤ ዕለት በስብከቱ ላይ “መንፈስ ቅዱስ አስቀድሞ በዳዊት አፍ የተናገረው የመጽሐፍ ቃል ይፈጸም ዘንድ ይገባ ነበር” ብሏል (ሐዋ. 1፡16)።

መጽሐፍ ቅዱስ የሳይንስ መማሪያ መጽሐፍ አይደለም። ቅንጣት [atom] እንዴት እንደሚከፈል ወይም የአንጎል ቀዶ ጥገና እንዴት እንደሚደረግ አይገልጽም። ነገር ግን የበለጠውን ጉልህ ነገር ያደርጋል። ስለ አጽናፈ ዓለማችን ትርጉም ያለውን አውድ ያቀርባል። መጽሐፍ ቅዱስ ብርሃንን ለማየት የሚያስችለውን በር የሚከፍት ቁልፍ ነው። ያለ እርሱ፣ ስለ አምላክ መኖር፣ በሕዋ (አጽናፈ ዓለም) ውስጥ ስላለው ሚና፣ ስለ ራሳችን አመጣጥ፣ ስለ ሕይወት ትርጉም እና ስለ ወደፊቱ ጊዜ ጨለማ ውስጥ እንገባ ነበር። ሳይንስ በንድፈ ሐሳብ ደረጃም ቢሆን ፈጽሞ ሊያስተምረን የማይችላቸው፣ መጽሐፍ ቅዱስ ግን የሚያስተምረን አንዳንድ እውነቶች የትኞቹ ናቸው?