---
title:  ተጨማሪ ሀሳብ
date:   06/12/2024
---

ከኤለን ጂ ዋይት፣ የዘመናት ምኞት፣ ከሚለው መፅሐፍ “የሕይወት ብርሃን” ገጽ 463-475፤ ከኢ ኤድዋርድ ዚንኬ ደግሞ “The Authority of the Bible and the Certainty of the Second Coming,” The Certainty of the Second Coming, pp. 23-36” ያንብቡ።

የሱስ “እኔ የዓለም ብርሃን ነኝ” ያለው “የዳሱን በዓል ለማካሄድ በተዘጋጀው የቤተ መቅደስ አደባባይ ላይ ነው። በዚህ አደባባይ መካከል ትልልቅ የመብራት መቅረዞች የሚገኙባቸው ሁለት ግዙፍ አምዶች ነበሩ። የማታው አገልግሎት እየተጠናቀቀ ፋኖሶቹ ይቀጣጠሉና በኢየሩሳሌም ላይ ያበራሉ። ይህ አገልግሎት የእሥራኤል ልጆች በምድረ በዳ ጉዞአቸው ይመራቸው የነበረው ብርሃን አምድ መታሰቢያ ሲሆን በተጨማሪም የመሲሑን መምጣት ያመላክት ነበር። ማታ ፋኖሶቹ በሚበሩበት ጊዜ አደባባዩ ትልቅ የደስታ ትእይንት ይሆን ነበር።…

“[ለሕዝቡ] በዚያ በዓል ወቅት በኢየሩሳሌም ላይ የሚታየው ብርሃን መሲሑ ለእሥራኤል ብርሃን ለመስጠት እንደሚመጣ የነበራቸው ተስፋ መግለጫ ነበር። ለየሱስ ግን ያ ትእይንት ጥልቀት ያለው ትርጉም ነበረው። የቤተ መቅደሱ ፋኖሶች ለአከባቢው ብርሃን እንደሰጡ ሁሉ እንዲሁም የመንፈሳዊ ብርሃን ምንጭ የሆነው የሱስ በጨለማው ውስጥ ላለው ዓለም ብርሃን ይሰጣል። ቢሆንም ምሳሌው የተሟላ አይደለም። ለየሱስ ተልዕኮ ክቡርነት እውነተኛው ምሳሌ እርሱ በእጁ በሰማይ ላይ ያስቀመጠው ትልቁ ብርሃን ነው።

“የሱስ ወደ ጥዋት ጀንበር እያመለከተ “እኔ የዓለም ብርሃን ነኝ” ባለ ጊዜ ጸሐይዋ በደብረ ዘይት ተራራ ላይ ብቅ ብላ ስለነበር ጨረርዋ በሚያንጸባርቀው በቤተ መንግሥቱ ዕብነ በረድና በቤተ መቅደሱ የወርቅ ግድግዳ ላይ ፈንጥቆ ነበር” (ኤለን ጂ ዋይት፣ የዘመናት ምኞት፣ ገጽ 476-477)።


**የመወያያ ጥያቄዎች**

`1. በጥናት ቡድናችሁ ውስጥ፣ ለሐሙስ የመጨረሻ ጥያቄ በሰጣችሁት መልስ ላይ ተወያዩ። በመርሕ ደረጃ እንኳ ከሳይንስ ልንማር የማንችላቸው፣ ነገር ግን መጽሐፍ ቅዱስ የሚያስተምራቸው ወሳኝ እውነቶች የትኞቹ ናቸው? ለምሳሌ መስቀል? ወይስ ትንሣኤ? ወይስ ዳግም ምጽአት? እኛ ፈጽሞ ልናውቃቸው የማንችላቸው ምን ሌሎች ጠቃሚ የመጽሐፍ ቅዱስ እውነቶች ሊገለጡልን ይገባል?

2. ስለ እግዚአብሔር እና እግዚአብሔር ደግሞ ምን እንደሚመስል ብዙ የሚያውቀውና ፍጹም ስለነበረው የሉሲፈር ውድቀት አስቡ። ያም ሁሉ ሆኖ ሳለ እግዚአብሔር ላይ አመፀ። ይህ እኛ በተመሳሳይ መልኩ ስላለን ነፃ ምርጫ እውነታ ምን ይነግረናል፣ እናም ለምን በየቅጽበቱ ይህን ፈቃድ ለእግዚአብሔር አሳልፈን ለመስጠት መምረጥ ያስፈልገናል?`