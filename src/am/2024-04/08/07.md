---
title:  ተጨማሪ ሀሳብ
date:   22/11/2024
---


ከኤለን ጂ ዋይት የዘመናት ምኞት ከሚለው መፅሐፍ “ልባችሁ አይታወክ” የሚለውን ከገጽ 662-680 ያንብቡ።

“እንደ ታላቅ የሐብት ክምችት እውነት ለአይሁዳዊያን ተሰጥቷቸው ነበር። የአኗኗር ሁኔታቸው የሰማይ ማኀተም ያረፈበትና በክርስቶስ በራሱ የተቋቋመ ነበር። በጥላና አካል እንዲሁም በምልክት ድንቅ የሆነው የመዳን ታሪክ ተገልጾላቸው ነበር። ሆኖም እነዚህ ሁሉ ምሳሌዎች ያመላክቱ የነበረውን ክርስቶስ ሲመጣ ግን አላወቁትም። በእጃቸው የእግዚአብሔር ቃል የነበረ ቢሆንም ከትውልድ ሲወርድ ሲዋረድ የመጣው ወግና ሥርዓት፣ ለእግዚአብሔር ቃል የተሰጠው ሰብዓዊ (ምድራዊ) ትርጓሜ በየሱስ ውስጥ የነበረውን እውነት እንዳያዩ ጋረዳቸው።

የተቀደሰው ቃል መንፈሳዊ ሃብት ተከፍቶላቸው የነበረ ቢሆንም እነርሱ ግን ሳያውቁትና ሳይቀበሉት ቀሩ።

“እግዚአብሔር እውነቱን ከሰዎች ደብቆ አያውቅም። ሰዎች ግን በራሳቸው ድርጊት ቃሉ ግልጽ እንዳይሆንላቸው ያደርጋሉ። ክርስቶስ መሲሕ ስለመሆኑ ለአይሁድ በቂ ማስረጃ ተሰጥቷቸው ነበር፤ ሆኖም ትምህርቱ ወሳኝ የሕይወት ለውጥ የሚጠይቅ ነበር። በመሆኑም ክርስቶስን ከተቀበሉ ለዘመናት ሲደሰቱበት የነበረውን ወግ፣ ሥርዓት ራስ ወዳድና አምላካዊ ያልሆኑ ልምምዶችን በሙሉ መተው እንዳለባቸው ተረዱ። የማይለወጠውን ዘላለማዊ እውነት ለመቀበል መስዋዕትነት ይጠይቃል። በመሆኑም በክርስቶስ እምነት ለመመሥረት እግዚአብሔር በማያዳግም መልኩ የሰጠውን ማስረጃ ለመቀበል አልወደዱም። በብሉይ ኪዳን የተጻፈውን እንደሚያምኑ ሲናገሩ የነበረ ቢሆንም በዚያ ውስጥ ግን ስለ ክርስቶስ ሕይወትና ባህሪይ የተነገረውን ምስክርነት ተቃወሙ። ከተለወጡ አስቀድመው ያከማቹትን አመለካከትና ሃሰብ ለመተው ስለሚገደዱ ለመለወጥ ፈሩ። መንገድ፣ እውነትና ሕይወት የሆነውን የወንጌል ሃብት ከእነርሱ ጋር የነበረ ቢሆንም ከሰማይ ሊሰጥ የሚችለውን ታላቁን ስጦታ እምቢ አሉ” (ኤለን ጂ ዋይት፣ የክርስቶስ ምሳሌያዊ ትምህርቶች፣ ገጽ 55)።


**የመወያያ ጥያቄዎች**
`
1. በኢየሱስ ሕይወት ውስጥ የተፈጸሙት ትንቢቶች እምነትን የሚገነቡት እንዴት ነው?

2. የኃይማኖት መሪዎቹ በኢየሱስ እንዳያምኑ ምክንያት የሆኑት ሦስት ወይም አራት ዋና ዋና እንቅፋቶች ምንድን ናቸው? በዛሬው ዘመን እነዚህ ተመሳሳይ መሠረታዊ መርሖዎች የተገለጡት እንዴት ነው?

3. በራስ መተማመናችሁ ዛሬ የሚገኝበትን ቦታ በየግላችሁ በዝርዝር ያዙ። እምነታችሁን ሊያጠናክሩ የሚችሉት የትኞቹ እርምጃዎች ናቸው ብላችሁ ታስባላችሁ?

4. በሰኞው ጥናት መጨረሻ ላይ ለቀረበው ጥያቄ የሰጣችሁት መልስ ስለ ቅዱሳት መጻሕፍት ሥልጣን ምን ያስተምረናል? በቅዱሳን መጻሕፍት የመጨረሻ እና ጠቅላላ ሥልጣን ላይ ጥርጣሬ የሚፈጥርን ማንኛውንም ነገር መቃወም ያለብን ለምንድን ነው?`