---
title:  ስለ ኢየሱስ የሚናገሩ የብሉይ ኪዳን ትንቢቶች፡ ክፍል 1
date:   19/11/2024
---




ኢየሱስ ስለ ማንነቱ ከኃይማኖት መሪዎች ጋር ባደረገው ውይይት የቅዱሳት መጻሕፍትን ሥልጣን አረጋግጧል። በመጀመሪያ ሲታይ፣ የሃይማኖት መሪዎቹ በመጽሐፍ ቅዱስ ስለሚያምኑ ይህን ማድረግ ለእርሱ አስፈላጊ መስሎ ላይታይ ይችላል። ነገር ግን ኢየሱስ ከእነሱ ጋር ቢሆንም፣ ልባቸው የቱንም ያህል ቢደነድንና ምንም ያህል በጽናት ወቀሳውን ለመዋጋት ቢሞክሩ አንኳን፣ የቅዱሳን ጽሑፎችን ሥልጣን ጎላ አድርጎ ገልጿል፤ እናም ይህንን ያደረገው እርሱ ማን እንደሆነ ለማሳየት ነበር።

`ይህ በእንዲህ እንዳለ፣ ዮሐንስ ኢየሱስ የብሉይ ኪዳን የመሲሑ ተስፋ ፍጻሜ መሆኑን የሚያመለክቱ ብዙ ቀጥተኛ ጥቅሶችን ከብሉይ ኪዳን አጣቅሷል። የሚከተሉት የሐዲስ ኪዳን እና የብሉይ ኪዳን አንቀጾች የሚገናኙት እንዴት ነው? ማለትም፣ ሐዲስ ኪዳን ስለ ኢየሱስ ለመመስከር እነዚህን ጥቅሶች እንዴት ነው የሚጠቀመው?

ዮሐ. 1:23፣ ኢሳ. 40:3

ዮሐ. 2:16፣ 17፤ መዝሙር 69:9

ዮሐ. 7:38፣ ኤር. 2:13

ዮሐ. 19:36፣ ዘኁ. 9:12`

ዮሐንስ ብቻ ሳይሆን ጴጥሮስ፣ ጳውሎስ፣ ማቴዎስ፣ ማርቆስ፣ ሉቃስ እና ሁሉም የሐዲስ ኪዳን ጸሐፍት፣ በመንፈስ ቅዱስ መሪነት የናዝሬቱ ኢየሱስ ሕይወት፣ ሞት፣ ትንሣኤና ወደ እግዚአብሔር ዙፋን መውጣት የብሉይ ኪዳን ትንቢቶች ፍጻሜዎች እንደሆኑ ደጋግመው አፅንኦት ሰጥተዋል።

ምንም እንኳን ኢየሱስ አገልግሎቱን ወደተነበዩት ቅዱሳት መጻሕፍት ደቀ መዛሙርቱን ያለማቋረጥ ያመላከተ ቢሆንም፣ በመጨረሻ ላይ ደቀ መዛሙርቱ ቅዱሳት መጻሕፍት እርሱን እንደሚያመለክቱ የተረዱት መቼ ነበር? እነርሱ የተረዱት እርሱ ሞቶ ከተነሳና ከተገለጠላቸው በኋላ ነበር። “ስለዚህ ከሙታን ከተነሣ በኋላ ደቀ መዛሙርቱ ይህን እንደ ተናገረ አሰቡና መጽሐፍንና ኢየሱስ የተናገረውን ቃል አመኑ” (ዮሐ. 2፡22፣ ዮሐ. 20፡9ንም ተመልከቱ)።