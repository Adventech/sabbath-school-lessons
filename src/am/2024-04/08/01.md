---
title:  የብሉይ ኪዳን ትንቢቶችን መፈፀም
date:   16/11/2024
---

### ለዚህ ሳምንት ጥናት፡
 ዮሐ. 5:17፣ 20፣ 36-40፣ 46፣ 47፤ ዮሐ. 13:18፤ ዮሐ. 17:12፤ ኤር. 2:13፤ ዘካ. 9:9፤ ዮሐ. 8፡12-30።

> <p>የመታሰቢያ ጥቅስ</p>
> “እኔ ግን ከዮሐንስ ምስክር የሚበልጥ ምስክር አለኝ፤ አብ ልፈጽመው የሰጠኝ ሥራ፥ ይህ የማደርገው ሥራ፥ አብ እንደ ላከኝ ስለ እኔ ይመሰክራልና” ዮሐ. 5፡36


ኢየሱስ የተናገራቸውና ያደረጋቸውን ነገሮች ሁሉ፣ አዎን መሲሑ (ሐማሺያክ)፣ ክርስቶስ ወደ እስራኤል እንደመጣ የሚገልጹትን በዮሐንስ ወንጌል ውስጥ የተገለጹትን ደጋግመን ማየት እንችላለን። ቅዱሳት መጻሕፍትም እንደተነበዩት በቤተልሔም የተወለደ አይሁዳዊ፣ ከእነርሱ እንደ አንዱ ሆኖ መጥቶ ነበር።

ሆኖም፣ ዮሐንስ እንደጻፈው፣ “በዓለም ነበረ፥ ዓለሙም በእርሱ ሆነ፥ ዓለሙም አላወቀውም” (ዮሐ. 1፡10)። በዓለም ነበረ፥ ዓለሙም በእርሱ ሆነ፥ ዓለሙም አላወቀውም? በጣም የሚገርም አባባል ነው። እናም በዮሐንስ እና በሌሎች ወንጌሎች እንደምናየው፣ ብዙ ሰዎች ኢየሱስ ባደረጋቸው እና በተናገራቸው ነገሮች ሁሉ እርሱን ለማወቅ ምክንያት ሊኖራቸው ቢገባም አላወቁትም ነበር። ከዚህም በላይ ደግሞ፣ የብሉይ ኪዳን ቅዱሳት መጻሕፍት ወደ እርሱ ይጠቁሙ ነበር።

በዚህ ሳምንት ዮሐንስ ኢየሱስን መሲህ መሆኑን የገለጠባቸውን ተጨማሪ መንገዶች እንመለከታለን፤ ደግሞም እርሱ ክርስቶስ እንደሆነ የሚያረጋግጡ ኃያል የሆኑ ምክንያቶች ቢኖሩም አንዳንድ ሰዎች አሁንም እሱን መቃወም የቀጠሉት ለምን እንደሆነ እናያለን። ከእነርሱ ስሕተት የምንማረው ምንድን ነው? 
_የዚህን ሳምንት ትምህርት በማጥናት ለሕዳር 14 ሰንበት ይዘጋጁ።_
