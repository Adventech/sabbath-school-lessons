---
title:  ቃል ሥጋ ሆነ
date:   14/10/2024
---

`ዮሐንስ 1:1-3፣ 14ን ያንብቡ። እነዚህ ጥቅሶች ኢየሱስ፣ እግዚአብሔር ራሱ ምን እንዳደረገ ይነግሩናል — ይህ እውነት እስካሁን ካወቅነው ሁሉ በላይ አስፈላጊ የሆነው ለምንድን ነው?`

ዮሐንስ ወንጌሉን የጀመረው “ኢየሱስ” በሚለው ስም ወይም እርሱ እንደ መሲሕ/ ክርስቶስ ባለው ሚና ሳይሆን፣ ቃል (ሎጎስ) በሚለው ነው። ዮሐንስ በጻፈበት ዘመን የተለያዩ ፍልስፍናዎች ሎጎስ የሚለውን ቃል የአጽናፈ ዓለሙን (ሕዋን) ምክንያታዊ መዋቅር ወይም የአመክንዮ እና የማመዛዘን ሃሳብን ለማመልከት ተጠቅመውበታል።

እንዲሁም፣ ተደማጭነት ያለው የጥንት ፈላስፋ ፕላቶ ያስተማረው ትምህርት የገሀዱን እውነት በሁለት ጎራዎች ከፍሎ ነበር። አንደኛው ምሉዕ ፍፁምነት ያለበት፣ ሰማያዊ እና የማይለወጥ ግዛት ነው። ሌላው እዚህ ምድር ያለው ግዛት ነው፡— የሚበላሽ፣ የሚለወጥ፣ በጣም ፍጹም ያልሆነው፣ አለ ተብሎ በሚታሰብበት በየትኛውም ሥፍራ ሁሉ ፍጹም የሆነውና ከላይ ያለው ግዛት ውክልና ያለው። (ከላይ ያለው የት እንዳለ ግን ፕላቶ ጥያቄውን በጭራሽ አልመለሰም)። አንዳንድ ፍልስፍናዎች “ቃል/ሎጎስ”ን በዘላለማዊ እና በሚበላሹ ምድራዊ አካላት መካከል ረቂቅ የሆነ መካከለኛ ነገር ነው ብለው አስቀምጠዋል።

ዮሐንስ ቃሉን የተጠቀመው ፍጹም በተለየ መንገድ ነው። እውነት የሆነው ቃል (ሎጎስ)፣ በሰማይና በምድር መካከል የሚንሳፈፍ የማይጨበጥ እና ረቂቅ ፅንሰ-ሀሳብ አለመሆኑን ያስረግጣል። ቃል (ሎጎስ) ማንነት ያለው አካል ነው፦ የሱስ ክርስቶስ ሥጋ ሆኖ በእኛ አደረ (ዮሐ. 1፡14)።

ለዮሐንስ ሎጎስ የእግዚአብሔር ቃል ነው። ከሁሉም በላይ ደግሞ አምላክ ግንኙነት አደረገ፤ ማለትም ራሱን ለሰው ልጆች እጅግ በጣም ሥር ነቀል በሆነ መንገድ ገለጠ፣ እግዚአብሔር ከእኛ እንደ አንዱ ሆነ። በዮሐንስ ወንጌል ውስጥ፣ ሎጎስ የሚወክለው፣ ወደ ጊዜና ቦታ የሚገባውን፣ የሚናገረውን፣ የሚሠራውንና ከሰዎች ጋር በግለሰብ ደረጃ የሚዛመደውን ዘላለማዊውን አምላክ ነው። ዘላለማዊው አምላክ ከእኛ እንደ አንዱ ሰው ሆነ ነው።

`በዮሐንስ 1፡14 ላይ ሐዋርያው ቃል (ሎጎስ) “ቃልም ሥጋ ሆነ፤ ጸጋንና እውነትንም ተመልቶ በእኛ አደረ” ሲል አመልክቷል። አደረ ተብሎ የተተረጎመው የግሪክ ቃል ድንኳን መትከል የሚለውን ትርጉም ይይዛል። ዮሐንስ በዘጸአት 25:8 እግዚአብሔር እስራኤላውያንን በመካከላቸው ያድር ዘንድ መቅደስን (የማደሪያ ድንኳን) እንዲሠሩ የነገራቸውን እየጠቀሰ ነው። በተመሳሳይ መልኩ፣ በተዋሕዶ (በመለኮት ሥጋ መልበስ)፣ የእግዚአብሔር ልጅ የሆነው ኢየሱስ፣ ሰዎች ከእርሱ ጋር እንዲገናኙ ክብሩን ሸፍኖ ወደ ሰው ሥጋ ገባ። ዮሐንስ እዚህ ጋ የጻፈው አንድምታ ላይ እንቆይ። ፈጣሪ እግዚአብሔር ራሱ ከእኛ እንደ አንዱ ሰው ሆኖ እዚህ በመካከላችን ኖረ። (ለእኛ ሲል ለእኛ ሞተ ወደሚለው እንኳን ገና አልደረስንም!) ይህ እግዚአብሔር ለሰው ልጆች ስላለው ፍቅር እውነታ ምን ይነግረናል? ከዚህ አስደናቂ እውነት ይህን ያህል መጽናናትን ማግኘት ያለብን ለምንድን ነው?`