---
title:  ተጨማሪ ሀሳብ
date:   18/10/2024
---

ኤለን ጂ ዋይት፣ «እግዚአብሔር ከእኛ ጋር» በዘመናት ምኞት፣ ገጽ 19-26።

“ጌታ ኢየሱስ ክርስቶስ፣ መለኮት የሆነው የእግዚአብሔር ልጅ፣ ከዘላለም ጀምሮ የነበረ፣ ግላዊ፣ ነገር ግን ከአባቱ ጋር የሆነ ነው። እርሱ የሰማይ ታላቅ ክብር ነበር። እርሱ ሰማያዊያን የሆኑ ጠቢባን አዛዥ ነበር፤ የመላእክትንም ስግደት እንደ መብቱ ተቀብሎታል። ይህ ከእግዚአብሔር የተቀማ አልነበረም (ምሳ. 8፡22-27 ተጠቅሷል።)

“ዓለም ሳይፈጠር ክርስቶስ ከአብ ጋር አንድ የመሆኑ እውነት ውስጥ ብርሃንና ክብር አሉ። ይህ በመለኮታዊ የመጀመሪያ ክብር፣ በጨለማ ቦታ ውስጥ የሚያበራውን ብርሃን ያማረ ያደርገዋል። ይህ እውነት፣ በራሱ የማይደረስበት ምሥጢር ያለው ሆኖ ሳለ፣ ሌሎችን ሚስጥራዊ እና በሌላ መንገድ ሊገለጹ የማይችሉ እውነቶችን ያብራራል፣ እሱ ግን ማንም ሊቀርበው በማይችል እና ለመረዳት በማይቻል ብርሃን ውስጥ ተቀምጧል” (Ellen G. White Com- ments, The Seventh-day Adventist Bible Commentary, vol. 5, p. 1126)።

“ኢየሱስም አለ፦ እኔ ከምድር ከፍ ከፍ ያልሁ እንደ ሆነ ሁሉን ወደ እኔ እስባለሁ” (ዮሐ. 12፡32)። ክርስቶስ ለኃጢአተኛው ሰው ስለ ዓለም ኃጢአት የሚሞት አዳኝ ሆኖ መገለጥ አለበት፤ እናም የእግዚአብሔርን በግ በቀራንዮ መስቀል ላይ ስናይ፣ የቤዛነት ምስጢር በአእምሯችን መገለጥ ይጀምራል፤ የእግዚአብሔርም ቸርነት ወደ ንስሃ ይመራናል። ለኃጢአተኞች ሲሞት ክርስቶስ ለመረዳት የማይቻል ፍቅር አሳይቷል፤ ኃጢአተኞች ይህን ፍቅር ሲያዩ፣ ልባቸው ይለዝባል፣ አእምሯቸውም ይደነቃል፣ እና በነፍሳቸው ውስጥ መጸጸት ይቀሰቀሳል። … (ሰዎች) ጽድቅን ለማድረግ በእውነተኛ መሻት ተነሳስተው ለመለወጥ ጥረት ባደረጉ ጊዜ ሁሉ፣ የክርስቶስ ኃይል ነው የሚስባቸው። እነርሱ ሳያውቁት ተጽእኖ በነፍስ ላይ ይሠራል፣ እናም ሕሊና ሕያው ይሆናል፣ ውጫዊው ህይወትም ይሻሻላል። ደግሞም ክርስቶስ መስቀሉን እንዲመለከቱ፣ ኃጢአታቸው የወጋውን እርሱን እንዲያዩ ሲስባቸው፣ ትእዛዙ ወደ ሕሊናቸው ይመጣል” (ኤለን ጂ ዋይት፣ ወደ ክርስቶስ የመሚመራ መንገድ፣ ገጽ 26፣ 27)።


**የመወያያ ጥያቄዎች**

`1. ዮሐንስ ኢየሱስን በፈጣሪነት ሚናው ገልጾ በመናገር የጀመረው ለምንድን

ነው? ይህ በሁሉም ሥነ-መለኮት ውስጥ ስለ ፍጥረት አስፈላጊነት ምን ይነግረናል? ታዲያ ለምንድን ነው በመጽሐፍ ቅዱስ ውስጥ እንደተገለጠው ስለ ፍጥረት ትክክለኛ ግንዛቤ እንዲኖረን የሚያስፈልገው?

2. በእሁድ ጥናት መጨረሻ ላይ በተጠየቀው ጥያቄ ላይ የበለጠ ጊዜ ወስዳችሁ

ተወያዩ። በመስቀል ላይ የሞተው በዘለአለማዊው አምላክ ፋንታ ፍጡር ቢሆን ኖሮ ምን ይሆን ነበር? ኢየሱስ የዘላለም አምላክ ባይሆን ኖሮ የምናጣው ምን ነበር?`