---
title:  የኋላ ታሪክ፡ መቅድም
date:   12/10/2024
---

### ለዚህ ሳምንት ጥናት፡
ዮሐ. 1፡1–5፣ ዘፍ. 1፡1፣ ዮሐ.1፡9–13፣ ዮሐ. 3፡16–21፣ ዮሐ. 9፡35–41፣ ማቴ. 7፡21–23፣ ዮሐ. 17፡1-5።

> <p>የመታሰቢያ ጥቅስ</p>
> “በመጀመሪያ ቃል ነበረ ቃልም በእግዚአብሔር ዘንድ ነበረ ቃልም እግዚአብሔር ነበረ” ዮሐ 1፡1


የመጀመሪያው ሳምንት ስለ ዮሐንስ ወንጌል የመጨረሻ ክፍል የሚናገር ሲሆን፣ ይህም ወንጌሉን ለምን እንደጻፈ ያስረዳል። የዚህ ሳምንት ትምህርት ዮሐንስ በመንፈስ ቅዱስ አነሳሽነት አንባባቢዎቹን ሊወስድ ያሰበበትን አቅጣጫ ወደሚያመላክትበት የወንጌሉ መጀመሪያ ይመለሳል። የሐዲስ ኪዳን ጸሐፊዎች ብዙውን ጊዜ በጽሑፋቸው የመጀመሪያ ቃላትና አንቀጾች ውስጥ ለመሸፈን ያሰቡትን ጭብጥ ያቀርባሉ። ዮሐንስም እንዲሁ፣ ከፍጥረት በፊትም ያሉትን ጨምሮ ወደ ኋላ በመመለስ፣ ስለ ኢየሱስ ክርስቶስ ጠቃሚ እውነቶችን ስለሚያሳዩ ትልልቅ ሀሳቦች ይናገራል።

በመጽሐፉ መግቢያ ላይ ያለው ይህ አቀራረብ፣ ኢየሱስ መሲሑ መሆኑን ካወቀ በኋላ የጻፈው ስለሆነ፣ በመጽሐፉ በራሱ ውስጥ ያሉት ገጸ ባህሪያት እንኳ ሊያገኙት ዕድሉ ያልነበራቸውን ጥቅም ለአንባቢዎች ይሰጣል። ወንጌላዊው የየሱስን ታሪክ ሲናገር ወደኋላ ተመልሶ የሚመለከታቸውን ታላላቅ ጭብጦች አንባቢው በግልፅ ማየት ይችላል። እነዚህ ታላላቅ ጭብጦች የተቀመጡት በኢየሱስ ምድራዊ ሕይወት ታሪካዊ ጊዜ ውስጥ ነው።

የዚህ ሳምንት ትምህርት ከመቅድሙ በመጀመር (ዮሐ. 1፡1-18) ዋና መሪ ሃሳቦችን ጠቅለል አድርጎ ይመለከታል። እነዚህን ጭብጦች በዮሐንስ ወንጌል ውስጥ በሌሎች ቦታዎችም እንመለከታቸዋለን። 

_የዚህን ሳምንት ትምህርት በማጥናት ለጥቅምት 9 ሰንበት ተዘጋጁ።_