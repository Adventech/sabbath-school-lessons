---
title:  አብ፣ ወልድና መንፈስ ቅዱስ
date:   07/12/2024
---

### ለዚህ ሳምንት ጥናት፡
ዮሐ. 14:10፣ 24፤ ዘፍ 3:7-9፤ ዮሐ. 16:27፣ 28፤ ዮሐ. 16:7-11፤ ዮሐ. 17፡1-26።

> <p>የመታሰቢያ ጥቅስ</p>
> “አብ በስሜ የሚልከው ግን መንፈስ ቅዱስ የሆነው አጽናኝ እርሱ ሁሉን ያስተምራችኋል እኔም የነገርኋችሁን ሁሉ ያሳስባችኋል” ዮሐ. 14፡26


የዮሐንስ ወንጌል በተለያየ ሁኔታ የተቀመጡ ጭብጦች የተሰባሰቡበት (ሞዛይክ) ነው። ዮሐንስ ኢየሱስ በነቢያት የተነገረለት መሲሕ ስለመሆኑ የሚያስረዱ ምልክቶችን (ተአምራቶችን) ይዘግባል። ኢየሱስ እርሱ ክርስቶስ መሆኑን ለማወጅም ዮሐንስ ብዙ ምስክሮችን ያመጣል። ወደ መለኮታዊነቱ ለመጠቆም “እኔ ነኝ” የሚለውንም መግለጫ ይጠቀማል።

ሦስቱም የመለኮት አካላት በዮሐንስ 1 (ዮሐ. 1፡1-4፣ 14፣ 18፣ 32-34) ተጠቅሰዋል። ለብዙ መቶ ዘመናት ሰዎች የመለኮትን ምንነት ሙሉ በሙሉ ለመረዳት ሞክረዋል፣ ነገር ግን ስላልተቻለ ብዙዎች ሃሳቡን ተቃውመዋል። ነገር ግን አንድን ነገር ሙሉ በሙሉ ልንረዳው ስላልቻልን ወይም በሰዎች የማሰብ ችሎታ ጠባብ ገደብ ውስጥ ስለማይገባ ብቻ አለመቀበል ምንኛ ሞኝነት ነው።

ዮሐንስ እግዚአብሔርን ለመረዳት ከፈለግህ ኢየሱስንና በቃሉ ውስጥ የተገለጠውን መመልከት አለብህ ይላል። ይህ አካሄድ ለእኛ በሦስቱ የመለኮት አካላት መካከል፣ በመለኮት አካላት እና በሰብዓዊ ፍጡራን መካከል፣ ብሎም በሰዎችም ዘንድ አዲስ የግንኙነት ዓለም ከፍቶ ያሳየናል። የዚህ ሳምንት ትምህርት፣ የዮሐንስ ወንጌል ከክርስቶስ የስንብት ንግግር አውድ አንፃር (ዮሐ. 13-17) አብን፣ ወልድንና መንፈስ ቅዱስን እንዴት እንደሚገልጽ እንመለከታለን። 

_የዚህን ሳምንት ትምህርት በማጥናት ለታኅሣሥ 5 ሰንበት ይዘጋጁ።_
