---
title:  ተጨማሪ ሀሳብ
date:   13/12/2024
---

ኤለን ጂ ዋይት፣ የዘመናት ምኞት፣ ከሚለው መፅሐፍ “ልባችሁ አይጨነቅ” ገጽ 662-680፤ “Additional Note on [John] Chapter 1,” The SDA Bible Commentary, vol. 5, pp. 911–919 ያንብቡ።

ተቃዋሚዎቹ ኢየሱስ ማን እንደሆነ በሰዎች መመዘኛዎች ከገመገሙ በኋላ “ሥጋዊ ፍርድ” ነበር የሰጡት (ዮሐ. 8፡15)። ይህ ምናልባት “በመልክ” ከመፍረድ የከፋ ነው (ዮሐ. 7፡ 24)። እዚህ በወደቀው ዓለም ውስጥ፣ ያለ መንፈስ ቁጥጥር ሥር ሳይሆኑ የወደቀውን የሰው ልጅ የሥጋን መመዘኛ ተጠቀሙ (ዮሐ. 3፡3-7ን ተመልከቱ)። “ሥጋ” የሆነውን አይተውታል፣ ነገር ግን ቃል ሥጋ ሊሆን እንደሚችል አላሰቡም ነበር (ዮሐ. 1፡14)። ክርስቶስን በጣም ውስን በሆነ መስፈርት መመልከት እርሱን ከዓለማዊ እይታ አንጻር መመዘን ማለት ነው (2ቆሮ. 5፡ 16)።

“አጽናኙ መንፈስ የእውነት መንፈስ ይባላል። የእርሱ ሥራ የእውነትን ምንነት መግለጽና እውነትን መንከባከብ ነው። የእውነት መንፈስ ወደ ልብ ይገባና አጽናኝ ይሆናል።

ሰላምና መጽናናት የሚገኘው ከእውነት እንጂ ከሐሰት አይደለም። ሰይጣን በሰው አእምሮ ላይ ስልጣን የሚኖረው በሐሰት ጽንሰ ሐሳቦችና ባሕላዊ ወጎች አማካይነት ነው። ሰዎችን በሐሰት ሚዛን ራሳቸውን እንዲለኩ በማድረግ ባሕርይን ያዛባል። መንፈስ ቅዱስ ግን በቅዱሳን መጻሕፍት አማካይነት መልእክት ወደ ሕሊናችን እንዲደርስ በማድረግ እውነትን በልባችን ያትመዋል። በዚህ አካኋን ስህተትን እያጋለጠ ከሕሊና እንዲወጣ ያደርገዋል። ክርስቶስ የመረጣቸውን ወገኖቹን ለእርሱ እንዲገዙ የሚያደርጋቸው በእግዚአብሔር ቃል ማካይነት በሚሠራው በእውነት መንፈስ ነው” (ኤለን ጂ ዋይት፣ የዘመናት ምኞት፣ ገጽ 707)።

**የመወያያ ጥያቄዎች**


`
1. የዘላለም ሕይወት እግዚአብሔርን ማወቅ ነው (ዮሐ. 17፡3)። ስለ እግዚአብሔር የተወሰኑ እውነታዎችን ማለትም እርሱ ኃያል ወይም አፍቃሪ ወይም የፍትህ አምላክ ነው ብሎ ብቻ ከማወቅ በዘለለ እግዚአብሔርን ማወቅ ምን ማለት ነው? አንድ ሰው “እግዚአብሔርን ታውቃለህ?” ብሎ ቢጠይቅህ ምን ትላለህ? ኢየሱስ በመልስህ ውስጥ የሚካተተው እንዴት ባለ መልኩ ነው?

2. በተግባራዊ፣ በዕለት ተዕለት አነጋገር፣ ኢየሱስ “ቃልህ እውነት ነው” ማለቱ ምንን ያመላክታል? (ዮሐ.17:17)።

3. ኢየሱስ ሲጸልይ፡- “ከክፉ እንድትጠብቃቸው እንጂ ከዓለም እንድታወጣቸው አልለምንም” አለ (ዮሐ. 17፡15)። ይህ ጸሎት በሕይወታችን ውስጥ ጥሩ ሆኖ እንዲመለስ ከማድረግ አኳያ የራሳችን ምርጫዎች እንዴት ተጽዕኖ ያሳድራሉ?`