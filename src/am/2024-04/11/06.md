---
title:  የኢየሱስ ፀሎት
date:   12/12/2024
---



የዮሐንስ ወንጌል 17 አንዳንድ ጊዜ የኢየሱስ የክነት ጸሎት ይባላል። ይህ የእርሱን የስንብት ንግግር የሚያጠናቅቅ ነው። ኢየሱስ ወደዚህ ምድር የመጣው የሰው ልጅ በመጨረሻ ከእግዚአብሔር ጋር ወደነበረው ግላዊ ግንኙነት እንዲታደስ ነው። እግዚአብሔር እንዲሠራ የሰጠውን ምልክት በታማኝነት ፈፀመ። በቃልም በተግባርም እግዚአብሔርን ለሰዎች አስተዋውቋል።

`ኢየሱስ በቅርቡ ከዚህ ምድር ወጥቶ ሊሄድ ነው። ለደቀ መዛሙርቱ ያለውን ፍቅር አንድ ጊዜ ደግሞ ማካፈል ፈልጎ ነበር። በራሱ፣ በአብ እና በመንፈስ ቅዱስ መካከል ያለውን የጠበቀ ግንኙነት እንዲገነዘቡ ፈልጓል። እናም ከእግዚአብሔር አብ እና እርሱ ራሱ ወደ ነበረው መንፈስ፣ ወደዚህ አንድ ዓይነት ግንኙነት ሊያመጣቸው ፈለገ። ዮሐንስ 17:1-26ን ያንብቡ። በዚህ ምዕራፍ ውስጥ የኢየሱስን ፍላጎት፣ ማለትም በእርሱ፣ በአብ እና በደቀ መዛሙርቱ መካከል ያለውን የፍቅር ግንኙነት በተመለከተ የሚገልጹት የትኞቹ ቃላት ወይም ሀረጎች ናቸው?`

ዮሐንስ 17ን ያነበቡ ብዙዎች፣ ብቸኛው የሚያስፈልገው ነገር አንድነት እና ፍቅር ነው ብለው ይተረጉማሉ። አዎን ምንም አያጠያይቅም፣ የእግዚአብሔር አላማ ከእርሱ እና ከሁሉም ሰዎች ጋር ቀድሞ ወደነበረው ግላዊ ግንኙነት እንድንመለስ ነው። ነገር ግን የበለጠ ጥንቃቄ የተሞላበት ንባብ በፍቅር እና በእውነት መካከል በጣም አስፈላጊ የሆነ ግንኙነት እንዳለ ይጠቁማል።

“እውነተኛ አምላክ ብቻ የሆንህ አንተን የላክኸውንም ኢየሱስ ክርስቶስን ያውቁ ዘንድ ይህች የዘላለም ሕይወት ናት” (ዮሐ. 17፡3)። ይህ ማለት እንግዲህ እኛ እግዚአብሔር ነው ብለን እንደመሰለን አይደለም ማለት ነው። “…ለሰጠኸኝ ሰዎች ስምህን ገለጥሁላቸው። …  ቃልህንም ጠብቀዋል …” (ዮሐ. 17:6፣ 8)። “በእውነትህ ቀድሳቸው ቃልህ እውነት ነው” (ዮሐ. 17፡17)።

ክርስቶስ አብን ሊገልጥ መጣ። ይህ መገለጥ አስፈላጊ ነበር ምክንያቱም ስለ እግዚአብሔር ብዙ የተሳሳቱ አመለካከቶች ስላሉ። የዮሐንስ ወንጌል ኢየሱስ ይህን ተልእኮ ምን ያህል በቁም ነገር እንደወሰደው ያሳያል። እርሱ የአምላክን ቃልና ድርጊት የወከለው በትክክል ነበር። እውነት ለውጥ የማያመጣ ቢሆን ኖሮ ለምን የዚህን ያህል ርቀት መሄድ አስፈለገ?

`ኢየሱስ ከባድ ችግር ያለበትን ሕይወት በመኖር፣ በመጨረሻም በኃይማኖት ባለ ሥልጣናት ተቀባይነት ሳያገኝ ውድቅ ተደረገ። ከሕዝቡና አልፎ ተርፎም ከራሱ ደቀ መዛሙርት በተንጸባረቀው ግድየለሽነት ሲሰቃይ ነበር። ከደቀ መዛሙርቱ አንዱ አሳልፎ ሰጠው፣ ሌላው ሦስት ጊዜ ካደው። በማያቋርጥ ፈተና አልፎ ሊያድናቸው በመጡ ሰዎች እጅ በመስቀል ላይ ተስቅሎ ሞተ። በኢየሱስ እና በአብ መካከል ያለውን ዓይነት የእግዚአብሔር ፍቅር በራሳችሁ ሕይወት ውስጥ እንዴት በተሻለ መንገድ ማንጸባረቅ ትችላላችሁ?`