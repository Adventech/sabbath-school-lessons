---
title:  ኢየሱስና አብ
date:   09/12/2024
---

`እኛ በመለኮት የተፈጠርነው ከእርሱ ጋር ግላዊ የሆነ ግንኙነት እንድናደርግ ነው (ዘፍ. 1፡26፣ 27)። ሆኖም፣ በኃጢአት ምክንያት፣ ያ ግንኙነት በከፍተኛ ሁኔታ ተበላሽቷል። በኤደን ገነት ታሪክ ውስጥ ይህ መስተጓጎል በፍጥነት ያስከተለውን ውጤት ማየት እንችላለን። ዘፍጥረት 3:7-9ን ያንብቡ። ይህ ኃጢአት ያስከተለውን ከፍተት የሚገልጸው እንዴት ነው? እነርሱ ሳይሆኑ በተገላቢጦሹ አምላክ ሲፈልጋቸው ነበር ማለት ምን ማለት ነው?`
የሰው ዘር ሁሉ እርሱ ያቀረበውን ባይቀበልም፣ የመለኮት አሳብ ግን በኃጢአት ምክንያት ለተፈጠረው ጥሰት ለሰው ልጆች ሁሉ ፈውስ መስጠት ነበር።

ይህንን ግንኙነት ወደነበረበት ቦታ ለመመለስ፣ አንዱ የመለኮት አባል ሰው ሆነ።

`ስለዚህም ቃል ሥጋ ሆነ የእግዚአብሔርንም ክብር እየገለጠ በእኛ መካከል አደረ (ዮሐ. 1፡ 14-18)። በዚህም ምክንያት ሰብዓዊ ፍጡር ሙላቱንና ጸጋውን ተቀበለ። ኢየሱስ ሊያካፍል የመጣው ለዚሁ ነው፤ በኃጢአት ምክንያት የፈረሰውን ግንኙነት ለማደስ፣ ቢያንስ በክርስቶስ ኢየሱስ የቀረበላቸውን በእምነት ለመቀበል ፈቃደኛ ለሆኑት ሁሉ የእግዚአብሔርን ክብር ለመግለጥ ማለት ነው። በእነዚህ ጥቅሶች ውስጥ ምን ዓይነት አስደናቂ ተስፋ ይታየናል? ዮሐ. 1:1፣ 2፤ ዮሐ. 5:16-18፤ ዮሐ. 6:69፤ ዮሐ.10:10፣ 30፤ ዮሐ. 20:28።`

“የክርስቶስ ሕይወት ከጥንት ከመሠረቱ ከራሱ የመነጨ እንጂ በብድር ወይም በውሰት ከሌላ የተገኘ አይደለም” (ኤለን ጂ. ዋይት፣ የዘመናት ምኞት፣ ገጽ 549)። ሆኖም በሥጋ የተገለጠው ልጅ “ራሱን ባዶ አደረገ” (ፊል. 2፡7) የሥልጣኑን ተግባር በተመለከተ፣ ክርስቶስ፣ በሰው መካከል ሰው ሆኖ በምድር ላይ ስለመኖሩ ሲናገር፣ የእርሱን ሕይወት እንደ እግዚአብሔር ስጦታ ሊያመላክት ይችላል። “የክርስቶስ መለኮታዊነት የአማኙ የዘላለም ሕይወት ማረጋገጫ ነው” (የዘመናት ምኞት፣ ገጽ 549)።

`እግዚአብሔር በሰብዓዊ ፍጡር ዕውቅና አልተቸረውም (ዮሐ. 17፡25)። ስለዚህም እርሱ አብ ይታወቅ ዘንድ አንድያ ልጁን ላከ (ዮሐ. 9፡4፣ ዮሐ. 16፡5)። በሕዋ (ኮስሞስ) አውድ ውስጥ አምላክ የለም የሚል አንድ ሰው እንዲህ ሲል ጽፏል:- “በእኛ ግርዶሽ፣ በዚህ ሁሉ ሰፊ በሆነው ውስጥ፣ እኛን ከራሳችን ለማዳን እርዳታ ከሌላ ቦታ እንደሚመጣ የሚያሳይ ምንም ፍንጭ የለም።” መጽሐፍ ቅዱስ ይህ ሰው ምን ያህል ስህተት እንደሆነ በማሳየት የሚያስተምረው ምንድን ነው?`
