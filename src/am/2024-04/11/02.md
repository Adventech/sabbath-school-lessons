---
title:  ሰማያዊ አባት
date:   08/12/2024
---

የዮሐንስ ወንጌል ከአጠቃላይ መጽሐፍ ቅዱሳዊ ትረካ አንጻር፣ ከእኛ መነሻ በመጀመር የተጻፈ ነው። “በመጀመሪያ እግዚአብሔር ሰማይንና ምድርን ፈጠረ” (ዘፍ. 1፡1)። ወይም በመጀመሪያ አብ፣ ወልድና መንፈስ ቅዱስ ሰማይንና ምድርን ፈጠሩ። እነርሱ ላሉት ነገሮች ሁሉ ምንጭ ናቸው። እነርሱ አጽናፈ ሰማይን (ዩኒቨርስን)፣ በውስጡ የሚኖሩትን ፍጥረታትን ጨምሮ ፈጥረዋል። በምድራችን ላይ ልዩ የሕይወት ፍጥረት አለ፣ እና ከፍጥረት ሁሉ ልዩ የሆነው የሰው ልጅ ነው። እናም እግዚአብሔር የሰውን ልጅ የፈጠረበት ዓላማ ከእርሱ ጋር እና እርስ በእርሳችን በፍቅር ተስማምተን እንድንኖር ነው።

እንደ አለመታደል ሆኖ ሉሲፈር ኃጢአትን ወደዚህ ዓለም አመጣ። ኃጢአት ከሌሎች ነገሮች በተጨማሪ ከእግዚአብሔር ጋር ያለንን ግንኙነት ያበላሸ ነው። አምላክ ማን እንደሆነም በተሳሳተ መንገድ የሚያሳይ ነው። ስለዚህም፣ የእግዚአብሔርን እውቀት ወደነበረበት ለመመለስ እና ለሰው ልጆች ድነትን ለማምጣት ኢየሱስ የእኛን ሰብዓዊ ተፈጥሮ በራሱ ላይ አደረገ።

`በዚህ ምድር እያለ፣ ኢየሱስ ሕይወቱን ለአብ በማስገዛት በእርሱ መመሪያ መሠረት ኖረ። እናም እርሱ “እኔና አብ አንድ ነን” (ዮሐ. 10፡30) አለ። “አብ በእኔ እንደ ሆነ እኔም በአብ እንደ ሆንሁ’’ (ዮሐ. 10፡38)። “እኔ የአባቴን ሥራ ባላደርግ አትመኑኝ” (ዮሐንስ 10፡37)። በሚቀጥሉት ጥቅሶች እንደተገለጸው የአብ አንዳንድ ሚናዎች ምን ነበሩ?
ዮሐ. 3:16, 17፤ ዮሐ. 6:57

ዮሐ. 5:22፣ 30

ዮሐ. 6:32፤ ዮሐ. 14:10፣ 24

ዮሐ. 6:45

ዮሐ. 15:16፣ ዮሐ. 16:23`

እነዚህ ጥቅሶች አብ ከልጁ ከኢየሱስ ክርስቶስ ጋር ያለውን ቅርርብ ያሳያሉ። አብ ከዓለማችን ጋር የጠበቀ ግንኙነት ያለውና ለደህንነታችን ደግሞ ጥልቅ የሆነውን መዋለ ነዋይ ያፈሰሰ ነው። ይህ እግዚአብሔር ለእኛ ስላለው ፍቅር እውነት ምን ያስተምረናል?