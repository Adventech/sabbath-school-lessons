---
title:  ተጨማሪ ሀሳብ
date:   08/11/2024
---

ከኤለን ጂ ዋይት፣ የዘመናት ምኞት ከሚለው መፅሐፍ “አስጊ ሁኔታ በገሊላ” ገጽ 383-394፤ “በቤተ መቅደስ የውጭ አደባባይ” ገጽ 621፣ 626 ያንብቡ።

“ወደ ማን እንሄዳለን?” የእስራኤል መምህራን የስግደት ሥርዓትና ሕግጋት ባሮች ነበሩ። ፈሪሳውያንና ሰዱቃውያን ዘወትር እንደተነታረኩ ናቸው። ከየሱስ መለየት ማለት በስግደት ሥርዓት አምላኪዎችና በሕልማቸውና በእውናቸው የራሳቸውን ክብር ብቻ በሚያስቡ ሰዎች እጅ መውደቅ ማለት ነው። ደቀ መዛሙርት ክርስቶስን ከተቀበሉ ወዲህ ከዚያ በፊት አግኝተውት የማያውቁትን ሰላምና ደስታ አግኝተዋል። እንዴት የኃጥአንን ወዳጅ ወደናቁትና ወደአሳደዱት ሰዎች ይሔዳሉ? ለብዙ ዘመን ሲጠብቁት የነበረው መሲህ መጥቶላቸዋል። ስለሆነም እርሱን ትተው ሕይወቱን ለማጥፋት ወደሚፈልጉትና እነርሱም የመሲሑ ተከታይ በመሆናቸው ወደሚያሳድዱዋቸው ሰዎች መሔድ አይችሉም።

“ወደ ማን እንሄዳለን?” የክርስቶስን የፍቅርና የምሕረት ትምህርት ትቶ ወደ አለማመንና ወደ አመጽ የጨለማ ዓለም መሔድ የማይታሰብ ነገር ነው። የየሱስን አስደናቂ ሥራ ያዩ ብዙ ሰዎች ትተውት ሲሔዱ ጴጥሮስ “አንተ ክርስቶስ የሕያው የእግዚአብሔር ልጅ እንደ ሆንህ” አውቀናል በማለት የደቀ መዛሙርቱን እምነት ገለጸ። የነፍሳቸውን መልህቅ የማጣት ሐሳብ ፍርሃትና ጭንቀት ለቀቀባቸው። አዳኛቸውን ማጣት ማለት በጨለማ በባሕር ላይ በማዕበል መነዳት ማለት ነው” (ኤለን ጂ ዋይት፣ የዘመናት ምኞት፣ ገጽ 393)።



**የመወያያ ጥያቄዎች**



`1. አንዳንድ ሰዎች ኢየሱስ መሲሕ ስለመሆኑ እና ስለ ክርስትና እውነት ማስረጃ ሲሰጣቸው በደስታ የሚቀበሉት እና ሌሎች ደግሞ ተመሳሳይ ማስረጃ ቢሰጣቸውም የማይቀበሉት ለምን እንደሆነ፣ ስለዚህ ከባድ ጥያቄ በቡድናችሁ ውስጥ ተነጋገሩ?

2. ኢየሱስ ክርስቶስ ለኃጢአታችን ሞቷል ከሚለው የበለጠ ምን እውነት አለ? ሆኖም፣ ይህን ወሳኝ እውነት ማወቅ የቻልነው እንዴት ነው? በሳይንስ፣ በተፈጥሮ ህግ፣ በተፈጥሮ ነገረ-መለኮት፣ በሎጂክ ወይም በምክንያት ነው? ምንም እንኳን እነዚህ ነገሮች ፈጣሪ በሆነው እግዚአብሔር እንድናምን ሊመሩን ቢችሉም፣ ነገር ግን የመጀመሪያው ምክንያት፣ የማይንቀሳቀሰው አንቀሳቃሽ፣ እነዚህ የጥናት መስኮች ምንም ይሁኑ ምንም፣ ለብቻቸው ወይም በጋራ ሆነው፣ ማወቅ ያለብንን በጣም አስፈላጊ እውነት ሊያስተምሩን አይችሉም። ክርስቶስ ስለ ኃጢአታችን ሞተ። እነዚህ ሁሉ የትምህርት ዓይነቶች፣ በመርሕ ደረጃም ቢሆን እንኳን፣ በእርግጥ ማወቅ ወደሚገባን አንድ ነገር ሊመሩን አለመቻላቸውና መጽሐፍ ቅዱስን በእምነት ጉዳዮች ላይ የመጨረሻው ባለስልጣን ማድረግ ምን ያህል አስፈላጊ መሆኑ ሊያስተምረን የሚገባው እውነታ ምንድን ነው?

3. አምላክ በአንድ ሰው የግል ሕይወት ውስጥ ያደረጋቸውን ነገሮች መናገሩ በራሱ ለእምነት በጣም አስፈላጊ የሆነው ለምንድን ነው?`