---
title:  ማጠቃለያው፡ ኢየሱስንና ቃሉን ማወቅ
date:   21/12/2024
---

### ለዚህ ሳምንት ጥናት፡
ዮሐንስ 21፤ ዮሐንስ 11:9፣ 10፤ ዮሐንስ 8:42–44፤ ዮሐንስ 4:46–54፤ 2 ጢሞ. 3:16 ፤ ዮሐንስ 15፡1-11።

> <p>የመታሰቢያ ጥቅስ</p>
> “እናንተ በመጻሕፍት የዘላለም ሕይወት እንዳላችሁ ይመስላችኋልና እነርሱን ትመረምራላችሁ፤ እነርሱም ስለ እኔ የሚመሰክሩ ናቸው” ዮሐ. 5፡39

የዮሐንስ ወንጌል ልክ እንደ ማርቆስ ወንጌል፣ በገሊላ በሚሆን መሰባሰብ ይደመደማል። ይህ የዮሐንስ የመጨረሻ ትምህርት ስለዚያ ስብሰባ የሚናገር ነው፤ ነገር ግን ኢየሱስን እና የእግዚአብሔርን ቃል እንዴት እንደምናውቅ ከሚገልጸው ጭብጥ ጋር ይገናኛል፤ ይህም በአራተኛው ወንጌል ውስጥ የሚታይ ጽንሰ-ሀሳብ ነው።

ደቀ መዛሙርቱ ከኢየሱስ ጋር ከሦስት ዓመታት በላይ ቢቆዩም፣ ኢየሱስ የሚሆነውን ደጋግሞ ቢነግራቸውም፣ አሁንም ለሥቅለቱና ለትንሣኤው ዝግጅት በጣም ይጎድላቸው ነበር።

እንደ አለመታደል ሆኖ ቃሉን አልተቀበሉትም ነበር። እኛም ተመሳሳይ ስህተት የመሥራት ችግር ውስጥ ልንወድቅ እንችላለን፦ ይህም የእግዚአብሔርን ቃል ልንሰማ ወይም ልናነብም ብንችልም፣ ነገር ግን በቃሉ አለመኖር እና አለመታዘዝ፤ ማለትም ሃሳባችንንና ድርጊታችንን ሊመራ የሚገባ ብርሃን አድርገን አለመቀበል ማለት ነው። ይህ ምናልባትም በሚያሳዝን ሁኔታ በጣም ብዙ ክርስቲያኖች ሳያውቁት ያሉበት ሁኔታ ነው።

በዮሐንስ ወንጌል ውስጥ ባለን የመጨረሻ ሳምንት ስለ ኢየሱስ ከማወቅ እንድንሻገር፣ ይልቁንም እሱን በተሻለ እንድናውቀው እንዲሁም በእርሱ እና በቃሉ ውስጥ እንድንኖር ሊረዱን የሚችሉትን የዚህን ወንጌል ቁልፍ ነጥቦች ጥቂቶቹን እንመለከታለን። 

_የዚህን ሳምንት ትምህርት በማጥናት ለታኅሣሥ 19 ሰንበት ይዘጋጁ።_