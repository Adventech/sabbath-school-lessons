---
title:  ተጨማሪ ሀሳብ
date:   27/12/2024
---


የእግዚአብሔር አመለካከት ከሰዎች አመለካከት በእጅጉ የተለየ ነው።

እግዚአብሔር በመንፈስ ቅዱስ ኃይል፣ በቃሉ፣ በመጽሐፍ ቅዱስ በኩል ያለውን ዕይታ ለእኛ ያጋራል። በጨለማ መመላለስ ወይም በቃሉ እንደተገለጠው ከኢየሱስ ክርስቶስ የሚመጣውን ብርሃን መቀበል ብንፈልግ ምርጫው የእኛ ነው።

ከዚህ ምርጫ ጋር ሊነጠል የማይችለው ነገር የሰዎች ቤዛ ለሆነው ለእግዚአብሔር ልጅ ለኢየሱስ ክርስቶስ ራሳችንን አሳልፈን መስጠታችን ነው። በመንፈስ ቅዱስ ኃይል፣ እግዚአብሔር አብ በኢየሱስ ሕይወት፣ ሞት እና ትንሣኤ የፍቅሩን ጥልቀት ገልጦልናል። ስለ ኢየሱስም እናውቃለን ምክንያቱም ሕይወቱ፣ ሞቱ እና ትንሳኤው በእግዚአብሔር ቃል ውስጥ ተመዝግቧልና።

“የእግዚአብሔር መላእክት ያለ ማቋረጥ ከምድር ወደ ሰማይ፣ ከሰማይ ወደ ምድር ይመላለሳሉ። ክርስቶስ ለተጎሳቆሉትና ለሚሰቃዩት ያደረጋቸው ተአምራት ሁሉ የተከናወኑት በመላእክት አገልግሎት አማካይነት በእግዚአብሔር ኃይል ነበር። ከእግዚአብሔር የሚላክልን በረከት ሁሉ የሚመጣው በክርስቶስ አማካይነት በሰማያዊ መልእክተኞች አገልግሎት በኩል ነው። ሰብአዊነትን በመልበሱ መድኃኒታችን ከአዳም ልጆች ጋር አንድነትን መሰረተ፤ በመለኮታዊነቱም የእግዚአብሔርን ዙፋን ጨብጦአል። ስለዚህ ክርስቶስ በእግዚአብሔርና በሰዎች መካከል አገናኝ ድልድይ ነው (ኤለን ጂ ዋይት፣ የዘመናት ምኞት፣ ገጽ 129)።



**የመወያያ ጥያቄዎች**


`1. በዮሐንስ መጽሐፍ ውስጥ ካሉት ታሪኮች ሁሉ ስለ እግዚአብሔር ፍቅርና ባሕርይ አብልጦ የሚናገረው የትኛው ነው? ያ ታሪክ ለምን አሳማኝ ሆኖ እንዳገኛችሁት በሰንበት ትምህርት ጥናት ቡድን ውስጥ አጋሩ።

2. በተጨባጭ ሁኔታ አንድ ሰው እውነትን ፍለጋ እንዴት መሄድ አለበት?

3. ራስን እንደ እውነተኛ ዳኛ አድርጎ መቁጠርን መተው ብዙ ጊዜ ከባድ የሚሆነው ለምንድን ነው? ይህን ሙሉ በሙሉ ማድረግ እንችላለን ወይንስ ሰው መሆናችን በተወሰነ ደረጃ ለቅዱሳት መጻሕፍት ያለን ዕይታ ላይ ተጽዕኖ ያሳድራል? ይህን እውነታ መገንዘብ ያለብን ለምንድን ነው? ትሕትና ጭፍን ጥላቻን ለጌታ ቃል ስንል እንድንተው የሚረዳን እንዴት ነው?

4. የምዕራቡ ዓለም ክርስትና ታሪክ የእግዚአብሔር ቃል በሰዎች ፖለቲካና ጭፍን ጥላቻ ሥር ሲወድቅ ምን እንደሚከሰት በሚያሳዩ አስፈሪ ምሳሌዎች የተሞላ ነው። ከእነዚህ ምሳሌዎች መካከል አንዳንዶቹ ምንድን ናቸው? የሰው አመለካከቶች መጽሐፍ ቅዱስን “ለመተርጎም” ዋነኛ ማጣሪያ ሲሆኑ ምን ያህል አደገኛ እንደሆነ ላለንበት ጊዜ ከእነርሱ ምን ትምህርት እናገኛለን?

5. የዮሐንስ ወንጌልን ትልቁን ምሥል በራሳችሁ አባባል አጠቃሉ። ዛሬ ለእኛ ያለው መካከለኛው መልእክት ምንድን ነው?`