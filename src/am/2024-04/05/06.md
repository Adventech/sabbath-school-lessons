---
title:  የሳምራውያን ምስክርነት
date:   31/10/2024
---

`ዮሐንስ 4:27-29ን ያንብቡ። ሴትዮዋ ምን አስገራሚ እርምጃ ወሰደች?`

ኢየሱስ ከሴቲቱ ጋር ያደረገው ውይይት የተቋረጠው ደቀ መዛሙርቱ በመጡ ጊዜ ነው። ከሴት ጋር መነጋገሩ ቢገርምም አልጠየቁትም ነበር። ይልቁንም እንዲበላ ገፋፉት።

`ሴቲቱ በበኩሏ የውሃ ማሰሮዋን ትታ ከኢየሱስ ጋር ያጋጠማትን ነገር ለሌሎች ለማካፈል ወደ ከተማዋ በፍጥነት ሮጠች። ዮሐንስ 4:30-42ን ያንብቡ። ከዚህ ገጠመኝ በኋላ ምን ሆነ? ወንጌል እንዴት ሊስፋፋ እንደሚችልስ ምን ያስተምራል?`

ኢየሱስ ስለ መኸር የተናገረው ትረካ በከተማው ውስጥ የብዙዎችን የንግግር ታሪክ ማቋረጡ እንግዳ የሚመስል ነገር ነው። ዮሐንስ ግን ኢየሱስ እየሆነ ያለውን ነገር እንዴት እንደተረዳ እንድንመለከት ይፈልጋል። የመዳንን እቅድ ለሳምራዊቷ ሴት ማጋራት ለእርሱ ከመብል እጅግ የላቀ ነበር። ነፍሳትን ወደ ድነት መምራት አላማው ነበር፣ እናም እንደ እነርሱ ላልሆኑትም ጭምር ወንጌልን የማካፈልን አጣዳፊነት ለደቀ መዛሙርቱ ለማስተማር ይህንን አጋጣሚ ተጠቀመበት።

በዮሐንስ ወንጌል ውስጥ ብዙ ከፍ ያሉ ነጥቦች አሉ። በእርግጥም ዮሐንስ 4፡39-42 ከእነዚህ መካከል ነው። “ያደረግሁትን ሁሉ ነገረኝ” ስትል በመሰከረችው ሴት ምክንያት ብዙ ሳምራውያን አመኑ (ዮሐ. 4፡39)።

ሳምራውያን ኢየሱስን ከእነርሱ ጋር እንዲቆይ ጠየቁት። በውጤቱም ብዙዎች በየሱስ ቃል ምክንያት አመኑ። “ሴቲቱንም። አሁን የምናምን ስለ ቃልሽ አይደለም፥ እኛ ራሳችን ሰምተነዋልና፤ እርሱም በእውነት ክርስቶስ የዓለም መድኃኒት እንደ ሆነ እናውቃለን ይሉአት ነበር” (ዮሐ. 4፡42)። የአንድ ሰው ምስክርነት ምን ያህል ኃይል እንዳለው ይህ ታሪክ ምን ሊነግረን ይገባል? ኢየሱስ በሕይወታችን ስላደረገው ነገር ምን ያህል ጠንካራ ምስክሮች ነን?