---
title:  የክስተቱ መቼት
date:   27/10/2024
---

`ዮሐንስ 4:1-4ን ያንብቡ። ኢየሱስን በሰማርያ እንዲያልፍ ያደረገው ከጀርባ ያለው ታሪክ ምን ነበር?`

`ፈሪሳውያን የኢየሱስ ደቀ መዛሙርት ከመጥምቁ ዮሐንስ ደቀ መዛሙርት ይልቅ ብዙ ሰዎችን እያጠመቁ እንደሆነ አወቁ። ይህ ሁኔታ በዮሐንስና በኢየሱስ ተከታዮች መካከል አለመግባባት ሊፈጥር ይችላል። የዮሐንስ ደቀ መዛሙርት፣ በተፈጥሯቸው፣ ለጌታቸው ዝና እና ደረጃ ቅናት ነበራቸው (ከዮሐ. 3:26-30 ጋር አነጻጽሩ)። ነገር ግን የዮሐንስ አስደናቂ መልስ እንዲህ የሚል ነበር፦ “እርሱ ሊልቅ እኔ ግን ላንስ ያስፈልጋል”(ዮሐ. 3፡30)። ምናልባት ጠብ እንዳይፈጠር ኢየሱስ ወደ ገሊላ ሊሄድ ይሁዳን ተወ። በእነዚህ ሁለት ቦታዎች መካከል ለመጓዝ ቀጥተኛው መንገድ በሰማርያ ማለፍ ነበር፣ ነገር ግን ይህ ማለፍ የሚቻልበት ብቸኛው መንገድ አልነበረም። ወግ አጥባቂ አይሁዶች በፔርያ በኩል ወደ ምሥራቅ ዞረው በማለፍ ረጅም መንገድ ይጓዙ ነበር። ኢየሱስ ግን በሰማርያ ተልእኮ ነበረው። ዮሐንስ 4:5-9ን ያንብቡ። በውኃ ጉድጓድ አጠገብ ካለች ሴት ጋር ውይይት ለመጀመር ኢየሱስ ይህን አጋጣሚ የተጠቀመበት እንዴት ነው?`

የያዕቆብ ጒድጓድ በሴኬም አቅራቢያ ይገኝ የነበረ ሲሆን፣ ሴቲቱ የምትኖርበት ከተማ ሲካር አንድ ማይል (1.5 ኪሎ ሜትር ገደማ) ይርቅ ነበር። ደቀ መዛሙርቱ ምግብ ሊገዙ ወደ ከተማይቱ ሲገቡ ኢየሱስ ከጉድጓዱ አጠገብ ተቀመጠ። የጉድጓዱን ቀዝቃዛ ውኃ ለማግኝት የሚችልበት ምንም መንገድ አልነበረውም። ሴቲቱም ውኃ ልትቀዳ ስትመጣ እንድታጠጣው ጠየቃት።

በዮሐንስ 3 ላይ፣ የአይሁድ ገዥ እና መምህር የሆነው ኒቆዲሞስ ወደ ኢየሱስ ለመምጣት ራሱን ዝቅ ማድረጉ የሚያስገርም ነበር። ሰዎች እንዳያዩት ሲል በሌሊት መጣ።

ነገር ግን በዮሐንስ 4 ላይ፣ ሴቲቱ በጠራራ ፀሀይ ትደበቃለች፣ ምናልባትም በቀኑ መጀመሪያ ወይም መገባደጃ ላይ ፀሐዩ በረድ ሲል ከመጡ ሴቶች ጋር እንዳትገናኝ ይህ አመቺ ጊዜ ነው። ለመሆኑ ውኃ ለመቅዳት በእኩለ ቀን ሊጥል በሚችል ፀሐይ፣ ረጅም መንገድ ለምን ሄደች? እዚያ የምትገኝበት ምክንያት ምንም ይሁን ምን ከኢየሱስ ጋር መገናኘቷ ሕይወቷን ለውጦታል።

ቀጥሎ ምን ትዕይንት ይታያል? አንድ አይሁዳዊ አስተማሪ ከአንዲት መጥፎ ስም ከነበራት ሳምራዊት ሴት ጋር ተነጻጽሯል። እንዴት ያለ ተቃርኖ ነው! ነገር ግን፣ በዚህ ትክክለኛ አውድ ውስጥ፣ አንድ አስደናቂ ገጠመኝ ይከሰታል። ለሌሎች ያለንን ምስክርነት ሊያደናቅፉ የሚችሉ ባህላችን ውስጥ እንደነውር ተቆጥረው የተከለከሉ አንዳንድ ነገሮቻችን ምንድን ናቸው? እነዚህን ነገሮች መሻገርን እንዴት እንማራለን? መልሶቻችሁን በሰንበት ወደ ጥናት ቡድናችሁ አምጡ።