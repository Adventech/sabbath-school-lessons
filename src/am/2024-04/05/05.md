---
title:  የኢየሱስ መገለጥ
date:   30/10/2024
---



`ዮሐንስ 4:16-24ን ያንብቡ። ኢየሱስ ይህችን ሴት ጥልቅ ሚስጥሯን እንደሚያውቅ ለማሳየት ምን አደረገ? እሷስ ምን ምላሽ ሰጠች?`

ብርሃኑ ዓይንን የሚያሳውር ከመሆኑ የተነሳ በቀጥታ ለማየት አይቻልም ነበር። ሴቲቱ ኢየሱስ ነብይ መሆኑን ብትረዳም፣ አሁንም ለመደበቅ ትሞክራለች። በአይሁዶችና በሳምራውያን መካከል ስላለው ኃይማኖታዊ አለመግባባት ማለትም፣ ስለ ትክክለኛው የአምልኮ ቦታ ጥያቄ አነሳች።

ኢየሱስ የሰጠው ምላሽ ሳምራውያን የሚያመልኩትን እንደማያውቁ ነበር። የእነርሱ አምልኮ የአይሁድ እምነት እና የጣዖት አምልኮ ውህደት ነበር። አይሁዶች ራሱን የሚገልጥ አምላክን ያመልኩ እንደነበር መናገር ለአንዲት ሳምራዊት አንድ ጠቃሚ እውነታን መቀበል ነበር። የእውነተኛው አምላክ አምልኮ ከአንድ ቦታ ጋር የተቆራኘ አይደለም። ስለዚህ ስለ አንድ የአምልኮ ቦታ የተደረገው ውይይት ከነበረው ንንግግር ጋር ምንም ግንኙነት የለውም።

`እግዚአብሔር መንፈስ ነውና የሚሰግዱለትም በመንፈስና በእውነት ሊያደርጉት ይገባቸዋል። ሴትዮዋ ኢየሱስ የተናገረውን ግልጽ እውነት የተቀበለች ከመሆኑም ሌላ፣ ለበለጠ ነገር ዝግጁ ነበረች። ዮሐንስ 4:25፣ 26ን ያንብቡ። ኢየሱስ ማንነቱን የገለጸላት እንዴት ነበር?`

በአራቱም ወንጌላት ውስጥ፣ ኢየሱስ ከመከራው በፊት መሲሕ መሆኑን ለአንድ ሰው በግልፅ የተናገረበት ብቸኛው ክፍል ይህ ነው። ይህንንም ያደረገው ለብዙ ሕዝብ ወይም ትልቅ ቦታ ላለው ሰው አይደለም፣ ነገር ግን በያዕቆብ የውኃ ጉድጓድ አጠገብ ላለች ስሟ ላልተጠቀሰ ሳምራዊት ሴት እንጂ። እርሱ መገለልና እና ብቸኝነት ስለሚሰማው ስለ ማንኛውም ብቸኛ ነፍስ ግድ ይለዋል።

`ስለዚህም እንግዳ ከሆነ ባህል የመጣች ብቻ ሳትሆን መልካም ስብእናም ለሌላት ለእንደዚህች ዓይነት ሴት ኢየሱስ ማንነቱን ፊትለፊት ገልጧል። ደግሞም፣ በጨለማ ስለተሸሸገው ምስጢሯ ያለውን ዕውቀት ከገለጠላት በኋላ፣ ለዚህች ሴት እንዲሁ በእርሱ እንድታምን ትልቅ ምክንያት ሰጣት። ይህ ታሪክ እኛ ሰዎች እርስ በእርሳችን ላይ የምንፈጥረውን አጥር ወንጌል ለምን ማፍረስ እንዳለበት ምን ሊነግረን ይገባል?`