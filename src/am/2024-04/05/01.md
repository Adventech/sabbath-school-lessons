---
title:  የሳምራውያን ምሥክርነት
date:   26/10/2024
---

### ለዚህ ሳምንት ጥናት፡
ዮሐ. 4:1-42፤ ዮሐ.3:26–30፤ ኤር. 2:13፤ ዘካ. 14:8፤ ሕዝ. 36፡25-27።

> <p>የመታሰቢያ ጥቅስ</p>
> “ሴቲቱንም፦ አሁን የምናምን ስለ ቃልሽ አይደለም፥ እኛ ራሳችን ሰምተነዋልና፤ እርሱም በእውነት ክርስቶስ የዓለም መድኃኒት እንደ ሆነ እናውቃለን ይሉአት ነበር” ዮሐ. 4፡42

ሳምራውያን እነማን ነበሩ? ሰሜናዊው የእስራኤላውያን መንግስት በ722 ዓመተ ዓለም በአሦራውያን ተማርኮ ነበር። የፖለቲካ መረጋጋት ለመፍጠር አሦራውያን ምርኮኞቻቸውን በመላው ግዛቶቻቸው በትነው ነበር። በተመሳሳይም ከሌሎች ሀገራት ህዝቦች የተወሰዱ ምርኮኞች በሰሜናዊው የእሥራኤል መንግሥት ምድር እንዲሠፍሩ ተደረገ፤ እነዚህም የራሳቸውን ዓይነት የአይሁድ እምነት የሚከተሉ ሳምራውያን ሆኑ።

ነገር ግን በእነርሱ እና በአይሁዶች መካከል የነበረው ግንኙነት ጥሩ አልነበረም።

ለምሳሌ አይሁዳውያን ከባቢሎን ሲመለሱ ቤተ መቅደሱን እንደገና እንዳይገነቡ ሳምራውያን ተቃውመዋል። ሳምራውያን በገሪዛን ተራራ ላይ የራሳቸውን ቤተ መቅደስ ሠርተው ነበር። ነገር ግን ይህ ቤተ መቅደስ በአይሁድ ገዥ በዮሐንስ ሂርካነስ በ128 ዓመት ከክርስቶስ ልደት በፊት (ከ.ክ.ል.በ) ፈረሰ።

በክርስቶስ ጊዜም ይህ ጥላቻ ቀጥሎ ነበር። አይሁዶች በተቻለ መጠን ከሰማርያ ራቁ። ንግድ የቀጠለ ቢሆንም፣ ሌላ መስተጋብር ግን የተከለከለ ነበር። አይሁዶች ከሳምራውያን አይበደሩም ወይም ከእነርሱ ውለታን እንኳን አይቀበሉም ነበር። በዚህ ዐውደ-ጽሑፍ ውስጥ፣ ዮሐንስ በውኃ ጉድጓዱ አጠገብ በኢየሱስና በሴቲቱ እንዲሁም በሕዝቡ ዘንድ፣ በሳምራውያን ከተማ በሲካር የሆነውን ክስተት ይተርካል። 

_የዚህን ሳምንት ትምህርት በማጥናት ለጥቅምት 24 ሰንበት ተዘጋጁ።_