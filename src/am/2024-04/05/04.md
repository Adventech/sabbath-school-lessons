---
title:  “ጌታ ሆይ ይህን ውኃ ስጠኝ”
date:   29/10/2024
---

“ጥሩ ውኃንም እረጭባችኋለሁ እናንተም ትጠራላችሁ፥ ከርኵሰታችሁም ሁሉ ከጣዖቶቻችሁም ሁሉ አጠራችኋለሁ። አዲስም ልብ እሰጣችኋለሁ አዲስም መንፈስ በውስጣችሁ አኖራለሁ፤ የድንጋዩንም ልብ ከሥጋችሁ አወጣለሁ የሥጋንም ልብ እሰጣችኋለሁ።

`መንፈሴንም በውስጣችሁ አኖራለሁ በትእዛዜም አስሄዳችኋለሁ፥ ፍርዴንም ትጠብቃላችሁ ታደርጉትማላችሁ” (ሕዝ. 36:25-27)። ሕዝቅኤል 36፡25-27 ኢየሱስ ለኒቆዲሞስና በውኃ ጉድጓድ አጠገብ ለነበረችው ሴት ሊሰጣቸው የፈለገውን እውነት የሚያንጸባርቀው እንዴት ነው?`

በሁለቱም ሁኔታዎች፣ ኢየሱስ ይህን ለማድረግ ከተፈጥሮው ዓለም ምሳሌዎችን ቢጠቀምም፣ ለእነዚህ ሰዎች መንፈሳዊ እውነቶችን ለማድረስ ይሻ ነበር።

ሁለቱም በእርግጠኝነት ኢየሱስ ምን ማለቱ እንደነበር አልተረዱም ነበር። ኒቆዲሞስ፦ “ሰው እንዴት ዳግመኛ ሊወለድ ይችላል?” ሲል ጠየቀ። ማለትም፣ ወደ እናቱ ማኅፀን እንዴት ይመለሳል? ምንም እንኳን ኢየሱስ ወደ መንፈሳዊ እውነት እየጠቆመው ቢሆንም፣ ኒቆዲሞስ ግን በዘልማዳዊና ምድራዊ መንገድ እያሰበ ነበር። ይህች ሴትም ኢየሱስ ስለ ውኃ የተናገረውን ቃል በቃል የወሰደችው ኢየሱስ በግልጽ ስለ መንፈሳዊ ነገር ሲናገር ሳለ ነበር።

`ሴትዮዋ ለኢየሱስ የሕይወት ውኃ ስጦታ የሰጠችው ምላሽ፣ “ጌታ ሆይ፥ እንዳልጠማ ውኃም ልቀዳ ወደዚህ እንዳልመጣ ይህን ውኃ ስጠኝ” የሚል ነበር (ዮሐ. 4፡15)። ኢየሱስ ያቀረበው ውኃ፣ ወደ ጕድጓዱ የሚደረገውን ጉዞ እንደሚያስቀርና ከሌሎች ጋር የመገናኘት ዕድልን እንደሚቀንስ አሰበች። ንግግራቸው ከኢየሱስ የሚጠጣ ውኃ ጥያቄ ወደ ሴቲቱ የሚጠጣ ውኃ ጥያቄ በፍጥነት መቀየሩ አስገራሚ ነው። ዮሐንስ 4:16ን ያንብቡ። ኢየሱስ ለሴቲቱ ጥያቄ ምላሽ የሰጠው እንዴት ነው?`

ኢየሱስ በድንገት የውይይቱን ርዕስ ለወጠው፤ ሴቲቱ ሄዳ ባሏን ጠርታ እንድትመለስ ነገራት። ድንገተኛ የርዕስ ለውጥ ለምን አስፈለገ? የሴቲቱ ተግባር ጉዳዩን ወደጎን ለማድረግ መፈለግን ያመለክት ነበር። ኢየሱስ የልቧን ማንበብ ይችል ነበር። ፈውስ ለማግኘት ሁኔታውን መጋፈጥ አለባት። “ይህቺ ሴት የሱስ ሊሰጣት የፈለገውን ስጦታ ከመቀበልዋ በፊት ኃጢአትዋንና አዳኝዋን ማወቅ ነበረባት” (ኤለን ጂ ዋይት፣ የዘመናት ምኞት፣ ገጽ 175)።
