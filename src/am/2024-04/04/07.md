---
title:  ተጨማሪ ሀሳብ
date:   25/10/2024
---

የዘመናት ምኞት ከሚለው የኤለን ጂ ዋይት መጽሐፍ፣ በገጽ 167 - 177 «ኒቆዲሞስ» የሚለውን ያንብቡ።

“ኒቆዲሞስ ስለ ንድፈ ሀሳብ መከራከር ሳይሆን ሕይወትን ለማግኝት ሲል ቅዱሳት መጻሕፍትን በአዲስ መንገድ መረመረ። እራሱን ለመንፈስ ቅዱስ መሪነት እንዳስረከበ መጠን የሰማይን መንግሥት ማየት ጀመረ።

“በእምነት የእግዚአብሔርን ጸጋ እንቀበላለን፤ እምነት ግን አዳኛችን አይደለም።

እምነት የሚያስገኘው ነገር የለም። እምነት ክርስቶስን የምንጨብጥበትና የኃጢአት መድኃኒት የሆነውን የእርሱን ብቃት የምናገኝበት እጃችን ነው። … ለኃጢአት ይቅርታ የሚገኘው ከክርስቶስ እንደሆነው ሁሉ ንስሐ መግባት በእርሱ አማካይነት ነው።

“ታዲያ እንዴት ነው የምንድነው? “ሙሴ በምድረ በዳ እባብን እንደ ሰቀለ” እንዲሁም የሰው ልጅ ተሰቀለ። የተታለሉና በእባብ የተነደፉ ሁሉ እርሱን በመመልት መኖር ይችላሉ። “እነሆ የዓለምን ኃጢ

አት የሚያስወግድ የእግዚአብሔር በግ” (ዮሐ. 1፡29)። ከመስቀሉ ላይ የሚወጣው ብርሃን የእግዚአብሔርን ፍቅር ይገልጻል። ፍቅሩ ወደ እርሱ ይስበናል። ይህን ስበት ካልተቋቋምን አዳኛችን እንዲሰቀል ካደረገው ኃጢአት ንስሐ በመግባት ወደ መስቀሉ እንመራለን። ያን ጊዜ በእምነት አማካይነት የእግዚአብሔር መንፈስ ለነፍሳችን አዲስ ሕይወት ይሰጣል። ሀሳብና ምኞት ሁሉ ለክርስቶስ ፈቃድ ተገዥ ይሆናል። ልብና አእምሮም በውስጣችን ሁሉንም ነገር ለእርሱ ተገዥ በሚያደርገው አምላክ አምሳያ ይቀረጻል። ይህ ሲሆን የእግዚአብሔር ሕግ በልባችንና በአእምሯችን ላይ ይጻፋል፤ ያን ጊዜ እኛም እንደ ክርስቶስ “አምላኬ ሆይ፥ ፈቃድህን ለማድረግ ወደድሁ፥ ሕግህም በልቤ ውስጥ ነው” እንላለን (መዝ. 40:8)” (ኤለን ጂ ዋይት፣ የዘመናት ምኞት፣ ገጽ 163-164)።

**የመወያያ ጥያቄዎች**


`1. መጥምቁ ዮሐንስ የኢየሱስን መንገድ ሊያዘጋጅ መጣ። አገልግሎቱ ቢያንስ በሰው እይታ ምን ያህል የተሳካ ነበር ትላላችሁ? በተጨማሪም፣ ስለ መልሳችሁ እያሰባችሁ ይህንንም ጠቃሚ ጥያቄ ጠይቁ፦ በመንፈሳዊ ነገሮች ያለንን “ስኬት” የምንገልጸው እንዴት ነው?

2. ቆይቶ መጥምቁ ዮሐንስ ከልብ የሆኑ ጥቂት ጥርጣሬዎችን ገለጸ (ማቴ. 11:2፣ 3፤ ሉቃ. 7:19)። የጥያቄዎቹ መንስኤ ምንድን ነው? በእምነታችን እንዴት እንደምንጸና ከነዚህ የምንማረውስ ምንድን ነው?

3. በጥናት ቡድናችሁ ውስጥ፣ እንደ ኒቆዲሞስ ሁሉ ዛሬም እውነተኛይቱ ቤተክርስትያን ውስጥ መሪ የሆነና ብዙ እውቀት ያለው ሰው በእርግጥም እንዴት አስፈላጊ ስለሆኑ ነገሮች መንፈሳዊ አላዋቂነት ሊኖረው እንደሚችል ተወያዩ። ከእንደዚህ ዓይነቱ ሁኔታ ምን ትምህርቶችን ልንማር እንችላለን?`