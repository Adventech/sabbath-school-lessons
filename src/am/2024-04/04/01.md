---
title:  ክርስቶስ መሲሕ የመሆኑ ምሥክሮች
date:   19/10/2024
---

### ለዚህ ሳምንት ጥናት፡
ዮሐ.1:19–23፤ ኢሳ. 40:1–5፤ ዮሐ.1:29–37፤ ሮሜ. 5:6፤ ዮሐ.1:35–39፤ ዮሐ. 1:43–51፤ ዮሐ. 3፡1-21።

> <p>የመታሰቢያ ጥቅስ</p>
> “ኢየሱስም መለሰ እንዲህም አለው፦ እውነት እውነት እልሃለሁ፥ ሰው ዳግመኛ ካልተወለደ በቀር የእግዚአብሔርን መንግሥት ሊያይ አይችልም” ዮሐ. 3፡3

“እውነት እውነት እላችኋለሁ፣ በእኔ የሚያምን የዘላለም ሕይወት አለው” የሚለውን ጨምሮ ኢየሱስ ስለራሱ የተናገራቸውን ነገሮች ለማጽናት ኃይል ያለውን የእግዚአብሔርን ቃል ከቅዱሳን መጻሕፍት ለሰዎች በማስረጃነት ያቀርብ እንደነበር ምንም ጥያቄ የለውም (ዮሐ. 6:47)። ግን ደግሞ ሌላም አለ፦ ውሃን ወደ ወይን መለወጥ፤ በሺዎች የሚቆጠሩ ሰዎችን በጥቂት እንጀራ መመገብ፤ የመኮንኑን ልጅ መፈወስ፤ በቤተሳይዳ መጠመቂያ አጠገብ የነበረውን ሰው መፈወስ፤ ዕውር ሆኖ የተወለደውን ሰው ዓይኖች እንዲያዩ ማድረግ፣ አልዓዛርን ከሙታን ማስነሣት። ወንጌላዊው የተለያዩ ክንውኖችን እና ሰዎችን—ከአይሁዳውያን፣ ከአሕዛብ፣ ከባለ ጠጎች፣ ከድሆች፣ ከወንድ፣ ከሴት፣ ከገዥዎች፣ ከተራ ሰዎች፣ ከተማሩ እና ካልተማሩ ሰዎች ጎራ፣ ስለ ኢየሱስ ማንነት እንዲመሰክሩ ጥሪ አቅርቧል።

እግዚአብሔር አብና መጽሐፍ ቅዱስም እንኳ ሁሉም ማንነቱን የሚያረጋግጡ መሆናቸውን ዮሐንስ አመልክቷል። ይህ ሳምንት የሚጀምረው በመጥምቁ ዮሐንስ ኃያል ምስክርነት ነው። ሌሎች ምስክሮችም ወደ መድረኩ ይመጣሉ፦ እንድርያስና ስምዖን ጴጥሮስ፣ ፊልጶስ እና ናትናኤል፣ እንዲሁም ማንም ያልጠበቀው ምስክር፣ ፈሪሳዊው ኒቆዲሞስ። ነገር ግን በጥላ ውስጥ የተደበቀ ሌላ ምሥክር ነበር፤ ከእንድርያስ ጋር ያለው ሌላ ደቀ መዝሙር ዮሐንስ ራሱ (ዮሐ. 1:35፣ 40)። 
_የዚህን ሳምንት ትምህርት በማጥናት ለጥቅምት 16 ሰንበት ተዘጋጁ።_