---
title:  የፍቅር ውርስ
date:   11/04/2024
---

`ጥቅሶቹን ያንብቡ፡ ዮሐ. 13:35 እና 1ዮሐ. 4:21። በታላቁ ተጋድሎ ውስጥ ሰይጣን በእግዚአብሔር መንግሥት ላይ ካቀረበው ተግዳሮት አኳያ እነዚህ ክፍሎች ምን ያሳያሉ? ስለ እውነተኛው ክርስትና መሠረታዊ ነጥብ ምን ይነግሩናል?`


በመጀመሪያዎቹ ጥቂት ምዕተ ዓመታት ፍቅር በክርስቲያን ማኅበረሰብ ውስጥ የተለመደ ነገር ነበር። ይህን አስመልክቶ ተርቱሊያን እንዲህ ሲል ተናግሯል፡ “ብዙዎች ይህን እንደ መለያ ምልክት እንዲወስዱ ያደረጋቸው በተግባር የተገለጠው በእጅጉ የከበረው ፍቅር ነው። እርስ በርሳቸው እንዴት እንደሚዋደዱ ተመልከቱ።”--(See Terullian’s Apology 39 as translated by S. Thelwall at https://www. logoslibrary.org/tertullian/apology/39.htm19 l.)

ከክርስቶስ ልደት በኋላ 160 እና 265 ዓ.ም. ላይ ሁለት አውዳሚ ወረርሽኞች በተከሰቱበት ወቅት የእግዚአብሔር ፍቅር ከፍ ባለ ሁኔታ ተገልጦ ነበር። ክርስቲያኖች ወደ ኋላ ሳይሉ የታመሙትን እና ለመሞት የሚያጣጥሩ ወገኖችን ያገለግሉ ነበር። ወረርሽኙ በአሥር ሺ የሚቆጠሩ ሰዎችን ገድሎ መንደሮችን እና ከተሞችን ያለ ሰው ወና አስቀርቶ ነበር። የክርስቲያኖች ከራስ ወዳድነት የጸዳ መሥዋዕትነት፣ መተሳሰብ እና የፍቅር አገልግሎት በህዝቡ ላይ ግዙፍ ተጽዕኖ ማሳደር ችሎ ነበር። በእነዚህ ሁለት የወረርሽኝ ወቅቶች በጊዜ ሂደት በሺዎች፣ በመቶ ሺዎች ብሎም በሚሊዮኖች የሚቆጠሩ በሮም ግዛት ውስጥ የነበሩ ሕዝቦች የየሱስ አማኞች ለመሆን ችለዋል። ፍቅር፣ የሌላውን ችግር እንደ ራስ ማየት እንዲሁም ለታመመውና በሞት አፋፍ ለሚገኘው በተቀናጀ መንገድ ራስ ወዳድ ያልሆነ እንክብካቤ ማድረግ--በእነዚህ አማኞች እና እነርሱ በሚወክሉት ክርስቶስ ላይ አድናቆት ፈጥሮአል።

ዘ ራይዝ ኦቭ ክርስቲያኒቲ በሚል ርዕስ በ ሮድኒ ስታርክ የተጻፈው የታሪክ መጽሐፍ እነዚህን ታሪካዊ ክስተቶች በአዲስ እና የተሻሻለ ብርሃን አቅርቦአል። መጽሐፉ በሁለተኛው ወረርሽኝ ወቅት (260 ዓ.ም.) አሁንም በአብዛኛው ይሁዲ-ክርስቲያን የነበረው ማኅበረሰብ በሥቃይ ውስጥ የነበረው ሰብዓዊ ወገን ያንሰራራ ዘንድ መሠረታዊ ነገሮችን በማቅረብ እንዴት ተግባራዊ የነርስ ሥራ እንደሠራ ይገልጣል። “ሁለተኛው ወረርሽኝ ከፍተኛ ደረጃ ላይ በደረሰበት በ260 ዓ.ም. ገደማ ዲዮናስዮስ በጻፈው ደብዳቤ የአካባቢው ክርስቲያኖች ላደረጉት በጀግንነት የተሞላ አረጋውያንን የመንከባከብ ትጋት ረዘም ያለ የምስጋና ጽሑፍ ያሰፈረ ሲሆን፤ ከእነዚህ ክርስቲያኖች መካከል ብዙዎቹ ሌሎችን በመንከባከብ ሕይወታቸውን አጥተዋል።

`“አብዛኞቹ ክርስቲያን ወንድሞቻችን ወሰን የለሽ ፍቅርና ታማኝነት አሳይተዋል፤ ለራሳቸው ፈጽሞ አይጨነቁም፤ ይልቁንም አንዱ ለሌላው ብቻ ያስባል። በእነርሱ ላይ ሊደርስ የሚችለውን አደጋ ችላ ብለው ለታመመው ይተጉ ነበር። የሚያስፈልጋቸውን ሁሉ በማሟላት በክርስቶስ ያገለግሏቸው የነበረ ሲሆን፣ በሽታውን ተጋርተው የምድር ዘመናቸው በመቋጨቱ ውስጣቸው የተረጋጋና ደስተኞች ነበሩ። ምክንያቱም ያንን የባልንጀሮቻቸውን ህመም ተጋርተዋልና”——Rodney Stark, The Rise of Christianity (Princeton, New Jersey: Princeton University Press, 1996), p. 82. እዚህ ላይ ግልጽ ሆኖ የቀረበው መልእክት ምንድን ነው? እኛም ይህን ከራስ ወዳድነት ነፃ የሆነ መንፈስ ማሳየት እንችል ዘንድ ስለ እኔነት መሞት ምን እንማራለን? ጉዳዩ ቀላል ይሆን?`