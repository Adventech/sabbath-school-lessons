---
title:  ተጨማሪ ሀሳብ
date:   17/05/2024
---

ትንቢቶቹ የሚጀምሩት ከክ.ል.በ. 457 ላይ ሲሆን፣ የ70 ሳምንቱ ትንቢት የተመሠረተበትን በ“ልዑሉ መሲሕ” ዙሪያ ያሉ ክንውኖችን ይተነብያሉ።

በዚህ ጽኑ መሠረት ላይ የተጣለው የ2,300 ቀናት ትንቢት 1844 ዓ.ም. ላይ ያበቃል።

“እንደ መጀሪያዎቹ ደቀ መዛሙርት ሁሉ ዊልያም ሚለር እና ግብረ አበሮቹ እራሳቸው የተሸከሙትን መልእክት ቁም ነገር በሙሉ አልተረዱትም ነበር። በቤተ ክርስቲያን ሥር ሰድደው የነበሩ ስህተቶች በትንቢት ውስጥ አስፈላጊ ነጥብ ወደሆነው ትክክለኛ ፍቺ ላይ እንዳይደርሱ አገዷቸው። ስለሆነም ለዓለም ያደርሱ ዘንድ እግዚአብሔር በአደራ የሰጣቸውን መልእክት ማወጅ ቢችሉም፣ ትርጉሙን በትክክል አለመረዳታቸው ቅሬታ እንዲገጥማቸው ምክንያት ሆነ።” (ታላቁ ተጋድሎ፡ ገጽ 404)

“የፍርድ ማስጠንቀቂያው እንደነበረ እንዲታወጅ በመፈቀዱ ግን እግዚአብሔር መልካም የሆነውን ዓላማውን አሳክቷል። ታላቁ ቀን ቅርብ ነበር፣ በልባቸው ያለውን ይገልጽላቸው ዘንድ በምሪቱ በግልጽ ወደ ታወቀ የጊዜ ፈተና እንዲደርሱ አደረገ። መልእክቱ የተነደፈው ለቤተ ክርስቲያን መፈተኛ መንጻት እንዲሆን ነበር። መሻቶቻቸው በዚህ ምድር ላይ ወይስ በክርስቶስ እና በሰማይ ላይ ያረፉ መሆናቸውን እንዲያዩ መመራት ነበረባቸው።

አዳኙን እንደሚወዱት መስክረዋል፤ አሁን ፍቅራቸውን በተግባር ማሳየት ነበረባቸው። ዓለማዊ ተስፋዎቻቸውን እና ምኞቶቻቸውን ትተው የጌታቸውን መምጣት በደስታ ይቀበሉት ይሆን? መልእክቱ መንፈሳዊ ደረጃቸው በትክክል ምን ደረጃ ላይ እንዳለ ማስተዋል እንዲችሉ እንዲያደርጋቸው የታሰበ ነበር፤ በንስሐ እና ራስን በማዋረድ ጌታን ይፈልጉ ዘንድ እንዲነቃቁ በምህረት የተላከ ነበር።” (ታላቁ ተጋድሎ፡ ገጽ፡ 406)

**የመወያያ ጥያቄዎች**

`1. ከዊልያም ሚለር ተሞክሮ ምን እንማራለን? ለመሆኑ እግዚአብሔር አንዳንዴ የተሳሳተውን ግንዛቤአችንን ይቀለብሰዋል?`

`2. በዳን. 9፡24-27 ላይ በቂ ግንዛቤ መፍጠር፣ የመጽሐፍ ቅዱስን ታማኝነት እና የክርስቶስን አምላክነት በማረጋገጥ ረገድ ጠቃሚ የሆነው ለምንድነው?`

`3. ትንቢትን መረዳት በመዳን እቅድ ምን ሚና ይኖረዋል? ትንቢት በእግዚአብሔር እቅድ ውስጥ ያን ያህል ግዙፍ አንደምታ ያለው ለምንድን ነው?`