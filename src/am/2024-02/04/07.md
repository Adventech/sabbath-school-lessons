---
title:  ተጨማሪ ሃሳብ
date:   26/04/2024
---

“የሮምን አብዛኞቹን ስህተቶች በመግለጥ በእነዚህ በተመረጡ ሰዎች ላይ ታላቅ የብርሐን ጮራ እንዲያንጸባርቅ የአምላክ ፈቃድ ሆነ። ለዓለም ሊሰጥ ያለውን ሁሉንም ብርሐን ግን አልተቀበሉም ነበር። በእነዚህ አገልጋዮቹ አማካይነት እግዚአብሔር ሕዝቡን ከሮማዊነት ጨለማ እያወጣ ነበረ። ነገር ግን መጠነ ሰፊና ታላላቅ መሰናክሎችን ማለፍ ነበረባቸው፤ እናም መሸከም በሚችሉት መጠን፣ ደረጃ በደረጃ እግዚአብሔር መራቸው። ሁሉንም ብርሐን በአንድ ጊዜ ይቀበሉ ዘንድ የተጋጁ አልነበሩም። በድቅድቅ ጨለማ ውስጥ ይኖሩ ለነበሩ ሰዎች የቀትር ጸሐይ ብርሐን በሙላት ወገግ ቢል እንደሚሆኑት ሁሉ፣ (ሙሉው እውነት) ቢቀርብላቸው ኖሮ ፊታቸውን እንዲያዞሩ ያደርው ነበር። ስለዚህ በሕዝቡ ዘንድ ተቀባይነት በሚያገኝበት መጠን፣ እግዚአብሔር ለመሪዎቹ ጥቂት በጥቂት፣ ይገልጥላቸው ነበር። ሕዝቡን ወደ በለጠና ጥልቅ ተሐድሶ የሚመሩ፣ በየክፍለ ዘመኑ ወደፊት የሚነሡ ታማኝ አገልጋዮች ፈለጉን ተከትለው ይነሱ ዘንድ ነበራቸው።” (ታላቁ ተጋድሎ ገጽ 121-- ትርጉም፡ መታገስ አጋዤ)።

“በጻፈው ደብዳቤ፣ ውድ እና ያማረ ልብስ በመልበሱ ይሰማው የነበረውን ደስታ እየኮነነ፣ በእርባና ቢስ ሙያ ሰዓታትን ሲያባክን የነበረበትን ተግባራት እያወገዘ፣ (ኸስ ራሱ ድሮ የሠራው) በጥልቅ ትህትና ስለ ራሱ ስህተቶች ሲናገር ይስተዋላል። ከዚያም እነዚህን ልብን የሚነኩ ተግሳጾች አከለበት፡- “የሐብት ንብረትና የቤተ ክርስቲያን ሥልጣን ማካበት ሳይሆን የነፍሳት መዳንና የእግዚአብሔር ክብር አእምሮህን ይሙላው። ከነፍስህ ይልቅ ቤትህን እንዳታጌጥ ተጠንቀቅ፤ ከሁሉም በላይ መሻትህን ለመንፈሳዊ ሕንፃ አውለው።

ለድኾች ትሁትና የተሰጠህ ሁን፤ በመብልም ውልህን አትሳት፤ ሕይወትህን ማስተካከል አቅቶህ ከመጠን በላይ መፈለግን መተው ካልቻልህ እኔ እንደሆኑኩት ሁሉ በእጅጉ ትዋረዳለህ…” (ታላቁ ተጋድሎ ገጽ 124)።

**የመወያያ ጥያቄዎች**

`1. እያደር የሚፈካ ብርሃን--ምን ማለት ነው? እግዚአብሔር እውነትን እያደር እንዲፈነጥቅ አድርጎ የሚገልጠው ለምንድን ነው? እነዚህ መሠረታዊ ሥርዓቶች ዛሬ በቤተ ክርስቲያን እንዴት ይሠራሉ?`

`2. አዳዲስ የእውነት ግኝቶች የእግዚአብሔር ሕዝቦች ከተረዱት ከቀደሙት እውነቶች ጋር እንዴት ይዛመዳሉ? አዲስ ብርሃን ከአሮጌው ብርሃን ጋር ፈጽሞ ሊቃረን የማይችለው ለምንድን ነው?`

`3. በየትኛውም የዓለም ክፍል ቢኖሩ፣ የወጡበት ባህል በአንድ ወይም በሌላ መልኩ ከመጽሐፍ ቅዱስ ጋር የሚጋጩ እሴቶችን፣ አስተሳሰቦችንና የሥነ ምግባር መስፈርቶችን ማስተዋወቁ አይቀሬ ነው። የግጭት መስኮቹን ለይተው ከተገነዘቡ በኋላ እነዚህን ፈታኝ ሁኔታዎች እየተጋፈጡ ያሉትን--ራስዎን እና እኛን፣ እንደ ቤተ ክርስቲያን እንዴት ይመለከታሉ ?`

`4. የጆን ሁስ ደብዳቤ ዛሬ በእርስዎ አስተሳሰብ ላይ ምን ተጽዕኖ ይኖረዋል? ከዚህ ደብዳቤ ልብዎን የነካው ነገር ምንድን ነው?`