---
title:  ለሰማይ የታተሙ
date:   17/06/2024
---

`አምልኮን መሠረት ባደረገው ከፊታችን ባለው የቀውስ ወቅት፣ የእግዚአብሔር ታማኝ ሕዝቦች በዓለማዊ ተጽእኖዎች አይሸነፉም (ራእ. 14፡12)። በመንፈስ ቅዱስ ይታተማሉ (ኤፌ. 4፡30) በመሆኑም፣ ሊናወጡ አይችሉም። በጥንት ዘመን ማኅተሞች የሰነዶችን ሕጋዊ ትክክለኛነት ይመሰክሩ ነበር። ማኅተሞቹ በዓይነታቸው የተለዩ፣ የዚያ አካል ምልክቶች ነበሩ። የመጨረሻው ውዝግብ አምልኮን ማዕከል የሚያደርግና በሕጉ ውስጥ በተገለጠው የእግዚአብሔር ሥልጣን ላይ የሚያተኩር እንደመሆኑ፣ የእግዚአብሔር ማኅተም በሕጉ ውስጥ ይካተታል ብለን እንጠብቃለን (ኢሳ. 8፡16)። ጥቅሶቹን ያንብቡ፡ ዘፀ. 20፡8-11። በሰንበት ትእዛዝ ውስጥ ምን ዓይነት የማኅተም ባህሪያት ተካትተዋል?`

በመቀጠል እንደቀረበው አንድ ሕጋዊ ማኅተም ሦስት ባህሪያት አሉት፡ (1) የማኅተሙ ባለቤት ስም፡ “እግዚአብሔር አምላክ” (2) ማዕረግ፡ “ፈጣሪ”፣ (3) ግዛት “ሰማይና ምድር፤ ባሕርና በውስጡም ያሉት ሁሉ”። ማኅተም በመጽሐፍ ቅዱስ ውስጥ አንዳንዴ ምልክት በሚል ተጠቅሷል (ሮሜ 4፡11)። ሁለቱ ቃላት--አንዱ ሌላውን የሚተካ ከመሆኑ አኳያ ተለዋዋጭ ናቸው። በሕጉ አማካይ ላይ የሚገኘው የእግዚአብሔር ምልክት ወይም ማኅተም የሆነው ሰንበት፣ አምልኮን መሠረት አድርጎ ለሚነሣው የመጨረሻው ውዝግብ ማዕከል ይሆናል (ሕዝ. 20:12፣ 20፣ ራእ. 12:17)። ጥቅሶቹን ያስተያዩ፡ ራእ. 7፡1-2፣ ራእ. 14፡1፣ ራእ. 13፡16-17። `ሰዎች የእግዚአብሔርን ማኅተም እንዲሁም የአውሬውን ምልክት የሚቀበሉት በምናቸው ላይ ነው? ልዩነት የኖረው ለምን ይመስሎታል?`


የእግዚአብሔር ማኅተም የሚታተመው በግንባር ላይ ነው። ግንምባር የአእምሮ ተምሳሌት እንደመሆኑ፣ ታስቦበት የሚደረግ ውሳኔን ያመለክታል።

የአውሬውን ምልክት በግምባር ወይም በእጅ መቀበል፣ ሰዎች የማሰብ ችሎታ እንዳላቸውና በራሳቸው ምርጫ የሰይጣንን ውሸት እንደሚቀበሉ አሊያም፣ በሌላ በኩል እንዳይገደሉ ሲሉ ከሐሰት አምልኮ ጋር የሚፈጥሩትን ስምምነት ይጠቁማል።

ዲያብሎስ ለእግዚአብሔር ታዛዥ የሆኑ ወገኖችን ይጠላል። ዘንዶው (ሰይጣን)

`“የእግዚአብሔርን ትእዛዞች የሚጠብቁና ለኢየሱስም ታማኝ ሆነው በትዕግሥት የሚጸኑ” (ራእ. 14፡12) ትሩፋን ላይ ጦርነት ያውጃል። እነርሱ ለክርስቶስ ባላቸው ታማኝነት ጸንተው የቆሙ ሕዝቦች ናቸው። የመጨረሻው ቀውስ ሲመጣ ተዘጋጅቶ ለመገኘት በየዕለቱ ለጌታ ታማኝ መሆን ቁልፍ ተግባር የሆነው ለምንድነው?`