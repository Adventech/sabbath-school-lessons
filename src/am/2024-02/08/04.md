---
title:  ፍርዱ ደርሷል
date:   21/05/2024
---

`ሁለቱን ጥቅሶች ያስተያዩ፡ ዳን. 7:9-10 እና ራእ. 14:6-7። እነዚህን ሁለት ጥቅሶች ምን ያመሳስላቸዋል?`

ፍርድ በመጽሐፍ ቅዱስ ውስጥ ትልቅ ቦታ የሚሰጠው ርዕሰ ጉዳይ ነው። “መልካምም ይሁን ክፉ፣ ስውር የሆነውን ነገር ሁሉ አንድ ሳይቀር፣ ማንኛውንም ሥራ እግዚአብሔር ወደ ፍርድ ያመጣዋልና።” (መክ. 12፡14)። የሱስ ስለ ወደፊቱ ፍርድ ለአድማጮቹ ሲናገር እንዲል ብሎ ነበር፡ “ ‘ነገር ግን እላችኋለሁ፤ ሰዎች ስለ ተናገሩት ከንቱ ቃል ሁሉ በፍርድ ቀን ይጠየቁበታል።’ ” (ማቴ. 12፡36)። ሐዋርያው ጳውሎስ በዚህ ላይ የሚከተለውን አክሏል፡ “እርሱ በጨለማ ውስጥ የተሰወረውን ወደ ብርሃን ያመጣዋል፤ በሰዎች ልብ ውስጥ ያለውንም ሐሳብ ይገልጠዋል።” (1ቆሮ. 4፡5)። ወደ ዮሐንስ ተልኮ የነበረው መልአክም “የፍርዱ ሰዓት ደርሷል” (ራእ. 14፡7) ሲል ተናግሮ ነበር። ጥቅሶቹን ያንብቡ፡ ራእ. 22፡10-12። የሱስ ዳግም ሲገለጥ የሰብዓዊው ዘር ዕጣ ፈንታ ምን ይሆናል? ለዮሐንስ በግልጽ የተነገረው ነገር ምንድን ነው?

`ክርስቶስ የመጨረሻ ሽልማቱን ለመስጠት የሚገለጥ ከመሆኑ አኳያ፣ በምጽአቱ ወቅት ማን ምን ሽልማት እንደሚቀበል ለማሳየት ከዚያ በፊት ፍርድ ሊኖር ይገባል። ክርስቶስ ሲመለስ ሁለተኛ ዕድል የለም። እያንዳንዱ ሰው ከክርስቶስ ጎን ወይም በተቃራኒው በመሰለፍ የመጨረሻውንና የማይቀለበሰውን ውሳኔ ለመወሰን የሚያስችል በቂ መረጃ ይኖረዋል። ጥቅሶቹን ያንብቡ፡ ማቴ. 25፡ 1-13። የሱስ ሁለቱን የተለያዩ አማኝ ቡድኖች በተለየ መንገድ ያስቀመጣቸው ለምድን ነው?`


“የምርመራው ሥራ ሲያልቅ የዘመናት ሁሉ የክርስቶስ ተከታዮች እንደሆኑ የመሰከሩት ሁሉ ጉዳያቸው ተመርምሮ ውሳኔ ሲያገኝ፣ ከዚያ በፊት ሳይሆን፣ ያ ጊዜ ሲደርስ፣ የምህረት (የአመክሮ) ጊዜ ያበቃል። የምህረት ደጅም ይዘጋል። እኛም ‘ተዘጋጅተው የነበሩትም ከእርሱ ጋር ወደ ሠርግ ገቡ ደጁም ተዘጋ’ በሚለው በአንድ አጭር አርፍተ ነገር ውስጥ፣ በአዳኙ የመጀጨረሻ አገልግሎት አማካኝነት፣ ለሰው ልጅ መዳን የተሠራው ታላቅ ሥራ ወደሚጠናቀቅበት ወደዚያ ጊዜ እንመለሳለን።” (ታላቁ ተጋድሎ፡ ገጽ፡ 489-490)።

በክርስቶስ በኩል ይቅርታ ማግኘት፣ ከጥፋተኝነት ስሜት ነጻ መውጣት፣ እግዚአብሔርን እየመሰሉ የመኖር ኃይል እና የመጨረሻው ድል የእኛ እንደመሆኑ-- ፍርዱን አንፍራው!