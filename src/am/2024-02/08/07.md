---
title:  ተጨማሪ ሀሳብ
date:   24/05/2024
---

የሱስ በፍርድ ወቅት የሚሠራልን ሥራ እና የእኛ ሚና የተገለጠበትን መንገድ ልብ ይበሉ፡ “

“የሱስ ለኃጢአታቸው ማስተሰሪያ አያቀርብም፤ ነገር ግን ጸጸታቸውንና እምነታቸውን ያሳያል፤ ይቅርታ ሲጠይቅላቸው ሳለም የቆሰሉ እጆቹን በአባቱና በመላእክት ፊት አንስቶ፣ “በስማቸው አውቃቸዋለሁ፤ በእጄ መዳፍ ላይ ቀርጬአቸዋለሁ፤” በማለት ያውጃል። “የእግዚአብሔር መሥዋዕት የተሰበረ መንፈስ ነው፤ አቤቱ ሆይ የተሰበረውንና የተደቆሰውን ልብ አትንቅም” (መዝ. 51፡17)። የሕዝቦቹም ከሳሽ ለሆነው እንዲህ ይናገራል፡- “ሰይጣን ሆይ እግዚአብሔር ይገስጽህ”—(ታላቁ ተጋድሎ፡ ገጽ፡ 552)

በእግዚአብሔር ፊት እውቅና ያላቸው ሕዝቦቹ በጌታ ፊት ባደፉ ልብሶች የመቆማቸው እውነታ፣ ራሳቸውን ወደ ማዋረድ እና ልባቸውን በጥልቅ ወደ መፈለግ ሊመራቸው ይገባል።

እውነትን በመታዘዝ ነፍሶቻቸውን የሚያነጹ ሁሉ፣ በየግላቸው ታማኝ አቋም ይኖራቸዋል። የክርስቶስን እንከን የለሽ ባህሪ በቅርበት በተመለከቱ ቁጥር፣ እርሱን የመምሰል ምኞታቸው የዛኑ ያህል ስለሚበረታ፣ ለራሳቸው ንጽህና እና ቅድስና ዝቅ ያለ ግምት ይሰጣሉ። ነገር ግን ኃጢአተኛውን ሁኔታችንን መገንዘብ እንደሚኖርብን ሁሉ--ክርስቶስን እንደ ጽድቃችን፣ ቅድስናችን እና ቤዛችን አድርገን በመቁጠር በእርሱ ላይ መታመን ይኖርብናል። ሰይጣን በእኛ ላይ ለሚያቀርባቸው ክሶች መልስ መስጠት አንችልም። ስለ እኛ ሕጋዊ ይግባኝ ማቅረብ የሚችለው ክርስቶስ ብቻ ነው። የእኛ ሳይሆን ነገር ግን የእርሱ የጽድቅ ሥራ የከሳሹን ሙግት ጸጥ ማሰኘት ይችላል፡—Ellen G. White, Testimonies for the Church, vol. 5, pp. 471, 472.

“አሁን እየኖርን ያለነው በታላቁ የስርየት ቀን ነው። በምሳሌና ጥላው (በብሉይ ኪዳን) አገልግሎት ሊቀ ካህኑ ለእስራኤል ስርየት እያካሄደ በሚሆንበት ጊዜ ከሕዝቡ መካከል እንዳይቀሰፉ፣ ኃጢአታቸውን በመናዘዝና በእግዚአብሔር ፊት ራሳቸውን በማዋረድ ነፍሳቸውን ያሰቃዩ ነበር። በተመሳሳይ ሁኔታ ስሞቻቸው ከሕይወት መጽሐፍ (ሳይፋቁ) እንዲቀሩላቸው የሚፈልጉ ሁሉ፣ አሁን በቀሩት ጥቂት የምሕረት ቀኖቻቸው ስለ ኃጢአት በማዘንና በእውነተኛ ጸጸት በእግዚአብሔር ፊት ነፍሳቸውን ቢያሰቃዩ ይበጃቸዋል።” (ታላቁ ተጋድሎ፡ ገጽ 558)።

**የመወያያ ጥያቄዎች**

`1. የሱስ ስለ እኛ የቆሰሉ እጆቹን በአብ ፊት ያሳይልናል የሚለው ሐሳብ ምን ያህል ስሜትዎን ነክቶታል? በአምላካዊው ፍርድ ፊት በምንቆምበት ወቅት ይህ ብቸኛ ተስፋችን የሆነው ለምንድን ነው?`

`2. ዛሬ እየኖርን ያለነው የፍርድ ምርመራ እየተካሄደ ባለበት ወቅት ነው። ሥርየት የጠፉ ኃጢአተኞችን ለማዳን የተሠራ የእግዚአብሔር ሥራ ነው። ታዲያ አምላክ ኃጢአተኞችን ለማዳን ለሠራው ሥራ እያንዳንዱን ዕለት ማዋል መቻል መልካም የምሥራች አይሆንምን?`

`3. “ስለ እኛ ሕጋዊ ይግባኝ ማቅረብ የሚችለው ክርስቶስ ብቻ ነው። የእኛ ሳይሆን ነገር ግን የእርሱ የጽድቅ ሥራ የከሳሹን ሙግት ጸጥ ማሰኘት ይችላል”—Advent Review and Sabbath Herald, January 2, 190`

`4. ይሄን ተስፋ እንዴት የራስዎ ማድረግ ይችላሉ?`