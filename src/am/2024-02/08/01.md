---
title:  ከቤተ መቅደሱ የፈነጠቀው የብርሃን ጸዳል
date:   18/05/2024
---

### ለዚህ ሳምንት ጥናት፡
ዘፀ. 25:8- 9፣ 40፣ ዕብ. 8:1–6፣ ዘሌዋ. 16:21፣ 29–34፣ ዘሌዋ. 23:26–32፣ ዕብ. 9:23– 28፣ ዳን. 7:9-10፣ ማቴ. 25:1–13፣ ራእ. 11:19

> <p>የመታሰቢያ ጥቅስ</p>
> “እንግዲህ የምንናገረው ዋናው ነገር ይህ ነው፤ በሰማያት በግርማው ዙፋን ቀኝ የተቀመጠ እንዲህ ያለ ሊቀ ካህናት አለን፤ እርሱም በሰው ሳይሆን በጌታ በተተከለችው፣ እውነተኛ ድንኳን በሆነችው ቤተ መቅደስ አገልጋይ ነው።” ዕብ. 8፡1-2

ወርሐ ጥቅምት 22/ 1844 ዓ.ም. ከባድ ቅሬታ እና ተስፋ መቁረጥ ቢደርስባቸውም፣ ብዙም ሳይቆዩ፣ አንዳንድ ሚለራውያን ከጸለዩና ቃሉን ካጠኑ በኋላ ስህተታቸውን ተረዱ። የ2,300 ቀናት ትንቢት ፍጻሜ በወቅቱ በስፋት በተያዘው አመለካከት መሠረት የየሱስ ዳግም ምጽአት እውን የሚሆንበት ሳይሆን፣ ይልቁንም ከክርስቶስ ሰማያዊ መቅደስ ሥራ ጋር የተሳሰረ ስለ መሆኑ በዕብራውያን መጽሐፍ በጉልህ ተገልጿል።

በዘሌዋውያን መጽሐፍ ላይ እንደተገለጸው በሰማይ ያለው መቅደስ መንጻት የምድራዊው መቅደስ መንጻት ፍጻሜ ነበር። ይህን አስፈላጊ እውነት በተሻለ ለመረዳት በዳን. 7 እና 8 መካከል ያለውን ተመጋጋቢነት ይመልከቱ።

    ዳን. 7          ዳን.8
    ባቢሎን         .......
   ሜዶ ፐርሺያ     ሜዶ ፐርሺያ
      ግሪክ          ግሪክ
      ሮም           ሮም
   ሰማያዊ ፍርድ   የቤተ መቅደሱ መንጻት

እነዚህ ተመጋጋቢ ነጥቦች የቤተ መቅደሱ መንጻት እውነተኛ ባህሪ የሆነውን ታላቁን ቅድመ ምጽአት የፍርድ ምርመራ ለማሳየት ይረዳሉ። በዚህ ሳምንት የመጽሐፍ ቅዱስ ጥናታችን ወሳኝ መጽሐፍ ቅዱሳዊ እውነት የሆነውን የክርስቶስ ሰማያዊ መቅደስ አገልግሎት እንመረምራለን።

_የዚህን ሳምንት ትምህርት አንብበው ለግንቦት 17 ሰንበት ይዘጋጁ_