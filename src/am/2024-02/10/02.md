---
title:  የመናፍስታዊነት መርዛማ አስተምህሮ መዘዝ
date:   02/06/2024
---

ሞት ማለት ሕይወት ወደ አዲስ ምዕራፍ የሚሸጋገርበት ክስተት ነው፣ የሚለው ትርክት በነፍስ ተፈጥሯዊ አለመሞት ጽንሰ-ሀሳብ ላይ የተመሠረተ ነው። ይህ አረማዊ ጽንሰ ሀሳብ ሰርጎ ወደ ቤተ ክርስቲያን የገባው ገና ከማለዳው ሲሆን፣ ይኸውም ቤተ ክርስቲያን ከመጽሐፍ ቅዱስ መሠረቷ ገሸሽ ብላ እምነቷ በመላው የሮም ግዛት ተደራሽ እንዲሆን ጥረት ታደርግ በነበረበት ወቅት ነው። “የነፍስ አትሞትም ጽንሰ ሀሳብ ሮም ከእምነት የለሽነት (ፓጋኒዝም) በመዋስ ወደ ክርስትናው ዓለም ኃይማኖት ከቀላቀለቻቸው የሐሰት አስተምህሮዎች አንዱ ነው” (ታላቁ ተጋድሎ፡ ገጽ 628)።

`“‘ሥጋን መግደል እንጂ ነፍስን መግደል የማይችሉትን አትፍሩ፤ ይልቁንስ ነፍስንና ሥጋን በገሃነም ማጥፋት የሚቻለውን ፍሩ’ ” (ማቴ. 10፡28)። ስለ ነፍስ አትሞትም አባባል ይህ ጥቅስ ብቻውን ምን ሊነግረን ይገባል?`

ሕዝቡ በየትኛውም ዓይነት የባዕድ መናፍስታዊ አሠራር ውስጥ እንዳይሳተፍ ጌታ ከልክሎ ነበር። በመካከላቸው “በድግምት የሚጠነቍል፣ መናፍስት ጠሪ ወይም ሙት አነጋጋሪ” (ዘዳ. 18፡11) ቢኖር ምሕረት አይደረግለትም። እንደነዚህ ዓይነት ሰዎች በድንጋይ ተወግረው ይገደሉ ነበር (ዘሌዋ. 20፡27)። ቅጣቱ በጣም ከባድ ቢመስልም እስራኤላውያን የሐሰት አማልክትን ከማምለክ እንዲጠበቁ ታስቦ የተዘጋጀ ነበር።

`ጥንቆላ አጋንንታዊ ነው። ሰዎችን አታልሎ ወደ ሐሰት አምልኮ በማስገባት፣ ብዙዎች ከትክለኛው አምላክ ጋር ግንኙነት እንዳላቸው ሆኖ እንዲሰማቸው ቢያደርግም፣ ነገር ግን የልብን ጥልቅ ፍላጎቶች ፈጽሞ ማርካት አይችልም። ስፕሪችዋሊዝም የሰይጣን ዓለምን በግዞቱ የማዋል እቅድ አስኳል ነው። የሱስ ግን በጸጋው እና በኃይሉ ሰዎችን እጅ- ከወርች ከጠፈነገው የክፉው ሰንሰለት ነጻ ያወጣል። ጥቅሶቹን ያንብቡ፡ መክ. 9:5፣ ኢዮ. 7:7–9፣ ኢሳ. 8:19-20። እነዚህ የመጽሐፍ ቅዱስ ክፍሎች ስለ ሞት እና ከሙታን ጋር ስለ መነጋገር ምን ያስተምሩናል?
`
ሰዎች ሲሞቱ በቀጥታ ወደ ሰማይ ይሄዳሉ የሚለው እምነት ምንም እንኳ መጽሐፍ ቅዱሳዊ ባይሆንም፣ ነገር ግን ልክ እንደ እሑድ “ሰንበት” ለረጅም ዘመን የኖረ እና ጥልቅ ሥር የሰደደ ከመሆኑ አኳያ፣ ይህን እምነት መልቀቅ ለብዙዎች እጅግ አዳጋች ነው።

`ሰዎች ይህን እምነታቸውን ለማጽናት ይረዳል በሚል ጥቂት ጥቅሶችን ከዐውዳቸው ውጪ በመውሰድ ሲጠቅሱ ይስተዋላል። ይሁን እንጂ ይህ የሐሰት ትምህርት በተለይ የመጨረሻው የምድር ቀውስ በሚሰከትበት ወቅት፣ ሰይጣን ሊያሳድርባቸው ከሚችለው የማታለያ ጫና ያለ ምንም ከለላ እንዲቀሩ ያደርጋቸዋል። የሙታንን ሁኔታ ለሌሎች ክርስቲያኖች ለማስረዳት በሚሞክሩበት ወቅት ምን አጋጠሞት? ውጤታማ ሆኖ ያገኙት አካሄድ ካለ ቢያካፍሉ?`