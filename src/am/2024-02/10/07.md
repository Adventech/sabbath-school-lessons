---
title:  ተጨማሪ ሀሳብ
date:   07/06/2024
---

በቅርቡ ሊ ስትሮቤል በተባሉ ጸሐፊ ለንባብ የበቃው ዘ ኬዝ ኦቭ ሄቨን የተባለው መጽሐፍ “የሞት አፋፍ ተሞክሮዎች” የተባሉትን መነሻ ሀሳቦች በመውሰድ ሰዎች ሲሞቱ በሆነ ዓይነት ራሳቸውን የሚያውቁበት ሁናቴ ውስጥ ይቆያሉ በሚል እነዚህን “ተሞክሮዎች” እንደ “ምስክር” አቅርበዋል። ከመጽሐፋቸው አንድ ምሳሌ ለመጥቀስ ያህል፡ “የልብ ቀዶ ጥገና እያደረገች የነበረች አንዲት ሴት ከሕይወት በኋላ በነበራት ተሞክሮ ከወንድሟ ጋር ተገናኝታ ነበር። ጉዳዩ እጅግ አስገርሟት ነበር። ምክንያቱ ወንድም አልነበራትም። ኋላ ላይ ከህመሟ አገግማ ጉዳዩን ለአባቷ ስትነግራቸው ወንድም እንደነበራት ለመጀመሪያ ጊዜ ነገሯት። ሆኖም እርሷ ከመወለዷ በፊት መሞቱንም ገለጹላት።””— Lee Strobel, The Case for Heaven (Grand Rapids, MI: Zondervan Books, 2021), p. 69. ይሁን እንጂ ስትሮቤል ክርስቲያኖች የመጨረሻ ሽልማታቸውን የሚቀበሉት ክርስቶስ ዳግም ሲመለስ ብቻ ነው ከሚለው ግልጽ የመጽሐፍ ቅዱስ አስተምህሮ ጋር ለማስማማት ይቸገራሉ።

እንዲህ የሚል ማስጠንቀቂያ ተሰጥቶናል፡ “የተወደዱ ዘመዶቻቸውን ወይም ጓደኞቻቸውን መስለው በሚቀርቡ፣ እጅግ አደገኛ የሆኑ ኑፋቄዎችን በሚናገሩ የዲያብሎስ መናፍስት ብዙዎች ግድድሮሽ ይገጥማቸዋል። እነዚህ ጎብኚዎች ስስ ብልቶቻችንን በመኮርኮር፣ አስመሳይነታቸውን ያስቀጥሉ ዘንድ ታምራትን ይሠራሉ። ሙታን ምንም እንደማያውቁ እና እነርሱን ተመስለው የሚታዩት የአጋንንት መናፍስት መሆናቸውን በመጽሐፍ ቅዱስ እውነት እንቋቋማቸው ዘንድ ዝግጁ መሆን አለብን።

“ ‘በምድር የሚኖሩትን ይፈትናቸው ዘንድ በዓለም ሁሉ ላይ ሊመጣ ያለው የፈተናው ሰዓት’ (ራእ. 3፡10) ከፊታችን ነው። እምነታቸው በእግዚአብሔር ቃል ላይ በጽናት ያልተመሠረተ ሁሉ ይታለላሉ፤ ይሸነፋሉ። የሰውን ልጆች መቆጣጠር ይችል ዘንድ ሰይጣን ‘በአመጽ ማታለል ሁሉ’ ይሠራል፤ ማጭበርበሪያዎቹም በቀጣይነት እየጨመሩ ይሄዳሉ።

ዓላማውን የሚያሳካው ግን ሰዎች በፍቃዳቸው ለፈተናዎቹ እጅ መስጠት ሲመርጡ ብቻ ነው። ከልባቸው የእውነትን ዕውቀት ለማግኘት የሚሹ፣ በመታዘዝም ነፍሳቸውን ለማንጻት የሚፍገመገሙ፣ የሚችሉትን ሁሉ በማድረግ ለፍልሚያው የሚዘጋጁ እነርሱ፣ ያለ ጥርጥር፣ በእውነት አምላክ በኩል ምሽግ ያገኛሉ። ‘የትግዕሥቴን ቃል ስለጠበቅክ እኔም ደግሞ እጠብቅሃለሁ’ (ራእ. 3፡10) የሚለው የአዳኙ ቃል ኪዳን ነው። በእርሱ የሚታመን አንድ ነፍስ በሰይጣን እንዲሸነፍ ከሚተው ይልቅ ሕዝቦቹን ይጠብቅ ዘንድ እያንዳንዱን መልአክ ፈጥኖ ከሰማይ ቢልክ ይመርጣል።” (ታላቁ ተጋድሎ ገጽ፡ 640-641)።

**የመወያያ ጥያቄዎች**


`1. ሰይጣን በአእምሮ ላይ ተጽዕኖ ለማሳደር የሚጠቀምባቸው ስውር መንፈሳዊ ተጽዕኖዎች የትኞቹ ናቸው? የመገናኛ ብዙሃን ሚና ምን ይመስላል?`

`2. አንድ የሚወደውን ሰው በሞት ለተነጠቀና፣ የሞተው ሰው በሰማይ እንደሆነ ለሚያምን ወዳጅዎ እምነትዎን እንዴት ያካፍሉታል? ተገቢ የሆነው፣ ደግሞም ያልሆነው አነጋገር የቱ ነው?`