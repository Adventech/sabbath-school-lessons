---
title:  የማይለወጥ ባህሪ የተላበሰው የእግዚአብሔር ሕግ
date:   27/05/2024
---

`ጥቅሶቹን ያንብቡ፡ ማቴ. 5:17-18፣ መዝ. 111:7-8፣ መክ. 12:13-14፣ 1ዮሐ. 5:3፣ ምሳ. 28:9። ጥቅሶቹ ክርስቲያኖች ክአምላካዊው ሕግ ጋር ስላላቸው ተዛምዶ ምን ያስተምራሉ`

የሰባተኛው ቀን ዳግም ምጽአቱ ተጠባባቂዎች የእግዚአብሔርን ሕግ ቅድስና የሚደግፉትን የፕሮቴስታንት ተሐድሶ አራማጆች ፈለግ ይከተላሉ። የሚከተለውን የጆን ዌስሊ ብርቱ የማረጋገጫ ቃል ልብ ይሏል፡ “ሙሴ ለእስራኤል ልጆች ያስተላለፋቸውን ከአሮጌው የመሥዋዕት እና የቤተ መቅደስ አገልግሎት ጋር ተያያዥነት የነበራቸውን ድንጋጌዎች እና ሥርዓቶች ጌታችን ሊያፈርስና ሙሉ በሙሉ ሊሽር መጣ። … ይሁን እንጂ በአሥሩ ትእዛዛት ውስጥ የተካተተውን እና በነቢያት የተደነገገውን አምላካዊ ሕግ አላስወገደውም። ከእነዚህ አንዱንም ክፍል ማስወገድ የመምጣቱ እቅድ አካል አልነበረም። ይህ ‘በሰማያት ታማኝ ምስክር ሆኖ የጸና’ ፈጽሞ የማይሻር ሕግ ነው። የዚህ ሕግ እያንዳንዱ ክፍል በመላው ሰብዓዊ ዘር እና በሁሉም ዘመናት ጸንቶ መኖር አለበት። ትእዛዛቱ በእግዚአብሔር ባህሪ እና በሰው ተፈጥሮ እንዲሁም እነዚህ ሁለቱ እርስ በርስ ባላቸው የማይለወጥ ዝምድና ላይ የተመሠረቱ እንጂ፣ በጊዜ ወይም በቦታ ወይም በሌላ በማንኛውም ሊለወጡ በሚችሉ ሁናቴዎች ላይ የተመረኮዙ አይደሉም።”—Upon Our Lord’s Sermon on the Mount, Discourse V, John Wesley’s Sermons: An Anthology (Nashville, TN: Abington Press, 1991), pp. 208, 209. ጥቅሶቹን ያስተያዩ፡ ዘፀ. 34:5–7፣ ሮሜ 7:11-12፣ መዝ. 19:7–11፣ መዝ. 89:14፣ መዝ. 119:142፣ 172። `ጥቅሶቹ በእግዚአብሔር ሕግ እና በእግዚአብሔር ባሕሪ መካከል ስላለው ዝምድና ምን ይነግሩናል?`

የእግዚአብሔር ሕግ የባህሪው ግልባጭ፣ የዙፋኑ መሠረት እና የሰው ልጆች ሥነ ምግባር መሠረት መሆኑን ተከትሎ ሰይጣን አጥብቆ ይጠላዋል። “ምድራዊው መቅደስ የሰማያዊው ምሳሌ ወይም አምሳያ ከሆነ በምድር በነበረው ታቦት ውስጥ የተቀመጠው ሕግ በሰማይ ባለው ታቦት ውስጥ ያለው ሕግ ግልባጭ እንደሆነ፣ ሰማያዊውን መቅደስ የተመለከተ እውነታ መቀበል ለእግዚአብሔር ሕግ መጠይቅ እውቅና መስጠት፣ አራተኛውን ትእዛዝ ሰንበትን ማክበር እንደሆነ ማንም ሊስተው አልቻለም። የክርስቶስን በሰማያዊ መቅደስ ያለበትን አገልግሎት የሚገልጹትን፣ ስምሙ የሆኑትን የመጽሐፍ ቅዱስ ማብራሪያዎች መሪር እና ቆራጥ ተቃውሞ የገጠማቸው ምክንያት ምስጢር እዚህ ላይ ነበር።” (ታላቁ ተጋድሎ ገጽጽ 497)። ብዙውን ጊዜ ሰዎች አሥርቱን ትእዛዛት የመጠበቅ ግዴታ የለብንም ብለው የሚከራከሩባቸው ምክንያቶች ምንድን ናቸው? ከበስተጀርባ ያለው ነገር በትክክል ምን ይመስሎታል?