---
title:  ተጨማሪ ሀሳብ
date:   31/05/2024
---

“የመጽሐፍ ቅዱስ ምስክርነት ድጋፍ ሳይኖራቸው ብዙዎች ያለመታከት ለፉ፤ ያው ተመሳሳይ መከራከሪያ ክርስቶስንና ሐዋርያቱን ለመቃወም ቀርቦ እንደነበረ ረስተው “ታዲያ የዚህን ሰንበት ጥያቄ ታላላቅ ሰዎቻችን (ሊቆቻችን) ለምን አይረዱትም? እንደናንተ የሚያምኑ በጣም ጥቂቶች ናቸው። እናንተ ትክክል ከሆናችሁ በዓለም ያሉ የተማሩ ሰዎች ሁሉ ሊሳሳቱ አይችሉም” አሉ። እንደነዚህ ያሉ መከራከሪያዎችን ፉርሽ ለማድረግ መጽሐፍ ቅዱስ የሚያስተምረውንና በሁሉም ዘመናት እግዚአብሔር ከሕዝቦቹ ጋር ያለውን ግንኙነት ታሪክ መጥቀስ ብቻ በቂ ነበር።”—(ታላቁ ተጋድሎ፡ ገጽ፡ 519)

“ነገር ግን እንዲህ በማድረጋቸው መጽሐፍ ቅዱሳዊውን ሰንበት እየጠበቁ እንደሆነ የሚያምኑ የቀድሞው ትውልድ ክርስቲያኖች ነበሩ፤ በዚህ ዘመንም እሁድ የመለኮት ተቋም እንደሆነ ከልባቸው የሚያምኑ በሮማ አብያተ ክርስቲያናት ጭምር የሚገኙ እውነተኛ ክርስቲያኖች አሉ። የዓላማቸውን ታማኝነት እና ቀናነታቸውን እግዚአብሔር ይቀበለዋል።

የእሁድ መከበር ግን በሕግ አስገዳጅ በሚሆንበት ጊዜ፣ መላው ዓለም ለእውነተኛው ሰንበት ያለበትን ኃላፊነት በሚረዳበት ጊዜ፣ ሮም ካላት ሥልጣን የበለጠ ሥልጣን የሌለውን መመሪያ በመታዘዝ የእግዚአብሔርን ትእዛዝ የሚጥስ ማንኛውም ሰው፣ ጳጳሳዊው ሥርዓትን ከእግዚአብሔር በላይ ከፍ ከፍ ያደርጋል። ለሮም የተለየ አክብሮት ይሰጣል፤ በሮም የተቀደሰውን ተቋም ተግባራዊነት አስገዳጅ ለሚያደርገው ኃይልም ክብር ይሰጣል። አውሬውንና ምስሉን ያመልካል። የሥልጣኑ ምልክት አድርጎ እግዚአብሔር ያቋቋመውን ተቋም ሰዎች አንቀበልም ሲሉ፣ የበላይነቷ ምልክት አድርጋ የመረጠችውን በመተካት ሲያከብሩ፣ ያን ጊዜ ለሮም የታማኝነት መግለጫ የሆነውን ምልክት ‘የአውሬውን ምልክት’ ይቀበላሉ። ጉዳዩ በግልጽ ለሰዎች ቀርቦ፣ በእግዚአብሔር ትእዛዛትና በሰዎች ትእዛዛት መካከል እንዲመርጡ ተደርገው፣ በምርጫቸው ሕግን መጣስ እስኪቀጥሉ ድረስ፣ (ይህን ከማድረጋቸው በፊት) ‘ያውሬውን ምልክት’ አይቀበሉም።” (ታላቁ ተጋድሎ ገጽ፡ 513-514)

**የመወያያ ጥያቄዎች**

`1. ዓለማችን በከፍተኛ ፍጥነት እና በአስገራሚ ሁኔታ እየተቀየረች ነው። የመጨረሻዎቹ ቀናት ክስተቶች ሳንዘጋጅ እንዳይዙን ሁልጊዜ ንቁዎች መሆን ያለብን ለምንድን ነው?`

`2. ስለ ፍርድና ስለ እግዚአብሔር ሕግ የሚኖረን አረዳድ በጸጋ ብቻ ከመዳናችን እውነታ ጋር ስምሙ መሆን የሚችለው እንዴት ነው?`

`3. የእውነተኛውን ሰንበት ትርጉም ለማይረዱና የሳምንቱን የመጀመሪያ ቀን እሁድ በቅንነት ለሚጠብቁ፣ መመስከር የሚችሉባቸው መንገዶች ምንድን ናቸው?`

`4. በቤተ ክርስቲያን እና በመንግሥት አካላት አንድነት ውስጥ ምን አደጋዎች አሉ? እንደ ክርስቲያን ከመንግሥት ጋር ግንኙነት የ mሚኖረን በምን መልኩ ነው?`