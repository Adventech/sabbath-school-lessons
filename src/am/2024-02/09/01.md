---
title:  የእግዚአብሔር መንግሥት መሠረት
date:   25/05/2024
---

### ለዚህ ሳምንት ጥናት፡
ራእ. 14:6– 12; መክ. 12:13, 14; ምሣ. 28:9; ዳን. 7:25

> <p>የመታሰቢያ ጥቅስ</p>
> “ዘንዶውም በሴቲቱ ላይ ተቈጣ፤ ከቀሩት ልጆቿም ጋር ሊዋጋ ሄደ፤ እነርሱ የእግዚአብሔርን ትእዛዞች የሚጠብቁና የኢየሱስን ምስክር አጥብቀው የያዙ ናቸው።” ራእ. 12፡17

የዳግም ምጽአቱ ተጠባባቂዎች ጥልቅ የሆነ የመጽሐፍ ቅዱስ ጥናት በማድረግ ሕጉ በሰማያዊው ቤተ መቅደስ ቅድስተ ቅዱሳን ስፍራ ውስጥ ያለውን ትርጉም መረዳት ቻሉ። በተጨማሪ ወደ አምላካዊው ሕግ አስኳል በመመልከት የአራተኛውን ሕግ ማለትም የሰንበትን አስፈላጊነት አስተዋሉ። እንደ እውነቱ ከሆነ፣ የእውነተኛው አምልኮ መሠረት የሆነው ይህ ትእዛዝ ከየትኞቹም በላይ እግዚአብሔር ፈጣሪያችን መሆኑን በግልጽ ያሳያል። ይህ ርዕሰ ጉዳይ በተለይ ከምድር ታሪክ የመጨረሻ ቀናት ክስተቶች ጋር አግባብ ያለው ግንኙነት ይኖረዋል (ራዕ. 14፡6–12)።

ከመጀመሪያው የነበረው የሰይጣን ዓላማ የእግዚአብሔርን ሕግ ቦርቡሮ ለእርሱ የሚቀርበውን አምልኮ ማጨናገፍ ነበር። “ሕግን ሁሉ የሚፈጽም ነገር ግን በአንዱ የሚሰናከል” “ሁሉን እንደ ተላለፈ” እንደሚቆጠር (ያዕ. 2፡10) ያውቃል። ስለዚህ ሰዎች አምላካዊውን ሕግ ይተላለፉ ዘንድ ያበረታታል። ሰንበት የእግዚአብሔርን ፈጣሪነት የሚያስታውስ እና ይህ አምላክ እንዴት መመለክ እንዳለበት የሚነግር ከመሆኑ አኳያ ሰይጣን ሰንበትን አጥብቆ ይጠላል። ይሁን እንጂ በሰማያዊው መቅደስ ቅድስተ ቅዱሳን በሚገኘው አምላዊ ሕግ ውስጥም አለ። ኃጢአትን የሚገልጸው ሕጉ እንደመሆኑ፣ ሰዎች ለእግዚአብሔር ታማኝ ለመሆን እስከፈለጉ ድረስ የሰንበትን ትእዛዝ ጨምሮ ሕጉ ጸንቶ መቀጠል አለበት።

የዚህ ትምህርት ዓላማ በቤተ መቅደሱ፣ በእግዚአብሔር ሕግ፣ በሰንበት እና የአውሬውን ምልክት ተከትሎ በሚመጣው ቀውስ መካከል ያለውን ትስስር ማሳየት ነው።

በተጨማሪ ሰንበት ከመጨረሻው ዘመን ትውልድ ጋር የሚኖረውን አግባብ እንመረምራለን።

_የዚህን ሳምንት ትምህርት አንብበው ለግንቦት 24 ሰንበት ይዘጋጁ_