---
title:  ተጨማሪ ሀሳብ
date:   14/06/2024
---

ለአውሬው እና ለምስሉ መስገድን አስመልክቶ በዳን. 3 እንደተጠቀሰው- -ሲድራቅ፣ ሚሳቅ እና አብደናጎ ከወርቅ ለተሠራው ምስል እንዲሰግዱ ያለበለዚያ ግን በእቶን እሳት ውስጥ እንዲጣሉ የባቢሎን ንጉሥ አዝዞ ነበር። የጥንቷ ባቢሎን፣ ዘመናዊቷ ባቢሎን—ጉዳዩ ደግሞ አምልኮ። እውነተኛ አምልኮ የሚመነጨው--ከእግዚአብሔር ቃል ከሚማር አእምሮ፣ በፍቅሩ ከተለወጠች ነፍስ፣ እና በመንፈሱ ከተሞላ ልብ ነው። ያን ጊዜ “ይህን ዓለም አንመስልም” ይልቁንም በቃሉ ውስጥ በሚገኘው የአምላክ ፈቃድ እንኖራለን።

ደኅንነታችን ይኸው ብቻ ነው!

“እግዚአብሔር ፈቃድንም ሆነ ሕሊናን ፈጽሞ አያስገድድም። ሰይጣን ግን በቋሚነት የሚያዘወትረው መንገድ--ማታለል ያልቻላቸውን ሰዎች በቁጥጥሩ ስር ለማድረግ በጭካኔ ማስገደድ ነው። በርፍርሐትም ሆነ በኃይል ሕሊናን ለመግዛትና ለራሱ ክብር ለማትረፍ ይጥራል። ይህንም ለማሳካት በኃይማኖታዊና በመንግሥታዊ ባለ ሥልጣን በኩል በመሥራት፣ የእግዚአብሔርን ሕግ በመገዳደር የሰብዓዊ ፍጡርን ሕግጋት አስገዳጅ እንዲያደርጉ ያንቀሳቅሳቸዋል። (ታላቁ ተጋድሎ ገጽ፡ 678)።

“ከፊታቸው ባለው ፈተና ጸንተው ለመቆም ይቻላቸው ዘንድ፣ በቃሉ የተገለጸውን የእግዚአብሔር ፈቃድ የግድ መረዳት አለባቸው፤ በትክክል ሊያከብሩት የሚችሉት የባህሪው፣ የመንግሥቱና የዓላማው ትክክለኛ መረዳት ሲኖራቸው፣ እነዚያም በተስማማ ሁኔታ ሲተገበሩ ብቻ ነው። በመጨረሻው ታላቅ ጦርነት ጸንተው የሚቀሩት የመጽሐፍ ቅዱስ እውነቶች አእምሮአቸውን ያፈረጠሙ ብቻ ናቸው።” ታላቁ ተጋድሎ ገጽጽ 680-681)።

“ነገር ግን የተሐድሶዎች ሁሉ መሠረት፣ የአስተምህሮዎች ሁሉ ደረጃ መለኪያ አድርጎ መጽሐፍ ቅዱስን እና መጽሐፍ ቅዱስን ብቻ የሚጠብቅ ሕዝብ እግዚአብሔር በምድር ይኖረዋል። የምሑራን አስተያየቶች፣ የሣይንስ ድምዳሜዎች፣ እንደሚወከሉአቸው አብያተ ክርስቲያናት በቁጥር በርካታ የሆኑትና የሚጋጩት የመንፈሳዊ ጉባዔ እምነቶችና ውሳኔዎች፣ የአብላጫ ድምፅ--እነዚህ ሁሉ፣ ማንኛቸውም ቢሆኑ አንድን ኃይማኖታዊ ጉዳይ ለመቀበልም ሆነ ላለመቀበል አንደ መረጃ ሆነው ሊወሰዱ አይገባቸውም።

ማንኛውንም አስተምህሮ ወይም መመሪያ ከመቀበላችን በፊት፣ ድጋፍ የሚሆነው፣ ግልጽ የሆነ ‘እግዚአብሔር እንዲህ ይላል’ የሚል (ቃል) መጠየቅ ይገባናል። (ታላቁ ተጋድሎ ገጽ፡ 682)።

**የመወያያ ጥያቄዎች**

`1. የክርስቶስን ዳግም ምጽአት በተስፋ እየተጠባበቅንና ይህን ተስፋ በሌሎች ላይ አላስፈላጊ ጭንቀት ወይም መደናገጥ ሳንፍር ማካፈል የምንችለው እንዴት ነው?`

`2. በአምልኮ ዙሪያ በሚነሡ ጥያቄዎች ላይ በቂ ትኩረት ያድርጉ። የዕለት ከዕለት ሕይወታችን እና ተግባራችን ማንን ወይም ምን እያመለክን እንደሆነ አስመልክቶ የሚለን ነገር ይኖረዋል?`

`3. የወደፊቱን ጊዜ በፍርሃት ሳይሆን በልበ ሙሉነት ለመጋፈጥ፣ ራሳችንንም ሆነ ሌሎችን መርዳት የምንችለው እንዴት ነው?`

`4. የመጨረሻዎቹን ቀናት ክስተቶች መረዳታችን ዛሬ በሕይወታችን ምን ተግባራዊ ለውጥ ያመጣል?`

