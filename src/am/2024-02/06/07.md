---
title:  ተጨማሪ ሀሳብ
date:   10/05/2024
---

መጽሐፍ ቅዱስ በኃይማኖታዊና በዓለማዊ ሥልጣን ሲወገዝ፤ ምስክርነቱ ሲጣመም፣ የሰዎች አዕምሮ ከመጽሐፍ ቅዱስ ይርቅ ዘንድ ሰዎችና አጋንንት የፈጠራ ሥራ እንዲያደርጉ የተቻለው ሁሉ ጥረት ሲደረግ፤ የያዛቸውን የከበሩ እውነቶች ያውጁ ዘንድ የደፈሩት ሲታደኑ፣ ሲካዱ፣ ሲገረፉ፣ ከመሬት በታች ባሉ ወህኒ ቤቶች ሲቀበሩ፣ ለእምነታቸው መሥዋዕት ሲሆኑ ወይም ለመገኘት ወደሚያስቸግሩ ተራራዎች፣ ጉድጓዶችና ዋሻዎች እንዲሸሹ በተገደዱበት ጊዜ… ያኔ ታማኝ ምስክሮች ማቅ ለብሰው ትንቢት ተናገሩ። ያም ሆኖ በ1260 ዓመታት ሁሉ ምስክርነታቸውን ቀጠሉ። በድቅድቅ ጨለማ ዘመናት ውስጥ የእግዚአብሔርን ቃል የሚወዱ፣ ለአምላክ ክብር የሚቀኑ ታማኝ ሰዎች ነበሩ። በዚህ ሁሉ ዘመን የእርሱን እውነት ያውጁ ዘንድ ለእነዚህ ታማኝ አገልጋዮች ጥበብ፣ ኃይልና ሥልጣን ተሰጣቸው።”—(ታላቁ ታድሎ፡ ገጽ 310-311)።

“ፈረንሳይ በአደባባይ መጽሐፍ ቅዱስን ስትከለክል፣ የእግዚአብሔር ሕግ ከሚያስቀምጣቸው ገደቦች ነጻ የሆነ የመንግሥት መመስረት የረጅም ዘመን ፍላጎታቸው የነበረ እርጉም ሰዎች እና የጽልመት መናፍስት እቅዳቸው ተሳክቶ በማየታቸው ፈነደቁ… በሰይጣን ጨካኝ ኃይል ላይ ክትር የሚያበጀው፣ የሚገታው የእግዚአብሔር መንፈስ በአብዛኛው በመነሣቱ ብቸኛ ደስታው የሰዎች ጉስቁልና የሆነው እርሱ ፈቃዱን እንዲያደርግ ተፈቀደለት። ከአሰቃቂነቱ የተነሣ ብዕር ወረቀት ላይ ያሰፍረው ዘንድ በሚከብድ ስቃይ ምድሪቱ እስክትሞላ ድረስ የአመጽን አገልግሎት የመረጡ አነርሱ መከሩን እንዲሰበስቡ ተተዉ። ከጠፉ ክፍለ አገራትና ከወደሙ ከተማዎች የሰቆቃ ዋይታ፣ የመራር ስቃይ ጩኸት ይሰማ ነበር። መሬት መንቀጥቀጥ የመታት ያህል ፈረንሳይ ተናወጠች። ኃይማኖት፣ ሕግ፣ ማህበራዊ ሥርዓት፣ ቤተሰብ አገርና ቤተ ክርስቲያን፣ ሁሉም በእግዚአብሔር ሕግ ላይ በተነሣው አምላክን በሚያዋርድ እጅ ተመቱ።”—(ታላቁ ተጋድሎ ገጽ 331+332)።

"ቤተ ክርስቲያን የመጀመሪያውን ዕድል (አቅርቦት) በመጠቀም እያንዳንዱን የብርሐን ጮራ ተቀብላ፣ የሚገለጸውን እያንዳንዱን ኃላፊነት ካላከናወነች በስተቀር ኃይማኖት ቀስ በቀስ ወደ ወግና ሥርዓት መጠበቅ ማሽቆልቆሉ አይቀሬ ነው፤ እጅግ አስፈላጊው እግዚአብሔርን የመምሰል መንፈስም ይጠፋል”—(ታላቁ ተጋድሎ፡ ገጽ 365)።


**የመወያያ ጥያቄዎች**

`1. የታላቁ ተጋድሎ መርኅዎች በፈንረንሳይ አብዮት የተገለጹት እንዴት ነበር?`

`2. አምላክ የለም ሲል የሚከራከር አንድ ሰው የሚከተለውን ጽፎ ነበር፡ “የሕግ ጥሰትን የሚያሳይ ምልክት በሌለበት ሁናቴ ያለ ምንም የአስተሳሰብ ገደብ የገዛ ራሳችንን እቅዶች እና ሙከራዎች እናቋቁም ዘንድ ነጻ ነን።” በዚህ አባባል “የሕግ ጥሰትን የሚያሳይ ምልክት በሌለበት ሁናቴ” የሚለው ሃረግ ብዙዎች እግዚአብሔርን የመቃወማቸውን ሰበብ ምክንያት ለማስተዋል ወሳኝ የሆነው ለምንድን ነው?`

`3. ዮሐንስ ስለ መቅደሱ ያየው ራእይ ከመጨረሻዎቹ ክስቶች በተያያዘ ያለው ፋይዳ ምንድን ነው?`