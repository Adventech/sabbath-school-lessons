---
title:  የሁለቱ ምስክሮች ዳግም ማንሰራራት
date:   08/05/2024
---

`ጥቅሱን ያንብቡ፡ ራእ. 11:11። ይህ ጥቅስ ስለ እግዚአብሔር ቃል የሚናገረው ትንቢት ምንድን ነው?`

በፈረንሳይ አብዮት ማብቂያ ላይ፣ የእግዚአብሔር ቃል ዳግም ሕያው እንደሚሆን በተምሳሌታዊው መልእክት ቀርቦ እንመለከታለን። ከዚያም ታላቅ መነቃቃት ይመጣል።

የእግዚአብሔር ቃል ሰዎች የሚድኑበት ሕያው ኃይል መሆኑን ዳግም በተመለከቱት ላይ ታላቅ ፍርሐት ይወድቅባቸዋል። በ18ኛው መቶ ክፍለ ዘመን መገባደጃ ላይ፣ እግዚአብሔር ወንጌልን እስከ ምድር ዳርቻ ለማድረስ ቁርጠኞች የነበሩ ወንዶችና ሴቶች ልጆቹን አስነሣ።

ብዙዎች የመጽሐፍ ቅዱስን መልእክት በፍጥነት ያሰራጩ ሲሆን፣ ለምሳሌ ዊልያም ኬሪ ወደ ሕንድ ተጉዞ መጽሐፍ ቅዱስ በደርዘን በሚቆጠሩ የሕንድ ቋንቋዎች እንዲተረጎም አደረገ።

በመጽሐፍ ቅዱስ ኃይል የተገፋፉ ሚስዮናውያንም በዓለም ዙሪያ ተላኩ።

እነዚህ ዓለም አቀፍ የሚስዮናዊ ሥራዎች ከፈረንሳይ አብዮት በኋላ እንደ አሸን የፈሉት እንዲሁ በአጋጣሚ አልነበረም። የእግዚአብሔር ቃል ሕያው ነው። ምንም እንኳ ለብዙዎች “የሞተ” ቢመስልም በአማኞች ልብ ውስጥ ግን ሕያው ነበር። የራእይ መልእክቶች በተነበዩት መሠረት እንደና ሙሉ ሕይወት ዘርቶ አንሰራራ። “ኃይማኖት የለሹ ቮልቴር በአንድ ወቅት በኩራት ‘የክርስትናን እምነት የጀመሩ አስራ ሁለት ሰዎች ናቸው እያሉ ሰዎች ሲያወሩ መስማት ደከመኝ። ለመገልበጥ ግን አንድ ሰው እንደሚበቃ አረጋግጥላችኋለሁ’ ብሎ ነበር።

`እርሱ ከሞተ በኋላ ትውልድ አልፎ ትውልድ ተተክቷል። በመጽሐፍ ቅዱስ ላይ የተጠራውን ጦርነት በሚሊዮን የሚቆጠሩ ሰዎች ተቀላቅለውታል። መጽሐፍ ቅዱስ ግን ሊደመሰስ አልቻለም። በቮልቴር ጊዜ ቁጥሩ መቶ ያህል ነበር፤ አሁን አስር ሺህ ነው፤ አዎን መቶ ሺህ የእግዚአብሔር መጽሐፍ አለ። የክርስትና ቤተ ክርስቲያንን በተመለከተ በአንድ ቀዳሚ የተሐድሶ አራማጅ ቃል ሲገለጽ “መጽሐፍ ቅዱስ ብዙ መዶሻዎችን የጨረሰ መስፍ [ባለ’ጅ ብረት ለመቀጥቀጥ ከሥር አድርጎ የሚጠቀምበት]” ነው።”--(ታላቁ ተጋድሎ ገጽ፡ 334) ጥቅሶቹን ያንብቡ፡ መዝ. 119: 89 እና መዝ. 111:7-8። ጥቅሶቹ ስለ መጽሐፍ ቅዱስ እና ለምን ልናምነው እንደሚገባ ምን ይነግሩናል?`

የእግዚአብሔር ቃል ጥቃት ወይም ጫና ሊደርስበት ቢችልም ፈጽሞ አይጠፋም።

በርካታ ክርስቲያን ነን ባዮች ሳይቀሩ በአንዳንድ የመጽሐፍ ቅዱስ ክፍሎች ላይ ጥያቄ በማንሣት ወይም በመጽሐፉ የቀረቡ ሰዎችን ስብዕና በማግዘፍ--መለኮታዊ ማኅተሙን ግን በማኮስመን በተለያዩ መንገዶች የእግዚአብሔርን እውነት ሲያጣጥሉ ይስተዋላሉ።

`ምንም ይሁን ምን፣ በእግዚአብሔር ቃል ላይ በሚሰነዘሩ እንዲህ ያሉ ጥቃቶች እንታለል ዘንድ መፍቀድ የለብንም። መጽሐፍ ቅዱስ ለሰዎች ልብ እየተናገረ፣ ቃሉን ለመስማትና ትምህርቱን ለመከተል ፈቃደኞች ለሆኑ አዲስ የሕይወት እስትንፋስ እየሰጠ እነሆ ዛሬም ሕያው ሆኖ አለ። በተለይ እርስዎን በግል እየተናገሩ ያሉ ትንቢቶች የትኞቹ ናቸው? ለምን?`