---
title:  ተጨማሪ ሀሳብ
date:   03/05/2024
---

“የእግዚአብሔር ታማኝ አገልጋዮች ብቻቸውን አልለፉም። ‘ከአለቆች እና ከሥልጣናት በሰማያዊውም ስፍራ ያለ የክፋት መንፈሳውያን’ (ኤፌ. 6፡12) ተባብረው ቢቃወሟቸውም እግዚአብሔር ግን ሕዝቦቹን አልጣለም። ዓይናቸው ቢከፈትና ቢያዩ ኖሮ ለጥንቱ ነቢይ እንደተደረገለት ሁሉ የመለኮትን መገኘት ማረጋጫ በተመለከቱ ነበር። አገልጋዩ ለኤልሳዕ እየከበባቸው ያለውን ሠራዊት ሲያመላክተው ማምለጫውንም ሁሉ ሲዘጉት ነቢዩ፣ ‘አቤቱ ያይ ዘንድ ዐይኖቹን እባክህ ግለጥ ብሎ ጸለየ’ (1ነሥ. 6፡ 17)። እነሆ ተራራው በእሳት ፈረሶች እና ሠረገሎች ተሞልቶ ነበር፣ የእግዚአብሔርን ሰው ይጠብቅ ዘንድ የሰማይ ጭፍራ ሰፍሮ ነበር። እንዲሁም መላእክት የተሐድሶውን እንቅስቃሴ ይጠብቁ ነበር።” (ታላቁ ታድሎ፡ ገጽ፡ 242)።

“የተሐድሶውን እምነት ለመገልበጥ ኃያል ጠላቶች ሲያብሩ፣ በሺዎች የሚቆጠሩ ሰይፎች ተመዝዘው የተቀሰሩበት ሲመስል፣ ሉተር፡ ‘ሰይጣን እጅግ ተቆጥቶአል፤ እዚአብሔርን የማይመስሉ ቀሳውስት በአንድ እየመከሩ፣ ጦርነት እንደሚከፈትብንም እያስፈራሩን ነው።

ጠላቶቻችን በእዚአብሔር መንፈስ ተሸንፈው ወደ ሰላም ይመጡ ዘንድ፣ በጌታ ዙፋን ፊት፣ ከልባቸው ተደፍተው በእምነት እና በጸሎት ይሟገቱ ዘንድ ሕዝቡን ተማጸኑ። የሚያስፈልገን አጣዳፊው ነበር፣ መጀመሪያ ማድረግ የሚጠበቅብን ነገር፣ መጸለይ ነው። በዚህ ሰዓት ለሠይፍ ስለትና ለሰይጣን ቁጣ ተጋልጠው እንዳሉ ሕዝቡ እንዲያውቁት ይደረግ፣ ይጸልዩ።’ ” አለ።- D’Aubigne, p. 10, ch. 14--ታላቁ ታጋድሎ፡ ገጽ 242-243።

ጽድቅ በእምነት--ሉተር እንደገና በአዲስ መልክ ያገኘው ታላቅ እውነት ሲሆን፣ ይህ እውነት የመዳን ተስፋችን የሚያርፍበት የወንጌል መሠረት ነው። “ኃያል ምሽግ” የተሰኘው መዝሙሩ ወንጌልን በብርቱ መንገድ ይገልጣል፡ “በራሳችን ጉልበት ለመታመን ብንጥር፣ ልፋታችን ሽንፈት፣ ከንቱ በሆነ ነበር። የእግዚአብሔር የራሱ፣ የምርጫው ሰው እርሱ፣ ቆመ ከጎናችን በአምሳል በሥጋችን፤ አርሱ ማን ነው--ብለን ብንጠይቅ፣ ስሙ ጸባኦት ጌታ፤ ክርስቶስ የሱስ እንደሆነ እንወቅ፣ ከዘመን ዘመን ያው የሆነው፣ የተጋድሎው አሸናፊ ጌታ እኮ እርሱ ነው።” —Seventh-day Adventist Hymnal (Hagerstown, MD: Review and Herald Publishing Association, 1985), No. 506.

**የመወያያ ጥያቄዎች**

`1. በጸጋና በሕግ እንዲሁም በእምነትና በመልካም ሥራ መካከል ያለውን ሚዛናዊነት እንዴት መግለጽ እንችላለን?`

`2. አእምሯችን ሕግን ብቻ ጠብቆ መዳን ወደ ተሰኘው ሕጋዊነት ጭልጥ ብሎ እንዲገባ ማድረግ በጣም ቀላል የሆነው ለምን ይመስልዎታል? ሕጋዊነትን እንዴት ይገልጹታል? በክርስትና እምነታችን ላይ ከፍተኛ ጉዳት የሚያስከትል ሆኖ የምናገኘው ለምንድን ነው?`

`3. "በጸጋው መዳን" የሚለውን ጽንሰ ሐሳብ በትክክል አለመረዳት አደጋ አለው? ይህ የተሳሳተ አረዳድ ወዴት ሊያመራ ይችላል?`

`4. አንዳንዶች “ርካሽ ጸጋ” ሲሉ ይደመጣሉ። ምን ማለታቸው ነው? ለመሆኑ አምላካዊው ጸጋ ርካሽ ነው?`