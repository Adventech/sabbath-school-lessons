---
title:  መታዘዝ፡ የእምነት ፍሬ
date:   02/05/2024
---

`ጥቅሶቹን ያንብቡ፡ ሮሜ 3:27–31፣ ሮሜ 6:15–18፣ ሮሜ 8:1-2። በክርስቶስ ጽድቅ ብቻ የሚኘውን መዳን አስመልክቶ ጥቅሶቹ ምን ያስተምሩናል?`

በሉተር ዘመን በቤተ ክርስቲያን ውስጥ አዲስ ነፋስ እየነፈሰ ነበር። በአሥር ሺዎች የሚቆጠሩ ሰዎች ከኃጢአተኛ ማንነታቸው ርቀው በምትኩ ወደ የሱስ እንዲመለከቱ ተምረዋል። እነዚህ ሰዎች ወደ ራሳቸው ሲመለከቱ--የሚያዩት ተስፋ ሊያስቆርጧቸው የሚችሉ ነገሮችን ብቻ ለመሆኑ ምንም ጥርጥር የለውም። ዛሬስ ቢሆን ተመሳሳይ ተሞክሮ የማይጋራው አማኝ የቱ ነው? በዚህ የተነሣ ወደ የሱስ መመልከት ይኖርብናል። የእግዚአብሔር ጸጋ ይለውጠናል። በአንድ ወቅት ጆን ዌስሊ ሎንዶን በተደረገ የሞራቪያ ስብሰባ ላይ ተገኝቶ ነበር። ሉተር የሮሜን መጽሐፍ መግቢያ ሲያነብ ሲሰማ ተደነቀ። በሕይወቱ ለመጀመሪያ ጊዜ ወንጌልን መረዳት ጀመረ። በውስጡ የሆነ የመነሣሣት ስሜት ተሰማው።

እናም እንግዳ በሆነ ስሜት ሕይወቱን ለእርሱ ወደ ሰጠው ወደዚህ ክርስቶስ ተሳበ። “ለመዳን ክርስቶስንና ክርስቶስን ብቻ እንዳመንኩ ተሰማኝ፤ እርሱ ኃጢአቴን በሙሉ ወሰደ--ያውም የእኔን ኃጢአት--ከዚያም ከኃጢአትና ከሞት ሕግ እንዳዳነኝ ማረጋገጫ ተሰጠኝ”—John Whitehead, The Life of the Rev. John Wesley, M.A. (London: Stephen Couchman, 1793), p. 331. ጥቅሶቹን ያንብቡ፡ 1ጴጥ. 2:2፣ 2Pጴት. 3:18፣ ቆለ. 1:10፣ ኤፌ. 4:18–24።

`እነዚህ ጥቅሶች ስለ ክርስትና ሕይወት የሚያሳዩአቸው ጠቃሚ እውነቶች ምንድን ናቸው?`


የተሐድሶ አራማጆች ተጨማሪ እውነቶችን ለማግኘት ቃሉን በዘዴ ያጠኑ ነበር። ነገሮች በነበሩበት ሁናቴ ወይም ይህ ነው በማይባል ዕድገት በሌለው ግትር ኃይማኖዊ ተሞክሮ ውስጥ በመመላለስ እርካታ ባለማግኘታቸው፣ ክርስቶስን ይበልጥ ለማወቅ ያለማቋረጥ ይተጉ ነበር።

በመካከለኛው ዘመን የነበሩ በርካታ የመጽሐፍ ቅዱስ አማኞች ለነበራቸው ቁርጠኝነት እጅግ ከፍተኛ ዋጋ ከፍለዋል። ተሠቃይተዋል፣ ታሥረዋል፣ በግዞት ተወስደዋል እንዲሁም ተገድለዋል።

`ንብረታቸው ተዘርፏል፣ ቤታቸው ተቃጥሏል፣ መሬታቸው ተሞጭልፏል፣ ቤተሰቦቻቸውም ለስደት ተዳርገዋል። ከምድራቸው ሲባረሩ “እግዚአብሔር የሠራትንና የፈጠራትን ከተማ” (ዕብ. 11፡10) ተጠባበቁ። ሥቃይ ሲደርስባቸው የሚያሠቃዩአቸውን ሰዎች ባረኩ፤ እንዲሁም በጨለማ የተዋጡ የሚያዡ ጉድጓዶች ውስጥ ሲማቅቁ ነገ ብሩህ እንደሚሆን በእግዚአብሔር የተሰጠውን የተስፋ ቃል ሰነቁ። አካላቸው ቢታሰርም እነርሱ ግን በክርስቶስ አርነት ወጥተው ነበር፣ በቃሉ እውነት ከእሥራት ተፈትተው በዳግም ምጽአቱ ተስፋ ተሞልተው ነበር። ወደ ራስዎ ሲመለከቱ የሚታይዎት የመዳን ተስፋ ምንድን ነው?`
