---
title:  ተጨማሪ ሀሳብ
date:   05/04/2024
---

“ሰይጣንን ከሰማይ በማስወገዱ እግዚአብሔር የእርሱን ፍትሕ ዐወጀ፤ የዙፋኑንም ክብር ጠበቀ። ሆኖም ለዚህ ከዳተኛ መንፈስ ማታለያዎች እጅ ሰጥቶ ሰው ኃጢአት ሲሠራ፣ ለወደቀው ዘር አንድያ ልጁን አሳልፎ በመስጠት፣ እግዚአብሔር ያለውን ፍቅር በመረጃ በሚታይ፣ በተግባር ገለጸ። በማስተሰርያው ሥነ ሥርዓት ውስጥ የእግዚአብሔር ባህሪ ተገልጦአል። ሉሲፈር ለመረጠው የኃጢአት መንገድ በምንም ዓይነት መልኩ የእግዚአብሔር መንግሥት ሊኮነን እንደማይገባው ኃያሉ የመስቀሉ መከራከሪያ በዓለማት ሁሉ በተግባር አሳይቷል።” (ታላቁ ተጋድሎ ገጽ 571 [መታገስ አጋዤ እንደተረጎመው])።

“የቀራኒዮ መስቀል ሕጉ መቀየር እንደማይችል ሲናገር ሳለ፣ የኃጢአት ዋጋ ሞት መሆኑን ለዩኒቨርስ ሁሉ ያውጃል። ‘ተፈጸመ’ በሚለው ላንቃው እየተዘጋ በነበረው የአዳኙ ጬኸት ውስጥ፣ የሰይጣን ሞት ደወል ተደውሎአል። ለረጅም ጊዜ ሲካሄድ የነበረው ታላቁ ተጋድሎ ተወሰነ፤ የመጨረሻው የኃጢአት ማስወገድ ሥራም ተረጋገጠ። “እርሱ ደግሞ በሞት ላይ ሥልጣን ያለውን በሞት እንዲሽር” የእግዚአብሔር ልጅ በመቃብር በሮች ውስጥ አለፈ፣ ‘ይኸውም ዲያብሎስ ነው’ (ዕብ. 2፡14)። (ታላቁ ተጋድሎ ገጽ 574 [መታገስ ትርጉም አጋዤ]

**የመወያያ ጥያቄዎች**

`1. እግዚአብሔር ሉሲፈር እንደሚያምጽ አስቀድሞ የሚያውቅ ከሆነ ለምን የመምረጥ ነጻነት ሰጠው? ወይም--ሉሲፈር እንዳመጸ እግዚአብሔር ወዲያውኑ ያላጠፋው ለምንድን ነው? እግዚአብሔር ሉሲፈርን ወዲያው ቢያስወግደው ኖሮ ያልወደቀው ዓለም ምን ዓይነት ምላሽ ሊኖረው ይችል ነበር? ታላቁን ተጋድሎ በውል ለመረዳት-- የዩኒቨርስ የደኅንነት እቅድ ፍላጎት ጽንሰ ሀሳብ በእጅጉ አስፈላጊ የሆነው ለምንድን ነው (1ጴጥ. 1:12፣ ራእ. 5:13፣ ራእ. 16:7)?`

`2. ለክርስቶስ በመስቀል ላይ መሞት ምክንያት ወይም ምክንያቶች ምን ሊሆን ይችላል ብለው ያስባሉ? የእግዚአብሔርን ባሕርይ ለመግለጥ ብቻ ነበር? ወይስ ለኃጢአት መቀጮ ቤዛ ለመሆን? እንደዚያ ከሆነ መቀጮው ለማን ተከፈለ? ሐሳብዎን ያካፍሉ። ለሚሰጡት ሐሳብ መጽሐፍ ቅዱሳዊ ድጋፍ ያቅርቡ።`

`3. “ታላቁ ተጋድሎ” የሚለውን አገላለጽ ስንጠቀም ምን ማለታችን ነው? ስለ ታላቁ ተጋድሎ ልዩ ልዩ ገጽታዎች እና የዚህን ሳምንት ትምህርት እንዴት በህይወትዎ መተግበር እንደሚችሉ ይወያዩ።`

`4. ስለ ታላቁ ተጋድሎ ተጨባጭ እውነታ የሚነግሩን የመጽሐፍ ቅዱስ ጥቅሶች የትኞቹ ናቸው (የሚከሉትን ጥቅሶች እንደ አብነት ይመልከቱ፡ ኢዮ. 1፣2፣ ኤፌ. 6፡12)`

`5. የሰባተኛው ቀን አድቬንቲስት መጽሐፍ ቅዱሳዊ አረዳድ ከሌሎች የክርስቲያን ቤተ እምነቶች ጋር ሲነጻጸር ልዩ የሆነው እንዴት ነው? አድቬንቲስቶችን ከሌሎች እንዲለዩ የሚያደርገው የዚህ ታላቅ ተጋድሎ ጭብጥ ምድን ነው?`