---
title:  የአእምሮ ውጊያ
date:   18/04/2024
---

`ጥቅሶቹን ያንብቡ፡ 2ቆሮ. 4፡3-6። ሐዋርያው ጳውሎስ “የዚህ ዓለም አምላክ የማያምኑትን ሰዎች ልቡና አሳውሯል” (2ቆሮ. 4፡4) ሲል ምን ማለቱ ነው? ለመሆኑ እንዴት ነው ዓይኖቻቸው የሚታወሩት? የሚከፈቱትስ?`

በዚህ ጥቅስ “አእምሮ” ተብሎ የተተረጎመው የግሪክ ቃል ኖኤማ ሲሆን፣ ጥሬ ትርጉሙ ግንዛቤአችን ወይም የአዕምሮ ችሎታችን ማለት ነው። የ-ኤስ.ዲ.ኤ. የመጽሐፍ ቅዱስ ሐተታ ለዚህ ጥቅስ ብርሃን ፈንጣቂ መግለጫ ይሰጣል። “በክርስቶስ እና በሰይጣን መካከል የሚደረገው ውጊያ በሰዎች አእምሮ ውስጥ የሚደረግ ውጊያ ነው። (ሮሜ. 7:23፣ 25፣ 12:2፣ 2ቆሮ. 3:14፣ 11:3፣ ፊልጵ. 2:5, 4:7-8)። ዋንኛው የሰይጣን ሥራ የሰዎችን አእምሮ ማሳወር ወይም ማጨለም ነው። ለዚህ የሚጠቀመው ስልት--አዕምሮን ቅጥ ባጣ የሥጋ ምኞት በማሳወር ከአምላካዊው ቃል ጥናት ማስተጓጎል፤ አዕምሮ በዚህ ዓለም ነገሮች እንዲጠመድ በማድረግ ወደ ትዕቢትና ራስን ከፍ ከፍ ወደማድረግ መምራት””—Volume 6, p. 854.

በጠፉት በኩል የተጠቀሰው የዕውቀት ማነስ ማወቅ ስላልቻሉ ነው ማለት አይደለም። ለማወቅ የሚችሉበት አቋም ላይ ስላልሆኑ ነው። ብዙዎች እውነትን የሚያወቁበት ዕድል ቢያገኙም ነገር ግን ላለማመን መረጡ፤ ሰይጣንም ዓይኖቻቸውን አሳወረ። የሰይጣን መንግሥት የጨለማ መንግሥት ነው። ዘ ኤስ.ዲ.ኤ. የመጽሐፍ ቅዱስ ሐተታ እንዲህ ሲል አክሎ ይናገራል፡ “የሰይጣን ዲያቢሎሳዊ ሴራዎችና ማታለያዎች የሚጋለጥበት እንዲሁም ሰዎች ከጨለማ ወደ ብርሃን የሚወስደውን ጎዳና የሚያዩበት ብቸኛው መንገድ ወንጌል ነው።”--—Vol. 6, p. 854.። የአዲስ ኪዳን መልእክት መሠረታዊ ነጥብ የየሱስ ሕይወት፣ ሞት እና ትንሣኤ ነው። የሱስ የወንጌል እምብርት፣ የቅዱሳት መጻሕፍት አስኳል ነው። ቅዱሳት መጻሕፍት ሁሉ ስለ እርሱ ይመሰክራሉ (ዮሐ. 5፡39)። ጥቅሶቹን ያንብቡ፡ ዮሐ. 1፡4-5፣9፣14። ጥቅሶቹ የሱስን እንዴት ይገልጹታል? በተለይ በዮሐ. 1፡14 የቀረበውን መልእክት ልብ ይበሉ።

በቤተ ክርስቲያን የመጀመሪያዎቹ መቶ ዓመታት የአዲስ ኪዳን አማኞች የጨለማቸው ብርሃን ለነበረው ክርስቶስ ራሳቸውን ሙሉ ለሙሉ አሳልፈው ሰጥተው ነበር። በጸጋው ተዋጅተው፣ በኃይሉ ተለውጠው እና በፍቅሩ ተደፋፍረው ነበር። ሌላው ቀርቶ ሞት እንኳ ለክርስቶስ የነበራቸውን ታማኝነት መበጠስ አልተቻለውም ነበር። የዲያቢሎስን ማታለያዎች ከወንጌል በፈነጠቀው ብርሃን መረዳት ችለው ነበር። ክርስቶስ ሁሌም ቢሆን በጸጋው አማካይነት ለእውነት በድፍረት የሚቆሙ ወንዶች እና ሴቶች ልጆች አሉት። በነዚህ የመጀመሪያ መቶዎቹ ክፍለ ዘመናት--የክርስቶስ ፍቅር፣ ጸጋ እና እውነት በጨለማው ውስጥ አበራ።
