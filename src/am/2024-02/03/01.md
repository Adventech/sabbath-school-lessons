---
title:  ብርሃን በጨለማ ውስጥ ያበራል
date:   13/04/2024
---

### ለዚህ ሳምንት ጥናት፡
ዮሐ. 8:44፣ ምሳ. 23:23፣ ሐዋ. 20:27–32፣ 2ተሰ. 2:7–12፣ መዝ. 119:105፣ 116፣ 130፣ 133፣ 160፣ ምሳ. 16:25፣ 2ቆሮ. 4:3–6

> <p>የመታሰቢያ ጥቅስ</p>
> “ኢየሱስም እንዲህ ሲል ተናገራቸው፤ ‘ከእንግዲህ ለጥቂት ጊዜ ብርሃን አለላችሁ፤ ጨለማ ሳይመጣባችሁ፣ ብርሃን ሳለላችሁ ተመላለሱ፤ በጨለማ የሚመላለስ ወዴት እንደሚሄድ አያውቅም’ ” ዮሐ. 12፡35

ዘንዶ ነው፤ ምክንያቱም የእግዚአብሔርን ሕዝብ ለማጥፋት ይመኛል። ደግሞም እርሱ እባብ ነው--ሕዝቡን ለማሳት ሁሉንም ማታለያ ውሸቶቹን ይጠቀማልና። ክርስቶስ ከሞተ በኋላ በነበሩት ዓመታት ክርስቲያኖች የንጉሣዊውን ሮም ሥርዓት “አማልክት” ለማምለክ ፈቃደኞች ስላልነበሩ በሺዎች የሚቆጠሩ ወገኖች ተሠቃይተዋል፣ አናብስት ጉድጓድ ውስጥ ተጥለዋል እንዲሁም በግንድ ላይ የፊጥኝ ታስረው ተቃጥለዋል። ሆኖም ይህ ሁሉ አረመኔያዊ ቅጣት ቢፈጸምባቸውም እንኳ ብዙዎች በታማኝነታቸው ጸኑ፣ ወንጌል መሰራጨቱን ቀጠለ፣ ቤተ ክርስቲያንም አደገች።

በዚህ ምክንያት ሰይጣን ስልቱን ለወጠ። በርካታ አረማውያን የተጠመቁ ቢሆንም፣ የተሟላ የመጽሐፍ ቅዱስ እውነት ግን አልተማሩም ነበር። መሪዎች የቅዱሳት መጻሕፍት እውነቶች ታዋቂ ከሆኑ አረማዊ ሥርዓቶችና ልማዶች ጋር ውህደት እንዲፈጥሩ ሲያደርጉ የስህተት አስተምህሮ ሰተት ብሎ ወደ ቤተ ክርስቲያን ገባ። አራተኛው እና አምስተኛው መቶ ክፍለ ዘመን፣ የቤተ ክርስቲያን መሪዎች የክርስትና አስተምህሮ ከአረማዊ ልማዶች ጋር ድብልቅ እንዲሆን የተደራደሩባቸው ዘመናት ነበሩ።

ሆኖም በጣም አስቸጋሪ በሆኑ ወቅቶች እንኳ፣ እግዚአብሔር ያለማቋረጥ ከህዝቡ ጋር ነበር። “መንገድ፣ እውነት እና ሕይወት” የሆነውን የሱስ ስላገኙት፣ ሕያው እምነታቸውን እንዲተዉ ከፍተኛ ጫና ቢደርስባቸውም እንኳ በመንፈስ ቅዱስ ኃይል በጽናት ቆሙ። በግልጽም ሆነ በስውር የቱንም ዓይነት ተጽዕኖ ቢደርስባቸውም፣ በቅዱሳት መጻሕፍት ለተገለጠው አምላካዊ እውነት በጀግንነት ጸኑ።

_የዚህን ሳምንት ትምህርት አንብበው ለሚያዝያ 12 ሰንበት ይዘጋጁ_