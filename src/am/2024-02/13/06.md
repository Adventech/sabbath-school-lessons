---
title:  ሁለቱ ዘላለሞች
date:   27/06/2024
---

`ጥቅሶቹን ያንብቡ፡ 2ቆሮ. 5:10፣ ሮሜ 14:10-11፣ ራእ. 20:11-15። ክፉዎች ለምን ከሞት እንደሚነሱ አስመልክቶ ጥቅሶቹ ምን ይላሉ?`

ከዚህ በኋላ ክፉ እንዳይነሣ አድርጎ የኃጢአትን ችግር ለአንዴና ለመጨረሻ ጊዜ ለመቋጨት፣ እግዚአብሔር በመንገዱ ሁሉ ቅን እና ፍትሐዊ አምላክ የመሆኑ ጉዳይ ሁሉንም ሰው ማሳመን አለበት። በመጨረሻ በእነዚያ የታላቁ ተጋድሎ ዘመናት እግዚአብሔር ምን ያህል ፍትሐዊ አምላክ እንደሆነ በመቀበል ጉልበት ሁሉ ይንበረከካል--ሰይጣንና መላእክቱ ጭምር። በዚህም በእግዚአብሔር ላይ የተነሣውን አመፃ ፍትሐዊ አድርጎ የሚያሳይ ምንም ምክንያት አይኖርም። “የመዝገብ መጻሕፍት እንደ ተከፈቱ የክርስቶስም ዓይን በኀጥአን ላይ ሲያርፍ፣ የሠሩትን እያንዳንዱን ኃጢአት አስታወሱ። ከንጽህናና ከቅድስና መንገድ እግሮቻቸው የት ላይ እንዳፈነገጡ፣ ኩራትና ዓመጽ የእግዚአብሔርን ሕግ በመጣስ ምን ያህል ርቀት እንደወሰዷቸው አዩ። ኃጢአትን በማጣጣም ያበረታቷቸው የሚገፋፉት ፈተናዎች፣ እንዲጣመሙ የተደረጉ በረከቶች፣ የተጠሉ የእግዚአብሔር መልእክተኞች፣ ችላ የተባሉ ማስጠንቀቂያዎች፣ ግትርና ጸጸት የለሽ በሆነ ልብ እየተመታ የሚመለሰው የምሕረት ማዕበል እነዚህ ሁሉ በእሳት እንደተጻፉ ፊደላት ሆነው ታዩ…

`“መላው የኃጥዑ ዓለም፣ በሰማይ መንግሥት ላይ ከፍተኛ የመከዳት ኃጢአት በመፈጸም ተከሶ በእግዚአብሔር ፍርድ ሸንጎ ፊት ቆሟል። ይግባኝ የሚሉበት (ጥፋተኛ አይደለንም ብለው የሚከራከሩበት) አንዳች ነገር የላቸውም፤ ማሳበቢያ ዐልባ ናቸው፤ የዘላለም ሞት ቅጣትም ተበየነባቸው።” (ታላቁ ተጋድሎ ገጽ፡ 763)። ጥቅሶቹን ያንብቡ፡ ራእ. 20:9፣ መዝ. 37:20፣ ሚልክ. 4:1-2። እነዚህ ጥቅሶች ስለ ኃጢአት እና ኃጢአተኞች የመጨረሻ ውድመት እና ስለ ጻድቃን ሽልማት ምን ግንዛቤ ይሰጡናል?`

ሰይጣን እና ርኩሳን መላእክቱ በእሳት ባሕር ውስጥ እንዲጠፉ መደረጋቸው መልካም የምሥራች ነው። ኃጢአት እና ኃጢአተኞች ይጠፋሉ። በራእ. 20፡9 መሠረት እሳት ከሰማይ ወርዶ ይበላቸዋል፣ ይጠፋሉ እንጂ ለዘላለም እየተሰቃዩ አይኖሩም። በቀጣዩ ቁጥር “ከዘላለም እስከ ዘላለም” የሚል አገላለጽ ጥቅም ላይ ውሏል። እንደየ ዐውደ- ጽሑፉ መሠረት “ለዘላለም” የሚለው ቃል ሁሌም ቢሆን “ማብቂያ የሌለው” የሚል ፍቺ ቢኖረውም፣ ነገር ግን አንድ ነገር ሙሉ በሙሉ ፍጻሜ እስኪያገኝ ድረስ ማለት ነው።

(ዘፀ. 21:6፣ 1ሳሙ. 1:22፣ 28፣ ይሁዳ 7፣ እና 2ጴጥ. 2:4-6)። በጠፉት ሰዎች ላይ የሚደርሰው ውድመት በራሱ እያወደማቸው የሚኖር ድርጊት ሳይሆን ዘላለማዊ ነው።

እግዚአብሔር ለዘላለም እያሰቃየ የሚኖር አምላክ አይደለም። በመጨረሻ ከሁለቱ ዘላለማዊ አንዱ እያንዳንዱን ሰብዓዊ ፍጡር ይጠብቀዋል። የጠፉት፣ በሚያሳዝን ሁኔታ የኃጢአትን “ደሞዝ”--ይኸውም የዘላለም ሞት ይቀበላሉ። ታዲያ ለእኛ ይገባን የነበረው ሞት እንዳይከፈለን ብቸኛው ተስፋችን በየሱስ ጽድቅ ላይ በመታመን የሚገኘው ለምንድን ነው?