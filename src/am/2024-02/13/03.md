---
title:  ተስፋ--በየሱስ ዳግም ምጽአት
date:   24/06/2024
---

`ጥቅሶቹን ያንብቡ፡ ዮሐ. 14:1-3፣ ቲቶ 2:11-14። ወደፊት ከሚያጋጥሙን ፈታኝ ሁኔታዎች እና ከመጪው የመከራ ወቅት አንጻር እነዚህ ጥቅሶች ያን ያህል አጽናኝ የሆኑት ለምንድን ነው?`


"ልባችሁ አይታወክ" የሚሉት የየሱስ ቃላት እርሱ ፈጽሞ እንደማይተወንና ዳግመኛ ወደ ቤታችን ሊወስደን እንደሚመጣ ያረጋግጡልናል። ይህ ዓለም ቤታችን አይደለም። እነሆ የተሻለው ቀን እየመጣ ነው። በአዲስ ኪዳን መጽሐፍ፣ ከእያንዳንዱ 25 ቁጥር ውስጥ አንዱ ጥቅስ ስለ ጌታ መመለስ ይናገራል። ቀናቶቹ በጽልመት እየተዋጡ ሲመጡና የቤተ ክርስቲያን እና የመንግሥት ጥምረት ጨቋኝ ሕግ ሕይወታችንን አደጋ ላይ ሲጥል፣ የክርስቶስ መምጣት ልባችንን በተስፋ ይሞላል። ጥቅሶቹን ያንብቡ፡ ራእ. 6:15-17፣ ኢሳ. 25:8-9። በእነዚህ ቁጥሮች ስለ ዳኑት እና ስለ ጠፉት የተገለጹ አመለካከቶችን ያስተያዩ። በእነዚህ ሁለት የአእምሮ አወቃቀር መካከል ያለውን ልዩነት የሚያብራራው ምንድን ነው?


`ጻድቃን አስደናቂ የሆነውን የጸጋ ስጦታ ሲቀበሉ፣ ክፉዎች ግን የኃጢአትን አስከፊ መዘዝ ይገነዘባሉ። በእግዚአብሔር ላይ ማመጽ ወደ ፍርሐት፣ ኩነኔ፣ የጥፋተኝነት ስሜት እና በመጨረሻም ወደ ዘላለማዊ ውድመት ይመራል። ለእርሱ የማዳን ጸጋ የምንሰጠው ምላሽ ወደ ይቅርታ፣ ሰላም፣ እና የዳግም ምጽአቱ ዘላለማዊ ደስታ ይመራናል። ጥቅሶቹን ያንብቡ፡ ራእ. 15:3-4፣ ራእ. 19:7። የተዋጁት በክርስቶስ በነጻ ለተሰጣቸው በክብር የተሞላ መዳን ምላሽ የሚሰጡት እንዴት ነው?`


“የክርስቶስ መስቀል፣ የዳኑት ለዘላለም የሚያጠኑት ሳይንሳቸው እና ዝማሬአቸው ይሆናል። በከበረው ክርስቶስ ውስጥ፣ የተሰቀለውን ክርስቶስ ያያሉ… የዓለማት ሁሉ ፈጣሪ፣ የመዳረሻዎች ሁሉ ዳኛ ክብሩን ወደ ጎን ብሎ ለሰው ካለው ፍቅር የተነሣ ራሱን ማዋረዱ መቼም ቢሆን የዩኒቨርስን አድናቆትና ፍቅር የሚያተርፍ ነው” (ታላቁ ተጋድሎ ገጽ፡ 744)። ጥቅሶቹን ያንብቡ፡ ራእ. 12:17፣ ራእ. 17:13-14፣ ራእ. 19:11-16። በጥቅሶቹ የቀረቡትን የክስተቶች ተከታታይነት ልብ ይሏል። እነዚህ ተከታታይነት ያላቸው ክስተቶች ስለ ምድር የመጨረሻው ጦርነት እና ስለ ክርስቶስ የመጨረሻ ድል ምን ይላሉ?
