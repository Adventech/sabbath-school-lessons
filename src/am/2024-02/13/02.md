---
title:  ተስፋ--በመከራው ዘመን
date:   23/06/2024
---

`ጥቅሶቹን ያንብቡ፡ ራእ. 22:11-12፣ ዳን. 12:1-2፣ ኤር. 30:5-7። ከዳግም ምጽአቱ አስቀድሞ ገቢራዊ የሚሆኑ ክስተቶች የትኞቹ ናቸው?`

የአመክሮ ጊዜ መጠናቀቁን ተከትሎ “መንግሥታት ከተመሠረቱበት ጊዜ ጀምሮ እስከዚያ ዘመን ድረስ ታይቶ የማይታወቅ ታላቅ የመከራ ጊዜ ይሆናል።’ ” ራእይ 16 በክፉው ዓለም ላይ የሚፈሱትን ሰባት የመጨረሻ መቅሰፍቶች ይገልጻል። ነገር ግን በግብፅ ላይ እንደ ወረዱት መቅሰፍቶች ሁሉ የእግዚአብሔር ሕዝቦች ከመቅሰፍቶቹ የተጠበቁ ይሆናሉ። በዳንኤል የተሰጠውን ተስፋ ልብ ይበሉ፡ “ ‘ ነገር ግን በዚያን ጊዜ ስማቸው በመጽሐፉ ተጽፎ የተገኘው ሕዝብህ ሁሉ ይድናሉ።’ ” (ዳን. 12፡1)። ጥቅሱ ስለ “ሕይወት መጽሐፍ” እየተናገረ እንደሆነ ይታመናል (ፊልጵ. 4፡3፣ ራእ. 13፡8፣ ራእ. 20፡12፣15፣ ራእ. 22፡19)። ለየሱስ ታማኝ ሆነን እስከኖርን ድረስ ስማችን ከሕይወት መጽሐፍ አይደመሰስም (ራእ. 3፡5)። ጥቅሶቹን ያንብቡ፡ 1ዮሐ. 3:1-3፣ ዮሐ. 8:29፣ ዮሐ. 14:30። ለሚመጣው የመከራ ወቅት ብቸኛው በቂ ዝግጅት ምንድን ነው?


`በመከራው ወቅት የእግዚአብሔር ሕዝቦች ከየሱስ ጋር ምንም ሊለውጠው የማይችል ጥልቅ የግል ግንኙነት ይኖራቸዋል። በማንኛውም ነገር እርሱን ደስ ማሰኘት ፍጹም ፍላጎታቸው ስለሚሆን፣ እርሱ ንጹህ እንደሆነ ሁሉ እነርሱም መንፈስ ቅዱስ በውስጣቸው በሚሠራው ሥራ እንደርሱ ንጹህ ይሆናሉ። በክርስቶስ ልብ ውስጥ ለሰይጣን ማታለያዎች ምላሽ የሚሰጥ አንዳች ነገር አልነበረም። እኛም ይህን የባህሪውን ገጽታ ማንጸባረቅ እንችላለን። ጥቅሶቹን ያንብቡ፡ መዝ. 27:5፣ መዝ. 91:1-11፣ ራእ. 3:10-12። እግዚአብሔር በመከራ ወቅት እንዲያጽናኑን የሰጠን የተስፋ ቃሎች የትኞቹ ናቸው?`


በመከራው ወቅት ያለ አማላጅ እንኖራለን የሚለውን ጽንሰ ሐሳብ በተሳሳተ መንገድ የተረዱ አሉ። እያንዳንዱ ሰው ከየሱስ ጎን ለመቆም ወይም በተቃራኒው ለመሰለፍ የመጨረሻውን ውሳኔ ወስኖ ሲያበቃ፣ የሱስ በሰማይ ቤተ መቅደስ የሚሰጠውን የምልጃ አገልግሎት ያቆማል። ነገር ግን፣ በዚህ ወቅት በገዛ ራሳችን ታምነን ብቻችንን እንቆማለን ማለት አይደለም። የሱስ ሁል ጊዜ ከእኛ ጋር እንደሚሆን ማረጋገጫ ሰጥቶናል (ማቴ. 28፡20)።

ነገሮች በድንግዝግዝ ጨለማ ቢዋጡ እና በዙሪያችን ያለው ዓለም ቢንኮታኮትም--እምነት ግን ጸንቶ ይኖራል። በመከራው ወቅት እምነታችን ስለሚጠነክርና የለዘላለማዊነት ናፍቆታችን ስለሚጨምር ብቸኛው ምኞታችን ከየሱስ ጋር ፍጻሜ ለሌለው ዘመን መኖር ይሆናል።