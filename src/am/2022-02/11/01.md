---
title:  "የሕልሞች ፈቺና ዐዋቂ: ዮሴፍ"
date:  04/06/2022
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ዘፍ. 37; ማቴ. 20:26-27; ሐዋ. 7:9; ዘፍ. 38; ዘፍ. 39; ዘፍ. 40:1–41:36።

> <p>የሣምንቱ ጥናት መሪ ጥቅስ</p>
> “እነርሱም እንዲህ  ተበባሉ ‘ያ ሕልም ዐላሚ መጣ’ ” (ዘፍ. 37:19)።

ዮሴፍ በከነዓን ካየው የመጀመሪያው ሕልም (ዘፍ. 37:1-11) አንስቶ በግብፅ እስኪሞት (ዘፍ. 50:26) ያለውን ታሪክ የሚሸፍነው የዩሴፍ ታሪክ (ዘፍጥረት 37-50) የዘፍጥረት መጽሐፍን መጨረሻ ክፍል ይሸፍናል። እንደ እውነቱ ከሆነ; በዘፍጥረት መጽሐፍ ከተጠቀሰው ማንኛውም የኃይማኖት አባት ታሪክ ይልቅ የዮሴፍ ታሪክ ሰፋ ያለ ቦታ ይዟል። ምንም እንኳ ዮሴፍ ከያዕቆብ ልጆች አንዱ ቢሆንም; በዘፍጥረት መጽሐፍ ከቀረቡ እንደ አብርሃም; ይስሐቅ እና ያዕቆብ ካሉ ታላላቅ የእምነት አባቶች አኳያ ቀርቧል።

ወደፊት እንደምንመለከተው; የዮሴፍ ሕይወት ለሁለት ጠቃሚ ሥነ መለኮታዊ እውነቶችን አጽንኦት ይሰጣል: በመጀመሪያ እግዚአብሔር የገባውን ቃል ይፈጽማል። ሁለተኛ: እግዚአብሔር ክፉን ወደ መልካም መለወጥ ይችላል። በዚህ ሳምንት የመጽሐፍ ቅዱስ ጥናታችን በዮሴፍ የልጅነት ህይወት ዙሪያ ትኩረት እናደርጋለን። ዮሴፍ የያዕቆብ ተወዳጅ ልጅ ሲሆን በሚገርም ሁኔታ ባኣል ሃካሎሞት “ሕልም ዐላሚው” (ዘፍ. 37:19) ወይም ቃል በቃል-የሕልሙ ጌታ የሚል ቅጽል ስም ተሰጥቶታል። ይህ ደግሞ ሕልምን አስመልክቶ የተሰጠውን ጸጋ ያሳያል። ይህ ቅጽል ስም በእጅጉ ይስማማዋል፤ ምክንያቱም ትንቢታዊ ሕልሞችን መቀበል; መረዳትና መተርጎም ብቻ ሳይሆን በሕይወቱ ፍጻሜም ያገኛሉ።

የሰው ልብ በክፋትና እርክስና የተሞላ ቢሆንም እንኳ; አምላካዊው በቸርነት የተሞላ መግቦት የተረጋገጠና የጸና መሆኑን በእነዚህ ምዕራፎች እንደ ገና እንመለከታለን።