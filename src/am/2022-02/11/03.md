---
title:  በዮሴፍ ላይ የተሰነዘረ ጥቃት
date:  06/06/2022
---

ይህን ተከትሎ ሊመጡ የሚችሉ ክስተቶች እጅግ ዘግናኝ ቢሆኑም; ለመረዳት አስቸጋሪ አይደሉም። ከሚጠሉት ጋር ቀረቤታ ወይም ዝምድና ያሎት ከሆነ; ጥላቻው ብዙም ሳይቆይ ወይም ዘግየት ብሎ; ወደ ችግር ብቻ ማምራቱ አይቀሬ ነው።

`በዚህ ቤተሰብ መሃል የሆነውም ይኸው ነበር።  ጥቅሶቹን ያንብቡ: ዘፍ. 37:12-36። አደገኛ; ክፉ እና ዕቡይ ልቦች ምን ሊመስሉ እንደሚችሉ እና ማናችንንም ቢሆን ወዴት ሊመሩን እንደሚችሉ አስመልክቶ ከዚህ ምን እንማራለን?`

ዮሴፍን ወንድሞቹ የጠሉት እግዚአብሔር በሰጠው ሞገስ ቀንተው ስለነበር ሲሆን (ሐዋ. 7:9); ይህ አምላካዊ ሞገስ በቀጣዩ ሂደት እያንዳንዱ እርምጃ የሚረጋገጥ ይሆናል። ዮሴፍ በምድረ በዳ ሲባዝን አንድ ሰው ያገኘውና ይመራዋል (ዘፍ. 37:15)። የዮሴፍ ወንድሞች ሊገድሉት ሲያሴሩ ሮቤል ጣልቃ ገብቶ በምትኩ ጉድጓድ ውስጥ እንዲጣል ሐሳብ አቀረበ (ዘፍ. 37: 20–22)።

በዚህ ስፍራ የተገለጠውን የጥላቻ ዓይነት--በተለይ ደግሞ በገዛ የቤተሰብ አባል ላይ; ለመገመት ይከብዳል። እነዚህ ወጣቶች ይህን ያህል ጭካኔ የተሞላበት ድርጊት እንዴት ሊፈጽሙ ቻሉ? ውሳኔአቸው የገዛ አባታቸው ላይ ሊያሳድር የሚችለውን ተጽእኖ ለአፍታ እንኳ ማሰብ አይችሉም? አባታቸው ለዮሴፍ ማድላቱን ተከትሎ በእርሱ ላይ የቱንም ዓይነት ቅሬታ ሊኖራቸው ቢችል እንኳ--ከልጆቹ በአንደኛው ላይ ይህን ማድረግ የለየለት ወራዳ ተግባር ነው። ይህ; የሰው ልጆች ምን ያህል ክፉ ሊሆኑ እንደሚችሉ የሚያሳይ ብርቱ መግለጫ ነው።

“አንዳንዶቹ ግን በፈጸሙት ተግባር ምቾት አልተሰማቸውም። ከበቀል ተግባራቸው እናገኘዋለን ብለው የጠበቁትን እርካታ አላገኙትም። ከጥቂት ጊዜ በኋላ የተወሰኑ ነጋዴዎች ወደ እነርሱ ሲቃረቡ አዩ። እነርሱም የእስማኤላውያን ነጋዴዎች ሲሆኑ ከዮርዳኖስ ባሻገር ወደ ግብፅ ለመውረድ ቅመማ ቅመም እና ሌሎች ሸቀጦችን በግመል ጭነው ይዘው ይመጡ ነበር። ይሁዳ ወንድማቸውን በዚያ እንዲሞት ከመተው ይልቅ ለእነዚህ ነጋዴዎች እንሽጥላቸው የሚል ሀሳብ አቀረበ። ከሸጡት ከአጠገባቸው ሙሉ በሙሉ የሚገለል ሲሆን እነርሱም ከደሙ ንጹህ ይሆናሉ።”--ኤለን ጂ. ኋይት: የኃይማኖ አባቶችና ነቢያት፤ ገጽ: 235።

የግድያውን ዕቅድ አዘግይተው ወደ ጉድጓድ ከጣሉት በኋለ በንግድ ጉዞ ላይ የነበሩ ነጋዴዎችን አዩ። በዚህ ጊዜ ይሁዳ ወንድማቸውን ለነጋዴዎቹ የመሸጥ ዕቅድ አቀረበ (ዘፍ. 37:26-27)። ዮሴፍ ለምድያማውያን ከተሸጠ በኋላ (ዘፍ. 37:28); እነርሱ ደግሞ በግብፅ ለሚገኝ ሰው የሸጡለት ሲሆን (ዘፍ. 37:2627); ይህም በክብር ለተሞላው የወደፊት ማንነቱ ላይ የተስፋ ጭላንጭል የፈነጠቀ ነበር።

`አጉል የሆነው ባህሪ አንድ ሰው አደርገዋለሁ ብሎ ፈጽሞ አስቦ በማያውቀው ድርጊት የሆነ ጊዜ ከመገለጡ አስቀድሞ መጥፎ ባሕርያትን ለመለወጥ አምላካዊውን ኃይል መሻት በጣም አስፈላጊ የሆነው ለምንድን ነው?`