---
title:  ከቤተሰብ ጋር የተያያዙ ችግሮች
date:  05/06/2022
---

በመጨረሻም ያዕቆብ በምድሪቱ ላይ መኖር ጀመረ። ይስሐቅ “በስደት” ብቻ የኖረ ሲሆን; ያዕቆብ ግን “በከነዓን ምድር ተቀመጠ” (ዘፍ. 37:1 [1962 ትርጉም])። አዎ; በምድሪቱ ላይ መኖር ሲጀምር ችግሮች መከሰት የጀመሩ ሲሆን; ችግሮቹ በቤተሰቡ ውስጥ የተከሰቱ ነበሩ። ይህ ውዝግብ ከመሬት ወይም ከውኃ ጉድጓድ አጠቃቀም ጋር የተያያዘ አልነበረም፤ ይልቁንም በዋነኛነት መንፈሳዊ ችግር ነበር።

`ጥቅሱቹን ያንብቡ: ዘፍ. 37:1-11። ዮሴፍ ወንድሞቹ ያን ያህል እንዲጠሉት ያደረጋቸው ምን ዓይነት ቤተሰባዊ ግንኙነት ነው?`

ገና ከመጀመሪያው; ያዕቆብ በስተ እርጅናው የወለደው ልጁ ዮሴፍ (ዘፍ. 37: 3) ከአባቱ ጋር የተለየ ግንኙነት እንደነበረው እንመለከታለን። ከሌሎቹ ልጆቹ ይልቅ “አብልጦ የሚወደው” (ዘፍ. 37:4) እርሱን ነበር። እንዲያውም አልፎ ተርፎ የልዑል ልብስ የሆነውን (2ሳሙ. 13:18) “በኅብረ ቀለማት ያጌጠ እጀ ጠባብ” (ዘፍ. 37:3) አለበሰው። ይህ ደግሞ አባት; የራሔል የመጀመሪያ ወንድ ልጅ የሆነውን ዮሴፍ; ልክ እንደ በኩር ልጅ ከፍ ከፍ የማድረግ ምስጢራዊ ዕቅድ እንደነበረው ያሳያል።

መጪው ጊዜ የያዕቆብን ምኞት ያረጋግጣል ምክንያቱም ዮሴፍ በመጨረሻ የበኩር ልጅ መብቶችን ይቀበላል (1ዜና: 5:2)። ከዚህ አኳያ የዮሴፍ ወንድሞች አብልጠው ቢጠሉትና በቅን አንደበት ሊያናግሩት ባይሹ; ብዙም የሚገርም አይሆንም (ዘፍ. 37:4)።

ከዚህ በተጨማሪ ዮሴፍ ወንድሞቹ የሚፈጽሙትን ማንኛውንም መጥፎ ድርጊት ለአባቱ ይነግር ነበር (ዘፍ. 37:2) (ዘፍ. 37:2)። መቼም ሰብቀኛን ማንም አይወደውም።

ስለዚህ እግዚአብሔር ከፍ ባለ ቦታ እንደሚያስቀምጠውና ወንድሞቹም በፊቱ እንደሚሰግዱለት የሚጠቁመውን ሕልሙን ሲነግራቸው ወንድሞቹ ይበልጥ ጠሉት። ሕልሞቹ ከአንዴም ሁለቴ በማያወላዳ ሁናቴ መቅረባቸው; እውነተኛ ትንቢታዊ ባህሪ መላበሳቸውን ያሳያል (ዘፍ. 41:32)። ምንም እንኳ ያዕቆብ ልጁን በግልጽ ቢገስጸውም (ዘፍ. 37:10); ክስተቱን በልቡናው ይዞ ትርጉሙን እያሰላሰለ ፍጻሜውን ይጠብቅ ነበር (ዘፍ. 37:11)። ምናልባት እነዚህ ሕልሞች አንድ የሆነ ነገር ሊኖራቸው ይችላል ብሎ በልቡ ሳያስብ አልቀረም። ምንም እንኳ በወቅቱ ትርጓሜውን ባይረዳም--ነገር ግን ትክክል ነበር።

`ጥቅሶቹን ያንብቡ: ማቴ. 20:26-27። በዚህ ስፍራ የተገለጠው ወሳኝ መርኅ ምንድን ነው? መርኁ የሚያስተምረንን ነገር በሕይወታችን ማሳየት የምንችለው እንዴት ነው?`