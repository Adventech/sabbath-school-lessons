---
title:  የአብራም መሄድ
date:  01/05/2022
---

`ጥቅሶቹን ያንብቡ: ዘፍ. 12:1-9። አብራም አገሩን እና ቤተሰቡን ትቶ እንዲሄድ እግዚአብሔር ጥሪ ያደረገለት ለምንድን ነበር? የአብራም ምላሽ ምን ነበር?`

እስከዚህ ጊዜ ድረስ; ቢያንስ በቅዱሳት መጻሕፍት እንደተዘገበው; እግዚአብሔር ለመጨረሻ ጊዜ የተነጋገረው ሰው ኖኅ ሲሆን፤ ይኸውም ከዚህ በኋላ ሌላ ዓለማቀፋዊ ባህሪ ያለው የጥፋት ውሃ ፈጽሞ እንደማያመጣ ከሥጋ ለባሽ ሁሉ ጋር ኪዳን የሚገባበትን (ዘፍ. 9:15-17) ምልክት በሰጠበት ወቅት ነበር። እግዚአብሔር አሁን “በምድር የሚኖሩ ሕዝቦች” በአብራም አማካይነት ይባረካሉ ሲል ለአብራም የሰጠው አዲስ ቃል; “በምድር ላይ ባሉ” ከሚለው ከቀደመ ኪዳን ጋር የተሳሰረ ነው።

ትንቢቱ ፍጻሜ ማግኘት የሚጀምረው ያለፈውን ወደ ኋላ ትቶ በመሄድ ነው። አብራም ለእርሱ የቅርቡ የነበረውን ቤተሰብ; አገር አልፎ ተርፎም ከፊል ማንነት ትቶ ወጣ። ለጉዳዩ ክብደት ስለ መሰጠቱ አመላካች የሆነው “ሂድ” የሚለው ቁልፍ ቃል; በዚህ ዐውድ ለሰባት ጊዜ ያህል ተደጋግሞ ተጠቅሷል። አብራም በመጀመሪያ አገሩን ማለትም “በከለዳውያን ምድር ከምትገኘው ከዑር”; ይኸውም ባቢሎን መውጣት ነበረበት (ዘፍ. 11:31; ኢሳ. 13:19)። ይህ “ከባቢሎን እንዲወጣ” የቀረበለት ጥሪ በመጽሐፍ ቅዱስ ነቢያት ዘንድ ረጅም ታሪክ አለው (ኢሳ. 48:20; ራእ. 18:4)።

የአብራም መሄድ በተጨማሪ ቤተሰቡን ይመለከታል። አብራም አብዛኛውን ሲወርድ ሲዋረድ የመጣውን; የዕውቀት; የትምህርትና የተጽእኖ ቅርሶች ትቶ መሄድ ነበረበት።

ሆኖም እግዚአብሔር እንዲሄድ ያቀረበለት ጥሪ ከዚህ የበለጡ ነገሮችንም ይዟል። የዕብራይስጡ ሌክ ሌካ “ሂድ” ቃል በቃል ትርጉም “ብቻህን ሂድ” ወይም “ራስህ ሂድ” ማለት ነው። አብራም ከባቢሎን የመውጣቱ ዓላማ ከአካባቢው ወይም ከቤተሰቡም በላይ ነበር። ዕብራይስጥኛው ራሱ ለሚለው  ቃል አጽንኦት ይሰጣል። አብራም; የቀደመ ባቢሎናዊ ማንነት ከተላበሰ ያለፈ እርሱነቱ ለማምለጥ; የኔ ያለውን ክፍል መተው ነበረበት።

የዚህ ትቶ የመሄዱ ግብ; እግዚአብሔር የሚያሳየው “ምድር” ይሆናል። የየሩሳሌም ቤተ መቅደስ የሚገነባበትን የሞሪያ ተራራ ለማመልከት (2ዜና 3: 1) ተመሳሳይ ቋንቋ ይስሐቅ ለመሥዋዕት በሚቀርብበት ዐውድ (ዘፍ. 22: 2) እንደገና ጥቅም ላይ ይውላል። አምላካዊው የተስፋ ቃል አንድ የተወሰነ መልክአ ምድርን በመውረስ ብቻ የተወሰነ ሳይሆን የመላውን ዓለም መዳን ጭምር ያካተተ ነው። ይህ ጽንሰ ሀሳብ እግዚአብሔር የምድር ሕዝቦችን ሁሉ እንደሚባርክ የሰጠውን የተስፋ ቃል በድጋሚ ያረጋገጠ ነበር (ዘፍ. 12:2-3)። የዕብራይስጡ በረካ--“መባረክ” የተሰኘ ግስ በዚህ ጥቅስ አምስት ጊዜ ቀርቧል። ይህ ዩኒቨርስ አቀፍ በረከታዊ ሂደት በአብርሃም “ዘር” በኩል የሚሠራ ይሆናል (ዘፍ. 22:18; 26:4; 28:14)። እዚህ ላይ ጥቅሱ የሚያመለክተው በየሱስ ክርስቶስ ፍጻሜ የሚያገኘውን “ዘር” ነው (ሐዋ. 3:25)።

`እግዚአብሔር ወደ ኋላ ምን ትተው እንዲሄዱ ጥሪ እያደረገልዎ ነው? የእግዚአብሔርን ጥሪ በትኩረት ይሰሙ ዘንድ የትኛውን የሕይወትዎ ክፍል መተው ይኖርቦታል?`