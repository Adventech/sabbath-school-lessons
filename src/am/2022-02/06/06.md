---
title:  ለመልከ ጼዴቅ የተሰጠ አሥራት
date:  05/05/2022
---

`ጥቅሶቹን ያንብቡ: ዘፍ. 14:18-24; ዕብ. 7:1-10። መልከ ጼዴቅ ማን ነበር? አብራም ለዚህ ከወዴት እንደመጣ እንኳ የማይታወቅ ለሚመስል ካኅን አሥራቱን የሰጠው ለምን ነበር?`

ምስጢራዊው የመልከ ጼዴቅ ድንገተኛ ክስተት ከዐውድ ውጪ የሆነ ነገር አልነበረም። አብራም በከነዓናውያን ነገሥታት ምስጋና ከቀረበለት በኋላ አሁን ደግሞ እርሱ ለካህኑ ምስጋና ያቀርባል። አብራም አስራቱን በመመለስ የተገለጠ ምስጋናውን ያቀርባል።

መልከ ጼዴቅ የመጣው ሳሌም ከተባለች ከተማ ሲሆን; ትርጓሜው “ሰላም” ማለት ነው። ጦርነት ካስከተለው ውድመት በኋላ የተደመጠ ተስማሚ መልእክት።

በመልከ ጼድቅ ስም ውስጥ የምናገኘው ጼዴቅ ማለትም “ጽድቅ” ከሶዶም ንጉሥ ከበላ (ክፉው) እና ከጎሞራ ንጉሥ ብርሳ (“እርክስና”) በተቃራኒ ቀርቧል። ምናልባት ስማቸው ግብራቸውን ሳይወክል አይቀርም (ዘፍ. 14:2)። መልከ ጼዴቅ ብቅ የሚለው በሌሎች ከነዓናውያን ነገሥታት የተወከለው ዓመጽና ክፋት ከተሻረ በኋላ ነው። በተጨማሪ ይህ ክፍል “ካህን” (ዘፍ. 14:18) ለተሰኘው ቃል የመጀመሪያውን መጽሐፍ ቅዱሳዊ ማጣቀሻ ይዟል። መልከ ጼዴቅ አብራም የራሱን አምላክ ከሚጠራበት (ዘፍ. 14:22) ከ “ልዑል እግዚአብሔር” (ዘፍ. 14:18) ጋር ካለው ጉድኝት የተነሣ; አብራም የሚያመልከው አምላክ ካህን አድርጎ እንደተመለከተው በግልጽ ይታያል። ሆኖም መልከ ጼዴቅ ክርስቶስ እንደሆነ ተደርጎ መወሰድ የለበትም። እርሱ በዚያ ዘመን ሕዝብ መሃል የነበረ የእግዚአብሔር ተወካይ ነው--(see Ellen G. White Comments, The SDA Bible Commentary, vol. 1, pp. 1092, 1093).

መልከ ጼዴቅ በእርግጥ የሰጠው መደበኛውን የካህን አገልግሎት ነበር። እርሱ በ “እንጀራና የወይን ጠጅ” አገልግሎት የሰጠ ሲሆን; ብዙውን ጊዜ አሥራት የመመለስ ዐውድ (ዘዳ. 14:23) ከአዲስ የወይን ጭማቂ ጋር (ዘዳ. 7:13; 2ዜና 31:5) ትስስር አለው። ከዚህ በተጨማሪ አብራምን ይባርከዋል (ዘፍ. 14:19)።

`ይህ በእንዲህ እንዳለ “ሰማይንና ምድርን ለሚገዛ” (ዘፍ. 14:9 [1962 ትርጉም]) እና ፈጣሪ ለሆነው አምላክ በምላሹ “አብራም ካመጣው ሁሉ አሥራትን ሰጠው” ((ዘፍ. 14:20)። ይህ መጠሪያ ማዕረግ የፍጥረት ታሪክ መግቢያን (ዘፍ. 1:1) የሚያነሣ ሲሆን; “ሰማይንና ምድርን” የሚለው ሃረግ ሙሉ በሙሉ ወይም “በሙሉ” የሚል ትርጉም አለው። በመሆኑም; አሥራት የሁሉም ነገር ባለቤት ለሆነው ፈጣሪ አምላክ የምሥጋና መገለጫ እንደሆነ ተደርጎ ይስተዋላል። (ጥቅሶቹን ያስተያዩ: ዕብ. 7:2–6 እና ዘፍ. 28:22)። አሥራት አምልኮ የሚያቀርበው ወገን ለእግዚአብሔር እንደሚሰጠው ስጦታ ሳይሆን; ከእግዚአብሔር እንደሚቀበለው ስጦታ አድርጎ ነው የሚያየው። ምክንያቱም ሲጀመር እግዚአብሔር ሁሉንም በረከቶች ሰጥቶናል። አሥራትን መመለስ ብርቱ የእምነት ማሳያ; ብሎም ታላቅ እምነትን የመገንቢያ ድርጊት የሆነው ለምንድን ነው?`