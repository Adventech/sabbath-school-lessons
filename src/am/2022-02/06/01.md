---
title:  የአብርሃም ሥሮች
date:  30/04/2022
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ዘፍ. 12; ኢሳ. 48:20; ኢሳ. 36:6; 9; ኤር. 2:18; ዘፍ. 13; ዘፍ. 14; ዕብ. 7:1–10።

> <p>የሣምንቱ ጥናት መሪ ጥቅስ</p>
> “አብርሃም ርስት  አድርጎ ወደሚቀበለው ስፍራ እንዲሄድ በተጠራ ጊዜ በእምነት ታዘዘ፤ ወዴት እንደሚሄድ ባያውቅም; እሺ ብሎ ሄደ” ዘፍ. 11:8)።

አ  ሁን በዘፍጥረት መጽሐፍ መኻከል ላይ ደርሰናል። ይህ አማካይ ክፍል (ዘፍ. 12-22) እግዚአብሔር በመጀመሪያ (ለካ ለክሃ) “ሂድ” (ዘፍ. 12:1) ብሎ ጥሪ ካደረገለት ጊዜ አንስቶ ያለውን የአብርሃም ጉዞ የሚሸፍን ሲሆን፤ ይህ ሁኔታ አብርሃም ያለፈ ማንነቱን ትቶ “ሂድ” ወደሚለው የእግዚአብሔር ሁለተኛ ጥሪ እንዲማትርም አድርጎታል (ዘፍ. 22:2)። ሁለተኛው ጥሪ የወደፊት ማንነቱን (በልጁ የሚኖረውን) እንዲተው የመራው ነበር። በመሆኑም አብርሃም ሁል ጊዜ በጉዞ ላይ የነበረ; ሁል ጊዜ መጻተኛና “በእንግድነት” (ዘፍ. 17:8) የሚኖር ሰው ነበር።

የአብርሃም ጉዞ ያለፈ ማንነቱን ፉርሽ አድርጎ በባዶ ያስቀረ ሲሆን; የወደፊቱን ደግሞ የማያየውና ወዴት እንኳ እንደሚሄድ የማያውቅበት ነበር። በእነዚህ ሁለት የእምነት ጉዞ ጥሪዎች መካከል አብርሃም “‘አትፍራ’” (ዘፍ. 15:1) የሚል ድምፅ ሰማ። ይህን አምላካዊ ቃል በሦስት ክፍሎች ከፋፍለን ማለትም በስድስተኛው; በሰባተኛው እና በስምንተኛው ሳምንት የምናጠናው ይሆናል። አብርሃም የእምነት ምሳሌ ነው (ዘፍ. 15:6)። እርሱ በዕብራውያን ቅዱሳት መጻሕፍት የእምነት ሰው ሆኖ ይታወሳል (ነኽ. 9:7-8)። በተጨማሪ በአዲስ ኪዳን መጽሐፍት እንደምንመለከተው; አብርሃም በብሉይ ኪዳን ከተጠቀሱት ስመ ጥር የእግዚአብሔር ሰዎች አንዱ ነው። በዚህ ሳምንት ጥናታችን ይህ የሆነበትን ምክንያት እንመለከታለን።