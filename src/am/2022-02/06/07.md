---
title:  ተጨማሪ ሀሳብ
date:  06/05/2022
---

የሚከተለውን ጽሑፍ ያንብቡ:“አብራም በከነዓን” ገጽ  142 – 159: የኃይማኖት አባቶችና ነቢያት። “የክርስቶስ ቤተ ክርስቲያን በረከት የሚፈልቅባት ስፍራ ልትሆን ይገባል። አባላቶቿ ሌሎችን ሲባርኩ እነርሱ ራሳቸው በረከት ይቀበላሉ። እግዚአብሔር አንድን ሕዝብ በመላው ዓለም ፊት የመምረጡ ዓላማ እንደ ገዛ ወንዶች እና ሴቶች ልጆቹ አድርጎ ሊቀበላቸው ብቻ ሳይሆን፤ በእነርሱ አማካይነት የመለኮታዊውን ብርሃን ጥቅሞች ለዓለም ለመስጠት ጭምር ነው። ጌታ አብርሃምን የመረጠው ለእግዚአብሔር የተለየ ወዳጅ እንዲሆን አልነበረም። ይልቁንም ጌታ ለሕዝቦች ለመስጠት የተመኘውን የከበሩ እና በዓይነታቸው ልዩ የሆኑ መብትና ጥቅሞች የሚያስተላልፍ መሣሪያ ይሆን ዘንድ ነው። ዙሪያው በምግባረ ብልሹ ጽልመት ቢዋጥም; እርሱ ግን ብርሃን መሆን ነበረበት።

“እግዚአብሔር ልጆቹን በብርሃንና በእውነት የሚባርከው የዘላለማዊ ሕይወት ስጦታ ባለቤት እንዲሆኑ ብቻ ሳይሆን; በዙሪያቸው ያሉ መንፈሳዊ ብርሃን እንዲያገኙ ጭምር ነው… ‘እናንት የምድር ጨው ናችው’። እግዚአብሔር ልጆቹን ጨው የሚያደርጋቸው ራሳቸው ተጠብቀው እንዲቆዩ ብቻ ሳይሆን; ሌሎችም ተጠብቀው በመኖራቸው ረገድ ወኪል እንዲሆኑ ጭምር ነው… “እርስዎ በእግዚአብሔር ቤት እንደ ሕያው ድንጋዮች እያንጸባረቁ ይገኛሉ?… በእያንዳንዱ የዕለት ከዕለት ተግባር አዎንታዊ ተጽእኖ እስካላሳደረብን ድረስ ትክክለኛ ኃይማኖት አለን ብለን መናገር አንችልም። በሕይወት ዘመን እንቅስቃሴአችን የሚሸመን ተጨባጭ መልካምነት ሊኖረን ይገባል። የሚለውጠው የክርስቶስ ጸጋ በልቦቻችን ሊኖር የግድ ነው። እኔነትን ልናኮሰምን; ክርስቶስን ግን ልናገዘፍ ይገባናል፤:”— Ellen G. White, Reflecting Christ, p. 205.

**የመወያያ ጥያቄዎች**

`1.“ ‘እባርክሃለሁ… ለሌሎች በረከት ትሆናለህ’ ” (ዘፍ. 12: 2)። መባረክ ማለት ምን ማለት ነው? እኛም እንደ አብራም ያንኑ አምላክ የምናገለግል ሰዎች እንደመሆናችን; ለሌሎች በረከት መሆን የምንችለው እንዴት ነው?`

`2.አብርሃም ሚስቱን እህቴ ናት ብሎ በተናገረው ግማሽ ውሸት ውስጥ የነበረው ችግር ምንድን ነው? የከፋው የቱ ነው--ሙሉ በሙሉ ውሸት መናገር ወይስ ጥቂት እውነት መቀላቀል? ይህም ሆኖ በቴክኒክ ደረጃ ሲታይ መዋሸት ነበር?`

`3.የሶዶም ንጉሥ ለአብራም ያቀረበለትን የድርድር ሀሳብ የተመለከቱትን እነዚህን ጥቅሶች በድጋሚ ያንብቡ: ዘፍ. 14: 21-23። እንዲህ ዓይነቱን ምላሽ ለምን ሰጠ? ከዚህ ታሪክ ምን ጠቃሚ ትምህርት ማግኘት እንችላለን? ንጉሡ ያቀረበለትን የድርድር ሀሳብ ለመቀበል ቢወስን ኖሮ አብራም ፍትሐዊ ሊሆን የማይችለው ለምን ነበር?`