---
title:  የዘፍጥረት የዘር ሐረግ
date:  25/04/2022
---

ኖኀ ለቅድመ ጥፋት ውሃ እና ድኅረ ጥፋት ውሃ ሥልጣኔ እንደ አገናኝ ድልድይ ሆኖ ያገለግላል። ለዚህም በእርሱ ዘመን ዙሪያ የነበረውን ክስተት የሚያወሱ መረጃዎች ግንዛቤ ይሰጡናል። በመጨረሻዎቹ ሁለት ጥቅሶች የምናገኘው ታሪክ (ዘፍ. 9:28-29) ከኋለኛው የአዳም ትውልድ ዘመን ጋር ያስተሳስረናል (ዘፍ. 5:32)። አዳም የሞተው የኖኅ አባት; ላሜህ 56 ዓመት ሲሞላው ስለነበር; ኖኅ ስለ አዳም የተነገሩ ታሪኮችን በትክክል ሰምቷል ተብሎ ይታመናል። ይህን ታሪክ ደግሞ ከጥፋት ውሃ በፊትም ሆነ በኋላ ላሉ ትውልዶቹ ሊያስተላልፍ ይችላል።

`ጥቅሶቹን ያንብቡ: ዘፍ. ምዕ. 10። የዚህ የዘር ሐረግ በመጽሐፍ ቅዱስ መስፈር ዓላማው ምንድን ነው? (ሉቃ. 3:23-38)`

መጽሐፍ ቅዱሳዊው የዘር ሐረግ ሦስት ተግባሮች አሉት። በመጀመሪያ-በተጨባጭ ከኖሩና ከሞቱ እንዲሁም ቀኖቻቸው በትክክል ከተቆጠሩ ሰዎች ጋር ዝምድና ለሚፈጥሩ የመጽሐፍ ቅዱስ ክስተቶች ታሪካዊ ባህሪያት አጽንኦት ይሰጣል። ሁለተኛ--ከጥንት ጀምሮ ጸሐፊው እስከሚገኝበት ዘመን ያለውን ተያያዥነት ያሳያል; ደግሞም ቀደም ብሎ ከነበረው ጸሐፊ ጋር ግልጽ ትስስር ይፈጥራል። ሦስተኛ:-የሰውን ዘር ደካማነት; የኃጢአት እርግማን ያስከተለውን አሳዛኝ ውጤት እና በቀጣይ ትውልዶች ላይ ያስከተለውን ገዳይ ውጤት ያስታውሰናል።

እዚህ ላይ የ “ካም”; “ሴም” እና “ያፌት” የዘር ሃረግ ምደባ ግልጽ የሆኑ መመዘኛዎችን እንደማይከተል ልብ ማለቱ ተገቢ ነው። ወደ ግብፅ የወረደው የያዕቆብ ቤተሰብ ቁጥር 70 ነበር (ዘፍ. 46:27) እንዲሁም በእስራኤል የምድረ በዳ ጉዞ 70 የእስራኤል አለቆች ነበሩ (ዘፀ. 24:9)። በ70ዎቹ የቤተሰብ አባላት እና በ70ዎቹ አለቆች መካከል ያለው የጥምረት ጽንሰ ሀሳብ; እስራኤል እንደ ሕዝብ ያላትን ተልዕኮ ይጠቁማል። “ልዑል ለአሕዛብ ርስታቸውን በሰጠ ጊዜ; የሰውንም ዘር በለያየ ጊዜ; በእስራኤል ልጆች ቁጥር ልክ; የአሕዛብን ርስት ድንበር ለየ” (ዘፀ. 32:8)።

ይህ መረጃ በአዳም እና በኃይማኖት አባቶች መካከል ያለውን ቀጥተኛ ግንኙነት ያሳየናል። እነዚህ ሁሉ ከአዳም አንስቶ ታሪካቸው በተጨባጭ የተዘገበና በገሃድ የኖሩ ሰዎች ናቸው። የኃይማኖት አባቶች ከእነዚያ ጥንታዊ ክስቶች ጋር ቀጥተኛ ግንኙነት የነበራቸውና በግል ምስክር ሆነው እንዳለፉባቸው በተጨማሪ እንድናስተውል ይረዳናል።

`ጥቅሶቹን ያንብቡ: ማቴ. 1:1-17። እነዚህ ሁሉ ሰዎች ምን ያህል የታሪክ አካል እንደነበሩ አስመልክቶ ይህ ምን ያስተምረናል? ሰዎቹ በተጨባጭ ኖረው ያለፉ መሆናቸውን ማወቅና ማመን ለእምነታችን አስፈላጊ የሆነው ለምንድነው?`