---
title:  ለጥፋት ውሃ ዝግጅት ማድረግ
date:  17/04/2022
---

`ጥቅሶቹን ያንብቡ: ዘፍ. 6:13-7:10። ከዚህ አስደናቂ የቀደመ የሰው ልጅ ታሪክ ምን ትምህርት ማግኘት እንችላለን?`

እንደ ዳንኤል ሁሉ ኖኅ የዓለምን ፍጻሜ የሚተነብይ ነቢይ ነው። “መርከብ” (ቴቫህ) የተሰኘው የዕብራይስጥ ቃል (ዘፍ. 6:14) እስራኤልን ከግብፅ የሚያድነው ህጻኑ ሙሴ ተደብቆ በዓባይ ላይ የሰፈፈበትን ቅርጫት ለማመልከት ጥቅም ላይ የዋለ; እምብዛም ያልተለመደ ተመሳሳይ የግብፅ የውሰት ቃል ነው (ዘፀ. 2:3)።

እንዲሁም አንዳንዶች አጠቃላዩ የመርከቡ አወቃቀር ከማደሪያው ታቦት ጋር የሚመሳሰል መሆኑን ተመልክተዋል (ዘፀ. 25:10)። መርከቡ የሰው ልጆች በሕይወት እንዲተርፉ እንደሚያስችል ሁሉ; የእግዚአብሔር በሕዝቡ መካከል መገኘት ምልክት የሆነው የምስክሩ ታቦትም (ዘፀ. 25:22) እርሱ ለሕዝቦቹ ደኅንነት የሚሠራውን ሥራ ያመላክታል።

“ኖኅም ሁሉን እግዚአብሔር እንዳዘዘው አደረገ” (ዘፍ. 6:22) የሚለው ሃረግ የዝግጅት ሂደቱን መጠናቀቅ ያሳያል። የኖኅን ድርጊት በሚያመለክተው ክፍል ውስጥ የተጠቀሰው “አደረገ” (አሳህ) የሚለው ግስ; እግዚአብሔር ትእዛዝ በሰጠው ክፍል ውስጥ የሚጀምረው “ሥራ” (አሳ) (ዘፍ. 6:14) የተሰኘ ግስ; አምስት ጊዜ (ሥራ; አብጅ; ሥራት; አብጅላት; ሥራት) ተደጋግሞ ቀርቧል (ዘፍ. 6:14-16)። ይህ በእግዚአብሔር ትእዛዝ እና በኖኅ ምላሽ መካከል የሚስተዋል መስተጋብር; ኖኅ--እግዚአብሔር እንዲያደርግ (አሳህ) ለነገረው ነገር የነበረውን ፍጹም መታዘዝ ያሳያል። እንዲሁም ይህ አባባል የማደሪያው ድንኳን ከሚገነባበት ዐውድ ጥቅም ላይ መዋሉ ትኩረት የሚስብ ነው (ዘፀ. 39:32; 42 ዘፀ. 40:16)።  “እግዚአብሔር ለኖኅ የመርከቡን ትክክለኛ ርዝመት; ወርድና ከፍታ ከማሳወቁ በተጨማሪ ስለ ግንባታው ዝርዝር የሆነ መመሪያ ሰጥቶት ነበር። ሰብዓዊው ማስተዋል ያንን ግዙፍ; ጠንካራና ብቃት የነበረውን መርከብ ንድፍ ለማውጣትና ለመተግበር አይሆንለትም ነበር። በመሆኑም እግዚአብሔር የመርከቧ ንድፍ አውጪ--ኖኅ ደግሞ የግንባታው ባለሙያ ነበር።” (የኃይማኖት አባቶችና ነቢያት: ገጽ 95)።

አሁንም በመርከቡ እና በማደሪያው ድንኳን መካከል ያለው ተመሳሳይነት የጋራ የመዋጀት ተግባራቸውን ያረጋግጣል። በመሆኑም የኖህ ታዛዥ መሆን የእግዚአብሔር የማዳን እቅድ አካል ሆኖ ተገልጿል:: ኖኅ የዳነው እግዚአብሔር ያዘዘውን ለማድረግ የሚያስችል እምነት ስለነበረው ብቻ ነው (ዕብ. 11:7)። ኖኅ ራሱን በመታዘዝ የሚገልጥ ብቸኛውና ታላቅ ቦታ የሚሰጠው; ከንቱ ያልሆነ እምነት ቀደምት ምሳሌ ነበር (ያዕ. 2:20)።

ባጭሩ; ምንም እንኳ ኖኅ “በእግዚአብሔር ፊት ሞገስ” ቢያገኝም (ዘፍ. 6:8); ለአምላካዊው ፈቃድ በታማኝነት እና በመታዘዝ መመላለሱ; ለዚህ ለእርሱ አስቀድሞ ለተሰጠው ጸጋ ምላሽ ነበር። ይህ በእኛ በሁላችንም መሆን የለበትም?

`ጥቅሶቹን ያንብቡ: 2ጴጥ. 2:5-9። ለምንድን ነው የኖኅ ቤተሰቦች ብቻ የዳኑት? ዓለምን ስለ መጪው ፍርድ በማስጠንቀቅ ረገድ ስለሚኖረን ሚና ከኖኅ ታሪክ ምን ትምህርት እናገኛለን?`