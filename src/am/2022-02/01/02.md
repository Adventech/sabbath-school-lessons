---
title:  የሥነ ፍጥረት አምላክ
date:  27/03/2022
---

`ጥቅሶቹን ያንብቡ: መዝ. 100:1-3። የፍጥረት አምላክ ለሆነው ጌታ እግዚአብሔር የሰብዓዊው ፍጡር ምላሽ ምንድን ነው? ለምን?`

በዘፍ. ምዕ. 1 የፍጥረት ታሪክ ቀዳሚው መልእክት “እግዚአብሔር” ነው። ይህን ደግሞ “በመጀመሪያ እግዚአብሔር” (ዘፍ. 1:1) በሚለው መልእክት አስቀድመን ሰምተናል። በዘፍ. 1:1 በመጀመሪያው መስመር (ዘፍ. 1:1) ላይ የቀረበው “እግዚአብሔር” የሚለው ቃል የጥቅሱ አማካይ እንደመሆኑ; ለዚህ አምላክ ሊሰጥ የሚገባውን አጽንኦት ለማጉላት ሲባል በዕብራውያን የአምልኮ ትውፊታዊ ዝማሬ ውስጥ በጠንካራ የሆሄያት ድምጸቶች ተመልክቷል። ይህን የፍጥረት ሥራ አስመልክቶ የቀረበው ጽሑፍ የሚጀምረው የፍጥረት ደራሲ ለሆነው አምላክ አጽንኦት በመስጠት ነው።

በተጨባጭ እንደምንመለከተው የኦሪት ዘፍጥረት መጽሐፍ የሚጀምረው እግዚአብሔርን በሁለት የተለያዩ አቀራረቦች በማስቀመጥ ነው። የመጀመሪያው የፍጥረት ዘገባ (ዘፍ. 1:1-2; 4) እግዚአብሔርን የሚያስቀምጠው; በእጅጉ ከሰው ልጆች ርቆ የሚገኝ; ከተለመደው አካላዊ ሕልዎት ባሻገር ባህሪ ያለው አድርጎ ሲሆን; ኤሎሂም የተሰኘ ስሙ አለቅነቱን ይናገራል። ኤሎሂም የእርሱን ከሁሉ ልቆ መገኘት እና ኃያልነት የሚናገር ሲሆን; ኤሎሂም በብዙ ቁጥር ጥቅም ላይ ሲውል ደግሞ ንጉሥነቱን እና ከአካላዊ ሕልዎቱ ባሻገር ያለውን ባህሪያዊ ጽንሰ ሀሳብ ይገልጻል።

ሁለተኛው የፍጥረት ዘገባ (ዘፍ.2:4-25) እግዚአብሔር በቅርብ ያለ; ግላዊ ማንነትና ሕልዎት ያለው አምላክ መሆኑን የሚገልጽ ሲሆን; ያሕዌ-የተሰኘ ስሙ ብዙዎች እንደሚያምኑት መቀራረብንና ዝምድናን ያመለክታል። በፍጥረት ዙሪያ የተመለከተው ጥቅስ በአጠቃላይ እግዚአብሔርን እንድናመልክ የቀረበ የማያወላውል ተማጽኖ ነው። በመጀመሪያ የእግዚአብሔርን ወሰን የለሽ ታላቅነት ብሎም ኃያልነት ማወቅ እና በተመሳሳይ እኛን እንደ መፍጠሩ እርሱ እግዚአብሔር አምላክ መሆኑን ማወቅ (መዝ. 100:3) እና መተማመናችን በእርሱ ላይ የተመሠረተ መሆኑን መገንዘብ ይኖርብናል። የመዝሙር መጽሐፍ በአመዛኙ ከፍጥረት አምልኮ ጋር የተሳሰረው ለዚህ ነው (መዝ. 95:1-6; 139: 13-14 [ከራእ. 14:7 ጋር ያስተያዩ])

ይህ የንጉሥነቱን እና የኃያልነቱን ሁለት ገጽታ በአንድ የሚያስቀምጥ: ማለትም በአንድ በኩል ንጉሥ እና ኃያል--በሌላ በኩል በቅርባችን ያለ; አፍቃሪና ከእኛ ጋር በግንኙነት መስመር ውስጥ የሚገኝ አምላክ የመሆኑ ዕይታ; እንዴት በእግዚአብሔር ፊት በአምልኮ ልንቀርብ እንደሚገባ የሚያመላክት አስፈላጊ ነጥብ ይዟል። በፍርሐት እና በአክብሮት የተሞላ አምልኮ--ከደስታ; ከአምላካዊው ቅርብ የመሆን ዋስትና; ከይቅር ባይነትና ከፍቅር ጋር አብሮ ይሄዳል (መዝ. 2:11)። እግዚአብሔር የቀረበባቸው ሁለት ቅደም ተከተሎች በራሳቸው ትርጉም ያላቸው ናቸው: የእግዚአብሔር ቅርብ የመሆን ተሞክሮና የሕልዎቱ አብሮነት; የአምላካዊውን ሊደረስበት በማይችል ርቀት የመኖር ተሞክሮ ይከተላል። የእግዚአብሔርን ታላቅ አምላክነት ስንገነዘብ ብቻ ጸጋውን ማድነቅ እና አስደናቂ ብሎም አፍቃሪ ስለ ሆነው ስለ እርሱ በሕይወታችን መገኘት በመንቀጥቀጥ ሐሴት ማድረግ እንችላለን።

`እርሱ በአንድ በኩል ዓለማትን ደግፎ የያዘና የማይመረመር ግዙፍ ሥልጣንና ኃይል ባለቤት ሲሆን; በሌላ በኩል ደግሞ ለእያንዳንዳችን እጅግ ቅርብ መሆን ይችላል። ይህ አስደናቂ እውነት እጅግ ድንቅ የሆነው ለምንድን ነው?`