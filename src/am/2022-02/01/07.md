---
title:  ተጨማሪ ሀሳብ
date:  01/04/2022
---

Ellen G. White, “Science and the Bible,” pp. 128,  129, in Education; “The Creation,” in The Story of Redemption, pp. 21, 22. “የሥነ ፍጥረት መጽሐፍ እና የራእይ መጽሐፍ የአንድን ምጡቅ አእምሮ አስደናቂ ባህሪያት የያዙ እንደመሆናቸው; ስምሙ ለዛ ባለው ቃና ከመናገር ባለፈ ሌላ ሊሆኑ አይችሉም። በተለያዩ ዘዴዎችና በልዩ ልዩ ቋንቋዎች ተመሳሳይ የሆኑ ታላላቅ እውነቶችን ይመሰክራሉ። ሣይንስ ከዚህ ቀደም ያልተደረሰባቸውን አስደናቂ አዳዲስ ነገሮች እያገኘ ነው። በትክክል እስከተስተዋሉ ድረስ ከሣይንስ ግኝቶች መሃል አንዳቸውም ከመለኮታዊው መገለጥ ጋር አይጋጩም። ይልቁንም አንዱ በሌላው ላይ ብርሃን ይፈነጥቃል። እርሱ በሚሠራባቸው ሕጎች ውስጥ አንድ ነገር በማስተማር ከእግዚአብሔር ጋር እንድንተዋወቅ ያደርጉናል።

“ሆኖም በተፈጥሮ ውስጥ ከሚታዩ እውነታዎች ባፈነገጠ መንገድ የተቀመሩ ትርጉሞች በሣይንስ እና በአምላካዊው መገለጥ መካከል ግጭት እንዲከሰት መንስዔ ሆነዋል። በዚህም; የቅዱሳት መጻሕፍት ትርጓሜዎች በአምላካዊው ቃል ላይ ያላቸውን ጉልበት ለማመንመን እና ለማጥፋት እንዲያስችሉ ሆነው ተቀምረዋል። የሥነ ምድር (ጂኦሎጂ) የትምህርት ዘርፍ ከሙሴ የፍጥረት ዘገባ ቀጥተኛ ፍቺ ጋር የሚቃረን አስተምህሮ ሲሰጥ ኖሯል። ምድር በዝግመታዊ ለውጥ ድብልቅልቅ ሁናቴ ውስጥ አልፋ የዛሬውን ገጽታ ለመላበስ በሚሊዮን የሚቆጠሩ ዓመታት ፈጅቶባታል ከሚለው የሣይንስ ግኝት ጋር መጽሐፍ  ቅዱስን ለማስማማት ሲባል--የፍጥረት ቀናት በሺዎች ብሎም በሚሊዮን የሚቆጠሩ ዓመታትን የሚሸፍኑ; እጅግ አድርገው የተለጠጡና ይህን ያህል ዘመን ተብሎ ሊወሰን የማይችል ግምታዊ ስሌት አካል እንዲሆኑ ተደርጓል። “እንዲህ ዓይነቱ መደምደሚያ ላይ መድረስ ፈጽሞ ምክንያት የለሽና ተገቢ ያልሆነ ነው። የመጽሐፍ ቅዱስ ዘገባ ከራሱም ሆነ ከተፈጥሮ አስተምህሮ ጋር ስምሙ ነው።”—Ellen G. White, Education, pp. 128, 129.

**የመወያያ ጥያቄዎች**

`1.እኛ መንፈሳዊውን አስተምህሮ እንቀስም ዘንድ በተጨባጭ ታስበው የተዘጋጁት የፍጥረት አጀማመር ዘገባዎች “አፈ ታሪክ” እንደ ነበሩ አድርገን የምንቀበል ከሆነ የእምነታችን ንጽህና የሚናጋው ለምንድን ነው? የፍጥረት አጀማመር ዘገባዎች በታሪክ የተደገፈ ተጨባጭነት የላቸው ይሆን? እንደ ተቀሩት የመጽሐፍ ቅዱስ ታሪኮች ሁሉ በዘፍጥረት የቀረቡትም “በታሪክ የተደገፉ” መሆናቸውን የመጽሐፍ ቅዱስ ደራሲ ያውቅ እንደ ነበር የሚጠቁሙ ምን ዓይነት ፍንጮች ከአምላካዊው ቃል እናገኛለን? የሱስ ዘገባዎቹ ታሪካዊ ተጨባጭነት እንዳላቸው አስመልክቶ የሰጠው ምስክርነት ምን ነበር?`

`2.የዘፍጥረት ታሪክ ምድርን በመጋቢነት ስለመንከባከብ አስፈላጊነት አስመልክቶ ምን ያስተምረናል? ከዚህ ጎን ለጎን እጅግ ከባድ ፈተና የሆነውን; ከፈጣሪ በተቃራኒ ራሷን ተፈጥሮን የማምለክ አደጋን አስወግደን የምድራችን ጥሩ መጋቢዎች መሆን የምንችለው እንዴት ነው? (ሮሜ 1:25)`

`3.ምንም እንኳ ኃጢአት በሺዎች ለሚቆጠሩ ዓመታት ከፍተኛ ውድመትና ጥፋት ቢያደርስም “እጅግ መልካም” የነበረው የቀደመው ፍጥረት ድንቅነት; ውበትና ሞገስ ዛሬ ድረስ ስለ እግዚአብሔር መልካምነትና ኃያልነት በብርቱ መንገድ የሚገልጥልንና የሚናገረን እንዴት ነው?`