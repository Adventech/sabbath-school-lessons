---
title:  ዮሴፍ ወንድሞቹን ፊት ለፊት መጋፈጡ
date:  13/06/2022
---

`ጥቅሶቹን ያንብቡ: ዘፍ. ምዕ. 42። እዚህ ላይ ምን ተከሰተ? ሰብዓዊው ፍጡር በክፋትና ስህተት የተሞላ ቢሆንም ይህ አምላካዊውን በጎነት እንዴት ይገልጻል?`

ረሃቡ ያዕቆብ ልጆቹ ወደ ግብፅ ወርደው እህል ይገዙ ዘንድ እንዲልካቸው አስገደደው። የሚገርመው ይህን ሀሳብ ያመነጨው ያዕቆብ ነበር (ዘፍ. 42:1)። ከቁጥጥሩ ውጭ በሆኑ ሁናቴዎች ሰለባ የሆነው አሳዛኙ አዛውንት; ከብዙ ጊዜ  በፊት አልቅሶ እርሙን ካወጣበት ልጁ ጋር እንደገና የሚገናኝበትን አስገራሚ ሁናቴ ሳያውቀው ይቀይሳል።

በዚህ አምላካዊውን ቸርነት ባህሪ የተላበሰ ዳግም መገናኘት ውስጥ ሁለት መሠረታዊ ባህሪያት ጎልተው ይታያሉ። በመጀመሪያ: የዮሴፍ ሕልም ፍጻሜ ሆኖ ይታያል። “ ‘…የእናንተ ነዶዎች ዙሪያዋን ከበው ለእኔ ነዶ ሰገዱላት’ ” (ዘፍ. 37:7) በሚል በዮሴፍ ትንቢታዊ ሕልሞች አስቀድመው የተነገሩት ክስተቶች አሁን ፍጻሜ እያገኙ ነው። ዮሴፍ “የምድሪቱ ገዥ” (ዘፍ. 42:6) እና “የአገሩ ጌታ” ነበር (ዘፍ. 42:30;33)። ዮሴፍ የነበረው ከፍተኛ ማዕረግ ወንድሞቹ ይገኙበት ከነበረው ችግረኛ ሁናቴ በእጅጉ የተለየ ነበር: “የዮሴፍ ወንድሞችም እንደ ደረሱ; ከፊቱ ቀርበው ወደ ምድር ለጥብለው እጅ ነሱት” (ዘፍ. 42:6)። ይህን ያደረጉት በዮሴፍ ሕልም ያፌዙት እና ፍጻሜ ማግኘቱን የተጠራጠሩት እነዚያው 10 ወንድሞቹ ነበሩ (ዘፍ. 37:8)።

በሁለተኛ ደረጃ: ይህ በአምላካዊው ቸርነት እውን መሆን የቻለ ዳግመኛ መገናኘት እንደ ምላሽ ሆኖ ተገልጾአል። በሁለቱ ክስተቶች መካከል ያስተጋባው አነጋገርና ጭብጥ ለሠሩት በደል ቅጣት የመቀበል ባህሪ እንዳለው ያሳያል። “ተባባሉ” (ዘፍ. 42:21) የሚለው ቃል; በዮሴፍ ላይ ማሴር ሲጀምሩ ጥቅም ላይ ውሎ ነበር (ዘፍ. 37:19)። ወንድማማቾቹ በእስር ቤት እንዲቆዩ መደረጉ (ዘፍ. 42:17) የዮሴፍን በእስር ቤት መቆየት ያስተጋባል (ዘፍ. 40: 3-4)። እንደውም; የዮሴፍ ወንድሞች አሁን በእነርሱ ላይ እየደረሰ ያለውን ነገር ከ20 ዓመታት በፊት በወንድማቸው ላይ ካደረጉት ጋር ያነጻጽራሉ። “እርስ በርሳቸውም; ‘ይኸው በወንድማችን ላይ ባደረስነው በደል ምክንያት ቅጣታችንን እየተቀበልን ነው። እርሱ እንደዚያ ተጨንቆ ስለ ሕይወቱ ሲማጠነን; እኛ አልሰማነውም ነበር፤ ይህ መከራ የደረሰብንም በዚሁ ምክንያት ነው’ ተባባሉ።” (ዘፍ. 42:41)።

“ ‘ደሙ ከእጃችን ይፈለጋል’ ” (ዘፍ. 42:22) ሲል ሮቤል የተናገራቸው ቃላት “ ‘የሰው ደም አታፍስሱ’ ” (ዘፍ. 37:22) በማለት ቀደም ሲል የሰጠውን ማስጠንቀቂያ የሚያስተጋባ ሲሆን; አሁን እየተጋፈጡ ባለው ሁናቴና ቀደም ሲል ባደረጉት መካከል ላለው ግንኙነት አጽንኦት ይሰጣል።  አብዛኞቻችን ይቅርታ እንድንጠይቅ የሆንባቸውን በእርግጠኝነት አድርገናል። ላደረግነው ነገር; በተቻለ የምንችለው እንዴት ነው? በተጨማሪ እግዚአብሔር አማካኝነት የሰጣቸውን የይቅርታ ተስፋዎች መቀበላችን ወሳኝ የሆነው ለምንድን ነው (ሮሜ 5:7–11)?  ነገሮች ልንክስ በየሱስ በእጅጉ