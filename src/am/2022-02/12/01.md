---
title:  "ዮሴፍ: የግብፅ ልዑል"
date:  11/06/2022
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ዘፍ. 41:37–46; 1ነገሥ. 3:12; ዘፍ. 42; ሮሜ 5:7–11; ዘፍ. 43; ዘፍ. 44; ዘፍ. 45።

> <p>የሣምንቱ ጥናት መሪ ጥቅስ</p>
> “ከዚያም ፈርዖን ዮሴፍን; ‘በመላይቱ የግብፅ ምድር ላይ ኃላፊ አድርጌሃለሁ’ አለው” (ዘፍ. 41:41)።

አሁን ዮሴፍ የግብፅ መሪ በመሆኑ; ማንነቱን የማያውቁት ወንድሞቹ በፊቱ ይሰግዳሉ (ዘፍ. 42)። ዮሴፍ ወንድሞቹ ከታናሽ ወንድማቸው ብንያም ጋር ተመልሰው እንዲመጡ ሲያስገድዳቸው በትህትና እሺታቸውን ያሳያሉ (ዘፍ. 43)። የብንያም ደኅንነት ጉዳይ ቢያሳስባቸውም (ዘፍ. 44) ይህ “እንደ ፈርዖን” የተመለከቱትን ብርቱ ሰው በጎነት ያሳያቸው ዘንድ ተማጽኖ ያቀርባሉ። በመጨረሻ ዮሴፍ ማንነቱን ሲገልጥላቸው; እነርሱ ያን ቢያደርጉም; ነገር ግን እግዚአብሔር ያን ሁሉ ወደ መልካም እንደለወጠው ይገነዘባሉ።

የሚገርመው; ይህ እንደ ዮሴፍ ስኬት የታሰበው ተያያዥነት ያለው አጠቃላይ ክስተት; በአብዛኛው የሚያወሳው በወንድሞቹ ንስሐ ዙሪያ ነው። ከዮሴፍ ወደ አባታቸው ያደረጓቸው የጉዞ ምልልሶች; እንዲሁም የገጠሟቸው መሰናክሎች በዮሴፍ እና በአባታቸው ላይ ያደረጓቸውን ዕኩይ ድርጊቶች እንዲያስታውሱና በእግዚአብሔር ላይ የፈጸሙትን ዐመጻ እንዲገነዘቡ አድርጓቸዋል። የዮሴፍ ወንድሞች እነዚህን የገጠሟቸውን ፈታኝ ተሞክሮዎች እንደ መለኮታዊ ፍርድ ቆጥረዋቸዋል። ሆኖም የክስተቱ መደምደሚያ የሁሉንም ስሜት ፈንቅሎ በደስታ ዕንባ ያራጨ ቢሆንም; ኢ-ፍትሐዊ የክፋት ድርጊት ለፈጸሙት; ለእነርሱ; የይቅርታ መልዕክት ይዟል።