---
title:  ተጨማሪ ሀሳብ
date:  17/06/2022
---

ኤለን ጂ. ኋይት “ዮሴፍ በግብፅ” ገጽ: 237 -247; “ዮሴፍ  እና ወንድሞቹ” ገጽ: 248–270--የኃይማኖት አባቶችና ነቢያት። “ሦስቱ የእሥር ቀናት ለያዕቆብ ልጆች መሪር የሐዘን ቀናት ነበሩ። ከዚህ በፊት የተከተሉትን የተሳሳተ ጎዳና በተለይም በዮሴፍ ላይ የፈጸሙትን የጭካኔ ድርጊት አሰላስለዋል። ሰላዮች ናቸው ተብለው ከተፈረደባቸውና ንጽህናቸውን የሚያመለክት ማስረጃ ማቅረብ ካልቻሉ; ሞት ወይም ባርነት እንደሚጠብቃቸው ያውቁ ነበር። እነርሱ ዮሴፍን ለባርነት በመሸጣቸው ምክንያት እግዚአብሔር አምላክ ባሪያዎች እንዲሆኑ በማሰቃየት ሊቀጣቸው  እንዳቀደ በማሰብ ፍርሃት ገባቸው። ዮሴፍ አባቱና ወንድሞቹ በእህል እጦት ሥቃይ ሳይደርስበቸው አይቀርም ብሎ ሰግቷል። ወንድሞቹ በእርሱ ላይ ለፈጸሙት ፍጹም ጭካኔ የተሞላው ድርጊት ንስሐ ገብተዋል የሚል እምነት ስለነበረው; ታናሽ ወንድሙ ብንያም ላይ በምንም መልኩ ተመሳሳይ መጥፎ ነገር አያደርጉም ብሎ አስቧል።”—Ellen G. White, Spiritual Gifts, book 3, p. 165.

**የመወያያ ጥያቄዎች**

`1.በሐሙስ ጥናት መጨረሻ በቀረበው ጥያቄ ላይ ተወያዩ። ዮሴፍ-ነገሮች ወደ መልካምነት ባይቀየሩለት ኖሮ ለወንድሞቹ ያን ያህል ደግነት ይኖረው ነበር ብለው ያስባሉ? ለነገሩ ይህን በእርግጠኝነት ማወቅ ባንችልም; በዮሴፍ ታሪክ ውስጥ ዮሴፍ ምን ዓይነት ባሕርይ እንደነበረው የሚጠቁሙ ምልክቶች የትኞቹ ናቸው?`

`2.በዮሴፍ ታሪክ ክርስቶስ ያጋጠመውን ሁኔታ የምናይባቸው መንገዶች የትኞቹ ናቸው? ዮሴፍ ወንድሞቹን እንደ ፈተነ ሁሉ; እግዚአብሔር እኛን የሚፈትንባቸው ተመሳሳይ መንገዶች የትኞቹ ናቸው?`

`3.እነዚህ ሁሉ ዓመታት ካለፉ በኋላም እንኳ; የዮሴፍ ወንድሞች በወንድማቸው ላይ በፈጸሙት ድርጊት በደለኞች መሆናቸውን ተገንዝበው ነበር። የጥፋተኝነት ስሜት እንዴት ከባድ ጫና ሊኖረው እንደሚችል አስመልክቶ ይህ ምን ያስተምረናል? በእግዚአብሔር ፊት ይቅርታና ተቀባይነት ማግኘት ብንችልም; ራሳችንን ይቅር ማለት መማር የምንችለው እንዴት ነው--የቱንም ያህል ይቅርታው ባይገባንም?`