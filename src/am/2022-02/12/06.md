---
title:  “ ‘እኔ ወንድማችሁ ዮሴፍ ነኝ’ ”
date:  16/06/2022
---

`የሚከተሉትን ጥቅሶች ያንብቡ: ዘፍ. ምዕ. 45። በዚህ ታሪክ ውስጥ የምናገኛቸው የፍቅር; እምነት እና የተስፋ ትምህርቶች ምን ይመስላሉ?`

ይሁዳ “ ‘በአባቴ’ ” ላይ ሊደርስ ስለሚችለው “ ‘መከራ’ ” (ዘፍ. 44:34) ብሎ እንደ ተናገረ; ዮሴፍ “ ‘ድምፁን ከፍ አድርጎ አለቀሰ’ ” (ዘፍ. 45:1); ከዚያም “ራሱን” ለወንድሞቹ “ገለጠላቸው”። እንዲህ ያለው አነጋገር እግዚአብሔር ራሱን የገለጠበትን መንገድ ለማውሳት ተደጋግሞ ጥቅም ላይ ከመዋሉ አኳያ (ዘፀ. 6:3; ሕዝ. 20:9) በዚህ ስፍራ እግዚአብሔር ራሱን መግለጡንም እንዲሁ ይጠቁማል። ይህ ማለት ሰብዓዊው ፍጡር የቱንም ዓይነት እንከን ቢኖርበትም; የጌታ በጎነት እንደሚነግሥ ያሳያል።

የዮሴፍ ወንድሞች የሚሰሙትንም ሆነ የሚያዩትን ፈጽሞ ማመን አልቻሉም። ስለዚህ “ ‘እኔ ወንድማችሁ ዮሴፍ ነኝ’ ” (ዘፍ. 45:4) ብሎ በድጋሚ ለመናገር ተገደደ። ሆኖም “ ‘ወደ ግብፅ የሸጣችሁኝ’ ” (ዘፍ. 45:4) የሚለውን ቁርጥ ያለ አነጋገር ሲሰሙ ብቻ አመኑ።

ከዚያም ዮሴፍ እግዚአብሔር “ ‘እኔን ወደዚህ ልኮኛል’ ” (ዘፍ. 45:5) ሲል ይናገራል። ይህ እግዚአብሔር የተጠቀሰበት መንገድ ድርብ ዓላማ አለው። አንዱ: ዮሴፍ ስለ እነርሱ መጥፎ ስሜት እንደሌለው ወንድሞቹን ለማረጋጋት ሲሆን፤ ሌላው ጥልቅ የሆነ የእምነት ኑዛዜ እና የተስፋ መግለጫ  ነው። ምክንያቱም እነርሱ ያደረጉት ነገር አስፈላጊ ነበር። እንዴት ቢባል እግዚአብሔር እነርሱን “ ‘በታላቅ ማዳን ለመታደግና ዘራቸው እንዳይጠፋ በማሰብ’ ” (ዘፍ. 45:7) ይህ እንዲሆን ፈቀደ።

ከዚያም አባታቸው ወደ ግብፅ እንዲመጣ ያዘጋጁት ዘንድ ዮሴፍ በፍጥነት ወደዚያው እንዲያመሩ ያደርጋል። ጥሪውን የሚያጅበው ለግጦሽ የሚሆን መስክ የታደለውንና “ ‘እጅግ ለም’ ” (ዘፍ. 45:18;20) የሆነውን ጌሤም ለመኖሪያነት እንደሚሰጣቸው በመጥቀስ ነው። ከዚህ በተጨማሪ ለጉዞ የሚሆን ሠረገላ እንዲዘጋጅ ሆነ። ይህ ደግሞ ልጆቹ ስለገጠማቸው ነገር እየዋሹት እንዳልሆነ ያዕቆብን የሚያሳምን ይሆናል (ዘፍ. 45:27)። ያዕቆብ ይህን የቀረበለትን ግልጽ ትዕይነት--ዮሴፍ በሕይወት ለመኖሩ እንደ ተጨባጭ ማስረጃ ወሰደው። ዮሴፍ በሕይወት መኖሩን ማወቁ ብቻ ለእርሱ በቂ ነበር (ጥቅሶቹን ያስተያዩ: ዘፍ. 37:35 እና ዘፍ. 44:29)።

`አሁን ነገሮች በመልካም ሁኔታ ላይ ናቸው። የያዕቆብ 12 ልጆች በሕይወት አሉ። ያዕቆብ አሁን “እስራኤል” (ዘፍ. 45:28) ተብሎ የተጠራ ሲሆን; በዚህም አምላካዊው በጎነት በብርቱ መንገድ መገለጥ ችሏል። አዎ; ዮሴፍ ለወንድሞቹ ደግ ነበር። ደግሞም ያን ለማድረግ የሚያስችል አቅም ነበረው። አንዳንዶች ክፉ በያደርጉብንም; እንደ ዮሴፍ ሁሉ በመጨረሻ ሊሠምርላቸው ለማይችለው-መልካም መሆንን የምንማረው እንዴት ነው?`