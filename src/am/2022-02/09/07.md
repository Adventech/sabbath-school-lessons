---
title:  ተጨማሪ ሀሳብ
date:  27/05/2022
---

እግዚአብሔር ያዕቆብን የመረጠው እርሱ የሚገባው  ዓይነት ሰው ስለነበር ሳይሆን ከጸጋው የተነሣ ነው። ያም ሆኖ; እርስ በርሱ ቢጋጭም; ያዕቆብ አምላካዊው ጸጋ እንደሚገባው ለማሳየት በርትቶ ሠርቷል። የሚገባው ቢሆን ኖሮ; በጸጋ ሳይሆን በሥራ በሆነ ነበር (ሮሜ 4:1-5)። ይህ ደግሞ ከወንጌል ጋር ይቃረናል። ያዕቆብ የአምላካዊውን ጸጋ ትርጉም; በእግዚአብሔር መታመን; በእምነት መኖር; በጌታ ላይ ሙሉ በሙሉ መደገፍ ምን ማለት እንደሆነ መረዳት የጀመረው ከጊዜ በኋላ ነው። የያዕቆብ ተሞክሮ አንድን የተለየ ግብ ለማሳካት ለሥልጣን ጉጉ ለሆነ ሰው ትልቅ ትምህርት ይዟል--ለሌሎች ደንታ ሳይኖርህ ራስህን ለማደርጀት አትጣጣር!

“ያዕቆብ በማታለል የብኩርና መብት ለማግኘት ቢያስብም; ነገር ግን ራሱን ተስፋ አስቆራጭ ሁናቴ ውስጥ አገኘ። ከእግዚአብሔር ጋር የነበረውን ግንኙነት እንዲሁም ቤቱን እና ሁሉንም ነገር ያጣ መስሎት የነበረው ያዕቆብ; ተስፋ ቢስ ሆኖ ይታይ ነበር። ነገር ግን እግዚአብሔር ምን አደረገ? በተስፋ መቁረጥ ስሜት ላይ እያለ ተመለከተው; ቅር መሰኘቱንም አየ። ከዚያም ለእግዚአብሔር ክብር ሊሰጥ የሚችልበት ነገር እንዳለ ተመለከተ። እግዚአብሔር አምላክ የሱስ ክርስቶስን የሚወክለውን ምስጢራዊ መሰላል ሲያቀርብለት ምንም ያህል ጊዜ አልወሰደም ነበር። ከእግዚአብሔር ጋር የነበረውን ግንኙነት ሁሉ ያጣ ይህ ሰው ቢሆንም; ነገር ግን የሰማይ አምላክ ወደ እርሱ ተመለከተና ኃጢአት የሠራውን ገደል ክርስቶስ ድልድይ ሆኖ እንዲያገናኝ ፈቀደ። ወደ ሰማይ ቀና ብለን በመመልከት: ሰማይን ብናፍቅም ነገር ግን እዛ መድረስ የሚያስችል መንገድ አይታየኝም እንል ይሆናል። ያዕቆብ ያሰበው ይህንኑ ነበር። ስለዚህ እግዚአብሔር የመሰላሉን ራእይ አሳየው። መሰላሉ ምድርን ከሰማይ ጋር ያገናኛል። ግርጌው ምድር ላይ; አናቱ ደግሞ ሰማይ በደረሰው መሰላል ላይ; እነሆ ሰው መውጣት ይችላል።--—Ellen G. White Comments, The SDA Bible Commentary, vol. 1, p. 1095.

**የመወያያ ጥያቄዎች**

`1.በአንዳንድ ቅዱስ ዘገባዎች የቀረቡትን የእነዚህን ሰዎች ታሪኮች ይመልከቱ (ይስሐቅ; ርብቃ; ያዕቆብ; ኤሳው; ላባ; ራሔል; ልያ)። በታሪካቸው የተካተቱ ሁሉንም ዓይነት ውሸቶች እና ማታለያዎች ይመልከቱ። ይህ በአጠቃላይ ስለ ሰው ተፈጥሮ እና ስለ እግዚአብሔር ጸጋ ምን ያስተምረናል?`

`2. የያዕቆብን ታሪክ ሲያነቡ በጊዜ ሂደት ባህሪው እየጎለበተና እያደገ መሆኑን የሚያሳይ ምን ማስረጃ ያገኛሉ?`

`3. እንደ ሰባተኛ ቀን የዳግም ምጽአቱ ተጠባባቂነታችን; ዔሳው ከበኩርነቱ ጋር በተያያዘ የነበረው ዓይነት የአመለካከት አደጋ በእኛም ሊኖር የሚችልባቸው መንገዶች የትኞቹ ናቸው?`