---
title:  በሕገወጥ መንገድ የወንድሙን መብት የቀማው--ያዕቆብ
date:  21/05/2022
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ዘፍ. 25:21–34; ዘፍ. 28:10–22; ዘፍ. 11:1–9; ዘፍ. 29:1–30; ዘፍ. 30:25–32።

> <p>የሣምንቱ ጥናት መሪ ጥቅስ</p>
> “ዔሳውም; ‘ይህ ሰው  ያዕቆብ መባሉ ትክክል አይደለምን? እኔን ሲያታልለኝ ይሁ ሁለተኛ ጊዜው ነው፤ መጀመሪያ ብኵርናዬን ወሰደብኝ፤ አሁን ደግሞ ምርቃቴን ቀማኝ’ አለ። ቀጥሎም; ‘ታዲያ ለእኔ ያስቀረኸው ምንም ምርቃት የለምን? ብሎ ጠየቀ።” (ዘፍ. 27:36)።

አሁን ታምረኛውን ልጅ እና ቀጣይነት ያገኘውን; የተስፋው ዘር ትውልድ የሆነውን የይስሐቅ ቤተሰብ ታሪክ እንመረምራለን። ይሁን እንጂ; ታሪኩ መልካም ገጽታ ይዞ አይጀምርም። የልጁ የያዕቆብ በእንከን የተሞላ ባህሪ; በሁለቱ ወንድማማቾች መካከል ለሚነሣው የብኩርና መብት ፉክክር (ዘፍ. 25:27-34) እና ያን ተከትሎ የሚገኘውን የይስሐቅ ምርቃት የመቀበል መብት ላይ በጉልህ ይታያል (ዘፍ. 27)። ያዕቆብ አባቱን አታልሎ ከታላቅ ወንድሙ በረከትን ስለሰረቀ ነፍሱን ለማዳን መሸሽ ይኖርበታል። በስደት እያለ እግዚአብሔር በቤቴል ፊት ለፊት ይገጥመዋል (ዘፍ. 28:10-22)። ከዚያ በኋላ አታላዩ ያዕቆብ ራሱ መታለል ይደርስበታል። ያዕቆብ በወደዳት በራሔል (ዘፍ. 29) ፋንታ ታላቋ ሊያ ለያዕቆብ ትሰጠዋለች። ስለዚህ ያዕቆብ ሚስቶቹን ለማግኘት ለ14 ዓመታት ማገልገል ነበረበት።

ያም ሆኖ; በስደት ህይወቱ አምላካዊውን በረከት የሚቀበለው ያዕቆብ; 11 ወንዶች ልጆች ይወልዳል; እግዚአብሔርም ሀብቱን ያበዛለታል።

ይህም ሆኖ; በዚህ ታሪክ የቱንም ዓይነት ክስተት ብንመለከትና ሕዝቡ የቱንም ያህል ጊዜ ቢሰናከልም; እግዚአብሔር በአንድ ወይም በሌላ መንገድ እንዴት የገባውን ኪዳን እንደሚፈጽም ማየት እንችላለን።