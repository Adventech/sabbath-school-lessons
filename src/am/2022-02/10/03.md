---
title:  የወንድማማቾቹ መገናኘት
date:  30/05/2022
---

ያዕቆብ ከእግዚአብሔር ጋር አስገራሚውን ተሞክሮ ካገኘበት ጵንኤል “የእግዚአብሔር ፊት” (ዘፍ. 32:30) ተነስቶ ወንድሙን ለመገናኘት መንቀሳቀስ ጀመረ። ከ20 ዓመታት መለያየት በኋላ; ያዕቆብ ከ400 ሰዎች ጋር ሲመጣ ተመለከተው (ዘፍ. 33:1)። በጭንቀት ውስጥ የወደቀው ያዕቆብ; ሊመጣ ለሚችል ማንኛውም ነገር ራሱንና ቤተሰቡን አዘጋጀ።

`ጥቅሶቹን ያንብቡ: ዘፍ. 33። ያዕቆብ የእግዚአብሔርን ፊት በጵንኤል በማየቱ እና የወንድሙን ፊት በማየቱ መካከል ምን ዝምድና አለ? ከአምላክ ጋር ያለን ዝምድና እና የቱንም ዓይነት ሰዎች ቢሆኑ እንኳ “ከወንድሞቻችን” ጋር ያለን ግንኙነት አንድምታ ምንድን ነው?`

ያዕቆብ ወንድሙ ጋ እስኪደርስ “ ‘ጌታዬ’ ” (ዘፍ. 33:8; 13; 15) ብሎ በመጥራት ሰባት ጊዜ ለጥ እያለ እጅ የነሳው (ዘፍ. 33:3) ሲሆን; ራሱን “ ‘አገልጋይህ’ ” (ዘፍ. 33:5 ያስተያዩ ዘፍ. 32:4;18;20) ብሎ ሲጠራም ይታያል። ያዕቆብ ሰባት ጊዜ እጅ መንሳቱ የአባቱን ሰባት ምርቃቶች በጉልህ ያስተጋባል (ዘፍ. 27:27- 102 -  29)። ከዚህ በተጨማሪ; ጎንበስ ብሎ እጅ መንሳቱ በተለይ አባቱ “ ‘ሕዝቦችም ተደፍተው እጅ ይንሡህ’ ” (ዘፍ. 27:29) ሲል የመረቀውን ገልብጦ እያሳየ ነበር። የያዕቆብ ሀሳብ የወንድሙን ዕዳ መክፈልና ከእርሱ የሰረቀውን በረከት ለመመለስ ይመስላል (ዘፍ. 33:11)። ዔሳው ወንድሙን ባየ ጊዜ; ይጠበቅ ከነበረው በተቃራኒ ወደ ያዕቆብ ሮጦ አቀፈው። እርሱን በመግደል ፋንታ “በአንገቱ ላይ ተጠምጥሞ ሳመው፤ ሁለቱም ተላቀሱ” (ዘፍ. 33:4)።

ከዚያም ያዕቆብ ስለ ዔሳው በሰጠው አስተያየት “ ‘ፊትህን ማየት መቻሌ ራሱ; የእግዚአብሔርን ፊት የማየት ያህል እቆጥረዋለሁ” (ዘፍ. 33:10) ሲል ነገረው። ያዕቆብ ይህን ያልተለመደ ዓይነት አነጋገር የተናገረበት ምክንያት ዔሳው ይቅር እንዳለው በመገንዘቡ ነው። ደስ መሰኘት ወይም ራትሻ የሚለው የዕብራይስጥ ቃል; “ደስ ለሚያሰኝ” ወይም “በእግዚአብሔር ፊት ተቀባይነት ያለውን” መሥዋዕት ለማመልከት ጥቅም ላይ የሚውል ሥነ መለኮታዊ ቃል ነው፤ ይህም መለኮታዊውን ቅርታ ያሳያል (ዘሌዋ. 22:27; አሞጽ 5:22)።

ያዕቆብ የእግዚአብሔርን ፊት ባየበት በጵንኤል አምላካዊውን ይቅርታ እንደ ተለማመደ ሁሉ; አሁንም የእግዚአብሔርን ፊት እንዳየ በቆጠረበት በወንድሙ ይቅርታ ይኸው ተሞክሮ ተደገመ። ያዕቆብ አሁን ከእግዚአብሔር እና ከገዛ ወንድሙ ይቅርታ አግኝቷል። በዚህ ወቅት; በእርግጠኝነት የጸጋን ትርጉም ከበፊቱ በበለጠ ሳይረዳ እንዳልቀረ ይታመናል።

`ሌሎች እንዴት ይቅር እንዳሎት (ከጌታ በተጨማሪ) መገንዘብዎ ስለ ጸጋ ምን አስተማሮት?`