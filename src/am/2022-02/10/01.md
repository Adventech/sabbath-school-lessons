---
title:  ያዕቆብ እስራኤል
date:  28/05/2022
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ዘፍ. 32:22–31; ሆሴ 12:3-4; ኤር. 30:5–7; ዘፍ. 33; ዘፍ. 34:30–35:29።

> <p>የሣምንቱ ጥናት መሪ ጥቅስ</p>
> “ሰውየውም ;  ‘ከእግዚአብሔርም; ከሰዎችም ጋር ታግለህ አሸንፈሃልና ከእንግዲህ ስምህ እስራኤል እንጂ; ያዕቆብ አይባልም’ አለው (ዘፍ. 32:28)።

የያዕቆብ ቤተሰብ ታሪክ መልካሙንም ሆነ መጥፎውን ይዞ ቀጥሏል። ሆኖም; በዚህ ሁሉ; አምላካዊው እጅና ለቃል ኪዳኑ ተስፋዎች ያለው ታማኝነት ተገልጦ መታየት ችሏል።

የዚህ ሳምንት ጥናት በአብዛኛው ያዕቆብን የሚከተል ሲሆን; አሁን ያዕቆብ ከላባ ወጥቶ ወደ ቤቱ ሲመለስ የክህደት ሰለባው የሆነውን ዔሳው መጋፈጡ የግድ ይሆናል። ከባድ በደል የተፈጸመበት ወንድሙ አሁን ምን ያደርገው ይሆን?

ደግነቱ ምን ሊከሰት እንደሚችል ፈርቶ በነበረበት ወቅት; ኋላ ላይ “የያዕቆብ የመከራ ጊዜ” ተብሎ ለሚጠራው ክስተት መነሻ በሆነ ድንገተኛ ሁናቴ የአባቶቹ አምላክ እንደ ገና ተገለጠለት (ኤር. 30:5–7)። በዚያ ሌሊት አታላዩ ያዕቆብ “እስራኤል” ተብሎ ተጠራ። ይህ ለአዲስ ጅማሮ የተሰጠ አዲስ ስም ሲሆን; ጅማሮው ውሎ አድሮ በዚህ በራሱ ስም የሚጠራ ህዝብ ወደ መፍጠር የሚያመራ ይሆናል።

በሌላ አነጋገር ይህ ሁሉ ቢከሰትም; እግዚአብሔር ቃል የገባውን ለመፈጸም የታመነ መሆኑንና አንዳንዴ የገዛ ሕዝቦቹ የተስፋ ቃሉ ፍጻሜ እንዳያገኝ ለማስቆም የማይመስል መፍጨርጨር ከማድረግ ወደ ኋላ አለማለታቸውን;  በቅዱሳት መጻሕፍት የሰፈሩ የኃይማኖት አባቶችና ቤተሰቦቻቸው ታሪክ ያሳየናል።