---
title:  በዲና ላይ የተፈጸመው አጸያፊ ወንጀል
date:  31/05/2022
---

አሁን ያዕቆብ ከወንድሙ ጋር ስለታረቀ በከነዓን ምድር በሰላም መኖር ይፈልጋል። ሻሎም “ሰላም” ከሚለው የዕብራይስጥ ቃል የመጣው ሻለም “በደኅና” (ዘፍ. 33: 18) ለመጀመሪያ ጊዜ የእርሱን ጉዞ ይገልጻል።

ከነዋሪዎቹ መሬት ከገዛ በኋላ (ዘፍ. 33:19) በስፍራው መሠዊያ ያቆመ ሲሆን; ይህም እምነቱን እና ምን ያህል በእርግጠኝነት በጌታ ላይ እንደሚመካ የሚያሳይ ነበር። ይቀርብ ለነበረው እያንዳንዱ መሥዋዕት አምልኮአዊ ተግባር ይፈጸም ነበር።

ሆኖም ያዕቆብ-እስራኤል በሕይወቱ ለመጀመሪያ ጊዜ በምድሪቱ ሲኖር ለችግር ተጋለጠ። ይስሐቅ በጌራራ በሚኖረው አቢሜሌክ እንዳደረገው (ዘፍ. 26:1-33) ያዕቆብም በከከነዓናውያን ማረፊያ ለማግኘት ሞከረ።

`ጥቅሶቹን ያንብቡ: ዘፍ. ምዕ. 34። ሰላማዊ የመኖር እቅዱን ያሳዘነ ምን ነገር ተከሰተ?`

ይህ አስነዋሪ ክስተት የባለታሪኮቹን አሻሚ ባህሪና ድርጊት በጉልህ ያሳየ ነበር። ስሜቱን መቆጣጠር ተስኖት በዲና ላይ ነውር የፈጸመውና እንደ ቅን ብሎም ከልቡ እንደሚወዳት ሆኖ የቀረበው ሴኬም; ለፈጸመው ወራዳ ተግባር ካሳ ለመክፈል እሺታውን አሳይቷል። ከዚህም አልፎ የግርዘት ቃል ኪዳን ሥነ ሥርዓት ለመፈጸም ፈቃደኛ ሆኗል።

ይህ በእንዲህ እንዳለ; ከከነዓናውያን ጋር ጋብቻ መፈጸም የለበትም ብለው በመቃወም (ዘሌዋ. 19:29); ራሳቸውን እንደ እግዚአብሔር ጠበቃና የትእዛዛቱ ጠባቂ አድርገው የሚቆጥሩት ስምዖን እና ሌዊ; በምላሳቸው ሸንግለው--ነገር ግን ውሸት እና ማታለል በልባቸው ሰንቀው ሊገድሏቸውና ሊዘርፏቸው ተዘጋጁ (ዘፍ. 34:13)። እርምጃቸው አስከፊ ብቻ ሳይሆን (ጥፋቱን የፈጸመው ሰው ብቻ ለምን እንዲቀጣ አልተደረገም?) ከዚያ በላይ ብዙ ችግሮች የመፍጠር አቅም ነበረው። ያዕቆብን የሚያሳስበው የሰላም ጉዳይ ብቻ ነው። ያዕቆብ የሴት ልጁ መደፈር ሲነገረው በወቅቱ ምንም ያለው ነገር አልነበረም (ዘፍ. 34:5)። ይሁን እንጂ ልጆቹ ያደረጉትን ነገር ከሰማ በኋላ እንዲህ ሲል በግልጽ ተናገራቸው: “በዚህ አገር በሚኖሩት በከነዓናውያንና በፌሩዛውያን ዘንድ እንደ ጥምብ አስቆጠራችሁኝ; ጭንቀትም እንዲደርስብኝ አድርጋችኋል። እኛ በቁጥር አነስተኞች ነን፤ ተባብረው ቢነሡብኝና ቢያጠቁኝ እኔና ቤተሰቤ መጥፋታችን አይደለምን?” (ዘፍ. 34:30)።

`በእነዚህ ዘገባዎች ውስጥ ተንኮል እና ማታለል እንዲሁም የደግነት እና የጸጋ ድርጊቶች በተደጋጋሚ ቀርበው እናያለን። ይህ ስለ ሰው ተፈጥሮ ምን ይነግረናል?`