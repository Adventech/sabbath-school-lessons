---
title:  የራሔል ሞት
date:  02/06/2022
---

`ጥቅሶቹን ያንብቡ: ዘፍ. 35:15-29። ያዕቆብ ክሽፈት በገጠመው ቤተሰቡ መሃል ምን ሌሎች ችግሮች ደርሰውበት ነበር?`

ያዕቆብ ከቤቴል ወጥቶ ወደ ተስፋይቱ ምድር ባደረገው የመጨረሻ ጉዞ ሦስት ተያያዥነት ያላቸው ክስተቶች ገቢራዊ ሆኑ:የያዕቆብ የመጨረሻ ልጅ ተወለደ፤ ራሔል ሞተች፤ እንዲሁም ከልያ የወለደው የመጀመሪያ ልጁ ሮቤል ከአባቱ ዕቁባት ጋር ተኛ። ምንም እንኳ ጥቅሱ ወጣቱ ለምን እንዲህ ያለውን ክፉ ነገር እንዳደረገ ባይነግረንም; ምናልባት የያዕቆብን የመጨረሻ ልጅ መወለድ በሆነ መንገድ ለማርከስና የራሔልን ትውስታ ለማዋረድ ፈልጎ ሊሆን ይችላል። ብቻ አናውቅም።

የያዕቆብ የመጨረሻ ልጅ መወለድ የተስፋይቱ ምድር አካል ከሆነችው ቤተልሔም (ዘፍ. 35:19) ጋር ተያያዥነት አለው። የህጻኑ መወለድ  እግዚአብሔር ለወደፊቷ እስራኤል የሰጠው የተስፋ ቃል የመጀመሪያ ፍጻሜ ነው። አዋላጇ “ ‘አትፍሪ’ ” ስትል ራሔልን ለማበረታታት የተጠቀመችው ቃል; እግዚአብሔር ለአብርሃም ከተናገረው ትንቢታዊ ቃል ጋር ተመሳሳይነት አለው (ዘፍ. 35:17 ያስተያዩ: ዘፍ. 15:1)።

በሞት አፋፍ የነበረችው ራሔል ህመሟን ለማመልከት; ወንድ ልጇን; ቤንኦኒ “የመከራዬ ልጅ” ስትል ያወጣችለትን ስም ያዕቆብ ግን ቀይሮ ብንያም “የቀኜ ልጅ” ብሎ ጠራው። ለዚህ መንስኤው ምናልባት ስለ ተስፋይቱ ምድር ያለውን ተስፋና ሕዝቡ በዚያ ከሰፈረ በኋላ እግዚአብሔር እንደሚያደርግ የተናገረውን የሚፈጽምበትን የደቡብ አቅጣጫ ለማመልከት ሊሆን ይችላል። ሆኖም በዚህ ጊዜ ሮቤል ከአባቱ ቁባትና የራሔል አገልጋይ ከሆነችው ባላ ጋር ተኛ (ዘፍ. 35:25; ዘፍ. 30:3)። ይህ ድርጊት ለሰው ልጅ ወራዳነት ሌላ ምሳሌ ከመሆን ባለፈ; ልጁ ለምን ይህን ዘግናኝ ድርጊት እንደፈጸመ አናውቅም።

የሚገርመው; ምንም እንኳ ያዕቆብ ስለዚህ አሰቃቂ ድርጊት ቢነገረውም ምንም ምላሽ አልሰጠም (ዘፍ. 35:22)። ምናልባት በዚህ በነበረበት ሁኔታ; በዙሪያው አልፎ አልፎ ኃጢአትና ክፋት ቢፈጸምም; ነገር ግን እግዚአብሔር ቃሉን ይፈጽም ዘንድ በእርሱ ላይ እምነት ጥሎ ነበር። የእስራኤል ዘር ግንድ በሆኑት በያዕቆብ ዐሥራ ሁለት ልጆች ዝርዝር ውስጥ የተመለከተው ይህ ትክክለኛ የእምነት ትምህርት ነው (ዘፍ. 35:22–26)። እንደምንመለከተው እነዚህ ሰዎች ቅመሞች ወይም እጅግ ደግ ሰዎች አልነበሩም። ሆኖም እነዚህ ሁሉ ችግሮች; ክሽፈቶች; አልፎ ተርፎም ሮቤል ከባላ ጋር የፈጸመው ዓይነት ፍጹም እርኩሰት በመሃላቸው ቢስተዋልም; አምላካዊው ፈቃድ በዚህ ቤተሰብ አማካይነት ይፈጸም ነበር።

`ምንም እንኳ የሰዎች ስህተት ቢኖርም; የእግዚአብሔር የመጨረሻ ዓላማዎች ግን ፍጻሜ ያገኛሉ። ሰዎች በአንድ ልብ ለአምላካዊው ፈቃድ ቢገዙ ምን ሊከሰት እንደሚችል አሰብ ያድርጉ። በአነስኛ ሰብዓዊ ሥቃይ; ጭንቀትና መዘግየት የእግዚአብሔር ፈቃድ ፍጻሜ ማግኘት ይችል ይሆን?`