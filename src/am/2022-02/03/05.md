---
title:  በቃየን ላይ የተሰጠው ቅጣት
date:  13/04/2022
---

`ጥቅሶቹን ያንብቡ: ዘፍ. 4:9-16። “ ‘ወንድምህ አቤል የት ነው?’ ” ብሎ እግዚአብሔር ለምን ጠየቀ? በቃየን ኃጢአት እንዲሁም “ ‘በምድር ላይ ኮብላይና ተንከራታች’ ” በመሆኑ መሃል ያለው ግንኙነት ምንድን ነው? (ዘፍ. 4:12)`

እግዚአብሔር ለቃየን ያቀረበው ጥያቄ; አዳምን ተጣርቶ “ ‘የት ነህ?’ ” ሲል በኤደን ያቀረበውን ጥያቄ ያስተጋባል። ይህ የተስተጋባ ድምጽ በኤደን በነበረው ኃጢአትና በአሁኑ ኃጢአት መካከል ያለውን ትስስር ያሳያል: ሁለተኛው ኃጢአት (የቃየን) የፊተኛው (የአዳም) ውጤት ነበር።

ሆኖም ቃየን; ከአዳም በተቃራኒ ኃጢአቱን አምኖ አይቀበልም። እንደውም ይክዳል። ምንም እንኳ አዳም በሌላ ላይ ለማላከክ ቢሞክርም መተላለፉን ግን አይክድም። በተቃራኒው ቃየን ስለ ሠራው ወንጀል እርሱን ፊት ለፊት በመጋፈጥ ምንም ጊዜ ያላጠፋውን እግዚአብሔርን ግልጽ በሆነ ድፍረት ይናገራል። እግዚአብሔር “ ‘ምንድነው ያደረግኸው?’ ” ብሎ ሦስተኛውን ጥያቄ ሲጠይቀው መልስ እንዲሰጠው አልጠበቀም ነበር። እርሱ ሁሉንም ነገር እንደሚያውቅ ቃየንን በማስታወስ የአቤል ደም ድምፅ ከምድር ወደ እርሱ እንደሚጮኽ (ዘፍ. 4:10) ነገረው። ይህ ምስል እግዚአብሔር ግድያውን የሚያውቅ መሆኑንና በዚህ ዙሪያም ምላሽ እንደሚሰጥ አጽንኦት የሚሰጥ ነው። አቤል በምድር ላይ ነው ያለው። ይህ እግዚአብሔር ቀደም ሲል በአዳም ላይ ስለሚሆነው ከነገረው ነገር ጋር ቀጥተኛ ግንኙነት አለው (ዘፍ. 3:19)።

`ጥቅሶቹን ያንብቡ: ዘፍ. 4:14። ቃየን “ ‘ቃየን ከፊትህም እሸሸጋለሁ’ ” ብሎ የመናገሩ ትርጉም ምንድን ነው?`

የአቤል ደም በምድሪቱ ላይ በመፍሰሱ ምክንያት እነሆ ምድሪቱ እንደገና ተረገመች (ዘፍ. 4:12)። በውጤቱም ቃየን ከእግዚአብሔር ርቆ ተንከራታች ሆኖ እንዲኖር ተኮነነ። ቃየን የእግዚአብሔርን የፍርድ ቃል ሲሰማ ብቻ ለአምላካዊው ህልዎት አንደምታ እውቅና ሲሰጥ ይታያል። የእርሱ ጥበቃና አብሮነት የሌለበት ሁናቴ ለሕይወቱ አስግቶት ነበር። ቃየን በገዛ ወንድሙ ላይ ጭካኔ የተሞላው ግድያ ፈጽሞና ድርጊቱን ከቁም ነገር ሳይቆጥር ቀርቶም እንኳ; ጌታ አሁንም ምሕረቱን እየገለጠለት ነበር። “ቃየን ከእግዚአብሔር ፊት ወጥቶ” ከሄደ (ዘፍ. 4:16) በኋላም እንኳ ጌታ የሆነ ዓይነት ከለላ አድርጎለት ነበር። ያደረገለት “ምልክት” (ዘፍ. 4:15) ምን እንደሆነ በትክክል ባይነገረንም; ነገር ግን ምንም ይሁን ምን ያን ያገኘው ከእግዚአብሔር ጸጋ የተነሣ ብቻ ነው። “ ‘ከፊትህም እሸሸጋለሁ’ ፊት መሸሸግ ምን ማለት ነው? አሳዛኝ ሁኔታ ነው። እኛ እንደ ሁኔታ ማስወገድ የምንችልበት  ” (ዘፍ. 4:14)። ከእግዚአብሔር ይህ ለማንኛውም ሰው እንዴት ያለ ኃጢአተኝነታችን እንዲህ ያለውን ብቸኛው መንገድ ምንድን ነው?