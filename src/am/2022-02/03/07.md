---
title:  ተጨማሪ ሀሳብ
date:  15/04/2022
---

“ሄኖክ አካሄዱን ከእግዚአብሔር ጋር አደረገ” (ዘፍ. 5: 22) በሚል በተደጋጋሚ የቀረበው ሐረግ ከእግዚአብሔር ጋር የጠበቀ የዕለት ከዕለት ወዳጅነት መሥርቶ ነበር የሚል ፍቺ አለው። ሄኖክ ከእግዚአብሔር ጋር መሥርቶት የነበረው የግል ግንኙነት ከወትሮው በእጅጉ የተለየ ስለነበር እነሆ “እግዚአብሔር ወሰደው” (ዘፍ. 5:24)። ይህ የመጨረሻ ሃረግ ለአዳም ዘር እንግዳ እና በዓይነቱ የተለየ ቢሆንም; “አካሄዱን ከእግዚአብሔር ጋር” የሚያደርግ ማንም ሰው በቅጽበት በገነት የዳግም ሕይወት ባለቤት ይሆናል የሚል ጽንሰ ሀሳብን አይደግፍም። እዚህ ላይ በተጨማሪ ኖህ አካሄዱን ከእግዚአብሔር ጋር ማድረጉን (ዘፍ. 6:9); ሆኖም አዳምና ማቱሳላን ጨምሮ እንደማንኛውም ሰው መሞቱን መገንዘብ ያሻል። በተጨማሪ ለዚህ በዓይነቱ ልዩ የሆነ ጸጋ ይህ ነው የሚባል ምክንያት አለመሰጠቱን ልብ ይሏል።

“የጽድቅ ሰባኪ የሆነው ሄኖክ እግዚአብሔር የገለጠለትን ለህዝቡ ያሳውቅ ነበር። ጌታን ይፈሩ የነበሩ ወገኖች የሄኖክን መመሪያ እና ጸሎት በመሻት ይህን ቅዱስ ሰው ለመገናኘት ይተጉ ነበር። እግዚአብሔርን በይፋ ያገለግል የነበረው ሄኖክ የማስጠንቀቂያውን መልእክት ለሚሰሙ ሁሉ አምላካዊውን መልእክት ያስተላልፍ ነበር። የእርሱ አገልግሎት ለሴት ዝርያ ብቻ የተወሰነ አልነበረም። ቃየን ከእግዚአብሔር ፊት ሸሽቶ ለመኮብለል በሞከረበት ምድር ላይ የእግዚአብሔር ነቢይ በራእይ የተቀበላቸውን ድንቃድንቅ ትዕይንቶች ይፋ አድርጎአል። ‘እነሆ ጌታ ከእልፍ አእላፋት ቅዱሳኑ ጋር ይመጣል። ይህም በሰው ሁሉ ላይ ለመፍረድ እንዲሁም አመጸኞችን ሁሉ በክፋት መንገድ በሠሩት የዐመጽ ሥራና በክፋት በእርሱ ላይ ስለተናገሩት የስድብ ቃል ሁሉ አጥፊነታቸውን ይፋ ለማድረግ ነው’ ” (ይሁዳ 14-15)። (የኃይማኖት አባቶችና ነቢያት: ገጽ 87)

**የመወያያ ጥያቄዎች**

`1.ቃየን ወንድሙን ለምን ገደለው? የሚከተለውን የኤሊ ዊዝል አስተያየት ያንብቡ: “ለምን እንዲህ አደረገ? ምናልባት ብቻውን ለመኖር ፈልጎ ይሆን? ብቸኛ ልጅ በመሆን ወላጆቹ ከሞቱ በኋላ ብቸኛ ሰው ሆኖ ለመቅረት? እንደ እግዚአብሔር አንድ ብቻ ለመሆንና ምናልባትም በእግዚአብሔር ፋንታ ብቻውን ለመሆን. . . እነሆ ቃየን አምላክ ለመሆን ግድያ ፈጸመ. . . ራሱን እንደ አምላክ የሚያደርግ ማንኛውም ሰው መጨረሻው ሰው መግደል ይሆናል።”—Elie Wiesel, Messengers of God: Biblical Portraits and Legends (New York: Random House, 1976), p. 58. በሰው ላይ ግድያ ባንፈጽምም እንኳ; የቃየንን ባህሪ ላለማንጸባረቅ እንዴት መጠንቀቅ እንችላለን?`

`2.ከውሃ ጥፋት አስቀድሞ ይኖሩ የነበሩ ሕዝቦችን የዕድሜ ዘመን (ዘፍ. 5) ከጥፋት ወዲህ ካሉ የኃይማኖት አባቶች ጋር ያስተያዩ። ይህን የሰው ልጅ የዕድሜ ዘመን ማሽቆልቆል እንዴት እናብራራለን? ይህ ማሽቆልቆል ዳርዊናዊውን የዘመናዊ ዝግመተ ለውጥ ንድፈ ሀሳብ እንዴት ይቃረናል?`