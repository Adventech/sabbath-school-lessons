---
title:  ቃየን ትቶት ያለፈው ቅርስ
date:  09/04/2022
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ዘፍ. 4; ዕብ. 11:4; ሚክ. 6:7; ኢሳ. 1:11; 1ቆሮ. 10:13; 1ዮሐ. 3:12; ዘፍ. 5; ዘፍ. 6:1–5።

> <p>የሣምንቱ ጥናት መሪ ጥቅስ</p>
> “ ‘መልካም  ብታደርግ ተቀባይነትን አታገኝምን? መልካም ባታደርግ ግን; ኃጢአት በደጅህ እያደባች ናት; ልታሸንፍህ ትፈልጋለች; አንተ ግን ተቆጣጠራት’ ” (ዘፍ. 4:7)

በዘፍጥረት መጽሐፍ እንደምናነበው የሰውን ውድቀት እና የአዳምና ሔዋንን ከኤደን መባረር ተከትለው ወዲያውኑ የሚመጡት ክስተቶች በአመዛኙ ውልደት እና ሞት ሲሆኑ፤ እነዚህ ሁሉም በቀደመው ምዕራፍ እግዚአብሔር የተናገራቸው ትንቢቶች ፍጻሜ ናቸው። ዘፍ. 3 እና 4 ተጓዳኝ ምዕራፎች እንደመሆናቸው አያሌ: የኃጢአት መግለጫዎች የሆኑ የጋራ ጭብጦች እና ቃላቶች ይዘዋል: (ጥቅሶቹን ያስተያዩ: ዘፍ. 3:6-8 እና ዘፍ. 4:8); “ምድር የተረገመች” መሆኗ (ጥቅሶቹን ያስተያዩ: ዘፍ. 3:17 እና ዘፍ. 4:11) እና ከኤደን እንዲወጣ መደረጉ (ጥቅሶቹን ያስተያዩ: ዘፍ. 3:24 እና ዘፍ. 4:12;16)።

የምዕራፎቹ ተጓዳኛዊ ፍሰት መንስዔ አዳምና ሔዋን ከወደቁ በኋላ እግዚአብሔር ሰጥቶአቸው የነበረውን ትንቢቶች ፍጻሜ ማጉላት ነው። አዳም ከተባረረ በኋላ የተስተዋለው የመጀመሪያ ክስተት በተስፋ የተሞላ ነበር። ሔዋን ስለ መሲሕ የሰማችው የትንቢት ቃል ፍጻሜ አድርጋ የተመለከተችው የበኩር ልጅ ተወለደ (ዘፍ. 3:15)። በዚህም ልጁ በተስፋ የተሰጠው መሲህ ሊሆን ይችላል ብላ አሰበች። ቀጣይ ክስተቶች:- የቃየን ወንጀል; የላሜሕ በደል; የዕድሜ ጣሪያ ማሽቆልቆል; እንዲሁም የእርክስና መበራከት--እነዚህ ሁሉ በዘፍ. 3 የተነገረው የእርግማን ቃል ፍጻሜዎች ናቸው። ይህም ሆኖ ግን; ሁሉም ተስፋ አልጠፋም።