---
title:  ቃል ኪዳኑ
date:  14/05/2022
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ዘፍ. 22; ዕብ. 11:17; ዘሌዋ. 18:21; ዮሐ. 1:1–3; ሮሜ 5:6–8; ዘፍ. 23–25; ሮሜ 4:1–12።

> <p>የሣምንቱ ጥናት መሪ ጥቅስ</p>
> “በዚህ ጊዜ አብርሃም ሸመገለ፤ ዕድሜውም ገፋ፤ እግዚአብሔርም አብርሃምን በሁሉም ነገር ባረከው” (ዘፍ. 24:1)።

በመጨረሻ እግዚአብሔር ቃል በገባው መሠረት ሣራ ለአብርሃም “በሽምግልናው” (ዘፍ. 21:2) ወንድ ልጅ ወለደችለት፤ ሕፃኑንም ይስሐቅ ብሎ ሰየመው (ዘፍ. 21:1–5)። ይሁን እንጂ የአብርሃም ታሪክ ገና ያልተጠናቀቀ እንደመሆኑ; ወሳኝ ነጥብ ላይ የሚደርሰው ልጁን መሥዋዕት ለማድረግ ወደ ሞሪያ ተራራ በሚወጣ ጊዜ ይሆናል። የሆነ ሆኖ; ይስሐቅ “በዘሩ” (ዘፍ. 22:17-18) አማካይነት ሕዝቦችን ለመባረክ ቃል መግባቱን በሚያመለክተው አውራ በግ ተተካ (ዘፍ. 22:13)። እርግጥ ነው-- ያ ዘር የሱስ ነበር (ሐዋ. 13:23)። በመሆኑም በዚህ አስገራሚ (በአንድ መልኩ አስጨናቂ) ታሪክ አብዛኛው የደኅንነት ታሪክ ተገልጦአል።

በዚህ ስፍራ የቱንም ዓይነት ጥልቅ መንፈሳዊ ትምህርቶች ቢቀርቡም; የአብርሃም ቤተሰብ በጉዳዩ ሳይናወጥ እንዳልቀረና የእርሱ የወደፊት ሁናቴ ብዥታ ውስጥ ሳይገባ እንዳልቀረ ይታመናል። ሣራ የሞሪያው መሥዋዕት ከቀረበ በኋላ የሞተች ሲሆን (ዘፍ. 23) ይስሐቅም ያለ ትዳር አጋር ብቻውን ቀርቶ ነበር።

ከዚያም ይስሐቅ ቀና የወደፊት ሁናቴ ይከተለው ዘንድ አብርሃም ተነሳሽነቱን ወሰደ። የልጁን ጋብቻ ከርብቃ (ዘፍ. 24) ጋር ያቀናጀ ሲሆን፤ ርብቃ ሁለት ወንዶች ልጆች ወልዳለታለች (ዘፍ. 25:21-23)። እንዲሁም አብርሃም ራሱ ብዙ ልጆች የወለደችለትን ኬጡራ አገባ (ዘፍ. 25:1-6)። በዚህ ሳምንት የመጽሐፍ ቅዱስ ጥናታችን አብርሃምን እስከ ህይወቱ ፍጻሜ እንከተለዋለን (ዘፍ. 25:7-11)።