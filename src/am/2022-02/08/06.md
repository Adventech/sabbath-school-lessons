---
title:  "ሚስት: ለአብርሃም"
date:  19/05/2022
---

`ጥቅሶቹን ያንብቡ: ዘፍ. 24:67-25:8። በአብርሃም ሕይወት ውስጥ ክንውን ያገኙት የእነዚህ የመጨረሻ ክስተቶች ትርጉም ምንድን ነው?`

ሣራ ከሞተች በኋላ አብርሃም እንደገና አገባ። ልክ እንደ ይስሐቅ ከሣራ ሞት በኋላ እርሱም ተጽናና (ዘፍ. 24:67)። የሣራ ትውስታ ከልጁ አእምሮ እንዳልጠፋ ሁሉ; በርሱም ልብ እንደነበር ይታመናል (ዘፍ. 24:67)። ሆኖም የአዲሷ ሚስቱ ማንነት በግልጽ አይታወቅም። የታሪክ ጸሐፊው የኬጡራን ስም ሳይጠቅስ; የኬጡራን ልጆች ከአጋር ልጆች ጋር ማገናኘቱ (አንዳንዶች እንደሚሉት) አጋር ልትሆን እንደምትችል ያሳያል። በተጨማሪም አብርሃም ለአጋር ልጅ ያደረገውን በተመሳሳይ ለኬጡራ ልጆች መድገሙን ማሳየቱ ጠቃሚ ነው። በሣራ; በልጁ እና በእነርሱ መካከል ግልጽ ልዩነት በማስቀመጥ; እነዚህ ልጆቹ ሊያሳድሩ የሚችሉትን ማንኛውንም ዓይነት መንፈሳዊ ተጽእኖ ለማስገወድ ራቅ ወዳለ ስፍራ ይሰዳቸዋል።

አብርሃም “ያለውን ሀብት ሁሉ ለይስሐቅ አወረሰው” (ዘፍ. 25:5) “ለቁባቶቹ ልጆች ግን በሕይወት እያለ ስጦታ አደረገላቸው” (ዘፍ. 25:6)። “ቁባቶቹ” በሚል የተቀመጠው አመዳደብ ኬጡራ ልክ እንደ አጋር ቁባት እንደ ነበረች ያመለክታል። በዚህም ኬጡራ ከአጋር በተመሳሳይ ተገልጻ እንመለከታለን። በዘፍ. 25:1-4; 12-18 አብርሃም ከኬጡራ የወለዳቸው ልጆች እና የእስማኤል ልጆች ስም ዝርዝር መቅረቡ ትኩረት የሚስብ ነው። አብርሃም ስድስት ወንዶች ልጆችን ከሰጠችው ከኬጡራ ጋር ከተጋባ በኋላ የተጠቀሰው የዘር ሃረግ ዓላማ; ሁለቱን ልጆቹን (ይስሐቅና እስማኤል) ጨምሮ እርሱ የብዙ ሕዝብ አባት እንደሚሆን እግዚአብሔር የገባለትን ኪዳን ወዲያውኑ ለማቅረብ ሊሆን ይችላል።  ሁለተኛው የዘር ሐረግ ደግሞ ልክ በያዕቆብ እንደሚሆነው( ዘፍ. 35:2226)--12 ነገዶችን ያቀፈውን (ያስተያዩ: ዘፍ. 17:20) የእስማኤልን የትውልድ ሀረግ የሚመለከት ነው። የእግዚአብሔር ቃል ኪዳን በእስማኤል ሳይሆን በይስሐቅ የዘር ሃረግ (ዘፍ. 17:21) ተጠብቆ የሚዘልቅ ይሆናል። ቅዱሳት መጻሕፍት ይህን ግልጽ አድርገው ያስቀምጣሉ።

በሁለቱ የትውልድ ሐረጎች መሃከል የዋለው የአብርሃም ሞት ዘገባ (ዘፍ. 25:7-11) የእግዚአብሔርን በረከትም ይመሰክራል። እግዚአብሔር ከብዙ ዓመታት ቀደም ብሎ አብርሃም “ ‘በመልካም ሽምግልና ’ ” (ዘፍ. 15:15 [1962 ትርጉም]) እንደሚሞት የገባው ቃል ኪዳን መፈጸሙን ያሳያል (ያስተያዩ: መክ. 6:3)

በመጨረሻ; ጌታ--በቅዱሳት መጻሕፍት እምነቱ በታላቅ ምሳሌነት ለቀረበው ታማኝ አገልጋዩ አብርሃም የጸጋ ቃሉን ጠብቆ ቆየ--ጽድቅ በእምነትን አስመልክቶ በብሉይ ኪዳን ከቀረቡት እጅግ ምርጡ ምሳሌ ባይሆንም (ሮሜ 4:1-12)።