---
title:  ያዕቆብ የዮሴፍን ልጆች ባረከ
date:  21/06/2022
---

ያዕቆብ የመሞቻው ጊዜ ሲቃረብ; ወደ ቤተል የተመለሰበትን ቀደም ያለ ጊዜ ማለትም (ዘፍ. 35:1-5) ለአብርሃም ተሰጥቶት የነበረውን (ዘፍ. 17:8) የታደሰ “የዘላለም ርስት” (ዘፍ. 48:4) ከእግዚአብሔር ሲቀበል የነበረውን ሁናቴ አስታወሰ። ስለዚህ እንደሚሞት ቢሰማውም; ስለ ተስፋይቱ ምድር የተሰጠው የተስፋ ቃል ተስፋውን የሚያለመልምና አጽናኝ ሆነለት። ከዚያም ያዕቆብ በግብፅ ወደ ተወለዱት የዮሴፍ ሁለት ልጆች ዘወር ብሎ የመረቃቸው  ሲሆን; ነገር ግን ይህን ያደረገው በገዛ ዘሩ ላይ በሚሆነው የወደፊት ተስፋ ዐውድ ነው።

`ጥቅሶቹን ያንብቡ: ዘፍ. ምዕ. 48። እዚህ ላይ ያዕቆብ ሌሎቹን የልጅ ልጆቹን ሳይጨምር የዮሴፍን ሁለቱን ልጆች ብቻ የመረቀው ለምንድነው?`

ያዕቆብ የመረቃቸው ሁለቱ የዮሴፍ ልጆች ምናሴ እና ኤፍሬም; በብቸኝነት የባረካቸው የልጅ ልጆቹ ናቸው። ስለዚህ ከነበራቸው የልጅ ልጅነት ደረጃ ወደ ልጅነት ማዕረግ ከፍ አሉ (ዘፍ. 48:5)። ምንም እንኳ የያዕቆብ ምርቃት ታናሹን (ኤፍሬም) ከታላቁ (ምናሴ) ያስበለጠ ቢሆንም; ነገር ግን የያዕቆብ መባረክ በዋነኝነት ዮሴፍን ይመለከታል (ዘፍ. 18:15)።

እዚህ ላይ የምንመለከተው እግዚአብሔር ባለፉት ጊዜያቶች ለእነርሱ ያሳየውን ታማኝነት እና ለወደፊት የተሰጣቸውን ተስፋ የሚያመለክት የግል ምስክርነት ነው። ያዕቆብ ምግብ የሰጣቸውንና ከለላ የሆናቸውን የአብርሃም እና የይስሐቅ አምላክ በመጥቀስ (ዘፍ. 48:15) “ከጉዳት ሁሉ የታደገኝ” (ዘፍ. 48:16) ነው ይላል። በተጨማሪ ያዕቆብ ከእርሱ ጋር ትግል የገጠመውን (ዘፍ. 32:29) እና ስሙን ከያዕቆብ ወደ “እስራኤል” (ዘፍ. 31:13) የለወጠውን “የቤቴል አምላክ” (ዘፍ. 31:13) በአእምሮው ይዞ ነበር።

እግዚአብሔር ክፉውን ወደ መልካም የቀየረባቸውን እነዚህን ሁሉ ክስተቶች በመጥቀስ; ለእርሱና ለዮሴፍ እንዳደረገው ሁሉ; የልጅ ልጆቹን ሕይወት መንከባከብ ብቻ ሳይሆን ነገር ግን ዘሮቹ ወደ ከነዓን ስለሚመለሱባቸው የወደፊት ጊዜያቶች እንደሚያስብም ያዕቆብ ተስፋውን ገልጿል። ይህ ተስፋ ስለ ሴኬም (ዘፍ. 48:22) ባቀረበው ማጣቀሻ በግልጽ ተወስቷል። ይኸውም መሬቱ በግዢ የራሱ ያደረገው ብቻ ሳይሆን (ዘፍ. 33:19) ነገር ግን የዮሴፍ ዐጥንቶችም የሚቀበሩበትና (ዘፍ. 24:32) ለእስራኤል ነገድ በእኩል የሚከፋፈል ርስት ይሆናል (ዘፍ. 24:1)። እነዚህ ሁሉ ነገሮች ቢከሰቱም; “  ‘በምድር የሚኖሩ ሕዝቦች በአንተ አማካይነት ይባረካሉ’ ” (ዘፍ. 12:3)

`ሲል እግዚአብሔር የሰጠውን ተስፋ በአእምሮው ይዞ ነበር። ጥቅሶቹን ያንብቡ: ሐዋ. 3:25-26። ጴጥሮስ እንደ ተናገረው እግዚአብሔር በዘፍ. 12:3 የሰጠው የተስፋ ቃል ፍጻሜ ያገኘው እንዴት ነበር? እኛ ራሳችን ይህን በረከት የተቀበልነው እንዴት ነው?`