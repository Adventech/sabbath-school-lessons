---
title:  እስራኤል በግብፅ ውስጥ
date:  18/06/2022
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ዘፍ. 4; ሮሜ 10:12-13; ዘፍ. 47; ዘፍ. 48; ዘፍ. 3:25-26 ዘፍ. 49; ፊልጵ. 2:10; ዘፍ. 49:29–50:21።

> <p>የሣምንቱ ጥናት መሪ ጥቅስ</p>
> “በዚህ ጊዜ  እስራኤላውያን በግብፅ አገር በጌሤም ይኖሩ ነበር፤ በዚያም ሀብት ንብረት አፈሩ፤ ቁጥራቸውም እጅግ እየበዛ ይሄድ ጀመር” (ዘፍ. 47:27)።

የዘፍጥረት መጽሐፍ የያዕቆብና ዮሴፍን የመጨረሻ አብሮነት ዓመታት ይሸፍናል። ያዕቆብ (እስራኤል) ኑሮውን በግብፅ ለማድረግ ከነዓንን ትቶ (ዘፍ. 46) ወደዚያ እንደሚያመራና በግብፅ እንደሚሞት እንመለከታለን (ዘፍ. 49:29-50:21)። ምንም እንኳ ቤተሰቡ ኑሮውን በግብፅ ለማድረግ በአገሪቱ ምድር ቢሰፍርም; የተስፋይቱ ምድር ምናባዊ ሥዕል አሁንም በጉልህ ይታያል (ዘፍ. 50:22-26)። የመጨረሻው ሀሳብ ክርስቶስ በመስቀል ላይ የተቀዳጀው ድል ፋይዳ እንደገና በማረጋገጥ አማኞች በኢየሱስ ድል ውስጥ እንዲገቡ ይመራቸዋል። ጳውሎስ ከዳንኤል 7 ላይ ያለውን ምስል ለአንባቢያን በማስታወስ ኢየሱስ ከእግዚአብሔርን መንግስትና ፍርድን እንደተቀበለ ይነግረናል (ዳን. 7:9-14)፤ ይህንን መንግስትም ከአማኞቹ “ከልዑሉ ቅዱሳን” ጋር ይጋራል (ዳን. 7:18) ለዘላለምም ይኖሩበታል።

ያዕቆብ ፈርዖንን የባረከው ሲሆን (ዘፍ. 47:7-10); ይህም በምድር የሚኖሩ ሕዝቦች በአብርሃማዊው ኪዳን አማካይነት እንደሚባረኩ (በከፊል) የተገባው ቃል ፍጻሜ ነበር (ዘፍ. 12:3)። ኋላ ላይ; ያዕቆብ ሊሞት አካባቢ የዮሴፍን ልጆች ባረካቸው (ዘፍ. 48)። ያዕቆብ የገዛ ልጆቹንም የባረካቸው ሲሆን (ዘፍ.  49:1–28); በወደፊቶቹ 12 የእስራኤል ነገዶች ዐውድ; ስለ እያንዳንዳቸው አስደናቂ ትንቢቶችን ተናግሯል (ዘፍ. 49:1–27)።

እስራኤል በምድረ ግብፅ በመጻተኝነት “የመኖሩ” እውነታ የተስፋይቱን ምድር የተስፋ ቃል ከግምት ያስገባ ነበር። እንዲሁም ራሱ የዘፍጥረት መጽሐፍ የእስራኤል ልጆች በግብፅ እንዳሉ ቢያበቃም; ዮሴፍ የተናገራቸው የመጨረሻዎቹ ጥቂት ቃላት ሌላ ስፍራን ያመላከቱ ነበሩ: “እነሆ የመሞቻዬ ጊዜ ተቃርቦአል፤ እግዚአብሔርም በረድኤቱ ይጎበኛችሁና ከዚህ አገር ያወጣችኋል፤ ለአባቶቻችን ለአብርሃም; ለይስሐቅና ለያዕቆብ በመሐላ ተስፋ ወደ ሰጣቸው ምድር ያስገባችኋል’ ” (ዘፍ. 50:24)።