---
title:  ያዕቆብ ወንዶች ልጆቹን ባረከ
date:  22/06/2022
---

`ጥቅሶቹን ያንብቡ: ዘፍ. 49:1-28። ያዕቆብ ልጆቹን የባረከበት መንፈሳዊ ትርጉሙ ምንድን ነው?`

ያዕቆብ ብዙም ሳይቆይ ዕውን ስለሚሆነው የእስራኤል ነገዶች ታሪክ ከተናገረው ትንቢት ባሻገር; መሲሑንና የመጨረሻውን የመዳን ተስፋ ተመልክቷል። ይህ ተስፋ “በኋለኛው ዘመን” (ዘፍ. 49:1) በሚሉ ቃላት በያዕቆብ ንግግር መግቢያ ላይ የተመለከተ ሲሆን; ወደፊት የሚመጣውን መሲሕ ንጉሥ (ኢሳ. 2:2; ዳን. 10:14) በተጨባጭ የሚያመለክት አነጋገር ነው።

ከዚያም ጥቅሱ በእያንዳንዱ ልጅ የወደፊት ህይወት መስመር ላይ ዳሰሳ ያደርጋል። እነዚህ በእያንዳንዱ ልጅ እንዲደርሱ በእግዚአብሔር አስቀድሞ የተወሰኑ ዕጣ ፈንታዎች አልነበሩም። ይልቁንም የእነርሱና የልጆቻቸው ባህሪ የሚያስከትለውን ውጤት የሚገልጹ ናቸው። ለምሳሌ አንድ ሰው ንጹህ የሆነውን ግለሰብ እንደሚገድል እግዚአብሔር ማወቁ; ገዳይ ግድያውን እንዲፈጽም ከመፍቀዱ ጋር ፈጽሞ ሊገናኝ አይችልም። 

`ጥቅሶቹን ያንብቡ: ዘፍ. 49:8-12። እዚህ ላይ የተሰጠው ትንቢት ምንድን ነው? ለምን አስፈላጊ ሆነ?`

ከሰብዓዊው ፍጡር የመምረጥ ነጻነት በላይና ከዚያ በላቀ እግዚአብሔር የወደፊቱን የሚያውቅ አምላክ እንደመሆኑ; መሲሕ በይሁዳ በኩል የሚመጣበትን መስመር አዘጋጀ። ይሁዳ (ዘፍ. 49:8-12) በአንበሳ የተመሰለ ሲሆን (ዘፍ. 49:8-12) ንግሥና እና ምስጋና የእርሱ ናቸው። ከይሁዳ ዘር የሚወጣው ንጉሥ ዳዊት ብቻ ሳይሆን; ሻሎም “ሰላም” (ኢሳ. 9:6-7) የሚያመጣውና “ሕዝቦች ሁሉ ይታዘዙታል” (ዘፍ. 49:10) የተባለው እርሱ-ሴሎ ነው። አይሁዳውያን ይህን ጥቅስ ወደፊት የሚመጣውን መሲሕ እንደሚያመላክት ትንቢት አድርገው ከረጅም ጊዜ አንስቶ ሲመለከቱት ኖረዋል። በተመሳሳይ ክርስቲያኖችም ይህን ጥቅስ የሱስን እንደሚያመላክት አድርገው ወስደውታል። “ሕዝቦች ሁሉ ይታዘዙታል” (ዘፍ. 49:10) የሚለው ሃረግ ምናልባት ለአዲስ ኪዳኑ “ጉልበት ሁሉ በኢየሱስ ስም ይንበረከክ ዘንድ” (ፊልጵ. 2:10)--ፈር ቀዳጅ ሊሆን ይችላል።

“የዱር አራዊት ንጉሥ የሆነው አንበሳ ለዚህ ነገድ የሚስማማ ምልክት ነው። ዳዊት እና የዳዊት ልጅ የሆነው እውነተኛ ‘የይሁዳ ነገድ አንበሳ’ ከዚህ ነገድ የመጣ ሲሆን፤ ሁሉም ሥልጣን ለእርሱ የሚገባ; መንግሥታትም ለእርሱ የሚሠግዱ ናቸው”--ኤለን ጂ. ኋይት: የኃይማኖት አባቶችና ነቢያት፤ ገጽ: 236።

`ሕዝቦች ሁሉ ይህን ከማድረጋቸው በፊት; እኛ አሁን ለየሱስ ክብር መስጠት ያለብን ለምንድን ነው?`