---
title:  ተጨማሪ ሀሳብ
date:  24/06/2022
---

ኤለን ጂ. ኋይት: “ዮሴፍና ወንድሞቹ”: የኃይማኖት  አባቶችና ነቢያት፤ ገጽ: 248-270። “የዮሴፍ ሕይወት የክርስቶስን ሕይወት ያንጸባርቃል። የዮሴፍ ወንድሞች ወንድማቸውን እንዲሸጡ የገፋፋቸው ቅናት ነበር። እርሱ ከእነርሱ የበለጠ እንዳይሆን ለመከላከል ተስፋ አድርገው ነበር። ወደ ግብፅ በተወሰደ ጊዜ በእርሱ ምኞት እንደማይረበሹ በማመንና የእርሱ ምኞት የሚሳካበትን መንገድ በሙሉ እንደዘጉ በማሰብ ተደስተው ነበር። ነገር ግን እነርሱ የተከተሉት መንገድ ሊከላከሉት የፈለጉትን ክስተት ይፈጥር ዘንድ በእግዚአብሔር ተሻረ። የአይሁድ ቀሳውስትና ካኅናት በየሱስ የቀኑት የሕዝቡን ትኩረት ከእነርሱ መንጥቆ ወደ ራሱ ይወስድብናል በሚል ፍርሃት ነበር። እንዲሞት ያደረጉት ንጉሥ እንዳይሆን ለመከላከል አስበው ቢሆንም ያስገኙት ውጤት ግን የጠሉትን ነበር።

“ዮሴፍ ግብፅ ውስጥ በነበረው ሥልጣን ምክንያት ለአባቱ ቤተሰብ አዳኝ ሆነ። ነገር ግን ይህ እውነታ የወንድሞቹን የጥፋተኝነት ስሜት አልቀነሰውም። የሱስ  በጠላቶቹ መሰቀሉ ሰብዓዊውን ፍጡር የሚዋጅ; በኃጢአት የወደቀውን ዘር የሚያድንና የዓለም ሁሉ ገዥ አደረገው። ነገር ግን ገዳዮቹ የፈጸሙት ወንጀል የሚታደገው የእግዚአብሔር እጅ ሁናቴውን ለራሱ ክብርና ለሰዎች መልካም ሲል ሊቆጣጠረው ያልቻለው ክፉ ድርጊት ይመስል ነበር።

“ዮሴፍ በገዛ ወንድሞቹ ለባርነት የተሸጠው ኃይማኖት ለሌላቸው ሰዎች ሲሆን ክርስቶስም ከደቀመዛሙርቱ በአንዱ አማካኝነት ለመራር ጠላቶቹ ተላልፎ ተሸጠ። ዮሴፍ ለመርኅ በመገዛቱ ምክንያት የሐሰት ውንጀላ ቀርቦበት ወደ እስር ቤት ተጥሎ ነበር። ክርስቶስ የተናቀውና ነቀፌታ የደረሰበት ጻድቅና እራስን የሚክድ ሕይወቱ ኃጢአትን በመገሰጹ ነበር። ምንም ዓይነት ስህተት ባይገኝበትም ነገር ግን በሐሰት ተመስክሮበት ጥፋተኛ ተባለ። ዮሴፍ በፍትህ ማጣትና ጭቆና ስር ሆኖ ያሳየው ታጋሽነት; ታዛዥነት; ይቅር ባይነትና በጨካኝ ወንድሞቹ ላይ ያሳየው ርኅራኄ--ክፉዎች አዳኙ ላይ ጭካኔና በደል ሲያደርሱበት ያሳየው ይቅርታ ለገዳዮቹ ብቻ ሳይሆን ነገር ግን ወደ እርሱ በመቅረብ ኃጢአታቸውን በመናዘዝ ይቅርታን ለሚለምኑት ሁሉ የሚሰጠውን ምህረት ያንጸባረቃል።”--ኤለን ጂ. ኋይት፤ የኃይማኖት አባቶችና ነቢያት፤ ገጽ: 268-269።

**የመወያያ ጥያቄዎች**

`1.ያዕቆብ ከሞተ በኋላ የዮሴፍ ወንድሞች አሁን ሊበቀለን ይችላል የሚል ስጋት አድሮባቸው ነበር። ይህ እስከዚህ ወቅት ድረስ ጠብቀው የያዙት ጉዳይ ስለ ጥፋተኝነት ስሜት ምን ያስተምረናል? የዮሴፍ ምላሽ ስለ በደል ይቅርታ ምን ያስተምረናል?`

`2.በዮሴፍና በየሱስ ሕይወት መካከል ምን ሌላ ተመሳሳይ ነጥቦች ማግኘት ይችላሉ?`

`3.ምንም እንኳ እግዚአብሔር የወደፊቱን በቅርብ የሚያውቅ ቢሆንም; ምርጫዎቻችንን አስመልክቶ አሁንም ነጻ ነን። እነዚህን ሁለት ጽንሰ ሀሳቦች እንዴት እናስታርቃቸዋለን?`