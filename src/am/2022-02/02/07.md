---
title:  ተጨማሪ ሀሳብ
date:  08/04/2022
---

በ “ሕይወት ዛፍ” እና “መልካምና ክፉን መለየት  የሚያስችለው የዕውቀት ዛፍ” መካከል ያለውን ግንኙነት ይመልከቱ። “በአትክልቱ ቦታ መካከል” (ዘፍ. 2:9) የመገኘታቸው ተጨባጭ እውነታ ሁለቱንም እንደሚያዛምድ አስቀድሞ ተጠቅሷል። ነገር ግን ተመሳሳይ መልክአ ምድር በአንድ ከመጋራታቸው ባሻገር; የላቀ ነገር በሁለቱ መካከል አለ። እነዚህ ሰብዓዊ ፍጡራን መልካምና ክፉን መለየት ከሚያስችለው የዕውቀት ዛፍ ፍሬ ቀጥፈው በመብላታቸው እና እግዚአብሔርን ባለመታዘዛቸው ምክንያት ቢያንስ በዚህኛው ማንነታቸው ወደ ሕይወት ዛፍ መድረስ እንዳይችሉና ለዘላለም እንዳይኖሩ ተከለከሉ። ይህ ግንኙነት በጥልቅ መርኅ ላይ የተመሠረተ ነው። ሰሎሞን “ልጄ ሆይ፤ ትምህርቴን አትርሳ፤ ትእዛዛቴን በልብህ ጠብቅ፤ ቀኖችን ይጨምሩልሃል፤ ዓመቶችንም ያረዝሙልሃል፤ ሕይወት; ሀብትንና ሰላምን ያበዙልሃል” (ምሳ. 22:2) ሲል ልጁን እንዳዘዘው ሁሉ; ሥነ ምግባራዊ እና መንፈሳዊ ምርጫዎች በሥነ ሕይወታዊው ማንነት ላይ ተጽእኖ አላቸው። ይህ ዝምድና “በከተማይቱ አውራ መንገድ መካከል” (ራእ. 22:2) የሕይወት ዛፍ ብቻ በሚገኝባት በወደፊቷ ሰማያዊ የሩሳሌም ዳግመኛ የሚኖር ይሆናል። “እግዚአብሔር ሔዋንን ሲፈጥራት ከወንዱ በታች ወይም በላይ አላደረጋትም; ይልቁንም በሁሉም ነገር የእርሱ አቻ አደረጋት። ቅዱሶቹ ጥንዶች ተመሳሳይ የጋራ ፍላጎት ቢኖራቸውም ነገር ግን በአስተሳሰብም ሆነ በግብር ሁለቱም የየራሳቸው ግለሰባዊ ማንነት ነበራቸው። ነገር ግን ከሔዋን ኃጢአት በኋላ; ማለትም አምላካዊውን ቃል በመጀመሪያ የተላለፈችው እርሷ መሆኗን ተከትሎ; እርሱ የበላይዋ እንደሚሆን ጌታ ነገራት። ለባሏ መገዛት ነበረባት።

እናም ይህ የእርግማኑ አካል ነበር። በብዙ አጋጣሚዎች እርግማኑ የሴትን ልጅ ዕጣ ፈንታ እጅግ መራር እና በሸክም የተሞላ አድርጎታል። እግዚአብሔር ለወንዱ የሰጠውን የበላይነት በብዙ መልኩ አግባብ በጎደለው አምባገነናዊ መንገድ ተጠቅሞበታል። የትዬለሌው መለኮታዊ ጥበብ ለሰብዓዊው ዘር ሌላ የአመክሮ ጊዜ እና ፈተና በመስጠት እነሆ የመቤዠትን ዕቅድ ነደፈ።”—Ellen G. White, Testimonies for the Church, vol. 3, p. 484.

**የመወያያ ጥያቄዎች**

`1.እግዚአብሔር በኤደን የነበረውን አዳም ፊት ለፊት ገጥሞ ጥያቄ ያቀረበለት ጥፋቱን ለማረጋገጥ ብቻ ሳይሆን እርሱን ወደ ንስሐ ለመምራት ጭምር ነበር። ተመሳሳይ መርኅ በቃየን (ዘፍ. 4: 9-10); በጥፋት ውሃ (ዘፍ. 6:5-8); በባቤል ግንብ (ዘፍ. 11: 5); እንዲሁም በሰዶም እና ገሞራ (ዘፍ. 18:21) እናገኛለን። የፍርድ ምርመራ ጽንሰ ሀሳብ በእነዚህ ክስተቶች የተገለጸው እንዴት ነው?`

`2.ሔዋን መልካምና ክፉን ከሚያሳውቀው ዛፍ መብላቷ ጥበብ እንደሚሰጣት አድርጋ ለምን አሰበች? እኛም አምላካዊውን ቃል በግልጽ በመናቅ እግዚአብሔር ከሰጠን “የተሻለ” ነገር እንዳለ ተስፋ ከማድረግ ተመሳሳይ ስህተት መጠበቅ የምንችለው እንዴት ነው?`