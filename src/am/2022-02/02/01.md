---
title:  ውድቀት
date:  02/04/2022
---

### ለዚህ ሣምንት የመጽሐፍ ቅዱስ ጥናት የሚከተሉትን ጥቅሶች ያንብቡ
ዘፍ. 3:2; 2ቆሮ. 11:3; ራእ. 12:7–9; ዮሐ. 8:44; ሮሜ 16:20; ዕብ. 2:14; 1 ጢሞቴ. 2:14-15

> <p>የሣምንቱ ጥናት መሪ ጥቅስ</p>
> “ ‘ በአንተና  በሴቲቱ; በዘርህና በዘሯ መካከል; ጠላትነትን አደርጋለሁ፤ እርሱ ራስህን ይቀጠቅጣል፤ አንተም ተረከዙን ትቀጠቅጣለህ።” (ዘፍ. 3:15)።

እግዚአብሔር በኤደን ለነበሩት ለመጀመሪያዎቹ ወላጆቻችን በሰጣቸው በእነዚያ ሁሉ ስጦታዎች መሃል እንዲህ የሚል ማስጠንቀቂያም አለ: “ ‘በአትክልት ስፍራው ውስጥ ከሚገኝ ከማንኛውም ዛፍ ፍሬ ትበላለህ። ነገር ግን መልካምና ክፉን ከሚያሳውቀው ዛፍ አትብላ፤ ምክንያቱም ከእርሱ በበላህ ቀን በእርግጥ ትሞታለህ’ ” (ዘፍ. 2:16-17)። ምንም እንኳ መልካም የሆነውን ማወቅ የነበረባቸው ቢሆንም; ይህ መልካምና ክፉን ከሚያሳውቀው ፍሬ እንዳይበሉ የተሰጣቸው ማስጠንቀቂያ (ዘፍ. 2:16-17) ክፉን ማወቅ እንዳልነበረባቸው ያሳየናል።

ይህ የሆነበትን ምክንያት በትክክል መረዳት እንችላለን--አይደል?  እናም ከአለመታዘዝ ጋር ቁርኝት ያለው የሞት አደጋ (ዘፍ. 2:17) ተፈጻሚነት ስለሚያገኝ--ይሞታሉ (ዘፍ. 3:19)። ከፍሬው ደግመው እንዳይበሉ መከልከል ብቻ ሳይሆን ከኤደን የአትክልት ስፍራ መባረር ነበረባቸው (ዘፍ. 3:24)። ምክንያቱም እንደ ኃጢአተኛ የዘላለም ሕይወት ሊሰጣቸው የሚችለውን ነገር ማግኘት የማይችሉ ይሆኑ ነበር (ዘፍ. 3:22)።

ሆኖም; በዚህ አሳዛኝ ሁኔታ መሃል “የመጀመሪያው የወንጌል ተስፋ” በሚል የሚታወቀው በዘፍ. 3:15 የሚገኘው የተስፋ ቃል መሰጠቱን እንመለከታለን።  አዎ--ይህ ጥቅስ በመጽሐፍ ቅዱስ የቀረበውን የመጀመሪያ የወንጌል ተስፋ ቃል ይፋ ያደርግልናል። ውድቀት ቢከሰትም እንኳ እግዚአብሔር ማምለጫ መንገድ ስለ ማዘጋጀቱ ለመጀመሪያ ጊዜ ለሰዎች ይነገራቸዋል።