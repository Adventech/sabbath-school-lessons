---
title:  በርታ!
date:   01/10/2025
---

`ኢያሱ 1:7-9ን ያንብቡ። ጌታ ጠንካራ እና ደፋር መሆን እንዳለበት ለኢያሱ ሁለት ጊዜ አጽንዖት በመስጠት መናገር ያስፈለገው ለምንድነው?`

ለኢያሱ የተሰጠው ሥራ ከባድ ፈተናዎችን የሚያካትት ነበረ።

የከነዓናውያን ከተሞች ግንቦች የማይታለፉ የሚመስሉ ሲሆኑ የምድሪቱ ሕዝብም ለጦርነት የሰለጠነ ነበር። በአንፃሩ እስራኤላውያን፣ ተራ ዘላኖች የነበሩ ሲሆኑ የተመሸጉትን ግንቦች ለመያዝ በጣም ጥንታዊ የሆኑ የጦር መሣሪያዎች እንኳን ያልያዙ ነበሩ። የዚያን ጊዜ ልዕለ ኃያል የነበረችው ግብፅ እንኳን ከነዓን መግባት እንዳልቻለች ታሪክ ይነግረናል።

ሆኖም በዚህ ቦታ ኢያሱን ጠንካራ እና ብርቱ እንዲሆን የሚመክሩት ማበረታቻዎች ከጦርነት ዝግጁነት ወይም ከጦርነት ስልቶች ጋር የተገናኙ አልነበሩም። እስራኤል ከያህዌ ጋር የገባችውን ቃል ኪዳን ለሚገልጹት ለሙሴ መጻሕፍት እና ለተለዩት መጠይቆች ታማኝ ለመሆን ድፍረት እና ጥንካሬ ያስፈልጋል። ኤፌሶን 6:10-18ን ያንብቡ። በዛሬው ጊዜ በወታደራዊ ውጊያ እንድንካፈል ባይጠበቅብንም ለኢያሱ የተሰጡትን የማበረታቻ ቃላት በየዕለቱ በምናደርገው መንፈሳዊ ትግል ተግባራዊ ማድረግ የምንችለው እንዴት ነው?

ዛሬም ክርስቲያኖች ክርስቶስ የሰጣቸውን አደራ በመፈጸም ረገድ ከኢያሱ ጋር ተመሳሳይ ፈተናዎች ያጋጥሟቸዋል። ማለትም ከራሳቸው የኃጢአተኝነት ዝንባሌዎች፣ ከክፋት ገዢዎች፣ ከስልጣኖች፣ እና ከጨለማው ዓለም ገዥዎች እና ከክፋት ጭፍሮች ጋር በጦርነት ውስጥ ናቸው። ልክ እንደ ኢያሱ፣ የክርስቶስን መገኘት የሚያረጋግጥ የተስፋ ቃል አላቸው፡- “እኔ እስከ ዓለም ፍጻሜ ድረስ ሁልጊዜ ከእናንተ ጋር ነኝ” (ማቴ. 28፡20)። የኢያሱን ፍርሃት ለማስወገድ የጌታ ድጋፍ በቂ እንደሆነ ሁሉ ዛሬም ጥርጣሬያችንን እና ጭንቀታችንን ለማስወገድ መገኘቱ በቂ ሊሆንልን ይገባል።

`የኛ ግድድሮሽ በእርሱ እና በሰጠን ተስፋዎች ለመታመን ጌታን በሚገባ ማወቅ ነው። ከምንም በላይ ከእርሱ ጋር ግላዊ ግንኙነቱ የሚያስፈልገን ለዚያ ነው ። ዛሬ እኛን የገጠመን ወሳኙ ጥያቄ ኢያሱ ከገጠመው የተለየ አይደለም። ብዙም በማይወደድበት ወይም ለመታዘዝ በማይመችበት ጊዜ እንኳን የእግዚአብሔር ቃል ለሚናገረው ነገር ታማኝ መሆን የምንችለው እንዴት ነው?`