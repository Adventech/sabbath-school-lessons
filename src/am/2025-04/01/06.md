---
title: ባለፀጋ እና ስኬታማ
date:   02/10/2025
---
`ኢያሱ 1፡7–9ን ከዘፍጥረት 24፡40፣ ኢሳያስ 53፡10 እና መዝሙር 1፡1-3 ጋር ያንብቡ። በእነዚህ ጽሑፎች ላይ በመመስረት ባለፀጋ እና ስኬታማ መሆን ምን ማለት ነው?`

ጻላክ፣ የሚለው የዕብራይስጥ ቃል (ኢያሱ 1:8) የታቀደው ነገር አጥጋቢ በሆነ መንገድ መከናወኑን ወይም ምቹ ሁኔታዎች መፈጠራቸውን ያመለክታል።

ሳካል የሚለው የዕብራይስጥ ቃል (ኢያሱ 1፡8) “መበልፀግ” ወይም “ስኬታማ መሆን” ተብሎ ሊተረጎም ይችላል። ነገር ግን “ብልህ መሆን” ወይም “በጥበብ መሥራት” ተብሎም ሊተረጎም ይችላል። ስኬት እግዚአብሔርን የጎልማሶች ሰንበት ትምህርት ከመፍራት እና ቃሉን በመታዘዝ በጥበብ ከመመላለስ ጋር ተያይዞ በተገለፀባቸው በኢዮብ፣ በምሳሌ እና በመዝሙረ ዳዊት መጻሕፍት ውስጥ ይህ በተደጋጋሚ ተገልጧል።

በዚህ መረዳት መሰረት፣ ስኬት ውስጥ ብልፅግና ሊኖር ቢችልም በቁሳዊ ብልፅግና ብቻ ግን አይገለፅም። ስኬት በእግዚአብሔር በተፈጠረው ዓለም መሠረት ላይ ከሚገኙት እና በሕጉ ውስጥ ከተገለጹት መንፈሳዊ እሴቶች እና መርሆዎች ጋር እንደ መስማማት ሊታይ ይገባዋል።

`በእርግጥ፣ በእግዚአብሔር ተስፋዎች መታመን፣ በተለይም በእምነት ብቻ መዳን እና ህጉን መታዘዝ እርስ በርሳቸው የሚቃረኑ አይደሉም። የአንድ ሳንቲም ሁለት ገጽታዎችን ይወክላሉ። ሮሜ 3:31ን ያንብቡ። ይህ ጽሑፍ በሕግ እና በእምነት መካከል ስላለው ግንኙነት ምን ይላል?`

ለእግዚአብሔር ሕግ መታዘዝን በመቃወም በኢየሱስ የኃጢያት ክፍያ እና መሥዋዕታዊ ሞት ላይ እምነት ማሳደር ሐሰተኛ እና አደገኛ አስተሳሰብ መፍጠር ነው። ህግ እና ፀጋ ሁልጊዜ አብረው የሚሄዱ ናቸው። የሕግን ሚና ላይ ላዩን መረዳት “ሕግን” እና “ጸጋን” እንደ ተቃራኒዎች እንድንገነዘብ ሊያደርገን ይችላል።

የብሉይ ኪዳን ጸሐፊዎች ለህጉ ከፍ ያለ ግምት ስለነበራቸው የደስታ ምንጭ አድርገው ይመለከቱት ነበር (መዝ. 1:2፣ መዝ. 119:70፣77፣174)።

`በትክክለኛው ጥቅም ላይ ሲውል ሕጉ ስለ ራሳችን ኃጢአተኝነት (ሮሜ. 7:7) እና የክርስቶስ ጽድቅ ምን ያክል እንደሚያስፈልገን በጥልቅ ወደ መገንዘብ ይመራል (ገላ. 3: 24)። ምንም ያህል በእግዚአብሔር ጸጋ ሕጉን ለመጠበቅ ቢፈልጉ፣ ገመና ሸፋኙ የክርስቶስ ጽድቅ እንደሚያስፈልግዎት የራስዎት ህይወት ያሳየዎት እንዴት ነው?`