---
title:  ለስኬት የሚያበቁ ግብዓቶች
date:   27/09/2025
---


### ለዚህ ሳምንት ጥናት የሚከተሉትን ጥቅሶች ያንብቡ

ዘዳ. 18፡15-22፣ ኢያሱ 1፣ ዕብ. 6፡17-18፣ ኤፌ. 6፡10-18፣ መዝ. 1፡1-3፣ ሮሜ 3፡31።

> <p>የመታሰቢያ ጥቅስ<p>

> "ከነገር ግን ጽና፥ እጅግ በርታ፤ ባሪያዬ ሙሴ ያዘዘህን ሕግ ሁሉ ጠብቅ፥ አድርገውም፤ በምትሄድበትም ሁሉ እንዲከናወንልህ ወደ ቀኝም ወደ ግራም አትበል።" ኢያሱ 1፡7


የቦስተን ፊልሐርሞኒክ ኦርኬስትራ የሙዚቀ ዳይሬክተር የሆነው ቤንጃሚን ዛንደር የሙዚቃ ትርጉም ክፍለ ጊዜን ያስተምራል። ብቃታቸው በሚፈተሽበት ጊዜ የተማሪዎቹን ጭንቀት ይመለከት ስለነበር ተማሪዎቹ እንዳይጨናነቁ እና ሙሉ አቅማቸውን መጠቀም እንዲችሉ በመጀመሪያው ክፍለ ጊዜ ሁሉም ሰው ኤ እንደሚያገኝ ነገራቸው። ይህ ኤ ግን ዝም ብለው የሚጠብቁት ሳይሆን ለማግኘት በመስራት ውስጥ የሚሳካ ነበር። ብቸኛው ቅድመ ሁኔታ ተማሪዎቹ በሴሚስተሩ የመጀመሪያ ሁለት ሳምንታት ውስጥ የደብዳቤውን ቀን የትምህርቱ መጨረሻ ቀን አድርገው ደብዳቤ መፃፍ ነበር።

ደብዳቤው ለምን ያ ከፍ ያለ ውጤት እንደሚገባቸው መግለፅ ነበረበት።

የኢያሱ መጽሐፍ የሚናገረው ስለ አዲስ ጅማሮዎች እና አዲስ ውጤቶች ነው። የእስራኤልን ታሪክ 40 ዓመታት የመራው ሙሴ አሁን ያለፈ ታሪክ ነበር። በሚያሳዝን ሁኔታ በአመፅ እና በአንገተ ደንዳናነት የሚታወቀው ከግብጽ የመውጣትና በበረሃ የመንከራተት ዘመን አብቅቷል። እግዚአብሔርን ለመታዘዝ ፈቃደኛ የሆነው አዲሱ ትውልድ፣ እንዲሆን በተስፋ እንደሚጠብቅ ሳይሆን በውስጡ እንደሚኖር ሕዝብ፣ ወደ ተስፋይቱ ምድር ለመግባት ተዘጋጅቶ ነበር።፡ የጎልማሶች ሰንበት ትምህርት

በእስራኤል ሕይወት ውስጥ እግዚአብሔር እንዴት አዲስ ምዕራፍን እንደከፈተ እና በእኛም ሕይወት ውስጥ ተመሳሳዩን ማድረግ እንደሚችል የሚናገረውን ታሪክ አብረን እናጥና።

*ለመስከረም 24 ሰንበት ለመዘጋጀት የዚህን ሳምንት ትምህርት ያጥኑ*