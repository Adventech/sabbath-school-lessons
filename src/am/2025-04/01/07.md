---
title:  ተጨማሪ ሀሳብ
date:   03/10/2025
---

የኃይማኖት አባቶች እና ነብያት ከሚለው መጽሐፍ ውስጥ “ዮርዳኖስን መሻገር” የሚል ርዕስ ያለውን ምዕራፍ እና The Story of Redemption ከሚለው መጽሐፍ ውስጥ Entering the Promised Land የሚል ርዕስ ያለውን ምዕራፍ ያንብቡ።

“በተስፋ ቃሉ እና ማስጠንቀቂያዎቹ ውስጥ፣ ኢየሱስ እየተናገረ ያለው ስለ እኔ ነው። እኔ በእርሱ አምኜ እንዳልጠፋ፣ ነገር ግን የዘላለም ህይወት ይኖረኝ ዘንድ እግዚአብሔር አንድያ ልጁን እስኪሰጥ ድረስ አለምን እንዲሁ ወዶአል።

በእግዚአብሔር ቃል ውስጥ የተነገሩት ልምምዶች የእኔ ልምምዶች ሊሆኑ ይገባል። ጸሎቶቹ፣ የተስፋ ቃላቱ፣ ትዕዛዛቱ እና ማስጠንቀቂያዎቹ የእኔ(ለእኔ) ናቸው…። እምነት የእውነትን መርሆዎች አምኖ እንደሚቀበል እነዚህም የህይወት አካል እና አነሳሽ የህይወት ኃይሎች ይሆናሉ። የእግዚአብሔር ቃል የተቀበለውን ሰው ሐሳብን ይቀርፃል የባሕርይ እድገትንም ያመጣል።”— ኤለን ጂ. ኋይት፣ የዘመናት ምኞት ገፅ 390-391

“የወደቀው ሰብዓዊ ዘር በራሱ መልካም ስራ ምንም ነገር ሊያገኝ እንደማይችል በሁሉም አእምሮ ውስጥ በትጋት፣ በተደጋጋሚ በጥልቅ መታሰብ አለበት። መዳን የሚገኘው በኢየሱስ ክርስቶስ በማመን ብቻ ነው።”—Ellen G. White, Faith and Works, p. 19. የጎልማሶች ሰንበት ትምህርት



**የመወያያ ጥያቄዎች**



`1. ኢያሱ የነበረበት ሁኔታና ልምምዱ ከኛ የተለየ ቢሆንም ከእርሱ ህይወት ዛሬ ተግባራዊ ልናደርገው የሚገባን ምን መንፈሳዊ ትምህርት አለ? ሆኖም መመሳሰሎችን ስናይ አውዱንም አብረን ከግምት ውስጥ ማስገባት ያለብን ለምንድነው?`

`2. የእግዚአብሔርን የተስፋ ቃላት እና ለእርሱ መታዘዝ ያላቸው ግንኙነት ላይ ይወያዩ። አብረው የሚሄዱት እንዴት ነው? አንዱን ከአንዱ እጅግ ከሚገባው በላይ ከፍ ማድረግ ምን አደጋ አለው? ማለትም ፀጋን ከፍ አድርጎ ህጉን ወደጎን መግፋት ምን አደጋ ይዞ ይመጣል? ወይም ህጉን እጅግ ከፍ አድርጎ ፀጋውን ማኮሰስስ ምን አደጋ አለው?`

`3. በዚህ ሳምንት ጥናት መሰረት ከመጽሐፍ ቅዱስ እይታ አንፃር ስኬት ምንድነው? ብልፅግና በክርስትያን የስኬት ትርጓሜ ላይ ያለው ቦታ ምንድነው?`

`4. ኢያሱ የሙሴን ቦታ ሲይዝ ምን እንደተሰማው በምናብዎ ይሳሉ። በተሰጡት ታላላቅ ኃላፊነቶች ውስጥ እግዚአብሔር ኢያሱን ለማበርታት ምን አይነት የተስፋ ቃል ሰጠው?`