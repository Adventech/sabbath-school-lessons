---
title:  አዲስ ሙሴ
date:   28/09/2025
---

`ዘዳግም 18፡15-22ን እና ኢያሱ 1፡1-9ን ያንብቡ። መጽሐፈ ኢያሱ ሙሴ ከሞተ በኋላ ሊሆን ስለሚችለው ነገር የተነገረውን የተስፋ ቃል በማስተጋባት መጀመሩ ፋይዳው ምንድን ነው?`


ምንም እንኳን ሙሴ ሞቶ አዲሱ መሪ ኢያሱ በእግዚአብሔር ቢቀባም ሁለቱንም የሚያመሳስላቸው ነገር አለ። ሁለቱም ህዝቡን ለአባቶቻቸው ቃል ወደተገባችው ምድር እንደሚመሩ በእግዚአብሔር ተነግሯቸዋል።

`እግዚአብሔር ለኢያሱ እንዳለው “ለሙሴ እንደ ነገርሁት የእግራችሁ ጫማ የሚረግጠውን ቦታ ሁሉ ለእናንተ ሰጥቼአለሁ።” (ኢያሱ 1፡3)። ኢያሱ መጀመሪያ ለሙሴ የተሰጠውን ሥራ ሊጨርስ ነው። እውነትም አዲስ ሙሴ። ዘፀ. 33፡11፣ ዘሁ. 14፡6፣ 30፣ 38፣ ዘሁ. 27፡18፣ ዘሁ. 32፡12፣ ዘዳ. 1፡38፣ ዘዳ. 31፡23 እና ዘዳ. 34፡9ን ያንብቡ። እነዚህ ጥቅሶች ስለኢያሱ ምን ይነግሩናል?`

እዚህ ጋ እግዚአብሔር እንደ ሙሴ ያለ ነቢይ እንደሚያስነሳላቸው የተነገረው የተስፋ ቃል የተፈፀመ ሳይሆን ገና ሊሆን የሚችል ብቻ ነበር።

መጽሐፈ ኢያሱ ውስጥ ያሉ የመጀመሪያ ቃላት አንባቢዎቹ ይህን የተስፋ ቃል በማስታወስ ሊፈፀም ይችላል ብለው እንዲጠብቁ ያነሳሳል።

ሙሴ ቢሞትም የመጀመሪያውን ምዕራፍ ሞልቶት ነበር። የሙሴ ስም አስር ጊዜ ሲጠቀስ የኢያሱ ግን አራት ጊዜ ብቻ ተጠቅሷል። ሙሴ “የእግዚአብሔር አገልጋይ” ተብሎ የተጠራ ሲሆን ኢያሱ “የሙሴ አገልጋይ” ተብሎ ተጠርቷል(ኢያሱ 1፡1)። ኢያሱ “የእግዚአብሔር አገልጋይ” ተብሎ እንዲጠራ ህይወቱን ሙሉ በታማኝነት እና በታዛዥነት ማገልገል ነበረበት(ኢያሱ 24፡29)።

`ምንም እንኳን የመጽሐፈ ኢያሱ የመጀመሪያ ምዕራፍ በእስራኤል ሁለቱ ታላላቅ መሪዎች የመሪነት ሽግግር ላይ ቢያተኩርም ዋናው ገፀ ባህሪ ቃሉ የመጽሐፉ መክፈቻ የሆነው እና ምሪቱ በሙላት የተገለጠው ራሱ እግዚአብሔር ነው። በዘመናት ሁሉ እግዚአብሔር ወንዶችን እና ሴቶችን የራሱን ሕዝብ እንዲመሩለት ሲጠራ ነበር። የማይታየው የቤተክርስትያን መሪ ማን እንደሆነ ማወቅ ወሳኝ የሆነው ለምንድነው?`