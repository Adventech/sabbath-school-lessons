---
title:  መሻገር! መውረስ! መከፋፈል! ማገልገል!
date:   29/09/2025
---

`ኢያሱ ምዕራፍ 1ን ያንብቡ። ከዚህ መክፈቻ ከሆነ ምዕራፍ ስለ መጽሐፉ ቅርጽ ምን መማር እንችላለን?`

የኢያሱ የመጀመሪያ ምዕራፍ ለመላው መጽሐፍ መግቢያ ሆኖ ያገለግላል። ከመጽሐፉ አራት ዋና ዋና ክፍሎች ጋር የሚዛመዱ አራት ንግግሮችን ያካትታል፡ መሻገር (ኢያሱ 1፡2-9)፣ መውረስ (ኢያሱ 1:10-11)፣ ምድሪቱን መከፋፈል (ኢያሱ 1፡12-15)፣ እና ለሕግ በመታዘዝ ማገልገል (ኢያሱ 1፡16-18)።

የኢያሱ መጽሐፍ በመለኮት አነሳሽነት የተደረጉ ተከታታይ ነገሮችን እንደያዘ ሊታይ ይችላል። እያንዳንዱን እግዚአብሔር ሲያነሳሳ ለኢያሱ ከከነዓን ድል ጋር የተያያዘ የተለየ ሥራ ሰጥቶታል፤ እያንዳንዱም በተሳካ ሁኔታ ከተጠናቀቀ በኋላ በመጽሐፉ ውስጥ ተገልጧል።

በመጨረሻ፣ ስለ ምድሪቱ ወረራ እግዚአብሔር የገባቸው የተስፋ ቃላት ይፈጸማሉ። ከዚያን በኋላ ምድሪቱን የማቆየት ኃላፊነት በእስራኤላውያን እጅ ላይ ስለሚወድቅ ሊሳካ የሚችለው በእውነተኛ እምነትና ከእውነተኛ እምነት ሁሌም በሚመነጨው መታዘዝ ብቻ ነበር። የጎልማሶች ሰንበት ትምህርት

በሦስቱ ግሦች የተገለጹት የእግዚአብሔር ኃሳቦች፡- “መሻገር”፣ “መውረስ” እና “መከፋፈል” ከአራተኛው ኃሳቡ ማለትም ከ“ማገልገል” በሚመነጨው ታዛዥነት ውስጥ ተገቢውን መልስ ያገኛሉ።

የኢያሱ መጽሐፍም አራት ዋና ዋና ክፍሎች አሉት፣ እያንዳንዱም በዕብራይስጥ ቃል ጠበቅ ብለው በተገለጹት ልዩ ጽንሰ-ሐሳቦች ይገለጻል። (1) መሻገር (ኢያሱ 1:1-5:12) (2) መውረስ (ኢያሱ 5:13-12:24) (3) መካፈል (ኢያሱ 13:1-21:45) (4) ማገልገል (ኢያሱ 22፡1-24፡33)።

ስለዚህ የመጽሐፉ አወቃቀር ራሱ ዋና መልእክቱን ያስተላልፋል፤ የእግዚአብሔር ኃሳቦች ወዲያውኑ አይፈጸሙም። ይልቁንም፣ የህዝቡን ታማኝ ምላሽ ይፈልጋሉ። ማለትም ለራሳችን ማድረግ የማንችለውን ሁሉ እግዚአብሔር እንዳደረገልን ስናውቅ እኛም ከእኛ የሚጠበቀውን እንድናደርግ ተጠርተናል፡- ይህም እግዚአብሔር እንድናደርገው ያዘዘንን መፈፀም ነው።

በሁሉም የተቀደሰ ታሪክ ውስጥ እንደዚህ ነበር፤ ዛሬም እንደዛው ነው። ለምሳሌ በራእይ 14፡12 ላይ ያለው የእግዚአብሔር የመጨረሻ ዘመን ሰዎች መግለጫ ተመሳሳይ ሐሳብ ያስተላልፋል፡ እግዚአብሔር ባደረገልን ነገር ላይ ማመን እና ከእምነት የሆነ መታዘዝ። ለእርስዎ በጣም ውድ የሆኑትን አንዳንድ የእግዚአብሔር የተስፋ ቃላት ያስቡ።

`ቃላቱ እውን እንዲሆኑ በእርስዎ በኩል ምን ዓይነት ምላሽ ይፈልጋሉ?`