---
title:  የእግዚአብሔር ሠራዊት አለቃ

date:   19/10/2025
---

`ኢያሱ 5:13-15ን ያንብቡ። ይህ ጽሁፍ ስለ ከነዓን ድል የኋላ ታሪክ ምን ይላል?
`


እስራኤል ዮርዳኖስን ተሻግሮ የጠላትን ምድር ረገጠ። የኢያሪኮ ግንብ በፊታቸው ቆሟል፤ በሮቿም በጥብቅ ተዘግተዋል (ኢያሱ 6፡1)። በዚህ ጊዜ ህዝቡ የትኛውንም የትግል ስልት አያውቁም። ከሁሉም በላይ የሚያስጨንቀው ደግሞ እስራኤል ረጅም ከበባን ለመቋቋም እና የተመሸገች ከተማን ለመያዝ በእጃቸው የነበረው የጦር መሣሪያ ወንጭፍ፣ ጦር እና ቀስቶች ብቻ ነበሩ።

ኢያሱ የእንግዳውን ማንነት በተመለከተ ያነሳቸው ጥያቄዎች “አይደለሁም” የሚል ግልጽ ያልሆነ መልስ አግኝተዋል። የእንግዳው መልስ በኢያሱ ወደተገለፁት ምድቦች (ከእኛ ወገን ወይስ ከጠላቶቻችን) ለመግባት ፈቃደኛ አለመሆኑን ያሳያል። በሌላ አነጋገር የመጨረሻው ጥያቄ እሱ ከኢያሱ ጎን ነው ወይ አይደለም ሳይሆን ኢያሱ ከእንግዳው ጎን ነው ወይ? የሚለው ይሆናል። ኢያሱ 5:14-15ን ከ2 ነገሥት 6:8-17፣ ነህምያ 9:6 እና ኢሳይያስ 37:16 ጋር ያነፃፅሩ። ስለ እግዚአብሔር ሠራዊት አለቃ ማንነት ምን ተማራችሁ?



በዕብራይስጥ መጽሐፍ ቅዱስ ውስጥ “የእግዚአብሔር ሠራዊት አለቃ” የሚለው አገላለጽ ልዩ ቢሆንም “አዛዥ” እና “ሠራዊት” የሚሉት ቃላት ጥምረት ሁልጊዜ የሚያመለክተው ወታደራዊ መሪን ነው። በቅዱሳት መጻሕፍት ውስጥ “ሠራዊት” የሚለው ቃል ወታደሮችን፣ መላእክትን ወይም የሰማይ አካላትን ሊያመለክት ይችላል።

`በሥጋ ወደ ምድር ከመምጣቱ በፊት ክርስቶስ ለኢያሱ የተገለጠለት እንደ አጋር ወይም እንደ የእስራኤል ሠራዊት አዛዥ ሳይሆን የብዙ የማይታዩ እና ኢያሱ ከከነዓናውያን ጋር ካለው ጦርነት በበለጠ ታላቅ ጦርነት ውስጥ የሚሳተፉ ቅዱሳን መላእክት ሠራዊት አዛዥ ሆኖ ነው። የኢያሱ መልስ ስለ አዛዡ ማንነት ያለውን ግንዛቤ በግልፅ ያሳያል። እርሱ ከእግዚአብሔር ጋር እኩል ነው፣ ኢያሱም አክብሮቱንና አምልኮውን ለመግለፅ በፊቱ ሰገደ(ኢያሱ 5፡14፣ ዘፍ. 17፡3፣ 2 ሳሙ. 9፡6፣ 2 ዜና. 20፡18)። ኢያሱም የሠራዊት አምላክ ራሱ የተሳተፈበት እጅግ ታላቅ የሆነ ግጭት ውስጣዊ አካል ለሆነ ወታደራዊ ዘመቻ የውጊያ ስልቱን ለመቀበል ተዘጋጀ። “የእግዚአብሔር ሠራዊት አለቃ” ሕዝቡን ለመከላከል እየተንቀሳቀሰ እንዳለ ማወቃችን ምን ማጽናኛ ይሰጠናል? ማወቃችን ምን ማጽናኛ ይሰጠናል?`