---
title:  ጦርነት በሰማይ
date:   20/10/2025
---

`ኢያሱ ጦርነቱ የአንድ ትልቅ ግጭት አካል እንደሆነ ተረድቷል። እግዚአብሔር ራሱ ስለሚዋጋበት ጦርነት ምን ያህል እናውቃለን? ራእይ 12:7-9ን ፣ ኢሳ. 14፡ 12-14፣ ሕዝ. 28፡11-19፣ እና ዳን. 10፡12-14ን ያንብቡ።
`


አምላክ አጽናፈ ዓለም የመምረጥ ነፃነት በሰጣቸው ፍጥረታት እንዲሞላ አድርጓል፤ ይህ ደግሞ መውደድ እንዲችሉ ቅድመ ሁኔታ ነበር።

በእግዚአብሔር ፈቃድ መሰረት ለመስራት ወይም ለመቃወም መምረጥ ይችላሉ። ከኃያላን መላእክት አንዱ የሆነው ሉሲፈር በእግዚአብሔር ላይ ዐመፀ፣ ብዙ መላእክትንም ከእርሱ ጋር ወሰደ። የጎልማሶች ሰንበት ትምህርት

አንዳንድ ተንታኞች የኢሳይያስ 14ቱን ትንቢት በባቢሎን ንጉሥ የሕዝቅኤል 28ቱን ትንቢት በጢሮስ ገዥ ብቻ ለመገደብ ቢሞክሩም ኢሳይያስና ሕዝቅኤል በሰማይ የተካሄደውን ግጭት አመላክተዋል። በመጽሐፍ ቅዱሳዊው ጽሑፍ ውስጥ ከምድራዊው ከፍ ያለ እውነታን የሚያመለክቱ ግልጽ ጠቋሚዎች አሉ። የባቢሎን ንጉሥ በእግዚአብሔር ዙፋን ላይ በሰማይ እንዳለ ሆኖ ነው የተገለጠው (ኢሳ. 14:12-13)፣ የጢሮስ ንጉሥ ደግሞ በእግዚአብሔር ቅዱስ ተራራ ላይ በኤደን እንደ ጠባቂ ኪሩብ ሆኖ ነው የተገለፀው (ሕዝ. 28፡12-15)።

ስለ ባቢሎንና ስለ ጢሮስ ነገሥታት ይህ ሁሉ እውነት አይደለም።

ስለ ምድራዊ ነገሥታትም ነቀፋ የሌለባቸውና “ፍፁም ውበትን የተላበሱ” ነበሩ ማለት አይቻልም። ስለዚህ፣ እነዚህ ገፀ-ባሕርያት ከባቢሎን እና ከጢሮስ መንግሥታት ባሻገር ያመለክታሉ።

ኢሳይያስ ከቅርብ ታሪካዊ አውድ በላይ ትርጉም ያለው “ምሳሌን” (በዕብራይስጡ ማሻል) ነው እየተናገረ ያለው። በዚህ ሁኔታ የባቢሎን ንጉሥ የአመፅ፣ በራስ ብቃት የመታበይ እና የኩራት ምሳሌ ሆኗል። በተመሳሳይም ሕዝቅኤል በጢሮስ ገዥ (ሕዝ. 28:2) እና በጢሮስ ንጉሥ (ሕዝ. 28:11-12) መካከል ያለውን ልዩነት አሳይቷል፤ በዚያም ገዢው በምድራዊው ዓለም ንቁ ሆኖ በሰማያዊው ውስጥ የሚሠራው ንጉሥ ምሳሌ ሆኗል።

በዳንኤል 10፡12-14 መሠረት፣ እነዚህ ዓመፀኛ ሰማያዊ ፍጥረታት የእግዚአብሔር ዓላማዎች በምድር ላይ እንዳይፈጸሙ እንቅፋት ሆነዋል።

`በመለኮት ፍቃድ የተነሳሱትን የእስራኤል ጦርነቶች መረዳት ያለብን በዚህ የሰማይ እና የምድር ግንኙነት አንጻር ነው። ጦርነቶቹ በእግዚአብሔር እና በሰይጣን፣ በመልካም እና በክፉ መካከል ያለው ታላቅ ግጭት ምድራዊ መገለጫዎች እንደሆኑ ልንገነዘብ ይገባናል—ሁሉም በመጨረሻው በወደቀው ዓለም ውስጥ የእግዚአብሔርን ፍትህ እና ፍቅር ወደነበረበት የመመለስ ዓላማ ያነገቡ ናቸው። በዙሪያችን ባለው ዓለም እና በግል ሕይወታችን ውስጥ፣ በመልካም እና በክፉ መካከል ያለውን ዓለምዓቀፍ ጦርነት እውነታ የምናይባቸው መንገዶች ምንድናቸው?`