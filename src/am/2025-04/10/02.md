---
title:  መጽሐፍ ቅዱሳዊው የአካልና የጥላ አተረጓጎም
date:   30/11/2025
---

ጥላዎችን የሚያመለክቱ የሚከተሉትን ጥቅሶች በማጥናት መጽሐፍ ቅዱሳዊው የአካልና የጥላ አተረጓጎም ምን እንደሆነ ለመግለጽ ይሞክሩ፡ ሮሜ. 5:14፣ 1 ቆሮ. 10፡1-13፣ ዕብ. 8፡5 እና ዕብ. 9፡23።

እነዚህ የመጽሐፍ ቅዱስ ክፍሎች የአዲስ ኪዳኑ ጸሐፊ በብሉይ ኪዳን ውስጥ የሚገኝን ጥቅስ ወይም ክስተት በራሱ ጊዜ ካለ ወይም ወደፊት ከሚሆን ክስተት ጋር አያይዞ የገለጸበትን መንገድ ለማመልከት “ዓይነት” (በግሪኩ ታይፖስ) ወይም “መሳይ (አንቲታይፕ)” (በግሪኩ አንቲታይፖስ) የሚለውን ቃል ይጠቀማሉ።

የአካልና የጥላ አተረጓጎም ኢየሱስን ወይም በወንጌል ውስጥ የተካተቱትን ሌሎች እውነታዎችን የሚያመለክቱ የሰዎች፣ ክስተቶች ወይም ተቋማት አተረጓጎም ነው። ምንም እንኳን የኋለኛው አካሉ፣ የጥላውን ዓላማ በተሟላ መልኩ የሚያሟላ ቢሆንም ጥላው አካሉን እንደ ሞዴል ወይም የመጀመሪያውን መልክ ከሚያንፀባርቅ ቅርጽ ጋር ይዛመዳል። ስለዚህ፣ መጽሐፍ ቅዱሳዊው ጥላ የተቀረጸው በተጨባጭ፣ ወይም በጽንሰ-ሐሳብ፣ በእግዚአብሔር አእምሮ ውስጥ በነበረው መለኮታዊ ንድፍ ነው፣ እና የወደፊቱን አካል (አንቲአይፕስ) ለመግለፅ ያገለግላል።

`የአዲስ ኪዳን ጸሃፊዎች አንድን ነጥብ ለማንሳት ከአንዳንድ የብሉይ ኪዳን ፅሁፎች ተነስተው የዘፈቀደ ትርጓሜ እንዳልሰጡ መረዳት በጣም አስፈላጊ ነው። የብሉይ ኪዳኑ ጥላ በአዲስ ኪዳን ውስጥ በአካሉ ፍጻሜ ከማግኘቱ በፊት ሁልጊዜ በትንቢታዊ ጽሑፎች ውስጥ ይገለጻል። ዳዊት በብሉይ ኪዳን እንዴት እንደተገለጠ፣ ከዚያም በአዲስ ኪዳን እንዴት ዳዊት በብሉይ ኪዳን እንዴት እንደተገለጠ፣ ከዚያም በአዲስ ኪዳን እንዴት እንደተገለጸ ይመልከቱ። ከዚህ ምሳሌ የአካልና የጥላ አተረጓጎም እንዴት እንደሚሰራ ምን ትምህርት እናገኛለን?`
ሀ. ዳዊት ( መዝ. 22:1፣ 14-18)፡

ለ. አዲሱ ዳዊት (ኤር. 23:5፣ ኢሳ. 9:5-6፤ ኢሳ. 11:1-5)

ሐ. ምሳሌያዊው ዳዊት (ዮሐንስ 19፡24)፡-

እነዚህን ጥቅሶች ስንመለከት፣ ብሉይ ኪዳን ራሱ በቅዱሳት መጻሕፍት ውስጥ ጥላዎችን (ምሳሌዎችን) ለመለየት እና ተግባራዊ ለማድረግ ቁልፉን እንደሚሰጠን እንገነዘባለን። ይህ ማለት ቅዱሳት መጻሕፍቶቻቸው ብሉይ ኪዳን የነበረው የአዲስ ኪዳን ጸሐፊዎች፣ በተለየ ሁኔታ ስለ ኢየሱስና ስለ አገልግሎቱ “የወቅቱን እውነት” ለመግለጥ የብሉይ ኪዳን ምሳሌዎችን (ጥላዎችን) እንዲጠቀሙ መንፈስ ቅዱስ አነሳስቶአቸዋል/መርቶአቸዋል ማለት ነው 2 ጴጥ. 1:12።