---
title:  ኢያሱ እና እኛ

date:   04/12/2025
---

ኢያሱ፣ እንደ ምሳሌ፣ ከኢየሱስ ክርስቶስ አገልግሎት ባሻገር የክርስቶስ አካል የሆነችውን የቤተ ክርስቲያንን ልምምድ ያመላክታል። በኢያሱ ዘመን በእስራኤል የተካሄዱት ጦርነቶች የቤተ ክርስቲያንን መንፈሳዊ ተጋድሎ የሚያሳዩት ከምን አንጻር ነው? ከዚያ የሚለዩትስ እንዴት ነው? 1 ጢሞ. 1:18፣ 2 ጢሞ. 4:7፣ ኤፌ. 6:10-12፣ 2 ቆሮ. 10:3-5፣ እና የሐዋርያት ሥራ 20:32ን ይመልከቱ።




የአዲስ ኪዳን ጸሃፊዎች የኢያሱ ህይወት በቤተክርስቲያን (ቤተክርስትያን) ልምምድ ውስጥ ሚና እንዳለው ተገንዝበዋል። የክርስቶስ አካል ክፍል የሆነችው ቤተ ክርስቲያን፣ ከክፉ ኃይሎች ጋር መንፈሳዊ ጦርነት ውስጥ ብትሆንም ለህዝቡ የቀረውን የእግዚአብሔርን ጸጋ (ዕብ. 4፡9-11) እና የመንፈሳዊ ውርሳቸውን በረከቶች ይካፈላሉ። እነዚህ ጥቅሶች ስለ ኢያሱ ምሳሌነት የመጨረሻ ፍጻሜ ምን ይላሉ? 1 ጴጥ. 1፡ 4፣ ቆላ.3፡24፣ ራዕ. 20፡9፣ ራዕ. 21፡3።



የኢያሱ ተምሳሌትነት የመጨረሻ እና የተሟላ ፍጻሜ የሚሆነው በኢየሱስ ክርስቶስ ዳግም ምጽአት ነው። የኢያሱ ሕይወት የአምላክን ባሕርያት ከማንፀባርቁ የተነሳ በሕይወቱ ውስጥ አንዳንድ ገጽታዎች የመሲሁን ተግባርና ማንነት የሚያመላክት ትንቢታዊ ባሕርይ አሳይቷል።

``ዛሬ ለእኛ መሲሑ መጥቶ ምድራዊ አገልግሎቱን ጨርሶ ወደ ሰማይ ሄዷል። አገልግሎቱ አስቀድሞ መገለጽ አያስፈልገውም፣ ነገር ግን አሁንም ክርስቶስ ከደቀ መዛሙርቱ ጋር ለመካፈል የናፈቀውን ክብር (ዮሐ. 17፡22) እና በማሰላሰል የእኛ ሊሆን የሚችለውን የክርስቶስን ባሕርይ (2ቆሮ. 3፡18) የማንጸባረቅ ዕድል አለን። ስለ ኢየሱስ ባሰላሰልን ቁጥር የባህሪውን ውበት እናንጸባርቃለን:: ይህ ከክርስቶስ ጋር በየእለቱ የምናደርገው ጉዞ ለሚያመራበት አቅጣጫ መሰረት ነው። በቃሉ ውስጥ በየቀኑ ጊዜ መውሰድ በጣም አስፈላጊ የሆነው ለዚህ ነው። በኢየሱስ ሕይወት፣ ባህሪ እና ትምህርቶች ላይ በማሰላሰል ጊዜያችንን ማሳለፍ ያለብን ለዚህ ነው። አተኩረን በማየት አዎ እንለወጣለን። ምሳሌው(ጥላ) የሆነው ኢያሱ እስራኤላውያንን “የአባቶቻችሁ አምላክ እግዚአብሔር የሰጣችሁን ምድር ትወርሱ ዘንድ እስከ መቼ ለመግባት ቸል ትላላችሁ?” ሲል ጠየቃቸው። (ኢያሱ. 18:3)። `አካሉ የሆነው ኢየሱስ ዛሬ ይህን ጥያቄ የሚያስተጋባው እንዴት ነው?``