---
title:  ተጨማሪ ሀሳብ
date:   05/12/2025
---

“በዘመኑ ሕዝብ ዘንድ የክርስቶስ ተልዕኮ ምን እንደሆነ በውል አልተስተዋለም። . . . የሰው ሥርዓት፣ ወግና ትውፊት እግዚአብሔር ለእነርሱ እንዲማሩ ያዘጋጀላቸውን ትምህርቶች እንዳያዩ ጋረዳቸው። እነዚህ ትውፊቶችና ወጎች እውነተኛውን ሃይማኖት እንዳያስተውሉና እንዳይለማመዱ ዕንቅፋት ሆኑባቸው። እውነት አካል ለብሶ መሲህ ሆኖ በተገለጸ ጊዜ የእነዚያ ሁሉ ጥላዎች ፍፃሜ መሆኑን ለማስተዋል አልቻሉም። በመሆኑም አካሉን ናቁት፡ አንቀበልህም በማለት ጥቅም አልባ ጥላዎቻቸውን(አካሉን አመላካቾች) እና ሥርዓታቸውን አጥብቀው ያዙ።

የእግዚአብሔር ልጅ በመካከላቸው ሆኖ ሳለ ምልክት መጠየቃቸውን ቀጠሉበት። “የእግዚአብሔር መንግስት ቀርባለችና ንስሐ ግቡ” ለሚለው መልዕክት ተዓምራት እንዲደረግላቸው በመጠየቅ ምላሽ ሰጡ (ማቴ. 3:2)። . . . የክርስቶስ ወንጌል የመሰናከያ ድንጋይ ሆነባቸው። የመሲሁን እውነተኝነት ለማረጋገጥ በምድር መንግስታት ፍርስራሽ ላይ የእርሱን መንግስት በመመስረትና ታላላቅ ድልን በመጎናጸፍ እንዲገልጽ ጠበቁት።

ለዚህ ግምታቸውና ጥበቃቸው ክርስቶስ በዘሪው ምሳሌ መለሰላቸው። የእግዚአብሔር መንግስት ከፍ የምትለው በጦር መሣሪያ ኃይል ወይም በዓመጽ ተግባር ሳይሆን በሰዎች ልብ ውስጥ አዲስ መመሪያ በመትከል ነው።” የክርስቶስ ምሳሌያዊ ትምህርቶች፣ ገጽ 14-15 (በአማርኛው)

“ቤተ ክርስቲያን ቀላል በሆነው የእግዚአብሔር መንገድ ማለትም በመታዘዝ የዘላለምን ሕይወት ለመቀበል ዝግጁ የሆኑ ታማኝ ካሌብ እና ኢያሱዎች ያስፈልጓታል። ቤተክርስቲያኖቻችን ሠራተኞችን ፍለጋ እየተሰቃዩ ነው። ዓለም የእኛ እርሻ ነው። የእውነትን ብርሃን አይተው ከማያውቁ የምሥራቅ ጣዖት አምላኪዎች በላይ በጣዖት አምልኮ በተያዙ ከተሞችና መንደሮች ውስጥ ሚስዮናውያን ይፈለጋሉ። እውነተኛው የሚስዮናዊነት መንፈስ እጥረት ብዙ ንስሐ ይገባባቸዋል በሚባሉት ቤተክርስትያናት ውስጥ ከመቀዝቀዙ የተነሳ የምዕመኑ ልብ በነፍሳት ፍቅር ደብዝዞ ወደ ክርስቶስ የመምራት ፍላጎታቸውም ጠፍቷል። Testimonies for the Church, vol. 4, p. 156 

**የመወያያ ጥያቄዎች**

`1. መጽሐፍ ቅዱሳዊው የአካልና ጥላ ትምህርት በእኛ ፈንታ ኢየሱስ ክርስቶስ መጽሐፍ ቅዱሳዊው የአካልና ጥላ ትምህርት በእኛ ፈንታ ኢየሱስ ክርስቶስ ያደረገውንና እያደረገ ያለውን አገልግሎት እንድንገነዘብ የሚረዳን እንዴት ነው?`

`2. መንፈሳዊ ውጊያችን ከነዓንን ድል ከማድረግ ጋር የሚመሳሰለው እንዴት መንፈሳዊ ውጊያችን ከነዓንን ድል ከማድረግ ጋር የሚመሳሰለው እንዴት ነው? የሚለየውስ በምን ረገድ ነው?`

`3. የኢያሱ ጥላነት የመጨረሻ ፍጻሜ ላይ ያሰላስሉ። ስቃይ፣ መከራና ሞት የኢያሱ ጥላነት የመጨረሻ ፍጻሜ ላይ ያሰላስሉ። ስቃይ፣ መከራና ሞት የሌለባት ዓለም በዕለት ተዕለት ሕይወታችን ውስጥ ለምናደርገው ትግል እውነተኛ ተስፋ የምትሰጠን እንዴት ነው?`

`4. ኢያሱ የክርስቶስ አገልግሎት ጥላ እስከሚሆን ድረስ የእግዚአብሔርን ኢያሱ የክርስቶስ አገልግሎት ጥላ እስከሚሆን ድረስ የእግዚአብሔርን ባሕሪ አንጸባርቋል። ኢየሱስ በእርስዎ ውስጥ የእርሱን ባሕሪ ይበልጥ እንዲያንጸባርቅ የሚፈቅዱባቸው አንዳንድ ተግባራዊ መንገዶች የትኞቹ ናቸው?`