---
title:  እውነተኛው ኢያሱ
date:   29/11/2025
---

### ለዚህ ሳምንት ጥናት የሚከተሉትን ጥቅሶች ያንብቡ
1 ቆሮ. 10፡1-13፣ ማቴ. 2፡ 15፣ ኢያሱ 1፡1-3፣ ሐዋ. ሥራ 3፡22-26፣ ዕብ. 3፡7-4፡11፣ 2 ቆሮ. 10፡3-5።

> <p>የመታሰቢያ ጥቅስ፡</p>
> “ይህም ሁሉ እንደ ምሳሌ ሆነባቸው፥ እኛንም የዘመናት መጨረሻ የደረሰብንን ሊገሥጸን ተጻፈ።” 1 ቆሮ. 10፡11

በመጽሐፈ ኢያሱ ውስጥ፣ የዋና ገፀ ባህሪው(የኢያሱ) ሕይወት ከራሱ እጅግ የላቀ ወደ ሆነ እውነት እንደሚያመለክት ፍንጭ የሚሰጥ ነገር አለ። በሌሎቹ የመጽሐፍ ቅዱስ ክፍሎች እንደምናየው መርህ ማለትም አንዱ ጋ በአካል የሚታየው በሌላ ቦታ መንፈሳዊ ትርጓሜ ያዘለ ሲሆን ማለት ነው፤ ለምሳሌ የከነዓን ምድር የአዲሲቱ ምድር ዘላለማዊ ተስፋን እንደሚያመላክት የኢያሱ ህይወትም እንደዚያው ነው። በዚሁ አካሄድ የምድራዊው ቤተ መቅደስ አገልግሎት የሚበልጥን እውነታ አመላክቷል፡- “ክርስቶስ አሁን ስላሉት መልካም ነገሮች ሊቀ ካህናት ሆኖ በመጣ ጊዜ በሰው እጅ ወዳልተሠራችው፣ ከዚህ ፍጥረት ወዳልሆነችው ታላቅና ፍፁም ድንኳን ገባ።”(ዕብ. 9፡11)።

ሆኖም ጥያቄው፡- ኢያሱ ወደፊት የሚፈጸሙትን ነገሮች የጠቀሰው በምን መንገድ ነው? እንደዚህ አይነት አተረጓጎም ትክክለኛ መሆኑን እርግጠኛ መሆን የምንችለውስ እንዴት ነው? የኢያሱ መጽሐፍን ለአዲስ ኪዳን እውነታዎች እና ለመጨረሻ ጊዜ ክስተቶች መተግበርን የሚቆጣጠሩት የመጽሐፍ ቅዱስ መርሆች የትኞቹ ናቸው?

በዚህ ሳምንት፣ እንደዚህ አይነት ንፅፅርን በተመለከተ የመጽሐፍ ቅዱስ ትርጓሜ መርሆዎችን እንመለከታለን። መጽሐፍ ቅዱስ ራሱ የንጽጽር ምልክቶችን እንዴት እንደያዘ እና የኢያሱ ሕይወት የመሲሑን አገልግሎት፣ የቤተክርስቲያንን አካሄድ፣ እንዲሁም የዘመን ፍጻሜ አኗኗርን በተመለከተ አስቀድሞ የሚናገረውን እናጠናለን።

*ለህዳር 27 ሰንበት ለመዘጋጀት የዚህን ሳምንት ትምህርት ያጥኑ*