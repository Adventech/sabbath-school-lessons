---
title:  አካል የሆነው እውነተኛው ኢያሱ
date:   03/12/2025
---

የኢያሱ ታሪክ በአካል እና በጥላ ሳጥን መታየት አለበት። ኢያሱ ያካሄዳቸው ጦርነቶች የእስራኤል ታሪክ ወሳኝ ክፍል የሆኑ ታሪካዊ ክንውኖች ናቸው። የእነዚህ ጦርነቶች ዓላማ እስራኤላውያን በተስፋይቱ ምድር እንዲሰፍሩ ማድረግ ሲሆን የተሰጣቸውን ርስት በሰላም እንዲያገኙና በአምላክ ሕግ መሠረታዊ መርሆዎች ላይ የተመሠረተ አዲስ ማኅበረሰብ መመሥረት ነው።

በኋላ፣ እንደ ኢሳይያስ ያሉ የብሉይ ኪዳን ጸሐፊዎች፣ በኢያሱ መጽሐፍ ውስጥ በተደጋጋሚ የሚገኘውን ተመሳሳይ የቃላት አገላለጽ በመጠቀም “ባድማ የሆኑትን ርስቶች [ለሕዝቡ]” (ኢሳ. 49:8) እንደሚመልስ የመሲሑን ሥራ አቅርበዋል። የኢያሱ ተግባር ምድሪቱን ለእስራኤላውያን ማካፈል እንደነበረው ሁሉ፣ አዲሱ ኢያሱ የሆነው መሲህ መንፈሳዊ ውርሱን ለአዲሱ እስራኤል ይሰጣል። ዕብራውያን 3:7-4:11 ያንብቡ። አዲስ ኪዳን ኢያሱ (አዲሱ ሙሴ) ራሱ የኢየሱስ ክርስቶስ ምሳሌ መሆኑን የሚያረጋግጠው እንዴት ነው?

የአዲስ ኪዳን ፀሐፊዎች ከኢያሱ ሥራ አንፃር የኢየሱስ ክርስቶስን አገልግሎት ብዙ ገፅታዎችን አቅርበዋል። ኢያሱ ከ40 ዓመታት በኋላ በምድረ በዳ ወደ ከነዓን እንደገባ፣ “ምሳሌያዊው ኢያሱ” የሆነው ኢየሱስም በምድረ በዳ ከ40 ቀናት በኋላ አገልግሎቱን ጀምሯል (ማቴ. 4፡1-11፣ ሉቃ. 4፡1-13) እና ከትንሳኤው በኋላ የ40 ቀናት የዚህ ምድር ቆይታ በኋላ (ሐዋ. 1፡3፣ 9-11፤ ዕብ. 1:2) ሰማያዊ አገልግሎቱን ጀምሯል።

`ኢየሱስ በዮርዳኖስ ወንዝ ከተጠመቀ በኋላ (የርሱ “ዮርዳኖስን መሻገር” (ማቴ. 3፡13-17፣ ማር. 1፡9-11)) የወንጌል ጸሐፊዎች ከመዝሙር 2፡7 እና ኢሳይያስ 42፡1 ላይ ከሚገኘው ከመሲሐዊ መዝሙር እና ስለ ጎስቋላው የእግዚአብሔር አገልጋይ ከሚናገረው (ማቴ. 3፡17፣ ማር. 1፡12) መዝሙር ጠቅሰዋል። ስለዚህ በጥምቀቱ እስከ ሞት ድረስ በታማኝነት የመታዘዝ ህይወት ኢየሱስ እንደ መለኮታዊ ተዋጊ ሆኖ የያህዌን ጦርነቶች ከክፉ ሀይሎች ጋር እንደሚያካሂድ ተነግሮለታል። የእርሱ ሕይወትና የመስቀል ሞት የሰይጣን መባረርን፣ በመንፈሳዊ ጠላቶቻችን ላይ ድል መንሳትን፣ ለሕዝቡ መንፈሳዊ ዕረፍትን እና ለተዋጁትም ርስትን አስገኝቷል (ኤፌ. 4፡8፣ ዕብ. 1፡4፣ ዕብ. 9፡15)። ክርስቶስ ባደረገልን ነገር “ማረፍ” መቻል ማለት ምን ማለት ነው? ማለትም፣ ኢየሱስ ሰይጣንን በእኛ ፈንታ ድል እንዳደረገው ማረጋገጫ ሊኖረን የሚችለው እንዴት ነው?`