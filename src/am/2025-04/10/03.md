---
title:  አካሉ እና ጥላው
date:   01/12/2025
---

የመጽሐፍ ቅዱስ ተርጓሚዎች መጽሐፍ ቅዱሳዊ ጥላ ምን እንደሆነ፣ ወይም አካሉ በአዲስ ኪዳን እና ከዚያም በላይ እንዴት እንደሚፈጸም በዘፈቀደ መወሰን አይችሉም። መጽሐፍ ቅዱሳዊ ንጽጽርን በተመለከተ መጽሐፍ ቅዱስ ራሱ አንዳንድ መቆጣጠሪያዎችን እና መርሆዎችን ይሰጣል።

በተመሳሳይ፣ አዲስ ኪዳን የአንድን ምሳሌያዊ ፍጻሜ ሦስት የተለያዩ ደረጃዎች ያብራራል፡ (1) በክርስቶስ ሕይወት ውስጥ (ክርስቶሳዊው ፍጻሜ)፣ (2) በቤተ ክርስቲያን ልምምድ ውስጥ (የቤተ ክርስቲያን ፍጻሜ) እና (3) በፍጻሜ ዘመን (የፍጻሜ ዘመን ፍጻሜ)።

`እነዚህን ዓይነቶች እና አምሳያዎች(አካል እና ጥላዎች) በመጽሐፍ ቅዱስ ክፍሎች ውስጥ ልናገኛቸው እንችላለን፣ እና አንባቢዎች መጽሐፍ ቅዱስን እና ስለ ኢየሱስ፣ ስለ መዳን እና ስላለን የመጨረሻው ተስፋ የእግዚአብሔር ቃል የሚያስተምራቸውን እውነቶች እንዴት መረዳት እንዳለብን ለማሳየት በጣም አጋዥ ናቸው። የጎልማሶች ሰንበት ትምህርት የሚከተሉትን የብሉይ ኪዳን ዓይነቶች(ጥላዎች) ይመልከቱ፡- እስራኤል፣ ዘጸአት እና ቤተ መቅደሱ። እያንዳንዳቸው በሦስቱ የአካልነት ደረጃዎች፡ - በክርስቶሳዊው አውድ፣ በቤተ ክርስቲያናዊው እና በፍጻሜ ዘመን አውድ የተፈጸሙት እንዴት ነው?

1. እስራኤል ሀ. ክርስቶሳዊው አውድ (ማቴ. 2፡15)፡
    - ለ\. ቤተክርስትያናዊው አውድ (ገላ. 6:16)፡
    - ሐ\. የፍጻሜ ዘመን አውድ (ራዕ. 7፡4-8፣ 14)፡
2. ዘፀአት (ከግብፅ መውጣት) ሀ. ክርስቶሳዊው አውድ (ማቴ. 2፡19–21)፡
    - ለ\. ቤተክርስትያናዊው አውድ (2ኛ ቆሮ. 6፡17)፡
    - ሐ\. የፍጻሜ ዘመን አውድ (ራዕ. 18፡4)፡
3. ቤተ መቅደሱ ሀ. ክርስቶሳዊው አውድ (ዮሐ. 1:14፣ ዮሐ. 2:21፣ ማቴ. 26፡61):
    - ለ\. ቤተክርስትያናዊው አውድ (1 ቆሮ. 3:16-17፣ 2 ቆሮ. 6:16)
    - ሐ\. የፍጻሜ ዘመን አውድ (ራዕ. 3፡12፣ ራዕይ 11፡19፣ ራዕይ 21፡3፣ ራዕይ 21፡22)፡

`“ቅዱሳት መጻሕፍት አንድ መለኮታዊ ደራሲ ስላላቸው፣ የተለያዩ የቅዱሳት መጻሕፍት ክፍሎች እርስ በርሳቸው የሚስማሙ ናቸው። . . . ሁሉም የመጽሐፍ ቅዱስ አስተምህሮዎች እርስ በርሳቸው ይስማማሉ፤ የአንድ ጥቅስ ትርጓሜ ቅዱሳት መጻሕፍት በዚያ ርዕሰ ጉዳይ ላይ ከሚያስተምሩት አጠቃላይ ይዘት ጋር ይስማማል።” Handbook of Seventh-day Adventist Theology, p. 65 አንዳንድ ጊዜ የአንዳንድ ጥቅሶችን ትርጉም ለመረዳት ሲከብዳችሁ ምን ታደርጋላችሁ?`