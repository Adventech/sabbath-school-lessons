---
title:  ተጨማሪ ሀሳብ
date:   12/12/2025
---

የኃይማኖት አባቶችና ነቢያት ከሚለው መጽሐፍ “የከነዓን ክፍፍል” የሚል ርዕስ ያለውን ምዕራፍ ያንብቡ።

“በአንድ በኩል ከኃጢአት ጋር በተያያዘ ቸልተኝነትን ማስወገድ አስፈላጊ ቢሆንም፣ በሌላ በኩል ደግሞ ጨካኝ ፍርድንና መሠረተ ቢስ ጥርጣሬን መራቅ አስፈላጊ ነው። . . .

ሮቤላውያን እና ባልደረቦቻቸው ያሳዩትን ጥበብ ልንከተለው የተገባ ነው። የእውነተኛውን ሃይማኖት መንገድ ለመከተል በሐቀኝነት ቢፈልጉም ተበድለዋል ክፉኛም ተወቅሰዋል፡ ነገር ግን ምንም ዓይነት ቅሬታ አላሳዩም።

መከላከያ ለማቅረብ ከመሞከራቸው በፊት የወንድሞቻቸውን ክስ በአክብሮት እና በትዕግስት ያዳምጡ ነበር፡ ከዚያም መንስኤያቸውን ሙሉ በሙሉ አስረዱ እናም ከባድ መዘዝ ሊያስከትል የነበረው ነገር በአሳማኝ መልኩ ተረጋጋ።

“በሐሰት ውንጀላ እንኳን ትክክለኛ አቋም የያዙ ሰዎች መረጋጋት እና አሳቢ መሆን ይችላሉ። እግዚአብሔር በሰዎች በተሳሳተ መንገድ የተስተዋሉትን ሁሉ ያውቃል፡ እናም ጉዳያችንን በእጁ መተው እንችላለን። የአካንን ጥፋተኝነት እንደመረመረ በእርሱ የታመኑትን ፍርድ ያስተካክላል። በክርስቶስ መንፈስ የተነሳሱት ትሁቱንና ታጋሽ የሆነውን መልካምነት ይለብሳሉ።

“የእግዚአብሔር ፈቃድ በሕዝቡ መካከል አንድነትና የወንድማማች ፍቅር እንዲኖር ነው። ክርስቶስ ከመስቀሉ በፊት የጸለየው ጸሎት እርሱ ከአብ ጋር አንድ እንደሆነ ደቀ መዛሙርቱ አንድ ይሆኑ ዘንድ እግዚአብሔር እንደ ላከውም ዓለም ያምን ዘንድ ነበር። ይህ እጅግ ልብ የሚነካ እና አስደናቂ ጸሎት እስከ ዘመናችን ድረስ ዘመናትን ያስቆጠረ ነው፤ ምክንያቱም ቃሉ “የእነርሱን ትምህርት ተቀብለው በእኔ ለሚያምኑ ጭምር እንጂ ለእነዚህ ብቻ አልጸልይም” (ዮሐ. 17:20) የሚል ነበር። አንድን የእውነት መርህ ለመሠዋት አለመፈለጋችን እንዳለ ሆኖ ወደዚህ የአንድነት ሁኔታ ለመድረስ የማያቋርጥ ግባችን ሊሆን ይገባል።” የኃይማኖት አባቶችና ነቢያት፣ ገጽ 519-520።



**የመወያያ ጥያቄዎች
**


`1. ጳውሎስ “ሌሎችን ከእናንተ እንደሚሻሉ በትህትና ቍጠሩ” (ፊልጵ. ጳውሎስ “ሌሎችን ከእናንተ እንደሚሻሉ በትህትና ቍጠሩ” (ፊልጵ. 2:3) ብሎ የሰጠው ምክር በወንድሞቻችንና በእህቶቻችን ላይ ክፉ ነገር እንዳናስብ የሚረዳን እንዴት ነው?
`
`2. ቀደም ሲል በፈጸምናቸው ስሕተቶች ምክንያት ብዙውን ጊዜ በአንድ ቀደም ሲል በፈጸምናቸው ስሕተቶች ምክንያት ብዙውን ጊዜ በአንድ ሁኔታ ከልክ ያለፈ ስሜታዊ የምንሆነው ለምንድን ነው? ይህን ዝንባሌ ማስወገድ የምንችለውስ እንዴት ነው?
`
`3. የሌሎችን አመለካከት የማዳመጥን አስፈላጊነት ተወያዩበት። በቤተ የሌሎችን አመለካከት የማዳመጥን አስፈላጊነት ተወያዩበት። በቤተ ክርስቲያናችን የመደማመጥ ባህልን እንዴት ማዳበር እንችላለን? (ከያዕቆብ 1:19 ጋር ያነፃፅሩ።)
`
`4. የምንኖረው የሥራ ሕይወታችን ኃላፊነቶች፣ የቤተሰብ ኃላፊነቶች፣ የምንኖረው የሥራ ሕይወታችን ኃላፊነቶች፣ የቤተሰብ ኃላፊነቶች፣ ከቤተክርስቲያን ጋር የተያያዙ ኃላፊነቶች እና ሌሎች ተግባራት በጣም በሚያስጨንቁበት ማህበረሰብ ውስጥ ነው። ሁሉን ነገር ለጌታ የማድረግ መርህ የበለጠ ኃላፊነት እንዲሰማን ብቻ ሳይሆን የአእምሮ ሰላምም ሊያመጣልን የሚችለው እንዴት ነው?
`
