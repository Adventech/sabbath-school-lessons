---
title:  የግጭት አፈታት

date:   11/12/2025
---

`ኢያሱ 22:30-34ን ያንብቡ። ይህ ክስተት ስለ ግጭት አፈታት እና የቤተ ክርስቲያንን አንድነት የማረጋገጥ መንገዶችን በተመለከተ አንዳንድ ግንዛቤዎችን የሚሰጠን እንዴት ነው? ከመዝሙር 133፣ ዮሐንስ 17:20-23፣ 1 ጴጥ. 3:8-9 ጋር ያነፃፅሩ።
`


የኢያሱ 22 ታሪክ በቤተሰብ፣ በቤተክርስቲያን እና በማህበረሰቡ ውስጥ ባሉ የዕለት ተዕለት የሰዎች ግንኙነት ላይ ተግባራዊ የሚሆኑ በርካታ የግንኙነት መርሆዎች አሉት።
1. ነገሮች ሲበላሹ ወይም የተሳሳቱ በሚመስሉበት ጊዜ የሚበጀው ነገር እስኪፈነዳ ድረስ የእኛን ምልከታ ከማፈን ይልቅ መነጋገር ነው። የአምላክ ሕዝቦች ችግሮች የሚነሱ በሚመስሉበት ጊዜ በግዴለሽነት ባይቆዩ መልካም ነው። እርግጥ ነው፣ ከዮርዳኖስ ማዶ የነበሩት ጎሳዎች መሠዊያ ለመሥራት ያላቸውን ፍላጎትና ምክንያቱን ቢገልጹ፣ ችግሩን በሙሉ ማስወገድ ይቻል ነበር። የጎልማሶች ሰንበት ትምህርት
2. አንድ ሰው ስለተፈጠረው ሁኔታ ፍርድ ለመስጠት በቂ ሁኔታ ላይ እገኛለሁ ብሎ ቢታመንም፣ ቸኩላችሁ ወደ መደምደሚያ አትሂዱ። የምዕራብ ዮርዳኖስ ነገዶች ጆሮአቸው ላይ የደረሰውን ወሬ በፍጥነት አምነው የምስራቅ ዮርዳኖስ ነገዶች ክደዋል የሚል የተሳሳተ መደምደሚያ ላይ ደረሱ።
3. በመደምደሚያችሁ ላይ ወደ እርምጃ ከመሄዳችሁ በፊት ስለ እውነተኛው ወይም ስለተገመቱት ችግሮች ተነጋገሩ።
4. አንድነትን ለማምጣት መስዋዕትነት ለመክፈል ፈቃደኛ ሁኑ። የምዕራብ ዮርዳኖስ ነገዶች ከዮርዳኖስ ማዶ መሆናቸው የክህደታቸው ምክንያት ከሆነ ለሌሎቹ ነገዶች ማስተናገጃ የሚሆን ድርሻቸውን በከፊል ለመተው ፈቃደኛ ነበሩ።
5. በውሸትም ሆነ በትክክለኛ መንገድ ሲከሰሱ ቁጣን የሚመልስ ረጋ ያለ መልስ ይስጡ። ክስን በክስ መመለስ መቼም ወደ ሰላም አያመጣም። ሌሎች እርስዎን እንዲረዱዎ ከመጠበቅዎ በፊት ለመረዳት ይሞክሩ።
6. ሰላም ዳግመኛ ሲመሰረት ደስ ይበላችሁ እና እግዚአብሔርን ባርኩ። ዋናው የእስራኤል ጉባኤ የሁለት ተኩል ነገዶቹ እውነተኛ መነሻ ኃሳብን ሲያውቁ እውነተኛ ደስታን ማግኘታቸው በጣም ደስ የሚል ነው። ፍረጃቸው ስህተት እንደነበረ እስከማይቀበሉ ድረስ በግምታቸው ያን ያህል እርግጠኛና ልበ ግትሮች አልነበሩም። የምሥራቅ ዮርዳኖስ ነገዶች እግዚአብሔርን ቢክዱ ኖሮ የእስራኤል ሕዝብ የቃል ኪዳኑን መሥፈርቶች(ቅጣቱን) ተግባራዊ ባደረጉ ነበር። አንድነት እውነትን ለመጣል ወይም መጽሐፍ ቅዱሳዊ መርሆችን ለመተው ምክንያት ሊሆን በፍጹም አይችልም። ሆኖም የቤተ ክርስቲያን የቅጣት እርምጃ ምንጊዜም በእግዚአብሔር ቃል ላይ የተመሰረተ የእርቅ እና የመንፈሳዊ እርዳታ ሙከራ ከከሸፈ በኋላ የመጨረሻው (የመጀመሪያው ሳይሆን) አማራጭ መሆን አለበት። እነዚህ ቀላል መርሆች በቋሚነት ቢተገበሩ ቤተ ክርስቲያናችን ምንኛ የተለየች ትሆን ነበር!