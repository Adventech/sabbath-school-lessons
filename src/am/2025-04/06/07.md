---
title:  ተጨማሪ ሀሳብ
date:   07/11/2025
---

የኃይማኖት አባቶች እና ነብያት ከሚለው መጽሐፍ ‘’የኢያሪኮ መውደቅ’’ የሚል ርዕስ ያለውን ምዕራፍ ያንብቡ።

‘ወደ አካን ጥፋት የመራው ገዳይና ቀለል ተደርጎ የሚታየው ኃጢአት በመጎምጀት ላይ ያተኮረ ነው። . . . አካን ጥፋተኛ መሆኑን ቢያምንም ይህን ያመነው ኑዛዜው ለርሱ ጥቅም በማያስገኝበት እና ከረፈደ ነበር። የእስራአኤል ሠራዊት ከጋይ ተሸንፈውና ልባቸው ተሰብሮ ሲመጡ ቢያይም ወደፊት ወጥቶ ኃጢአቱን አልተናዘዘም።

ኢያሱ እና የእስራኤል ሽማግሌዎች ሊገለጥ በማይችል ኃዘን ወደ መሬት ሲንበረከኩ ተመልክቷል። በዚያ ሰዓት ተናዝዞ ቢሆን ኖሮ የእውነተኛ ንስሐ ምሳሌ ይሆን ነበር፡ ሆኖም ዝም አለ። ከባድ ወንጀል እንደተፈፀመና የወንጀሉ አይነት ሲነገር ሰምቷል። ነገር ግን ከንፈሮቹ ተለጉመው ነበር። ከዚያ ጥልቅ የሆነው ምርመራ ጀመረ። የርሱ ነገድ፣ የርሱ ቤተሰብ እና የርሱ ቤት እየተጠቆመ ሲመጣ ምን ያክል ነፍሱ ተጨንቃ ይሆን! እንደዚህም ሆኖ የእግዚአብሔር ጣት በእርሱ ላይ እስኪያርፍ ድረስ አልተናዘዘም። ከዚያ ኃጢአቱ ከዚያ በላይ ተደብቃ ልትቆይ እንደማትችል ሲያውቅ እውነቱን አመነ። እንደዚህ አይነት ኑዛዜዎች ምን ያክል ብዙ ይሆኑ! እኛና እግዚአብሔር ብቻ የምናውቀውን ኃጢአት በመናዘዝ እና ከታወቀብን በኋላ በመናዘዝ መካከል ሰፊ ልዩነት አለ። አካን ባለመናዘዝ የጥፋቱን ቅጣት አስቀራለሁ ብሎ ስላሰበ ሳይናዘዝ ቆየ። ነገር ግን ኑዛዜው የቅጣቱን ፍትሃዊነት ለማሳየት ብቻ ጠቀመ። ስለ ኃጥያቱ የተደረገ እውነተኛ ንስሐ፣ ራስን ማስጨነቅ፣ የአላማ ለውጥና ኃጥያትን መጥላት አልታየበትም። ኤለን ጂ. ኋይት፣ የኃይማኖት አባቶች እና ነብያት፣ ገጽ 496-498 



**የመወያያ ጥያቄዎች
**


`1. በማስታወቂያዎችና ብዙ በማካበት በተሞላው በዚህ ዓለም የአስረኛው በማስታወቂያዎችና ብዙ በማካበት በተሞላው በዚህ ዓለም የአስረኛው ትዕዛዝ (ዘፀ. 20፡17) መልዕክት ምንድነው? በፍላጎታችንና የግድ በሚያስፈልገን መካከል ያለው ልዩነት ምንድነው? ልዩነቱን ማወቅ የሚጠቅመን ለምንድነው?
`
`2. ዳን. 9:4-10 ላይ ያለውን የዳንኤል ጸሎት ያንብቡ። ዳንኤል እነዚያን ዳን. 9:4-10 ላይ ያለውን የዳንኤል ጸሎት ያንብቡ። ዳንኤል እነዚያን ኃጢአቶች ስለማድረጉ ምንም የተፃፈ ነገር ባይኖርም የእስራኤልን ኃጢአት ሲናዘዝ እኛ ብሎ መደጋገሙ ምን ፋይዳ አለው?
`
`3. በሐሙሱ ክፍል መጨረሻ ላይ በተጠየቀው ጥያቄ ላይ ያሰላስሉ። በሐሙሱ ክፍል መጨረሻ ላይ በተጠየቀው ጥያቄ ላይ ያሰላስሉ። የእስራኤላውያን ለእጝዚአብሔር መመሪያዎች መታዘዝ ለምስክርነታቸው ጠቃሚ የሆነው ለምንድነው? ዛሬም ቢሆን ለቤተክርስትያናችን ተመሳሳዩ መርህ የሚሠራው እንዴት ነው? ማለትም በእግዚአብሔር የተስጡንን መመሪያዎች ሁሉ ተከትለን ቢሆን ኖሮ ምስክርነታችን ምን ያክል ውጤታማ ይሆን ነበር?`