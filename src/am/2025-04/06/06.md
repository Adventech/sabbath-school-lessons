---
title:  የእግዚአብሔር ኃይል ምስክር
date:   06/11/2025
---

`ከዚህ ቀደም እንደተማርነው (ትምህርት አምስትን ይመልከቱ)፣ እግዚአብሔር ለአረማውያን መንግስታት ስለ እርሱ እንዲያውቁ እና ከክፉ መንገዳቸው እንዲመለሱ እድል ሰጥቷቸው ነበር። እነርሱ ግን እምቢ ብለው የእግዚአብሔርን ፍርድ ተቀበሉ። ባጋጠማቸው ጥፋት የኢያሱ የመጀመሪያ ምላሽን የሚዳስሰውን ኢያሱ 7:6- 9ን ያንብቡ። በተለይ በኢያሱ 7፡9 ላይ ያተኩሩ። በቃሉ ውስጥ ምን ጠቃሚ ሥነ-መለኮታዊ መመሪያ ይገኛል?`

መጀመሪያ ላይ ኢያሱ የእስራኤል ልጆች ከግብፅ ከወጡ በኋላ በመከራቸው መካከል ያደረጉትን እያደረገ ይመስላል፡- “ይህን ጉባኤ ሁሉ በራብ ልትገድሉ እኛን ወደዚች ምድረ በዳ አውጥታችኋል፤ በሥጋው ምንቸት አጠገብ ተቀምጠን እንጀራ ስንበላ ስንጠግብ ሳለን በግብፅ ምድር በእግዚአብሔር እጅ ምነው በሞትን! አሉአቸው።” (ዘጸ. 16፡3)። የጎልማሶች ሰንበት ትምህርት

ኢያሱም እነሆ፡- “ዋይ! ጌታ እግዚአብሔር ሆይ፥ በአሞራውያን እጅ አሳልፈህ ትሰጠን ታጠፋንም ዘንድ ይህን ሕዝብ ዮርዳኖስን ለምን አሻገርኸው? በዮርዳኖስ ማዶ መቀመጥን በወደድን ነበር እኮ!” (ኢያሱ. 7:7) እያለ ነው።

ብዙም ሳይቆይ ግን በዚህ ሽንፈት የእግዚአብሔር ስምና ዝና ለሚያመጣው ጉዳት ያለውን ታላቅ አሳቢነት ያሳያል። “ ከነዓናውያንም በምድሪቱ የሚኖሩ ሁሉ ሰምተው ይከብቡናል፥ ስማችንንም ከምድር ያጠፋሉ፤ ለታላቁ ስምህም የምታደርገው ምንድር ነው?” (ኢያሱ. 7:7)።

ይህ እግዚአብሔር ለእስራኤል ሕዝብ ስለነበረው ዓላማ ዋና ጭብጥ እና መርሆ ያሳያል። በዙሪያቸው ያሉት አረማዊ ሕዝቦች እግዚአብሔር ለሚታዘዙት ሕዝቦቹ ምን ታላቅ ነገር እንደሚያደርግ እንዲያዩ ቢፈልግም ረዓብ እንዳደረገችው በሕዝቡ ድል ኃይል አማካኝነት ስለ እስራኤል አምላክ መማር ይችላሉ። በሌላ በኩል፣ ነገሮች መጥፎ ከሆኑ፣ እዚህ እንዳደረጉት፣ ሕዝቦች የእስራኤል አምላክ ደካማ እና ውጤታማ እንዳልሆነ አድርገው ይቆጥሩታል (ዘኁ. 14:16፣ ዘዳ. 9:28 ይመልከቱ)፣ ይህም የከነዓናውያንን ተቃውሞ ሊያበረታታ ይችላል።

`በሌላ አነጋገር፣ ዕብራውያን ምድሪቱን በወሰዱበት አውድ ውስጥ እንኳን፣ ለአረማውያንና ለእስራኤልም ብቸኛው ተስፋ ለሆነው ለእግዚአብሔር ክብርን እና ሞገስን ማምጣትን ጨምሮ ታላላቅ ጉዳዮች እና መርሆዎች ተነግረዋል። ዘዳግም 4:5-9ን ያንብቡ። በእስራኤል እና ዛሬ እኛ እንደ ሰባተኛ ቀን አድቬንቲስት ለዓለም በምንሰጠው ምስክርነት መካከል ያለውን ተመሳሳይነት በምን መንገዶች ማየት እንችላለን?`