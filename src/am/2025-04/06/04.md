---
title:  እጣ ፈንታን የሚወስኑ ምርጫዎች
date:   04/11/2025
---

`ኢያሱ 7:19-21ን አንብብ። ኢያሱ አካንን ምን እንዲያደርግ እየጠየቀው ነው? የዚህ ዓይነቱ ጥያቄ ጠቀሜታ ምንድነው? የእርሱን ኑዛዜ እንዴት እንረዳዋለን?`

ኢያሱ አካንን ሁለት ነገሮችን እንዲያደርግ ጠየቀው፡- በመጀመሪያ፡ ለእግዚአብሔር ክብር እንዲሰጥ እና እንዲያከብረው፤ ሁለተኛ፡ የሰራውን ሳይደብቅ እንዲናዘዝ። አካን ያደረገውን በማመን ለእግዚአብሔር ክብር መስጠት ነበረበት። እዚህ (ቶዳህ) የሚለው ቃል ምስጋናን ሊያመለክት ይችላል (መዝ. 26፡7፣ ኢሳ. 51፡3፣ ኤር. 17፡26)፣ ነገር ግን የኃጢአት ኑዛዜንም ሊገልፅ ይችላል (ዕዝራ 10፡11)።

እንደ አለመታደል ሆኖ፣ በመጽሐፍ ቅዱስ ውስጥ አካን የእውነተኛ ንስሐ ምልክት እንዳሳየ አልተፃፈም። እስከ መጨረሻው ድረስ ተደብቆ እንደሚቆይ ተስፋ አድርጓል። የእሱ የክህደት ዝንባሌ እንደ ሙሴ ህግ ስርየት እንደሌለው ከፍተኛ ወንጀለኛ ለመቆጠር ብቁ አድርጎታል (ከዘኁ. 15፡27-31 ጋር ያነፃፅሩ)።

በኢያሱ 7፡21 ላይ ያለው የአካን ቃል የአዳምንና የሔዋንን ውድቀት የሚያስታውስ ነው። ሔዋን (ራአ) ዛፉ ያማረ(ካማድ) እንደሆነ አየች በመጨረሻም ከፍሬው ወሰደች(ላቃክ)። አካን በኑዛዜው ላይ በብዝበዛው ወቅት የሚያምር የሰናዖር ካባ፣ 200 ሰቅል ብር እና አንድ አሞሌ ወርቅ እንዳየ(ራዓ) ተናግሯል። ከዚያም ተመኘ (ካማድ) እና ወሰዳቸው(ላቃህ)።

ልክ እንደ አዳምና ሔዋን፣ የአካን ምርጫ የመጎምጀትና የአለማመን ኃጢአት መሆኑን ያሳያል። ይህ የአካን ምርጫ እግዚአብሔር ለፍጥረታቱ መልካሙን እንደማይፈልግ እና የመለኮት ብቻ የሆኑትን አንዳንድ አስደሳች ነገሮች እንደሚደብቅብን እንድንጠራጠር ያደርጋል።

የመጀመሪያው የሰው ልጅ ውድቀት እንዳለ ሆኖ ጥቅሱ በረዓብ (ከኢያሱ 2፡1-13 ጋር ያነፃፀሩ) እና በአካን አመለካከት መካከል ያለውን ልዩነት ያሳያል። አንዷ ሰላዮቹን ወደ ጣሪያዋ ወስዳ በመደበቅ ከወታደሮቹ አስመለጠቻቸው፤ ሌላው የተከለከሉትን ነገሮች ወስዶ ከኢያሱ ደበቀው።

አንዷ ለእስራኤላውያን ሰላዮች ደግነት አሳይታ ድል እንዲቀዳጁ ረዳች፤ ሌላው በስግብግብነቱ በእስራኤል ላይ ችግር በማምጣት እንዲሸነፉ አደረጋቸው።

`አንዷ ከእስራኤላውያን ጋር ቃል ኪዳን አደረገች፤ ሌላው ከእግዚአብሔር ጋር የነበረውን ቃል ኪዳን አፈረሰ። ረዓብ ራሷንም ቤተሰቧንም አዳነች፤ በእስራኤልም የተከበሩ ዜጎች ሆኑ፤ አካን እራሱን እና ቤተሰቡን ለሞት በመዳረግ የውርደት ምሳሌ ሆነ።  ስለ መጎምጀት ኃጢአት ያስቡ። ምንም ያህል ቢኖረን ወይም ባይኖረን በዚህ ኃጢአት ከመሸነፍ ማምለጥ የምንችለው እንዴት ነው? ከሉቃስ 12፡15 ጋር ያነፃፅሩ`