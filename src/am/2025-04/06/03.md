---
title:  የአካን ኃጢአት
date:   03/11/2025
---

`ኢያሱ 7:16-19ን ያንብቡ። አጠቃላይ ሂደቱ ስለ እግዚአብሔርም ሆነ ስለ አካን ምን ይነግረናል?
`


እግዚአብሔር የበደለኛውን ማንነት ከመግለጥ ይልቅ ፍትሃዊውን እና ፀጋውን የሚገልጥ አሰራርን ዘረጋ። እስራኤላውያን የተሸነፉበትን ምክንያት ከገለጸ እና ሕዝቡ እንዲቀደስ ጥሪ ካቀረበ በኋላ (ኢያሱ 7:13) አካን እንዲያስብ፣ እንዲጸጸት እና ኃጢአቱን ለመናዘዝ ጊዜ እንዲያገኝ ሂደቱን በመናገር እና በአተገባበሩ መካከል ያለውን ጊዜ ፈቀደ። በተመሳሳይ መልኩ ቤተሰቦቹ (የሆነውን የሚያውቁ ከሆነ) ከአባታቸው ጋር ለመወገን ፈቃደኛ ባለመሆናቸው ከጥፋት እንደተረፉት እንደ ቆሬ ልጆች ኃጢአትን በመሽፈን ውስጥ የመተባበር ወይም ተባባሪ ያለመሆን እድል ነበራቸው (ዘሁ. 16:23-33 ፣ ዘሁ. 26:11)። የጎልማሶች ሰንበት ትምህርት የችግሩ መፍትሄ እርግማኑ ወደ እስራኤል የገባበትን እና ያስስጨነቀበትን መንገድ ተቃራኒ አቅጣጫ ተከትሏል፤ የህዝቡ ጥፋተኝነት ተወግዶ ከእስራኤል ሕዝብ ወደ አንድ ነገድ እየጠበበ መጣ፤ ከነገድ ወደ ቤተሰብ፣ ከቤተሰብ ወደ ቤት እና ከቤት ወደ ግለሰብ ደረሰ። ወንጀለኛውን ከማጋለጥ በተጨማሪ የምርመራ ሂደቱ ንፁሃንንም ንጽህናቸውን አረጋግጧል። ይህም (ንፁሃንን መለየቱ) እግዚአብሔር ራሱ ለአካን ድብቅ ድርጊቶች ምስክር ሆኖ በሰራበት ጥንቃቄ የተሞላበት የፍርድ ሂደት በእኩል ደረጃ አስፈላጊ ነበር።

እግዚአብሔር ወደ አካን ሲደርስ አንባቢው ውጥረቱ ሊሰማው ይችላል። ሰውዬው አይታወቅብኝም ብሎ በማሰብ በግትርነት በመፅናቱ ያልተገረመ ማን አለ? ወደ ውስጥ ጠልቀው ከሚገቡ የእግዚአብሔር ዓይኖች የተሰወረ ምንም ነገር የለም (መዝ. 139፡1-16፣ 2ኛ ዜና. 16፡9)፤ በሰው ልብ ውስጥ የተደበቀውንም ያውቃል (1 ሳሙ. 16፡7፣ ኤር. 17፡10፣ ምሳ. 5፡21)።

`ኢያሱ አካንን “ልጄ” ብሎ የተናገረበትን መንገድ ልብ ማለት ያስፈልጋል። ይህ አገላለጽ የኢያሱን ዕድሜ እና የመሪነት ሚና ብቻ ሳይሆን ይህ ታላቅ ተዋጊ ፍትህን ሊያደርግ የተዘጋጀበትን መንፈስም ያሳያል። በደለኛው ላይ ፍርድ እንዲፈጽም ቢታዘዝም ልቡ ለአካን በጣም አዘነ። ኢያሱ በአመለካከቱ “ክብረ ነክ ያልሆነ፣ ክፉ ቃልን በከንቱ የማይናገር፣ የተሸበረች ነፍስን አላስፈላጊ ሥቃይ ውስጥ የማይከት… ሆኖ ሳለ ያለ ፍርሃት ግብዝነትን፣አለማመንን፣ እና አመፅን የሚገስፅ ነበር። ነገር ግን በድምፁ ውስጥ ሀዘንን የቀላቀለ ተግሳፅ ይነበባል።” ኤለን ጂ. ኋይት፣ የዘመናት ምኞት፣ ገጽ. 353. እግዚአብሔር የምናደርገውን ሁሉ የተደበቁ ነገሮቻችንን እንኳ እንደሚያውቅ ማወቁ፣ አኗኗራችን ላይ ተፅዕኖ እያሳደረ ያለው እንዴት ነው? ይህ በአኗኗራችን ላይ ተጽዕኖ ሊያሳድር የሚገባውስ እንዴት ነው?.`