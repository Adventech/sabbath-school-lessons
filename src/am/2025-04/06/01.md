---
title:  በውስጥ ያለው ጠላት
date:   01/11/2025
---

1 ጴጥ. 1:4፣ ኢያሱ 7፣ መዝ. 139፡1-16፣ ዕዝራ 10፡11፣ ሉቃ 12፡15፣ ኢያሱ. 8፡1-29።

> <p>የመታሰቢያ ጥቅስ<p>

“እኔ እግዚአብሔር ለሰው ሁሉ እንደ መንገዱ፥ እንደ ሥራው ፍሬ እሰጥ ዘንድ ልብን እመረምራለሁ ኵላሊትንም እፈትናለሁ።” ኤርምያስ 17፡10

የእስራኤል ህዝብ የቃል ኪዳኑን ረዥም ርቀት የሚጓዝ መዘዝ እና ጥልቅ ትርጉሙን የተማሩበት የመጀመሪያው ምሳሌ የሚገኘው ኢያሱ 7 ላይ ነው። የቃል ኪዳኑን መመሪያዎች መታዘዝ ድልን ቢያረጋግጥም፣ አለመታዘዝ ደግሞ ሽንፈትን አስከትሏል። የእስራኤል ወታደራዊ ስኬት የተመሠረተው በቁጥራቸው፣ በውጊያ ስልታቸው ወይም በብልሃታቸው ሳይሆን መለኮታዊው ተዋጊ ከእነርሱ ጋር በመኖሩ ነበር።

የተስፋይቱ ምድር በተያዘችበት ወቅት የእስራኤል በጣም አደገኛ ጠላት ከጦር ሰፈራቸው ውጭ ሳይሆን በራሳቸው ውስጥ እንዳለ በከባድ መንገድ መማር ነበረባቸው። ከፊታቸው ተደቅኖ የነበረው ትልቁ ፈተና የከነዓናውያን ከተሞች የተመሸጉ ግንቦች ወይም የላቁ የውትድርና ቴክኖሎጅዎች ሳይሆኑ በራሳቸው ካምፕ ውስጥ የጌታ መመሪያዎች ችላ እንዲባሉ ግትር አቋም የነበራቸው ግለሰቦች ነበሩ።

እኛም ሰማያዊውን ውርሳችንን ስንጠባበቅ (1 ጴጥ. 1:4፣ ቆላ. 3:24) ተመሳሳይ ፈተናዎች ያጋጥሙናል። በተስፋይቱ ምድር ድንበር ላይ ሆነን ታማኝነታችን ሲፈተን፣ ድል መንሳት የምንችለው ለኢየሱስ ክርስቶስ በመገዛት ብቻ ነው። 
* ለጥቅምት 30 ሰንበት ለመዘጋጀት የዚህን ሳምንት ትምህርት ያጥኑ
*
