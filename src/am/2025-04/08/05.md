---
title:  ትሁት ጀግና
date:   19/11/2025
---

`ለእስራኤል ነገዶች የተመደቡት ግዛቶች ድንበር ላይ የድንበር ምልክቶች የሆኑት የቦታ ስሞች ረዣዥም ዝርዝሮች ሲጠናቀቁ የሁለቱን ጀግኖች የካሌብን እና የኢያሱን የመሬት ድልድል ዘገባ ይዘዋል። ካሌብ ርስቱን አስቀድሞ ተቀበለ፣ ኢያሱ ግን የመጨረሻውን ተቀበለ። እስከዚህ ነጥብ ድረስ ኢያሱ መሬቱን ለእስራኤል ነገዶች ሲያከፋፍል ቆይቶ፣አሁን ደግሞ የእስራኤል ልጆች ለኢያሱ ርስት የሚሰጡበት ጊዜ ደረሰ። ኢያሱ 19:49-51ን ያንብቡ። ምድሪቱን ያካፈለው ታላቁ የእስራኤል መሪ ርስቱን በመጨረሻ መቀበሉ ምን አንድምታ አለው?
`


ኢያሱ የተቀበላት ከተማ ተምናሴራ የምትባል ስትሆን በሁለት ቃላት የተዋቀረ ስም ያላት ናት። የመጀመሪያው ተምና ትርጉሙ መቁጠር ወይም መመደብ ከሚለው ግሥ (መናህ) የተገኘ ሲሆን ትርጉሙም ክፍል ወይም ግዛት ማለት ነው። ሁለተኛው ቃል ከዕብራይስጥ ግስ ሴራች የተገኘ ሲሆን ትርጉሙም ትርፍ ወይም የቀረ ማለት ነው (ከዘጸ. 26፡12 ጋር ያነፃፅሩ)።

የኢያሱ ከተማ ስም የተረፈው ክፍል ወይም የቀረው ግዛት ተብሎ ሊተረጎም ይችላል።

ኢያሱ ከተረፈው የመረጣት ከተማ ስም የእስራኤል ሁለተኛ መሪ የነበረውን ክቡር ባህሪ የሚመሰክር ነው። በመጀመሪያ ደረጃ፣ ሁሉም ሰዎች ድርሻቸውን እስኪያገኙ ድረስ ጠበቀ፤ ከዚያም ኢያሱ ብዙ ሕዝብ ካላቸው የምድሪቱ ግዛቶች አንዱን ወይም እጅግ አስደናቂ ከሆኑት ከተሞች አንዱን ርስት አድርጎ አልመረጠም። ነገር ግን ልከኛ የሆነች ከተማን ወይም ምናልባትም የፈራረሰችዋን ከተማ በአድካሚ ሥራ መልሶ ለመገንባት አስቦ መረጣት (ከኢያሱ 19፡50 ጋር ያነፃፅሩ)።

`ከዚህም በላይ ተምና ሴራህ መቅደሱ አካባቢ ይገኝ በነበረው በሴሎ አቅራቢያ የምትገኝ ከተማ ነች። ይህ ደግሞ ኢያሱ ቅድሚያ የሚሰጣቸው ነገሮች የት እንዳሉና ልቡ የታሰረበትን ቦታ ያሳያል። በእርግጥ፣ አዲስ የተወለደው የእስራኤል ሕዝብ ወደ ተስፋይቱ ምድር ከተመራ በኋላ፣ እና በአምላክ እርዳታ እያንዳንዱ ነገድ እና ቤተሰብ ርስት ካገኘ በኋላ ኢያሱ የበለጠ አስደናቂ ውርስ እንዲሰጠው ቢጠይቅ አይቃወሙትም ነበር። ሆኖም ኢያሱ በጣም አስፈላጊ በሆነው ነገር ላይ በማተኮር ቀለል ያለ ሕይወት በመምራት ረክቷል፤ ስለዚህም በኋላ በዳዊት የተገለጸውን ጸሎት አመልክቷል፡- “እግዚአብሔርን አንዲት ነገር ለመንሁት እርስዋንም እሻለሁ፤ በሕይወቴ ዘመን ሁሉ በእግዚአብሔር ቤት እኖር ዘንድ፥ እግዚአብሔርን ደስ የሚያሰኘውንም አይ ዘንድ፥ መቅደሱንም እመለከት ዘንድ።” (መዝ. 27:4)። ከኢያሱ አመለካከት ጋር በተያያዘ ምን ትምህርት እናገኛለን? በህይወታችንስ ተግባራዊ ማድረግ የምንችለው እንዴት ነው?`