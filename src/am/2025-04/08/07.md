---
title:  ተጨማሪ ሀሳብ
date:   21/11/2025
---

“ካሌብ እሱ ስለ ከነዓን የተናገረው ሰላዮቹ ከተናገሩት ክፉ ወሬ ጋር በተቃረነ ጊዜ እምነቱ እንደነበረ ሁሉ በዚህም ሰዓት እንደዛው ነበረ። ሕዝቡን ከነዓንን እንዲወርሱ ለማድረግ እግዚአብሔር የገባውን ቃል አምኖ እግዚአብሔርን በፍጹም ልቡ ተከተለ። ከህዝቡ ጋር በበረሃ ተንከራቷል፣ ከጥፋተኞቹ ጋር ሸክሙንና ተስፋ መቁረጡን አብሮ ተጋፍጧል፡ ስለእነዚህ ነገሮች ከማማረር ይልቅ ሌሎች ወንድሞቹ በበረሃ ሲሞቱ ጌታ ምህረቱን አብዝቶ ስለ ጠበቀው ያመሰግን ነበር። ከነዓን ከገቡ ጀምሮ ብዙ ትግሎች፣ ማዕበሎች፣ መቅሰፍቶች ቢኖሩም እግዚአብሔር ስለጠበቀው ሰማንያ ዓመት አልፎት እንኳን ኃይሉ አልደከመም። ለራሱ የጠየቀው የተያዘ ቦታን ሳይሆን ሰላዮቹ እንኳን ለመውረስ ይከብዳል ብለው ያሰቡትን ቦታ ነበር።

የካሌብን ጥያቄ ያነሳሳው ክብር ወይም ሙገሳ ፍለጋ አልነበረም። የቀድሞው ጦረኛ ሕዝቡ እግዚአብሔርን የሚያከብሩበትን ተምሳሌት ለመስጠት እና አባቶቻቸው የማትሽነፍ ብለው የፈሯትን ከተማ በሙላት እንዲወርሱ ለማበረታታት ይህን አደረገ። የሃይማኖት አባቶችና ነብያት፣ ገጽ 512-513

“ለካሌብ ድፍረትን የሰጠው፣ ሰውን ከመፍራት የጠበቀው እና በድፍረት እንዲቆም ያስቻለው በእግዚአብሔር ላይ የነበረው እምነት ነበር።

እያንዳንዱ እውነተኛ የመስቀሉ ወታደር የሰማይ ሰራዊት የጦር መሪ በሆነው ሃይል በመታመን የማይታለፉ የሚመስሉትን መሰናክሎችን እንዲያልፍ ጥንካሬና ብርታትን ማግኘት ይችላል።” Ellen G. White, The Advent Review and Sabbath Herald, May 30, 1912 

**የመወያያ ጥያቄዎች**

`1. የእኩዮች ተጽዕኖ ምን ያህል ኃይል እንዳለውና ሌሎች በማይናገሩበት ጊዜ ለመናገር ስለሚጠይቀው ድፍረት ይወያዩ። እምነታችንን በተግባር በማዋል ረገድ የድፍረት ሚና ምንድን ነው? ትክክል ነው ብለን ለምናምንበት ነገር እየቆምን ክፉ ከመሆን መራቅ የምንችለው እንዴት ነው?`

`2. ህይወትዎን እና ባህሪዎን የቀረጹ ከቤተ ክርስቲያንዎ ወይም ከማህበረሰብዎ ያዩዋቸውን አንዳንድ የእምነት ምሳሌዎች በክፍልዎ ውስጥ ያካፍሉ። ከእነዚህ ሰዎች ባህሪያት የትኞቹን ልንከተላቸው ይገባናል?`

`3. ሚዲያ በህይወታችን ላይ ስላለው ተጽእኖ እንወያይ። አቅሙን ለበጎ ዓላማ እየተጠቀምንበት አሉታዊውን ተጽእኖ ማስወገድ የምንችለው እንዴት ነው?`

`4. ኢያሱን እንደ መሪ ስላሳየው ትህትና እና ወደ መቅደሱ አቅራቢያ ለመኖር ስላለው ፍላጎት ጊዜ ወስደው ይወያዩ። የእሱ ምሳሌነት የሚናገረን በየትኞቹ መንገዶች ነው?`