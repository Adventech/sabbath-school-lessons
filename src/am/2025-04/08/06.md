---
title:  በማሰላሰል መለወጥ
date:   20/11/2025
---

`የታላላቅ የእምነት ጀግኖችን የሕይወት ምሳሌ ማሰላሰል ለመንፈሳዊ እድገታችን አስፈላጊ ነው። በተመሳሳዩ የእኛ ዋናው ምሳሌ ኢየሱስ ክርስቶስ ነው- ህይወቱ እና ትምህርቱ። በኢየሱስ ሕይወት ላይ ማተኮር የሚለውጠን እንዴት ነው? ዕብ. 12:1-2፣ 2 ቆሮ. 3፡18ን ይመልከቱ።`

በሎስ አንጀለስ የካሊፎርኒያ ዩኒቨርሲቲ የነርቭ ሳይንቲስት የሆኑት ማርኮ ኢኮቦኒ የነርቭ ሴሎች (mirror neurons) ተግባር ላይ ጥናት ሰርተዋል። እነዚህ ትናንሽ የሴል ክፍሎች የሚሠሩት አንድን ዓይነት ድርጊት ስንፈጽም ማለትም እንደ መሳቅ ወይም አንድን ሰው ማቀፍ እንዲሁም ሌላ ሰው ተመሳሳይ ድርጊት ሲፈጽም ስንመለከት ነው። የእነዚህ ነርቭ ሴሎች እንቅስቃሴ በማየት እና በመሥራት መካከል ያለውን ልዩነት ያጠበዋል።

ኤለን ጂ ዋይት የኢየሱስን ባህሪ የመመልከትን አስፈላጊነት ስትናገር፡- የጎልማሶች ሰንበት ትምህርት “ወደ ኢየሱስ መመልከት ስለ እግዚአብሔር የበለጠ ግልጽና ብሩህ አመለካከት እንዲኖረን ያደርጋል፡ እርሱን በመመልከትም እንለወጣለን። መልካምነትና ለሌሎች የምናሳየው ፍቅር የተፈጥሮ ባህሪያችን እየሆነ ይሄዳል። እርሱን እየመሰልን እናድጋለን፡ ስለ እግዚአብሔር ያለን የእውቀት መጠንም እየሰፋ ይሄዳል። አብልጠን ከሰማያዊው ዓለም ጋር እየተገናኘን ስንሔድ ዘላለማዊ የማያቋርጥ ጥበብና የዕውቀት ሃብት እየተቀበልን እንሄዳለን።”-ኤለን የክርስቶስ ምሳሌያዊ ትምህርቶች፣ ገጽ 197 (በአማርኛው)። ሮም 12:1-2ን ያንብቡ። በሕይወታችን ውስጥ እርስ በርስ የሚጋጩት የትኞቹ ሁለት ሂደቶች ናቸው? ለትክክለኛው ቦታ እንደምንሰጥ እንዴት እርግጠኛ መሆን እንችላለን?

ሐዋርያው ጳውሎስ ወደ ሮሜ ሰዎች በጻፈው መልእክት ማጠቃለያ ምዕራፍ ላይ ሕይወታችንን ለመቅረጽ ስለሚጥሩ ሁለት ተቃዋሚ ኃይሎች ተናግሯል። በአንድ በኩል፣ በዙሪያችን ያለው ዓለም፣ በተለያዩ ተፅዕኖዎች፣ በውስጣችን ከውጭ ወደ ውስጥ የሚሠራ መስተጋብር በመፍጠር በየዕለቱ በራሱ ሊያስገድደን ይሞክራል።

ይህንን ተጽእኖ ለመቋቋም መንፈስ ቅዱስ ከውስጥ ወደ ውጭ ሊለውጠን የሚችለው አባጨጓሬ ሜታሞርፎስ ወደ ውብ ቢራቢሮነት ከሚለውጥ መንገድ ጋር በሚመሳሰል መልኩ ነው። ያ ሂደት እንዲካሄድ ግን እራሳችንን ለእግዚአብሔር ቀድሰን በኛ የጀመረውን መልካም ሥራ እንዲቀጥል ልንጠይቀው ያስፈልጋል (ፊልጵ. 1፡6)። በመጨረሻ፣ በመንፈስ ለመመላለስ፣ በቅጽበት፣ በንቃተ ህሊና ምርጫ ማድረግ አለብን።