---
title:  ኮረብታማውን ሀገር ስጠኝ
date:   17/11/2025
---

`ኢያሱ 14:6-14፣ ዘኁልቁ 14:24፣ ዘኁልቁ 32:12፣ ዘዳግም 1:36 እና ሉቃስ 6:45ን ያንብቡ። የካሌብንና የኢያሱን አመለካከት እንዴት ትገልፁታላችሁ? ጌታን በሙላት መከተል ማለት ምን ማለት ነው?`

ካሌብ እግሩ የረገጣትን ምድር እንደሚወርስ እግዚአብሔር በሙሴ አማካይነት የሰጠውን ቃል ኪዳን ፈጽሞ አልረሳም (ዘኁ. 14፡24)። ከአርባ ዓመታት በኋላ፣ ስለ ምድሪቱ “በልቤ የነበረውን” (ኢያሱ 14፡7) በማለት የራሱን ዘገባ ይጠቅሳል ። ዘገባው የተመሠረተው በአምላክ አመራርና እርዳታ እስራኤላውያን ምድሪቱን እንደሚቆጣጠሩ ባለው እምነት ላይ ነበር።

በእስራኤላውያን መካከል ፍርሃት እንዲፈጠር ካደረጉት ከሌሎቹ አሥሩ ሰላዮች ዘገባ በተለየ፣ ካሌብ በይሖዋ የተስፋ ቃል ላይ በሙሉ ልብ መታመኑን አሳየ። የዕብራይስጡ ሐረግ፣ ቀጥተኛ ትርጉሙ “እግዚአብሔርን የጎልማሶች ሰንበት ትምህርት በሙላት እከተለው ነበር” (ኢያሱ 14፡8) የሚለው በአጭሩ የተቀመጠ ሲሆን “ልቤ እግዚአብሔርን ሙሉ በሙሉ ተከተለው” ወይም “ከእግዚአብሔር ኋላ ለመሄድ ልቤን ሞላሁ” የሚል ረዘም ያለ ዘይቤያዊ አነጋገር ሊሆን ይችላል።

የባዕድ አማልክትን ከተከተሉ እና ጌታን ሙሉ በሙሉ ካልተከተሉት ሰዎች በተቃራኒ የካሌብ ልብ ሙሉ በሙሉ ለጌታ የተሰጠ ሰው ነበር።

የካሌብ ታማኝነት ላይ አጽንዖት በመስጠት ተመሳሳዩ አገላለጽ ሁለት ጊዜ ተደግሟል (ኢያሱ 14: 9፣ 14)። ባህሪው ካሌብን ከሌሎቹ አስር ሰላዮች ከሚለየውና ጌታ ራሱ “ልዩ መንፈስ” (ዘኁ. 14፡24) ካለው ጋር የሚገጥም ነው።

በ85 ዓመት ዕድሜው እንኳን፣ ልባቸው ለእርሱ እና ለዓላማው ሙሉ በሙሉ የወሰኑ ሰዎች ጌታ ሊያሳካላቸው ስለሚችለው ነገር ምሳሌ ሆኖ ቀጥሏል።

`ካሌብ እያንዳንዱ ነገድ በመጨረሻ የሚይዘው መሬት የጌታን የተስፋ ቃል ለመጠየቅ ከደፈሩበት መጠን እና በእምነት ለመርገጥ ፈቃደኛ ከነበሩበት መሬት መጠን ጋር በቀጥታ የተዛመደ እንደሆነ ተረድቷል። የአምላክ የተስፋ ቃላት የእኛ ፈቃድ ምንም ይሁን ምን በራሳቸው የሚፈፀሙ አይደሉም። ይልቁንም በቆራጥ እርምጃ የታጀበ እምነትን ይፈልጋሉ። ኡላይ “ምናልባት” (ኢያሱ 14:12) የሚለው የዕብራይስጥ ቃል ፍርሃትንና ጥርጣሬን ሊገልጽ ይችላል፣ነገር ግን አብዛኛውን ጊዜ የሚያመለክተው አዎንታዊ ነገር እንደሚፈጸም ያለን ተስፋና ግምት ነው (ዘፍ. 16:2፣ ዘኍ. 22:6፣ 11፣ ዘኍ. 23:3)። ጌታን ሙሉ በሙሉ ከመከተል የሚያግዱን ፣ “ትንንሽ” ማመቻመቾች ምንድን ናቸው?`