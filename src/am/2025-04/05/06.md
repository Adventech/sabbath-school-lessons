---
title:  የሰላም ልዑል
date:   30/10/2025
---

`የሚከተሉት ጥቅሶች እግዚአብሔር ለህዝቡ ወደፊት ያሰበውን መልካም ጊዜ የሚገልጹት እንዴት ነው? ኢሳ. 9፡6፣ ኢሳ. 11፡1-5፣ ኢሳ. 60፡17፣ ሆሴ. 2፡18፣ ሚክ. 4፡3።
`


ምንም እንኳን የዚህ ሳምንት ትምህርት ዋና ትኩረት በመለኮት አነሳሽነት እና ደጋፊነት በብሉይ ኪዳን የተካሄዱ ጦርነቶች ቢሆኑም፣ በብሉይ ኪዳን ትንቢታዊ ጽሑፎች ውስጥ ሌላ ጉልህ ጭብጥ መኖሩን መጥቀስ ያስፈልገናል፡- ያም ሰላማዊው የመሲሐዊ ዘመን የወደፊት ራእይ ነው።

መሲሑ “የሰላም አለቃ” ተብሎ ተገልጿል (ኢሳ. 9፡6)። አንበሳና በጉ አብረው በሚሰማሩበት(ኢሳ. 11፡1-8)፣ ጥፋትና ጉዳት በማይደርስበት (ኢሳ. 11፡9)፣ ሰላም በሚነግስበት (ኢሳ. 60፡17) እንደ ወንዝም በሚፈስበት (ኢሳ. 66፡12) መንግሥት ውስጥ ይመራል። 2 ነገሥት 6:16-23ን ያንብቡ። ይህ ታሪክ እግዚአብሔር ለህዝቡ እና ለመላው ሰብዓዊ ዘር ስላለው ጥልቅ አላማ ምን ግንዛቤዎችን ይሰጣል?



በኤልሳዕ አነሳሽነት የሶርያን ሠራዊት የመገቡበትን ታሪክ እንመልከት።

`እነሱን ከመጨፍጨፍ ይልቅ (2 ነገሥት 6:22) አምላክ ምንጊዜም ለሕዝቡ ያለውንና ከሁሉ የላቀውን ሐሳብ ማለትም ሰላምን አሳያቸው። ኤልሳዕ በጠላት ዙሪያ ያለው የማይታየው ሠራዊት የበለጠ ኃያል መሆኑን ጠንቅቆ ማወቁ ያስገርማል (2ኛ ነገ. 6፡17)። እግዚአብሔር በምድራችን ላይ ተጽዕኖ ባደረገው ዓለም ዓቀፋዊ ግጭት ውስጥ እየተሳተፈ ቢሆንም፣ የመጨረሻው የመቤዠት ታሪክ ግብ ዘላለማዊ ግጭት ወይም በባርነት ውስጥ ጠላትን ለዘላለም መግዛት ሳይሆን ዘላለማዊ ሰላም ነው። ዓመፅ ዓመፅን እንደሚያመጣ (ማቴ. 26፡52)፣ ሰላም ሰላምን ያመጣል። ታሪኩ የሚያጠቃልለው “ከዚያም በኋላ የሶርያ አደጋ ጣዮች ወደ እስራኤል አገር አልመጡም።” (2 ነገሥት 6፡23) በማለት ነው። ኢየሱስን ለመምሰል በመፈለግ የሰላም ወኪሎች ለመሆን የምንችልባቸውን ሁሉንም መንገዶች ያሰላስሉ። አሁን በኛ ሕይወት በሚያጋጥሙን የትኞቹም አይነት ግጭቶች ከልዩነት ይልቅ የሰላም ወኪል መሆን የምንችለው እንዴት ነው?
`
