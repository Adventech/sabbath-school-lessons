---
title:  እግዚአብሔር ስለ እናንተ ይዋጋል
date:   25/10/2025
---

### ለዚህ ሳምንት ጥናት የሚከተሉትን ጥቅሶች ያንብቡ
ዘፍ. 15:16፣ ዘሌ. 18:24- 30፣ 2 ጢሞ. 4:1፣8፣ ዘፀ. 23:28-30፣ ዘዳ. 20:10፣ 15-18፣ ኢሳ. 9፡6።

> <p>የመታሰቢያ ጥቅስ<p>
> ‘የእስራኤልም አምላክ እግዚአብሔር ለእስራኤል ስለ ተዋጋላቸው ኢያሱ እነዚህን ነገሥታት ሁሉ ምድራቸውንም በአንድ ጊዜ ያዘ።” ኢያሱ 10፡42

የኢያሱ መጽሐፍ አንዳንድ የሚረብሹ ክስተቶችን ይዟል። ከባድ ጥያቄዎች የሚነሱት ሌላ ቡድንን ማጥፋትን ከእግዚአብሔር እንደተሰጠ ሃላፊነት አድርገው በሚቆጥሩ ቡድኖች በኩል ስለ ቅዱስ ጦርነት በሚናገረው ጽንሰ-ሀሳብ ዙሪያ ነው። በብሉይ ኪዳን የነበረው ሃይማኖታዊ ጦርነት ጉዳይ ፈታኝ ነው።

እግዚአብሔር በብሉይ ኪዳን የዓለማት ሉዓላዊ ጌታ ሆኖ ስለተገለፀ የሚሆነው ነገር ሁሉ በሆነ መንገድ ከሱ ቀጥተኛ ወይም ቀጥተኛ ያልሆነ ፈቃድ ጋር የተያያዘ መሆን አለበት። ስለዚህ “እግዚአብሔር እንዲህ ያሉትን ነገሮች እንዴት ሊፈቅድ ይችላል?” የሚለው ጥያቄ የማይቀር ይሆናል። ባለፈው ሳምንት፣ እግዚአብሔር ራሱ በሰው ልጅ ታሪክ ውስጥ ከተካሄዱት ከማንኛቸውም ጦርነቶች ወይም ውጊያዎች እጅግ የላቀ በሆነና ሁሉንም የሕይወት ገጽታችንን በሚነካው ጦርነት ውስጥ እንዳለ አይተናል። በመጽሐፍ ቅዱሳዊውም ሆነ በዓለማዊው ታሪክ ውስጥ የተከሰቱትን ክስተቶች በሙላት ልናስተውል የምንችለው ከዚህ ግጭት አንጻር ብቻ እንደሆነም አይተናል። የጎልማሶች ሰንበት ትምህርት

በዚህ ሳምንት፣ በመለኮት የተነሳሱ ጦርነቶችን ውስብስብነት፣ የመለኮታዊ ጦርነት ገደቦችን፣ በብሉይ ኪዳን ነቢያት የተነገሩትን የመጨረሻው የሰላም ራዕይ፣ እና የእንደዚህ አይነት ጦርነቶች መንፈሳዊ አንድምታዎችን መመርመራችንን እንቀጥላለን። 

*ለጥቅምት 22 ሰንበት ለመዘጋጀት የዚህን ሳምንት ትምህርት ያጥኑ*