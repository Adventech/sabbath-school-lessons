---
title:  ተዓምረኛው ህያው አምላክ

date:   13/10/2025
---

`ኢያሱ 3:6-17ን ያንብቡ። የዮርዳኖስ ተአምራዊ መከፈል ስለምናገለግለው አምላክ ምን ይነግረናል?
`


ዮርዳኖስን መሻገር በኢያሱ 3፡5 ላይ “ኒፍላኦት” በሚለው የዕብራይስጥ ቃል የተገለጠ ሲሆን ትርጉሙም “ተአምራት፣ ድንቅ” ማለት ነው፤ ይህም በአብዛኛው ኃይለኛ፣ ከተፈጥሮ በላይ የሆኑትን የእግዚአብሔርን ተግባራት እና የእርሱን ልዩ መሆን ያሳያል (መዝ. 72፡18፣ መዝ. 86፡10)። የጎልማሶች ሰንበት ትምህርት በኋላም እስራኤላውያን በእነዚህ ድርጊቶች ላይ አሰላሰሉ፤ በዚህም ምክንያት እግዚአብሔርን አመሰገኑ (መዝ. 9፡1)፤ በአሕዛብም መካከል ስሙን አወጁ (መዝ. 96፡3)። በግብፅ የነበሩት መቅሰፍቶች (ዘፀ. 3፡20፣ ሚክ. 7፡15)፣ ቀይ ባህርን መሻገር፣ እንዲሁም በምድረ በዳ የታየው የእግዚአብሔር ምሪት (መዝ. 78፡12-16) ከእነዚህ ድንቅ ነገሮች ተርታ ተሰልፈዋል።

ዓለምን የፈጠረው አምላክ በፍጥረቱ ያልተገደበ መሆኑን የመጽሐፍ ቅዱስ ጸሐፊዎች ተረድተው መስክረዋል። ለእርሱ የሚሳነው ለመፈጸምም የሚከብደው (ኤር. 32፡17) ነገር የለም። ስሙና ተፈጥሮው ድንቅ ናቸው (መሳ. 13፡18)፤ ከአእምሮአችንም በላይ ነው።

ማዳን ከማይችሉት ከሌሎቹ አማልክት በተለየ (መዝ. 96፡5፣ ኢሳ. 44፡ 8) የመጽሐፍ ቅዱሱ እግዚአብሔር “ሕያው አምላክ” ነው፤ ተከታዮቹ በእነርሱ ፈንታ የሚያደርገውን ጣልቃ ገብነት በመጠባበቅ ሊታመኑበት የሚችሉት የሚሠራ እና ሕያው አምላክ ነው።

ነቢዩ ዘካርያስ ከባቢሎን ግዞት በኋላ ስለ እስራኤል ስለወደፊቱ ጊዜ ሲመለከት (ኒፍላኦት ከሚለው ሥርወ ቃል የተወሰደውን) ተመሳሳይ ቃል ተጠቅሟል። በከተማይቱ ጎዳናዎች ላይ ሽማግሌዎች ተቀምጠው፣ ወንዶችና ሴቶች ልጆች ሲጫወቱ ኢየሩሳሌምም ሙሉ በሙሉ እንደምትገነባ ተመለከተ።

በዋና ከተማይቱ ውስጥ አሁንም የመውደሟን ምልክቶች እያዩ የማያምኑ ለሆኑት ዘካርያስ እንዲህ ሲል ተናግሯል፡- “የሠራዊት ጌታ እግዚአብሔር እንዲህ ይላል፦ በዚህ ወራት በዚህ ሕዝብ ቅሬታ ዓይን ዘንድ ድንቅ ቢሆን፥ በውኑ በእኔ ዓይን ዘንድ ደግሞ ድንቅ ይሆናልን? ይላል የሠራዊት ጌታ እግዚአብሔር።

`የሠራዊት ጌታ እግዚአብሔር እንዲህ ይላል፦ እነሆ፥ ሕዝቤን ከምሥራቅ ምድርና ከምዕራብ ምድር አድነዋለሁ፤ አመጣቸዋለሁም፥ በኢየሩሳሌምም ውስጥ ይኖራሉ፤ እነርሱም ሕዝብ ይሆኑኛል፥ እኔም በእውነትና በጽድቅ አምላክ እሆናቸዋለሁ።” (ዘካ. 8፡6-8)። ሉቃስ 18፡18-27 ያንብቡ። ኢየሱስ ለደቀ መዛሙርቱ የሰጠው መልስ የማይቻል በሚመስለው ሁኔታ በእግዚአብሔር እንድንታመን የሚያበረታታን እንዴት ነው?`