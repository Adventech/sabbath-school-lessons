---
title:  የመታደስ መሠዊያዎች
date:   11/11/2025
---

`ኢያሱን ለእግዚአብሔር መሠዊያ ለመሥራት ያነሳሳው ምን ነበር? ኢያሱ 8:30-31ን፣ ከዘዳ. 11:26-30፣ ዘዳ. 27፡2-10 ጋር ያነፃፅሩ
`


በአባቶች ዘመን፣ መሠዊያዎች የጉዞአቸው ምልክት ሆነው ጥቅም ላይ ይውሉ ስለነበረ በእግዚአብሔር ቃል የተገባላቸውን ምድር የይገባኛል ጥያቄዎች የሚያሳዩ ተጨባጭ ምስሎች ሆነዋል። አሁን፣ እስራኤላውያን መሠዊያን በመሥራት ለአባቶች የተሰጣቸው ተስፋዎች ፍጻሜ መሆናቸውን መስክረዋል። በዚህ ሁኔታ፣ የመሠዊያው መተከል በሙሴ የተሰጠው መመሪያ ፍፃሜ ነው (ዘዳ. 11፡26-30፣ ዘዳ. 27፡2-10)።

ኢያሱ 8፡30-35 የመጽሐፉን አጠቃላይ ሥነ-መለኮታዊ መልእክት በመቅረጽ ረገድ ጉልህ ሚና ይጫወታል። እጅግ አሰቃቂ ከሆኑት የዓመፅ ታሪኮች አንዱን (ጦርነት) ፍጹም ከተለየ ነገር ጋር ማለትም ከቃል ኪዳን ማረጋገጫ ትዕይንት (አምልኮ) ጋር በማገናኘት ኢያሱ በመግቢያው ላይ በመጽሐፉ ውስጥ ከተጀመሩት በጣም አስፈላጊ ሥነ-መለኮታዊ ጭብጦች ወደ አንዱ ይወስደናል፤ ያም ኢያሱ እስራኤልን ወደ ቃል ኪዳናዊ ታዛዥነት ሕይወት የመምራት ግዴታ አለበት (ኢያሱ 1፡7)። ይህ ደግሞ በመጽሐፉ መጨረሻ ላይም ያለው የኢያሱ ምስል ነው (ኢያሱ 24)።

የጦርነትና የድል አድራጊነት አስፈላጊነት እንዳለ ሆኖ ይበልጥ አስፈላጊ የሆነ ነገር አለ፦ ይህም ለአምላክ ሕግ መሥፈርቶች ታማኝ መሆን። ምድሪቱን መውረስ እግዚአብሔር ለእስራኤል ያለው እቅድ አፈጻጸም እና የሰው ልጆች ሁሉ ወደ ነበረበት የመመለስ ግብ አንድ እርምጃ ብቻ ነው። ለኦሪት ትእዛዛት ታማኝ መሆን የሰውን ልጅ እጣ ፈንታ ከሚወስኑት ነገሮች አንዱ ነው። ኢያሱ የሕጉን ግልባጭ የጻፈው ከመሠዊያው ድንጋዮች በተለዩ በኖራ በተለጠፉ ትላልቅ ድንጋዮች ላይ ነው (ከዘዳ. 27፡2-8 ጋር ያነፃፅሩ)። ስለዚህ አሥርቱን ትእዛዛት የያዙት ድንጋዮች በመሰዊያው ላይ ካሉት ቦታዎች ለየት ብለው የጎልማሶች ሰንበት ትምህርት የተቀመጡት እስራኤላውያን በቃል ኪዳኑ ውስጥ ያሏቸውን መብቶችና ግዴታዎች ዘወትር ለማሳሰብ ነው።

`ተልእኮው ከሌሎች ተልዕኮዎች ጋር የሰውን ልጅ ወደ እግዚአብሔር መታዘዝ የመመለስን ተልዕኮ ያነገበው የአዲስ ኪዳኑ ኢያሱ (ኢየሱስ) ጥላ ነው። ይህንን ግብ ለማሳካት ከክፉ ኃይሎች ጋር ግጭት ውስጥ መግባት ነበረበት። ዋና ግቡ በእኛ ፈንታ ሆኖ የቃል ኪዳኑን መጠይቆችን ማሟላት ነበር፡- “በእግዚአብሔር የተሰጡ ተስፋዎች ሁሉ፣ “አዎን” የሚሆኑት በእርሱ ነውና፤ እኛም በእርሱ አማካኝነት ለእግዚአብሔር ክብር “አሜን” የምንለው በዚህ ምክንያት ነው።” (2ቆሮ. 1፡20)። በጥንቱ ጊዜ መሠዊያ ከመገንባት ጋር ተመሳሳይ የሆኑ አሁን ልንሰራቸው የምንችላቸው አንዳንድ መንፈሳዊ ልምምዶች የትኞቹ ናቸው?`