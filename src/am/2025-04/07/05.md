---
title:  በድንጋይ ላይ የተፃፈ
date:   12/11/2025
---

`ኢያሱ 8:32-35ን ያንብቡ። በእነዚህ ጥቅሶች ላይ የተገለጸው ድርጊት ትርጉም ምንድን ነው? በዛሬው ጊዜስ ምን ይነግረናል?`

የጌባል ተራራ በዘዳግም 11፡29፣ ዘዳ. 27፡4፣ 13 እና በኢያሱ መጽሐፍ (ኢያሱ 8፡30፣ 33) ብቻ ተጠቅሷል። ልክ እንደ ገሪዚም የቃል ኪዳኑ በረከትና እርግማን የሚነበብበት ቦታ ነበር። በተለይ በዘዳግም 11:29 እና በዘዳግም 27:4፣ 13 መሠረት እርግማኑ የሚነገርባት ቦታ ነበረች። በዚህ ስፍራ እስራኤላውያን በካህናቱ ፊት በታቦቱ በሁለቱም በኩል ይቆሙ ነበር (ኢያ. 8፡ 33)። አንደኛው ቡድን በጌባል ተራራ ፊት ለፊት፣ ሌላው በገሪዛን ተራራ ፊት ለፊት ይቆም ነበር። እዚህ ላይ ከቃል ኪዳኑ ጋር ሊገናኙ የሚችሉ ሁለቱን መንገዶች በምሳሌያዊ ሁኔታ አጽድቀዋል። በዚያ የሚቀርቡት መስዋዕቶች የሚያመለክቱት በእርሱ የሚያምኑ ሁሉ በረከቱን ይቀበሉ ዘንድ የቃል ኪዳኑን እርግማኖች ሁሉ ወደ ወሰደው ወደ ኢየሱስ ነበር (ገላ. 3፡13፣ 2 ቆሮ. 5፡21)። የቃል ኪዳኑን ግልባጭ በመታሰቢያ ሐውልት ላይ መጻፍ ለምን አስፈለገ? (ዘዳ. 4:31፣ ዘዳ. 6:12፣ ዘዳ. 8:11፣ 14፣ 2 ነገስት 17:38፣ መዝ. 78:7 ያንብቡ።)
`
እኛ ሰዎች የምንረሳ ነን። ከጊዜ ወደ ጊዜ እየጨመረ የሚሄደውን ግራ የሚያጋቡ የዕለት ተዕለት ኑሮ ፍላጎቶችን ወደ አጭር የጊዜ ክፍሎች ጨምረናቸው እንወጠራለን። ቶሎ ቶሎ የማይደጋገሙ ነገሮችን መርሳታችን አይቀሬ ሆኗል። በእያንዳንዱ የጌታ ራት አገልግሎት ራሳችንን ለጌታ የምንቀድስበት እና ቃል ኪዳናችንን የምናድስበት ልዩ አጋጣሚ አለን። እነዚህን እድሎች እንደ ግለሰብ ዳግም የመቀደስ እድል ብቻ ሳይሆን እንደ ህብረት የምናድስበት አጋጣሚዎችም እንደሆኑ ብናስተውላቸው መልካም ነው። ከጊዜ ወደ ጊዜ ግለሰባዊነትን እየጨመረ በመጣው ማህበረሰብ ውስጥ፣ ተመሳሳይ የአለም እይታ፣ ተመሳሳይ እሴቶች እምነቶች፣ እና ተመሳሳይ ተልዕኮ ያለው ማህበረሰብ አባል የመሆንን ሃይል እንደገና ማግኘት አለብን። በህይወት ጥድፊያ እና እምብርት ውስጥ፣ ጌታን መርሳት እና ነገሮችን በራሳችን ሀይል እና አቅም ለመስራት መፈለግ ምን ያህል ቀልሎን ይሆን? በተለይ ነገሮች በመልካም በሚሄዱበት ወቅት ይህን ማድረግ ቀላል የሚሆንልን ለምንድነው?`