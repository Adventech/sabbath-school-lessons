---
title:  ፋሲካ
date:   10/11/2025
---

`ኢያሱ የተስፋይቱን ምድር የመውረስ ከባድና ትልቅ ሥራ ቢኖርበትም ፋሲካን ለማክበር መምረጡ አስፈላጊ የሆነው ለምንድን ነው? ኢያሱ 5:10፣ ዘጸ. 12:6፣ ዘሌ. 23:5፣ ዘሁ. 28:16፣ ዘዳ. 16:4፣6ን ያንብቡ።`

ከድሉ በፊት ያለው ሁለተኛው አስፈላጊ ተግባር ፋሲካን ማክበር ነበር።

ይህ የሚከናወነው በወሩ በአሥራ አራተኛው ቀን ምሽት በእግዚአብሔር የተሰጠውን መመሪያ በጥንቃቄ በማክበር ነበር። የፋሲካ በዓል ምሳሌያዊ የጎልማሶች ሰንበት ትምህርት ጠቀሜታ ልዩ ትኩረት ተሰጥቶታል፡ በመጽሐፈ ኢያሱ ውስጥ የተከናወኑት ነገሮች ከግብጽ የወጡበትን ሁኔታ ያንጸባርቃሉ። ፋሲካ አሥረኛው መቅሠፍት በወረደበት ሌሊት (ዘጸአት 12) የእግዚአብሔር መልአክ በግብፅ ያሉትን በኵር ልጆች ሁሉ የገደለበትንና እስራኤላውያንን ያዳነበትን ጊዜ ትዝታ ይቀስቅሳል።

ይህን ተከትሎ ከግብፅ መውጣት፣ ቀይ ባህርን መሻገር እና በምድረ በዳ የተደረገው ጉዞ ተራ በተራ ቀጠሉ።

በተቃራኒው የሁለተኛው ትውልድ ታሪክ በምድረ በዳ ተጀምሮ፣ ዮርዳኖስን በመሻገር ቀጥሎ፣ ግርዛትን እና የፋሲካን አከባበርን በማካተት፣ የእስራኤል ጠላቶች በሆኑት የከነዓን ነዋሪዎች ላይ ሌላ ተአምራዊ የጌታ ጣልቃ ገብነት ወደ ሚጠበቅበት ወሳኝ ወቅት ያመራል። ከዚህ ቀደም ከተፈጸሙት ድርጊቶች ሁሉ ጋር የፋሲካ በዓል አከባበር በእስራኤል ታሪክ ውስጥ አዲስ ምዕራፍ መጀመሩን ይጠቁማል።

ደግሞም በመስዋዕቱ በግ ምሳሌነት የፋሲካ በዓል እስራኤላውያን ከግብፅ ባርነት ነፃ መውጣታቸውን ያመለክታል። ነገር ግን ከኃጢአት ባርነት ነፃ ባወጣን በእግዚአብሔር በግ (ዮሐንስ 1:29፣ 36፤ 1 ቆሮ. 5:7፤ 1 ጴጥ. 1:18- 19) ፍጻሜውን እንደሚያገኝም አመልክቷል። ራሱን እንደ ዋናው መስዋዕት ከማቅረቡ በፊት፣ በጌታ ራት፣ ኢየሱስ ፋሲካን ወደ ሞቱ መታሰቢያነት ለወጠው (ማቴ. 26፡26-29፣ 1 ቆሮ. 11፡23-26)።

ነገር ግን፣ ፋሲካ እና የጌታ እራት የተዋጁት ሰዎች ወደ ሰማያዊት ከነዓን የሚያልፉበትን በማመላከት የበለጠ ክብር ያለውን እውነታ ያመለክታሉ።

`ባለ ራእዩ ዮሐንስ ይህን ምሳሌያዊ የ“መሻገር” ክስተት 144,000ዎቹ በእግዚአብሔር ዙፋን(ዮሐ. ራዕይ 4:6 ፣ 7:9-10) ፊት የቀይ ባሕርና የዮርዳኖስ ወንዝ ምሳሌ በሆነው የብርጭቆ ባህር ላይ ሲመላለሱ እና የፋሲካ እና የጌታ እራት ምሳሌ የሆነውን፣ የበጉን ራት ሲያከብሩ ተመልክቷል (ማቴ. 26:29 ዮሐ.19፡9)። የጌታን እራት ላናከብር ብንችልም የመስቀሉን እውነታ ሁልጊዜ በፊታችን ልናቆይ የምንችልባቸው መንገዶች የትኞቹ ናቸው?`