---
title:  ተጨማሪ ሀሳብ
date:   14/11/2025
---

የኃይማኖት አባቶች እና ነብያት ከሚለው መጽሐፍ “በረከቶች እና እርግማኖች” የሚል ርዕስ ያለውን ምዕራፍ ያንብቡ።

“ሙሴ በሰጠው መመሪያ መሠረት በጌባል ተራራ ላይ የታላላቅ ድንጋዮች ሐውልት ተተከለ። በእነዚህ ድንጋዮች ላይ ቀደም ሲል በጄሶ መሸፈኛ ተዘጋጅቶ ሕጉ ተጽፏል - በሲና የተነገሩትና በድንጋይ ጽላቶች ላይ የተቀረጹት አሥሩ ትእዛዛት ብቻ ሳይሆኑ ለሙሴ የተነገሩት ሕጎችም ተካተው ነበር። ከዚህ ሀውልት አጠገብ ለጌታ መስዋዕት የሚቀርብበት ከድንጋይ የተሰራ መሰውያ ነበር። መሠዊያው የእርግማን ተራራ በሆነው በኤባል ተራራ ላይ መቆሙ ትልቅ ትርጉም ነበረው፤ ይህም የአምላክን ሕግ በመተላለፍ ምክንያት እስራኤል ቁጣውን እንደተቀበለና ወዲያውኑም ክርስቶስ ሊያስተሰርይ እንደገና እንደሚጎበኘው ያሳያል፡ ይህም በመሥዋዕቱ መሠዊያ ተመስሏል።” የኃይማኖት አባቶችና ነብያት፣ ገጽ 500

“ቅዱስ ቁርባን የሐዘን መግለጫ ጊዜ አይደለም። የጌታ ደቀመዛሙርት ለጌታ ራት በተሰበሰቡ ጊዜ ድክመታቸውን ማስታወስና መተከዝ የለባቸውም። ደግሞ ባለፈው መጥፎ ሃይማኖታዊ ኑሮአቸው ላይ ማተኮር አይገባቸውም። በእነርሱና በወንድሞቻቸው መካከል ያለውን ልዩነት ማስታወስ አይኖርባቸውም። ይህ ሁሉ በቅድመ ዝግጅቱ ማለትም በእግር እጥበት አገልግሎት ጊዜ መጠናቀቅ ያለበት ነው። ራስን መመርመር ኃጢአትን መናዘዝና በመካከል ያለን አለመግባባት ማስወገድ ቀደም ብሎ በቅድመ ዝግጅቱ ጊዜ መፈፀም አለበት። ምዕመናን ለቅዱስ ቁርባን የሚመጡት ከክርስቶስ ጋር ለመገናኘት ነው። ምዕመናኑ የሚሰበሰቡት የመስቀሉ ጥላ እንዲወድቅባቸው ሳይሆን የመስቀሉን የማዳን ኃይል ለመቀበል ነው።

ከጽድቅ ፀሐይ የሚፈነጥቀውን ብርሃን ለማስገባት የነፍሳቸውን በር መክፈት አለባቸው።” የዘመናት ምኞት፣ ገጽ 694 (በአማርኛው)   

**የመወያያ ጥያቄዎች**

`1. አስቀድሞ የእግዚአብሔርን መንግሥት መፈለግ ለእርስዎ ምን ማለት አስቀድሞ የእግዚአብሔርን መንግሥት መፈለግ ለእርስዎ ምን ማለት ነው? ይህ መሠረታዊ መርህ የዕለት ተዕለት ሕይወትዎን የሚቀርፀው እንዴት ነው?`

`2. በእለት ተዕለት የኑሮ ጥድፊያ ውስጥ ጌታን መርሳት ምን ያህል ቀላል በእለት ተዕለት የኑሮ ጥድፊያ ውስጥ ጌታን መርሳት ምን ያህል ቀላል እንደሆነ ለረቡዕ ክፍል የመጨረሻ ጥያቄ የሰጡትን መልስ ይመልከቱ። በክፍልዎ ውስጥ ይህን ማድረግ ለምን ቀላል እንደሆነ ይወያዩ። መፍትሄዎቹስ ምንድን ናቸው?`

`3. እንደ አድቬንቲስትነታችን፣ ኢየሱስ በእኛ ምትክ በሰማያዊው መቅደስ እንደ አድቬንቲስትነታችን፣ ኢየሱስ በእኛ ምትክ በሰማያዊው መቅደስ እያገለገለ እንደሆነ እናምናለን። ይህ እምነት የማያቋርጥ የተስፋና የብርታት ምንጭ ሊሆነን የሚችለው እንዴት ነው? በተለይ በአሁኑ ጊዜ በሥርየት ቀን ውስጥ ‘የሚማልደው’ (ዕብ. 7:25) ኢየሱስ መሆኑን ማወቃችን በሰማያዊው መቅደስ ውስጥ የሚሠራው ሥራ ምን ዓይነት የምሥራች እንደሆነ እንድንገነዘብ የሚረዳን እንዴት ነው?`