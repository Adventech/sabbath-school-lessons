---
title:  የእርሱን መገኘት መናፈቅ
date:   13/11/2025
---

`ኢያሱ 18:1-2ን ያንብቡ። ኢያሱ ምድሪቱን የመከፋፈል ሂደቱ እንዲቋረጥ አድርጎ እንዲከናወን ያደረገው ተግባር ምን ነበር?
`

 

ከዮርዳኖስ በስተ ምዕራብ ላሉት ለሁለቱ ታላላቅ ነገዶች እና ለምናሴ ነገድ እኩሌታ ከተሰጡት ግዛቶች መግለጫ በኋላ ይህ ክፍል በሴሎ የሚገኘውን ጉባኤ የሚያሳይ ሲሆን ምድሪቱ ለቀሩት ሰባት ትናንሽ ነገዶች የተከፋፈለችበትን ታሪክ ይናገራል።   

“መቅደሴ” የተሰኘው መቅደሱ መቋቋም፣ እግዚአብሔር በሕዝቡ መካከል ለመኖር የገባውን ቃል መፈጸምን የሚወክል ሲሆን (ዘፀ. 25:8፣ ዘሌ. 26:11-12) የመጽሐፉን ዋና ጭብጥ ማለትም፡ የእግዚአብሔር በእስራኤል መካከል መገኘት ምድሪቱን ርስት ለማድረግ አስችሎታል እናም ለእስራኤልና በእነርሱ በኩል ለምድር ሁሉ የበረከት ምንጭ ይሆናል (ዘፍ. 12:3) የሚለውን ይገልፃል። ምድርን ከመውረርና ከመከፋፈልም በላይ የእግዚአብሔር አምልኮ ዋና ደረጃ እና የላቀ ቦታ ይይዛል! ቤተ መቅደሱ ሰዎች በመካከላቸው የእግዚአብሔርን መገኘት እና ቃል ኪዳኑን የመከተል ግዴታቸውን እንዲገነዘቡ መርዳት ነበረበት። ዕብራውያን 6:19-20፣ ዕብራውያን 9:11-12፣ እና ዕብራውያን 10፡19-23ን ያንብቡ። በመካከላችን የእግዚአብሔርን አካላዊ መገኘት የሚገልጽ ምድራዊ መቅደስ የሌለን ክርስቲያኖች ከኢያሱ ምን እንማራለን?


የመቅደሱ መምጣት ድንገተኛ ሊሆንብን አይገባም፣ ምክንያቱም የመቅደሱ ጭብጥ በኢያሱ ትረካ ውስጥ በቃል ኪዳኑ ታቦት በኩል ስለሚገኝ ነው። ይህ በቅድስተ ቅዱሳን ውስጥ ያለው ማዕከላዊ ዕቃ ነበር፣ እናም የመጽሐፉን የመጀመሪያዎቹን ሁለት ክፍሎች ማለትም መሻገሩን እና ምድሪቱን መውረስን ያሳያል። ኢያሱ የማደሪያውን ድንኳን በምድሪቱ ዋና ቦታ ላይ መትከሉ የእስራኤል ሕይወት በሙሉ የይሖዋ ምድራዊ ዋና መሥሪያ ቤት በሆነው በመቅደሱ ዙሪያ እንደሚያጠነጥን ያሳያል።

በስርየት ቀን የምንኖር ክርስቲያኖች፣ እምነታችንን፣ ተስፋችንን እና መንፈሳዊ ውርሳችንን ከሚፈታተኑት ከዘመናችን (ወይም ከድህረ ዘመናዊ) ግዙፎች ጋር ትግላችንን ስንቀጥል ዓይኖቻችንን በሰማያዊው መቅደስ ላይ ማተኮር ለእኛ የበለጠ አስፈላጊ ነው። በመስቀሉ እና በሰማያዊው መቅደስ ውስጥ በተከናወነው የክርስቶስ ስራ ላይ ዘወትር ስንታመን፣ እግዚአብሔር በህዝቡ መካከል ያውም ለዘላለም የሚኖርበትን ጊዜ በእምነት እንጠባበቃለን።

ከራእይ 21:3 ጋር ያነፃፅሩ።