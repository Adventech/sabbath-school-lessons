---
title:  ሁሉም ተፈጽሟል
date:   14/12/2025
---

`በኢያሱ 21፡43-45 ላይ መጽሐፉ ስለ እግዚአብሔር ምን አይነት ምስልን ይከስታል? እነዚህ ቃላት ስለ ታሪካዊቷ የተስፋይቱ ምድር ብቻ ሳይሆን ስለ መዳናችንን እውነታ የሚናገሩት እንዴት ነው 2 ጢሞ. 2:11-13?
`


እነዚህ ጥቅሶች የመጽሐፉ ጡዘት እና የስነ-መለኮታዊ ትምህርቱ ማጠቃለያን የያዙ ናቸው። ከመጽሐፉ ዋና መሪ ሃሳቦች አንዱን ያጎላሉ፡- እሱም የገባውን ቃል የሚጠብቀው እና መሐላውን የሚፈጽመው የያህዌ የቃል ኪዳን ታማኝነት ነው። ይህ አጭር ክፍል እስከ አሁን ያለውን የመጽሐፉን ይዘት ጠቅለል አድርጎ ያቀርባል። ኢያሱ 21:43 ምደሪቱን ስለመከፋፈል(መጽሐፈ ኢያሱ ምዕራፍ 13-21) የሚናገር ሲሆን ኢያሱ 21:44 ደግሞ በጠላቶቻቸው ላይ ስለተቀዳጁት ድል እና ምድሪቱን ስለመቆጣጠራቸው (መጽሐፈ ኢያሱ ምዕራፍ 1-12) ይናገራል። ይህ ሁሉ ወደ ኋላ ተመልሶ መናገር በእግዚአብሔር ታማኝነት መነፅር የሚታይ ነው። እስራኤላውያን አምላክ ለሰጣቸው ቃሉ ካለው ታማኝነት የተነሳ ካልሆነ በቀር በጠላቶቻቸው ወይም በምድሪቱ ላይ የተቀዳጁትን ድሎች ርስት አድርገው ሊወስዱ እንደማይችሉ ምንጊዜም ማስታወስ አለባቸው።

“ምድርን ሁሉ” ሰጠ (ኢያሱ 21:43)፣ “ጠላቶቻቸውን ሁሉ በእጃቸው አሳልፎ ሰጠ” (ኢያሱ 21:44) እና “በማለላቸውም ሁሉ” (ኢያሱ 21:44) “ሁሉም ተፈጽሟል”፣ “ሁሉ” የሚለው ቃል በሦስት ቁጥሮች ውስጥ ስድስት ጊዜ ደጋግሞ መጠቀሙ ምድሪቱ የይሖዋ ስጦታ መሆኗን በድጋሚ አጽንዖት ይሰጣል፤ እና እስራኤል ስለተቀበለችው ርስት ምንም ዓይነት ምስጋና ልትወስድ አትችልም። ምድሪቱን “ሊሰጥ” የማለው እና ጠላቶቻቸውን በእጃቸው “የሰጣቸው” ጌታ ነው።

የእስራኤል ስኬቶች ሁሉ በእግዚአብሔር መለኮታዊ ተነሳሽነት እና ታማኝነት ብቻ የመጡ ናቸው። ይህም በተመሳሳይ ሁኔታ ስለ መዳናችን እውነት ነው፡- “ጸጋው በእምነት አድኖአችኋልና፤ ይህም የእግዚአብሔር ስጦታ ነው እንጂ ከእናንተ አይደለም፤ ማንም እንዳይመካ ከሥራ አይደለም።” (ኤፌ. 2:8-9).

በእርግጥም፣ የእግዚአብሔርን ታማኝነት በማጉላት፣ ጳውሎስም እንዲህ ሲል ጽፏል፡- ቃሉ የታመነ ነው እንዲህ የሚለው፦ ከእርሱ ጋር ከሞትን፥ ከእርሱ ጋር ደግሞ በሕይወት እንኖራለን፤ ብንጸና፥ ከእርሱ ጋር ደግሞ እንነግሣለን፤ ብንክደው፥ እርሱ ደግሞ ይክደናል፤ ባናምነው፥ እርሱ የታመነ ሆኖ ይኖራል፤ ራሱን ሊክድ አይችልምና።” (2 ጢሞ. 2፡11-13)። አምላክ የገባቸውን ተስፋዎች በመጠበቅ ረገድ ያለው ታማኝነት ወደፊት የሚሰጣቸው ተስፋዎች እንደሚፈፀሙ እንድንተማመን የሚረዳን እንዴት ነው? (1 ቆሮ. 10:13፣ 2 ቆሮ. 1:18-20 ይመልከቱ።)