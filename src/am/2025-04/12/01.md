---
title:  ትምህርት
date:   13/12/2025
---

### ለዚህ ሳምንት ጥናት የሚከተሉትን ጥቅሶች ያንብቡ
ኢያሱ 21:43–45፣ 2 ጢሞ. 2:11–13፣ ኢያሱ 23፣ ራእይ 14:10፣ 19፣ ዘዳ. 6፡5።

> <p>የመታሰቢያ ጥቅስ፡</p>
> “እግዚአብሔር ለእስራኤል ቤት ከተናገረው መልካም ነገር ሁሉ ተፈጸመ እንጂ ምንም አልቀረም።” ኢያሱ 21፡45

ጆን ኤፍ ኬኔዲ በጥር 20 ቀን 1961 በበዓለ ሲመታቸው ላይ ለአሜሪካ ሕዝብ ሲናገሩ ንግግራቸው 1,366 ቃላትን ብቻ የያዘ ነበር። ነገር ግን በአሜሪካውያኑ አእምሮ ላይ የማይረሳ አሻራ ያስቀመጠ ንግግር ነበረ። የሀገራቸውን ሕዝቦች ከጥቅማቸው ይልቅ በተሰጣቸው ኃላፊነት ላይ እንዲያተኩሩ ሲያበረታቱ፣ “በመልካም ሕሊና ያለን ብቸኛው አስተማማኝ ሽልማታችን፣ ታሪክ የተግባራችን የመጨረሻ ዳኛ ሆኖ፣ የእግዚአብሔርን በረከቶችና እርዳታዎች እየጠየቅን የምንወዳትን ምድር ለመምራት እንውጣ፡ ነገር ግን በዚህ ምድር የእግዚአብሔር ሥራ በእውነት የኛ መሆን እንዳለበት እንወቅ” ብለዋል።

እድሜው የገፋው የእስራኤል መሪ ኢያሱ ወደ ህይወቱ መገባደጃ መቃረቡን ሲያውቅ የሀገሪቱን መሪዎችና እስራኤላውያንን ለማነጋገር ወሰነ (መጽሐፈ ኢያሱ 23 እና 24)። ኢያሱ 23 በተለይ የሚያተኩረው ስለ ወደፊቱ እና እግዚአብሔርን እንዴት ማምለክ እንደሚቻል ላይ ነው። ኢያሱ ምዕራፍ 24 የቀደሙትን የእግዚአብሔርን የታማኝነት ተግባራት ይገመግማል፣ ዓላማውም ማን ብቻ መመለክ እንደሚገባው ውሳኔ እንዲያደርጉ ለመቀስቀስ ነው።

በዚህ ሳምንት፣ የእስራኤልን ድሎች ወደ ኋላ መለስ ብሎ የቃኘበትን የኢያሱን የመጀመሪያ ንግግር አብረን እናጠናለን፣ በተመሳሳዩ ደግሞ የእስራኤልን የወደፊት የስኬት ጎዳና እንቃኛለን። 
*ለታህሳስ 10 ሰንበት ለመዘጋጀት የዚህን ሳምንት ትምህርት ያጥኑ*