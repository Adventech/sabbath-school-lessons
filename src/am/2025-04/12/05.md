---
title:  የጌታ ቁጣ
date:   17/12/2025
---

`በኢያሱ ኢያሱ. 23:15-16 እና በሌሎች የቅዱሳት መጻሕፍት ውስጥ የእግዚአብሔርን ቁጣ እና የበቀል ፍትሕ መግለጫዎችን እንዴት ልንረዳቸው ይገባናል? ዘሁ. 11:33፣ 2 ዜና 36:16፣ ራእይ 14:10፣19፣ ራዕይ 15:1
`


እስራኤል የእግዚአብሔርን ቁጣ በምድረ በዳ፣ (ዘኁ. 11፡33፣ ዘኁ. 12፡ 9)፣ እንዲሁም በተስፋይቱ ምድር (ኢያሱ 7፡1) ተለማምዶታል። እናም ቃል ኪዳኑን በማፍረስ የእግዚአብሔርን ቁጣ ማነሳሳት የሚያስከትለውን መዘዝ ሙሉ በሙሉ ያውቁ ነበር። እነዚህ ጥቅሶች የኢያሱ ንግግር ከባድነት ጡዘትን ያመለክታሉ። ቀደም ሲል የከነዓናውያንን መጥፋት ለማመልከት ተመሳሳይ ቃል ተጠቅሞ ስለነበረ ጌታ እስራኤልን ያጠፋቸዋል የሚለውን በዚህ ንግግር ውስጥ መስማት አስደንጋጭ ነው። የእስራኤልን በረከት በተመለከተ የጌታ የተስፋ ቃል በታማኝነት እንደተፈፀመ ሁሉ፣ እስራኤላውያን ኪዳኑን ካፈረሱ የቃል ኪዳኑ እርግማኖች (ዘሌዋውያን 26፣ ዘዳግም 28) መቀበላቸው አይቀሬ ነው።

ከከነዓናውያን መባረር እና ጥፋት አንጻር፣ እነዚህ ጥቅሶች ያህዌ በመጨረሻ የምድር ሁሉ ፈራጅ መሆኑን በድጋሚ ያሳያሉ። ኃጢአት የሚገኝበት ቦታ ምንም ይሁን ማን በኃጢአት ላይ ጦርነት ያውጃል። አረማውያን በተመረጠው ሕዝብ ላይ የእግዚአብሔር ፍርድ መጠቀሚያ ሲሆኑ ከሆኑት በላይ እስራኤላውያኑ በቅዱስ ጦርነት ውስጥ ሲሳተፉ አልተቀደሱም፤ ልዩ ጥቅሞችንም አላገኙም ።

ያለፈውን የከበሩ እርግጠኛ መንገዶች የወደፊቱን ለመጋፈጥ መሰረት አድርጎ መጠቀም የእስራኤል ምርጫ ነበር። በመጀመሪያ እይታ፣ በእግዚአብሔር ቁጣ ላይ ያለው የመጽሐፍ ቅዱስ ትምህርት እግዚአብሔር ፍቅር ነው ከሚለው ማረጋገጫ ጋር የማይጣጣም ይመስላል (ዮሐንስ 3፡16፣ 1 ዮሐንስ 4፡8)። ሆኖም፣ የእግዚአብሔር ፍቅር መጽሐፍ ቅዱሳዊ አስተምህሮ የበለጠ ወሳኝ የሚሆነው በእግዚአብሔር ቁጣ ብርሃን ነው። በመጀመሪያ፣ መጽሐፍ ቅዱስ እግዚአብሔርን አፍቃሪ፣ ታጋሽ፣ እና ይቅር ለማለት ዝግጁ አድርጎ ይገልጸዋል (ዘጸ. 34፡6፣ ሚክ. 7፡18)። ነገር ግን፣ በኃጢአት በተጠቃ ዓለም ዓውድ፣ የጌታ ቁጣ ከኃጢአትና ክፋት ጋር ሲጋፈጥ የቅድስናውና የጽድቅ ዝንባሌው መገለጫ ነው። ቁጣው በጭራሽ ስሜታዊ፣ የበቀል፣ ያልተመጣጠነ አይደለም። አዲስ ኪዳን ክርስቶስ ስለ እኛ ኃጢአት እንደሆነ (2ቆሮ. 5፡21) እና፣ በሞቱም ከእግዚአብሔር ጋር እንደታረቅን (ሮሜ. 5፡10) ያስተምራል። በእርሱ የሚያምን ሁሉ የእግዚአብሔርን ቁጣ አይጋፈጥም (ዮሐ. 3:36፣ ኤፌ. 2:3፣ 1 ተሰ. 1:10)። የእግዚአብሔር ቁጣ ጽንሰ-ሐሳብ እግዚአብሔርን የሚያቀርበው የዩኒቨርስ ጻድቅ ዳኛ እና ፍትሕን የሚደግፍ አድርጎ ነው (መዝ. 7፡11፣ መዝ. 50፡6፣ 2ጢሞ. 4፡8)።