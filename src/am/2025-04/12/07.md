---
title:  ተጨማሪ ሀሳብ
date:   19/12/2025
---

የኃይማኖት አባቶች እና ነቢያት ከሚለው መፅሐፍ “የኢያሱ የመጨረሻ ቃላት” የሚል ርዕስ ያለውን ምዕራፍ ያንብቡ።

እግዚአብሔር ለሕዝቡ ያለው ፍቅር እጅግ ታላቅ ከመሆኑ የተነሳ በህዝቡ ውስጥ ኃጢአትን እንዳላየ የሚያልፍ እንደሆነ የእግዚአብሔር ቃል ማስፈራሪያዎች በሥነ ምግባራዊ መንግሥቱ ውስጥ አንድን ዓላማ የሚያገለግሉ ቢሆንም፣ ቃል በቃል ፈጽሞ ሊፈጸሙ እንደማይችሉ በመናገር አሳማኝ የሚመስሉ ንድፈ ሐሳቦችን በማስቀመጥ ሰይጣን ብዙዎችን ያታልላል።

ነገር ግን እግዚአብሔር ከፍጡራኑ ጋር ባደረገው ግንኙነት ሁሉ ኃጢአትን በእውነተኛ ባህሪው በመግለጥ የጽድቅን መርሆች ጠብቋል - ይህም የኃጢአት ውጤቱ መከራ እና ሞት መሆኑን በማሳየት ነው። የኃጢያት ይቅርታ ያለ ምንም ቅድመ ሁኔታ ከቶ ሆኖ አያውቅም፣ አይሆንምም። እንዲህ ዓይነቱ ይቅርታ የእግዚአብሔር መንግሥት መሠረት የሆኑትን የጽድቅ መርሆችን መተውን ያሳያል። ያልወደቀውን አጽናፈ ሰማይ በድንጋጤ ይሞላል። አምላክ የኃጢአትን ውጤት በታማኝነት አስቀድሞ ጠቁሟል፣ እና እነዚህ ማስጠንቀቂያዎች እውነት ካልሆኑ፣ የገባው ቃል እንደሚፈጸም እንዴት እርግጠኞች መሆን እንችላለን? ያ ፍትህን ወደ ጎን የሚተው በጎነት፣ በጎነት ሳይሆን ድክመት ነው።

“ሕይወት ሰጪ አምላክ ነው። ሕጎቹ ሁሉ ከመጀመሪያ ጀምሮ ለሕይወት ለመስጠት የተቀረጹ ነበሩ። ነገር ግን ኃጢአት እግዚአብሔር ባዘጋጀው ሥርዓት ሰብሮ መጣ፣ አለመግባባቶችም ተከተሉ። ኃጢአት እስካለ ድረስ መከራና ሞት የማይቀር ነገር ነው። ሰው አስከፊውን ውጤት ለማምለጥ ተስፋ ማድረግ የሚችለው ቤዛችን በእኛ ምትክ የኃጢአትን እርግማን ስለተሸከመ ብቻ ነው።” የኃይማኖት አባቶች እና ነቢያት፣ ገፅ 522

**የመወያያ ጥያቄዎች**

`1. በህይወትዎ ውስጥ የእግዚአብሔር ታማኝነት ማስረጃዎችን ያሰላስሉ። በህይወትዎ ውስጥ የእግዚአብሔር ታማኝነት ማስረጃዎችን ያሰላስሉ። እርስዎ የትኞቹን ይጠቅሳሉ? በተመሳሳይ ጊዜ፣ እርስዎ እንዳሰቡት ወይም እንደጸለዩት ነገሮች ካልሄዱ ወይም የተገባውን ቃል እርስዎ በታማኝነት እንደታዘዙ ቢያስቡም ጸጥታ ብቻ ሲቸረው ምን ምላሽ ይሰጣሉ?`

`2. ስለ እግዚአብሔር ቁጣ የሚናገረው መጽሐፍ ቅዱሳዊ ትምህርት ላይ ስለ እግዚአብሔር ቁጣ የሚናገረው መጽሐፍ ቅዱሳዊ ትምህርት ላይ ይወያዩ። የጌታን ቁጣ እንደ የምሥራቹ አካል አድርጎ ማቅረብ የሚቻለው እንዴት ነው?`

`3. ከዚህ ሳምንት ትምህርት ከማያምኑ ጋር ስለሚመሰረት ጓደኝነት ምን ከዚህ ሳምንት ትምህርት ከማያምኑ ጋር ስለሚመሰረት ጓደኝነት ምን መሠረታዊ መርሆዎችን ማግኘት እንችላለን? ከመርሆዎቻችን እና ከተግባሮቻችን አንጻር ግልጽ የሆኑ ድንበሮችን ማስቀመጣችን እንዳለ ሆኖ ከሰዎች ጋር ተቀላቅለን እነርሱን ለማገልገል እና ለነርሱ መልካም ማድረግን ሚዛናዊ ሆነን መፈፀም የምንችለው እንዴት ነው?`

`4. በፍጹም ልባችን ከጌታ ጋር እንዳንጣበቅ የሚከለክሉን አንዳንድ በፍጹም ልባችን ከጌታ ጋር እንዳንጣበቅ የሚከለክሉን አንዳንድ እንቅፋቶች ምንድን ናቸው?`