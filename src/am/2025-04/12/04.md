---
title:  ግልፅ ድንበሮች

date:   16/12/2025
---

`ኢያሱ በመጽሐፉ መጀመሪያ ላይ የተነገሩትን ተመሳሳይ ቃላት በመጠቀም (ኢያሱ 1:7- 8) በእስራኤል ፊት የሚጠብቀው ተግባር በዋነኝነት ወታደራዊ እንዳልሆነ ተናግሯል። መንፈሳዊ ነው። ያም በኦሪት የተገለጠውን የእግዚአብሔርን ፈቃድ ከመታዘዝ ጋር የተያያዘ ነው። ኢያሱ እስራኤላውያን በዙሪያቸው ካሉት ህዝቦችጋር ያላቸውን ግንኙነት በተመለከተ ጠንካራ አቋም የወሰደው ለምን ይመስላችኋል? ኢያሱ 23:6- 8፣12፣13
`


እስራኤልን የሚያስፈራት የቀሪዎቹ ህዝቦች ጠላትነት ሳይሆን ወዳጅነታቸው ነበር። የጦር መሣሪያዎቻቸው ለእስራኤል ምንም ዓይነት ፈተና ላይሆኑ ይችላሉ፤ ይሁን እንጂ አስተምህሯቸው እና እሴቶቻቸው (ከእስራኤል ተቃራኒ የሆኑ እሴቶች) ከየትኛውም ወታደራዊ ኃይል የበለጠ ጎጂ ሊሆኑ ይችላሉ። ኢያሱ ሕዝቡ የተሳተፈበት ግጭት በመጀመሪያ እና በዋነኝነት መንፈሳዊ መሆኑን መሪዎቹን እንዲያስተውሉ ፈልጓል። ስለዚህ እስራኤል ልዩ ማንነቷን መጠበቅ አለባት።

የአማልክትን ስም መጥራት፣ በእነርሱ ስም መማል፣ እሱን ማገልገል ወይም መስገድ የተከለከለው ከጣዖት አምልኮ ጋር ስለተያያዘ ነው። በጥንታዊው ቅርብ ምስራቅ የአንድ አምላክ ስም መገኘቱንና ኃይሉን ይወክላል። በዕለት ተዕለት ሰላምታ ወይም የንግድ ልውውጥ የአማልክትን ስም መጥራት ወይም መጥቀስ ለሥልጣናቸው እውቅና መስጠት እና እስራኤላውያን በችግር ጊዜ እርዳታቸውን እንዲፈልጉ ማመቻቸት ነው (ከመሳ. 2፡1-3፣ 11-13 ጋር ያነፃፅሩ)።

`ከቀሩት ከነዓናውያን ጋር መጋባት የእስራኤልን መንፈሳዊ ንጽሕና ማጣትን በውስጡ የያዘ ነው። የኢያሱ ማሳሰቢያ ዓላማ የዘር ወይም የጎሳ ንጽህናን ማራመድ ሳይሆን የእስራኤልን መንፈሳዊ ውድቀት ሊያስከትል ከሚችለው ጣዖት አምልኮ መራቅ ነው። የሰሎሞን ህይወት የተቀላቀለ ጋብቻ የሚያስከትለውን አሳዛኝ መንፈሳዊ ውጤት የሚያሳይ ምሳሌ ነው (1 ነገሥት 3፡1፣ 1 ነገሥት 11፡1-8)። በአዲስ ኪዳን ክርስቲያኖች ከማያምኑ ጋር የጋብቻ ግንኙነቶችን እንዳይፈልጉ በግልጽ ማስጠንቀቂያ ተሰጥቷቸዋል(2ኛ ቆሮ. 6፡ 14)፤ ሆኖም ቀደም ብለው ከተከናወኑ ጋብቻዎች አንፃር ጳውሎስ ከማያምን የትዳር ጓደኛ ጋር መፋታትን አልመከረም፤ ነገር ግን የትዳር ጓደኛን ወደ ጌታ ማሸነፍን ተስፋ በማድረግ አርአያ የሆነ ክርስቲያናዊ ሕይወት እንዲመሩ መከራቸው (1 ቆሮ. 7፡12-16)። የጎልማሶች ሰንበት ትምህርት ኢያሱ ጎጂ በሆኑ ወዳጅነቶች ላይ የሰጠው ማስጠንቀቂያ ክርስቲያኑ “ከዓለም” ጋር ስላለው ዝምድና ወደ ጥያቄ መመራቱ የማይቀር ነው። በዙሪያችን ካለው ማህበረሰብ ጋር ሚዛናዊ ግንኙነት መፍጠር የምንችለው እንዴት ነው? ማህበረሰብ ጋር ሚዛናዊ ግንኙነት መፍጠር የምንችለው እንዴት ነው?
`