---
title:  ተጨማሪ ሀሳብ
date:   10/10/2025
---

የኃይማኖት አባቶች እና ነቢያት ከሚለው መጽሐፍ ላይ ዮርዳኖስን መሻገር የሚል ርዕስ ያለውን ምዕራፍ ያንብቡ።

ከዚህ የረዓብና የሰላዮች ታሪክ በኋላ፣ በኢየሱስ የትውልድ ሐረግ እንደገና ስሟ እስኪጠቀስ ድረስ የቀረው የብሉይ ኪዳን ስለ እርሷ ምንም አይናገርም። ከይሁዳ ነገድ የሆነው የሳልሞን ሚስት፣ የቦዔዝ አያት፣ እና በተመሳሳይ የትውልድ ሐረግ ውስጥ የተጠቀሰችው የሌላዋ አስደናቂ ሴት የሩት አማች እንደሆነች ተገልጿል (ማቴ. 1:5፣ 4:13፣ 21 ጋር ያነፃፅሩ)። ሙሉ በሙሉ እንድትጠፋ ተፈርዶባት የነበረችው የኢያሪኮ ጋለሞታ በእግዚአብሔር ላይ ባላት እምነት የተነሳ በዳዊት ንጉሣዊ የዘር ሐረግ ውስጥ የገባች ስትሆን የመሲሑ ዘር ግንድ ውስጥም ትገኛለች። እንደ ሰናፍጭ ቅንጣት እምነታችን ትንሽ እንኳን ብትሆን እግዚአብሔር እርሱን በማመናችን ምክንያት ይህንን ሊፈጽመው ይችላል (ማቴ. 17፡20፣ ሉቃ. 17፡6)።

“የረዓብ መለወጥ እግዚአብሔር አምላካዊ ሥልጣኑን ለተቀበሉ ጣዖት አምላኪዎች ያለው ምሕረት ብቸኛ ታሪክ አልነበረም። በምድሪቱ መካከል ብዙ ሕዝብ ማለትም ገባዖናውያን አረማዊነታቸውን ትተው ከእስራኤል ጋር በቃል ኪዳኑ በረከቶች ተካፍለዋል።

“የብሔር፣ የጎሳ ወይም የዘር ልዩነት በእግዚአብሔር ዘንድ አይታወቅም።

እርሱ የሰው ልጆች ሁሉ ፈጣሪ ነው። ሰዎች ሁሉ በፍጥረት አንድ ቤተሰብ ናቸው፤ ሁሉም ደግሞ በክርስቶስ መቤዠት ምክንያት አንድ ናቸው። ክርስቶስ የመጣው የልዩነት አጥሮችን ለማፍረስ የቤተመቅደስ ክፍሎችን ከፍቶ ነፍስ ሁሉ ወደ እግዚአብሔር ለመድረስ ዕድልን እንዲያገኝ ለማድረግ ነው። ፍቅሩ ሁሉንም ገደብ አልፎ መግባት የሚችል ሰፊና ጥልቅ ነው። በሰይጣን ማታለል የወደቁትን ከወጥመድ አላቆ በተስፋ ቃል ቀስተ ደመና ወደተከበበው ወደ አምላክ ዙፋን ያቀርባቸዋል። በክርስቶስ አይሁድ ወይም ግሪክ፣ ባሪ ወይም ነፃ ሰው የለም።” ኤለን ጂ. ኋይት፣ ነቢያትና ነገስታት ገፅ 369-370



**የመወያያ ጥያቄዎች**



`1. ስለ “ሁለተኛ ዕድሎች” (ወይም ከዚያ በላይ ስላገኘናቸው ዕድሎች) ስለ “ሁለተኛ ዕድሎች” (ወይም ከዚያ በላይ ስላገኘናቸው ዕድሎች) አጠቃላይ ጥያቄን እና እንዴት ለሌሎች ያንን ፍቅር ማሳየት እንዳለብን ተወያዩ። በተመሳሳዩ ይህን ጽንሰ ሐሳብ አላግባብ ከመጠቀም መጠንቀቅ የምንችለው እንዴት ነው? ለምሳሌ ያህል፣ በግንኙነት ውስጥ በደል የተፈጸመባትን ሴት፣ አንዳንድ ጊዜ በደሉ(ጥቃቱ) ሊቀጥል ቢችል እንኳን በፍቅር ግንኙነቱ ውስጥ እንድትቀጥል መምከር ልክ ይሆናል? በእንደዚህ አይነት ሁኔታ ትክክለኛውን ሚዛን ማግኘት የሚቻለው እንዴት ነው?
`
`2. ረዓብን እንደ እምነት ምሳሌ አድርጋችሁ ተወያዩባት። አኗኗራቸው ረዓብን እንደ እምነት ምሳሌ አድርጋችሁ ተወያዩባት። አኗኗራቸው ከመጽሐፍ ቅዱሳዊ ሐሳብ የራቀ ቢሆንም እንኳ ሰዎች ለእግዚአብሔር ያላቸውን ፈቃደኝነት ማድነቅ የምንችለው እንዴት ነው? አንዳንድ ተግባሮቻቸውን ችላ ብሎ እምነታቸውን ማድነቅ የሚቻለው እንዴት ነው?
`
`3. ኢያሱ በገባዖናውያን ሽንገላ ምክንያት እና ጌታን ባለማማከሩ በራሱ ኢያሱ በገባዖናውያን ሽንገላ ምክንያት እና ጌታን ባለማማከሩ በራሱ ቸልተኝነት የመጣበትን ችግር ለመፍታት ፍትህንና ጸጋን በተግባራዊ መንገድ አገናኝቷል። በሕይወታችሁ ውስጥ ፍትህ እና ጸጋን የሚፈልግ ሁኔታን አስቡ። ሁለቱን ማዋሃድ የምንችልባቸው ተግባራዊ መንገዶች ምንድናቸው?`