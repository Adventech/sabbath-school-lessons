---
title: የፀጋ ጉብኝት
date:   04/10/2025
---


### ለዚህ ሳምንት ጥናት የሚከተሉትን ጥቅሶች ያንብቡ

ኢያሱ 2:1-21 ፣ ዘሁ. 14:1-12 ፣ ዕብ. 11:31 ፣ ዘፀ. 12:13 ፣ ኢያሱ 9 ፣ ነህ. 7:25።

> <p>የመታሰቢያ ጥቅስ<p>

> "ጋለሞታይቱ ረዓብ ሰላዮችን በሰላም ስለ ተቀበለቻቸው ከማይታዘዙ ጋር በእምነት አልጠፋችም።" ዕብ. 11:31

የእስራኤል ሕዝብ ወደ ተስፋይቱ ምድር ለመግባት ሁለተኛ እድል ተሰጠው እና ኢያሱም ይህን ኃላፊነት በትኩረት ወስዶታል። የመጀመሪያው እርምጃ ከፊታቸው ሊገጥማቸው ስላለው ነገር ትክክለኛ ማስተዋልን መያዝ ነው። ሁለት ሰላዮችን ስለ ምድሪቱ ስለ መከላከያው፣ ስለ ጦርነት ዝግጁነታቸው፣ ስለ ውሃ አቅርቦታቸው እና ወራሪ ሲመጣ ህዝቡ ስላላቸው አመለካከት መረጃን እንዲያመጡ ላከ።

አንድ ሰው ምድሪቱን ለመውረስ ለእስራኤላውያን እግዚአብሔር የሰጣቸው የተስፋ ቃል በህዝቡ በኩል ጥረት የሚጠይቅ ላይመስለው ይችላል። ሆኖም የመለኮታዊው እርዳታ መኖር እርግጠኝነት የሰውን ኃላፊነት አያስቀርም። እስራኤል በከነዓን ድንበር ለሁለተኛ ጊዜ ቆሟል። ብዙ ጉጉት የነበረ ቢሆንም እስራኤል ለመጨረሻ ጊዜ በድንበሩ ላይ በተመሳሳይ ሁኔታ በነበሩበት ወቅት ከባድ ውድቀት አጋጥሟቸው ነበር።

በዚህ ሳምንት በመጽሐፈ ኢያሱ ውስጥ የሚገኙ ሁለት አስደናቂ ታሪኮችን እንመረምራለን። ዛሬ ላለን እምነትም ያለውን ፋይዳ እንመለከታለን።

የእግዚአብሔር ፀጋ እኛን የሚያስደንቁ መንገዶች አሉት። 
 *ለጥቅምት 1 ሰንበት ለመዘጋጀት የዚህን ሳምንት ትምህርት ያጥኑ*
