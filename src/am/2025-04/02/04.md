---
title:  አዲስ መሐላ
date:   07/10/2025
---

`ኢያሱ 2፡12-21ን እና ዘፀአት 12:13፣22፣23ን ያንብቡ። በዘፀአት ላይ የሚገኙት ጥቅሶች በሰላዮቹና በረዓብ መካከል ያለውን ስምምነት እንድንረዳ የሚረዱን እንዴት ነው?
`


የረዓብ ስምምነት በጣም ግልጽ ነው፡ ሕይወት ለሕይወት እና ደግነት ለደግነት። ቼሰድ (ኢያሱ 2:12) የሚለው ቃል፣ “ከፍቅር የሆነ ደግነት” የሚለው ቃል በሌሎች ቋንቋዎች በአንድ ቃል መግለጽ የሚከብድ ብዙ ትርጉም አለው። ቃሉ በዋነኛነት የሚያመለክተው ቃል ኪዳናዊ ታማኝነትን ነው፤ ነገር ግን ታማኝነትን፣ ምህረትን፣ በጎነትን እና ደግነትን ጭምር የሚገልፅ ነው።

የረዓብ ቃል እግዚአብሔር ራሱ ለእስራኤል ቸርነቱን ለመጠበቅ ሲል የማለበትን ዘዳግም 7፡12ን ያስታውሳል። “እንዲህም ይሆናል፤ ይህችን ፍርድ ሰምተህ ብትጠብቃት ብታደርጋትም፥ አምላክህ እግዚአብሔር ለአባቶችህ የማለውን ቃል ኪዳንና ምሕረት ለአንተ ይጠብቅልሃል፤” (ዘዳ. 7፡12)።

የሚገርመው፣ ይኸው ምዕራፍ (ዘዳግም 7) በከነዓናውያን ላይ እርግማንን (ቼረም) ያዝዛል። በእርግማን ሥር የነበረችው ከነዓናዊቷ ረዓብ ግን በማደግ ላይ ባለው እምነቷ ለእስራኤላውያን የተገባውን ተስፋ አረጋገጠች።

በዚህም ምክንያት ዳነች።

ሰላዮቹ ከረዓብ ጋር ካደረጉት ውይይት ጋር ተያይዞ ወደ አእምሮ የሚመጣው የመጀመሪያው ምስል በዘፀአት ላይ ያለው ፋሲካ ነው። እዚያም እስራኤላውያን ጥበቃ እንዲደረግላቸው በቤታቸው ውስጥ ተቀምጠው የቤቶቻቸውን መቃኖች በተሠዋው በግ ደም መቀባት ነበረባቸው።

“ደሙም ባላችሁበት ቤቶች ምልክት ይሆንላችኋል፤ ደሙንም ባየሁ ጊዜ ከእናንተ አልፋለሁ፤ እኔም የግብፅን አገር በመታሁ ጊዜ መቅሰፍቱ ለጥፋት አይመጣባችሁም።” (ዘፀ. 12፡13፣ 22-23) 

“ህዝቡ በመታዘዝ ለማመናቸው ማረጋገጫ መስጠት ነበረባቸው።

በክርስቶስ ደም ሥራ በማመን ሊድኑ ተስፋ የሚያደርጉ ሁሉ መዳናቸውን ለማረጋገጥ በሥራ ሊገልጡት ይገባል። ከኃጢአት ቅጣት የሚዋጀን ክርስቶስ ብቻ ቢሆንም ከኃጢአት ወደ መታዘዝ መመለስ ይኖርብናል። ሰው በሥራ ሳይሆን በእምነት ነው የሚፀድቀው፤ ነገር ግን ማመኑ በተግባር ሊገለጥ ይገባዋል።” ኤለን ጂ. ኋይት ፣ የኃይማኖት አባቶች እና ነብያት፣ ገፅ 279

ከዚህ አንፃር ደሙ ከአጥፊው መልዓክ ለመዳናቸው ማረጋገጫ ነበር።

እግዚአብሔር እስራኤላውያንን በግብፅ ከነበረው የመጨረሻ መቅሰፍት እንዳዳናቸው እስራኤላውያኑ ረዓብን እና ቤተሰቧን በኢያሪኮ ሊመጣ ከነበረው ጥፋት ማዳን ነበረባቸው።

`በነዚህ ሁለት ታሪኮች ውስጥ ምን አይነት ኃይለኛ የወንጌል መልዕክቶችን እናገኛለን? ምን ዓይነት ትምህርቶችንስ እናገኝባቸዋለን?`