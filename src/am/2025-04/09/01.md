---
title:  የተስፋ ወራሾች፣ የተስፋ እስረኞች
date:   22/11/2025
---

### ለዚህ ሳምንት ጥናት የሚከተሉትን ጥቅሶች ያንብቡ
ዘፍ. 3፡17-24 ፣ዘዳ. 6:3፣ ኢያሱ 13:1-7፣ ዕብ. 12:28፣ ዘሌ. 25:1-5፣ 8-13፣ ሕዝቅኤል 37:14፣ 25።

> <p>የመታሰቢያ ጥቅስ፡</p>
> “እናንተ በተስፋ የምትኖሩ እስረኞች ወደ ምሽጎቻችሁ ተመለሱ፤ አሁንም ቢሆን ሁለት እጥፍ አድርጌ እንደምመልስላችሁ እናገራለሁ” ዘካርያስ 9፡12።

መጽሐፈ ኢያሱ ምዕራፍ 13-21 ለእስራኤል ነገዶች የተመደበውን መሬት የሚገልጹ ረዣዥም መልክአ ምድራዊ የድንበር ምልክቶችን የያዙ ናቸው። ለዚህ ዘመን አንባቢ እነዚህ ዝርዝሮች ፋይዳ የሌላቸው ሊመስሉ ቢችሉም ዛሬ ለኛ ጠቃሚ በሆነው ስለ ተስፋይቱ ምድር ባለን ስነ-መለኮታዊ ግንዛቤ ላይ የተመሰረቱ ናቸው። በእነዚህ ተጨባጭ ዝርዝሮች፣ እግዚአብሔር ምድሪቱ ሕልም እንዳልሆነች እስራኤላውያንን ሊያስተምራቸው ፈልጎ ነበር። በጣም በሚጨበጥ፣ በሚለካ መልኩ ቃል ተገብቶላቸው ነበር። ነገር ግን በዚያ የተስፋ ቃል ላይ የተግባር እርምጃን በመራመድ ተስፋውን እውን ማድረግ ነበረባቸው።

ማለትም አዎ እግዚአብሔር ለአባቶቻቸው የገባውን ቃል ለመፈጸም ምድርን ርስት አድርጎ ሊሰጣቸው ተዛጋጅቷል። “እነሆ፥ ምድሪቱን በፊታችሁ አድርጌአለሁ ግቡ፥ እግዚአብሔር ለእነርሱ ከእነርሱም በኋላ ለዘራቸው ይሰጣት ዘንድ ለአባቶቻችሁ ለአብርሃምና ለይስሐቅ ለያዕቆብም የማለላቸውንም ምድር ውረሱ።” (ዘዳ. 1:8)። ነገር ግን፣ እነሱም የሚጫወቱት ሚና ነበራቸው።

በዚህ ሳምንት ከተስፋይቱ ምድር ጋር የተያያዙ አንዳንድ ሥነ- መለኮታዊ ፅንሰ-ሀሳቦችን እና በኢየሱስ ውስጥ የሚገኙትን የተስፋ ቃሎች የጎልማሶች ሰንበት ትምህርት ሁሉ የራሳቸው ለማድረግ ለሚፈልጉ ሰዎች ያላቸውን መንፈሳዊ አንድምታ እንመለከታለን።

*ለህዳር 20 ሰንበት ለመዘጋጀት የዚህን ሳምንት ትምህርት ያጥኑ*