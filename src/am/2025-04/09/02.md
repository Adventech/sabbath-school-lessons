---
title:  ኤደን እና ከነዓን

date:   23/11/2025
---

`ዘፍጥረት 2፡15 እና ዘፍጥረት 3፡17-24ን ያንብቡ። የመጀመሪያዎቹ ጥንዶች የሚኖሩበትን ቦታ በተመለከተ የውድቀቱ ውጤት ምን ነበር?
`



እግዚአብሔር በፍጥረት ጊዜ አዳምንና ሔዋንን በተትረፈረፈና ውበት ባለው ፍጹም አካባቢ አስቀምጧቸው ነበር። የመጀመሪያዎቹ ባልና ሚስት ሁሉንም ሥጋዊ ፍላጎቶቻቸውን ሊያሟላላቸው በሚችል ውብ የመኖሪያ ቦታ ላይ ፈጣሪያቸውን ያገኙ ነበር። ከተነገረው ከእግዚአብሔር ቃል በተጨማሪ፣ ኤደን ገነት ስለ እግዚአብሔር ባህሪ እና እሱ ስላሰበላቸው ሕይወት ጉልህ ግንዛቤ ያገኙበት የመማሪያ ማዕከል ነበረ። ስለዚህ፣ ከፈጣሪያቸው ጋር የነበረውን በመተማመን ላይ የተመሠረተውን ግንኙነት ባቋረጡ ጊዜ፣ ከኤደን ገነት ጋር ያላቸው ግንኙነትም እንዲሁ ተለወጠ፣ እናም የተቋረጠ ግንኙነት ምልክት ሆኖ የአትክልት ስፍራውን መልቀቅ ነበረባቸው። እግዚአብሔር የሰጣቸውን ግዛት አጡ። ስለዚህ፣ ኤደን ገነት የተትረፈረፈ ህይወት ምልክት ሆነ፣ እና በተስፋይቱ ምድር ሃሳብ ላይ ንድፈ-ሀሳቦቹን እንደገና እንመረምራቸዋለን። የኃይማኖት አባቶች የምድሪቱን ተስፋ የተቀበሉት እንዴት ነበር? (ዘፍ. 13:14- 15፣ ዘፍ. 26:3፣ 24፣ ዘፍ. 28:13ን ይመልከቱ።) ለእኛ እንደ አድቬንቲስትነታችን የተስፋ ቃላቱ ወራሾች ሆነን መኖር ማለት ምን ማለት ነው (ዕብ. 6:11-15)?


አብርሃም እግዚአብሔር ባሳየው ምድር እንደገባ፣ ምድሪቱ በእምነት ለእርሱና ለዘሩ የተስፋው ቃል ምድር ሆነች። ለ400 ዓመታትም የቃል ኪዳን ምድር ሆና ቆየች። የሃይማኖት አባቶች የመሬቱ ባለቤት አልነበሩም።

ለልጆቻቸው ርስት አድርገው ሊሰጡ በሚችሉበት መንገድ የእነርሱ አልነበረም። ይልቁንም ዔድን ገነት የእርሱ እንደነበረች ያችም ምድር የእግዚአብሔር ነበረች። አዳምና ሔዋን በመጀመሪያ በኤደን ገነት እንዲገኙ ምንም አስተዋጽዖ እንዳላደረጉ፣ እስራኤልም ምድሪቱ ለነርሱ እንድትገባቸው ምንም ያዋጡት ነገር የለም። የተስፋይቱ ምድር በእርሱ ተነሳሽነት ላይ የተመሰረተች የእግዚአብሔር ስጦታ ነበረች። እስራኤል በምድሪቱ ላይ ምንም የተፈጥሮ መብት አልነበራትም ወይም የምድሪቱ ባለቤትነት ይገባኛል የምትልበት መሠረት አልነበራትም (ዘዳ. 9፡4-6)። ሕዝቡ ሊይዟት የሚችሉት በእግዚአብሔር ቸርነት(ፀጋ) ብቻ ነበር። የእምነት አባቶች የተስፋው ቃላት እስኪፈጸሙ ድረስ ወራሾች ነበሩ።

እኛ እንደ ክርስቶስ ተከታዮች “በእምነትና በትዕግሥት የተስፋውን ቃል የሚወርሱትን ከመሰልን” (ዕብ. 6፡12) የሚፈጸሙትን የሚሻሉ ተስፋዎችን ወርሰናል (ዕብ. 8፡6)።