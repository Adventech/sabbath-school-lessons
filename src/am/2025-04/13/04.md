---
title:  ለማገልገል ነፃ ምርጫ
date:   23/12/2025
---

እንደ እውነተኛ እና ታማኝ መሪ፣ ኢያሱ የህዝቡን ነፃ ፍቃድ ያከብራል እና እስራኤል ከግዳጅ ይልቅ በነጻ ምርጫ ጌታን እንዲያገለግሉ ይመኛል።

`“የተመረጡት” የሚለው ግስ ሆን ተብሎ ጥቅም ላይ የዋለበት ምክንያት ይህ ነበር (ኢያሱ 24:22 ይመልከቱ)። በሌሎች ምንባቦች ባካር “መምረጥ” የሚል ትርጉም ያለውን ኃሳብ የያዘ ሲሆን የእስራኤልን በእግዚአብሔር መመረጥ ይገልጻል (ዘዳ. 7:6-7፤ ዘዳ. 10:15፤ ዘዳ. 14:2)። እስራኤል በመለኮት ከተመረጡ በኋላ ለእግዚአብሔር “አይሆንም” የማለት ነፃነት ነበራቸው፣ ነገር ግን ያ ከንቱ እና ትርጉም አልባ ይሆን ነበር። እስራኤላውያን ለእግዚአብሔር እሺ” ብለው በሕይወት መቀጠል ይችላሉ፣ ወይም ጀርባቸውን ከእርሱ አዙረው መኖርን ማቆም ይችላሉ። እስራኤል ለኢያሱ ጥሪ(ተማፅንዖ) የሰጠው ምላሽ ምን ነበር? (ኢያሱ. 24:16- 18) ኢያሱ ለጥያቄው በሰጡት ምላሽ እሱም በዚያ መልኩ የመለሰው ለምን ይመስላችኋል? (ኢያሱ 24:19-21)`

እስራኤላውያን በሰጡት አዎንታዊ መልስ የአባቶቻቸውን አምላክ በዚያ ሰዓት ባልተከፋፈለ ልብ ሊያገለግሉ የሚመርጡት “አምላካቸው” መሆኑን ተናግረዋል (ኢያሱ 24:17-18)። ከእንዲህ ዓይነቱ የማያጠራጥር የታማኝነት ማረጋገጫ በኋላ፣ ከኢያሱ የማረጋገጫ እና የማበረታቻ ቃላት እንጠብቃለን።

ሆኖም ይህ አልሆነም። በኢያሱ እና በህዝቡ መካከል በተደረገው ውይይት ባልተጠበቀ ሁኔታ ኢያሱ ከሕዝቡ በተቃራኒ ቆመ። ቀደም ሲል ስለ አምላክ የጸጋ ስጦታዎች ከመናገር ወደ እስራኤላውያኑ ዘወር ብሎ እግዚአብሔርን በቀላሉ ማገልገል እንደማይቻላቸው ማስፈራራት ጀመረ።

በተመሳሳይ መልኩ እግዚአብሔርን ለመታዘዝ ቃል የገቡትን (ዘፀ. 19፡ 8፣ ዘጸ. 24፡3፣ ዘዳ. 5፡27) ቃላቱ ገና በከንፈራቸው ሳለ (ዘጸ. 32) የገቡትን ቃል የረሱትን የመጀመሪያውን ትውልድ ቃል አባይነት ኢያሱ ያውቃል። ስለዚህም ኢያሱ እስራኤላውያን ብዙ ነገሮችን እንዲያውቁ ፈልጓል። በመጀመሪያ፣ አምላክን ለማገልገል መወሰኑ ከባድ ውሳኔ ነው። እንደ እግዚአብሔር መገለጥ መላውን ሕዝብ መቅረጽ ይኖርበታል። ያንን ግብ መከተል በረከቶችን እንደሚያስገኝ አለመታዘዝ ደግሞ የሚያስከትለውን መዘዝ ሙሉ በሙሉ መረዳት ያስፈልጋል። የኃጢአት ይቅርታ የማይገሰስ የሰው ልጅ መብት ሳይሆን ከእግዚአብሔር ጸጋ የተገኘ ተአምር ነው። የጎልማሶች ሰንበት ትምህርት

ሁለተኛ፣ እስራኤላውያን እግዚአብሔርን ለማገልገል የሚወስኑት ውሳኔ የራሳቸው ውሳኔ እንጂ መሪያቸው ኢያሱም እንኳ የጫነባቸው ሊሆን አይገባም።

ሦስተኛ፣ እስራኤል ሰዎች በራሳቸው ኃይል እግዚአብሔርን ማገልገል እንደማይችሉ መገንዘብ ነበረባቸው። እግዚአብሔርን ማገልገል የቃል ኪዳኑን ድንጋጌ በራስ ጉልበት በመጠበቅ የሚገኝ ሳይሆን ከአዳኛችንና ጌታችን ጋር በሚኖረን የግል ግንኙነት የሚገኝና የሚዳብር ነው (ከዘጸ. 20፡1-2፤ ዘዳ. 5፡6, 7 ጋር ያነፃፅሩ)።