---
title:  ተጨማሪ ሀሳብ
date:   26/12/2025
---

የኃይማኖት አባቶችና ነብያት ከሚለው መጽሐፍ ላይ “የኢያሱ የመጨረሻ ቃላት” የሚል ርዕስ ያለውን ምዕራፍ ያንብቡ።

“ከግብፅ ከወጡት ብዙ ሰዎች መካከል ጣዖትን ያመልኩ የነበሩ ብዙዎች ነበሩ፤ በከነዓን ምድር ከሰፈሩ በኋላም ቢሆን ይህ አልተው ያለ ልማድ በድብቅ ቀጥሎ ነበር። ኢያሱ በእስራኤላውያን መካከል ስላለው ክፋት አስተውሎ ነበር፤ እናም የሚያስከትለውን አደጋ በግልጽ ተረድቶ ነበር። እጅግ ከልቡ በዕብራውያኑ ሠራዊት መካከል እውነተኛ ተሃድሶ ይናፍቅ ነበር። ህዝቡ በሙሉ ልባቸው ጌታን ለማገልገል ወስነው አቋም ካልወሰዱ፣ ቀስ በቀስ ከሱ እየራቁ ራሳቸውን መለየታቸውን እንደሚቀጥሉ ያውቃል። . . . ከዕብራውያኑ መካከል የተወሰኑት እውነተኛ መንፈሳዊ አምላኪዎች ሲሆኑ፣ ብዙዎቹ ቅንዓት የሌላቸው ወይም ቅንነት አገልግሎታቸውን የማይገልፅ ግብዞች ነበሩ።

አንዳንዶች ልባቸው ጣዖት አምላኪዎች ሆነው የራሳቸውን ስህተት አምነው መቀበል የሚያፍሩ ነበሩ።”—Ellen G. White, Signs of the Times, May 19, 1881.

“ይህ የተቀደሰ ቃል ኪዳን ተጠብቆ ይቆይ ዘንድ በሕግ መጽሐፍ ተጽፎአል። ኢያሱም በእግዚአብሔር መቅደስ አጠገብ ካለችው ከአድባር ዛፍ በታች ትልቅ ድንጋይ አቆመ። ኢያሱም ሕዝቡን ሁሉ፦ እነሆ፥ ይህ ድንጋይ ለእኛ ምስክር ይሆናል፤ “ኢያሱም ሕዝቡን ሁሉ፣ “እነሆ፤ ይህ ድንጋይ፣ እግዚአብሔር የተናገረንን ሁሉ ሰምቶአል፣ በእኛም ይመሰክርብናል፤ እናንተም በአምላካችሁ ዘንድ እውነተኞች ሆናችሁ ባትገኙ ምስክር ይሆንባችኋል” አላቸው” (ኢያሱ 24፥27)። እዚህ ላይ ኢያሱ ለህዝቡ የሰጠው መመሪያ እና ማስጠንቀቂያ በራሱ ቃል ሳይሆን የእግዚአብሔር ቃል እንደሆነ በግልፅ ተናግሯል። ይህ ታላቅ ድንጋይ ለተከታዮቹ ትውልዶች ይመሰክራል፣ ይህም ለመታሰቢያ ሆኖ ስለ ቃል ኪዳኑ መታደስ ክስተት ይመሰክራል፤ ደግሞም እንደገና ወደ ጣዖት አምልኮ ከገቡ በሕዝብ ላይ ምስክር ይሆናል።”— Ellen G. White, Signs of the Times, May 26, 1881

**የመወያያ ጥያቄዎች**

`1. “እርሱ [እግዚአብሔር] ቅዱስ አምላክ ነው፤ ቀናተኛ አምላክ ነው” (ኢያሱ “እርሱ [እግዚአብሔር] ቅዱስ አምላክ ነው፤ ቀናተኛ አምላክ ነው” (ኢያሱ 24:19) የሚለው አገላለጽ ትርጉም ላይ ተወያዩበት። እግዚአብሔር ቀናተኛ አምላክ የሆነው በምን መልኩ ነው?`

`2. ለእግዚአብሔር ያለን ፍቅር እሱ ከሚሰጠን የመምረጥ ነፃነት ጋር ለእግዚአብሔር ያለን ፍቅር እሱ ከሚሰጠን የመምረጥ ነፃነት ጋር የተያያዘው እንዴት ነው? ማለትም፣ በእውነት ነፃነት ከሌለን በእውነት ልንወድ እንችላለን? እውነተኛ ፍቅርን ማስገደድ ይቻል ይሆን? ካልሆነስ ለምን?`

`3. ዛሬ የቤተ ክርስቲያን መሪዎች ችቦውን ለቀጣዩ ትውልድ ዛሬ የቤተ ክርስቲያን መሪዎች ችቦውን ለቀጣዩ ትውልድ የሚያስተላልፉባቸው አንዳንድ ተግባራዊ መንገዶች ምንድን ናቸው?`

`4. ስለ ኢያሱ ሕይወት እና በሕይወቱ ሁሉ እስራኤላውያን እግዚአብሔርን ስለ ኢያሱ ሕይወት እና በሕይወቱ ሁሉ እስራኤላውያን እግዚአብሔርን ያገለግሉ እንደነበረ ስለተቀመጠው መደምደሚያ ያሰላስሉ። ሰዎች ስለ እናንተ ህይወት ምን መደምደሚያ ላይ እንዲደርሱ ትፈልጋላችሁ?`