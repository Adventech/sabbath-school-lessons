---
title:  Tambah Penemu
date:   16/06/2023
---

“Lebuh orang Protestan ngunjurka jari sida meraka takah lalu begenggam jari enggau kuasa Rome, lebuh iya nyapai meraka darung nya lalu bepegai jari enggau spiritualisma (orang kapir), lebuh, dalam pengaruh serakup sida tiga nya, menua kitai [Amerika Syerikat] deka muai ke tisi semua prinsip dalam Perlembagaan iya sebagai menua orang Protestant enggau perintah republikan, iya lalu muka jalai dikena ngerembaika ajar bula enggau tipu ari pengarap ke betuaika pope, nya baru kitai deka nemu timpuh udah datai alai Sitan deka ngereja pengawa ajih enggau nyelai iya lalu pengujung dunya pen semak datai.”—Ellen G. White, Testimonies for the Church, vol. 5, p. 451.

“Kitai mudah enda ingatka hari Minggu nya meh hari sembiang ti diletak kuasa ti ngelaban kitai . . . dalam jalai jerita Bup Pemandang. Hari Minggu nya meh simbol ke pemadu penting, ti mandangka pemintar enggau pengelandik naga nya nipu mensia. . . . Lalu . . . pengawa iya ke ngubah adat Allah Taala tu mandangka dalam siti tindakkan pemalat naga nya benchika Allah Taala dalam konflik kosmik tu. Jalai iya ngubah nya mudah aja, lalu mensia enda berasai kena tipu iya. Naga nya endang ari terubah deka ngalahka tempat Allah Taala di kosmos tu ari ti ngangkatka diri nyadi objek sembah ke betul lalu iya nuduh adat Allah Taala nya enda adil—nya alai iya patut diubah tauka ditukar. Naga nya ngubah adat dalam Decalogue nya ba senentang Allah Taala dikelala sebagai Penengkebang enggau Penebus, iya ke siku aja ke patut disembah (P’sut. 20:8–11; Ul. Adat 5; cf. P’dang. 4:11; 5:9, 13, 14). Pengawa iya ke ngubah adat nya ukai semina nunjukka berapa begedi naga nya ka peneka Allah Taala (adat Iya), tang mega nunjukka tuju iya ti nguji deka ngalahka penuduk Allah Taala ari iya ti ngaga diri nyadi objek sembah. . . . Adat ke diubah iya tu udah diterima selampur dunya lalu nya deka nentuka iya menang.”—Ángel Manuel Rodriquez, “The Closing of the Cosmic Conflict: Role of the Three Angels’ Messages,” pp. 53, 54.
  
**Tanya ti Deka Dipejuraika**:

`Taja pen kitai idup dalam penyadang ka pekara ti penudi ti deka nyadi, nama kebuah kitai patut bejimat senentang enda nyadi orang ke fanatik, ngeletak haribulan, tauka ngaga sangka ke ngelebus ari utai ke udah dipandangka ngagai kitai dalam Bup Kudus, tauka tulis Roh Nubuatan? Nama bahaya iya ngereja utai baka nya, lalu nama pengujung ke kala udah nyadi lebuh utai ke dipadahka orang deka nyadi nya enda nyadi ba timpuh enggau nitihka chara ti dipadahka sida utai nya deka nyadi?`

`Amat pen kitai mesti nyeliahka bahaya baka ke dikenang ba tanya ke diatas tadi, baka ni ku kitai nimbal orang ke ngumbai senario kitai pasal kelai jelu enggau pengawa ti deka ngemerinsaka kitai nya enda ulih nyadi laban utai baka nya baka ke enda ulih nyadi, lebih agi dalam gaya dunya tu diatu? Nama kebuah jalai runding tu, taja baka ke betul dipeda di luar, tang iya ke bendar sigi enda betul? (Bisi di meratika, berapa jampat ubah besai tau datai ngagai dunya tu?)`