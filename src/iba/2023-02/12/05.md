---
title:  Kelai Jelu Nya
date:   14/06/2023
---

`Bacha Pemandang 14:9 lalu bandingka iya enggau Pemandang 14:12. Dini kelai jelu nya diengkah? (Peda Ul. Adat 6:8, Ul. Adat 11:18.) Nama dua iti kelai ke midaka sida nembiak Allah Taala ari sida ke nerima kelai jelu nya?`

Siti raban nyembah jelu nya, lalu iya ke siti ngintu pesan Allah Taala (ke nyengkaum pesan lumur empat, iya ke siti pesan tu ti kuasa jelu nya nguji deka nukar iya) enggau pengarap Jesus. Nya meh bida iya. Bekereja nengah jelu ke ari tasik enggau ke ari tanah nya, antu Sitan nguji deka ngalahka kuasa Allah Taala ari nyerang tungkul ati sembah; iya nya, hari Sabat. Kelai jelu nya deka diengkah ba kening tauka ba jari. Kening nya simbol runding, ke alai asai ati, pikir, enggau pemutus digaga; jari, bida iya, nya meh simbol tindakkan enggau kereja.  

Hari nya deka datai, engka lebih tumu agi ari ti disangka kitai, lebuh undang-undang ti nyekat kebebasan agama kitai deka digaga sereta dipejalaika. Sida ke mutus ati deka nitihka Jaku Allah Taala lalu ngintu hari Sabat Tuhan ke betul deka digelar sebagai orang ke ngelaban penyerakup enggau pemadas ungkup mensia mayuh.  

“Sida ke ngeringka Sabat Bup Kudus deka dikutuk sebagai munsuh undang-undang enggau atur, sebagai orang ke ngerusakka tagang moral mensia mayuh, lalu ngenataika penyarut enggau korupsi, ke ngasuh Allah Taala ngenataika ukum Iya keatas dunya tu. Pemutus ati sida ke tuchi nya deka dikumbai degil, keras untak, sereta enda bebasaka kuasa perintah. Lalu sida deka dituduh enda puas ati enggau perintah ke megai menua.”—Ellen G. White, The Great Controversy, p. 592. 
    
Gerija Rome ngambu hari Minggu nya meh “kelai” kuasa gerija sida. “Gerija Katolik sigi ngaku ubah nya endang dikereja sida . . . . Lalu utai ti kereja iya tu meh nyadika kelai kuasa iya dalam pekara pengarap tauka agama.”—The American Catholic Quarterly Review, January 1883.

Bup Pemandang madahka dudi hari ila, lebuh maya krisis entara bansa nyadi, dunya kitai tu deka betapi enggau transformasi/ubah politik, sosial, pengarap, enggau moral ke radikal, ke alai pengintu hari Minggu nya deka dikuatkuasaka lalu deka nyadi “kelai jelu nya.” Sekali agi, baka ni ku semua utai tu deka nyadi bedau bisi dipadahka ngagai kitai. Bup Kudus semina meri kitai langkar besai iya aja, tang chukup dikena nunjukka laya besai nya deka bepunchak ba isu nyembah, sekalika nyembah jelu nya tauka Penengkebang lalu hari Sabat ba hari ti ketujuh nya deka nyadi batang isu iya. 

`Baka ni jalai mensia endang semampai bebagi dua sekalika ba piak Tuhan tauka piak Sitan? Nama kebuah nadai bisi tengah jalai? Baka ni ku kitai deka nemu, enggau tentu, ba piak sapa kitai ke bendar iya?`