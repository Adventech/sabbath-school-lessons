---
title:  Tambah Penemu
date:   02/06/2023
---

“‘Babilon ke besai’ dalam bup Pemandang ngelambangka penyerakup pengarap ke murtad ba timpuh pengujung dunya tu. . . . ‘Babilon ke besai’ nya meh nama ke dikena Roh Nubuatan ngumbai penyerakup tiga bengkah pengarap, iya nya pengarap ke betuaika pope/paus, gerija-gerija Protestant ke udah murtad, enggau spritisma (arapka roh-roh). . . .  Leka jaku ‘Babilon’ bejaku pasal organisasi nya empu enggau bala tuai-tuai sida, lalu ukai bejaku pasal siku-siku kaban dalam gerija-gerija nya. Bala anggota gerija nya meh ke disebut ‘ai ke mayuh.’ (P’dang. 17:1, 15).”—The SDA Bible Commentary, vol. 7, pp. 851, 852.

“Nengah dua ajar salah ke besai nya, iya nya, semengat ke enda nemu mati enggau hari Minggu nyadi hari kudus, Sitan deka mudah nipu mensia. Iya ke dulu nya nyadika pelasar spiritualisma, lalu iya ke dudi nya ngadaka tali kaul penyinu enggau Rome.”—Ellen G. White, The Great Controversy, p. 588.

Dalam Penyanggup Lama, roh-roh orang ke mati bisi peranan tauka bagi besai dalam pengarap orang Babilon. Orang Babilon sigi arap amat dalam doktrin semengat ke enda nemu mati nya. Dalam pengarap sida lebuh orang mati semengat orang nya masuk ngagai dunya roh. Tang konsep semengat ke enda nemu mati tu ukai ajar Bup Kudus. The Jewish Encyclopedia terang madahka asal penatai ajar ke salah senentang semengat ke enda nemu mati tu. “Pengarap ti madahka semengat terus idup lebuh tubuh udah mati . . . nadai diajar dalam Bup Kudus. . . . Pengarap senentang semengat ke enda nemu mati tu datai ngagai orang Judah ari kontek sida enggau penemu ti diajar orang Grika lalu lebih agi ari falsafah Plato, ke lumur satu ngemeranka penemu tu, ke ditemu iya nengah misteri orang Orphic enggau Eleusinia ke endur penemu orang Babilon enggau orang Ejip dichampurka.”— Kaufmann Kohler, The Jewish Encyclopedia, Immortality of the Soul,” (1906).  

**Tanya ti Deka Dipejuraika**: 

`Nama kebuah beguna amat kitai nemu ajar ke bendar senentang pemati? Iya ka ngelindung kitai ari nama? Nama kebuah iya ngelantangka ati kitai mega?`

`Sekeda tipu Sitan nya nyata dipeda, tang sekeda enda tentu nyata. Baka ni ku kitai ulih nyeliahka diri ari kena tipu seduai nya?`

`Dalam kelas, sara tanya ke disebut dalam pelajar hari Minggu, senentang orang ke ngereja utai ke jai laban sida arapka diri ngereja nya nitihka peneka Allah Taala, baka ti dipandangka dalam Bup Kudus. Baka ni ku kitai deka nerangka utai tu? Nama peranan adat Allah Taala dalam penerang nya?`