---
title:  Tambah Penemu
date:   07/04/2023
---

“Endang amat dalam adat intelek enggau spiritual kitai berubah nitihka utai ti dipeda kitai. Runding kitai deka belubah ngubah diri nitihka subjek ke diperundingka kitai. Runding kitai deka nyadi teleba enggau utai di dikerindu sereta disembah iya. Mensia enda deka angkat lebih tinggi ari stended penuchi tauka pemadas tauka pemendar ke dikembuan iya. Enti diriempu nya meh sukat diri ti pemadu tinggi, dia deh iya enda deka tulihka tikas ke lebih tinggi ari nya. Tang, iya deka majak nurun baruh ke baruh. Semina pengasih Allah Taala aja ke bisi kuasa ngangkatka mensia. Enti ditejuka kediri empu, mensia tetap deka makin labuh ke labuh.” —Ellen G. White, The Great Controversy, p. 555.

Belubah, enda berasai, enda dipeda terubah iya, perangai enggau personaliti kitai deka berubah bepelasarka leka benih ke ditanam kitai dalam runding kitai. Tanam leka benih ke manah, lalu nuan deka ngasilka buah ke manah. Tanam leka benih penyai ari dunya tu, lalu nuan deka ngasilka buah penyai dunya tu dalam perangai nuan. Enti kitai nanam benih sikap ke enda beberatka Allah Taala enggau nilai spiritual ke enda penting, kitai deka ngetau sikap ke enda beberatka hal pengarap, tauka pengawa pengarap, ke ngujungka kitai enda mujur dalam pengidup roh kitai. Tu meh kebuah orang ke berunding baka tu, Eh, aku nemu bisi hari siti ila pemerinsa ti penudi deka nyadi, “tanda jelu” deka nyadi, utai ke baka nya, tang lebuh iya datai, nya baru aku deka napi iya semua, udah milih siti jalai ke amat bahaya. Allah Taala ngangauka kitai diatu, tikala tu, ngambika nyerahka pengidup kitai ngagai Iya. Makin lama kitai betangguh enda ngasika Roh Kudus, makin pedis kitai deka nitihka iring Tuhan, lalu makin mudah kitai deka kena tipu lalu nerima pemula ke datai ari antu Sitan. 

**Tanya ti Deka Dipejuraika**: 

`Nama kaul entara diselamatka ulih pengasih enggau tumbuh mansang dalam pengasih, dalam konteks Pemandang 14:14—20 enggau prinsip ngetau?`

`Kerandauka elemen ke diguna penumbuh mansang utai ti ditanam lalu bandingka nya enggau penumbuh mansang pengidup rohani kitai. Nama utai ke sebaka dia? Reti nya, nama ke ulih dipelajarka kitai ari baka ni utai tumbuh mansang ke ulih dikenaka kitai kedalam pengidup kitai empu?`

`Kati bisi bida entara pengulih kitai milih ke diberi Tuhan enggau kuasa milih (willpower) kitai? Nama kebuah orang Kristen ke benung tumbuh mansang beguna deka nemu bida tu?`

`Nama kebuah gelar “Anak Mensia” tau amat meransang kitai lebuh napi timpuh bechara Tuhan lebuh kitai ke nganti penatai Jesus kedua kali nya? Nama kebuah ati kitai tau berasai nyamai lebuh kitai nemu bisi siku mensia, baka kitai, bisi din ngarika kitai dalam pechara nya?`