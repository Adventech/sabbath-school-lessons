---
title:  Timpuh Nentuka Destini
date:   01/04/2023
---

### Bacha ka Pelajar Minggu Tu
Matt. 24:14, P’dang. 14:14—20, Matt. 16:27, Surat Rasul 1:9—11, Mark 4:26—29, P’dang. 16:1.

> <p>Ayat Dikingat</p>
> “Udah nya aku malik, lalu tepedaka siti remang ti burak, lalu duduk ba atas remang nya bisi siku orang ke baka gamal Anak Mensia. Ba pala iya bisi makota emas, lalu ba jari iya bisi siti bikung ti tajam. Siku melikat pansut ari Rumah Sembiang, lalu ngangau enggau nyawa ti inggar ngagai iya ke duduk ba atas remang, ‘Biauka bikung nuan, lalu ngetau, laban maya ngetau udah datai, laban dunya udah mansau!” (Pemandang 14:14, 15, NKJV).

Allah Taala endang semampai bejaku enggau sida nembiak Iya, madah ngagai sida semua pemendar ke patut ditemu sida maya nya. Berengkah enggau jaku tangkan senentang Ai Bah (P’dang. 6:7) ngagai penatai Jesus ti keterubah (Dan. 9:24—27) ngagai timpuh bechara sebedau penatai ti kedua kali (Dan. 7:9, 10; Dan. 8:14) ngagai pekara ti penudi nyadi sebedau penatai Jesus baru (Pemandang 12—14), Allah Taala udah bejaku ngagai kitai. Ba hari-hari ti penudi dalam sejarah mensia, Tuhan udah ngirum berita ti spesel ngagai dunya enggau ngagai sida nembiak Iya,   diagihka Iya kena napi utai ti diguna maya nya. Iya meri gambar berita nya dibai tiga iku melikat ke terebai tinggi di tengah langit ngenataika berita pesan ti beguna amat ngagai semua dunya ba timpuh ti penudi tu. 

Berita tiga melikat tu meh berita pesan pengasih Jesus ti penudi, ti ngangauka kitai ngambika enda ngarapka pengelurus diriempu tang manggaika pengarap kitai ba pengelurus Jesus ti ngeluruska kitai, nuchi kitai, lalu, ba pengujung timpuh deka ngemuliaka kitai. 

Tang, endang baka selama, kitai mesti milih Jesus, lalu nyerah ngagai Iya lalu ngasika Iya, lalu pilihan ke digaga kitai diatu deka, bisi empas besai ba pilihan ti deka digaga kitai dalam krisis ti penudi nya ila. 

Nya alai, diatu meh timpuh kitai nyediaka diri. 

_*Pelajarka pelajar minggu tu kena nyediaka Sabat, April 15._