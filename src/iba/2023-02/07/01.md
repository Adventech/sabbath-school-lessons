---
title:  Nyembah Penengkebang
date:   06/05/2023
---

### Bacha ka Pelajar Minggu Tu
P’dang. 1:9, Isa. 40:26, 2 Kor. 5:17, Kol. 1:17, P’dang. 4:11, John 19:16–30.

> <p>Ayat Dikingat</p>
> “O Tuhan Allah Taala kami, Nuan endang patut nerima mulia, basa enggau kuasa, laban Nuan udah ngaga semua utai, lalu ulih peneka Nuan, sida ditempa, lalu diberi pengidup” (Pemandang 4:11, NKJV).

Mudah kitai deka empelita aja senentang utai ke udah lama ditemu kitai tauka diasaika kitai. Ngambika banding, sida anak mit mudah empelita aja enggau apai indai sida, laban ke udah teleba enggau sida. Baka nya mega kitai, mudah deka berunding empelita aja senentang matapanas, langit, angin, tauka tanah dibaruh kaki kitai. 

Tang, kati deh, kala nuan ngetu enda lama lalu berundingka berapa kitai empelita enggau pengidup diri? Iya nya, ni penyuah kitai ngetu lalu nanya tanya falsafah ti tebilang tu, Nama kebuah bisi utai lalu ukai nadai utai?  

Nama kebuah universe tu, enggau semua utai ti manah-manah ti ngalitka ati dalam iya, tau bisi ditu deh? Nama utai ti deka nyadi enti sema universe tu, enggau kitai ke didalam iya, nadai bisi ditu neh? Nitihka teori sains ke pemadu baru (iya tau berubah), universe kitai tu nadai bisi dulu suba. Reti nya, kitai bisi ditu berindik ari gaya utai ke nyadi, lalu enti ukai ketegal kereja ajih kitai endang nadai bisi ditu. Lalu, taja pen bisi mayuh macham peragam tauka mitos pasal universe kitai tu tembu pansut ari utai ke nadai, tauka asil ari sam metametik, universe kitai tu bisi ditu laban Allah Taala, ti Penengkebang, udah nempa iya enggau semua utai ti didalam iya. 
 
_*Pelajarka pelajar minggu tu kena nyediaka Sabat, May 20._