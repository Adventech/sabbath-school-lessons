---
title:  Penengkebang di Regang
date:   11/05/2023
---

Naka ni pen kitai alit ati sereta nyembah Tuhan ti Penengkebang kitai, bisi agi utai lebih ari nya. Baka ke udah dipeda kitai, tang patut dipeda kitai baru, iya nya idea Penengkebang kitai nya mega Pengelepas kitai. Allah Taala ti udah nengkebang kitai, nya mega Allah Taala ti udah ngelepaska kitai. Allah Taala ke bejaku, “Aram Kitai ngaga mensia neladan gamal Kitai Empu, baka gamal Kitai Empu” (P’kal. 1:26, NKJV), nya meh Iya ke sama, iya ke diatas regang, ke ngangau, “Eli, Eli, lama sabaktani?” reti nya, “Allah Taala Aku, Allah Taala Aku, nama kebuah Nuan ninggalka Aku?” (Matt. 27:46, NKJV). Bejaku pasal kebuah kitai patut nangika Allah Taala tauka, lebih berat agi ari nya, deka meri mulia ngagai Iya lalu nyembah Iya, mega! 

Baka ni ku kitai, mensia ke bedosa tu, ulih meri respons ke chukup ngagai pemendar ti chukup ngalitka ati baka tu? Nama ke ulih dikereja kitai kena malas tauka respons ngagai nya? Berita pesan melikat ti keterubah nya bisi ngajar kitai utai ti patut dikereja kitai: “Nangika Allah Taala, lalu pujika mulia Iya, laban maya udah datai alai Iya deka ngakim. Sembah meh Iya ti udah ngaga serega, tanah, tasik enggau mata ai!” (P’dang. 14:7, NKJV).

`Bacha John 19:16–30, ke alai John nusi pasal Jesus datas regang. Lebuh nuan macha iya, perundingka ayat-ayat Bup Kudus ke udah dikenang kitai senentang Jesus ti nyadi Penengkebang, “laban semua utai ti di serega enggau di dunya udah digaga ulih Kristus, utai ti ulih dipeda enggau ti enda ulih dipeda, nemuka utai nya kerusi diraja, tauka kuasa, tauka perintah, tauka pemerintah -- semua utai nya udah digaga ulih Kristus, ke Kristus” (Kol. 1:16, NKJV). Baka ni ku kitai deka meri respons ngagai pengerindu Allah Taala ti pemadu besai dipandangka ditu?`

Berita pesan ti keterubah nya ngasuh kitai nyembah Penengkebang udah lepas regang, lebuh semua universe ke meratika utai ke nyadi enggau bala penitih Kristus udah nemu senentang Iya ke “udah nempa langit enggau dunya, enggau tasik enggau mata ai” nya meh Iya ti sama ke, “taja pen Iya endang Allah Taala . . . Iya ngelengkaka semua nya, lalu ngaga Diri nyadi ulun, ada ngena gamal mensia. Iya ngemaruhka Diri, lalu ngasi nyentuk ke mati, indah mati ba kayu regang” (Pil. 2:7, 8, NKJV). 

Naka iya utai ke ngalitka ati sida ke nemu Jesus sebedau Iya datai ke dunya tu nyadi mensia. Aruh iya sida ti di serega sampal nyembah Iya. Ungkup kitai, ke udah ditebus ngena darah Iya, nama agi utai bukai ke ulih dikereja kitai kelimpah ari nyembah Iya ti Penengkebang enggau Penebus kitai?  

`Dalam konteks regang nya, nama kebuah penemu ti madahka kitai mensia ti bedosa tu ulih nambahka sebarang utai ngagai utai ti udah dikereja Jesus datas regang nya, penemu ti salah amat? Ni bagi kereja badas kitai ke ulih nambahka utai ti udah dikereja Penengkebang kitai ka kitai?`