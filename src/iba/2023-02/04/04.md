---
title:  Idup Bepusatka Allah Taala
date:   18/04/2023
---

Dalam jeman pembeli baka ke diatu, lebuh nilai sekular udah ngasuh mensia ngaga diriempu nyadika pusat, kangau ari serega minta mensia nguingka diri ari penyai sikap bepusatka diriempu sereta nyadi ulun sikap ti ngaga diriempu penting lalu ngengkah Tuhan ba pusat pengidup kitai. Ungkup sekeda orang, duit meh ke nyadi pusat pengidup sida. Ungkup sida ke bukai, pengelantang tauka kuasa. Ungkup sekeda ke bukai, engka lumba enggau main, musik, tauka pemerindang. Berita pesan Pemandang tu meh kangau ti terang ngasuh kitai nangi, bebasa, sereta ngemesaika Allah Taala nyadika pusat pengidup ke bendar.  

`Bacha Matthew 6:33, Kolosi 3:1, 2, enggau Hebrews 12:1, 2. Nama ku jaku ayat-ayat tu ngagai kitai senentang ngaga Allah Taala nyadika pusat ke bendar dalam pengidup kitai?`

Batang isu tauka pekara dalam konflik dunya ti penudi ila, iya nya meh perang endur berebutka runding kitai. Iya nya senentang penaluk, kuasa, enggau komitmen kitai ngagai peneka Allah Taala.  
    
Perang ti penudi dalam laya besai nya meh entara pemadas enggau penyai ti berebut deka ngawal runding kitai. Rasul Paul meri kitai jaku lalau tu: “Gaga runding kita sebaka enggau runding Jesus Kristus” (Pil. 2:5, NKJV). Runding kitai nya meh kubu kitai. Ari iya meh penatai tindakkan kitai. “Gaga” tauka “awakka” runding kita, reti nya nyagi tauka pilih meh. Iya bejaku pasal ngambi tindakkan nitihka kuasa kitai milih. Pilihan kitai ti dekaka runding Kristus nya meh pilihan ti nyagi Jesus nempa runding kitai ari ngiri runding kitai enggau utai ti meruan belama iya. Tindakkan kitai mandangka dini proses runding kitai. Nangika Allah Taala retinya ngengkah Iya dulu dalam pengidup kitai.  

Uji nuan berunding, ari siti segi, berapa mudah kitai ngawal runding kitai, sekurang iya lebuh kitai sedarka diri patut ngawal iya. Suah agi penanggul iya enti kitai enda sengaja ngawal runding kitai ngambika berundingka utai ke betul, “utai ke datas din, lalu ukai utai ke di dunya tu,” runding kitai, ke udah labuh sereta bedosa tu, deka mudah amat nguing ngagai utai ke enda manah, utai dunya tu. Nya kebuah kitai, munyi ku Paul, enda tau enda, sengaja ngaga pilihan, bekenaka kuasa milih ke kudus ke udah diberi Tuhan ngagai kitai, nentuka runding kitai berundingka utai serega. 

`“Ke pengujung iya, menyadi, perundingka utai ti bendar, ti manah, ti lurus, ti tuchi, ti badas, ti nelap, ti pemadu menyana, ti tau dipuji.” (Pil. 4:8, NKJV). Baka ni ku kitai belajar deka ngereja utai ti diasuh Paul kereja kitai ditu?`