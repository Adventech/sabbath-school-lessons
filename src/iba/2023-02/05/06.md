---
title:  Jesus ti Patut (Layak) 
date:   27/04/2023
---

Dalam Pemandang 5:1–3, sekali agi kitai meda kerusi diraja. Gulung surat ke ditulis dibelakang enggau di mua bisi dibantaika. Iya ditambit enggau chop tambit Tuhan, lalu nadai siku orang di serega enggau di dunya ke patut [layak] muka iya. Bala orang di serega begetar. Tu isu ke serius tauka berat amat. Nadai siku melikat ulih ngarika mensia dalam pechara dunya ti penudi tu. John pen nyabak laban nadai siku orang ke layak muka gulung surat nya. Udah nya siku ari bala tuai nya, ari entara sida ke udah diselamatka ari dunya, meri jaku peransang ngagai John. Jesus, Anak Domba Allah Taala, siku aja ke patut muka gulung surat nya. 

Dalam Pemandang 5:5 tu John meda saut kena mutarka penanggul dosa mensia. Ditu iya meda semina siti aja jalai mensia ulih mujur dalam pechara ti penudi tu ba kerusi diraja Allah Taala. 
“ Udah nya siku ari bala tuai lalu bejaku ngagai aku, “Anang nyabak. Peda nuan! Singa raban bansa Judah, Peturun David, udah menang. Iya ulih muka gulung surat . . .  nya. . . aku tepedaka siku Anak Domba bediri. Iya baka ke udah disayat” (P’dang. 5:5, 6, NKJV).

`Bacha Pemandang 5:8–12. Baka ni ku seluruh serega respons ngagai jaku gerah ti madahka Jesus nya ke patut/layak muka gulung surat pasal pechara nya sereta lalu ngelepaska kitai?`

Jesus, Anak Domba Allah Taala ke udah meri nyawa Diri kena nyelamatka semua mensia, ngambi gulung surat pechara nya lalu muka iya. Semua serega pen ensurak meri puji. Pemenang Iya ngalahka penguji Sitan, pemati Iya datas regang ba Kalvari, pengangkat Iya, pengawa Iya nyadi Imam Besai, udah meri pengelepas ngagai semua orang ti milih ulih pengarap deka meri respons ngagai pengasih Iya. Pengawa bechara tauka ngakim nya meh berita ti chukup manah ungkup sida nembiak Allah Taala. Iya bejaku pasal pengujung dosa merintah sereta pengelepas ka sida nembiak Allah Taala. 
   
Kati bisi utai bukai ke lebih meransang ari nya? Dalam pechara nya Jesus bediri ngarika kitai. Pengidup Iya ti chukup lurus ngebap kitai. Pengelurus Iya bekereja di dalam kitai lalu nempa kitai nyadi baru. Pengasih Iya ngampun kitai, ngubah kitai, lalu meri kitai kuasa idup nitihka pengidup ti betuai ka Tuhan. 
 
Enda ibuh kitai takut. Jesus bediri ngarika kitai ba pechara nya, lalu kuasa penyai semua alah.  Pemutus pechara nya “nanahka” sida nembiak Allah Taala (Dan. 7:22). Tuju bechara/ngakim nya ukai deka nentuka berapa jai kitai tu tang deka mandangka berapa manah Allah Taala nya ke bendar.  

`Sekali agi, perundingka pengadang besai ke dikembuan kitai, iya nya: Jesus nyadika ganti kitai. Nama kebuah tu meh siti aja pengadang/pengharapan kitai?`