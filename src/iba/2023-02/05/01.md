---
title:  Berita Manah Senentang Pengakim
date:   22/04/2023
---

### Bacha ke Pelajar Minggu Tu
P’dang. 14:7; Mas. 51:1–4; P’dang. 20:12; Dan. 7:9, 14, 26; P’dang. 4:2–4; P’dang. 5:1–12.

> <p>Ayat Dikingat</p>
> “ Ku iya bejaku enggau nyawa ti inggar, “Nangika Allah Taala, lalu pujika mulia Iya, laban maya udah datai alai Iya deka ngakim. Sembah meh Iya ti udah ngaga serega, tanah, tasik enggau mata ai!” (Pemandang 14:7, NKJV).

Enti Bup Kudus bejaku terang senentang sebarang utai, iya chukup terang bejaku pasal Allah Taala ngakim, lalu lambat laun pen, baka ni pen chara iya—pengawa ngakim nya ke kurang amat bisi ditu diatu—deka datai lalu dipejalaika Allah Taala Empu, iya ti, “Hakim ke ngakim semua dunya” (P’kal. 18:25; peda mega Mas. 58:11, Mas. 94:2, Mas. 98:9). Tauka, baka ti udah ditulis Paul empu: “Genap iku kitai deka madahka pasal diri empu ngagai Allah Taala” (Rom. 14:12). 

Takut asai ati berundingka nya, enda iya? Madahka pasal diri ngagai Allah Taala, iya ke nemu semua utai ti dalam, nya meh “Allah Taala deka ngakim semua utai ti dikereja kitai, nemuka utai nya manah tauka jai, nyengkaum utai ti dikereja kitai enggau chara belalai” (Pengajar 12:14, NKJV)? 
  
Tang, taja pia, pengawa ngakim nya deka mandangka pemadas enggau pengasih Allah Taala lalu Iya ti lurus sereta penuh pengasih dalam chara Iya mutarka sida ti diselamatka, enggau sida ti enda selamat.  

Minggu tu kitai deka nyagam tema ngakim tu lebih dalam ke agi ari segi kaul iya ngagai laya besai ke benung nyadi di seluruh universe tu, lalu kitai deka lebih agi meratika utai ti deka nyadi lebuh sida nembiak Allah Taala empu ke taluk deka betunga enggau “Hari Pechara ti deka datai” (Surat Rasul 24:25).

_*Pelajarka pelajar minggu tu kena nyediaka Sabat, May 6._