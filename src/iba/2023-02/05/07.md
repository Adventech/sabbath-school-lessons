---
title:  Tambah Penemu
date:   28/04/2023
---

Peratika penemu ti chukup manah ke diberi Roh Nubuatan ngagai kitai senentang gaya pendiau bala nembiak Allah Taala ba hari ti pengujung tu, sekumbang timpuh bechara enggau pengujung dunya.  

“Pengadang sida semina dalam pengasih Allah Taala; sampi aja meh endur sida beretan. Baka Joshua ke bebendar minta ba mua Melikat nya, baka nya mega gerija ti penudi tu, enggau ati ke pechah sereta enggau pengarap ke bebendar, deka minta ampun enggau pengelepas nengah Jesus ti nyadi Lawyer sida. Sida sedar amat ka pengidup diri ke bedosa, sida meda pengurang enggau pengendapatut diri, lalu lebuh sida merening diri sida nyau deka putus asa. Antu Sitan bediri ba tisi sida lalu nawa sida, baka iya ti bediri ngelaban Joshua. Iya nunjuk ngagai baju sida ti kamah nya, perangai sida ke mayuh pengurang. Iya mantaika pengelemi enggau penyalah sida, dosa sida ke enda beterima kasih, gamal sida ke enda baka enggi Kristus, iya ke udah ngemaluka Penebus sida. . . .  Sida nembiak Allah Taala endang amat mayuh penyalah. Sitan nemu enggau silik tiap iti dosa sida ke udah mujur iya ngasuh sida ngereja iya, lalu iya mantaika semua nya enggau jalai ke lanjur, lalu ku iya bejaku: “Kati Allah Taala deka muru aku enggau bala melikat aku ari mua Iya, tang ngupah sida tu ke sama udah salah ngereja dosa ke sama baka aku?  Enda lurus Nuan, enti Nuan ngereja baka tu, Tuhan. Kerusi diraja Nuan enda deka tegap bediri dalam pengelurus enggau pengakim. Pengelurus minta Nuan ngelabuhka ukum ngagai sida tu.” Tang, amat pen sida penitih Jesus udah bedosa, sida nadai udah nyerahka diri ngagai kuasa penyai. Sida udah ngelengkaka dosa sida, lalu udah datai ngagai Tuhan enggau ati baru, ati nesal, lalu Lawyer Tuhan udah ngapil ngarika sida. Lalu Tuhan, ke udah lebih agi ensiban ketegal sikap sida ke enda beterima kasih, Iya ke nemu dosa sida, sereta mega pengesal sida, deka bejaku: ‘Tuhan negur nuan, O Sitan.’ Aku udah meri nyawa Aku kena nyelamatka sida tu. Sida iya udah ditulis ba tapa jari Aku.’”—Ellen G. White, Testimonies for the Church, vol. 5, pp. 473, 474. 

**Tanya ti Deka Dipejuraika**:

`Baka ni ku penemu senentang “timpuh Tuhan bechara udah datai” bisi empas ba pengidup tiap hari kitai? Enti ketebal agi kitai jujur, tentu kitai deka ngaku iya nadai bisi empas ba pengidup kitai diatu, enda iya? Baka ni ku kitai ulih ngubah nya?`

`Nama kebuah bechara tauka ngakim nya berita manah lalu ukai berita jai? Dalam kelas, berandau pasal peranan Jesus ungkup kitai dalam bechara nya. Baka ni tu ulih meransang kitai ngambika taluk ngagai Iya, laban kitai nemu semina ketegal utai ke udah dikereja Iya ka kitai, kitai tau bisi pengadang ka diri deka diselamatka?`

`Perundingka dalam ka agi idea senentang bechara/ngakim nya, ngayanka perangai Allah Taala ngagai seluruh universe. Baka ni ku idea tu engkeman amat dalam seluruh senario laya besai nya?`