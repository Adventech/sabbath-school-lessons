---
title:  Kota Dikumbai Penyarut
date:   20/05/2023
---

### Bacha ka Pelajar Minggu Tu
P’dang. 17:1, 2, 15; P’dang. 18:1–4; P’dang. 17:4–6; Matt. 16:18; Jer. 50:33–38; Mas. 115:4–8.

> <p>Ayat Dikingat</p>
> “Sida deka beperang ngelaban Anak Domba, lalu Anak Domba deka ngalahka sida, laban Iya Tuhan ari atas semua tuhan, Raja ari atas semua raja, lalu orang ke enggau Iya endang udah dikangauka lalu dipilih sereta tetap ati” (Pemandang 17:14, NKJV).

Tema laya besai nya disimpulka dalam Pemandang ngena simbol dua iku indu: siku begari ka mata hari, dalam Pemandang 12, lalu iya ke siku ngena gari unggu enggau mirah-redam, dalam Pemandang 17. 

Simbol indu ke begarika mata hari nya, dalam mulia Kristus ke beperenching, bisi ditemu dalam Pemandang 12. Indu tu taluk ngagai sulu iya ke bendar, iya nya Jesus. Iya nadai dikamahka enggau ajar pengarap ti salah. Dalam seluruh Bup Kudus, indu ti tuchi ngelambangka pengantin indu ungkup Jesus, tauka gerija ke bendar. Dalam Jeremiah 6:2, nabi nya madah, “Aku udah nyemakaka sida anak indu Sion ngagai siku indu ke bajik sereta alus” (salin aku ari English). Ditu, nabi ngena jaku “anak indu Sion” tauka indu ke taluk kena bejaku pasal sida nembiak Allah Taala. (Peda mega Epesus 5:25–32 enggau Hos. 2:20.)

Bebida enggau nya, Bup Kudus nyemakaka gerija ke mungkir nya enggau pengawa nyundal tauka butang (James 4:4). Bejaku pasal bansa Israel ke angkat ngelaban sereta enda taluk, Esekiel bejaku munyi tu, “Nuan tu baka indu ke butang enggau orang ke enda dikelala, lalu nuan enda rinduka laki nuan” (Esek. 16:32, NKJV).  

Dalam pelajar minggu tu, kitai deka belajar dalam ke agi senentang dua iku indu dalam Pemendang tu lalu mansik lebih dalam ke agi, konflik tauka penyarut entara pemendar enggau penyalah. 

_*Pelajarka pelajar minggu tu kena nyediaka Sabat, June 3._