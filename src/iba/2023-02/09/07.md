---
title:  Tambah Penemu
date:   26/05/2023
---

“Berita pesan Pemandang 14, ti madahka pengeruntuh Babilon mesti diaplikasika ngagai tubuh pengarap ke dulu suba tuchi sereta tulin tang diatu udah nyadi kamah/korup. Laban pesan tu nunda udi jaku tangkan senentang pengawa ngakim, nya alai iya mesti diberi ba timpuh pengujung dunya; nya kebuah iya enda ulih dikumbai bejaku pasal Gerija Rome aja, laban gerija nya endang lama udah runtuh kenyau beratus-ratus taun ke udah.”—Ellen G. White, The Great Controversy, p. 383.

Daniel 3—jerita sida tiga iku nembiak Hebrew ke udah diperintah “nyembah engkeramba emas ti didirika Raja Nebukadnesar” (Dan. 3:5, NKJV) di Babilon kelia—nyadika simbol, tauka model, ka utai ti deka nyadi leboh Babilon spiritual/agama, ba timpuh penudi ila, mejal mensia nyembah “engkeramba” ke pelesu nya mega (peda P’dang. 13:15; P’dang. 14:9, 11; P’dang. 16:2; P’dang. 19:20; P’dang. 20:4). Utai ke narit perening kitai ditu iya nya pesan ti diasuh raja dilanggar sida tiga nembiak Hebrew nya, iya nya pesan ti lumur dua (P’sut. 20:4, 5), nya meh siti ari dua iti pesan ti dipadahka Bup Kudus ba tempat bukai, ti deka dikachau kuasa tu, lalu “deka nguji ngubah adat pengarap enggau gawai sida (tauka timpuh)”(Dan. 7:25). 

Nama agi pesan bukai ti diubah iya? Nama agi enti ukai pesan ke lumur empat deh, baka ke udah dipeda kitai lalu deka dipeda kitai baru, ke nyadi batang pekara senentang pengawa nyembah lalu iya deka nyadi batang isu dalam krisis ti penudi ila lebuh kitai deka diasuh milih sekalika kitai deka nyembah Tuhan ke “udah ngaga tanah, langit, tasik, enggau semua utai ti dalam sida, lalu belelak ba hari ti ketujuh” (P’sut. 20:11, NKJV; peda mega P’dang. 14:7), tauka nyembah jelu nya enggau engkeramba iya.  

**Tanya ti Deka Dipejuraika**:

`Nama kaul ke bisi entara Kota Babel enggau Babilon spiritual ke moden diatu? Nama utai ke sebaka entara seduai nya?`

`Baka ni ku nuan deka ngasuh setuju/harmoni dua iti penemu ke bebida? Jesus udah meri kuasa ngagai gerija Iya, tang bisi bahaya enti kitai ngengkah pengalaman pengarap kitai dalam tangan sebarang ketuai pengarap. Nama sekeda sekat ngagai kuasa gerija?`

`Baka ni kitai deka nemu, nyembah engkeramba, iya ke siti ari dosa Babilon, nya ukai semuti meremika diri ba mua engkeramba tauka patung? Baka ni jalai kitai orang Protestant tu pen tau teparuk nyembah engkeramba?`

`Nama sekeda utai ke kurang lebih sebaka dipeda nuan dalam Daniel 3 enggau sembah ke dipejal dia, enggau utai ke udah dipadahka ngagai kitai ke deka nyadi ba timpuh pengujung dunya tu ila?`