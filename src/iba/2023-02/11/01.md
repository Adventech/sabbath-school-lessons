---
title:  'Chop Allah Taala enggau Tanda Jelu: Bagi 1'
date:   03/06/2023
---

### Bacha ka Pelajar Minggu Tu
P’dang. 14:12, Epe. 2:8–10, Matt. 27:45–50, P’dang. 13:15–17, P’dang. 14:4, Luke 5:18–26.

> <p>Ayat Dikingat</p>
> “Udah nya aku lalu tepedaka siku agi melikat niki ari timur mai chp tambit Allah Taala ti idup. Iya lalu ngangau enggau nyawa ti inggar ngagai empat iku melikat ke udah diberi kuasa ngerusak tanah enggau tasik. Ku Iya, ‘Anang ngerusak tanah, tasik tauka kayu, sebedau kitai ngechop kening bala ulun Allah Taala.’” (Pemandang 7:2, 3, NKJV).

Lebuh kitai belajarka pekara-pekara ti deka nyadi ba pengujung timpuh ke besangkut-paut enggau tanda jelu nya, siti poin ke penting ke patut dikingatka kitai, iya nya bida entara chara Allah Taala bekereja enggau chara Sitan, munsuh kitai, bekereja. 

Baka ke udah dipelajarka kitai, batang isu dalam laya besai entara Kristus enggau Sitan iya nya meh penaluk, kuasa, enggau sembah. Nubuatan ke bejaku pasal kuasa jelu nya dalam Pemandang 13, tanduk ti mit nya dalam Daniel 7, enggau “siku ti enda beradat” (‘manusia durhaka’) dalam 2 Tesalonika 2 semua bejaku pasal siti kuasa ti ngerempah kuasa Allah Taala, mejal orang talukka iya, lalu numbuhka sistem sembah ti pelesu. Lalu sida ngereja nya ngena chara pejal, umpan, enggau kekadang ngena chara suap enggau upah—semua nya enggau tuju mejal orang nyembah iya.   

Bebida enggau nya, dalam perintah Allah Taala, kuasa ti pemadu besai ti meransang kitai nya meh pengerindu. Sida nembiak Allah Taala enggai nyembah jelu nya, tang enggau ati ti lantang sereta gaga sida nyembah Tuhan Allah Taala. Sida komited penuh ngagai Iya laban sida nemu Iya pen komited penuh ngagai sida. Semina bisi siti aja utai ti deka nagang kitai ari nerima tanda jelu nya ba timpuh pengujung ila—iya nya pengerindu ka Jesus ke pemadu dalam dataika nadai bisi utai ke ulih ngelepaska pegai kitai ba Iya. 

Dalam pelajar tu, kitai deka mansik dalam ke agi tema tu. 

_*Pelajarka pelajar minggu tu kena nyediaka Sabat, June 17._