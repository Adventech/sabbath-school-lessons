---
title:  Tampak Terang Laban Mulia Allah Taala
date:   17/06/2023
---

### Bacha ka Pelajar Minggu Tu
1 Tes. 5:1–6; John 8:32; P’dang. 18:1; P’dang. 4:11; P’sut. 33:18, 19; P’dang. 5:6, 12; P’dang. 13:8.

> <p>Ayat Dikingat</p>
> “Udah nya aku tepedaka siku agi melikat nurun ari serega. Kuasa iya besai, lalu dunya nyau tampak terang laban mulia iya” (Pemandang 18:1, NKJV).

Lambat laun pen, pekara ke penudi tetap deka nyadi. Kemaya ke betul, baka ni ke betul iya nyadi, nadai udah dipadahka ngagai kitai. Tang udah chukup utai ti dipadahka ngagai kitai. Deka bisi undang-undang kena merintah orang ngintu hari Minggu, bebida ari perintah Tuhan ti ngasuh ngintu pesan lumur empat. Pemandang udah mandangka ngagai kitai isu-isu penting ke dipetaruhka, bala orang ke megai peranan ke penting, lalu ngena gambar besai, iya udah madahka kitai utai ti deka nyadi lebuh nya ila, bebida ari nyembah “Iya ti udah ngaga serega, tanah, tasik enggau mata ai!” (P’dang. 14:7, NKJV), lalu semua orang--iya nya semua orang, kenyau ari sebedau penumbuh dunya, ti nadai nama ditulis dalam bup pengidup Anak Domba ti udah dibunuh” (P’dang. 13:8, NKJV)—deka nyembah jelu nya enggau engkeramba iya. Reti nya, semua orang ke udah milih deka nitihka Tuhan Jesus Kristus lalu ngasika pesan Iya—nama sida deka meruan bisi dalam bup pengidup. Kati, enda ka lebih manah agi kitai direjista dalam bup Allah Taala enti dibandingka enggau dalam bup rekod mensia? 

Allah Taala udah numbuhka Gerija Seventh-day Adventist ngambika meritaka mesej tu ngagai dunya. Nya alai, kitai empu, enda tau enda dulu nerima pemendar ti didalam Jesus tu, lalu udah berubah sereta digaga baru ulih “injil ke meruan” dalam Pemandang 14:6, ke bepusat ba pemati Jesus ungkup kitai, ti nentuka keselamatan kitai dalam Iya. 

_*Pelajarka pelajar minggu tu kena nyediaka Sabat, July 1._