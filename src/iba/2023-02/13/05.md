---
title:  Mulia Allah Taala Ngemenuhka Dunya Tu
date:   21/06/2023
---

`Bacha Pemandang 4:11, Pemandang 5:12, Pemandang 19:1, enggau Pemandang 21:26. Nama leka jaku ke bekaul enggau mulia Allah Taala ke ngemenuhka dunya baka ke disebut dalam Pemandang 18:1?`
 
Laya besai entara pemadas enggau penyai di universe tu mega senentang basa tauka reputasi/nama manah Allah Taala. Sitan, iya nya siku melikat ke ngelaban, udah nuduh Allah Taala nya enda lurus tauka adil, Iya merintah orang bukai nyembah Iya tang nadai malas sembah nya. Sitan nuduh adat Allah Taala nya nyekat kebebasan kitai lalu nagang pengelantang enggau pengaga kitai.  
 
Pengidup, pemati, enggau pengangkat Jesus udah madamka jaku tuduh tauka mitos nya. Iya ke udah nengkebang kitai sanggup tama kedalam lubang ular dunya tu lalu nebus kitai. Datas regang, Iya udah nyaut jaku tuduh Sitan lalu mandangka Allah Taala nya amat rindu sereta adil tauka lurus. 

Dijayau ulih pengerindu Iya, irauka basa enggau nama manah Iya, bala nembiak Iya ba timpuh pengujung tu mandangka mulia Iya—iya nya perangai/karakter Iya ke penuh pengerindu, ke sanggup nyadi korban, ngagai dunya ke semina beberatka diriempu, lalu nadai bepetara, lalu dunya tu pen nyadi tampak terang laban karakter Allah Taala. 

`Bacha Pemansut 33:18, 19. Baka ni ku Allah Taala mandangka mulia Iya ngagai Moses? Nama mulia Allah Taala nya?`

Mulia Allah Taala nya meh karakter tauka perangai Iya. Dunya tu deka penuh laban mulia Allah Taala lebuh kitai penuh laban pengerindu Allah Taala lalu karakter tauka perangai kitai udah diubah ulih pengerindu Iya ti nebus kitai. 

Mandangka pengerindu Iya dalam pengidup diri kitai reti nya mandangka mulia Iya, karakter Iya, ngagai dunya tu. Berita pesan ti penudi ti deka ditusi ngagai dunya ti ke dilamun pemetang spiritual ke dibai tiga iku melikat ke terebai di tengan langit, nya meh “Nangika Allah Taala lalu meri mulia ngagai Iya” (P’dang. 14:7, NKJV).

Nadai bisi mulia ungkup kitai diriempu dalam kereja badas kitai, pengelurus kitai, tauka pemanah kitai. “Berita pengelurus Kristus deka ditusi ari ujung dunya siti ngagai ujung dunya siti. . . . Tu meh mulia Allah Taala ti deka nutup pengawa melikat ti ketiga nya.”—Ellen G. White, Testimonies for the Church, vol. 6, p. 19. Ellen G. White mega nulis: “Nama reti “justifikasi” tauka pengelurus ulih pengarap? Iya nya meh pengawa Allah Taala ke muai mulia mensia ke tanah, lalu ngereja ka mensia utai ke enda ulih dikereja mensia ka diriempu dalam kuasa diriempu.”—Testimonies to Ministers and Gospel Workers, p. 456.
  
Nadai mulia ungkup diriempu kitai, tang, ya, mulia ungkup Allah Taala aja.