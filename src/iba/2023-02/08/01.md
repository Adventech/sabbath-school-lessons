---
title:  Sabat enggau Pengujung
date:   13/05/2023
---

### Bacha ka Pelajar Minggu Tu
James 2:8–13; Ul. Adat 5:12–15; Mas. 33:6, 9; Pemandang 14; 2 Pet. 3:13; Rev. 21:1.

> <p>Ayat Dikingat</p>
> “Lalu mai semua bansa nemu misteri Iya ti dilalaika sejeman-jeman tu dalam Allah Taala ke ngaga semua utai nengah Jesus Kristus” (Epesus 3:9, NKJV).

‘Maruah’ kitai mensia tu endang datai ari kitai ti ditempa Tuhan. Kitai ke ditempa Tuhan enggau jalai ti unik ngasuh genap iku kitai mensia berega. Anak ke bedau ada dalam kandung indai iya, orang bujang ke lumpuh, orang tuai ke bisi Down sindrom, enggau ini tuai ke merinsa laban Alzheimer, semua sida nya berega amat ba mua Allah Taala. Allah Taala nya meh Apai sida. Sida meh anak lelaki enggau anak indu Iya.  “Allah Taala ke ngaga dunya enggau semua utai ti dalam dunya, nya meh Tuhan ke merintah serega enggau dunya, lalu Iya ukai diau dalam rumah sembiang ti digaga mensia. . . Iya udah ngaga semua bansa ari siku orang, lalu Iya ngasuh sida diau di serata dunya” (Kereja Rasul 17:24–26, NKJV). 

Kitai bekunsi waris, bekunsi reta. Kitai sama ari siti ruang-bilik. Kitai tu sama diri menyadi, ditempa, digaga, Allah Taala ke sama. Laban kitai ditempa Tuhan kitai bisi rega diri ke bendar. Lebuh gene enggau kromosom bejantil lalu nyadi struktur biologi ti ngaga personaliti nuan, Tuhan pen muai chuan iya. Nadai bisi siku pen orang di seluruh universe tu ke sebaka enggau nuan. Nuan unik, siku nuan aja ditempa Allah Taala nyadi nuan, siku mensia ke pemadu besai rega ba Tuhan ke udah nengkebang kosmos dataika Iya sanggup nyadi mensia baka kitai lalu nyerahka diri nyadi piring kena ngenselan dosa nuan enggau aku! 
   

_*Pelajarka pelajar minggu tu kena nyediaka Sabat, May 27._