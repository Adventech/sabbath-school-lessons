---
title:  Tambah Penemu
date:   19/05/2023
---

“Kebuah ke diberi . . . alai kitai nyembah Allah Taala nya meh laban Iya meh Penengkebang. Dalam pengawa nyembah ti dikereja di serega, sida bejakuka nya enggau jalai ti terang: ‘Laban Nuan udah ngaga semua utai’[P’dang. 4:11, [NKJV]). Di dunya tu, pengawa Allah Taala ti nengkebang nya enda tau enda dikemesaika enggau naka alah, nya alai melikat nya madah, ‘Sembah meh Iya ti udah ngaga serega, tanah, tasik enggau mata ai!’ [P’dang.] 14:7, [NKJV]). Betul jaku orang ke madahka melikat nya bejaku ngena jaku pesan ke lumur empat dikena iya nyukung kangau iya ti ngasuh kitai nyembah Allah Taala (P’sut. 20:11). . . . 

“Dalam Sepuluh Pesan, pesan hari Sabat nya nyadika chop ti madahka sapa Allah Taala nya--Iya meh Penengkebang; ngeletak menua tauka wilayah ti diperintah Iya—iya nya semua utai ke udah ditempa Iya. Nya alai, enti naga nya deka mujur, iya enda tau enda muai tugu pengingat tu.”—Ángel Manuel Rodríguez, ”The Closing of the Cosmic Conflict: Role of the Three Angels’ Messages,” pp. 40, 41.

**Tanya ti Deka Dipejuraika**:

`Baka ni ku mesej hari Sabat nya nyaut tanya-tanya ke besai sereta beguna dalam pengidup, baka tanya ari ni aku datai, nama kebuah aku bisi ditu, lalu kini tunga destini kekal aku dudi hari ila?`

`Perundingka pemanah utai ti udah ditengkebang. Perindungka dalam agi tentang kereja ajih ti ngujungka kitai bisi idup dalam universe ke besai tu. Hari Sabat ke nyadi tugu pengingat ka pengawa Tuhan ti nengkebang, datai ngagai kitai (ukai kitai datai ngagai iya) tiap minggu, nadai kala ngelaung minggu. Nama ti diajar iya ngagai kitai pasal pemesai guna ajar senentang pengawa Tuhan ti nengkebang nya?`

`Dalam Daniel 3 enggau Daniel 6, baka ni nuan meda isu/pekara pasal nyembah dibantaika dalam jerita-jerita nya? Nama utai ke ditemu kitai ari jerita-jerita nya ke ulih nyaup kitai nyediaka diri deka betapi enggau chabaran ti deka nuntung sida ke taluk ngagai Allah Taala sekumbang krisis bekaul enggau “tanda jelu nya”?`

`Baka ni ku kitai deka nunjukka ngagai orang ke arapka ajar evolusi ke madahka pengawa nempa dunya tu begunaka timpuh bebiliun-beliun taun, nya sigi enggai nyadi deka ngintu hari Sabat ba hari ti ketujuh nyadika pengingat ka Tuhan ke udah nengkebang?`