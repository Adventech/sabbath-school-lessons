---
title:  Timpuh Iya Ngakim
date:   29/04/2023
---

### Bacha ka Pelajar Minggu Tu
Daniel 8, Daniel 9, Esra 7, Matt. 3:13–17, Rom. 5:6–9, Mark 15:38, Adat Lewi 16:16.

> <p>Ayat Dikingat</p>
> “Kelimpah ari nya, kita nemu, tu meh maya alai kita enda tau enda dani. Laban pengelepas diatu nyau datai semak agi ngagai kitai ari lebuh kita ke terubah arap suba. Hari nyau udah jauh malam, lalu nyau deka siang” (Rome 13:11, 12, NKJV).

Beberapa taun ke udah, majalah National Geographic nusi pasal api ke makai kampung puang ba Yellowstone National Park di menua Amerika Syarikat. Lebuh api nya udah padam, bala renjer hutan bejalai ngagai bukit kin lalu meresa pengerusak ke udah nyadi. Siku renjer nya tetemuka bangkai siku burung ke udah retung angus ba pun kayu siti. Enggau ati ke sinu meda burung nya, iya nyukil burung nya ngena kayu. 

Lebuh bangkai burung nya tekalih, tiga iku anak burung pansut ari baruh sayap indai burung nya. Indai burung ke sayau ke anak iya, lebuh nemu pengerusak ti deka datai, mai anak iya belindung ba pun kayu nya lalu ngerembab sida dibaruh sayap iya. Iya tau udah terebai ngagai tempat ke selamat, tang iya enggai ninggalka bala anak iya. Biar iya mati nyelamatka anak iya. Baka nya meh gambar orang ke arap, iya ke selamat sereta likun dalam Kristus! 
    
Api ukum Allah Taala nyau padam diri nunu Iya, datas regang, ba Kalvari, lalu semua orang ke bisi dalam Kristus deka selamat belama iya dibaruh sayap Iya. Ba regang nya, Kristus udah diakim baka siku orang ke bedosa, ngambika kitai ulih diakim lurus baka rayat perintah serega. Iya udah diakim baka orang ke jai ngambika kitai ulih dilepaska ari api ti munuh belama iya, ari segi sempama enggau segi nyata. 

_*Pelajarka pelajar minggu tu kena nyediaka Sabat, May 13._