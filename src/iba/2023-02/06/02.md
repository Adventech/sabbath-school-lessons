---
title:  Nuchi Kaaba
date:   30/04/2023
---

Baka ke udah dipeda kitai, mesti deka bisi bechara dulu sebedau Jesus datai. Enggau nyawa ke inggar melikat madah, “timpuh Iya ngakim udah datai” (P’dang. 14:7, NKJV). Bup Daniel madahka kitai timpuh kemaya pengawa ngakim tu berengkah. 

`Bacha Daniel 8:14. Nama jadual ke spesifik ke diberi Daniel ngagai kitai senentang pengawa meresi tauka nuchi kaaba/rumah sembiang nya? `

Genap iku orang Yahudi nemu amat reti nuchi rumah sembiang di dunya tu. Iya nyadi ba Hari Bebaik (Day of Atonement), iya nya hari sida diakim. Taja pen Daniel meretika konsep nuchi rumah sembiang enggau pengawa ngakim, tang iya bingung berundingka 2,300 hari nya.  

`Bacha Daniel 8:27 enggau Daniel 9:21, 22. Nama respons Daniel ngagai genera/visi senentang 2,300 hari nya, lalu nama response Allah Taala ngagai iya? `

Ba ujung Daniel 8, Daniel luput, lalu bejaku, ku iya, “aku agi mengkang alit ati ke genera nya, lalu enda nemu reti iya” (Dan. 8:27, NKJV). Iya nya, genera senentang 2,300 hari nya (bagi ke bukai dalam genera nya udah diterangka; peda Daniel 8:19–22). Daniel bagi 9, nusi pasal melikat Gabriel ke datai lalu nerangka reti nubuatan 2,300 hari nya ngagai Daniel. “Daniel, aku datai laban aku deka meri nuan penemu-dalam enggau pengelandik meretika utai” (Dan. 9:22, NKJV).
    
Alit ati Daniel lebuh melikat Gabriel mandangka ngagai iya saut ngagai sampi iya nya jauh lebih libar ari ti disangka iya. Melikat Gabriel mai Daniel nujah arus timpuh lalu mandangka pemendar pasal Mesias ti deka datai, madahka haribulan tauka taun iya deka berengkah bejalaika pengawa Iya enggau maya Iya deka mati merinsa, pekara ke bekaul terus ngagai pengawa nuchi rumah sembiang nya, dalam Daniel 8. Enggau jaku bukai, pemati Kristus enggau timpuh bechara/ngakim nya endang enda ulih diperaraka. 

`Nama kebuah penting pemati Jesus, munyi ti disebut dalam Daniel 9:24–27, bekaul terus ngagai pechara/ngakim nya, dalam Daniel 8:14? Nama pemendar ti besai bisi diajar ulih kaul tu?`