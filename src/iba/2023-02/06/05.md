---
title:  Mesias Deka “Dibunuh”
date:   03/05/2023
---

Gabriel ngepunka nubuatan 490-taun tu be siti event ke besai amat reti ngagai Daniel enggau orang Yahudi--iya nya jaku perintah raja ti ngemendarka sida nirika baru Jerusalem. Taja pen bisi beberapa bengkah dikri tauka jaku perintah raja senentang Jerusalem, dalam Esra 7, kitai meda dikri/adat ti dikemendarka ba taun 457 ke udah ngemendarka orang Yahudi ukai semina ulih pulai ngagai menua sida empu tang mega ngemendarka sida numbuhka komuniti pengarap ka diriempu (peda Esra 7:13, 27). 

Utai ke penting dipeda kitai ditu iya nya dikri raja Artaxerxes’ dikeluarka iya ba musin gugur ba taun 457 b.c. Berengkah ari dikri tu, dalam taun 457 b.c., nyentuk ngagai penatai Mesias, nitihka padah Daniel, deka ngambi timpuh 69 minggu, tauka 483 taun. Enti kitai berengkah ba taun 457 b.c. lalu mansang ke mua dalam arus sejarah, kitai datai ba taun a.d. 27.

Leka jaku Messiah reti nya “Iya ti dipilih tauka dichiri.” Ba taun a.d. 27, Jesus Kristus, ti Messiah nya, udah dibaptisa. (Peda Matt. 3:13–17.) Daniel, beratus taun dulu ari nya, udah madahka taun ti betul Jesus deka dibaptisa, lalu nya meh maya Jesus deka berengkah bejalaika pengawa Iya pengelama tiga taun setengah. 

`Bacha Rome 5:6–9 begulai enggau Daniel 9:26. Nama pemendar-pemendar ke besai dinyataka ditu?`

“Lalu ba pengujung timpuh enam puluh dua minggu nya Mesias deka dibunuh, tang ukai ungkup Diriempu” (Dan. 9:26, salin aku empu). Mesias deka “dibunuh,” di regang. Lalu ayat nya madah, 
“ukai ungkup Diriempu.” Reti nya, pemati Jesus datas regang ba Bukit Kalvari nya ukai ungkup Iya Empu, tang ungkup kitai. Tu meh kebuah Paul ulih nulis munyi tu: “Tang Allah Taala udah ngayanka pengerindu Iya ke kitai, iya nya lebuh kitai agi nyadi orang ke bedosa, Kristus mati ngarika kitai!” (Rom. 5:8, NKJV).

Dalam Daniel 9:27, kitai macha senentang utai ke nyadi ba tengan minggu nya, iya nya tujuh taun ke pengujung, Kristus deka “madamka semua pengawa ti beberika piring enggau pemeri.” Ba tengan minggu ti ketujuh puluh nya, ba taun a.d. 31, Jesus netapka sempekat ti kekal nya ngena darah Iya Empu lebuh iya mati datas regang, lalu pengawa ti bebunuhka jelu nyadika piring genselan padam maya nya lalu nadai agi reti udah nya. 

Nubuatan tu nunjukka Jesus, ti Mesias, deka diregang lalu enggau nya madamka sistem bepiring genselan ba musin bungai dalam taun a.d. 31. Jaku tilit nabi tu udah dikamatka enggau silik. Chun ba maya Paska, lebuh imam besai nyembelih anak domba Paska, Jesus diregang nyadika piring ketegal kitai. 

`Sambil ngingatka utai ke udah ditulis diatas tu, bacha Mark 15:38 enggau Matthew 3:15, 16. Baka ni ku ayat-ayat tu nyaup kitai meretika agi nubuatan Daniel 9:24–27?`