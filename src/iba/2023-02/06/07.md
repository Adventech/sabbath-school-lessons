---
title:  Tambah Penemu
date:   05/05/2023
---

Tu jalai ti jampat sereta mudah kena meretika nubuatan 70-minggu dalam Daniel 9:24–27.

Keterubah, 70 minggu (Dan. 9:24).

Udah nya, tujuh minggu enggau 62 minggu, tauka 69 minggu (Dan. 9:25) ari timpuh 70 minggu.

Udah nya, bisi minggu ti penudi, iya nya minggu ti ketujuh puluh (Dan. 9:27).

Lalu, ke penudi, minggu ti penudi—“ba tengan minggu nya” (Dan. 9:27)—ti dibagi ngagai dua bagi timpuh tiga taun setengah sebagi. 

Nya meh iya. Tujuh puluh minggu, iya nya enam puluh sembilan minggu tambah seminggu. Lalu iya ke seminggu nya dibagi dua. Engkah aja taun 457. B.C, ba pun iya, lalu enggau kira-kira ke mudah aja, kitai datai ngagai taun 1844 ba garis timpuh nya. 

Pia mega, lebuh ngenang 2,300 hari nya, Daniel 8 nadai madah kemaya iya berengkah. “Ngagai dua ribu tiga ratus hari; nya baru rumah sembiang nya deka dituchi” (Dan. 8:14). Ngagai dua ribu tiga ratus hari--berengkah ari kemaya?  Nama kebuah enda berengkah ari maya Daniel meda genera nya deh, iya nya ba taun ti “ketiga Belsasar udah nyadi raja” (Dan. 8:1)?  

Enggai nyadi baka nya. Genera dalam Daniel 8 nadai nyengkaum Babilon. Iya berengkah enggau event ke nyadi udah lepas nya, iya nya, Media-Persia, Greece, Rome, lalu nyentuk ngagai “pengujung.” Nama kebuah ngeletak haribulan/taun ungkup event nuchi rumah sembiang nya, ke bisi disebut dalam genera nya, berengkah ari event, Babilon, ke nadai disengkaum dia? Timpuh kena ngepunka kemunchak genera nya patut datai ari dalam genera nya empu, iya ti berengkah enggau Media Persia lalu nyengkar ngagai timpuh “pengujung.” Tu timpuh ti panjai nyau betaun-taun.   

Taun ni alai iya berengkah? Daniel 8 nadai madah ngagai kitai. Tang Daniel 9 madahka kitai. 

**Tanya ti Deka Dipejuraika**: 

`Dalam kelas, berandauka kaul ti rapat entara injil enggau pengakim nya baka ti dipeda dalam dua bagi nubuatan tu, iya ke bendar iya, siti nubuatan. Nama kebuah kaul entara seduai nya nyadi berita manah amat ka kitai? Baka ni ku kaul tu nyaup muai penakut ati mayuh orang lebuh berundingka idea pasal bechara tauka pengakim nya?`

`Perundingka dalam agi senentang pemendar, ti disebut dalam Daniel 9:26, ti madahka Mesias deka dibunuh, tang “ukai ungkup Iya Empu” (NKJV). Nama ti dikejakuka ditu? Ungkup sapa Iya dibunuh, lalu nama kebuah?`

`Bacha baru Adat Lewi 16:16 enggau Adat Lewi 23:26–29. Kerandauka kebuah rumah sembiang nya dituchi (Adat Lewi 16:16) lalu baka ni ulah tauka utai ti patut dikereja sida nembiak Tuhan lebuh utai tu nyadi (Adat Lewi 23:26–29). Nama kaul entara utai ti nyadi ditu, enggau reti utai tu sepatut iya ngagai kitai diatu?`