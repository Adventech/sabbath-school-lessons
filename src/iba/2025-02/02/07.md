---
title:  Tambah Penemu
date:   11/04/2025
---

Bacha Ellen G. White, “The Revelation,” pp. 578–581 in The Acts of the Apostles.

Mayuh jalai pengarap dunya tu semina bejaku pasal penemu [idea] aja; tang bebida amat ari nya, penemu [idea] dalam pengarap Kristen endang bediri teguh dalam pekara ke udah nyadi dalam sejarah. Bup Kudus nya endang cherita pasal pengawa Allah Taala ba mensia dalam sejarah, lalu dalam kitai mansik tauka belajar pasal pengawa Tuhan dalam beribu taun sejarah mensia nya, kitai ulih nemu mayuh utai pasal perangai Allah Taala ti enda berubah nya.

Tang, kekadang, bisi ga orang Kristen komplen madahka diri nyau leju [boring] ninga utai ti sama aja. Kekadang, lebuh berita nubuatan ti dikemeranka kitai nya diajar ba mua orang mayuh, kitai ngumbai diri udah suah ninga nya lalu nadai bisi utai baru ulih dipelajarka kitai ari nya agi.

Taja pen mesej [berita] ti ditusi kitai nya enda berubah tang kosisten aja, ukai ga reti nya iya simple aja tauka nadai mencabar agi. Utai ke bendar nya tekalih ari nya: lebuh kitai belajarka informasi ti diberi Allah Taala ngagai runding kitai, dia nuan deka meda diri nadai nemu datai ba pengujung tauka penembu penemu pasal subjek nya.

Ellen G. White madahka siti ari kebuah bup Pemandang nya ditulis, iya nya ngambika ngelatika gerija Kristen dalam berita iya ti penuh sejarah ungkup semua masa. “Sekeda pengereja pengawa ke agi biak [maya nya kelia]. . . nyau leju ninga pemendar nya disebut beulang-kali. Dalam pengeran ati sida dekaka utai baru ti ngenyitka ati sida nguji nambahka fasa baru ngagai batang ajar [doktrin].”—The Acts of the Apostles, p. 580. Nyadi bup nya, ukai semuti bup pasal utai dudi hari; iya mega bup pasal utai ke udah nyadi dulu suba, ti ngembuan tuju ngentapka kitai dalam pengarap ti bersejarah kitai ngambika kitai enda ulih ditesatka orang ti deka nengkebang penemu baru.

**Tanya Ti Deka Dipejuraika:**

`Bup Kudus nadai kala gagal meri informasi baru enggau pemereti ke baru. Baka ni ku kitai nentuka pengeran ati kitai ti deka belajarka utai baru selalu setimbang enggau pemesai guna kitai nentuka diri bediri teguh ba pemendar-pemendar ke udah diberi ngagai kitai ari terubah kelia?`

`Baka ni ku gerija patut respons ngagai chara baru kena nerangka reti nubuatan? Taja pen kitai nemu selalu bisi utai mayuh agi ti ulih dipelajarka kitai, baka ni ku kitai deka nemu sekalika penerang ke baru nya amat utai ti beguna tauka semina utai ti ngasuh chapuh enda lama, tauka ajar ti salah sekali?`

`Lebuh Perang Dunya ti Kedua kelia, bisi siku sedadu tasik bakal lalu semak deka mati. Iya ngangau ngagai medik ke ngubat iya, ku iya, “Aku tu nadai apai indai, nadai kaban-belayan. Lebuh aku mati, sapa ti deka ingatka aku?” Ku medik nya nyaut, “Aku deka ingatka nuan belama iya.” Taja pen jaku medik nya ‘ikhlas,’ lambat-laun iya pen mati mega, lalu pengingat iya ke sedadu ke nadai kaban-belayan nya pen deka lesap. Baka ni ku jerita tu ulih nyaup kitai sedarka pengelebu enggau penadai reti pengidup kitai tu, enti ba pengujung iya, pemati ke empu jaku ti penudi?`