---
title:  Bepelasarka Pemungkal
date:   05/04/2025
---

### Bacha ka Pelajar Minggu Tu

Isa. 40:7, 8; P’kal. 22:1–13; John 3:16; P’dang. 5:5–10; 1 Kor. 15:15–19; P’dang. 12:1–9.

> <p>Ayat Dikingat</p>
> “Hari siti John tepedaka Jesus mansang ngagai iya, lalu ku John bejaku, ‘Peda kita, nyin Anak Domba Allah Taala, ke muai dosa dunya!’” (John 1:29, NKJV).

Siti ari batang penanggul dalam chara dunya moden nerangka reti nubuatan Bup Kudus, baka bup Pemandang tu, iya nya sida enda ingatka urat asal kelia penatai bup Pemandang. Penulis nganggap diri nemu Penyanggup Lama lalu bekenaka konsep ti patut ditemu bala orang ti mendingka iya. Lebuh begigaka ayat-ayat dalam seluruh Bup Kudus ti nyau deka sama enggau ayat ti dipelajarka nuan dalam bup Pemandang nya utai ti beguna, anang lupa bisi mayuh ayat-ayat ti ulih nyaup kitai meretika bup nya lebih manah agi ari ayat bukai. Tu lebih agi amat senentang bup Pemungkal, ti ngayanka baka ni dunya kitai tu udah nyadi kachau-bilau laban dosa. Nyau deka semua batang konsep ti disebut dalam bup Pemandang bisi ayan dalam bab keterubah dalam Bup Kudus.

Minggu tu, kitai deka belajarka beberapa iti konsep besai ti nyadika puak bup Pemandang. Bisi mayuh konsep nya, nya alai kitai deka milih beberapa iti aja kena kitai mandangka poin ti pemadu beguna, iya nya ari kitai ti meretika pelasar lama ke alai Pemandang bediri, kitai deka ulih meda mayuh lebas dalam ayat nya, niap iti nya ulih meri pelajar ti penting senentang gaya pengidup mensia, senentang Allah Taala, enggau konflik ti benung nyadi di seluruh universe tu, enggau di dalam pengidup kitai, mega.

_*Pelajarka pelajar minggu tu kena nyediaka Sabat, April 12._