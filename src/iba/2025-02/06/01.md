---
title:  Nemu Pasal Piring Genselan
date:   03/05/2025
---

### Bacha ka Pelajar Minggu Tu

Isa. 1:2–15, Heb. 10:3–10, P’sut. 12:1–11, 1 Kor. 5:7, Hag. 2:7–9, Isa. 6:1–5, P’dang. 4:7–11.

> <p>Ayat Dikingat</p>
> “Sida bepantun ngena lagu ti baru, ku sida: ‘Nuan endang patut ngambi gulung surat lalu muka chop tambit nya, laban Nuan udah dibunuh, lalu ulih darah Nuan, Nuan udah meli ke Allah Taala mensia ari semua raban bansa, jaku, menua enggau bansa,” (Pemandang 5:9, NKJV).

Lebuh Jesus datai ngagai iya, John Pemaptisa madah: “Peda kita, nyin Anak Domba Allah Taala, ke muai dosa dunya” (John 1:29, NKJV). Tu terang nunjuk ngagai piring jelu ti nyadika genselan, ti semua nunjuk ngagai pemati Kristus ti nyadika ganti kitai mensia.

Kitai enda ulih ngelaungka tema pasal piring jelu dalam Bup Kudus; laban iya baka ubung mirah ti nusuk seluruh Bup Kudus nya lalu bisi peranan besai dalam jerita Pemandang, ke alai John udah dibai tama ngagai bilik diraja Allah Taala (Pemandang 4 enggau 5). Jesus ke bisi pegari dalam senario ti penting tu, dipeda baka anak domba ke udah dibunuh (P’dang. 5:6), nyadika kunchi ti penting kena meretika seluruh episod nubuatan tu.

Minggu tu kitai deka meda sekeda tema pasal piring ti deka nyaup kitai meretika agi pasal Jesus, anak domba ti udah dibunuh, ti nyadi pelakon utama dalam senario bilik diraja tu. Iya diterima sebagai siku ke patut, nadai orang bukai patut, lalu pematut Iya ti unik nya bejaku mayuh pasal utai ti udah dikereja Tuhan nengah sistem piring genselan. Tu mandangka Iya sebagai Allah Taala ti ngembuan pengerindu ti nadai nemu abis, ti udah nyadika piring ti pemadu besai, lalu utai ti udah dikereja Iya tu deka meruan ngalitka ati semua utai idup di langit enggau dunya tu selama belama iya.

_*Pelajarka pelajar minggu tu kena nyediaka Sabat, May 10._