---
title:  Darah Chapi enggau Kambin
date:   05/05/2025
---

Bisi sekeda orang mantah konsep pasal piring genselan nya, laban pengawa nya kelalu kasar, jai, lalu enda adil, ku sida. Tang, nya meh poin iya ke bendar. Pemati Kristus nya kasar, jai, sereta enda adil—orang ke enda salah mati ungkup orang ke salah. Tang, nya aja meh jalai kena mutarka penanggul dosa. Lalu pemati Kristus nya meh ti ditunjukka pengawa ti bebunuhka jelu nyadika piring-pengawa ti kasar, ti jai, ti enda adil nya.

`Bacha Hebrews 10:3–10. Nama ti diajar ayat tu ngagai kitai pasal piring ti dienjuk sida nembiak Tuhan dalam Penyanggup Lama? Enti piring nya, ke bendar iya, enda ulih nyelamatka orang ke bedosa, nama kebuah ngenjuk iya deh?`

Anak domba enggau bala jelu bukai ti nyadika piring nya semina lambang ti nunjuk ke mua ngagai Anak Domba Allah Taala ti deka nyadika piring kena ngampun dosa mensia. Nya kena nunjukka pengarap, laban iya meri orang ke bedosa nya jalai ti nyata kena mandangka pengarap diri dalam pengawa ti dikereja Messiah ti deka datai. Kitai suah ngumbai simbol tu ‘types’[sempama], lalu dikamatka ‘antitype’ [utai disempamaka nya], tauka utai tauka event ti diayuka nya nyadi. Sekeda orang ngumbai piring nya baka “nubuatan ti mit” senentang pemati Jesus datas regang.

Upacara [ritual] ti dikereja lebuh miring nya kira baka kitai meli tiket bas tauka tiket bilun. Lebuh nuan meli tiket nya, nuan bedau tikala nya bejalai. Nuan diberi tiket tauka ‘boarding pas’: nya meh simbol tauka semaya pejalai ti deka diambi nuan, tang tiket nya enda mai nuan ngagai menua ti dituju nuan. Lebuh nuan udah tama bas tauka bilun, lalu pejalai nuan berengkah, nya baru nuan bulih utai ti udah dibeli nuan tadi: lalu tiket keretas nya pen nadai diguna agi udah nya.

Baka nya meh bala jelu ti nyadika piring nya. Iya bisi peranan ti beguna maya nya, tang lebuh piring ke bendar udah digaga, sida nadai agi guna—tu realiti ti dinyataka lebuh tabir ba entara Bilik Kudus enggau Bilik ti Pemadu Kudus dalam Kaaba dunya charik belah dua lebuh Jesus mutuska seput Iya datas regang. “Kain dalam Rumah Sembiang lalu charik belah dua ari atas ke baruh” (Mark 15:38, NKJV). Seluruh sistem piring nya, nyengkaum rumah sembiang nya empu, semua nunjuk ngagai pemati Jesus datas regang. Lebuh Jesus udah ngamatka semaya Iya datas regang nya, lalu angkat menang ngalahka pemati, semua simbol nya pen enda diguna agi.

`Uji nuan berundingka berapa jai dosa nya neh, nyentukka semina pemati Jesus, ti Jaku Allah Taala ti idup nya aja (peda John 1:1–3, 14), ulih muai iya. Nama ti patut dipelajarka kitai ari tu senentang sikap kitai ti patut ngagai dosa?`