---
title:  Nyembah Engkeramba Nya, Baru
date:   17/06/2025
---

Sida ke belajarka Bup Kudus endang udah lama meda kaul entara Daniel 3 enggau utai ti diajar Pemandang pasal pekara ti nyadi ba timpuh pengujung dunya. Lalu enggau kebuah ke manah mega, laban Daniel 3—ke bisi perintah [command], ke disempulang ukum mati, ngambika “nyembah engkeramba nya” (Dan. 3:15)—nyereminka utai ti diajar Pemandang senentang perintah, ti disempulang ukum mati, ngambika nyembah siti agi engkeramba ke bukai. “Iya dikemendarka ngesuhka seput ke dalam anak patung jelu nya, ngambika anak patung nya nemu bejaku enggau munuh semua orang ke enggai nyembah anak patung jelu nya” (P’dang. 13:15, NKJV).

`Bacha Pemandang 13:11–17; Pemandang 14:9, 11, 12; Pemandang 16:2; Pemandang 19:20; enggau Pemandang 20:4. Nama bida ti dipeda ditu ti nyabung jaku perintah [command] Allah Taala ngelaban jaku perintah mensia?`

Sida nembiak Allah Taala diasuh nyembah “Iya ti udah ngaga serega, tanah, tasik enggau mata ai!” iya nya, Penengkebang, lalu ukai nyembah jelu nya enggau anak patung iya. Sida tiga iku nembiak Hebrew nya, betapi enggau jaku emba ti sama, enggai nyembah utai bukai tang semina Allah Taala Penengkebang ti sama. Nya alai, taja pen keadaan enda sama entara utai ti nyadi ba emperan Dura, enggau jaku command ngasuh nyembah engkeramba nya, lalu ukai Penengkebang, enggau utai ti deka nyadi di serata dunya lebuh command diberi ngambika nyembah anak patung jelu nya lalu ukai Penengkebang—prinsip iya tetap sama.

`Bacha Rome 1:18–25. (Peratika kaul entara Rome 1:18 enggau Pemandang 14:9, 10 pasal “pengeringat Allah Taala.”) Enti baka nya, baka ni isu senentang nyembah anak patung jelu nya nunjukka prinsip ti sama senentang sapa ti disembah tauka diberi kitai penaluk?`

Nyembah ukai semesti iya kitai meremi sereta nunu menyan, taja pen iya tau dikereja baka nya. Kitai nyembah nama-nama aja utai ti lumur satu dalam ati kitai. Lebuh nuan ngira sapa Allah Taala nya, Penengkebang kitai enggau—lepas utai ti udah dikereja Iya ka kitai dalam Jesus—Penebus kita, mega, endang patut meh Iya siku aja ti patut disembah kitai. Semua utai bukai nya dikumbai nyembah engkeramba. Engka tu ulih nyaup nerangka reti jaku Jesus ti keras ditu: “Orang ke enda setanah enggau Aku, ngelaban Aku, lalu orang ke enda enggau Aku ngempuru, mambar” (Matt. 12:30, NKJV). Pekara [event] ti deka nyadi penudi ila semina mandangka pemendar tu enggau chara ti dramatik.