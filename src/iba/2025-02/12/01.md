---
title:  Penulu
date:   14/06/2025
---

### Bacha ka Pelajar Minggu Tu

Dan. 2:31–45; Dan. 3:1–12, 17, 18; P’dang. 13:11–17; Rom. 1:18–25; Kereja Rasul 12:1–17; Matt. 12:9–14.

> <p>Ayat Dikingat</p>
> “Laban Allah Taala ukai meri kitai roh penakut, tang roh kuasa, roh pengerindu enggau roh disiplin diri empu” (2 Timoti 1:7, NKJV).

Minggu tu kitai deka meda dua iti agi jerita Bup Kudus ke ngayuka enggau silik utai ti deka nyadi ba hari penudi.

Keterubah, kitai deka ngenang jerita Sadrak, Misak, enggau Abednego, ke nyata amat nyayuka isu-isu ti dipandangka dalam Pemandang 13. Udah nya kitai deka muka ngagai Penyanggup Baru, ke endur kitai meda pengalaman orang Kristen keterubah kelia mega ulih nyaup kitai nemu utai ti deka nyadi ari diatu nyentuk ngagai penatai Jesus baru.

Kedua-dua iti chunto tu mandangka pemerani ti luarbiasa lalu meri kitai kunchi kena tetemuka pengelantang runding lebuh betapi enggau keadaan ti pemadu pedis.

Beulang kali Jesus madah “Anang takut,” sereta “Nama kebuah nuan tusah runding?” Utai ti penting dikingatka kitai iya nya fokus nubuatan nya meh Kristus, lalu, ketegal nya, kitai mesti ulih tetemuka jaku lalau ti sama dalam semua senario ti dipadahka deka nyadi ba timpuh pengujung dunya tu. “Anang tusah ati,” ku Jesus ngelalau bala murid Iya, “arapka Allah Taala, lalu arap mega ke Aku’” (John 14:1, NKJV).

Reti nya, ya, utai ti deka nyadi ba timpuh pengujung dunya tu sigi deka pedis sereta tusah ungkup orang ti deka terus taluk ngagai Allah Taala. Tang, pengujung iya, kitai patut meda pekara-pekara nya enggau penuh pengadang, lalu ukai enggau ati takut.

_*Pelajarka pelajar minggu tu kena nyediaka Sabat, June 21._