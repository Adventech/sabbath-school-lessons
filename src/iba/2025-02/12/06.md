---
title:  Tanda Jelu Nya
date:   19/06/2025
---

Lebuh betaun-taun udah ngelebus mansa, lalu pekara ti dipadahka deka nyadi ba hari penudi, baka ukum pemati ka orang ke enggai nerima tanda jelu nya, lalu enda ga nyadi, dia deh sekeda orang nyau kakang ati, tauka nyau enda arapka penerang [interpretasi] ti diberi kitai pasal utai ti deka nyadi ba pengujung dunya nyengkaum baka ni hari Sabat enggau hari Minggu deka nyadi batang isu dalam konflik ti penudi nya.

Bup Pemandang sigi terang ngajar: sekalika kitai nyembah Allah Taala ti Penengkebang tauka nyembah jelu nya enggau anak patung iya. Lalu laban hari Sabat ba hari ti ketujuh nya meh pelasar tanda—berengkah ari Kebun Eden empu (peda P’kal. 2:1–3)—ti nunjukka Allah Taala sebagai Penengkebang, kitai enda patut tekenyit ati enti dalam isu pasal nyembah Penengkebang nya, hari Sabat meh nyadika puak iya. Pia mega, ukai ‘kebetulan’ aja kuasa ke sama ke ngambu diri udah nukar hari Sabat ari hari ti ketujuh, ti diletak dalam Bup Kudus ngagai hari Minggu, ti nadai dikemendarka dalam Bup Kudus. Nya alai, enggau bisi latarbelakang tu dalam runding kitai, idea pasal hari Sabat enggau hari Minggu ti deka nyadi batang isu dalam hal nyembah—sekali agi, nyembah Penengkebang (peda P’dang. 14:6, 7) tauka jelu nya—tau amat nyadi. Lalu, nambahka nya, kitai bisi dalam Penyanggup Baru siti penulu ngagai isu hari Sabat ba hari ti ketujuh besatup enggau adat ti digaga mensia.

`Bach ayat-ayat tu: (Matt. 12:9–14, John 5:1–16). Nama isu ti ngasuh sida tuai pengarap deka munuh Jesus?`

Dalam Matthew 12, sapengudah Jesus ngeraika lelaki ke mati jari sepiak lebuh hari Sabat (Matt. 12:9–13), baka ni ku respons ari sida tuai pengarap? “Tang orang Parisi pansut lalu baum ngiga jalai munuh Jesus” (Matt. 12:14, NIV). Pemati ketegal hari Sabat ba hari ti ketujuh? Dalam John 5:1–16, sapengudah kereja ajih ngeraika orang lebuh hari Sabat, bala tuai pengarap “belabuh ngenusahka Jesus, [lalu ngiga jalai munuh Iya] laban Iya ngereja utai nya lebuh hari Sabat” (John 5:16, NKJV).

Dibunuh laban adat tradisi mensia (nadai jaku Bup Kudus nagang ngeraika orang lebuh hari Sabat, sama baka nadai dalam Bup Kudus madahka hari Minggu udah nukar hari Sabat) ti ngelaban hari Sabat ba hari ti ketujuh? Taja pen isu spesifik ba Jesus ditu enda sama enggau isu ba timpuh pengujung, tang iya chukup semak: iya nya, adat mensia ngelaban adat Allah Taala, lalu dalam kedua-dua nya, adat ti dipelabanka nya bepuakka hari Sabat Bup Kudus.

`Mati ketegal siti ari pesan [command] Allah Taala pia? Kati ulih kitai ngena chara “rasionalisai” nyelamatka diri ari penusah tu?`