---
title:  Nyembah Engkeramba Nya
date:   16/06/2025
---

Taja pen terubah iya, Nebukednesar, berasai tetegu amat ati ke utai ti udah dikereja Daniel, lalu meri puji sereta basa besai ngagai Daniel enggau ngagai Allah Taala iya, (peda Daniel 2, lebih agi ayat 46–48), tang nya enda lama aja.

`Bacha Daniel 3:1–12. Nama reti ti besai dalam fakta engkeramba nya digaga semua ari emas magang lalu raja merintah semua orang nyembah iya?`

Raja nya mandangka diri kieh ngelaban [mesej]pesan Allah Taala ari ti ngaga engkeramba ari emas semua. Nama mesej iya? Babilon enda deka alah, lalu Nebukednesar deka nyadi raja belama iya. Lalu barang sapa orang berani deka ngelaban penemu nya deka diukum bunuh. Tu nyadi pengingat ti kuat ngagai kitai ti nunjukka pengingin mensia ti deka ngeninggika diri deka mudah amat ngemutaka mata kitai ngagai pemendar pasal baka ni laya besai nya deka nyadi sampai abis.

Ari sekeda segi, Nebukadnesar mandangka perangai Lucifer: bisi niat ati tinggi, ngerunding diri penting, sereta sumbung nyentukka iya berani ngelaban otoriti Allah Taala enggau chara ti tebuka. Tang, ari segi ke bukai, bisi ga bida ti nyata: pengujung iya Nebukadnesar nerima pengarap ka Allah Taala ke bendar, lalu besai amat peluang kitai ila betemu enggau iya dalam perintah Allah Taala ti terubah iya bendar amat iya ngelaban iya.

`Bacha Daniel 3:17, 18, jaku sida tiga nembiak Hebrew ngelaban raja. Nama ti diajar tu ngagai kitai senentang pengarap enggau nama ti dipinta iya ari kitai kekadang?`

Perundingka berapa mudah sida tiga lelaki nya ulih nyelamatka diri ari situasi ti pemadu bahaya nya. Kati enda ka sida kelalu ‘fanatik’ sampai sanggup ditunu ketegal enggai meremi ngagai engkeramba nya? Kati enggai nyadi sida ngaga diri baka ti meremi deka nanchang tali kasut, kini, tang dalam ati besampi ngagai Allah Taala sida? Kati ‘berbaloi’ ka utai ti ditapi sida nya? Nyata sekali, sida ngasaika nya amat berbaloi, taja pen jaku sida nunjukka sida enda pasti sida deka telepas enggau pengidup sida.

`Baka ni ku kitai deka nyeliahka diri ari ngaga ‘rasionalisasi’ ke mudah ke meri kitai peluang berkompromika pengarap kitai? Nama ti dipadahka ayat tu ke bejaku pasal penguji ti sebaka: “Barang sapa tau dikarapka ngemataka utai ti mimit, tau mega dikarapka ngemataka mayuh utai, lalu orang ke enda tau dikarapka ngemataka pekara ti mit, enda mega tau dikarapka ngemataka pekara ti besai” (Luke 16:10, NKJV)?`