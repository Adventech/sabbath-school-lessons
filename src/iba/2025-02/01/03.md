---
title:  Allah Taala Dekaka Kitai Mereti Pasal Iya
date:   31/03/2025
---

Nadai utai ngenusah nya lebuh kitai deka berkomunikasi enggau orang, baka ba klinik kini tauka farmasi kini, di menua orang ke alai nuan enda nemu jaku orang di menua nya, enda iya? Nuan nemu utai ti patut disebut nuan, tang nuan enda chukup leka jaku kena nyebut iya.

Enggau Allah Taala, lain agi ga penanggul timbul. “Baka langit ti tinggi ari atas tanah,” ku Iya, “baka nya meh jalai enggau runding Aku tinggi agi ari jalai enggau runding kita” (Isa. 55:9, NKJV). Penanggul ditu, ukai laban Allah Taala nadai chukup jaku kena bejaku enggau kitai; penanggul iya kitai ke nadai chukup jaku tauka pengulih intelektual kena meretika jaku Tuhan enggau penuh.

**Nama ku ayat-ayat dibaruh tu pasal penemu tauka runding Allah Taala enti dibandingka enggau enggi kitai?**

`Mas. 139:1–6`

`Mas. 147:5`

`Rom. 11:33`

`1 John 3:20`

Iya ke bendar, kitai sigi enda ulih meretika jalai runding Allah Taala laban Iya nemu semua utai lalu penemu iya nadai nemu abis. Anang ke nya, indah pasal utai ti udah digaga Iya pen kitai semina ulih11.5

meretika mimit aja; baka ni ku kitai deka meretika enggau sepenuh iya pasal Iya ti Pengaga semua nya? Kitai enda ulih.

Taja pen kitai enda ulih meretika semua utai, kitai ulih meretika utai ti beguna kena nyelamatka kitai. (Peda 2 Tim. 3:14, 15.) Lebuh bala rasul nerangka pasal injil ngagai orang ke mendingka sida, sida suah nunjuk ngagai nubuatan ti udah dikamatka, lalu ari nya sida nunjukka siti ari batang tuju nubuatan iya nya kena nyempamaka pelan keselamatan. Iya ke bendar, ba pengujung iya, nubuatan Bup Kudus enda tau enda, ngena nama aja chara, mai kitai ngagai Jesus sereta ngagai semaya keselamatan ti deka diberi Iya ngagai semua mensia.

Udah nya, Tuhan Jesus, ti udah ngaga semua utai (peda Kol. 1:16; John 1:1–3), nurun ke dunya tu lalu meri diriempu nyadika piring datas regang kena ngampun dosa genap iku mensia, nyengkaum mensia ke pemadu jai pen. Nya nunjukka berapa balat Allah Taala rinduka semua kitai. Udah Iya ngereja semua nya ungkup kitai, udah tentu Tuhan dekaka kitai semua, nyengkaum mensia ti pemadu jai, nemu nama ti deka diberi Iya dalam Jesus. Lalu nubuatan ulih ngereja nya.

`Taja pen, mayuh amat utai ti enda kitai nemu, nama kebuah penting amat kitai diatu fokus ba utai ti ditemu kitai lalu ngereja nitihka utai ti ditemu kitai nya—enti dibandingka enggau kelalu kiruhka tauka masau timpuh kitai berundingka utai ti enda ditemu kitai?`