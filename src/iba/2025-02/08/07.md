---
title:  Tambah Penemu
date:   23/05/2025
---

“Masmur David tu mansa semua macham pengalaman, berengkah ari lubuk ati ti ngasai salah sereta ngutuk diri ngagai pengarap ti entuchung tinggi enggau randau ti pemadu manah enggau Allah Taala. Rekod pengidup iya madahka dosa semina ulih mai pemalu enggau penusah, tang pengerindu enggau pengasih Allah Taala ulih nyapai tempat ti pemadu dalam, lalu pengarap deka ngangkatka orang ti amat nesal ngambika iya tau bekunsi nyadi anak angkat Allah Taala. Ari semua penetap ti bisi ditemu dalam jaku Iya, tu meh jaku saksi ti pemadu terang ti nunjukka penaluk, keadilan, enggau pengasih dalam sempekat Allah Taala.

“Aku udah besemaya enggau nembiak Aku . . . Pengering Aku deka seruran enggau iya. Kuasa Aku deka ngasuh iya kering. . . . Aku deka rinduka iya sereta tetap ati ngagai iya. Aku deka ngasuh iya seruran menang. Aku deka ngerembaika perintah iya kenyau ari Tasik Tengah nyentuk ngagai Sungai Eupratis. Iya deka nyebut ngagai aku, ‘Nuan Apai enggau Allah Taala aku. Nuan Penyaga enggau Juruselamat aku.’ Aku deka ngaga iya nyadi anak tuai Aku, ke bekuasa agi ari semua raja. Aku deka seruran ngamatka semaya Aku enggau iya, lalu sempekat Aku enggau iya deka meruan belama iya.” Masmur 89:3–28.”—Ellen G. White, Patriarchs and Prophets, pp. 754, 755.

**Tanya Ti Deka Dipejuraika:**

`Kitai mensia udah balat enda mujur nitihka leka sempekat kitai enggau Allah Taala. David, ke dikumbai “siku orang ti dikedekaka Allah Taala” taja pen iya udah ngaga beberapa penyalah besai, tang iya agi dikena Tuhan enggau jalai ti besai bejaku pasal atur Tuhan kena nyelamatka mensia. Baka ni reti David tu ngayuka Jesus, iya ke mujur ngasika leka sempekat nya ngarika kitai? Lalu nama kebuah utai ti udah dikereja Jesus ngarika kitai nya aja meh pengadang kitai?`

`Nama ayat-ayat dalam Masmur ke ditemu nuan ulih nyaup nuan tauka bisi reti ba nuan ari segi iya nyereminka pengalaman ti udah diasaika nuan empu?`

`Nama kebuah Masmur suah amat bejaku pasal Kaaba nya? Nama ke ulih dipelajarka kitai ari pengerindu David ka Kaaba nya? Baka ni ku nya ulih nyaup kitai menghargai utai ti dikemisi kitai dalam Jesus, sebagai imam Besai kitai di serega, “ke duduk muak ari kanan Allah Taala, ke deka bejaku ngarika kitai” (Rom. 8:34, NKJV)? Nama kebuah kitai, sebagai orang ke udah ditebus, begunaka Jesus ngarika kitai di serega?`

`Beduduk ari jaku Ellen G. White ti ditulis diatas, nama pengalaman nuan empu senentang baka ni Allah Taala udah “ngangkatka orang ti amat nesal ngambika iya tau bekunsi nyadi anak angkat Allah Taala” udah bekau “pemalu enggau penusah” ketegal dosa?`