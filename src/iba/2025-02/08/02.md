---
title:  Imam Besai Kitai
date:   18/05/2025
---

Lebuh Moses nguluka pengawa nirika langkau sembiang, iya enda disagi ngena sebarang design ti kedeka iya. Allah Taala udah meri iya pelan rumah ti patut dititihka Iya. “Kita enda tau enda ngaga utai nya enggau bejimat nitihka pelan ti udah ditunjukka Aku ngagai nuan ba bukit nya” (P’sut. 25:40, NKJV). Kitai meda dalam bup Hebrew, pelan ti deka dikena nya endang nitihka rumah sembiang ti bisi di serega.

`Bacha Hebrews 9:11–15, pasal Kristus ti nyadi Imam Besai kitai dalam kaaba serega. Nama ti diajar tu ngagai kitai pasal utai ti dikereja iya ungkup kitai diatu?`

Kaaba dunya ngayuka Jesus enggau silik amat, berengkah ari imam enggau piring, ngagai perengka enggau design ke bukai dalam Kaaba nya. Semua nya bejaku pasal Jesus.

Bup Pemandang, endang kaya enggau gambar-gambar Kaaba. Kitai meda penuduk lampu dalam Kaaba ba bagi ti keterubah dalam Pemandang, Peti Janji disebut enggau nyemetak dalam bagi keempat, enggau mayuh utai bukai ti bekait enggau Kaaba. Enti kitai enda paham pasal Kaaba dalam Penyanggup Lama, enda ulih kitai nangkap reti utai ti disebut John ti bejaku pasal utai ti dipeda iya dalam genera nya. Ku Paul, pengalaman sida Israel nya nyadi ba sida ngambika nyadika chunto ke kitai, lalu utai nya dituliska kena ngajar kitai, laban pengujung dunya udah datai ba kitai” (1 Kor. 10:11, NKJV).

Mayuh utai ulih dipelajarka kitai ari mansik enggau silik pasal Kaaba nya. Dalam bup Masmur, kitai meda siti komponen ti penting kena meretika sekeda pekara nya: baka ni sida nembiak Tuhan bisi kaul diriempu ngagai Kaaba nya. Kitai meda mimit baka ni David bekaul enggau Kaaba enggau servis ti dikereja dalam iya, lalu kitai meda respons ari ati sida nembiak Tuhan ngagai utai ti deka dikereja Messiah nya ungkup sida. Ukai semina bentuk iya aja ke nyaup kitai meda Jesus; kitai mega ulih nyelidik pengalaman peribadi sida ke paham pasal utai ti diajar Tuhan ngagai kitai nengah Kaaba nya lalu ari nya ngambi pelajar ungkup diriempu kitai dalam pengalaman kitai empu enggau Tuhan.

`Bacha Masmur 122. Taja pen kitai enda ulih secara literal datai ngagai “rumah Tuhan” [Kaaba] (laban iya nadai agi dia, lalu enti sema pen siti digaga baru ba tempat ti sama, iya deka nadai bisi reti agi), nama elemen ke bisi dalam Masmur tu ke ulih meransang kitai pasal utai ti udah dikereja Kristus unngkup kitai? Peratika tema pasal pemaik, keselamatan, puji, enggau pengakim.`