---
title:  "Dalam Masmur: Bagi 1"
date:   17/05/2025
---

### Bacha ka Pelajar Minggu Tu

Heb. 9:11–15, Masmur 122, Masmur 15, Masmur 24, P’sut. 33:18–23, Masmur 5, Masmur 51:7–15.

> <p>Ayat Dikingat</p>
> “Udah nya aku malik, lalu tepedaka Anak Domba bediri ba Bukit Sion. Lalu sama bediri enggau Iya mega 144,000 iku orang ke bisi nama Anak Domba enggau nama Apai Iya ditulis ba kening sida” (Pemandang 14:1, NKJV).

Kitai orang Seventh-day Adventists, sigi biasa ngiga simbol ari Pemandang dalam jerita-jerita Penyanggup Lama ngambika nyaup kitai meretika simbol-simbol nya. Jerita-jerita nya, taja jauh ari tempat ti siti aja ti manah endur bulih iya, tang iya ditemu dalam seluruh Penyanggup Lama.

Siti tempat ti lebih agi kaya enggau informasi nya meh bup Masmur, siti koleksi pantun kudus ti bejaku pasal pengalaman mensia sereta interaksi sida enggau Allah Taala—berengkah ari penusah ati sida pasal dosa enggau pemerinsa, ngagai pengaga ati ti diasaika sida lebuh Allah Taala bisi enggau sida, lalu dalam jaku semaya ti beulang-ulang ti deka ngampun dosa lalu nyelamatka sida.

Enti dibacha enggau bejimat Masmur deka meri penerang ti deka ngasuh bup Pemandang nya idup, lebih agi Pemandang 14, ti bejaku pasal pengawa pengujung ti deka dikereja gerija Tuhan ti penudi di dunya tu. Nembiak Tuhan dalam gerija ti penudi tu udah diberi tugas ti sama udah diberi ngagai bansa Israel kelia, iya nya: kitai patut nyadi penampak ngagai semua bansa bukai, kangau pengasih ti penudi ngagai mensia ngambika nyembah sereta ngasika Allah Taala.

Sekeda jaku penerang ti bisi ditemu dalam bup lagu Allah Taala [Masmur] tu ulih meri kitai chara baru kena kitai meretika sereta menghargai peranan kitai dalam timpuh ti pengujung tu dalam sejarah dunya.

_*Pelajarka pelajar minggu tu kena nyediaka Sabat, May 24._