---
title:  Tambah Penemu
date:   16/05/2025
---

Bacha Ellen G. White, “The Controversy Ended,” pp. 669–671, 676–678, in The Great Controversy.

Sitan, ke dulu suba nyadi melikat cherub ti mungkur, nguji deka madamka pengarap orang senentang penuduk diraja Allah Taala. Allah Taala udah ngemendarka bala melikat ti udah labuh nya majakka pengawa sida ti ngelaban ngambika seluruh universe ulih meda pemalat penyai ti datai ari pengawa ti deka ngeninggika diri—lalu taja pen Sitan mujur nipu mensia ngambika setanah enggau iya beperang ngelaban Allah Taala, Kristus udah ngalahka iya datas regang, lalu enggau nya ngulihka tempat endur mensia diau ba tempat endur sida melikat ke udah labuh nya diau suba. Mensia ti bedosa, di dalam Kristus, ba mua orang mayuh, angkat ngelaban ambu Sitan. Senario ti penudi nya ila, deka lebih besai agi mandangka pemadas enggau pengerindu Allah Taala lebih ari iya ti udah bisi sebedau Lucifer labuh. Taja pen Allah Taala nadai kala merambu ngambika bisi penyai, ti nyadi siti tragedi ti mai empas ti meruan belama iya, lebuh semua nya udah nadai agi, pemadas enggau pengerindu Allah Taala deka dipandangka enggau chara ti nadai kala udah dipeda.

Kristus “merening ngagai sida ti udah ditebus nya, digaga baru dalam gambar Iya Empu, genap ati mandangka gamal Tuhan ti sempurna, genap mua mandangka gamal Raja sida. Dalam sida Iya meda asil ari pemerinsa ti udah ditanggung Iya, lalu ati Iya pen beresai puas. Lalu udah nya, ngena suara ti didinga semua orang ke bisi dia, sida ti lurus enggau sida ti bedosa, Iya madah, ‘Peda, tu meh sida ke udah dibeli ngena darah Aku! Ketegal sida tu Aku udah merinsa, ketegal sida tu Aku udah mati, ngambika sida ulih diau enggau Aku belama-lama iya.’ Lalu sida ti bengepan gari burak ti bediri ngelingi penuduk diraja nya pen berengkah belagu enggau nyawa ti inggar, ku sida: ‘Anak Domba ti udah dibunuh endang patut nerima kuasa, pengaya, penemu-dalam, enggau pengering, basa, mulia enggau puji!’ Pemandang 5:12.”—Ellen G. White, The Great Controversy, p. 671.

**Tanya Ti Deka Dipejuraika:**

`Uji nuan ngambar dalam ati diri nuan bediri ngadap Allah Taala enggau genap iti penimpang nuan, genap iti perangai nuan ti jai, genap iti ulah nuan ti jai, genap iti utai ti jai udah dikereja nuan, genap iti runding nuan ti jai, genap iti niat ati nuan ti jai, semua tebantai ba mua Allah Taala! Nama utai ti patut sereta adil dikereja Iya ngagai nuan? Enti baka nya, semina nama meh harapan nuan, neh? Nama kebuah kitai mesti bisi “pengelurus ti ari Allah Taala nya datai ulih pengarap ke Jesus Kristus, ngagai semua orang ke arap” (Rom. 3:22, NKJV) kena ngebap kitai diatu, enggau ba maya Iya ngakim ila, lebuh kitai nguna iya amat-amat? Disebut enggau jaku pandak, nama kebuah kitai begunaka injil nya?`

`John Pemaptisa, baka ke udah dipeda kitai, bejalaika peranan melikat seraph–nyadi lampu ti menyadi sereta bepanchar (peda John 5:35.) John meh ti dulu datai ari Jesus, ngerandang jalai ka Messiah ba penatai Iya ti keterubah. Baka ni ku raban nembiak Allah Taala ba hari penudi tu megai peranan ti sama nitihka nubuatan?`