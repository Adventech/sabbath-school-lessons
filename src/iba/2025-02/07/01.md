---
title:  Pelasar Ungkup NubuatanD
date:   10/05/2025
---

### Bacha ka Pelajar Minggu Tu

Isa. 6:6–8, P’kal. 3:21–24, Esek. 1:4–14, P’dang. 4:1–11, P’pau. 2:3–25, Isa. 14:12–14.

> <p>Ayat Dikingat</p>
> “Aku lalu ninga TUHAN bejaku, “Sapa orang ke patut dikirumka Aku? Sapa orang ke deka nyadi seruan kitai? Aku lalu nyaut, “Aku, TUHAN! Kirumka aku!” (Isaiah 6:8, NKJV).

Allah Taala bisi hak merintah semua universe tu berindik ari penuduk Iya ti nyadi Penengkebang ka semua utai (P’dang. 4:11) sereta mega berindik ari perangai Iya. Ari kitai ti ngelala perangai Allah Taala ti lurus kitai deka berengkah meretika baka ni enggau nama kebuah mensia ti bedosa nya jauh ari mulia Allah Taala (Rom. 3:23).

Minggu tu kitai deka mansik dalam ke agi genera pasal bilik diraja Tuhan lalu meda baka ni kaul mensia ngagai Allah Taala ti kudus enggau baka ni piring Kristus ngangkatka kitai lalu mai kitai semak ngagai penuduk diraja nya. Pelan Allah Taala sigi deka ngangkatka kitai pulai ngagai penuduk asal kitai, ukai semina siku-siku tang semua mensia, ngambika kitai ulih sekali agi mandangka mulia Iya ngagai semua utai bukai ti udah digaga Iya. Ari kitai ti mansik seluruh Bup Kudus, kitai deka tetemuka petunjuk ti penting ti deka nyaup kitai meretika sereta beregaka kangau kudus ti diberi Allah Taala ngagai kitai mensia ti bedosa ti udah diampun sereta ditebus tu.

Ba pengujung iya ila, pengawa mensia ti ngelaban Tuhan deka dipunaska belama iya. Lalu, lebih ari semua nya, perangai Allah Taala ti rindu, perangai Iya ti enda ngerunding Diri, tang meri Diri nyadika piring, deka perenching lebih terang agi enti dibandingka enggau pelan asal Iya ungkup mensia. Taja pen Allah Taala nadai merambuka mensia labuh ke dalam dosa, nengah regang nya, perangai Allah Taala ti penuh pengerindu nya endang udah dipandangka ngagai semua universe enggau jalai ti luarbiasa.

_*Pelajarka pelajar minggu tu kena nyediaka Sabat, May 17._