---
title:  Tu Aku, Kirumka Aku
date:   11/05/2025
---

Bisi sekali suba, siti gerija mutus deka ngaga baru baruh rumah gerija sida nyadi balai serbaguna ke baru. Siti ari utai ti terubah dipasang sida dia meh lampu baru, laban ku runding sida penampak deka ngasuh ruang balai nya manah agi dipeda. Tang lebuh lampu nya udah dipasang, ruang balai nya dipeda lebih jai agi, laban penampak ti terang nyau ngasuh semua utai ti enda manah dipeda magang.

Genera ke alai Isaiah meda penuduk diraja Allah Taala ngasuh iya sedarka pengurang diri. “Tulah meh aku tu! Nadai penyadi meh aku tu; laban mulut aku nyebut utai ti kamah, lalu aku diau enggau orang ke besebutka jaku ti kamah; tang taja pia, mata aku udah meda Raja, TUHAN ti Pemadu Bekuasa!” (Isa. 6:5, NKJV). Kitai pen ka ngasai baka nya meh enti kitai dibai tama ngadap mua Tuhan. Penampak chukup terang kena muai semua kedalih kitai. Ba mua Allah Taala, kitai deka ngasaika kitai nadai penyadi-nyadi. Pemadu tekenyit meh ati Isaiah maya tu.

`Bacha Isaiah 6:6–8. Isaiah nemu reti dosa nya kitai tu nadai penyadi-nyadi. Upah dosa nya meh pemati. Tang Allah Taala enda ngelengkaka kitai kediri nanggung upah dosa nya; enggau pengerindu ti besai Iya matak kitai semak ngagai Iya. Nama utai ti nyadi ari miting nya, lalu nama kebuah iya penting amat?`

Isaiah dituchi ari dosa iya lebuh siku melikat ngambi arang ari alta lalu negu mulut iya enggau nya. Tu kurang lebih alta menyan, ke endur sampi disebut imam, sereta ungkup sida nembiak Tuhan (peda P’dang. 8:3, 4). Dosa iya pen diampun, lalu diatu iya dikira patut bediri ngadap mua Allah Taala–tang lebih ari nya, iya mega dikomisyen nyadi pengari Allah Taala ngagai dunya.

Utai ti narit ati ditu, iya nya, leka jaku “seraphim” retinya, “iya ti api ti menyadi.” Peratika penerang ti diberi Jesus pasal pengawa John Pemaptisa dalam John 5:35—“John nya lampu ti menyadi lalu manchar, lalu kita gaga ati enda lama ngasaika penampak iya.” Taja pen, John empu nya orang ke bedosa ti begunaka pengasih enggau keselamatan ari Tuhan, pengawa iya nunjuk ngagai Siku aja ke ulih mai pengasih enggau keselamatan nya.

Jesus udah datai sebagai pengari ti sempurna ka mulia Apai—lalu Allah Taala udah ngirumka nabi, ti bedosa, ti ngereja pengawa ti sebaka enggau siku ari melikat seraphim ari serega.

`Semina lebuh Isaiah nemu dosa iya udah dituchi, baru iya nyaut, Tu aku, kirumka aku. Baka ni ku siku-siku kitai, ke udah dituchi dosa kitai ngena darah Jesus, nyaut baka Isaiah nyaut ditu?`