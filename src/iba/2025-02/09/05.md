---
title:  Wain Enggau Darah
date:   28/05/2025
---

`Bacha Masmur 75. Bacha mega Matthew 26:26–29 enggau Pemandang 14:9–12. Nama ti dipadahka Masmur tu pasal sekeda isu ti deka dipecharaka lebuh Tuhan ngakim ila, lalu baka ni ayat-ayat ke bukai nya nyaup kitai paham ka isu-isu nya?`

Bisi sekeda orang melabaka Masmur tu nyadika lagu lebuh kereja ajih nyadi ti munaska bala sedadu Senakerip (2 Bansa Israel 32, 2 Raja 19)—cherita ti baka ke nunjuk ke mua ngagai maya orang bedosa dipupuska dalam Pemandang 20. Bala nembiak Tuhan bisi dalam Nengeri Kudus nya begulai enggau Raja sida ti lurus lebuh bala sedadu munsuh ti jai datai ngelulungka sida, lalu tikala nya Allah Taala Empu munaska sida ngena api.

Siti ari utai ti deka dikemetulka Tuhan lebuh maya Iya ngakim nya ila, nya meh, kuasa ti enda dibagi enggau betul ke udah nyadi dalam dunya ti udah labuh tu. Mensia ke udah labuh kedalam dosa tu enda agi idup ungkup orang bukai, tauka deka ngemuliaka Allah Taala, tang idup ungkup diriempu aja. Ari mayuh segi, kitai diatu idup dalam konsekuensi ari pilihan kitai ti pecayaka pengidup tu nadai reti tauka nadai bisi stended moral dalam universe tu. Enti kitai deka bisi reti, ku penemu siku pakar falsafah benama Friedrich Nietzsche, kitai mesti nempa iya ka diriempu lalu pura-pura nganggap universe tu bisi semina nguntungka kitai aja. Genap iku kitai, beulah baka kitai empu ke petara.

(Aruh ga kitai patut nanya: Baka ni ku pemujur falsafah [penemu[ tu nyadi dalam pengidup Nietzsche empu deh? Nadai pemujur sekali. Iya empu nyau nyadi gila, rebah luput ba Tengah jalai di Italy lebuh iya nguji nagang lelaki siku ari nyamah siku kuda. Lalu selama 11 taun udah nya iya idup mamau nyentukka iya mati dalam taun 1900.)

Balat baka ni pen penanggul, kitai ke arap tu dilalau ngambika idup enggau pengadang lalu enda ngakim masa dudi hari ngena utai ti nyadi diatu. Genap iku orang deka nyembah Iya, ngena nama Iya siku aja. Sigi mudah kitai deka putus asa lebuh kitai meda tiang-tiang ‘tamadun’ majak rumbak laban ati enggau runding orang ti nadai bepetara, tauka laban orang ti ngembuan penemu pasal Allah Taala ti nadai diajar dalam Bup Kudus. Kitai diatu idup ba jeman ke alai nilai moral, nyentukka utai ti nyata baka penempa mensia, lelaki enggau indu, udah kena serang sereta diubah, sekurang iya ba sekeda menua di dunya tu. Sekeda bansa ulah pengidup ti nadai moral [ulah kamah], utai ke mayuh orang deka malu bejaku pasal iya, kediri, diatu dikemesaika lalu ditempapka jari ba mua mensia mayuh. Nya chunto berapa jai utai udah nyadi.

`Taja pen kitai enda tau enda enggau naka ulih nguji ngaga pengidup lebih manah agi ungkup orang, nama kebuah penting kitai seruran ngingatka, semina lebuh dunya kitai ke diatu udah punas abis lalu dunya ke baru udah digaga Tuhan, baru semua utai deka nyadi betul magang?`