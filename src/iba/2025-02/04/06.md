---
title:  Penampak Ngagai Bansa Bukai
date:   24/04/2025
---

Batang tuju Allah Taala numbuhka bansa Israel nya ukai ngambika nyalahka semua dunya, tang ngambika nyelamatka sida. Sigi amat, ketebal agi bala kitai ngasai diri disalahka enti kitai meda orang ke lurus ulah; baka nya meh bansa Israel bisi dia nyadi penampak ti ngayanka dosa enggau ulah bansa bukai ti ngerunding diri aja. Orang ke arap, ke idup dalam harmoni enggau Allah Taala deka mandangka perangai Tuhan ti lurus, lalu tu deka nyaup orang nesal ari penyai. Iya ke bendar, pengidup orang ke “ngasika pesan Allah Taala” (P’dang. 14:12) patut amat mandangka perangai Iya.

Sepatut iya, enti bansa Israel udah beulah baka ti patut lalu ngereja utai ti udah diasuh Tuhan kereja sida, udah tentu bala bansa bukai datai ngagai sida dalam pemaik, datai deka nemu enggau silik agi pasal sida enggau Allah Taala sida. Tang meh, ‘malangnya,’ baka ti nyadi lebuh Babilon ngalahka sida, bala bansa bukai datai lalu beperang ngelaban sida.

Pemandang ti pemadu iya ka perangai Allah Taala, sigi nadai bukai, tang Jesus aja—Iya aja mensia ti mandangka nya enggau chukup manah. Teladan Iya ti pemadu manah nya, ti tetap ngasuh ati arap, endang tuju iya kena ngangauka mensia (peda John 3:16–21).

Batang tuju numbuhka bansa Israel endang sebaka enggau batang tuju Allah Taala numbuhka gerija, iya nya: Iya keran deka nguna raban nembiak Iya kena matak orang ke bedosa ngagai Kristus. Kangau ari pesan tiga iku melikat nya, ti dikenataika nengah gerija Iya, diberi, ukai semina ngagai beberapa orang ti dipilih aja, tang “ngagai orang ke diau di dunya, ngagai semua bansa, raban bansa, jaku enggau menua” (P’dang. 14:6, NKJV). Pemandang 18:1 madahak semua dunya deka “tampak terang laban mulia iya” sebedau Jesus datai baru.

**Nama ti dipadahka ayat-ayat tu ngagai kitai pasal peranan sida nembiak Iya dalam dunya tu nitihka tuju Allah Taala? Baka ni ku kitai deka ngenaka prinsip-prinsip tu ngagai kitai empu?**

`P’pau. 14:17–21`

`Isa. 42:6, Isa. 49:6, Isa. 60:3`

`P’dang. 18:1–4`

`Bacha baru Pemandang 18:1–4, pasal kangau ngagai “nembiak aku”; iya nya, sida nembiak Allah Taala, ngambika pansut ari Babilon. Baka ni ku utai tu deka nyadi? Disebut enggau jaku bukai, baka ni ku kitai, sebagai gerija ke ukai di dalam Babilon, deka dikena Allah Taala ngangauka raban nembiak Iya ke agi di dalam Babilon pansut ari nya?`