---
title:  "Raban Bansa: Bagi 1"
date:   19/04/2025
---

### Bacha ka Pelajar Minggu Tu

P’kal. 10:1–12, P’kal. 12:1–9, 1 Sam. 8:4–18, Matt. 20:25–28, P’dang. 18:1–4.

> <p>Ayat Dikingat</p>
> “Iya diberi kuasa, basa enggau mulia, ngambika orang ari semua menua, bansa, enggau jaku betuaika Iya magang. Kuasa Iya deka meruan belama iya, lalu perintah Iya enda nemu abis.” (Daniel 7:14, NKJV).

Bup Pemandang nunjukka ngagai kitai chara Tuhan mutarka dunya kitai ti udah labuh tu. Dalam bagi-bagi ti penudi, jalai ngagai pun kayu pengidup dibuka baru, sumpah nya udah dibuai, lalu kitai dikemendarka ngadap mua Allah Taala baru. Bup Pemandang tu, dalam beberapa chara, nya meh bup Pemungkal disurutka, nya meh kebuah bup Pemungkal nya tetap nyadi kunchi ti beguna amat kena meretika baka ni penanggul ti nuntung dunya tu nyadi ari terubah iya.

Siti ari batang pekara [isu] dalam Daniel enggau Pemandang nya meh pasal perintah dunya, perintah mensia ti beganti-ganti deka nguji merintah planet tu, ti ke bendar iya enggi Allah Taala, ti ba pengujung iya deka merintah iya enggau pengelurus—lebuh episod dosa enggau penyai ti ngelaban Tuhan udah abis dipadamka magang.

Panjai amat proses ti mai kitai ngagai timpuh tu, ngambi timpuh beribu taun ke alai mensia udah nguji merintah diri. Tang pengawa sida puntan magang; nyentukka sida ti mansutka penemu ti pemadu tinggi pen enda mujur, lalu ke bendar suah jauh ari juluk ti tinggi nya. Ketebal agi sejarah mensia ke ngenyinuka ati selama beribu taun ke udah endang nadai bukai tang nusi pasal tragedi ti dibai sistem ti gagal tu ngagai kitai. Lalu gaya utai tu deka nyadi lebih agi jai nyentuk ngagai maya perintah Allah Taala ti meruan belama iya (Dan. 7:27) didirika.

_*Pelajarka pelajar minggu tu kena nyediaka Sabat, April 26._