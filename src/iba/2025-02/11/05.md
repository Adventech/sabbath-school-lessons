---
title:  Haman Enggau Sitan
date:   11/06/2025
---

Dalam jerita Ester, kitai betemu enggau Haman, siku orang ke lapar amat ka penuduk enggau kuasa. Iya udah diberi pangkat ke tinggi amat dalam perintah nya, lebih ari bala pemesai ke bukai (Ester 3:1).

Enti kitai macha Esekiel 28:11–15 enggau Isaiah 14:12–15 pasal Lucifer, dia kitai meda beberapa iti pekara ti sebaka, siku orang ke jai ati ti begedika nembiak Allah Taala, lalu enggai nunduk ngagai Allah Taala. Niat ati Sitan ke besai bisi dipeda kitai dalam jerita iya ti nguji Jesus, ke alai iya mai Jesus ngagai endur ke tinggi lalu mandangka ngagai Jesus semua perintah di dunya tu (Matt 4:8–11). Baka ke udah dipeda kitai, Kristus datai ke dunya tu laban deka nebus dunya tu lalu ngempu iya—lalu Iya udah ngereja tu sebagai siku ari kitai. Jesus meh kaban semak ti nebus kitai, lalu rega ti dibayar Iya kena nebus kitai sigi pemadu iya tinggi.

Dalam bup Pemandang, kitai meda Sitan ke auska kuasa enggau sembah udah mai dunya kitai tu ngagai krisis ti pengujung iya. Tipu-daya iya ngasuh dunya tu “alit ati” lalu nitihka jelu nya (P’dang. 13:3, 4, NKJV), kelimpah ari raban orang ke enggai nyembah iya. Iya pen ngena chara keras enggau pejal ngelaban sida nya.

Haman meratika Mordekai—iya nya, siku ari raban orang ke udah dipilih Tuhan—enggai nunduk ngagai iya tauka ngaku iya bisi hak patut “disembah.” Iya pedis amat ati (Ester 3:5, 6, NKJV), lalu mutuska ati deka munuh semua sida ke sebansa enggau Mordekai di dunya tu.

`Bacha Ester 3:1–14, Pemandang 12:14–17, enggau Pemandang 13:15. Nama utai ti sebaka dipeda nuan dalam ayat-ayat tu? Baka ni ku penerang ti diberi John pasal gerija Tuhan ti penudi tu sebaka enggau jaku Haman pasal sida nembiak Allah Taala?`

Antu Sitan udah ngambu dunya tu enggi iya, tang raban orang ke taluk ngagai Allah Taala—sida ke ngasika pesan Iya—nyakal ambu iya ti deka bekuasa penuh di dunya tu. “Lebuh hari Sabat deka nyadi poin ti lumur satu dipetalatka dalam dunya orang Kristen, siti raban mit orang ti enggai nunduk ngagai peminta popular orang mayuh deka nyadi objek kutuk pengeringat seluruh dunya.”—Ellen G. White, Signs of the Times, February 22, 1910.

`Perundingka pekara ke “mit-mit” ke ngetest pengarap nuan diatu. Enti nuan berkompromi ba test ti “mit-mit” tu, baka ni gaya nuan lebuh ‘test’ ke besai-besai datai?`