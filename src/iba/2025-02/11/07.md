---
title:  Tambah Penemu
date:   13/06/2025
---

Bacha Ellen G. White, “The First King of Israel,” pp. 605, 606, in Patriarchs and Prophets.

“Sitan deka ngasuh orang mayuh ringat ngagai raban sida ke mimit ke enggai nerima adat enggau tradisi ti popular ba orang mayuh. Mensia ke bepangkat sereta benama deka berakup enggau orang ke enda beradat sereta jai ati ngelaban sida raban nembiak Allah Taala. Pengaya, pemintar, pemandai, deka berakup ngelaban sida enggau pemenchi. Orang ke megai perintah, sida ti tuai pengarap, enggau bala kaban gerija deka berakup deka ngemediska sida nya. Ngena jaku mulut, enggau jaku tulis, ngena jaku begah enggau jaku emba, enggau jaku ngelese, sida nguji deka madamka pengarap sida nya. Ngena jaku petenah ti bula, enggau jaku asut ti penuh pengeringat, sida deka ngasut orang mayuh ringat. Laban sida nadai bisi jaku Bup Kudus kena sida ngelaban sida ti ngeringka hari Sabat Bup Kudus, sida deka ngena undang-undang ti ditempa sida kena ngelaban sida nya. Ngambika sida nyadi popular sereta dikerinduka orang, sida ke ngaga undang-undang deka nunduk ngagai mensia mayuh ke minta Undang-Undang Hari Minggu digaga. Tang bala sida ke nangika Allah Taala, enda ulih nerima institusi ti ngelaban adat Decalogue Allah Taala. Datas padang perang tu meh perang ti penudi dalam konflik entara pemendar enggau penyalah deka nyadi. Lalu kitai nemu nama isu iya ke bendar. Kemaya hari tu, sama baka ba jeman Ester enggau Mordekai kelia, Tuhan deka mandangka pemendar enggau bala nembiak Iya nya sigi betul.”—Ellen G. White, Prophets and Kings, pp. 605, 606.

**Tanya Ti Deka Dipejuraika:**

`Dalam runding nuan, nama kebuah Allah Taala ngemendar sida nembiak Iya bejalai mansa timpuh penguji? Nama poin Iya ngemendarka utai nya nyadi?`

`Baka ni ku orang ti arap deka nyediaka diri deka betapi enggau penusah tauka pemar ti nyadi ketegal iya taluk ngagai Jesus? Dini endur nuan deka bulih pengadang lebuh betapi enggau penusah tauka pemar dalam pengidup nuan?`

`Dalam runding nuan, nama kebuah kitai deka agi berunding pasal utai ti pedis senentang nubuatan lalu nejuka iya ngelindung gambar ti lebih besai agi ke meri kitai berita manah?`

`Kaban nuan datai ngagai nuan udah iya macha bup Pemandang lalu madahka utai ti dibacha iya dia balat ngenakutka iya. Baka ni chara nuan deka nyaup iya meretika utai dia enggau lebih terang agi ngambika runding iya lantang lalu enda takut agi?`

`Engka bisi orang bejaku munyi tu, “Aku nemu Allah Taala enda rinduka aku, Iya sigi enggaika aku. Enti nuan nemu utai ti udah dikereja aku, baru nuan deka paham nama kebuah iya.” Nama kini saut nuan ngagai iya? Baka ni ku jerita Rut enggau Ester nyaup nuan nyaut iya?`