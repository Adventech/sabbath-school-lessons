---
title:  Rut enggau Boas
date:   09/06/2025
---

Naomi minta nama iya ditukar ngagai Mara, ketegal pemait ke udah ninggang pengidup iya (peda Rut 1:20). Kaul kitai enggau Penengkebang kitai udah rusak laban dosa lalu enda ulih dibiki agi, lalu tu mejal kitai nyadi miskin rohani. Jalai kitai ke mua petang, lalu kitai beridup ari ngumpul sempeli ba tisau umai orang, beridup ba sepur pengaga ke dikerepas ari dunya ke udah rusak tu. Tang semua nya berubah lebuh kitai tetemuka pengamat tu: Allah Taala nadai lupaka kitai.

`Bacha Rut 2:5–20. Nama kebuah tu timpuh ti mai ubah dalam jerita tu? Dalam runding nuan, nama kebuah Naomi ti tetemuka identiti orang ti nebus sida nya siti berita ti manah amat?`

Naomi enda ulih bempu tanah laki iya Elimelek enti enda ari bantu kaban-belayan ari bilik laki iya. Iya ngarapka Rut ulih belaki ka kaban semak laki iya lalu ari nya ngadaka anak dalam nama Elimelek. Allah Taala udah ngaga atur ba Israel ngambika orang siku-siku ulih nuntut reta sida dalam Tanah Semaya nya, iya nya: siku kaban semak diguna ngambika nebus reta Elimelek. Nyadi Boas tu ukai semina orang bumai ke nelap ati; iya mega kaban semak Elimelek ke ulih nebus tanah nya. Tetemuka Boas tu ke ukai semina nelap ati sereta gerah jari tang mega kaban tu meh berita ke pemadu manah: seduai dua indu ke idup seranta tu enda ibuh agi idup baka nya.

Orang Kristen endang udah lama meda Boas tu baka Kristus, iya ke ukai semina Penengkebang kitai, tang mega mutus deka nyadi kaban semak kitai–nyadi mensia ke amai-amai ngembuan darah-dagin baka kitai, lalu tu meh siti ari kebuah Iya beulang-kali ngumbai diri “Anak Mensia” (Matt. 12:8, Mark 8:31, Luke 22:22, John 3:14).

Kelalu mayuh mensia nganggap Allah Taala nya keras ati sereta kasar: engka ka kini Iya ngasuh kitai tama ke serega enti kitai udah pas dalam peresa adat moral, tang nya pen semadi meh laban bisi utai teknikal ke enda betul, ku runding sida. Tang gambar Kristus ke dipandangka Boas ditu madamka ke penemu baka nya sekali. Allah Taala ukai semuti meda kitai; taja pen kitai seranta dalam pengidup roh kitai, Iya tetap deka ngambi kitai nyadika ‘bini’ Iya.

`Uji sagam dalam runding nuan ukai semina Penengkebang nya sanggup nyadi utai ti udah ditengkebang Iya, tang Iya mega sanggup mati ungkup sida. Baka ni ku pemendar ti ngalitka ati tu ngempaska gaya kitai meda pengidup kitai?`