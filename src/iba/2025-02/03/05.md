---
title:  Isak enggau Rebekah
date:   16/04/2025
---

Lebuh Abraham udah tuai, sereta udah berundingka pasal jaku semaya ti diberi Tuhan ngagai iya pasal peturun iya (Peda P’kal. 15:5), iya pen meri situ tugas penting ngagai orang gaji iya ti pemadu tuai sereta pemadu dikarapka iya.

`Bacha Pemungkal 24:1–4. Nama kebuah penting amat ba Abraham enda nyagi orang gaji iya “milih indu orang Kanaan nyadika bini” anak iya? (P’kal. 24:3, NKJV)?`

Jaku pesan Abraham nya baka ti bepilih bansa, tang isu ti penting ba Abraham nya meh spiritual, ukai peturun, theological, ukai bansa. Abraham nemu amat penyai adat moral dalam pengarap orang Kanaan, enda ibuh disebut pengawa sida ti nyembah petara ti pelesu, lalu iya nemu berapa mudah anak iya deka tepejuh nitihka jalai pengarap sida nya enti iya jadika indu bansa sida nya.

Iya ke bendar, ke tebal agi jerita orang Israel kelia, enggau mega gerija Kristen sekumbang beratus taun udah nya, endang jerita pasal sida nembiak Allah Taala—ke patut meri saksi ngagai dunya—tang nyau sida ke tebatak ngagai dunya enggau ajar pengarap ti salah. Chunto ti pemadu besai senentang pengamat ti ngenyinuka ati kitai iya nya ngaga hari Minggu, hari orang kapir nyembah matahari, nyadika hari sembiang kena nganti hari Sabat ba hari ti ketujuh. Realiti tu deka bisi peranan ti besai amat ba timpuh pengujung dunya tu ila.

`Bacha Pemungkal 24:57–67. Nama pelajar ke ulih diambi kitai pasal Kristus enggau gerija Iya ari jerita ditu? Ngambika banding, nama ke ulih dipelajarka kitai ditu pasal gaya pengidup kitai ti bedosa tu ari fakta senentang Rebekah tu ti kaban-belayan Isak taja jauh sereta diperaraka?`

Kitai sigi bisi kaul ngagai Penengkebang kitai, laban kitai udah digaga nitihka gamal Iya. Kitai udah diseraraka ari Iya laban dosa, tang taja pia, kitai agi dianggap bini ke betul ungkup Iya, taja pen ari pilihan ti digaga kitai, kitai ulih ngasuh penikah nya lebih kasar ari ke patut.

`Ya, Tuhan rinduka kitai, ti bini Iya, lebih ari kitai ti rindu? Nama pilihan ke ulih digaga kitai, lalu patut digaga kitai, tiap hari ke ulih ngeringka pengerindu kitai ka Tuhan? Dalam timpuh ke sama, nama pilihan ke semina deka madamka pengerindu kitai?`