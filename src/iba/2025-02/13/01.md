---
title:  Gambar Pasal Pengujung
date:   21/06/2025
---

### Bacha ka Pelajar Minggu Tu

Matt. 12:38–42; Jonah 3:5–10; P’dang. 18:4; Dan. 5:1–31; P’dang. 16:12–19; 2 Bansa Israel 36:22, 23.

Memory Text: “Aku tu orang Hebrew,” ku Jonah nyaut. “Aku nyembah TUHAN Allah Taala ti di serega, ke ngaga tanah enggau tasik” (Jonah 1:9, NKJV).

Minggu tu meh penembu kitai meda jerita-jerita ti nyaup nerangka pemereti kitai pasal pekara ti penudi deka nyadi. Sekali tu kitai deka meda pengawa misi ti dipejalaika Jonah ngagai Nineveh; pengalah Babilon; enggau penatai Sairus, raja orang Persia ke ngelepaska sida nembiak Allah Taala lalu ngasuh sida ulih pulai ngagai tanah semaya nya.

Baka jerita-jerita bukai ke udah dipansik kitai, jerita-jerita lama tu bisi ngundan reti ti besai ungkup setiap serak [generasi]. Tang sida mega bisi reti ti spesel ngagai serak ti penudi, ti idup sebedau Jesus datai baru. Reti nya, ari jerita lama tu kitai tau bulih mayuh bengkah elemen ke ulih nyaup kitai meretika lebih manah agi utai ti dikumbai kitai “pemendar ungkup diatu” [“present truth.”]

Dalam timpuh ti sama, kitai mesti ingatka siti utai pasal semua jerita nya ti baka ti ngayuka pekara ti deka nyadi ba penudi hari: iya nya, kitai mesti bejimat lalu meda tema enggau ayu iya ti besai, lalu enda patut ngambi setiap ‘butiran’ ti mit-mit lalu meri iya reti, enggai ka kitai nyau ngaga reti nubuatan ke enda masuk akal. Baka dalam jerita sempama Jesus, kitai patut meda batang poin enggau prinsip iya aja. Kitai enda patut nguji deka meri reti ngagai tiap iti ‘butiran’ iya laban deka tetemuka pemendar ti dilalaika dia. Iya ke bendar, kitai patut meda garis langkar [outline], enggau prinsip iya; lalu ari nya kitai ulih tetemuka elemen ti releven [engkeman] ungkup hari ti penudi tu.

_*Pelajarka pelajar minggu tu kena nyediaka Sabat, June 28._