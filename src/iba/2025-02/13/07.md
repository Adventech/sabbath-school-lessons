---
title:  Tambah Penemu
date:   27/06/2025
---

Bacha Ellen G. White, “The Unseen Watcher,” pp. 535–538, in Prophets and Kings.

“Setiap iti perintah ke udah datai ba pentas dunya tu endang udah dikemendarka ngisi tempat nya di dunya tu, ngambika fakta ulih ditentuka sekalika iya deka ngemenuhka tuju Pengemata enggau Iya ti Kudus nya. Nubuatan udah madahka pengangkat enggau pemansang perintah-perintah besai di dunya tu—Babilon, Medo-Persia, Grika, enggau Rome. Ba genap iti perintah nya, baka ti enggau perintah ke mit agi kuasa, sejarah udah ngulang diriempu. Genap iti sida nya udah diberi timpuh sida diuji; genap iti udah gagal, mulia iya padam, kuasa iya abis. Lebuh perintah-perintah nya nulak prinsip Allah Taala, lalu penulak nya udah mai pengerusak ngagai sida empu, agi meh tuju Allah Taala ti diatas semua nya nyata dipeda bekereja ari jeman ngagai jeman.”—Ellen G. White, Prophets and Kings, p. 535.

Dalam Jeremiah 18, Jeremiah meratika tukang pasu ngereja pengawa iya: nempa sereta ngaga pasu nitihka peneka iya. Gambar tukang pasu bekereja nempa pasu iya ditu, dikena Allah Taala nerangka prinsip pasal nitihka syarat dalam nubuatan Bup Kudus. Lalu kena Iya nentuka kitai paham pasal tu, Tuhan bejaku nengah Jeremiah, ku Iya: “Enti Aku madahka Diri deka mabut, ngerubuh, tauka ngerusak bansa tauka perintah, tang udah nya bansa nya ngelengkaka penyai iya, Aku enda nyadi ngereja utai ti ku Aku. Tang enti Aku madahka Diri deka niri tauka negika siti bansa tauka perintah, tang udah nya bansa nya enda ngasika Aku, lalu ngereja penyai, Aku enda nyadi ngereja utai ti [manah ti deka dikereja] Aku” (Jer. 18:7–10, NKJV).

**Tanya Ti Deka Dipejuraika:**

` Perundingka jaku Jesus ti madahka lempung agi pengakim ungkup orang Nineveh enti dibanding enggau ungkup sida nembiak Allah Taala ke udah limpang ari pemendar. (Peda Matt. 12:39–42.) Nama pelajar ke tau diambi gerija Tuhan ari jaku tangkan [amaran] tu?`

`Peratika jaku Ellen G. White ti madahka genap iti perintah [empayar] ti beganti nya, “sejarah udah ngulang diriempu.”—Ellen G. White, Prophets and Kings, p. 535. Nama utai ti dipeda nuan sama bisi dalam semua empayar [perintah] ke dirintaika dalam nubuatan? Dalam chara ni sida udah nitihka jalai nubuatan ti sama? Baka ni ku dunya kitai diatu sama nitihka nya mega?`

`Perundingka dalam ka agi idea ti madah, suah ukai runding, tauka intelek, ke ngempang orang ari pengarap, tang ati sida. Baka ni ku penemu tu meri empas ngagai chara nuan besaksi ngagai orang bukai?`