---
title:  Sairus, ti Udah Dipilih
date:   26/06/2025
---

Lebuh Sairus ngalahka nengeri Babilon, sida nembiak Allah Taala ke udah ditanka munsuh bepuluh taun, diatu udah dilepaska, lalu perintah Persia udah ngemendarka sida pulai ngagai tanah semaya nya lalu nirika ba rumah sembiang sida. Dibaruh Sairus, perintah Persia nyadi empayar ke pemadu besai dalam sejarah, ke dikumbai penulis sejarah ke benama Tom Holland, sebagai “gerempung mayuh menua ke pemadu besai ti kala dipeda dunya.”—Tom Holland, Dominion Basic Books, Kindle Edition, p. 25.

Nitihka adat budaya orang Persia. Sairus digelar “Raja ke Besai” tauka “Raja atas semua raja.”

Sairus ngayuka utai ti deka nyadi lebuh Jesus datai baru deka ngambi gerija Iya: Iya meh Raja ti deka datai ari timur (bandingka enggau Matt. 24:27), beperang ngelaban Babilon, lalu nyelamatka sida nembiak Iya ngambika lepas ari Babilon, pengujung iya, lalu pulai baru ngagai tanah ti udah disemayaka nya. (Peda P’dang. 19:11–16.) Tu meh kebuah Allah Taala ngumbai Sairus nya orang “ti udah dipilih Iya” (Isa. 45:1, NKJV); ukai semina orang Persia ti tebilang tu udah ngelepaska sida nembiak Allah Taala, pengawa iya ti ngalahka Babilon nya mega nyempamaka penatai Jesus ti kedua kali.

`Bacha 2 Bansa Israel 36:22, 23. Baka ni ku jerita Sairus tu nyemaka jerita Nebukadnesar? Baka ni iya bebida? Nama reti atur [decree] ti diberi Sairus nya? Pengujung iya, baka ni empas iya ba penatai Jesus ti keterubah beratus taun udah nya?`

Tusun asal bup-bup Penyanggup Lama udah diubah ba jeman kitai tu ngambika tembu ba bup Malaki, tang ba asal iya kelia, ditu meh Penyanggup Lama tembu–enggau jaku ari Sairus tu. Lalu episod ke nangkanka nya dalam canon Bup Kudus berengkah enggau Matthew, ti belabuh enggau pengada Kristus, ti disempamaka Sairus. Sairus meh ngatur pengawa nirika baru rumah sembiang [Kaaba] di dunya tu; Jesus deka ngepunka pengawa Iya dalam rumah sembiang [Kaaba] ti di serega—ke mai ngagai penatai Iya baru lalu ngelepaska kitai. .

Sigi amat meh, Sairus tu ukai sempama tauka chunto Kristus ti sempurna; laban nadai chunto ke seratus-peratus baka utai ti dichuntoka iya, lalu kitai patut bejimat enggaika kitai meri reti ngagai genap iti butiran ti silik. Taja pia, secara luas, iya berfungsi baka “Juruselamat.”

`Utai ti nangkap ati kitai ditu iya nya baka ni Allah Taala udah ngena siku raja orang kapir kena bejalaika peneka Iya. Iya nya, enda ngira baka ni gaya utai dipeda kitai di luar, baka ni ku kitai deka belajarka pemendar, ti dalam timpuh ke panjai, Tuhan deka ngasuh nyadi semua pekara ti udah dinubuatanka Iya deka nyadi ba timpuh pengujung dunya tu?`