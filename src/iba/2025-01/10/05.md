---
title:  Raja [Sementara] ti Merintah Dunya Tu
date:   05/03/2025
---

Dalam pelajar-pelajar dulu ari tu, kitai udah meda, dalam konflik kosmik nya, Sitan enggau bala melikat iya udah diberi kuasa sementara keatas dunya tu, nitihka sekat atur kena belaban ti udah diletak.

Atur kena belaban tu ukai semina nyekat utai ti ulih dikereja Sitan enggau bala melikat iya, tang atur nya mega nyekat pengawa Allah Taala ti deka munaska tauka madamka penyai ti deka dikereja munsuh. Laban Tuhan enda mudah mungkir semaya Iya, sampai Iya setuju enggau atur kena belaban nya—ke ngujungka antu Sitan diberi peluang sementara merintah dunya tu—Allah Taala udah nyekat utai ti deka digaga Iya dudi hari ila (tang enda ngurangka kuasa besai Iya).

`Bacha John 12:31, John 14:30, John 16:11, 2 Korint 4:4, enggau Luke 4:6. Nama ti dipadahka ayat-ayat tu pasal munsuh kitai Sitan ti merintah dunya tu?`

Penyanggup Baru bejaku pasal perintah ti belaban, perintah penampak enggau pemetang, ke alai pemetang nya datai ari Sitan enggau pengawa iya ti ngelaban. Sebagi ari misi Kristus nya meh deka ngalahka perintah Sitan: “Kebuah Anak Allah Taala dipandangka nya ngambika Iya ngerusak pengawa Sitan” (1 John 3:8, NKJV).

Taja pia, bisi “atur” ti nyekat utai ti ulih dikereja Allah Taala sambil taluk ngemeranka prinsip-prinsip perintah Iya. Sekat tu nyengkaum (1) meri kuasa milih bebas ngagai utai idup ti udah digaga Iya, lalu (2) atur belaban nitihka sempekat, ti enda dipadahka ngagai kitai ke diatu. Sekat ngagai tidakkan Tuhan baka tu bisi empas ti besai ba pengulih Tuhan ngurangka tauka munaska tikala nya penyai ari dunya tu. Nya meh kebuah kitai meda penyai enggau pemerinsa terus bisi nyadi, lalu tu ngujungka mayuh mensia tetanya-tanya sekalika Allah Taala amat bisi, lalu Iya amat badas. Taja pia, pama kitai udah nemu latarbelakang laya besai nya, sereta meda sekat ti udah diletak Tuhan senentang baka ni Iya deka napi tauka mutarka penyai, nya baru kitai deka meretika agi nama kebuah utai nyadi baka iya ti nyadi diatu—sekurang iya nyentuk ngagai pemenang Allah Taala ti penudi ila ngalahka penyai.

`Baka ni ku jaku Jesus ti ngelar Sitan nya meh “raja” ti merintah dunya tu diatu, nyaup kitai meretika penyai ke bisi dalam dunya diatu? Berasai lantang ga ati kitai nemu, Sitan ti merintah nyadi raja dunya tu semina sementara aja, enda iya?`