---
title:  Tambah Penemu
date:   07/03/2025
---

Bacha Ellen G. White, “The Power of Satan,” pp. 341–347, in Testimonies for the Church, vol. 1.

“Mensia ke udah labuh nya, dikira ari segi adat nya meh orang ti udah ditangkap Sitan. Misi Kristus datai deka nyelamatka mensia ari kuasa munsuh besai Iya nya. Mensia sigi mudah deka nitihka jaku Sitan, lalu iya enda ulih ngelaban munsuh besai nya enti Kristus, ti Pemenang ti kering nya, nadai diau dalam iya, ngiring pengingin iya, lalu meri iya pengering. Allah Taala aja ulih nyekat kuasa Sitan. Iya [Sitan] bejalai kin-kitu di dunya tu, sereta bejalai katas ke baruh. Sekejap pen iya nadai kala ngetu ari pengawa iya, ketegal nangika diri lenyau peluang ngerusakka mensia. Penting amat bala nembiak Tuhan nemu pasal tu, ngambika sida ulih nyeliahka panjuk iya. Sitan benung nyediaka pengawa tipu iya ti pemadu besai, ngambika ba pengujung iya ila sida nembiak Tuhan enda nemu nya iya. 2 Korint 11:14: ‘Sigi aruh iya! Indah Sitan deh nemu nyaru diri nyadi melikat penampak.’ Lebuh sekeda mensia ke udah kena tipu iya madahka nadai bisi Sitan, iya udah nguasa sida nya, lalu bekereja nengah sida enggau mujur. Sitan lebih agi nemu ari sida nembiak Tuhan kuasa ke ulih dikembuan sida ngelaban iya enti pengering sida di dalam Kristus. Lebuh sida enggau baruh ati ngangau minta saup Kristus, mensia ke pemadu lemi pen, ke arapka pemendar, lalu bepanggai penuh ba Iya, deka ulih nyakal Sitan enggau enggau bala iya enggau mujur. Sitan kelalu pintar, iya enda deka datai ngena chara tebuka, sereta terus terang enggau penguji iya; laban enti iya baka nya tentu orang Kristen ti ngantuk nya deka tedani, lalu iya deka bepanggai ba Pengelepas ti bekausa nya. Nya alai, iya datai enggau chara ti enda disangka, lalu nyaru diri nengah mensia ti enda ngasika Tuhan tang ngambu diri arapka Iya.”—Ellen G. White, Testimonies for the Church, vol. 1, p. 341.

**Tanya ti Deka Dipejuraika**:

`Nama reti orang ti nyadi “orang tangkap Sitan ari segi adat”? Kati reti nya antu Sitan ulih ngereja sebarang utai ti kedeka iya ngagai mensia? Enti enda, nama kebuah enda? Baka ni ku tu bisi kaul ngagai utai ti dikumbai “atur kena belaban” dalam konflik kosmik tu?`

`Nama kebuah Allah Taala meri Sitan kuasa merintah dalam konflik kosmik tu, taja pen sementara aja? Nama ti dipadahka nya ngagai kitai pasal baka ni Allah Taala nyaut jaku petenah tauka jaku tuduh Sitan?`

`Baka ni nuan respons ngagai orang, nyengkaum orang Kristen, ke ngumbai nadai Sitan nya amat bisi? Taja pen kitai enda ulih nunjukka Sitan nya amat bisi, nama bukti ke ulih digumpul nuan ke ulih nyaup orang ke saru amat penemu baka nya?`