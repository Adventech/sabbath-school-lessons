---
title:  Atur Kena Belaban
date:   01/03/2025
---

### Bacha ka Pelajar Minggu Tu

Dan. 10:1–14, P'dang. 13:1–8, Jop 1:1–12, Jop 2:1–7, John 12:31, John 14:30, Mark 6:5, Mark 9:29.

> <p>Ayat Dikingat</p>
> “Genap iku orang ke bedosa endang anak Sitan, laban Sitan endang udah bedosa kenyau ari pun. Kebuah Anak Allah Taala dipandangka nya ngambika Iya ngerusak pengawa Sitan” (1 John 3:8, NKJV).

Jerita ti terang ti mandangka gaya [bansa] konflik kosmik nya bisi ditemu dalam 1 Raja 18:19–40, jerita Elijah datas Bukit Karmel, ke endur Tuhan mungkar "petara ti disembah bansa bukai." Taja pia, agi bisi mayuh utai bukai di belakang tabir senentang sida "petara" nya kelimpah ari sida petara nya ti ditempa bala orang pagan nitihka pengelandik sida. Di belakang semua "petara" ti disembah sida bansa bukai nya, iya ke bendar, bisi utai bukai.

“Sida ngenjuk piring ngagai antu, ukai ngagai Allah Taala, ngagai bala petara ti nadai kala ditemu sida, bala petara ti baru, ti nadai kala dikenangika aki ini kita” (Ulang Adat 32:17, NKJV). Paul nambah, “piring ti diberi orang ke enda nangika Allah Taala, diberi sida ngagai antu, ukai ngagai Allah Taala. Aku enda nyagi kita besaum enggau antu” (1 Kor. 10:20, NKJV).

Nya alai, di belakang semua "petara" ti disembah bansa bukai nya, ke bendar iya bala antu nyarung diri. Reti nya, semua ayat-ayat dalam Bup Kudus ti bejaku pasal nyembah engkeramba enggau nyembah petara bukai, semua nya endang ayat-ayat pasal "konflik kosmik."

Enggau penerang tu, tema konflik kosmik tu lebih terang agi dipahamka kitai. Lalu pemendar tu bisi empas ti besai amat dalam meretika mayuh agi pasal gaya konflik tu enggau baka ni iya meri penerang pasal penanggul penyai.

_*Pelajarka pelajar minggu tu kena nyediaka Sabat, March 8._