---
title:  Allah Taala Ransing Sereta Sinu
date:   18/01/2025
---

### Bacha ka Pelajar Minggu Tu

Mas. 103:13, Isa. 49:15, Hos. 11:1–9, Matt. 23:37, 2 Kor. 11:2, 1 Kor. 13:4–8.

> <p>Ayat Dikingat</p>
> “Kati indu enda ingatka anak diri lalu enda rinduka anak ke diadaka iya empu? Enti sema indai enda ingatka anak diri, Aku deka seruran ingatka kita” (Isa. 49:15, NKJV).

Emosi suah dianggap enda manah lalu patut diseliahka. Ungkup sekeda orang, emosi nya utai ti enda rasional, nya alai, lelaki ti manah tauka indu ti manah ukai orang ti "beremosi." Dalam sekeda falsafah orang Grika kelia, idea pasal lelaki ti "rasional" nya meh lelaki (ti suah agi) kebal pengasai tauka iya ulih ngawal emosi iya ngena chara ti nadai beremosi, nya meh lelaki ti dipuji tauka dikumbai pungka lelaki.

Sigi amat, emosi ke enda dikawal sigi ulih mai penanggul. Tang anang kitai enda ingat, Allah Taala nempa mensia ngambika ulih ngasaika emosi, lalu Bup Kudus mandangka Allah Taala Empu ngasaika emosi ti balat. Enti Allah Taala ulih ngasaika emosi ti dalam, baka ti dipandangka Bup Kudus berari, reti nya emosi nya ukai utai ti jai tauka enda rasional—laban Allah Taala Bup Kudus nya endang chukup manah sereta ngembuan penemu-dalam ti sempurna.

Iya ke bendar, bisi mayuh pemendar ti manah ti ulih ditemu kitai ari nemu pengerindu Allah Taala ka kitai nya pengerindu ti penuh emosi ti dalam, semina kitai mesti ingatka pengerindu Allah Taala nya (sekalika iya emosi tauka ukai) endang sempurna, lalu enda tau disebakaka enggau emosi ti diasaika mensia.

_*Pelajarka pelajar minggu tu kena nyediaka Sabat, January 25._