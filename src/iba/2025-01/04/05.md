---
title:  Allah Taala ti Chemburu?
date:   22/01/2025
---

Allah Taala Bup Kudus nya meh Allah Taala ti "penuh pengasih." Dalam jaku Hebrew, Allah Taala dikumbai el raḥum (Deut. 4:31). Leka jaku “el” retinya “Allah Taala,” lalu raḥum nya dalam bentuk ke lain mimit ari leka jaku asal ka pengasih (raḥam). Taja pia, Allah Taala ukai semina dikumbai Allah Taala ti penuh pengasih tang Iya meh dikumbai Allah Taala ti chemburu, el qana’. Munyi ku Ulang Adat 4:24, “Tuhan Allah Taala kita baka api, Allah Taala ti chemburu [el qana’]” (Peda Ulang Adat 4:24, Ulang Adat. 6:15, Josh. 24:19, Nah. 1:2.)

`Satu Korint 13:4 madah “pengerindu enda kepapas [chemburu]" (RSV). Baka ni ku tu ka nyadi deh, enti Allah Taala nya chemburu? Bacha 2 Korint 11:2 lalu peratika baka ni chara sida nembiak Tuhan udah enda taluk ngagai Iya dalam jerita Bup Kudus (ambi ke chunto, peda, Mas. 78:58). Baka ni ku ayat-ayat tu nyaup kitai paham ka reti Tuhan "chemburu"?`

Suah orang salah paham ka reti Allah Taala "chemburu." Enti kitai ngumbai orang nya laki tauka bini ti chemburu [ninding], ukai jaku puji nya, enda iya? Jaku chemburu tu suah agi mai reti negatif dalam semua bansa jaku. Tang, dalam Bup Kudus, Tuhan chemburu enda mai reti ti negatif. Iya bejaku pasal pengagit ti tuchi ti diasaika laki ti penuh penyayau ka bini iya lalu dekaka kaul ti rapat semina enggau bini iya aja.

Taja pen bisi chemburu ti ngelaban pengerindu (1 Kor. 13:4), ku 2 Korint 11:2 bisi bansa "chemburu" ti manah sereta lurus. Paul bejaku pasal chemburu ti baka enggi Allah Taala (2 Kor. 11:2). Chemburu Allah Taala tu meh selalu iya bansa chemburu ti lurus tauka tuchi lalu manah agi dikumbai pengerindu Allah Taala ti balat ka sida nembiak Iya.

Pengasih (qana’) Allah Taala ungkup nembiak Iya endang datai ari penyayau Iya ti balat ka sida iya. Allah Taala dekaka mensia bisi kaul pengerindu semina enggau Iya Siku aja; Iya Siku aja ti patut nyadi Petara sida. Taja pia, Allah Taala suah dikumbai sulu tauka ambai ti dikenggaika, lalu pengerindu Iya enda diterima (peda Hosea 1–3, Jer. 2:2, Jer. 3:1–12). Ari nya, "chemburu" Allah Taala nya sigi nadai kala diasut, tang semampai meri respons ngagai mensia ti enda taluk sereta jai. Chemburu Allah Taala (tauka pengasih ti balat) nadai mai reti ti negatif baka chemburu mensia. Iya nadai kala kepapas tang semampai pengasih ti tuchi ti dekaka kaul rapat ti esklusif enggau sida nembiak Iya sereta mai pemanah ngagai sida iya.

`Baka ni ku kitai belajar ngemantulka "chemburu" bansa ti manah tu ngagai orang bukai baka ti dipandangka Tuhan ngagai kitai?`