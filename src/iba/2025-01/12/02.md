---
title:  Dua Iti Pesan ti Pemadu Besai
date:   16/03/2025
---

Lebuh berundingka utai ti ulih dikereja kitai, siku-siku enggau beraban, kena ngemansangka pengerindu enggau keadilan Allah Taala ngagai dunya kitai tu, patut amat kitai berengkah numpuka fokus kitai ngagai pesan ti udah diberi Tuhan ngagai kitai.

`Bacha Matthew 22:34–40. Baka ni Jesus nyaut utai ti ditanya lawyer nya?`

Ku Jesus Empu, “pesan ti keterubah sereta pemadu besai” nya meh “Rinduka Tuhan Allah Taala nuan enggau pengabis ati nuan, enggau pengabis semengat nuan, enggau pengabis runding nuan.” Lalu, ku Jesus nambah, “pesan ti kedua nya sebaka enggau nya: Rinduka pangan nuan baka nuan ke rinduka diri empu.” Tang pesan ti dua iti tu enda bediri kediri aja. Jesus nambahka jaku iya ajar Iya: “Semua Adat enggau ajar sida nabi beduduk ba pesan dua iti tu.” (Matt. 22:37–40, NKJV). Iya ke bendar pesan nya diambi ari Penyanggup Lama.

`Bacha Matthew 19:16–23. Baka ni ku saut Jesus ngagai utai ti ditanya orang muda ti kaya nya bekaul enggau saut Iya ngagai utai ti ditanya lawyer dalam Matthew 22 tu?`

Nama utai ti nyadi ditu? Nama kebuah Jesus nyaut lelaki tu munyi nya? Lalu nama ti patut dipadahka randau nya ngagai kitai semua, enda ngira penuduk tauka pangkat kitai dalam pengidup?

“Kristus ngeletak siti aja atur ke ulih ngengkah pemesai nya ba tempat alai iya ulih ngemanahka perangai Kristen. Jaku Iya nya meh jaku ti penuh penemu-dalam, taja pen iya dipeda baka ti keras sereta mantang. Semina dalam nerima sereta ngasika jaku nya aja pemesai nya bisi harapan bulih selamat. Penuduk iya ti tinggi enggau reta iya ti mayuh nya bisi empas ti jai ngagai perangai iya. Pengerindu iya ka utai nya deka ngalahka pengerindu iya ka Tuhan. Enti iya ngetanka mimit tauka mayh ari Tuhan reti nya iya ngetanka utai ti deka ngurangka pengering moral enggau pengasi iya; laban enti iya rinduka utai dunya tu, enda ngira berapa enda tentu sereta enda patut utai nya, iya deka ngambi semua timpuh enggau tenaga kitai.”—Ellen G. White, The Desire of Ages, p. 520.

`Taja pen Tuhan nadai minta semua kitai nyual semua utai ti dikimisi kitai, baka enggi pemesai muda ke kaya nya, nama kini utai ti dikesayauka nuan ti enggai nuan nyerahka iya, ke ulih mai nuan ngagai pengerusak belama iya?`