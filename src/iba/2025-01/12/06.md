---
title:  Sapa Pangan [Jiran] Aku?
date:   20/03/2025
---

Nitihka ditusi Luke, sapengudah Jesus madahka dua iti pesan ti pemadu besai nya pengerindu ka Allah Taala enggau pengerindu ka pangan diri, siku lawyer, deka ngemetulka diri nanya, ‘Sapa pangan aku’” (Luke 10:29, NKJV). Kena nyaut iya, Jesus pen lalu nusi siti jerita ke ditemu semua kitai diatu, tang balat ngenyitka ati maya nya kelia, iya nya jerita siku orang Samaria ti siru.

`Bacha jerita sempama nya dalam Luke 10:25–37. Nama ku ayat tu dalam senawah kangau bala nabi ti minta pengasih enggau keadilan sereta enggau bansa pengenda-adil ti dikereja seraban orang ngagai raban bukai dalam Sejarah mensia?`

Jesus ukai semina bejaku pasal keadilan; Iya datai mai keadilan. Iya meh, ari suba enggau dudi ila ti deka ngamatka kangau nubuatan sereta pengingin mensia ka keadilan (peda Luke 4:16–21 dalam senawah Isaiah 61:1, 2). Iya meh ti dikinginka semua bansa, lebih agi sida ti nemu diri begunaka penebus.

Bebida amat ari Sitan ke ngerebut kuasa sereta ngerebut penuduk diraja Allah Taala, Jesus ngemaruhka Diriempu lalu setanah enggau mensia ti dibaruh dosa, pengenda-adil, sereta kena tekan [tang Iya enda kena rampit dosa], lalu udah ngalahka munsuh ari meri Diriempu dalam pengerindu ngambika Iya ulih netapka keadilan sebagai Iya ti adil [lurus] lalu Iya ti ngeluruska semua orang ti arap. Baka ni ku kitai ngumbai diri beberatka adat ti dikeringka Jesus ulih pemati Iya, enti kitai enda beberatka pasal utai ti dikumbai Jesus “utai ti beguna agi” dalam adat?

Masmur 9:8, 9 madah, “Iya merintah dunya ngena pengelurus. Iya ngakim semua bansa enggau lurus. TUHAN nyadi kuta alai orang ngenduh lebuh sida kena perinsa, nyadi kuta alai sida diau lebuh maya tusah” (NKJV). Baka nya mega, Masmur 146:7–9 madah, “Lebuh Iya ngakim Iya ngeringka orang ke kena tekan, lalu meri pemakai ngagai orang ke lapar. TUHAN ngelepaska orang ke kena jil lalu ngasuh orang ke buta meda. Iya ngangkatka orang ke udah rebah. Iya rinduka bala nembiak Iya ke lurus. Iya nyaga orang kampar ti diau di menua kitai. Iya nulung indu ke balu enggau orang ke nadai apai indai, tang ngerusak orang ke jai” (NKJV).

Nadai agi Jaku Allah Taala ke lebih terang ari nya senentang baka ni kitai patut mela orang ke ngelingi kitai ke dalam penyuntuk enggau dalam pemedis.

`Nama ti tau dipelajarka kitai ari pengidup enggau pengawa Jesus senentang nunjukka penyiru ngagai orang dalam penyuntuk? Taja pen kitai enda ulih ngaga kereja ajih baka ti dikereja Jesus, baka ni ku bantu ti diberi kitai ngagai orang ke begunaka iya tau dikira baka “kereja ajih”?`