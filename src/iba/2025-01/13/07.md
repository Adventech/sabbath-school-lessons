---
title:  Tambah Penemu
date:   28/03/2025
---

Bacha Ellen G. White, “The Least of These My Brethren,” pp. 637–641, in The Desire of Ages.

“Orang ke mela orang bukai deka dibela Tuai Pengibun. Sida empu deka ngirup ai ti idup, lalu sida deka puas. Sida enda deka inginka pemerindang dunya, tauka ubah dalam pengidup sida. Topik ti besai ti ngemenuhka ati sida, nya meh baka ni chara sida ulih nyelamatka mensia ti deka mati dalam dosa. Kaul rama sida deka mai asil. Pengerindu sida ka Penebus deka ngemenuhka ati sida dalam penyerakup.

“Lebuh kitai sedarka diri kitai pengereja pengawa begulai enggau Allah Taala, dia deh jaku semaya Iya enda deka disebut pia aja. Tang sida deka ngapika ati kitai, lalu nungkun mulut kitai. Lebuh Moses dikangauka Tuhan ngambika nguluka seraban orang ti enda nemu utai, ti enda bedisiplin, ti keras ngelaban, Allah Taala meri iya semaya tu, ‘Aku Empu deka bejalai enggau nuan, lalu Aku deka ngasuh nuan belelak.’ Lalu ku Iya madah, ‘Aku deka meruan enggau nuan.’ P’sut. 33:14; 3:12. Jaku semaya tu mega diberi ngagai semua orang ti gawa ngarika Jesus ngagai orang ti dikeduan sereta diperinsa.”—Ellen G. White, The Desire of Ages, p. 641.

**Tanya ti Deka Dipejuraika**:

`Bacha 1 Korint 13:4–8. Baka ni ku 1 Korint 13 meri penerang senentang orang ti bansa ni kitai patut nyadi?`

`Nama ti nyeraraka bedus ari kambin dalam Matthew 25:31–46? Baka ni ku kitai meretika jaku Jesus ditu enggau chara ti enda ngajar pasal ngulihka selamat ari utai ti dikereja kitai?`

`Nama reti jaku tu ba nuan, “lebuh kitai rinduka dunya baka Iya udah rinduka dunya, nya baru misi Iya udah dikamatka ungkup kitai. Kitai udah digaga layak ungkup serega; laban serega bisi dalam ati kitai” (peda pelajar hari Khamis)? Nama ti dipandangka tu senentang gaya Allah Taala enggau gaya serega empu? Baka ni ku kitai ulih idup lebih agi baka peranak serega di dunya tu diatu, ari segi ngerembaika pengerindu Allah Taala ngena chara ti mai penampak enggau keadilan ngagai orang ti kena tekan?`

`Nama langkah praktikal ti ulih diambi gereja tempat kita kena mandangka pengibuh Allah Taala ka pengerindu enggau keadilan dalam komuniti kita? Nama utai ti manah, ti mujur udah dikereja kita ba komuniti kita ke diatu? Nama ke ulih digaga kita lebih manah ke agi sereta lebih mayuh ke agi? Nama langkah ke ulih dipeda ke ulih diambi kita siku-siku enggau bebala mayuh kena ngamalka utai ti udah dipelajarka kitai senentang pengerindu enggau keadilan Allah Taala?`