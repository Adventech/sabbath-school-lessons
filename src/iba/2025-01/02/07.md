---
title:  Tambah Penemu
date:   10/01/2025
---

Bacha Ellen G. White, “The Privilege of Prayer,” pp. 93–104, in Steps to Christ.

“Bai ngagai Allah Taala penyuntuk nuan, pengaga nuan, penusah nuan, pengirau ati nuan, enggau penangi nuan. Nuan enda ulih ngeribatka Iya; nuan enda ulih ngelelakka Iya. Iya ti ulih ngitung lambar buk ba pala nuan nadai Iya enda ibuhka penyuntuk bala anak Iya. ‘Tuhan ke penuh laban penyiru enggau pengasih.’ James 5:11. Ati Iya ti penuh pengasih nya berasai tetegu laban penusah kitai enggau jaku kitai ti nyebut pasal penusah nya. Bai meh ngagai Iya semua utai ti nyekutka runding kitai. Nadai utai ti kelalu berat ti enda ulih ditanggung Iya, indah dunya-dunya ditanggung Iya, lalu Iya merintah atas semua pekara ti nyadi di seluruh universe tu. Nadai utai ti besangkut paut enggau pengelantang kitai kelalu mit datai ka enda dipeda Iya. Nadai bisi bab dalam pengalaman kitai ti kelalu petang ti enda ulih dibacha Iya; nadai bisi penyekut runding kitai ti kelalu tusah deka diputarka Iya. Nadai bisi penyai ti ninggang anak Iya ti pemadu mit pen, nadai bisi pengirau ati ti ngeruga runding, nadai pengaga ti ngelantangka, nadai sampi ti datai ari ati ti bendar, ti enda diperatika Apai kitai ti di serega, tauka ti enda dikibuhka Iya kemaya nya. ‘Iya ngeraika orang ke tusah ati lalu malut telih sida.’ Masmur 147:3. Kaul entara Allah Taala enggau genap iku mensia endang nyata sereta penuh baka ke nadai mensia bukai di dunya tu ti enggau bekunsika pengibun Iya, nadai mensia bukai ke alai Iya udah meri Anak ti dikerinduka Iya nya."—Ellen G. White, Steps to Christ, p. 100.

**Tanya ti Deka Dipejuraika**:

`Perundingka genteran jaku diatas tadi: “Kaul entara Allah Taala enggau genap iku mensia endang nyata sereta penuh baka ke nadai mensia bukai di dunya tu ti enggau bekunsika pengibun Iya, nadai mensia bukai ke alai Iya udah meri Anak ti dikerinduka Iya nya.” Baka ni jaku nya ngelantangka ati nuan, lalu baka ni nuan patut idup, lebuh nuan nemu pengerapat Allah Taala ngagai nuan enggau pengibuh Iya ka nuan? Baka ni nuan belajar deka idup dalam pengamat jaku semaya ti pemadu manah nya? Bayangkan, enti, tiap-tiap hari, nuan ulih arapka nya amat-amat.`

`Ari utai ti dipelajarka kitai minggu tu, baka ni ku nuan meretika Masmur 103:17, 18? Nama ti dipandangka iya pasal pengerindu Allah Tala ti meruan belama iya nya, tang taja pia, baka ni penguntung ari kaul enggau Allah Taala nya begantung ba sekalika kitai nerima pengerindu nya tauka enda?`

`Enggau chara baka ni penemu kitai pasal utai tu mai ubah ngagai kaul kitai enggau Allah Taala? Baka ni iya bisi empas ba chara nuan berunding pasal penusah orang bukai?`