---
title:  Nuan Udah Nerima Enggau Percuma; Beri Meh Enggau Percuma
date:   09/01/2025
---

Sama baka orang gaji nya sigi nadai jalai ulih mayar utang iya ngagai tuan iya, kitai mega nadai jalai ulih mayar Allah Taala. Nadai jalai kitai ulih bekereja ngulihka pengerindu Allah Taala. “Tang Allah Taala udah ngayanka pengerindu Iya ke kitai, iya nya lebuh kitai agi nyadi orang ke bedosa, Kristus mati ngarika kitai!” (Rom. 5:8, NKJV). Naka-naka iya pengerindu ti ngalitka ati! Munyi ku 1 John 3:1 madah, “Peda kita pemesai pengerindu Apai ke kitai, datai ke kitai nyau dikumbai anak Allah Taala!” (NKJV).

Nyadi, utai ke ulih sereta patut dikereja kitai nya meh ngemantulka [ngayanka] pengerindu Allah Taala nya ngagai orang bukai naka ni ke ulih dikereja kitai. Enti kitai udah bulih penyinu enggau pengampun Tuhan ti pemadu besai nya, enda ka lebih agi kitai patut meri penyiru enggau pengampun nya ngagai orang bukai? Ingatka orang gaji nya telepas penyiru enggau pengampun tuan iya ketegal iya enggai meri nya ngagai pangan orang gaji iya. Enti kitai amat rinduka Allah Taala, udah tentu kitai enda deka gagal ngemantulka pengerindu Iya nya ngagai orang bukai.

`Bacha John 15:12, 1 John 3:16, enggau 1 John 4:7–12. Nama ti diajar ayat-ayat tu ngagai kitai pasal kaul entara pengerindu Allah Taala, pengerindu kitai ka Allah Taala, enggau pengerindu kitai ka orang bukai?`

Selepas John 15:12, Jesus madah ngagai sida murid Iya, “Kita pangan Aku enti kita ngasika pesan Aku” (John 15:14, NKJV). Lalu nama ti dipesan Jesus ngagai sida? Entara utai bukai, Jesus mesan sida (enggau kitai) ngambika rinduka orang baka Iya ti udah rinduka sida. Ditu enggau di tempat bukai, Tuhan mesan kitai rinduka Allah Taala lalu rinduka pangan diri.

Enggau jaku pandak, kitai enda tau enda nemu diri udah diampun utang ti pemadu besai, utang ti nadai jalai kitai ulih mayar iya, utang ti semina ulih dibayar ba regang ungkup kitai. Nya kebuah kitai patut rinduka Allah Taala lalu muji Iya lalu idup penuh enggau pengerindu enggau pengasih ka orang bukai. Baka ti diajar Luke 7:47, orang ke udah diampun mayuh, deka balat rindu, “tang orang ke diampun mimit, deka rindu mimit aja” (NKJV). Lalu sapa kitai ke enda nemu ni pemayuh diri udah diampun?

Enti rinduka Allah Taala ngeletak kitai rinduka orang bukai, dia deh kitai patut beberatka pengawa bekunsika berita pengerindu Allah Taala tu, dalam jaku enggau utai ti dikereja kitai. Kitai patut nulung orang dalam pengidup tiap hari sida ditu enggau diatu, sereta mega nyadika churung pengerindu Allah Taala lalu nguluka orang ngagai Tuhan ti meri semaya pengidup meruan dalam langit enggau dunya ti baru—iya nya dunya ti digaga baru ari dunya ti lama tu, ti udah dirusakka dosa enggau pemati, ti buah tauka asil ari nulak pengerindu Allah Taala.

`Nama langkah-langkah spesifik ke ulih diambi nuan kena rinduka Allah Taala nengah rinduka orang bukai? Nama ke ulih dikereja nuan sehari tu enggau hari bukai udah nya kena mandangka pengerindu Allah Taala ngagai orang lalu (pengujung iya) mai sida ngambika sama enjoi ka nama reti bisi semaya ka pengidup ti meruan belama iya nya?`