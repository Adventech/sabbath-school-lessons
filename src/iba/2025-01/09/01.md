---
title:  Konflik Kosmik
date:   22/02/2025
---

### Bacha ka Pelajar Minggu Tu

Matt. 13:24–27; P'kal. 1:31; Esek. 28:12–19; Isa. 14:12–15; Matt. 4:1–11; John 8:44, 45.

> <p>Ayat Dikingat</p>
> “Aku deka ngasuh nuan enggau indu tu begedika pangan diri. Anak iya enggau anak nuan deka seruran bemunsuh pangan diri. Anak iya deka ngeredakka pala nuan, lalu nuan deka mantuk tumbit anak iya” (Pemungkal 3:15, NKJV).

Puak ajar [theologi] Bup Kudus iya nya laya besai entara Kristus enggau Sitan. Taja pen idea pasal konflik kosmik [laya besai] tu entara Tuhan enggau sida melikat ke udah labuh lalu angkat ngelaban Tuhan tu endang nyata amat digambar dalam Bup Kudus (Matt. 13:24–30, 37–39; Rev. 12:7–10) sereta mega nyata amat dalam mayuh ajar tradisi orang Kristen, agi mayuh ga orang Kristen ke nulak tauka enda beberatka idea tu.

Tang ari perening Bup Kudus, tema tauka batang randau pasal konflik kosmik tu, ke alai perintah Allah Taala disakal Sitan enggau bala melikat iya, nya ukai siti pekara ke patut enda dikibuhka kitai; laban enti kitai enda beberatka iya kitai deka lenyau mayuh amat ari isi jerita Bup Kudus. Bup Injil aja endang penuh enggau jaku pasal Sitan enggau antu ke ngelaban Tuhan.

Kena kitai ngepunka pelajar minggu tu, kitai deka bejuraika baka ni ku dua iti tanya dibaruh tu ulih disaut ngena beberapa iti ayat ti penting dalam Bup Kudus:

1. Dini dalam Bup Kudus bisi ngajar pasal konflik kosmik [laya besai kosmik] entara Allah Taala enggau Sitan tu?
2. Nitihka ajar Bup Kudus, baka ni gaya konflik [laya] tu?

_*Pelajarka pelajar minggu tu ke nyediaka Sabat, March 1._