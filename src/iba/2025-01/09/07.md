---
title:  Tambah Penemu
date:   28/02/2025
---

Bacha Ellen G. White, “The Origin of Evil,” pp. 492–504, in The Great Controversy.

“Nadai utai ke lebih terang diajar Bup Kudus lebih ari ngajar pasal Allah Taala nya nadai betanggung-jawap ka penatai dosa; lalu pengasih Tuhan enda mega ditarit pulai sengapa, lalu nadai bisi pengurang dalam perintah Allah Taala, ti meri peluang ka pengawa ngelaban Tuhan nya nyadi. Dosa masuk nadai dikangauka, lalu nadai bisi kebuah alai iya tau bisi. Iya ngalitka ati, enda masuk akal; enti kitai meri iya kebuah reti nya kitai nyukung iya. . . . Enti Sitan dibunuh terus tikala nya, dia deh sida ke diau di serega enggau di dunya bukai din deka betuaika Allah Taala ari ati ti nangi lalu ukai ari pengerindu. Pengaruh Sitan ti penipu nya tentu enda ulih dipadamka enggau penuh, lalu pia mega ati ti deka ngelaban udah tentu enda ulih dipadamka abis lengis. Penyai mesti deka ditejuka mansau. Ngambika pulai ka pemanah seluruh universe selama timpuh belama iya, Sitan mesti ngemansangka prinsip iya enggau penuh, ngambika jaku petenah iya ngelaban perintah Tuhan ulih dipeda semua utai ti udah ditempa Tuhan enggau chukup terang pemula iya, lalu keadilan enggau pengasih Allah Taala sereta enggau adat Iya ti nadai berubah nya deka belama iya nadai ibuh ditanyaka agi.”—Ellen G. White, The Great Controversy, pp. 492, 493, 499.

**Tanya ti Deka Dipejuraika**:

`Mayuh orang alit ati berundingka baka ni melikat ti kudus baka Lucifer nya tau bedosa ke terubah iya? Nama kebuah dosa nya "misteri" ti ngalitka ati sereta "enda ulih diberi kebuah" iya? Baka ni ku kitai deka nerangka dosa ti keterubah nya tang enda meri iya kebuah [alasan] tauka 'ngemendarka'[justify] iya? Iya nya, nama kebuah enti kitai ulih nerangka asal penatai dosa, nya sama enggau 'ngemendarka' [justify] iya?`

`Nama kebuah Allah Taala enda terus ngapuska Sitan tikala nya? Nama kebuah penyai mesti "deka ditejuka mansau"? Baka ni ku nya tau “pulai ka pemanah seluruh universe selama timpuh belama iya”?`

`Nama kebuah penting amat kitai meretika konflik entara Allah Taala enggau Sitan tu ukai semuti senentang kuasa, tang iya nya meh bansa konflik ke lain agi? Baka ni ku konflik senentang perangai ulih masuk akal dalam chara konflik senentang kuasa enda ulih masuk akal?`

`Baka ni pemereti kitai senentang gaya [bansa] konflik tu baka ti nyilakka tabir ngambika kitai meda baka ni konflik ti nyadi dalam pengidup kitai nya nyadi sempama ti mit ngagai konflik kosmik ti besai nya? Baka ni jalai nuan bisi ngasaika diatu pen pengamat bisi konflik nya? Baka ni ku respons nuan dalam chara ti nunjukka setanah enggau sapa nuan ke bendar iya?`