---
title:  Tambah Penemu
date:   17/01/2025
---

Bacha Ellen G. White, “Let Not Your Heart Be Troubled,” pp. 662–680, in The Desire of Ages.

“Tuhan asa amat ati lebuh sida nembiak Iya ngemaruhka rega diri. Iya dekaka bala waris ti udah dipilih Iya ngengkah rega diri setipak enggau rega ti udah diengkah Iya atas sida. Allah Taala endang dekaka sida, enti enda pia tentu Iya enda udah ngirumka Anak Iya bejalai ngereja pengawa nyelamatka sida ti pemadu mar nya. Iya bisi gunaka sida, lalu Iya deka gaga amat ati enti sida nuntut utai ti pemadu tinggi ari Iya, ngambika sida ulih ngemuliaka nama Iya. Sida tau ngarapka utai ti besai-besai ari Iya enti sida arapka semaya Iya.

“Besai reti besampi dalam nama Kristus. Reti nya kitai deka nerima karakter [perangai] Iya, mandangka semangat Iya, lalu ngereja pengawa Iya. Semaya Jesus diberi nitihka syarat. ‘Enti kita rinduka Aku,' ku Iya, 'ngasika pesan Aku.’ Iya nyelamatka mensia, ukai dalam dosa, tang ari dosa; lalu orang ke rinduka Iya deka mandangka pengerindu sida dalam pengasi sida.

“Semua pengasi ti bendar endang datai ari ati. Iya sigi pengawa ati ba Kristus. Lalu enti kitai nyagi, Iya Empu deka senyadi enggau runding enggau tuju ati kitai, lalu ngaga ati enggau runding kitai nyadi sebaka enggau peneka Iya, ngambika lebuh kitai ngasika Iya, kitai ke bendar, ngereja peneka ati kitai. Peneka kitai, ti udah diberesi sereta dituchi, deka bulih pengaga besai dalam ngereja pengawa Iya. Lebuh kitai nemu Allah Taala baka ti endang peluang kitai nemu Iya, pengidup kitai deka nyadi pengidup ti semampai ngasi. Ari kitai ti beregaka karakter Kristus, ari kitai ti begulai enggau Allah Taala, kitai deka begedika dosa.”—Ellen G. White, The Desire of Ages, p. 668.

**Tanya ti Deka Dipejuraika**:

`Nama reti "nerima enggau ati ti enda ngerunding diri" kini? Dalam runding nuan baka ni gamal kaul entara meri enggau nerima di serega enggau dunya baru ila, kini?`

`Datai ari tisi langit [kosmos] ti pemadu jauh—engka lebih jauh ari ti ulih dipeda ngena terupung James Webb Space Telescope—bala melikat ari serega ngumbai nabi Daniel nya chamudot, reti nya, “iya ti dikerinduka, dikinginka, pemadu berega." Tiga kali sida ngereja baka nya. Dalam Daniel 9:23, Gabriel nyebut ki chamudot attah, “laban nuan iya ti pemadu dikerinduka.” Dalam Daniel 10:11, siku melikat (engka Gabriel baru) ngumbai iya ish chamudot, reti nya, “mensia ti pemadu dikerinduka,” siti frasa ti ditandu baru ngagai Daniel udah nya (Dan. 10:19). Perundingka utai ti disebut jaku nya pasal Allah Taala enggau berapa rapat Iya bisi ngagai kitai. Nama pengadang [harapan] ti ke diambi kitai ari pemendar ti besai tu ka diriempu?`

`Baka ni ku chunto sida bujang berani [hero] pengarap ke dikenang dalam Hebrews 11 bekait enggau isi pelajar kitai minggu tu? Lebih spesifik agi, nama ti dipandangka chunto-chunto nya pasal baka ni kitai ulih “ngerinduka [ngelantangka] ati Allah Taala" ulih pengarap kitai? Nama ti ulih dipelajarka nuan lalu dititihka nuan dalam pengidup tiap hari nuan ari teladan pengarap enggau penaluk sida nya?`