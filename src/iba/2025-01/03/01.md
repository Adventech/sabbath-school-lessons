---
title:  Ngelantangka Ati Tuhan
date:   11/01/2025
---

### Bacha ka Pelajar Minggu Tu

Luke 15:11–32, Sepaniah 3:17, Epe. 5:25–28, Isa. 43:4, Rom. 8:1, Rom. 5:8, Mark 9:17–29.

> <p>Ayat Dikingat</p>
> “TUHAN Allah Taala nuan bisi enggau nuan. Kuasa Iya ngasuh nuan menang. TUHAN deka gaga ati ke nuan, lalu ulih pengerindu Iya, Iya deka meri nuan pengidup ti baru. Iya deka belagu, lalu gaga ati ke nuan” (Sepaniah 3:17, NKJV).

Gambar dalam ati nuan senario tu: siku anak mit umur lima taun datai ngagai apai iya mai siti pemeri ti enda dibungkus enggau manah lebuh Hari Apai. Enggau gagit ati iya nyuaka nya ngagai apai iya.

Gambar dalam ati nuan apai iya bejaku munyi tu, “Anak, nadai aku pedulika pemeri nuan nya. Iya ke bendar, nadai utai ke ulih diberi nuan ke ulih ngelantangka ati aku. Sebarang utai ke ulih diberi nuan ngagai aku, aku ulih meli nya ka diriempu, lalu sebarang utai ti diberi nuan ngagai aku nya pen dibeli nuan ngena duit aku tauka digaga ari utai ke udah dibeli aku. Nya alai, simpan aja pemeri nuan nya. Enda aku nguna iya tauka deka ngempu iya. Taja pia, aku rinduka nuan.”

Akai daiii!

Nama runding nuan pasal reaksi apai baka nya? Nyau pansut leka jaku baka "nadai ati perut," "nadai empedu," "nadai mereti," "nadai adat," enda iya? Kati baka nya chara Allah Taala meri respons ngagai kitai? Kati ulih ka kitai ngelantangka ati Tuhan? Taja pen tusah kitai deka ngambar iya dalam ati, sebagai mensia ti udah bedosa, tauka kamah laban dosa, lalu chundung ngagai penyai—ya, kitai ulih ngelantangka Allah Taala! Enggau jaku bukai, Allah Taala enda merening kitai, tauka meda pemeri ti dibai kitai, baka sikap apai nya tadi. Sebalikanya, kitai ulih ngelantangka Allah Taala, tang semina nengah Jesus Kristus.

_*Pelajarka pelajar minggu tu kena nyediaka Sabat, January 18._