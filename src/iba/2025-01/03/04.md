---
title:  Ngelantangka Ati Tuhan?
date:   14/01/2025
---

Baka ni ku Allah Taala ti bekuasa atas seluruh universe tu tau bulih pengelantang ari mensia ti pemadu mit tu enti dibandingka enggau pemesai alam semesta tu? Baka ni ku mensia tau penting amat ba Allah Taala ti Pemadu Besai Kuasa lalu enda begunaka nama-nama nya? Tanya-tanya tu ulih dibagi ngagai dua aspek. Keterubah, baka ni ku Allah Taala Empu ulih dikelantangka? Kedua, baka ni chara mensia ulih mai pengelantang ka Iya, lebih agi ngira mensia ti bedosa tu? Aspek ti keterubah nya dikerandauka kitai sehari tu, iya ti kedua nya pagila.

`Bacha Isaiah 43:4; Masmur 149:4; enggau Jaku Dalam 15:8, 9. Nama ku ayat-ayat tu pasal Allah Taala begaga ati ka sida nembiak Iya?`

Baka ti udah dipeda kitai mimit kemari, Allah Taala ulih dikelantangka mensia laban Iya rinduka sida nembiak Iya ngena chara ti ngira pemanah ungkup sida iya, baka ti dikereja mensia ngagai orang ti dikerinduka iya.

Sebaliknya, Allah Taala enda lantang ati enti sida nembiak Iya ngereja penyai. Enggau bendar, Jaku Dalam 15:8, 9 ngajar kitai, Tuhan "begedika piring ti dibai orang ke jai," Iya "gaga ati lebuh orang menyana besampi" lalu Iya "rinduka orang ke ngereja utai ti ngena” (NKJV). Ayat tu ukai semina madahka Allah Taala begedika penyai, tang Iya mega gaga ati ke pemanah. Iya mega ngaulka pengaga ati enggau pengerindu nya ngagai pangan diri, ti nunjukka kaul rat entara pengerindu Allah Taala enggau pengaga ati Iya, ti ulih dipeda kitai dalam seluruh Bup Kudus. Ku Masmur 146:8, Tuhan “rinduka bala nembiak Iya ke lurus" (NKJV). Lalu 2 Korint 9:7 madah, “Allah Taala rinduka orang ke meri enggau ati ti gaga” (NKJV). Terubah iya, peratika dulu utai ke enda disebut ayat-ayat tu. Iya enda madahka Allah Taala semina rinduka orang ke lurus aja tauka Allah Taala semina rinduka orang ke meri enggau ati gaga aja. Allah Taala rinduka semua orang. Taja pia, enti ayat-ayat tu meri sebarang reti ngagai kitai, udah tentu meh reti nya Allah Taala rinduka orang ke "lurus" enggau orang "ke meri enggau ati gaga" ngena chara ti spesel. Utai ke udah dipeda kitai dalam Jaku-dalam 15:8, 9 meri kitai ulu lungga iya: Allah Taala rinduka sida nya enggau sida ke bukai dalam reti Iya gaga ati enggau sida nya.

`Perundingka berapa rapat kaul serega enggau dunya tu dataika Allah Taala, ti Penengkebang langit enggau dunya, tu ulih rapat amat begulai enggau kitai. Nama pengadang ati ti tau diambi nuan ari penemu tu, lebih agi enti nuan benung nempuh pemar dalam pengidup nuan diatu?`