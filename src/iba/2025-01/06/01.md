---
title:  Pengerindu Tuhan Ka Keadilan
date:   01/02/2025
---

### Bacha ka Pelajar Minggu Tu

Mas. 33:5, Mas. 85:10, Ul. Adat 32:4, James 1:17, Titus 1:2, P'sut. 32:14, Matt. 5:43–48.

> <p>Ayat Dikingat</p>
> “Enti orang deka temegah, sida patut temegahka diri ti bepenemu-dalam, lalu nemu Aku rindu ngayanka pengerindu enggau pengelurus di dunya tu, laban nya meh utai ti ngasuh ati Aku gaga. Aku ti TUHAN, udah bejaku.” (Jer. 9:24, NKJV).

Di menua Timur Semak dulu kelia, "petara" orang di menua nya ukai semina beati hari, enda beradat, sereta enda ulih dikarapka, sida mega merintah orang ngereja pengawa jai, baka bepiringka anak mensia. Lalu taja pen sida udah ngereja baka nya, orang ke megai pengarap lama [orang kapir] nya, enda ulih ngarapka pemanah ari petara sida, nya ke ngujungka sida semampai nangika diri ngemediska ati "petara" sida.

Nitihka Ulang Adat 32:17, "petara" sida nya ke bendar iya endang bala antu empu (peda mega 1 Kor. 10:20, 21). Lalu chara sida nyembah endang penuh enggau jalai tipu, ke ngujungka mensia diau dalam petang spiritual enggau moral ti pemadu besai. Tang Allah Taala Bup Kudus nya jauh lain ari bala petara antu nya. Yahweh nya pemadu manah lalu perangai [karakter] Iya enda berubah. Lalu semina laban pemanah Allah Taala ti enda berubah nya meh kitai tau bisi pengadang [harapan] diatu, enggau ungkup belama iya.

Bebida amat ari petara pelesu orang dunya kelia, enggau "petara" orang dunya moden diatu, pen, Allah Taala Yahweh nya berat amat ati senentang penyai, pemerinsa, pengenda-adil, enggau penekan—semua nya semampai dikutuk Tuhan. Lalu, iya ti pemadu penting, semua nya deka dipunaska Iya magang ba siti hari ti deka datai dudi ila.

_*Pelajarka pelajar minggu tu kena nyediaka Sabat, February 8._