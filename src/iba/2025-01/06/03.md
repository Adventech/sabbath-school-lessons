---
title:  Tuhan Pemadu Manah Sereta Lurus
date:   03/02/2025
---

Allah Taala ukai semuti ngambu Diri rinduka keadilan lalu ngasuh mensia rinduka keadilan lalu ngereja iya, tang Allah Taala Empu neladanka enggau terang chiri-chiri nya. Bup Kudus ngajar kitai pasal Allah Taala ti pemadu kudus, taluk, lurus, sereta rindu. Allah Taala semina sereta semampai ngereja utai ti penuh pengerindu, pengelurus, enggau keadilan. Iya nadai kala ngereja utai ti salah.

`Bacha Ulang Adat 32:4 enggau Masmur 92:15. Nama ti diajar ayat-ayat tu pasal penaluk enggau pengelurus Allah Taala?`

Ayat-ayat tu enggau mayuh ayat ke bukai madahka Allah Taala lurus sereta rindu—“nadai utai ti enda lurus ba penyaga aku” (Mas. 92:15, bandingka enggau Mas. 25:8, Mas. 129:4). Allah Taala “nadai kala ngereja utai ti salah. Enda kala ngelaung sepagi, Iya mai atur ti lurus ngagai nembiak Iya. Tang taja pia, orang ke enda lurus di nengeri nya majak ngereja utai ti salah, lalu enda nemu malu” (Sepaniah 3:5, NKJV). Peratika bida besai entara perangai Allah Taala enggau sida ti rindu ngereja utai ti enda adil.

Allah Taala nemu utai ti pemadu manah ungkup genap iku kitai, lalu Iya dekaka utai ti pemadu manah ungkup genap iku kitai, lalu semampai ngereja utai ti mai pemanah ngagai semua orang.

`Bacha Masmur 9:7, 8 enggau Masmur 145:9–17. Nama ti diajar ayat-ayat tu senentang Allah Taala?`

Allah Taala Bup Kudus nya “endang Hakim ti lurus” (Mas. 7:11, NKJV) lalu nadai bisi penyai begulai enggau Iya (Mas. 5:4). Munyi ti diajar 1 John 1:5, “Allah Taala nya penampak, lalu dalam Iya nadai pemetang” (NKJV). Iya ke bendar, Allah Taala nya ukai semina pemadu manah, tang munyi ku James 1:13 (NKJV) “Allah Taala enda ulih diuji penyai” (bandingka enggau Habakuk 1:13).

Dalam semua tu, pemanah Allah Taala enggau mulia Iya endang enda ulih diperaraka. Mayuh mensia gilaka kuasa, tang Allah Taala pemadu bekuasa, taja pia, Iya bekenaka kuasa Iya semina ngena chara ti lurus, adil, sereta penuh pengerindu. Nya alai, enda nyempelah Moses lebuh iya minta ngagai Allah Taala, “Awakka aku meda mulia Nuan,” lalu Allah Taala nyaut iya, “Aku deka ngasuh mulia Aku mansa mua nuan” (Pemansut 33:18, 19, NKJV).

`Nama kebuah Allah Taala ti pemadu manah nya ngelakka penyai balat nyadi di dunya tu deh? Pejuraika saut nuan dalam kelas.`