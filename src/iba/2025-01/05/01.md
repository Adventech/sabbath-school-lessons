---
title:  Pengeringat ari Pengerindu Tuhan
date:   25/01/2025
---

### Bacha ka Pelajar Minggu Tu

Mas. 78; Jonah 4:1–4; Matt. 10:8; Matt. 21:12, 13; Jer. 51:24, 25; Rom. 12:17–21.

> <p>Ayat Dikingat</p>
> “Tang Allah Taala kasihka nembiak Iya. Iya ngampun dosa sida lalu enda ngerusak sida. Iya suah nagang Diri ringat lalu nagang Diri ngeransi” (Masmur 78:38, NKJV).

Taja pen pengasih Allah Taala suah dikemesaika, mayuh orang enda nyamai ati berundingka pengeringat Iya. Enti Allah Taala nya pengerindu, dalam runding sida Iya enda patut mandangka pengeringat. Tang penemu baka nya, salah. Pengeringat Iya datai ari pengerindu Iya.

Sekeda orang ngumbai Allah Taala Penyanggup Lama nya Allah Taala pengeringat lalu Allah Taala Penyanggup Baru nya Allah Taala pengerindu. Tang Allah Taala semina siku aja, lalu Allah Taala ke sama nya dipandangka dalam kedua-dua Penyanggup. Allah Taala pengerindu nya tau ringat meda penyai—tang Iya baka nya laban Iya pengerindu. Jesus Empu balat mandangka pengeringat ngelaban penyai, lalu Penyanggup Baru suah ngajar pasal pengeringat Tuhan ti tuchi sereta patut.

Pengeringat Allah Taala nya endang selalu iya mandangka pengelurus enggau respons pengasih Iya ngelaban penyai enggau pengenda-adil. Pengeringat Tuhan nya meh pengeransi ti tuchi ti datai ari pengerindu Tuhan ti sempurna, lalu dekaka pemansang semua utai ti udah ditempa Iya. Pengeringat Allah Taala nya meh respons pengerindu ti patut ngagai penyai enggau pengenda-adil. Berindik ari nya, penyai ngasut Tuhan nyadi gagit ngeringka orang ke nyadi mangsa penyai lalu ngelaban sida ti ngereja penyai nya. Nya alai, pengeringat Tuhan, nya meh, ke bendar iya, pemandang pengerindu Tuhan.

_*Pelajarka pelajar minggu tu kena nyediaka Sabat, February 1._