---
title:  Tuhan Lubah Ringat
date:   27/01/2025
---

Tuhan ringatka penyai laban Iya nya Tuhan pengerindu. Allah Taala nya siru amat sereta kasih dataika siku ari nabi Bup Kudus nyau nganu Allah Taala laban Iya kelalu kasih!

`Peratika jerita Jonah lalu perundingka reaksi Jonah ngagai pengasih Allah Taala ti ngampun orang Niniveh, dalam Jonah 4:1–4. Nama ti dipadahka tu ngagai kitai pasal Jonah, enggau pasal Allah Taala? (peda mega Matt. 10:8.)`

Reaksi Jonah ngagai pengasih Allah Taala bisi amat utai dipadahka iya dalam dua chara. Keterubah, iya mandangka pengeras ati Jonah empu. Iya begedi amat ka orang Asiria ketegal utai ti udah dikereja sida ngagai orang Israel nyentukka iya enggai meda Tuhan nunjukka sebarang pengasih ngagai sida nya.

Tu meh pelajar ti naka iya pemesai ungkup kitai! Kitai mesti bejimat nyaga diri ari sikap ti sama, taja pen iya asai ke bisi pematut. Ari semua orang, sida ke udah nerima pangasih ari Allah Taala patut amat nemu berapa enda patut sida bulih pengasih nya, lalu ketegal nya, sida patut enda sanggup nunjukka pengasih nya ngagai orang bukai.

Kedua, reaksi Jonah ngukuhka agi berapa penyiru enggau pengasih Allah Taala nya nyadika tengah tauka puak perangai Iya. Jonah nemu amat pasal pengasih Allah Taala, laban Allah Taala nya "penuh laban pengerindu enggau pengasih" sereta “seruran liat ati, seruran nelap” (Jon. 4:2, NKJV)—Jonah nemu Tuhan deka ngubah runding diri lalu enda nyadi ngukum orang Niniveh. Allah Taala ngereja semua orang enggau semua bansa enggau adil sereta penuh pengasih.

Frasa jaku Hebrew ke disalin nyadi "lubah ringat" tauka "liat ati" tau mega disalin terus nyadi "panjai idung." Dalam jaku sempama orang Hebrew, pengeringat nya bekaul enggau idung dalam metafora, lalu pemanjai idung secara metafora nunjukka berapa lama orang nya tat sebedau iya ringat.

Nya alai, ngena jaku sempama "panjai idung" tu ngagai Allah Taala, reti nya, Allah Taala nya lubah deka ringat sereta liat ati. Lebuh kitai mensia tu jampat amat deka ringat, Allah Taala nya liat amat ati sereta sabar, lalu meri pengasih Iya percuma sereta enda betatak, tang taja pia, Iya enda ngeringka dosa tauka nutup mata Iya ari pengenda-adil. Sebaliknya, Allah Taala Empu ngenjuk piring genselan kena ngampun dosa enggau penyai nengah regang nya ngambika Iya ulih tetap lurus sereta ngaga lurus semua orang ti arapka Iya (Rom. 3:25, 26).

`Kati kala nuan udah gagal nunjukka ka penyiru enggau pengasih ngagai orang ke udah ngereja penyalah ngagai nuan? Nama chara ti manah amat kena nuan ingatka utai ti udah dikereja Allah Taala ngagai nuan ngambika nuan deka lebih agi sinu sereta kasih ka orang bukai nyadika respons nuan ngagai pengasih Allah Taala ti chukup besai ti udah diberi Iya ngagai nuan? Lalu, baka ni ku kitai deka nunjukka ka penyiru enggau pengasih, tang, dalam kitai ngereja nya, kitai enda meri orang lisin bedosa tauka ngemediska orang tauka ngindik orang?`