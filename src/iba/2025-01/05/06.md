---
title:  Pandangka Penyinu
date:   30/01/2025
---

Amat pen pengeringat Tuhan nya utai ti "jai," ukai reti nya iya enda beradat tauka enda rindu. Sebaliknya, dalam Penyanggup Lama enggau Penyanggup Baru, Allah Taala mandangka pengeringat Iya ngelaban penyai ketegal pengerindu Iya. Pengeringat Tuhan nya "jai" laban gaya penyai ti lebih jai enti dibandingka enggau pemadas sereta mulia Allah Taala ti tuchi.

Ari segi tu, pengerindu Allah Taala nya utai ti penting bisi; pengeringat enda. Dini endur nadai bisi penyai enggau pengenda-adil, pengeringat pen nadai ga. Pengujung iya ila, pengawa pengerindu Allah Taala ti deka munaska semua penyai ari universe tu, deka mega madamka pengeringat enggau pemedis ati. Lalu nya pen ketegal pengenda-adil enggau penyai deka nadai agi belama iya. Nambahka nya, dia deka semina bisi pengelantang enggau keadilan belama iya dalam kaul pengerindu ti sempurna. Nadai agi bisi pengeringat Allah Taala dia laban nadai agi bisi kebuah ka iya. Naka-naka iya runding penemu ti pemadu manah!

`Sekeda orang irauka pengeringat Tuhan tu deka enggau chara enda sengaja dikena orang nyadika lisin kena mensia bebalas dendam. Bacha Ulang Adat 32:35, Jaku-Dalam 20:22, Jaku-Dalam 24:29, Roma 12:17–21, enggau Hebrews 10:30. Baka ni ku ayat-ayat tu nagang kitai mensia bebalas dendam?`

Nitihka Bup Kudus, Allah Taala bisi hak ngukum, lalu lebuh Iya ngereja nya, Iya selalu ngereja nya enggau chukup lurus tauka adil. Kedua Penyanggup Lama enggau ke Baru chukup terang madahka pengawa bebalas nya pengawa Allah Taala. Baka ti ditulis Paul dalam Rome 12:19 (NASB), “Menyadi, anang malas, tang awakka Allah Taala ngayanka pengeringat Iya; laban endang udah ditulis, 'AKU KE MALAS, AKU DEKA MAYAR,' ku Tuhan bejaku.” (ngambi jaku ari Ulang Adat 32:35).

Taja pen ba pengujung iya Allah Taala deka ngukum semua pengenda-adil enggau penyai, Kristus udah muka jalai ungkup semua orang ti arapka Iya. Enggau bendar, “Jesus ke ngelepaska kitai ari pengeringat ti deka datai” (1 Tes. 1:10, NKJV; bandingka enggau Rom. 5:8, 9). Lalu tu endang nitihka pelan Allah Taala: “Laban Allah Taala ukai milih kitai ngambika kitai ditinggang pengeringat, tang ngambika kitai bulih pengelepas ulih Tuhan kitai Jesus Kristus” (1 Tes. 5:9, NKJV). Pengeringat Tuhan enda dipadamka, tang orang ke bisi pengarap ka Jesus deka dilepaska ari pengeringat nya ketegal Kristus.

`Baka ni ku pengawa Jesus ti nyadika piring kena bebaikka kitai enggau Tuhan udah ngeringka keadilan lalu dalam timpuh ti sama udah ngelepaska kitai ari pengeringat Tuhan? Ngingatka Tuhan udah muka jalai pengelepas ka nuan, taja pen nuan bisi mayuh pengurang, berapa mayuh pengasih patut diberi nuan ngagai orang bukai?`