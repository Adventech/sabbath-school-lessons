---
title:  Peneka Tuhan ti Pemadu Manah enggau Peneka Tuhan ti Mutarka Penanggul
date:   19/02/2025
---

`Bacha Epesus 1:9–11. Nama ku ayat tu pasal "predestinasi"? Kati bisi sekeda orang udah ditetapka [predestinasi tauka ditakdirkan] Tuhan ngambika selamat lalu sida ke bukai enda selamat?`

Leka jaku Grika (prohorizo) ti disalin nyadi "predestination" [takdir] ditu enggau ba tempat bukai dalam Bup Kudus ukai ngajar kitai Allah Taala sesuka ati netapka sejarah dunya. Iya ke bendar, leka jaku Grika nya mai reti, "udah netapka tauka milih dulu."

Sigi amat, kitai ulih mutuska utai dulu, tauka mutuska siti-siti pekara ngena chara ti ngira orang bukai bisi kebebasan milih. Bup Kudus madahka Allah Taala ngereja baka ti dudi tu.

Ditu enggau ba tempat bukai (ke chunto, Rom. 8:29, 30), leka jaku ti disalin nyadi "diletak" ditu bejaku pasal pelan Allah Taala ungkup dudi hari ila selepas ngingatka Allah Taala nemu ari pun pasal kebebasan milih ke udah diberi Iya ka mensia. Ari nya, Allah Taala ulih ngiring sejarah dunya tu nuju pemanah ungkup semua ba pengujung iya, sambil bebasaka kebebasan milih mensia ti mesti bisi enti Iya dekaka kaul pengerindu ti betul enggau sida.

Epesus 1:11 madahka Allah Taala “ngereja semua utai nitihka juluk ati enggau peneka Iya” (NKJV). Kati reti nya Tuhan netapka semua utai ti nyadi betul nitihka peneka ati Iya? Enti dibacha kediri, Epesus 1:9–11 munyi ti ngeringka penemu nya. Tang, penerang baka nya deka bedanjang enggau mayuh ayat-ayat ke udah dipeda kitai ari dulu tadi ti nunjukka mensia kekadang nulak "peneka Allah Taala" (Luke 7:30, NKJV; bandingka enggau Luke 13:34, Mas. 81:11–14). Enti Bup Kudus enda bedanjang ngelaban jaku diriempu, baka ni ku kiti deka meretika ayat-ayat tu enggau chara ti ngasuh sida konsisten tauka setuju enggau pangan diri? Ayat-ayat tu meri reti ti betul amat enti kitai ngelala bida entara utai ti dikumbai kitai "peneka Tuhan ti pemadu manah" [God's 'ideal will'] enggau "peneka Tuhan ti mutarka penanggul" [God's 'remedial will']. Peneka 'ideal' Tuhan nya meh utai ti ke bendar iya dikedekaka Tuhan nyadi, lalu iya patut nyadi enti semua orang selalu ngereja utai ti nitihka peneka Tuhan. Peneka 'remedial' Tuhan, nya meh peneka Tuhan ke udah ngira semua faktor bukai, nyengkaum kuasa kebebasan milih, ke kekadang deka limpang ari peneka Tuhan. Epesus 1:11 baka ti bejaku pasal "peneka remedial" Tuhan tu.

`Chukup besai penemu Tuhan pasal utai ti deka nyadi dudi hari, nyengkaum nemu semua pilihan ti deka digaga mensia, nyengkaum pilihan ke jai, agi meh Iya deka "dalam semua utai, . . . bekereja ke penguntung orang ke rinduka Iya” (Rom. 8:28, CEB). Baka ni ku pemendar tu meri pengibur ngagai nuan?`