---
title:  Deka Rinduka Allah Taala
date:   18/02/2025
---

Taja pen Allah Taala nya pemadu bekuasa ukai reti nya Iya ulih ngereja utai ti enda ulih dikereja nitihka lojik. Berindik ari nya, Tuhan enda ulih ngeletak pia aja ngambika siku-siku orang rinduka Iya enggau sukarela. Enti ngereja utai enggau bebas reti nya kitai ngereja utai nya ukai ari letak tauka udah ditetapka, reti nya kitai enda ulih sepeneka ati ngasuh orang ngereja sebarang utai. Disimpulka pandak, baka ti udah dipeda kitai, sereta enda tau enda ditekanka baru—Allah Taala enda ulih mejal sebarang orang rinduka Iya, laban, sereta iya dipejal, dia deh iya ukai agi pengerindu.

`Bacha Matthew 22:37 enggau Ulang Adat 6:4, 5. Nama ti diajar ayat-ayat tu pasal pengamat bisi kuasa bebas milih?`

Pesan ti lumur satu besai, iya nya, rinduka Allah Taala, meri kitai bukti ti nunjukka Tuhan endang amat dekaka semua orang rinduka Iya. Tang, taja pia, enda semua orang rinduka Tuhan. Enti baka nya, nama kebuah Tuhan enda ngaga [mejal] semua orang rinduka Iya deh? Sekali agi saut iya, laban ngambika pengerindu nya amat pengerindu, iya mesti diberi enggau peneka ati, ukai ari pejal.

`Bacha Hebrews 6:17, 18 enggau Titus 1:2. Nama ti diajar ayat-ayat tu senentang Allah Taala?`

Nitihka Penyampau 23:19, “Allah Taala ukai baka mensia ti bula” (ESV). Allah Taala enda kala bula (Titus 1:2); Allah Taala selalu ngamatka jaku Iya lalu nadai kala mungkir semaya Iya (Heb. 6:17, 18). Berindik ari nya, enti Tuhan udah besemaya tauka mutus ati deka ngereja utai, utai ti dikereja Iya dudi ila endang disekat nitihka letak jaku semaya Iya nya.

Reti tu, iya nya, laban Allah Taala, dalam ketebal agi kes, udah meri mensia kebebasan milih utai ti ukai kedeka Tuhan, reti nya ukai tanggung-pengawa Tuhan netapka utai ti dipilih mensia. Enti Allah Taala udah mutus meri mensia kebebasan milih, dia deh mensia ulih bekenaka kebebasan nya ngena jalai ti ngelaban utai ti kedeka Tuhan. Utai ti tragis iya nya, mayuh mensia bekenaka kebebasan milih nya baka tu, lalu ketegal nya, mayuh utai ti nyadi nya ukai utai ti kadeka Tuhan, lalu ukai utai ti ni ku Tuhan.

`Nama utai ti udah dikereja nuan ti ditemu nuan ukai utai ti kedeka Tuhan dikereja nuan? Nama ti diajar tu ngagai kitai pasal pengamat kitai bisi kebebasan milih--sereta utai ti nyadi ketegal nya?`