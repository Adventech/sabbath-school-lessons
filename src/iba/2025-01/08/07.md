---
title:  Tambah Penemu
date:   21/02/2025
---

Bacha Ellen G. White, “God With Us,” pp. 19–26, in The Desire of Ages.

“Pelan kena nyelamatka kitai nya ukai utai ti dirunding dudi, sapengudah Adam labuh ke dalam dosa. Iya nya 'pemandang pasal misteri ti lama udah dilalaika dulu kelia.’ Rom. 16:25, R. V. Iya ngayanka prinsip-prinsip ke ari kelia udah nyadi pelasar penuduk diraja Allah Taala. Ari pun iya, Allah Taala enggau Kristus udah nemu pasal Sitan ti deka mungkir, enggau pasal pengelabuh mensia laban kuasa tipu Sitan ti mungkir. Allah Taala nadai perambu ngambika bisi dosa, lalu Iya nyediaka jalai kena mutarka penyai ti nyadi tu. Pemadu besai penyayau Iya ka dunya tu, dataika Iya besemaya deka meri Anak tunggal Iya, 'ngambika genap iku orang ti arapka Iya enda mati tang bulih pengidup ti meruan belama iya.’ John 3:16.”—Ellen G. White, The Desire of Ages, p. 22.

**Tanya ti Deka Dipejuraika**:

`Enti Tuhan enda selalu bulih utai ti kadeka Iya, baka ni ku fakta tu meri empas ngagai chara nuan berunding pasal utai ti nyadi di dunya tu? Nama implikasi praktikal ari meretika pasal Tuhan ti bisi juluk ati ti enda nyadi nyata?`

`Enti kitai ngenang baru banding pasal ngaga roti ba pelajar hari Khamis, kitai ulih paham, taja pen "Allah Taala enggau Kristus udah nemu Sitan deka mungkir," agi meh seduai neruska pengawa ngaga mensia. Pengerindu mesti bisi dalam champur nya, lalu pengerindu reti nya kebebasan. Ari ti enda ngaga kitai mensia ti enda nemu rindu, Tuhan udah ngaga kitai ngambika kitai ulih rindu, tang Iya ngereja baka nya taja Iya nemu pengujung iya ila, iya deka nguluka Jesus ngagai regang nya. Nama ti dipadahka tu ngagai kitai pasal berapa kudus, enggau berapa beguna pengerindu nya dalam perintah Allah Taala dataika Jesus sanggup mati merinsa datas regang ari ti enda meri kitai kebebasan ke bisi dalam pengerindu nya?`

`Suah kitai besebanaka penyai enggau pemerinsa dalam dunya tu, tang berapa suah nuan ngambi masa berundingka baka ni Tuhan mega besebanaka pemerinsa enggau penyai ke bisi di dunya tu ti balat ngenusahka ati Iya? Baka ni ku iya ngubah pemereti nuan pasal penyai enggau pemerinsa lebuh nuan ingatka Tuhan Empu mega merinsa ketegal penyai?`

`Baka ni ku pemendar tu—iya nya, mayuh utai ti nyadi di dunya tu ukai utai ti kadeka Tuhan—nyaup nuan napi pemerinsa nuan empu, lebih agi lebuh iya asai ke enda masuk akal lalu nadai pulai ke pamanah sekali?`