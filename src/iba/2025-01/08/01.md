---
title:  Kebebasan Milih, Pengerindu, enggau Chara Tuhan Bekereja
date:   15/02/2025
---

### Bacha ka Pelajar Minggu Tu

Luke 13:34; Jer. 32:17–20; Heb. 1:3; Ulang Adat 6:4, 5; Epe. 1:9–11; John 16:33.

> <p>Ayat Dikingat</p>
> “Aku udah madahka tu ngagai kita, ngambika dalam Aku kita bisi pemaik. Di dunya tu kita kena perinsa. Tang anang tusah; Aku udah ngalahka dunya” (John 16:33, NKJV).

Baka ni ku penemu tauka runding kitai pasal jalai Tuhan bekereja di dunya tu deka bisi empas ti besai dalam baka ni kaul kitai enggau Tuhan, baka ni kaul kitai enggau orang bukai, enggau baka ni penemu tauka runding kitai pasal penanggul penyai.

Mayuh bengkah penemu orang Kristen pasal jalai Tuhan bekereja. Sekeda orang ngumbai Tuhan nguna kuasa Iya enggau chara ti nentuka semua utai ti nyadi nya nyadi baka nya. Iya milih ni orang ti deka diselamatka enggau ni orang ti enda diselamatka! Nitihka penemu tu, mensia nadai ulih milih jalai tauka utai ti udah diletak [ditakdir] Tuhan. Dalam runding sida ke ngembuan penemu baka tu, nyentukka pengingin mensia pen udah ditetapka Tuhan.

Tang, bebida enggau nya, Bup Kudus meri chukup mayuh bukti ti kuat ti mandangka Tuhan enda netapka [takdir] semua utai ti nyadi. Iya ke bendar, Iya meri mensia kebebasan milih, nyentukka mensia (enggau sida melikat) ulih milih deka ngelaban peneka Allah Taala. Sejarah Pengelabuh, sejarah dosa, enggau penyai endang nyadi bukti ti tragis sereta dramatik orang ti salah guna kuasa milih nya. Pelan keselamatan digaga enggau tuju mutarka tragedi ti nyadi ketegal salah guna kebebasan milih nya.

_*Pelajarka pelajar minggu tu kena nyediaka Sabat, February 22._