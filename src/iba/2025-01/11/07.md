---
title:  Tambah Penemu
date:   14/03/2025
---

Bacha Ellen G. White, “The Reward of Earnest Effort,” pp. 285–288, in Testimonies for the Church, vol. 9.

“Semua utai ti ngalitka ati kitai pasal utai ti dikereja Allah Taala dalam dunya tu, deka dipeda enggau terang dalam dunya ti deka datai ila. Utai ti pedis amat kitai deka meretika iya diatu deka ditemu enggau terang dudi ila. Misteri pengasih Tuhan deka ayan enggau terang ba mua kitai. Diatu runding kitai ti mabu tu semina meda utai ti ngasuh bingung begulai enggau jaku semaya ti balang, dudi ila kitai deka meda harmoni ti pemadu manah. Kitai deka nemu baka ni pengerindu Tuhan ka kitai udah ngemendarka kitai ngasaika penguji ti pemadu berat. Lebuh kitai nyau nemu pengibuh Tuhan ka kitai ti ngasuh semua utai ti nyadi nya nyadika pemanah ngagai kitai, kitai deka begaga ati enggau pengaga ti enda ulih disebut enggau jaku sereta penuh enggau mulia.”—Ellen G. White, Testimonies for the Church, vol. 9, p. 286.

**Tanya ti Deka Dipejuraika**:

`Kala nuan ngasai bingung ati nguji deka meretika jalai Tuhan bekereja dalam pengidup nuan? Baka ni ku tu ulih ngelantangka runding nuan lebuh nuan nemu semua utai nya deka diterangka magang ba pengujung ila?`

`Perundingka nama ti ditinggalka Jesus ngambika Iya ulih nyadi mensia lalu mati ungkup dunya tu. Nambahka nya perundingka nama ti dipadahka tu ngagai kitai pasal pengerindu Allah Taala enggau sekalika Allah Taala nya ulih dikarapka. Nama agi ti ulih dikereja Iya?`

`Nama utai ti penting amat pasal “nama” Allah Taala? Nama implikasi tu ba kitai ke ngambu diri Kristen? Enggau jalai baka ni orang Kristen kekadang udah ngemaluka nama Kristus, lalu nama ke ulih dikereja kitai dalam komuniti kitai kena nunjukka ngagai orang nama reti tauka baka ni gamal nitihka Jesus dalam pengidup kitai?`

`Ba pengujung iya, “saut” kitai ti pemadu manah ngagai penanggul penyai nya pen enda chukup manah ke diatu. Nama ke ulih digaga kitai kena ngerapatka kaul kitai ngagai sida ti pedis sereta merinsa ngambika kitai ulih nyadi ejen ti ngelempungka pemedis sida dalam dunya tu, seraya kitai nganti penatai Jesus ti deka munaska penanggul dosa enggau penyai tu?`

`Perunding dalam ke agi Isaiah 53:4, pasal Jesus ti nanggung “pemedis” enggau “pemerinsa” kitai. Nama ti nyadi ba Regang nya ti ulih nyaup kitai mereti manah ka agi pasal pelan keselamatan enggau pemesai ungkus iya kena Allah Taala nyelamatka kitai?`