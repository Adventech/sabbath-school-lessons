---
title:  Kristus ti Pemenang
date:   09/03/2025
---

Taja pen bisi munsuh ti bekereja ti dikumbai Kristus pengerampas ti nyadi “raja di dunya tu,” raja universe ke bendar nya meh Jesus Kristus. Jesus udah ngulihka pemenang nya ungkup kitai, lalu di dalam Iya kitai deka menang, taja pen di tinggang penusah enggau pemerinsa. Iya ke bendar, pengawa Kristus ngelaban munsuh nya ba tiap selikuh.

Kitai udah meda Bup Kudus ngelar antu nya sebagai:

1. penipu ke nipu semua dunya ari pun iya kelia (P’dang. 12:9, Matt. 4:3, John 8:44, 2 Cor. 11:3, 1 John 3:8).
2. penuduh enggau penawa Allah Taala enggau bala nembiak Iya di serega (P’dang. 12:10; P’dang. 13:6; Jop 1–2; Sekeriah 3:1, 2; Jude 9).
3. pemerintah ti ngerampas kuasa di dunya tu (John 12:31, John 14:30, John 16:11, Kereja Rasul 26:18, 2 Kor. 4:4, Epe. 2:2, 1 John 5:19).

`Bacha John 18:37. Nama ti dipadahka ayat tu ngagai kitai pasal pengawa Kristus ti ngelaban penipu Sitan? Nama reti iya Jesus nya meh Raja?`

Taja pen Bup Kudus madahka Sitan nya meh munsuh besai ti nipu, betenah, nuduh, sereta ngerampas kuasa merintah dunya tu, iya mega ngajar kitai pasal Jesus ti pemenang ti ngalahka Sitan dalam semua utai.

1. Jesus “udah datai ngagai dunya tu ngambika besaksika pasal pemendar” (John 18:37, NASB),
2. Nengah regang nya, Jesus mandangka enggau sepenuh iya pengelurus enggau pengerindu Allah Taala ti sempurna (Rom. 3:25, 26; Rom. 5:8), lalu enggau nya madamka jaku petenah Sitan ngelaban Tuhan (P’dang. 12:10, 11), lalu
3. Jesus pengujung iya deka ngerusakka perintah antu Sitan, iya ke “nemu timpuh diri nyau deka abis” (P’dang. 12:12, ESV; bandingka enggau Rom. 16:20), lalu Kristus “deka merintah belama-lama iya” (P’dang. 11:15, NLT).

Ba pengujung iya ila, enda ngira nama ti dikereja Sitan, iya nya munsuh ke udah alah, lalu kunchi pemenang kitai nya meh ngambu pemenang Kristus nya ungkup diriempu kitai tiap hari, tiap jam, sereta mega nuntut jaku semaya ti udah diberi regang Iya ngagai kitai.

`Dalam laya besai nya, kitai nemu sapa ti deka menang. Baka ni ku pilihan kitai tiap hari, meri empas ngagai sepiak ni endur kitai ba pengujung iya ila? Baka ni ku kitai deka nentuka diri kitai setanah enggau raban ti menang ari diatu?`