---
title:  Iya ti Lurus Sereta Ngaga Lurus
date:   10/03/2025
---

Ba tiap kuing, pengawa Kristus ngerusak pengawa antu Sitan. Lalu, munyi ku 1 John 3:8, Jesus “dipandangka ngambika Iya ngerusak pengawa Sitan” (1 John 3:8, NRSV) lalu “ngerusak Sitan ke megai kuasa pemati” (Heb. 2:14, NRSV). Taja pia, pengalah penuh pemerintah Sitan, nyadi dalam dua renggat. Keterubah, nengah pengawa Regang nya, Kristus ngayanka petenah enggau jaku tuduh Sitan nya bula magang. Lalu, kedua, dudi hari ila, Sitan enggau perintah iya deka dirusakka abis lengis.

`Bacha Rome 3:23–26 enggau Rome 5:8. Nama ti dipadahka ayat-ayat tu pasal chara Jesus ngalahka jaku petenah Sitan?`

Baka ke udah dipeda kitai, Sitan nuduh Allah Taala nya enda lurus sereta enda rindu enggau sepenuh iya. Tang, dalam Kristus, Allah Taala udah mandangka enggau sepenuh iya pengelurus enggau pengerindu Allah Taala, lalu Iya ngereja nya nengah Regang nya.

Selepas pemati Jesus, “Sitan meda pengawa iya ti nipu nya udah tebungkar. Lalu perintah iya udah tebungkar terang ba mua bala melikat ti kudus sereta ba mua semua orang di langit din. Iya udah mandangka diri sebagai pembunuh. Lebuh iya munuh Anak Allah Taala, iya udah nyabut diri ari penyinu bala melikat di serega din.”—Ellen G. White, The Desire of Ages, p. 761.

`Bacha Pemandang 12:10–12 dalam penerang Pemungkal 3:15. Baka ni ku ayat tu meri penerang ngagai pemesai reti pemenang Kristus datas Regang nya?`

Sejarah pengawa Tuhan ti nyelamatka mensia meri kitai chukup mayuh bukti ti ngasuh kitai arapka Allah Taala semampai ngereja utai ti ba pengujung iya ila deka ngenataika pemanah ngagai semua orang. Allah Taala dalam Bup Kudus nya endang seruran ngereja utai ti badas ti dikedekaka, nitihka jalai ti bisi tebuka ngagai Iya dalam laya besai nya (Ulang Adat 32:4, 1 Sam. 3:18, Mas. 145:17, Dan. 4:37, Hab. 1:13, P’dang. 15:3, P’kal. 18:25).

`Nama kebuah pemandang pengelurus enggau pengerindu Tuhan dalam konflik kosmik nya penting amat? Lebuh nuan berundingka Regang nya enggau semua utai ti dikereja Tuhan dalam pelan keselamatan Iya, baka ni ku pengawa ti dikereja Tuhan nya meri nuan pengarap dalam pengerindu Allah Taala, taja pen nuan benung betunga enggau penguji enggau pemerinsa?`