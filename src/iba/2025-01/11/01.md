---
title:  Nama Agi ke Ulih Digaga Aku?
date:   08/03/2025
---

### Bacha ka Pelajar Minggu Tu

John 18:37, Rom. 3:23–26, Rom. 5:8, Isa. 5:1–4, Matt. 21:33–39, Isa. 53:4, Rom. 3:1–4.

> <p>Ayat Dikingat</p>
> “Pilate lalu nanya Iya, ‘Reti nya Nuan tu Raja?’ Disaut Jesus, ‘Nuan ngumbai Aku Raja. Nya meh kebuah Aku ada, lalu ketegal nya meh Aku udah datai ngagai dunya,ngambika Aku gesaksika pasal pemendar. Semua nembiakpemendar mendingka nyawa Aku’” (John 18:37, NKJV).

Bisi sekali suba, bisi siti jerita ungkup anak mit bisi dicelak dalam majalah Guide. Jerita nya nusi pasal siku nembiak lelaki benama Denis, siku anak patu-balu ke nyadi anak angkat siti ruang-bilik ba jeman pertengahan kelia. Denis tu balat amat begedika raja ti megai menua sida, laban lebuh apai indai iya sakit, bala sedadu raja datai lalu nabanka iya ke bukai, lalu iya nadai agi meda apai indai iya. Nyau kelama udah nya baru iya nemu kebuah raja nyeraraka orang ke gerai ari orang ke sakit ngambika sida selamat ari penyakit “Black Plague” [kira baka epidemic COVID] ke benung berampit ba menua nya.. Iya ke bendar, raja nya endang semampai ngereja utai ketegal pengasih enggau penyayau iya ka rayat iya.

Mayuh orang kemaya hari tu meda Allah Taala nya baka Denis ke meda raja nya. Penyai ke udah dipeda tauka diasaika sida ngujungka sida begedika Allah Taala. Dini Tuhan lebuh pemerinsa datai? Enti Tuhan nya manah, nama kebuah bisi mayuh amat penyai deh? Konflik kosmik [tauka laya besai] nya nyaup kitai meretika isu ti penting tu, tang taja pia, agi bisi mayuh tanya kitai. Taja pen kitai nadai bulih saut ti ngemuaska ati, kitai ulih merening ngagai Jesus datas regang nya, lalu meda dalam Iya, baka ni Allah Taala nya endang tau dikarapka, taja pen agi mayuh tanya ti bedau ulih disaut diatu.

_*Pelajarka pelajar minggu tu kena nyediaka Sabat, March 15._