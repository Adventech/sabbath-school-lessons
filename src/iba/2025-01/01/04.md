---
title:  Pengerindu Diberi Enggau Sukarela
date:   31/12/2024
---

Allah Taala ukai semina terus meri pengerindu Iya enggau sukarela ngagai orang Israel, taja pen sida beulang-kali ngelaban Iya, tang Allah Taala mega terus meri pengerindu Iya enggau sukarela ngagai kitai, taja pen kitai bedosa. Kitai enda patut [layak] diberi pengerindu Iya, lalu kitai mega enda bulih iya ari utai ti dikereja kitai. Iya ke bendar, Allah Taala enda begunaka kitai. Allah Taala Bup Kudus tu enda begunaka sebarang utai (Rasul 17:25). Pengerindu Allah Taala ka nuan enggau ka aku enggau ke semua orang nya endang sepenuh iya ari sukarela ati Iya Empu.

`Bandingka Pemandang 4:11 enggau Masmur 33:6. Nama ti dipadahka ayat-ayat tu ngagai kitai pasal kebebasan Allah Taala bekaul enggau pengawa Iya ti Nengkebang?`

Allah Taala ari peneka ati Iya Empu udah nengkebang dunya tu. Lalu, ketegal nya, Allah Taala endang patut diberi semua mulia, basa, enggau kuasa. Allah Taala enda perlu ngaga sebarang dunya. Sebedau dunya tu digaga, Allah Taala endang udah enggau lantang ngasaika kaul pengerindu ke bisi dalam Allah Taala Kepala [Godhead].

`Bacha John 17:24. Nama ti dipadahka ayat tu pasal pengerindu Allah Taala sebedau dunya tu bisi?`

Allah Taala enda begunaka mensia nyadika objek pengerindu Iya. Tang, engkeman enggau perangai Iya ti rindu, Allah Taala udah milih deka ngaga dunya tu lalu masuk kaul pengerindu enggau mensia ti udah digaga Iya.

Ukai semina Allah Taala udah enggau sukarela ngaga dunya tu ke endur Iya nuang pengerindu Iya, tang Allah Taala mega terus enggau sukarela rinduka mensia, taja pen mensia udah labuh kedalam dosa di Eden, lalu lebuh kitai empu udah bedosa.

Sapengudah Pengelabuh di Eden, Adam seduai Awa endang nadai agi hak terus idup sereta nerima pengerindu Allah Taala. Tang Allah Taala ti “ngempung semua utai di dunya enggau di dunya luar ngena jaku Iya ti bekuasa” (Heb. 1:3, NKJV), dalam pengerindu, penyiru, enggau pengasih Iya ti besai udah terus ngidupka sida lalu udah nyediaka jalai kena mai mensia bebaik baru enggau Tuhan dalam pengerindu. Lalu pengawa bebaik nya udah nyengkaum kitai mega.

`Nama ti dipelajarka kitai pasal pengerindu enggau perangai Allah Taala lebuh kitai meda baka ni Iya terus meri pengerindu Iya ngagai dunya tu, taja pen dunya tu udah bedosa sereta penuh penyai? Baka ni pemendar tu ulih ngasuh kitai deka malas pengerindu Iya?`