---
title:  Allah Taala Rindu Enggau Sukarela
date:   28/12/2024
---

### Bacha ka Pelajar Minggu Tu

P'sut. 33:15–22; Hosea 14:1–4; P'dang. 4:11; John 17:24; Matt. 22:1–14; John 10:17, 18.

> <p>Ayat Dikingat</p>
> “Aku deka mai bala nembiak Aku pulai baru ngagai Aku. Aku deka rinduka sida enggau pengabis ati Aku. Aku enda agi ringat ngagai sida” (Hosea 14:4, NKJV).

Taja pen Peter udah besangkalka Jesus tiga kali, baka ti udah ditilit Jesus (Matt. 26:34), penyangkal nya ukai pengujung jerita. Udah Iya ke angkat idup baru, Jesus nanya Peter, “Kati nuan rinduka Aku lebih ari sida ti bukai tu rinduka Aku?” Disaut Peter, 'Sigi amat, Tuhan. Nuan nemu aku rinduka Nuan.'Lalu ku Jesus bejaku ngagai iya, “Beri anak domba Aku makai.” Jesus lalu nanya iya kedua kali, “Simon anak John, kati nuan rinduka Aku?” Peter lalu nyaut Iya, “Sigi amat, Tuhan. Nuan nemu aku rinduka Nuan.” Jesus lalu bejaku ngagai iya, “Ibun bedus Aku.” Jesus lalu nanya iya ketiga kali, “Simon anak John, kati nuan rinduka Aku?” Peter lalu tusah ati laban Jesus nanya iya ketiga kali, “Kati nuan rinduka Aku?” Nya alai ku iya bejaku ngagai Jesus, “Tuhan, Nuan nemu semua utai. Nuan nemu aku rinduka Nuan!” Jesus lalu bejaku ngagai iya, “Beri bedus Aku makai.” (John 21:15–17, NASB 1995). Sama baka Peter ke udah besangkalka Jesus tiga kali, Jesus—ngena chara tanya ti penting amat, "Kati nuan rinduka Aku?"—udah ngangkatka Peter baru tiga kali.

Taja pen gaya pengidup tauka keadaan kitai engka lain ari enggi Peter, tang ari mayuh segi prinsip iya sebaka aja. Reti nya, tanya ti ditanyaka Jesus ngagai Peter nya ke bendar iya endang siti tanya ti penting amat ti ditanyaka Tuhan ngagai genap iku kitai dalam timpuh enggau tempat kitai empu" Kati nuan rinduka Aku? Semua utai bepanggai ba saut kitai ngagai tanya nya.

_*Pelajarka pelajar minggu tu kena nyediaka Sabat, January 4._