---
title:  Tuhan Ninga Sereta Nyelamatka
date:   20/01/2024
---

### Bacha ka Pelajar Minggu Tu
Mas. 139:1–18; Masmur 121; Ps. 17:8; Matt. 23:37; 1 Kor. 10:1–4; Heb. 4:15, 16.

> <p>Ayat Dikingat</p>
> “Orang ke lurus ngangauka TUHAN, lalu TUHAN ninga, lalu Iya ngelepaska sida ari semua penusah sida” (Masmur 34:17, NKJV).

Beulang-kali, Masmur ngemesaika pemendar ti madahka Tuhan meh Raja atas semua, ke udah nengkebang langit enggau dunya lalu ngintu iya, sereta mega mandangka Diri nya meh Allah Taala ti ngepunka sereta neruska kaul diri enggau sida nembiak Iya.

Allah Taala sigi semak ngagai sida nembiak Iya enggau ngagai utai ti udah ditengkebang Iya, sama di langit enggau di dunya tu (Mas. 73:23, 25). Taja Iya “udah ngengkahka kerusi diraja Iya di serega” (Mas. 103:19, NKJV) sereta “nepan ba atas mua hari” (Mas. 68:4, NKJV), Iya mega “diau semak sida ke ngangauka Iya, ke ngangauka Iya enggau ati ti bendar” [dalam pemendar] (Mas. 145:18, NKJV). Masmur sigi bebendar nirika pemendar ti madahka Tuhan nya meh Allah Taala ti idup, iya ti ngereja utai ngarika orang ti ngangauka Iya (Mas. 55:16–22). Masmur bisi reti laban iya datai ari, sereta disebut ngagai, Allah Taala ti idup, ti ninga sereta nyaut sampi.

Kitai patut ingat respons tauka tindakbalas ke betul ngagai penyemak Tuhan iya nya chara pengidup ti taluk ngagai Iya, sereta ngasika pesan tauka jaku perintah Iya. Chara pengidup ti nadai bisi penaluk enggau pengasi baka tu, sigi enda diterima Iya, baka ti suah dipeda kitai dalam sejarah bansa Israel.

_*Pelajarka pelajar minggu tu kena nyediaka Sabat, January 27._