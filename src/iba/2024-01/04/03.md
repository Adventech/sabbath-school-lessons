---
title:  Jamin Pengibuh Tuhan
date:   22/01/2024
---

`Bacha Masmur 40:1–3, Masmur 50:15, Masmur 55:22, enggau Masmur 121. Baka ni Allah Taala bisi sangkut-paut dalam pekara pengidup kitai tiap hari?`

Tuhan mandangka Diri dalam Bup Kudus sebagai Allah Taala ti idup, ti ngereja utai ngarika sida ke ngangauka Iya. Ungkup pengarang Masmur,  “Aku seruran nemu TUHAN bisi enggau aku” (Mas. 16:8). Nya kebuah iya arapka Tuhan lalu ngangauka Iya (Mas. 7:1, Mas. 9:10). Tuhan deka ninga iya ngangau lebuh iya “balat tusah” (Mas. 130:1, 2), reti nya nadai bisi keadaan pengidup kitai ke enda dipeda Tuhan. Nya alai, kangau pengarang Masmur, enda ngira berapa berat, sigi enda kala enda enggau pengadang.

Dalam timpuh ke sama, Masmur 121, ngemesaika kuasa Penengkebang nya dalam pengidup orang ke taluk. Kuasa nya nyengkaum:

(1) “Iya enggai nejuka nuan rebah” [Tauka ‘Iya enda deka nyagi kaki nuan dikinsitka’] (Mas. 121:3, NKJV). Gambar “kaki” suah bejaku pasal pejalai kitai dalam pengidup (Mas. 66:9, Mas. 119:105, J.Dalam. 3:23). Leka jaku Hebrew ke disalin nyadi “nginsit” bejaku pasal pengelikun ti diberi Allah Taala ngagai dunya tu (Mas. 93:1) enggau ngagai Sion (Mas. 125:1).

(2) Gambar Tuhan sebagai Pengibun Israel ke enda nemu ngantuk tauka tinduk nunjukka Tuhan semampai awas sereta besedia deka bertindak ngarika bala nembiak Iya (Mas. 121:3, 4).

(3) Tuhan nya meh “pengelindung nuan” (Mas. 121:5, 6, NKJV) ngasuh kitai ngingatka tiang remang ti ngelindung sida lebuh sida pansut ari Ejip (Pemansut 13:21, 22). Baka nya meh Tuhan meri pengelindung fisikal enggau spiritual ngagai nembiak Iya.

(4) Allah Taala bisi ngimbai sida ari kanan (Mas. 121:5). Jari kanan nya meh ke biasa iya jari ke kering agi, nya meh jari ti ngereja utai (Mas. 74:11, Mas. 89:13). Ditu iya madahka penyemak Tuhan ngagai sida (Mas. 16:8, Mas. 109:31, Mas. 110:5).

(5) Tuhan ti nyaga nembiak Iya nyata amat dipeda dalam Masmur 121:6–8. Tuhan deka nyaga nembiak Iya ari semua penyai. “Mata panas” enggau “bulan” enda deka ngemediska sida. Tuhan deka nyaga sida lebuh nurun “bejalai” enggau lebuh sida “pulai” ari pejalai. Semua jaku pantun tu ngemesaika pengibuh Tuhan ti luas sereta enda nemu badu.

Reti nya? Pengarang Masmur pechayaka pengibun Allah Taala ti nelap sereta siru. Baka nya meh utai ke patut digaga kitai.

`Nama sekeda chara ti praktikal ke ulih nyaup nuan ngasai manah ka agi pengamat pengibuh Tuhan ka nuan? Baka ni ku nuan ulih bekereja sama enggau Tuhan ngambika Iya ulih bekereja dalam nuan enggau ka nuan?`