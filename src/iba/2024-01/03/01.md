---
title:  Tuhan Merintah
date:   13/01/2024
---

### Bacha ka Pelajar Minggu Tu
Masmur 8; Masmur 100; Masmur 97; Masmur 75; Mas. 105:7−10; Gal. 3:26–29; Mas. 25:10.

> <p>Ayat Dikingat</p>
> “TUHAN endang Raja! Iya begari ngena mulia enggau pengering. Dunya diatur tegap lalu enda ulih dikinsitka” (Masmur 93:1, NIV).

Masmur sigi tetap ngeringka pelasar pengarap dalam Allah Taala ti Raja ti megai perintah. Tuhan nengkebang sereta ngintu semua utai ti udah ditengkebang Iya. Iya meh Raja Besai ari atas semua dunya, lalu Iya merintah dunya tu ngena atur ti adil sereta lurus. Adat enggau undang-undang Iya endang manah lalu meri pengidup ngagai orang ke ngasika iya. Tuhan meh Akim ti lurus sereta adil lalu Iya nentuka dunya tu meruan nitihka atur, lalu Iya ngereja nya ari meri upah ngagai orang ke lurus sereta ngukum orang ke jai, tang nitihka timpuh Iya, ukai timpuh kitai.

Sempekat Allah Taala enggau Israel bisi megai peranan ke spesel dalam ngulihka dunya tu laban iya ngenataika keselamatan ari Tuhan. Tuhan udah ngiru Israel nyadika pesaka Iya ti pemadu berega, ngaga Israel nyadi umat Iya, dipilih ari entara semua bansa bukai. Tuhan tetap taluk ngagai sempekat Iya lalu terus ngibun raban nembiak Iya taja pen sida suah enda taluk, sampaika sida, kekadang, terang-terang ngelaban.

Laban Tuhan ke megai perintah nya alai dunya tu pen ditetapka teguh sereta likun. Pengarang Masmur dekaka bala pemacha meretika pemendar ti nyadika pelasar tu. Enggau perening dunya ti baka tu sebagai rumah api sida, bala pengarang Masmur nguji deka betuaika Allah Taala enggau ati ti enda bebelah bagi.

_*Pelajarka pelajar minggu tu kena nyediaka Sabat, January 20._