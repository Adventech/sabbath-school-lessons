---
title:  Menyanyi Lagu Tuhan Di Menua Orang
date:   27/01/2024
---

### Bacha ka Pelajar Minggu Tu
Mas. 79:5–13, Mas. 88:3–12, Mas. 69:1–3, Mas. 22:1, Masmur 77, Mas. 73:1–20, 1 Pet. 1:17.

> <p>Ayat Dikingat</p>
> “Baka ni ku kami ulih nyanyi lagu TUHAN di menua orang?” (Masmur 137:4).

Enda ibuh dalam iga kitai ngiga ke dalam Bup Masmur alai kitai deka meda Masmur nya meh jaku orang ke diau dalam dunya ke enda sempurna, ke penuh dosa, penyai, pemerinsa, enggau pemati. Dunya ti stabil laban dipejalaika Tuhan ti bekuasa merintah enggau adat Iya ti lurus, endang seruran dikeremba penyai. Lebuh dosa makin balat ngamahka dunya tu, dunya tu makin nyadi “menua orang” ngagai sida nembiak Allah Taala. Realiti tu nimbulka penanggul ngagai penulis Masmur: Baka ni kitai deka idup nitihka jalai pengarap kitai dalam dunya orang ti nyelai tu?

Baka ti udah dipeda kitai, pengarang Masmur ngaku Allah Taala ti bekuasa merintah, pia mega pemutus pechara Iya lurus. Sida nemu Allah Taala nya meh endur belindung ti kekal sereta enda kala gagal, penyaup lebuh maya penusah. Ketegal tu, pengarang Masmur suah bingung ati (sapa enda?) meda Tuhan baka ti nadai ayan lalu penyai makin nyadi ke nyadi ba mua Tuhan ti manah ti megai perintah. Gaya Masmur ti bechanggah nyadika sampi bisi dipandangka dalam respons penulis Masmur ngagai Allah Taala ti baka ti senyap aja. Enggau jaku bukai, penulis Masmur meri respons ngagai penadai Allah Taala ngayanka Diri, sereta mega ngagai pembisi Allah Taala.

_*Pelajarka pelajar minggu tu kena nyediaka Sabat, February 3._