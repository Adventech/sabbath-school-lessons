---
title:  Hari Penyai
date:   28/01/2024
---

`Bacha Masmur 74:18–22 enggau Masmur 79:5–13. Nama utai ti dientaruhka ditu?`

Penulis Masmur nguji deka meretika laya besai entara Allah Taala enggau kuasa penyai, lalu iya nunjuk ngagai pengeliat ati Allah Taala ti enda ulih disagam penalam, sereta mega ngagai penemu-dalam enggau kuasa Iya ti nadai nemu abis.

Penanggul ti datai ari penyai dalam Masmur ketebal agi senentang theologi; iya nya senentang tanya pasal Allah Taala. Nya kebuah, pengerusak Jerusalem enggau kaaba nya dianggap baka skandal Tuhan laban iya meri peluang ngagai orang kapir bejaku tauka ngereja busung ngelaban Allah Taala. Pesaka Allah Taala (orang bansa Israel) nya meh tanda pilihan enggau sempekat Tuhan (Ul. Adat 4:32−38, Ul. ADat 32:8, 9) enda mudah deka lebu. Konsep pasal pesaka Allah Taala mega bisi siti agi dimensi timpuh pengujung, laban bisi siti hari ila semua bansa deka nyadi pesaka Allah Taala lalu deka betuaika Iya. Penemu orang ti ngumbai raban bansa udah ngalahka pesaka Allah Taala udah ngemba semaya Tuhan tu.

Nadai ditanyaka agi, penulis Masmur sigi ngaku dosa mensia udah ngamahka kaul dalam sempekat enggau Allah Taala lalu udah mai semua konsekuensi [kutuk] ngagai sida nembiak Tuhan (Mas. 79:8, 9). Pengidup sida begantung penuh ba champur tangan Tuhan enggau ngidupka baru kaul sempekat nengah pengampun dosa. Tuhan meh Allah Taala ti nyelamatka, lalu nya nunjukka penaluk Tuhan ngagai jaku semaya Iya dalam sempekat nya (Mas. 79:9).

Taja pia, iya ti lebih penting agi ari meri pulai baru nasit orang Israel nya meh nyaga pemanah nama Tuhan di dunya tu (Mas. 79:9). Enti pengawa jai sida raban bansa enda diukum, dia deh Allah Taala deka dipeda baka ti udah lenyau kuasa Iya (Mas. 74:18–23, Mas. 83:16–18, Mas. 106:47). Semina lebuh Allah Taala udah nyelamatka nembiak Iya baru nama Iya deka nyadi manah sereta dikemesaika.

Baka ke diatu, prinsip ke sama mega bisi kelia. Dosa kitai, pemungkir kitai, penyai kitai, ukai semina deka ngenyaika kitai, tang lebih jai agi, ngenyaika nama Allah Taala ti diaku kitai Tuhan kitai. Pengawa kitai ti salah nya mega deka bisi empas spritual ke enda manah ba pengawa saksi enggau misi kitai. Berapa mayuh orang udah nulak pengarap kitai ketegal pengawa tauka ulah ke enda manah kitai ke ngambu diri Kristen?

`“Basa ka Allah Taala, basa ka Kristus, sigi besangkut-paut dalam pengawa ngemanahka perangai sida nembiak Tuhan.”—Ellen G. White, The Desire of Ages, p. 671. Baka ni ku reti pemendar ti penting tu ba nuan, lalu nama reti iya ke patut dalam pengidup Kristen nuan empu?`