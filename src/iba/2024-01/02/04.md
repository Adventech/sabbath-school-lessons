---
title:  Masmur Putus Pengarap
date:   09/01/2024
---

Besampi ngena Masmur ukai semina ngasuh bala penyembah nganjung sampi sida enggau bebas. Masmur ngatur pengalaman sida nitihka stended Allah Taala lalu ngaga iya ulih dema ari meri pengadang enggau penetap Allah Taala bisi enggau sida.

`Bacha Masmur 22. Nama ti ulih dipelajarka kitai ari Masmur tu senentang pechayaka Tuhan lebuh betapi enggau penusah tauka pemerinsa ke besai?`

Jaku sebana Masmur 22:1 ulih nyaup orang ke benung merinsa ngenataika penyinu sida ti ngasaika diri sunyi: “Allah Taala aku, O Allah Taala aku, nama kebuah Nuan ninggalka aku? Nama kebuah Nuan jauh ari aku lalu enda nulung aku, enda ninga demuh aku?” (NKJV).

Jaku tu, endang udah nyadi tebilang ba orang Kristen laban nya meh leka jaku ti sama ti disebut Jesus Empu, lebuh Iya begantung datas regang, lalu tu nunjukka ngagai kitai berapa sentral Masmur nya dalam pengalaman Kristus (peda Matt. 27:46).

Taja pia, lebuh ke betapi enggau pemerisa enggau penguji, jaku tu mega udah disebut: “Aku deka madahka ngagai bala aku utai ti udah dikereja Nuan. Aku deka muji Nuan ba gempuru sida” (Mas. 22:22, NKJV).

Disebut ngena jaku bukai, taja pen asai ati tu engka enda engkeman ngagai penusah pengarang nya ke diatu, agi meh pengarang Msmur nya madahka pengarap iya dalam Tuhan lalu, enda ngira nama pen nyadi, iya deka terus muji Tuhan.

Poin iya ditu, iya nya, ari meri kitai leka jaku sampi, Masmur ngajar kitai merening ngilah situasi kitai ke diatu, lalu ulih pengarap, meda timpuh lebuh pengidup kitai deka digaga baru ulih pengasih Tuhan.

Nya alai, besampi ngena Masmur tau mai orang ke nyembah ngagai tingkat pengidup spiritual ke baru. Masmur meri peluang ngagai bala penyembah ngenataika asai ati enggau pemereti sida, tang sida enda dilengkaka pia aja ba endur sida maya nya. Bala penyembah diiring ngambika ninggalka pemedis, pengasa, pengeringat, pemutus pengarap ke berat dema sida ba mua Tuhan lalu arapka Iya, enda ngira nama pen keadaan sida.

Ubah ari sebana ngagai puji ke dipeda dalam mayuh Masmur mandangka ubah spiritual ti diasaika sida ke arap lebuh sida bulih pengasih enggau pengibur dalam sampi.

`Baka ni ku kitai belajar merening ngilah penguji kitai ke diatu, lalu ari nya, arapka pemanah Tuhan, dalam nama-nama pen ti ditapi kitai?`