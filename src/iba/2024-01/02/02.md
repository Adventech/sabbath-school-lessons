---
title:  Meransang Orang Nguna Masmur dalam Sampi
date:   07/01/2024
---

`Bacha Masmur 105:5, Kolosi 3:16, enggau James 5:13. Nama tempat Masmur dalam pengalaman sembah orang ke arap?`

Siti jalai mudah kena ngemasukka Masmur kedalam pengidup tiap hari kitai iya nya kitai ngambi masa tiap hari macha Masmur, berengkah enggau Masmur 1, lalu terus nitihka tusun iya dalam bup nya. Siti jalai bukai iya nya macha Masmur ti bekaul enggau gaya situasi pengidup nuan diatu, nama-nama pen keadaan nya: bisi Masmur sebana sinu, Masmur sebana sinu bebala mayuh, Masmur kesyukuran/terima kasih, pantun tauka nyanyi, Masmur penesal, Masmur penemu-dalam (minta penemu-dalam Tuhan enggau pengiring Iya), Masmur sejarah, Masmur pengeringat enggau pengeransi, enggau Masmur pejalai pegi. Sapemanjai kuarter tu, kitai deka meda mayuh ari sida nya sereta belajarka Masmur nya dalam konteks sida pegari.

Nya alai, baka ni chara kitai macha Masmur?

Keterubah bacha meh Masmur nya, sereta berunding mimit pasal reti iya, udah nya besampi. Nyagam reti Masmur reti nya berundingka bengkah aspek Masmur nya: chara pengarang Masmur nya bejaku ngadap Tuhan, sereta meratika kebuah iya besampi baka nya. Perundingka baka ni gaya pengidup nuan bisi sebaka enggau pengalaman pengarang Masmur nya lalu baka ni Masmur nya ulih nyaup nuan bejaku pasal pengalaman nuan. Nuan deka teganga meda berapa suah nuan deka meda diri ulih meda pengalaman diri dalam utai ti dibacha nuan dia.

Enti bisi jaku Masmur dia enchabar nuan, perundingka, sekalika Masmur nya ngemetulka penyaru pengarap nuan ke diatu senentang utai ke benung ditunga nuan. Peragam ka mesej ari Masmur nya ari segi Kristus enggau pengawa Iya ti nyelamatka mensia enggau pengadang ba timpuh panjai ke diberi Kristus ka kitai. Baka ti ditemu kitai, tauka patut ditemu kitai, iya ke betul, kitai mesti meda semua utai dalam Bup Kudus ari segi penampak Kristus enggau regang Iya.

Pia mega, giga kebuah baru alai besampi ke diberi Masmur, lalu perundingka guna iya ungkup nuan, ungkup gerija nuan, enggau ungkup dunya. Minta Tuhan ngengkah Jaku Iya dalam ati enggau runding nuan. Enti masmur nya engkeman ba situasi orang bukai ke ditemu nuan, besampi meh nuan ka orang nya. Poin ditu, iya nya, Masmur mungkur mayuh aspek pengidup kitai, lalu kitai deka bulih berekat lebih besai ari macha sereta nyimpan ke dalam ati kitai utai ke disebut sida ngagai kitai.

`Nama reti â€œAwakka semua jaku Kristus diau dalam kitaâ€ (Kol. 3:16)? Nama kebauh macha Bup Kudus nya meh singkang ti keterubah sereta ke pemadu manah kena ngulihka pengalaman nya?`