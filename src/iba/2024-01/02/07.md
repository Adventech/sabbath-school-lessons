---
title:  Tambah Penemu
date:   12/01/2024
---

Bacha Masmur 42:8 enggau Ellen G. White, “Poetry and Song,” pp. 159–168, in _Education_. Baka ni ku sampi enggau nyanyi bekaul nitihka ayat-ayat tu?

Ellen G. White madahka Masmur penesal David (ngambika chunto, Masmur 51) nya meh jaku ati enggau sampi iya ti nyadika chunto penesal ka dosa ke amat (peda bup Steps to Christ, pp. 24, 25). Iya ngansak orang ke arap ngapal ayat-ayat ari Masmur nyadika chara ngalakka pengasai pembisi Allah Taala dalam pengidup sida lalu ngemeranka praktis Jesus ke ngangkatka suara Iya ngena Masmur lebuh iya betapi enggau penguji enggau penakut ati. Iya mega madah: “berapa suah leka lagu ti kudus ulih muka dalam ati panchur penesal enggau pengarap, pengadang enggau pengerindu enggau pengaga! . . . Sigi amat, mayuh nyanyi tauka lagu nya endang sampi.”—_Education_, pp. 162-168.

Lebuh kitai nyampi sereta benyanyika Masmur, kitai menggi penengik, pengempang, pemerani, enggau pengadang sida pengarang Masmur nya. Sida meransang kitai neruska pejalai rohani/spiritual kitai lalu ngaum ati kitai madahka kitai enda kediri. Orang bukai, bisi meh baka kitai, udah nengah timpuh penusah ke petang, tang taja pia, sida ulih menang laban pengasih Allah Taala. Dalam timpuh ke sama, Masmur mandangka ngagai kitai secara berampas Kristus ke bebendar besampi ngarika kitai, laban Iya semampai idup deka besampika kitai (Heb. 7:25).

Bekenaka Masmur dalam sampi enggau nyanyi ngasuh komuniti orang ke arap sedarka pengalaman penuh ke ulih diasaika mensia lalu ngajar orang ke nyembah nya ngambika ngujika mayuh bengkah aspek pengalaman dalam sembah sida. Masmur nya meh sampi enggau nyanyi petara-mensia. Ketegal nya, bekenaka Masmur selalu dalam program sembah sida deka mai komuniti orang ke arap nya ngagai puak peneka Allah Taala enggau pengasih Iya ti bekuasa kena ngeraika.

**Tanya ti Deka Dipejuraika**:

`Nama kebuah ukai semina sampi ke spontan [disebut tikala nya] ke enda diiring, nya aja jalai besampi? Baka ni ku pengidup besampi kitai deka diberekat ari Masmur, iya nya sampi ari Bup Kudus?`

`Baka ni ku Masmur ulih ngelatika agi pengalaman sampi bebala mayuh kitai? Kerandauka sekeda jalai ti praktikal baka ni gerija tempatan kita ulih berengkah bekenaka Masmur dalam program sembiang/sembah kita?`

`Nama ti dipandangka Masmur pasal pemayuh leman pejalai pengarap mensia enggau kuasa pengasih Allah Taala ti ngeraika?`