---
title:  Ajar Kami Besampi
date:   06/01/2024
---

### Bacha ka Pelajar Minggu Tu
Mas. 105:5, Kol. 3:16, James 5:13, Masmur 44, Masmur 22, Masmur 13, Masmur 60:1–5.

> <p>Ayat Dikingat</p>
> “Nyadi sekali Jesus besampi ba endur siti. Lebuh Iya udah badu besampi, siku ari sida murid Iya lalu bejaku ngagai Iya, ‘Tuhan, ajar kami besampi, baka John ke ngajar bala murid iya.’” (Luke 11:1, NKJV).

Sekeda orang Kristen ngumbai sampi ke amat nya meh sampi ke disebut tikala nya lalu ukai diapal tauka dibacha. Tang bala murid Jesus udah betuah amat lebuh sida minta Jesus ngajar sida besampi. Tuhan udah ngengkah siti bup sampi, iya nya Masmur, ba tengah Bup Kudus, ukai semina kena nunjukka ngagai kitai baka ni sida nembiak Tuhan besampi dulu kelia, tang mega kena ngajar kitai baka ni besampi kemaya hari tu.

Endang ari dulu-dulu kelia, Masmur udah nempa sampi sida nembiak Tuhan, nyengkaum sampi Jesus (1 Bansa Israel 16:7, 9; Neh. 12:8; Matt. 27:46; Epe. 5:19). Minggu tu kitai deka meratika peranan Masmur dalam nyaup sida nembiak Tuhan dalam pejalai pengidup sida sereta mansang dalam kaul sida enggau Tuhan. Kitai patut ingat Masmur nya meh sampi, lalu ketegal nya, iya berega amat, ukai semina ketegal penemu theologi iya tang mega ketegal jalai iya ulih ngemanah sereta ngubah sampi kitai siku-siku enggau bebala mayuh.

Bekenaka Masmur nyadika sampi udah nyaup mayuh orang ke arap numbuhka sereta neruska pengidup besampi ke kekal sereta ngemantupka ati.

Minggu tu kitai deka terus ninjau Masmur, lebih agi dalam konteks lebuh maya utai enda berapa manah ba pengidup kitai.

_*Pelajarka pelajar minggu tu kena nyediaka Sabat, January 13._