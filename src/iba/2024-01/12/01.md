---
title:  Sembah ke Enda Nemu Abis
date:   16/03/2024
---

### Bacha ka Pelajar Minggu Tu
Masmur 134; Isa. 42:10–12; P’dang. 14:3; Masmur 15; Mas. 101:1–3; Masmur 96; P’dang. 14:6–12; John 4:23, 24.

> <p>Ayat Dikingat</p>
> “Aku deka belagu ke TUHAN seumur idup. Seagi-agi aku idup, aku deka belagu muji Allah Taala aku” (Masmur 104:33, NKJV).

Lebuh pengalaman kitai ngasaika pengasih enggau kuasa Tuhan betambah, kitai deka nanya baka penulis Masmur: “Nama utai ti tau diberi aku ngagai TUHAN  kena malas semua pemanah Iya enggau aku?” (Mas. 116:12, NKJV). Nadai saut bukai tang meri pengidup diri terus taluk ngagai Tuhan.

Dalam Masmur, Israel nya ukai semuti siti bansa, tang siti “gempuru besai” (Mas. 22:22, 25, NKJV; Mas. 35:18). Tu mandangka batang kangau Israel nya meh ka muji Tuhan lalu nyadi saksi Iya ngagai bansa bukai, laban Tuhan dekaka semua dunya tu nyembah begulai enggau sida nembiak Iya. Sida nembiak Tuhan nya meh sida ti begulai enggau orang ke lurus, ke nyembah Tuhan lalu ngembuan pengadang dalam Iya enggau dalam pengerindu Iya.

Muji Tuhan dalam gempuru sembiang nya dianggap sembah ti betul sereta manah. Tang tu ukai reti iya sampi enggau puji individu tauka orang siku-siku di Israel nya kurang beguna. Bebida enggau nya, pengawa siku-siku orang ke nyembah Tuhan nyungkakka sembah bebala mayuh enggau puji ke baru (Mas. 22:22, 25), lalu dalam masa ke sama sembah siku-siku orang mansang ngagai pontensi ti penuh dalam kaul ti rapat enggau komuniti. Komuniti ke nyembah nya mega dikumbai “gempuru bebala mayuh”  (Mas. 111:1) tauka “gempuru orang ke lurus” (Mas. 36:10). Orang ke lurus nemu Tuhan, lalu Tuhan mega nemu sida (Mas. 37:18),  lalu pengalaman tu meresap dalam semua aspek pengidup sida.

_*Pelajarka pelajar minggu tu kena nyediaka Sabat, March 23._