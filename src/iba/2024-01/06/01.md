---
title:  Aku Deka Angkat
date:   03/02/2024
---

### Bacha ka Pelajar Minggu Tu
Mas. 18:3–18, Mas. 41:1–3, Ul. Adat 15:7–11, Masmur 82, Masmur 96:6–10, Mas. 99:1–4, Rom. 8:34.

Memory Text: “Tang diatu Aku deka datai,” ku TUHAN bejaku, ‘laban orang ke suntuk ditekanka orang lalu orang ke kena perinsa, bedemuh natka diri pedis. Aku deka meri sida pengelikun ti dikedekaka sida.’” (Masmur 12:5, NKJV).

Ukai semina ba jeman kitai tu aja penyai, pengenda adil, enggau penekan balat nyadi. Jeman sida penulis Masmur kelia pen baka nya meh. Nya alai, Masmur nya, kelimpah ari utai bukai, iya endang jaku Allah Taala ngelaban pengasar enggau penekan dalam dunya, dalam dunya kitai diatu, enggau dunya sida penulis Masmur kelia mega.

Sigi amat, Tuhan nya liat ati lalu natka pengeringat Iya enggau ati liat, laban Iya enggai meda mensia mati tang ngubah pengidup sida (2 Pet. 3:9–15). Lalu taja pen timpuh ke betul endur Tuhan masuk champur enda selalu nitihka utai ti dikarapka mensia, timpuh Tuhan bechara sereta ngakim deka datai (Mas. 96:13, Mas. 98:9). Kitai semina patut arap aja ka Iya, enggau jaku semaya Iya, nyentuk ngagai penatai hari nya.

Semina Allah Taala ti nengkebang, ti merintah enggau adil sereta ngakim enggau lurus aja, ke ulih meri penegap enggau pemujur ngagai dunya tu. (Mas. 89:14, Mas. 97:2). Dua iti aspek pengakim Allah Taala nya mungkur ngelepaska orang ti kena tekan sereta munaska orang ti jai (Mas. 7:6−17).

Tu meh utai ti udah disemayaka Tuhan ngagai kitai, lalu tu meh, iya bendar, utai ti deka nyadi dudi hari ila—tang nitihka timpuh Allah Taala, ukai timpuh kitai, lalu tu meh poin ti dikemeranka sida penulis Masmur.

_*Pelajarka pelajar minggu tu kena nyedia Sabat, February 10._