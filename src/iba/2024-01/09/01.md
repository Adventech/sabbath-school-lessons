---
title:  Beberekat Meh Iya ti Datai Dalam Nama Tuhan
date:   24/02/2024
---

### Bacha ka Pelajar Minggu Tu
Masmur 23; John 10:11–15; Masmur 22; Mas. 89:27–32; Kol. 1:16; Masmur 2; Heb. 7:20–28.

> <p>Ayat Dikingat</p>
> “Batu ti enda diguna tukang rumah udah nyadi batu ti pemadu beguna. Utai tu udah dikereja TUHAN; Utai nya manah gaya dipeda kitai!” (Masmur 118:22, 23, NKJV).

Bup Masmur bejaku pasal Kristus empu enggau pengawa Iya.

Nyau deka semua aspek pengawa Iya dalam pelan keselamatan bisi dipeda dalam Masmur. Enggau mayuh bengkah jalai, pengidup Kristus enggau pengawa Iya udah diayuka sereta dipadahka dulu dalam Masmur, suah betul amat nyadi.

Bala topik ke diayanka dalam Masmur nyengkaum penuduk Kristus sebagai Tuhan, Iya ti nyadi anak, Iya ti ngasi, pengeransing Iya pasal kaaba Allah Taala, identiti iya sebagai Pengibun bedus ti manah, pasal Iya ti dijual, pemerinsa Iya, pasal tulang iya ti nadai patah, pemati, pengangkat, pemulai Iya ke serega, pengawa Iya ti nyadi imam besai, sereta nyadi raja. Semua tu bisi disebut dalam Masmur, udah dulu dipadahka beratus taun sebedau Jesus datai nyadi mensia.

Enda iran kitai, ngambika chunto, lebuh bejaku pasal pengawa Iya, Jesus nunjuk ngagai Masmur lebuh Iya berandau enggau dua iku murid ba jalai ngagai Emaus (Luke 24:44). Iya dekaka sida tetemuka bukti pasal sapa Iya ke bendar dalam Masmur.

Sekeda Masmur ke bejaku pasal Jesus udah dikamatka Iya nyengkaum Masmur 24, 45, 72, enggau 101 (Raja enggau Akim ti pemadu manah), 88, enggau 102 (sampi nembiak Tuhan ke merinsa).

Dalam semua Masmur, nengah sabak sebana, terima kasih, jaku puji, enggau sabak minta atur ti lurus enggau pengelepas, kitai ulih ninga sampi Jesus minta dunya diselamatka.

_*Pelajarka pelajar minggu tu kena nyediaka Sabat, March 2._