---
title:  Baka Ni Chara Macha Masmur
date:   30/12/2023
---

### Bacha ka Pelajar Minggu Tu
1 Bansa Israel 16:7; Neh. 12:8; Mas. 25:1–5; Mas. 33:1–3; Rom. 8:26, 27; Mas. 82:8; Mas. 121:7.

> <p>Ayat Dikingat</p>
> “Udah nya Iya lalu bejaku ngagai sida, ‘Tu meh utai ti udah dipadahka Aku ngagai kita lebuh Aku agi begulai enggau kita -- madahka semua utai ti udah ditulis pasal Aku dalam Adat Moses, dalam bup sida nabi, enggau dalam Masmur, enda tau enda dikamatka.’ Udah nya Iya lalu muka runding sida, ngambika sida meretika Bup Kudus” (Luke 24:44, 45, NKJV).

Masmur tu udah dikena orang Judah enggau orang Kristen nyadika bup sampi enggau bup nyanyi sida ari kelia-lia. Lalu taja pen Masmur tu ketebal agi endang jaku orang ke nulis pantun nya ti ditujuka ngagai Allah Taala, jaku Masmur nya ukai datai ari mensia tang Allah Taala ke ngiring runding sida.

Iya ke bendar, Tuhan ke ngiring runding sida ngambika nulis utai ke udah ditulis sida, nya meh kebuah, sama baka dalam semua Bup Kudus (2 Pet. 1:21), dalam Masmur tu Allah Taala bejaku ngagai kitai nengah nembiak Iya enggau Roh Iya. Jesus, enggau sida rasul, enggau sida penulis Penyanggup Baru ngambi jaku Masmur lalu ngumbai nya Bup Kudus (Mark 12:10; John 10:34, 35; John 13:18). Masmur endang amat Jaku Allah Taala sama baka bup Pemungkal enggau bup Rome.

Masmur udah ditulis dalam bentuk pantun [sajak] dalam Hebrew ulih beberapa pengarang ke datai ari bansa Israel kelia, nya alai Masmur tu ngambar gaya dunya sida kelia, taja pen mesej iya endang diungkupka ngagai semua mensia. Nerima Masmur nya sebagai Jaku Allah Taala sereta meratika enggau manah gaya pantun, enggau konteks sejarah, theologikal, enggau stail iya ditulis, nya beguna amat ngambika kitai ulih meretika mesej iya, ke nyengkal beribu taun ari kelia nyentuk ngagai timpuh kitai diatu.

_*Pelajarka pelajar minggu tu kena nyediaka Sabat, January 6._