---
title:  Pengasih Nuan Nyentuk ke Langit
date:   10/02/2024
---

### Bacha ka Pelajar Minggu Tu
Masmur 136, Masmur 51, Masmur 130, Masmur 113, Masmur 123.

> <p>Ayat Dikingat</p>
> “Aku deka meri terima kasih ngagai Nuan, O TUHAN, di mua semua bansa bukai. Aku deka muji Nuan di mua semua bansa. Pengerindu Nuan ti meruan belama iya tinggi nyentuk ke langit. Penetap ati Nuan ngeninggi remang.” (Masmur 57:9, 10, NKJV).

Bala penulis Masmur sedarka diri seranta dalam pengidup roh lalu nadai bisi utai manah deka diberi ngagai Tuhan, reti nya, sida nadai bisi utai dalam diriempu ti ulih nyamin sida ba mua penuduk kudus Allah Taala (Ps. 40:17). Sida nemu diri, sama baka semua kitai ke bukai tu meh, begunaka pengasih, pengasih Tuhan.

Enggau jaku pandak, sida begunaka injil [berita manah].

Masmur nekanka fakta kitai mensia tu begantung penuh ba pengasih Allah Taala. Nasit meh, pengasih Allah Taala nya meruan belama iya, baka ti dipeda dalam pengawa Allah Taala ti nengkebang enggau dalam sejarah sida nembiak Tuhan (Masmur 136). Ba mua Allah Taala ti idup belama iya, pengidup mensia nya sementara aja baka rumput, tang Allah Taala kasihka mensia lalu ngemaruka pengering sida (Mas. 103:3, 5, 15), lalu di dalam Iya sida diberi semaya deka idup belama iya.

Ati nembiak Tuhan berasai lantang laban Tuhan taluk ngagai sempekat Iya. Kangau sida nembiak Tuhan, enda ngira berapa suntuk kekadang, endang suah penuh enggau pengadang laban kangau nya ditujuka ngagai Apai di serega ti penuh penyiru (Mas. 103:13, Mas. 68:5, Mas. 89:26). Pengalaman baru dalam pengasih enggau pengerindu Allah Taala ngeringka pemutus ati sida deka nyembah Iya sereta betuaika Iya, lalu nadai orang bukai tauka utai bukai.

_*Pelajarka pelajar minggu tu kena nyediaka Sabat, February 17._