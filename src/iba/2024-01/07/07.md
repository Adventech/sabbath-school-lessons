---
title:  Tambah Penemu
date:   16/02/2024
---

Bacha Ellen G. White, “The Sinner’s Need of Christ,” pp. 17–22, in _Steps to Christ_.

Dalam Masmur, suara bala nembiak Tuhan sama-sama beulang-ulang nyebut “Pengerindu Iya meruan belama iya” kena ngemesaika pengerindu Tuhan ti meruan belama iya (Mas. 106:1, NKJV; Mas. 107:1, NKJV; Mas. 118:1–4, 29, NKJV; Masmur 136, NKJV). “ENDA muji Tuhan reti nya enda ingatka semua berekat Iya, enda beregaka pemeri Iya. Semina sida ti muji enda deka lupa. Naka ke berunding sereta bejaku pasal Allah Taala aja, nya bedau muji Iya. Kitai berengkah muji Iya lebuh kitai ngingatka keagungan Iya enggau pengawa ti udah dikereja Iya lalu kitai meri respons puji enggau terima kasih ka pemanah Iya, pengasih, enggau penemu-dalam Iya.”—Hans LaRondelle, _Deliverance in the Psalms_, p. 178.

Reti pengaku kitai ka pengasih Tuhan ti meruan nya deka nyadi lebih dalam agi lebuh kitai ngingatka khesed Allah Taala—iya nya pemadas enggau penaluk Iya dalam sempekat—deka meruan teguh sereta enda berubah ditengah dosa mensia enggau pengawa sida ti ngelaban Allah Taala.

“Kitai udah bedosa ngelaban Iya, lalu enda patut diberi Iya pengasih; taja pia, Iya Empu udah ngengkah ba mulut kitai jaku ngapil ke pemadu manah, ‘Kingatka semaya Nuan, lalu anang mechat kami. Anang ngemaluka Jerusalem endur alai kerusi diraja Nuan ti bemulia. Anang mungkir ari sempekat ti udah digaga Nuan enggau kami.”—Ellen G. White, _Christ’s Object Lessons_, p. 148.

Udah ke ngasaika pemanah Tuhan ngagai iya (Mas. 103:2) penulis Masmur teperansang madahka “TUHAN ngeringka orang ke kena tekan lebuh Iya ngakim lalu meri sida atur ti lurus” (Mas. 103:6, NKJV; emphasis supplied). Nya alai, tuju ti penudi jaku saksi penulis Masmur, enggau jaku puji iya ka pengasih Tuhan dalam pengidup iya, nya meh deka meri penetap ngagai orang bukai pasal pemanah enggau pengerindu Allah Taala, ngambika sida, mega, ulih muka ati sida ngagai Tuhan lalu nerima pengasih Iya ti nyelamatka lalu muji Allah Taala (Mas. 9:11, 12; Mas. 22:22–27; Mas. 66:16).

**Tanya ti Deka Dipejuraika**:

`Nama implikasi praktikal ari fakta ti madahka pengasih Tuhan nya bisi meruan belama iya kena nyelamatka mensia?  Nama kebuah tu ukai reti iya kitai tau terus bedosa aja laban pengasih Allah Taala nya bisi meruan belama iya?`

`Baka ni ku kitai deka bebaikka idea pasal Tuhan ti ngampun dosa enggau idea pasal Tuhan ti deka ngakim sereta ngukum dosa?`

`Baka ni ku jaku ti ngemesaika pengasih Allah Taala dalam Penyanggup baru engkeman enggau jaku dalam Masmur (Epe. 2:4, 5; 1 Tim. 1:16; Titus 3:5; Heb. 4:16)?`