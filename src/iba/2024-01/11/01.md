---
title:  Lelengau ka Allah Taala di Sion
date:   09/03/2024
---

### Bacha ka Pelajar Minggu Tu
Masmur 84; P’dang. 21:3; Masmur 122; Masmur 87; Gal. 3:28, 29; Matt. 28:18–20; Masmur 46; Masmur 125.

> <p>Ayat Dikingat</p>
> “Naka meh pengelengau ati aku ke Rumah TUHAN. Lalu enggau pengabis semengat, roh enggau tubuh aku, aku belagu muji Allah Taala ti idup” (Masmur 84:2, NKJV).

Lagu Sion nya meh lagu ke penuh pengaga ti ngemesaika pemanah Sion enggau kedaulatan Tuhan, ti merintah ari bukit kudus Iya. Masmur tu suah muji pemanah rumah Tuhan sereta bejaku pasal pengerindu ka rumah sembiang nya, ke bisi mega ditemu dalam Masmur bukai. Mayuh ari Masmur tu dikarang bala anak lelaki Korah, iya ke udah ngasaika diriempu berekat dalam rumah Tuhan laban sida meh tukang musik dalam rumah sembiang (1 Bansa Israel 6:31−38) sereta nyaga pintu gerebang rumah sembiang tauka kaaba (1 Bansa Israel 9:19).

Nama ti ngaga Sion nyadika pun penatai pengadang enggau pengaga? Sion nyempamaka pembisi Allah Taala ti idup entara sida nembiak Iya. Laban bansa Israel tu meh bansa ti dipilih Tuhan nyadika nembiak Iya (Ul. Adat 7:6), nya alai Sion tu meh bukit ti dipilih Allah Taala (Mas. 78:68, Mas. 87:2). Allah Taala merintah ari Sion (Mas. 99:1, 2) lalu nirika kaaba Iya di Sion, mega (Mas. 87:1). Nya alai, Sion tu meh palan berekat Tuhan enggau endur ngenduh. Sion suah disebut beserimbai enggau, nyentuk besilih enggau, Jerusalem enggau kaaba, palan pengawa keselamatan Tuhan ungkup dunya kelia.

Berekat Sion ngelekai ngagai semua teluk dunya laban Tuhan empu enggau pengasih Iya ngelebuska semua batas sebarang tempat kudus. Sion meh pengaga ungkup semua dunya (Mas. 48:2), netapka seluruh dunya tu endang enggi Allah Taala.

_*Pelajarka pelajar minggu tu kena nyediaka Sabat, March 16._