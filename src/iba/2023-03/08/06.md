---
title:  Penelap (Ukai Pemenchi)
date:   17/08/2023
---

Lebuh iya nyebut “Hari Penebus” (Epe. 4:30), Paul baru udah minta bala pemacha iya berundingka chara sida bekenaka pemeri jaku [speech] dalam konteks penatai Jesus ti kedua kali. Nya alai, Epesus 4:31, 32, tau dikumbai kitai bejaku pasal chara kitai nguna jaku [speech], lebuh kitai makin kampir ngagai penatai Iya nya.

`Dalam rampa penatai Jesus baru, nama sikap enggau ulah kitai, ke besangkut-paut enggau jaku [speech] kitai, ke patut dibuai kitai? Sikap enggau ulah nama ke patut dikemeranka kitai?  Epe. 4:31, 32.`

Dalam jaku lalau ti penudi dalam Epesus 4:17–32, sekali agi Paul meri jaku perintah ti negatif, sekali tu ngerintaika enam iti penyai ke enda tau enda “dibuai” (Epe. 4:31); sereta enggau siti jaku perintah ti positif ngasuh sida nelap, siru, sereta ngampun pangan diri (Epe. 4:32), sereta enggau kebuah iya. Orang ke arap patut ngampun pangan diri “baka Allah Taala, dalam Kristus, ke udah ngampun kita” (Epe. 4:32, NKJV). Tusun enam iti penyai nya berengkah enggau “semua dengki” lalu ditutup enggau “ati ti begedi.” Ba entara nya bisi empat iti penyai: “ngeransi,” “ringat,” “laya,” enggau “bejakuka orang”  Epe. 4:31, ESV).

Leka jaku ti penudi nya disalin ari leka jaku Grika blasphemia, ke diinjau jaku English nyadi leka jaku ke mai reti ‘bejaku busung ngelaban Allah Taala.’ Tang, dalam jaku Grika, reti leka jaku nya, iya nya jaku tauka speech ke ngemaruhka Allah Taala tauka mensia ke bukai baka ‘jaku petenah’ tauka ‘jaku bejai.’ Dalam tusun tu, sikap (begedi, ngeransi, ringat) baka ti meruap nyadi jaku ngeransi (jaku laya, jaku bejai). Iya ke bendar Paul ngemaikka jaku orang Kristen. Sikap ti ngasuh kitai mansutka jaku ringat sereta enggau chara ngenataika jaku nya mesti dibuai abis ari ati enggau runding orang Kristen. Komuniti orang Kristen deka idup manah lalu penyerakup gerija deka dikukuhka (banding Epe. 4:1–16) semina lebuh semua utai nya udah dibuai.

Tang, jaku jai, ukai patut dipadamka aja, iya patut diganti sama sekali. Jaku randau enggau ulah kitai dalam ruang-bilik Kristus—enggau diluar iya mega—ukai datai ari pengeringat tang patut diperansang ulih penelap, ati ke lemah-lembut, enggau pengampun ke bepelasarka stended ti pemadu tinggi, iya nya pengampun ke udah diberi Allah Taala ngagai kitai dalam Kristus (Epe. 4:32). Paul bejaku pasal “pengampun ti bediri keatas” [“vertical forgiveness”] (diberi Allah Taala ngagai kitai) nyadika chuan “pengampun rebah-rata” [“horizontal forgiveness”] (ti diberi kitai ngagai pangan diri; banding Kol. 3:13; Matt. 6:12, 14, 15).

`Perundingka kuasa leka jaku nuan. Baka ni ku nuan ulih nguna iya ngambika iya ngangkatka, meri peransang, sereta nambahka pengarap, orang?`