---
title:  Tambah Penemu
date:   18/08/2023
---

“Biar meh jaku randau nuan bansa iya ke enda ibuh nuan nesalka iya dudi ila. ‘Anang ngenusahka ati Roh Kudus Allah Taala, ke udah dikena ngechop kita ke Hari Penebus.’. . . Enti nuan bisi pengerindu dalam ati nuan, dia deh nuan deka seruran ngangkatka sereta neguhka menyadi nuan dalam pengarap ti pemadu kudus. Enti bisi seleka jaku pansut ti enda manah ka perangai pangan tauka menyadi nuan, anang sekali-kali meransang jaku jai baka nya. Nya pengawa munsuh nya. Enggau nelap kingatka orang ke bejaku nya jaku Allah Taala nagang orang mansutka jaku baka nya.”—Ellen G. White, Advent Review and Sabbath Herald, June 5, 1888.

Nama ubah ti deka nyadi ba raban gerija kita enti nuan enggau genap iku kaban gerija kita ngambi sumpah-semaya lalu idup nitihka iya, ke nyangkaum leka semaya ke dibaruh tu?

1\. Aku dekaka ‘pengaruh’ aku dalam ruang-bilik Gerija Seventh-day Adventist tu enggau diluar din, nyadi iya ti positif, ti ngangkatka, lalu nempa pengarap, sereta meri peransang ati (Epe. 4:29).

2\. Ngingatka kangau Kristus ti ngasuh beserakup sereta rindu, Aku deka ngena tenaga aku nyukung sida ti ngereja sereta nyebut jaku ke diasaika aku manah, lebih ari ti nunjuk ngagai pengurang enggau penyalah orang ke diasaika aku salah (John 13:34, 35; John 17:20–23; Epe. 4:1–6; 1 Tes. 5:9–11).

3\. Lebuh aku enda setuju penemu enggau orang, aku deka nunjukka basa aku ngagai orang nya enggau terang. Aku deka ngaku integriti enggau komitmen orang nya ngagai Kristus. Aku deka mansutka penemu aku ke lain nya, ngena jalai enggau jaku ke alus. (Epe. 4:31, 32).

4\. Aku deka idup enggau ati lantang, selalu ngiga peluang niri-negika bala menyadi anggota gerija aku, sekumbang aku ke nganti pemulai Kristus (Epe. 4:29, 30; Gal. 6:2; Heb. 10:24, 25).

**Tanya ti deka dipejuraika**:

`Ulang baru semua 11 kali dalam Epesus, ke alai Paul bejaku pasal tiga iku raban Allah Taala Kepala [Godhead] ke bekereja-sama rapat dalam pengawa nyelamatka mensia. Baka ni ku jaku penerang ti beulang-ulang tu meri kitai penemu pasal Allah Taala Kepala [Godhead] nya? Epe. 1:3–14, Epe. 1:15–23, Epe. 2:11–18, Epe. 2:19–22, Epe. 3:1–13, Epe. 3:14–19, Epe. 4:4–6, Epe. 4:17–24, Epe. 4:25–32, Epe. 5:15–20, Epe. 6:10–20 (ke alai “Tuhan,” Epe. 6:10, bejaku pasal Kristus). `

`Baka ni ku jaku lalau Paul pasal jaku [speech] orang Kristen (Epe. 4:25–32) agi diguna [apply] ba jeman “komunikasi ngena komputer” kemaya hari tu, ke suah dikena orang ‘bully’ cyber, sereta munuh karakter orang atas talian?`