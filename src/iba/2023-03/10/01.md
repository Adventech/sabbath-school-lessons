---
title:  'Laki enggau Bini: Begulai ba Regang'
date:   26/08/2023
---

### Bacha ka Pelajar Minggu Tu
Epe. 5:21–33; Pil. 2:3, 4; Esek. 16:1–14; 2 Kor. 11:1–4; P’kal. 2:15–25.

> <p>Ayat Dikingat</p>
> “Kita ke laki, rinduka bini kita, baka Kristuske rinduka eklisia, lalu nyerahka Diri Empu ke eklisia, ngambika nguduska eklisia, lebuh Iya udah nuchi eklisia nya ngena ai enggau ulih jaku Iya, lalu nyerahka eklisia nya enggau semua pemadas iya ngagai Iya Empu, nadai bepetik, enda ngeriut, tauka utai ti baka nya, ngambika eklisia nya kudus sereta nadai penimpang.” (Epesus 5:25–27, NKJV).

Dalam Epesus 5:21–33, Paul ngerembaika penemu iya pasal orang arap ke “nunduk ngagai pangan diri” (Epe. 5:21); udah nya iya meri jaku lalau ngagai sida ke bini Kristen (Epe. 5:22–24) enggau sida ke laki (Epe. 5:25–32); lalu iya nyimpulka jaku lalau iya nya ngena jaku ajar ngagai kedua-dua nya (Epe. 5:33).

Dalam jaku lalau nya, sida ke mansik Bup Kudus ulih ninga Kristus bejaku senentang kaul kitai. Kitai deka ulih ninga nya lebuh kitai meretika Epesus 5:21–6:9 tu sebagai chara Paul ngelatika batang tema besai iya dalam surat nya, iya nya pasal penyerakup, tang sekali tu penyerakup dalam ruang-bilik orang Kristen. Taja pen iya keras mantah struktur rama pengidup lama mensia (peda Epe. 4:22), iya mega ngemesaika penumbuh pengidup baru mensia (peda Epe. 2:15) ke ditemu dalam raban mensia ke lebih besai agi ke ngembuan struktur rama ti mayuh pengurang nya. Lalu ari dalam struktur tu, bala orang ke arap ulih mandangka kuasa ke baru, iya nya kuasa Roh Kudus (Epe. 2:22; Epe. 3:16; Epe. 5:18–21; Epe. 6:17, 18) enggau etnik ke baru ke beteladanka Kristus (Epe. 4:13, 15, 20–24, 32; Epe. 5:2, 10, 17, 21–33) baru udah dibantaika, ti nunjuk ngagai penembu pelan Allah Taala ti penudi iya ungkup sida nembiak Iya enggau ungkup dunya tu.

_*Pelajarka pelajar minggu tu kena nyediaka Sabat, September 9._