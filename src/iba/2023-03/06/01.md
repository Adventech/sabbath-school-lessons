---
title:  Misteri Ari Injil
date:   29/07/2023
---

### Bacha ka Pelajar Minggu Tu
Epesus 3; Jop 11:5–9; Esek. 43:13–16; Amos 7:7, 8; P’dang. 11:1, 2.

> <p>Ayat Dikingat</p>
> “Ngagai Iya ke ulih ngereja utai lebih ari ti dipinta tauka diperagam kitai, ulih kuasa ti bekereja dalam kitai, awakka semua turun-menurun dalam eklisia, enggau dalam Jesus Kristus, ngemuliaka Iya belama-lama iya. Amin.” (Epesus 3:20, 21, NIV).

Dalam Epesus 3, Paul mungkal jaku ngena tema ke udah dikenang iya dulu agi ari nya: iya nya, “orang bansa bukai udah dibai sama enggau orang Judah bempu pesaka, nyadi raban tubuh nya, lalu sama enggau bempu utai ti udah disemaya dalam Jesus Kristus nengah Injil” (Epe. 3:6, NKJV). Taja pen pekara tu enda ngenyitka ati gerija kemaya hari tu, iya ke tebal agi diisi orang bansa bukai, tu pekara baru ke lain udu ba sida maya nya kelia.

Udah nya Paul neruska jaku iya ti diiring Roh, lebuh iya bejaku pasal pengagit iya meritaka injil Jesus ngagai orang bansa bukai.

Kitai mega, nemu pasal penanggul ti nagang iya ngerembaika pengawa iya nya, penanggul ke nyengkaum timpuh iya dijil dalam jil Rome.

Kitai mega macha pasal komitmen iya ngagai misteri ti nyadi puak injil, iya nya misteri, dalam gerija, ke ngaga orang bansa bukai nya sama penuduk enggau menyadi sida bansa Judah. Kitai ulih ngasaika pengagit iya pasal gerija enggau misi iya ngagai dunya. Kitai ulih mendingka iya besampi, muji Allah Taala ketegal ngayanka pengasih Iya nengah gerija.

Enggau jaku pandak, kitai pen teperansang ati deka enggau Paul sama ngasaika pengagit iya ka injil.

_*Pelajarka pelajar minggu tu kena nyediaka Sabat, August 12._