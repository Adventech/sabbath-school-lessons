---
title:  Diatu Diberekat Belama Iya Ulih Pengasih
date:   19/07/2023
---

`Bandingka langgur Allah Taala ti deka nyelamatka dalam Epesus 1:3, 4 enggau pemutus ti kekal ari langgur nya ke disebut dalam Epesus 2:7. Nama elemen enggau tuju “langgur keselamatan” [“plan of salvation”] Allah Taala ti penting nya?`

Upacara konvokeysen/graduation nya pengerami ke besai reti, sekalika nya ba peringkat tadika, tauka Ph.D. Konvokeysen tauka graduation ngelaika siti pencapaian ke penting, ti ngelaika pemindah ngagai siti tikas pengidup ke baru tauka pengawa ke baru. Penting amat kitai ke arapka Tuhan tu nemu reti siti pemendar ti besai senentang injil: iya nya, kitai nadai graduate ari pengasih Allah Taala. Nadai bisi maya kitai ngerami konvokeysen diri ke udah bulih digri Ph.D. dalam pengasih tauka tamat ari begunaka iya.

Paul ngukuhka baru pemendar tu dalam Epesus 2:7, nyukung iya bgena tusun kronologi ke luas. Allah Taala udah bekereja dulu suba dalam Kristus nebus kitai, lalu ngaul kitai ngagai Anak Iya, Jesus Kristus, ngambika kitai diatu besaum enggau Jesus dalam pengangkat Iya ari mati, pemulai Iya ke serega, enggau pengawa ti ngangkatka penuduk Iya tinggi (Epe. 2:4–6). Tang pelan Allah Taala, enda abis ba maya ke penuh pengasih suba enggau iya ke diatu. Pelan Allah Taala, ti bepun ba aum Tuhan ari timpuh ti belama iya suba(Epe. 1:4), ngerembai ngagai timpuh ti belama iya dudi ila. Iya nyengkaum semua jeman “ti deka datai” (Epe. 2:7, ESV). Pelan Iya ungkup timpuh belama iya dudi hari bepelasarka prinsip ke sama dalam tindakkan Iya ke dulu suba enggau iya ke diatu—iya nya, prinsip pengasih/grace. “Dalam jeman ti deka datai,” Allah Taala keran deka “mandangka pemesai pengasih Iya ti nadai banding, ngena penelap ati Iya ke kitai dalam Jesus Kristus” (Epe. 2:7, ESV).

Paul nganggap pengasih Allah Taala nya baka siti pesaka tauka pengaya ti enda ulih dikira rega (banding Epe. 1:7, Epe. 3:8) ke ulih dipinta sida ke arap kena napi sebarang guna sida. Pemesai penelap Allah Taala tu ngagai kitai nyadika pemandang besai ti terang, ti meruan belama iya senentang pengasih Allah Taala ka kitai.

“Ari ti datai lalu diatu begulai enggau kitai, Jesus deka mandangka Allah Taala ngagai mensia enggau ngagai sida melikat. . . . Tang pemandang tu ukai diberi semina ngagai bala anak Iya ke diau di dunya tu aja. Dunya kitai ke mit tu udah nyadi bup pelajar ungkup semua universe. Tuju pengasih Allah Taala ke pemadu manah nya, iya nya misteri pengerindu Iya ti nyelamatka kitai, deka nyadi tema tauka batang kenang ti keran bala melikat deka mansik iya, lalu sida deka mansik nya selama bejeman-jeman ti enda nemu abis. Sida ke udah diselamatka enggau sida ke nadai kala labuh kedalam dosa deka ngambi regang nya nyadika sains pelajar sida enggau lagu ti dinyanyi sida. Sida deka meda mulia ke bepanchar ba mua Jesus nya meh mulia pengerindu ke sanggup meri nyawa diri.”—Ellen G. White, The Desire of Ages, pp. 19, 20.