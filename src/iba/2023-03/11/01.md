---
title:  Ngamalka Penaluk ti Pemadu Iya Ngagai Kristus
date:   02/09/2023
---

### Bacha ka Pelajar Minggu Tu
Epe. 6:1–9; Mark 10:13–16; Kol. 3:21; 1 Pet. 2:18–25; 2 Kor. 5:10; Kol. 3:24, 25.

> <p>Ayat Dikingat</p>
> “Lalu kita ke bempu ulun, kereja baka nya mega ngagai ulun kita. Badu agi ngemba sida, laban kita nemu, kita enggau sida sama besaumka siku aja Tuan di serega, lalu Iya enda bepilih mata” (Epesus 6:9, NIV).

Dalam taun 2018 suba, ba Museum Bup Kudus di Washington, D.C., bisi siti Bup Kudus ke balat narit ati mensia. Iya udah dipandakka ngambika dikena ngajar batang utai ke beguna aja dalam pengarap, lalu muai sebarang ayat-ayat ke ngasut orang ulun angkat ngelaban. Dikeluarka ba taun 1808, iya ukai semina muai ayat-ayat din dia aja. Sembilan puluh percent bup Penyanggup Lama udah dibuai, lalu lima puluh percent dibuai ari Penyanggup Baru. Ari 1,189 bagi dalam Bup Kudus, semina 232 aja tinggal.

Ayat-ayat ti dipeda nyukung institusi ulun, lebih agi iya ke nadai bejaku pasal ajar Bup Kudus senentang “berita manah,”  enda dibuai, nyengkaum ayat tu ke suah amat dikena enggau jalai ti salah, “Kita ke ulun, ngasika tuan kita enggau ati ti nangi sereta bejimat, enda belampung ati, baka ke ngasika Kristus” (Epe. 6:5, KJV).

Kemaya hari tu, dalam timpuh enggau budaya kitai ke diatu, chabaran kitai ke penting, iya nya, macha Epesus 6:1–9 dalam konteks jerita keselamatan ke penuh, baka ti dipandangka dalam Bup Kudus ke penuh [complete]. Nama ke ulih dipelajarka kitai lebuh meda baka ni Paul bekenaka [apply] nilai-nilai injil nya ngagai struktur rama ke penuh pengurang ba jeman iya kelia?

_*Pelajarka pelajar minggu tu kena nyediaka Sabat, September 16._