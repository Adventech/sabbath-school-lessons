---
title:  Tambah Penemu
date:   28/07/2023
---

Perati manah-manah ka dulu jaku penerang ngagai tanya-tanya ti deka dipejuraika dibaruh tu:

Nama konteks ti spesifik ke alai Paul nulis Epesus 2:11–22 ke endur iya bejaku pasal empas Regang nya ba kaul mensia?  Ditu, iya bejaku senentang kaul entara orang Judah enggau orang bansa bukai iya ke sama begulai nyadi anggota gerija. Iya bejaku senentang pengingin ati iya ti deka meda sida meretika diri ke udah bebaik lalu bekunsi idup sebagai anggota ruang-bilik Allah Taala (Epe. 2:19). Tang, dalam konteks surat nya ke seluruh iya, Paul mandangka juluk ati ke luas sereta jauh jingkau iya. Tema tauka batang randau iya, nya meh pelan besai Allah Taala ti deka nyerakupka semua utai dalam Kristus (Epe. 1:9, 10) lalu skop tauka rampa iya nyengkaum “semua ruang bilik ti di serega enggau di dunya” (Epe. 3:15, ESV).

Iya ke penting mega, penyerakup bala anggota dalam gerija—tu topik ke dikenang iya dalam Epesus 2:11–22—nya pen bisi tuju ke lebih luas ti dipadahka iya dalam Epesus 3:10:  “ngambika diatu, ulih eklisia, semua penemu-dalam Allah Taala [ti nirika gerija ari orang Judah begulai enggau orang bansa bukai] dipadahka ngagai bala pemerintah, enggau kuasa ti di langit” (ESV). Ari ngasuh penyerakup ti udah diulihka Jesus datas regang nya nyadi dalam pengidup sida, orang ke arap meri kelai ti nunjukka pelan besai Allah Taala ti deka nyerakupka semua utai dalam Kristus nya benung bejalai. Kaul sida ke udah bebaik nya ngelaika pelan Allah Taala ungkup seluruh universe ke beserakup dalam Kristus. Nya alai sigi patut kitai nguing ngagai Epesus 2:11–22, dalam konteks seluruh bup Epesus, lalu tetemuka prinsip-prinsip ari Bup Kudus senentang topik ke penting amat kemaya hari tu, iya nya senentang kaul entara raban mensia tauka bansa.

**Tanya ti deka dipejuraika**:

`Nama prinsip-prinsip Bup Kudus senentang kaul etnik ke bisi ditemu dalam Epesus 2:11–22? Baka ni ku ayat-ayat tu meri kitai jalai ti bepusatka Kristus senentang baka ni anggota gerija ari siti raban bansa ngaul diri ngagai anggota ari raban bansa ke bukai?`

`Berindik ari Allah Taala ke bisi pelan ungkup dudi hari kitai mensia (Epe. 1:9, 10; Epe. 2:11–22), berapa penting ungkup gerija mutarka pekara enggau konflik ke bisi di dalam gerija entara bengkah bansa?`

`Nama isu-isu ke bisi ngungut entara bansa, dalam komuniti kita diatu, ke suah enda dikibuhka tauka enda dipeda? Baka ni ku jalai gerija kita ulih ngambi peranan ke lebih positif ngulihka penyerakup ke udah diulih Jesus datas regang nya? Baka ni ku nuan tau ngambi bagi dalam pengawa nya?`