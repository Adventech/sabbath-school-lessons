---
title:  Mendingka Surat Ngagai Orang Epesus
date:   27/06/2023
---

Paul nulis Epesus ngambika dibacha enggau nyawa inggar dalam rumah sembiang di rumah-rumah ba seluruh Epesus. Dalam taun-taun ke nangkanka nya udah bekau Paul ke ninggalka sida, pengarap Kristen makin mansang tumbuh di Epesus, lalu gerija-gerija di rumah nyau makin betambah mayuh agi. Ungkup orang Kristen ke terubah nya kelia, besai amat reti ba sida lebuh Tychicus, ke ngarika Paul empu, bisi dia enggau sida lalu bekunsika surat ari Paul. Baka ti disebut dalam surat nya empu, bala sida begelumu nya nyengkaum raban ruang-bilik--sida apai, sida indai, sida anak, enggau sida ke ulun (Epe. 5:21–6:9). Maya nya kelia, ruang-bilik tau nyengkaum orang bukai--baka orang ke enggau bedagang, orang ke begantung ba tuan rumah nya ka pengidup, sereta sida pelanggan. Nyadi sida nya pen tau bisi dia lebuh nya, nyengkaum sida ari ruang-bilik ke bukai, mega.   

`Beserimbai enggau garis langkar/outline surat nya dibaruh tu, bacha abis ka surat nya, enggau nyawa inggar lebih manah agi (ulih dibacha dalam 15 minit). Nama tema/rambai jaku surat nya seluruh?`

I. Jaku tabi/pemuka (Epe. 1:1, 2)

II. Jaku berekat (Epe. 1:3–14)

III. Besampika Sida ke Arap nya Ngambika Bulih Penemu-dalam ke Numpu Ngagai Kristus (Epe. 1:15–23)

IV. Dulu Suba Mati Pengarap; Diatu Ditinggika Enggau Kristus (Epe. 2:1–10)

V. Kristus Nempa Gerija Ari Orang Judah enggau Orang Bansa Bukai (Epe. 2:11–22)

VI. Paul nyadi Penginjil Kristus Ngagai Bansa Bukai (Epe. 3:1–13)

VII. Besampi Ngambika Sida ke Arap Ulih Ngasaika Pengerindu Kristus (Epe. 3:14–21)

VIII. Ngetanka Penyerakup Gerija ke Diiring Roh (Epe. 4:1–16)

IX. Ngidupka Pengidup Baru ti Ngemeran Penyerakup (Epe. 4:17–32)

X. Idup dalam Pengerindu, Penampak, enggau Penemu-dalam (Epe. 5:1–20)

XI. Ngamalka Pengidup ti Baka Kristus dalam Ruang-Bilik Kristen (Epe. 5:21–6:9)

XII. Bediri Sama-Sama: Gerija Nyadi Bala Sedadu Allah Taala (Epe. 6:10–20)

XIII. Jaku Tabi Penutup (Epe. 6:21–24)

`Nama batang tema ke nyata dalam surat tu? Nama jaku iya ngagai nuan? Nama poin spesifik tauka poin-poin ke bisi empas ba ati nuan?`