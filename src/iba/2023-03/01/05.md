---
title:  Bup Epesus Maya Nya Kelia
date:   28/06/2023
---

`Baka ni ku Paul ngepun sereta ngujungka surat iya ngagai sida ke arap di Epesus? Nama ti dipelajarka kitai senentang utai ti dikinginka iya amat ka sida? Peda Epe. 1:1, 2; Epe. 6:21–24.`

Ba pun surat nya, Paul madahka iya empu ke nulis surat nya (Epe. 1:1). Ba tengah surat nya, Paul sekali agi madahka diri ngena nama diri, ngelar diri “orang jil Jesus Kristus ke penguntung kita orang bansa bukai” (Epe. 3:1, NKJV), ke nunjukka runding iya ti ngenang pengawa diri ke nyadi rasul (Epe. 3:1–13). Dampih pengujung surat nya, iya sekali agi nyebut pasal diri ke dijil (Epe. 6:20) lalu nutup ngena jaku diri empu (Epe. 6:21, 22). Taja pen sekeda skolar/orang ke landik pasal Bup Kudus madahka surat nya ukai ditulis Paul, penting kitai ingatka surat nya empu madahka Paul nya meh penulis iya. Ketebal agi orang Kristen, setuju Paul ke nulis surat nya. Tu utai ke betul.

`Baka ni ku Paul irauka diri ke dijil nya bisi empas ba sida ke arap di Epesus? Peda Epe. 3:13.`

Surat Epesus tu baka ti bekunsika timpuh enggau keadaan ke sama enggau surat-surat bukai ke ditulih Paul ari jil, baka Kolosi (peda lebih agi Kol. 4:7, 8) enggau Pilemon. Pia mega, baka ke lama udah ngelebus kenyau ari maya Paul gawa di Epesus (Epe. 1:15; Epe. 3:1, 2). Paul dipelabaka udah nulis Epesus ari dalam jil di menua Rome kira ba taun A.D. 62.

Dalam Surat Epesus, Paul nadai nyemetak bejaku pasal utai ke nyadi ba sida di Epesus. Rampa utai ti diperatika iya nya lebih luas agi. Iya negu rampa timpuh ke luas, berengkah enggau pemutus Allah Taala ti digaga Iya “sebedau dunya digaga” (Epe. 1:4), lalu ngenang ngena chara luas tema besai pelan keselamatan Allah Taala ti diberi Iya dalam Kristus. Dalam iya ngereja baka nya, surat nya mandangka stail nulis ke tinggi, ke bekenaka genteran jaku ke panjai, sereta beulang-ulang, sereta bekenaka metafora ke lebih mansang. Paul ulih ngena stail nulis baka nya ba tempat bukai (baka chunto Rom. 8:31–39), tang iya lebih tebal agi dalam Epesus, ke bekenaka lebih mayuh agi jaku puji, sampi, enggau sembah (Epe. 1:3–14, Epe. 1:15–23, Epe. 3:14–21) lalu bekenaka jaku ke balat bebungai sereta dipilih enggau bejimat (baka chunto Epe. 4:1–16, Epe. 5:21–33, Epe. 6:10–20).