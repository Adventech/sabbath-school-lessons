---
title:  Besampi Ngena Sampi Perang
date:   21/09/2023
---

Kena iya nyimpulka tesau perang iya, Paul ngansak orang ke arap sebagai sedadu ngambika enggau bala mayuh terus “besampika semua nembiak Tuhan” (Epe. 6:18, NKJV) sereta besampika iya ti seruan Tuhan ti dijil (Epe. 6:19, 20). Nyadi tesau ngambika besampi tu mega dipeda baka sambung ngagai gambar sedadu tadi, laban ngangauka Petara dalam sampi nya endang utai ke biasa dikereja orang sebedau betempuh enggau munsuh. Tu siti chunto ari Bup Kudus: nangkan tesau beperang ari Jahasil, Jehoshaphat pen nguluka “semua Judah enggau sida ke diau di Jerusalem” nyungkurka diri “ba mua Tuhan, lalu nyembah Tuhan” (2 Bansa Israel 20:18, ESV). Taja pen sampi sembiang nya ukai senyata perang ke lumur tujuh, iya endang beguna amat dalam tesau perang Paul enggau metafora tentera iya.

Dalam peminta sampi ke terubah ari dua peminta sampi, Paul minta sida ke ditesau iya ngambika sama-sama bebendar enggau besampika “semua nembiak Tuhan” (Epe. 6:18, NKJV). Enti gerija deka mujur dalam perang iya ngelaban kuasa penyai, iya enda tau enda nunjukka diri bepanggai ba Allah Taala nengah sampi sembiang ke penuh kuasa Roh Kudus.

Peminta sampi Paul ti kedua iya nya ungkup diriempu: “besampi mega ke aku” (Epe. 6:19, ESV). Iya minta disampika ngambika Allah Taala meri iya berita pesan ke betul ngambika (“leka jaku diberi ngagai aku”), ba timpuh ti betul (“lebuh aku bejaku”), dipadah enggau jalai ke betul (“enggau ati ti berani”), lalu bejaku pasal rambai jaku ti pemadu beguna, iya nya, “misteri Berita Manah” (Epe. 6:19, ESV). Frasa ti penudi tu bejaku pasal utai ti dikumbai kitai “resia ti tebuka” senentang champur tangan Allah Taala dalam Kristus ti ngelepaska orang bansa bukai begulai enggau orang Judah (peda Epe. 3:1–13), lalu nempa “siti bansa ti baru” (Epe. 2:15, NIV; peda mega Epe. 2:11–22) ti ngelaika pelan Allah Taala ti besai ti deka “nyerakupka semua utai” dalam Kristus (Epe. 1:10, ESV).

`Peratika baru “kangau besampi” dalam Penyanggup Baru dibaruh tu. Ni sampi ke pemadu meransang ati nuan? Nama kebuah? Luke 18:1–8, Pil. 4:6, Kol. 4:2, 1 Tes. 5:16–18.`

Nama kebuah orang ke arap suah diansak enggau ngambi bagi dalam sampi ke bebendar sereta puh? Metafora sedadu ti dikena Paul meri dua iti saut: (1) ancaman perang spiritual ngelaban bala munsuh ke ukai mensia nya endang amat sereta serius; (2) jaku semaya Allah Taala ti deka meri pemenang enggau pengering spiritual disempamaka nengah gambar sedadu/tentera ti dikena Paul (Epe. 6:10–17). Sampi ti bebendar sereta puh, meri kitai peluang mendingka semaya nya enggau bejimat, begaga ketegal iya, lalu meri terima kasih ngagai Allah Taala ketegal pemeri ti datai ari pengasih Iya.