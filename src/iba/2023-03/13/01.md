---
title:  Ngulihka Pemaik
date:   16/09/2023
---

### Bacha ka Pelajar Minggu Tu
Epe. 6:10–20; 1 Pet. 4:1; 1 Pet. 5:8; Isa. 59:17; Isa. 52:8–10; 1 Tes. 5:16–18.

> <p>Ayat Dikingat</p>
> “Nambahka nya, ambi pengarap nyadika terabai kena kita madamka semua laja ti beapi-api ti ditimbakka Sitan. Lalu ambi pengelepas nyadika selapuk kebal kita, enggau jaku Allah Taala nyadika pedang Roh” (Epesus 6:16, 17, ESV).

Dalam bup sembiang klasik ke ditulis John Bunyan, ti dikumbai The Pilgrim’s Progress, ke ditulis iya lebuh dalam jil, siku orang ke benama Christian disempulang orang tama ngagai bilik senyata istana lalu ditunjukka “semua macham perengka [senyata], ke udah disediaka Tuhan sida ungkup sida, baka pedang, terabai, selapuk kebal, dinding dada, sampi semua, sereta enggau kasut ke enda nemu jai. Lalu perengka dia umbas kena nyikap pemayuh mensia ti deka bekereja ka Tuhan, baka pemayuh bintang ke di langit.” Sebedau Christian pulai ari nya, iya sekali agi dibai kedalam bilik senyata ke alai “sida nyikap iya ari pala ngagai kaki ngena perengka kebal, enggai ka iya tembu diserang ba jalai.”

Bup ke ditulis Bunyan tu dalam taun 1678 menya ngingatka siti dokumen ke ditulis rasul Paul lebih 1,600 taun dulu agi ari nya, iya nya Surat nuju Epesus, mega ditulis ari dalam jil.

Dalam nya rasul penginjil ke besai nya ngambar seraban besai sedadu, iya nya gerija, nemuai ngagai rumah senyata Allah Taala lalu nyikap diri ngena panoplia Tuhan, leka jaku Grika kena nyebut ngepan perang ke penuh, ari pala ngagai tunjuk kaki. Rumah senyata Allah Taala nyimpan perengka perang ke pemadu manah ungkup genap iku sedadu dalam tentera Iya ngambika “disikap ngena besi utara ari pala ngagai tunjuk kaki,” lebuh sida nurun beperang ngulihka pemaik dalam nama Iya.

_*Pelajarka pelajar minggu tu kena nyediaka Sabat, September 30._