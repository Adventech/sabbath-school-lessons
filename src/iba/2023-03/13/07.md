---
title:  Tambah Penemu
date:   22/09/2023
---

“Bala sedadu ti benung beperang deka nyadi kelang-kabut lalu lemi enti sida enda bekereja sama. Enti bala sedadu nya ngereja utai nitihka penemu diriempu, lalu enda ngira penuduk pangan diri, sida deka nyadi baka atom ke kediri-kediri; sida enda ulih ngereja pengawa tubuh ke beatur. Nya alai bala sedadu Kristus mesti gawa dalam harmoni. Sida enda patut ngerunding diriempu aja. Enti sida ngereja baka nya, sida nembiak Tuhan enda deka berharmoni, enda seati, enda siti tuju, lalu enda mutus ati ngereja siti tuju, tang pengawa sida deka puntan, lalu timpuh enggau pengelandik sida deka tebasau ngapa. Beserakup mai pengering. Enti bisi beberapa iku orang ke arap bekereja dalam harmoni, ngembuan siti tuju, nitihka siku tuai, sida deka bulih pemujur enggau pemenang tiap kali sida betempuh.”—Ellen G. White, Spalding and Magan Collection, p. 121.

`Nama reti jaku Paul ti ngelar diri “an ambassador in chains” (“utusan yang dipenjarakan”)(“pengari ke dijil”) (Epe. 6:20, ESV)?`

Orang ke nyadi “ambassador” tauka “duta” suah megai peranan ke amat enchabar lebuh maya bisi perang, nya alai Paul ke ngelar diri nyadi “duta” tu engkeman amat enggau konteks metafora[sempama] tentera iya. Orang ke nyadi duta patut dipebasaka ketegal pangkat iya tauka menua ke diarika iya. Nya alai bisi bida ke nyata amat entara status Paul ke nyadi duta ungkup Allah Taala ti Raja merintah semua kosmos enggau status iya ti pemadu ngemaluka, ti dijil (tauka dirantai). Taja pia, kedungka orang ke nyadi duta bisi ngena “rantai opis,” Paul ke nyebut “rantai” tau dipeda baka “rantai ironi,” ke alai iya meda rantai iya nya baka “siti tanda pangkat puji ke dikena iya enggau temegah ati.”—David J. Williams, Paul’s Metaphors: Their Context and Character (Peabody, MA: Hendrickson, 1999), p. 152.

**Tanya ti deka dipejuraika**:

`Enti teluk dunya ke endur kita diau nya bebagi belah sereta beperang, nama reti “ngulihka pemaik” tu ba nuan enggau kita segerija? Baka ni ku kitai ulih nyadi ejen-ejen pemaik dalam dunya ke majak nyadi siga sereta kasar tu?`

`Nama laja ke “beapi-api” ke ditimbakka ngagai nuan diatu? Baka ni ku nuan deka nentuka nuan bisi “terabai pengarap” nya ngambika madamka laja ke beapi nya?`

`Kitai kekadang bejaku pasal sida “prayer warriors” (sedadu sampi). Baka ni kitai ulih bejalaika “prayer ministry” (pelayanan berdoa) belalauka Epesus 6:18–20?`

`Baka ni kitai patut mela sida ke bakal dalam perang Laya Besai nya? Baka ni kitai patut mela orang Kristen, iya ke benung beperang, tang nyau ngelarika diri laban takut tauka ngalih ngagai sepiak munsuh?`