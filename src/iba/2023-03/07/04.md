---
title:  Kristus ti Diangkatka Tinggi, Iya ti Meri Pemeri
date:   08/08/2023
---

> <p></p>
> “Tang genap iku kitai udah diberi pengasih nitihka pemesai ungkup ti diletak Kristus. Nya kebuah Bup Kudus nyebut,  ‘Lebuh Iya niki ke atas ngagai endur ti pemadu tinggi, Iya mai mayuh orang tangkap enggau Iya; Iya meri pemeri ngagai mensia.”

`(Nama reti “Iya niki”? Reti nya, terubah, Iya nurun ngagai buntut dunya.Iya ke nurun nya mega Iya ke niki ke atas jauh ngilah semua langit, ngambika Iya ngemenuhka semua utai enggau Iya Empu.)” (Epe. 4:7–10, NLT). Nama utai ke nyadi ditu, lalu nama poin jaku Paul dalam ayat-ayat tu?`

Paul ditu ngambi ayat ari Masmur 68:18, ke madah: “Iya [Nuan] niki ngagai endur ti tinggi, mai mayuh orang tangkap enggau Iya [Nuan]. Iya [Nuan] nerima pemeri ari orang ke udah angkat ngelaban [Nuan].” (NLT). Masmur 68:18 bejaku pasal Tuhan, Yahweh, sebagai jenderal perang ke udah menang, ke ngalahka munsuh Iya, niki keatas bukit ke endur indu nengeri Iya didirika, enggau semua orang ke ditangkap dalam perang nya nyempulang Iya (peda Mas. 68:1, 2). Udah nya Iya nerima pemeri ari munsuh ke udah dialahka Iya (peratika Paul nguingka gambar iya ngagai Kristus ti diangkatka tinggi nya “meri pemeri,” bepelasarka konteks Masmur ke lebih luas agi, peda Mas. 68:35).

Enti kitai nitihka ripih dalam Masmur 68:18, peniki—iya bya peniki Kristus pulai ke serega (Epe. 1:21–23)—dulu nyadi, ditangkanka penurun ke alai Jesus ke udah diangkatka, lalu ditinggika, meri pemeri lalu ngisi semua utai. Tu chara Paul bejaku pasal Roh Kudus ke dituang lebuh hari Pentekos (peda Kereja Rasul 2). Penemu tu disukung Epesus 4:11, 12, ke madahka pemeri-pemeri ke diberi Jesus ke udah dikemesaika nya, nya meh pemeri-pemeri Roh Kudus.

“Kristus udah niki keatas, mai sida ti ditangkap enggau Iya, lalu meri pemeri ngagai mensia. Lebuh Kristus udah niki ke serega, Roh Kudus pen nurun baka ti udah disemayaka, baka ribut balat bepuput lalu ngemenuhka semua ruang ke alai sida murid begumpul, nama empas iya? Beribu-ribu orang arapka Kristus dalam siti hari.”—Ellen G. White, Ye Shall Receive Power, p. 158.

`Taja pen reti jaku ayat dalam Epesus tu dalam, baka ni kitai tau lantang runding ari meda utai ti dipandangka iya pasal utai ti udah dikereja Kristus ka kitai enggau iya ti deka dikereja Iya ka kitai, lebih agi lebuh Iya deka ngemenuhka “semua utai di semua endur” ngena “diri Empu.” (Epe. 1:23, NLT)?`