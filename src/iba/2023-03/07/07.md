---
title:  Tambah Penemu
date:   11/08/2023
---

Dua iti nota kena nyaup kitai ngerembaika pelajar kitai ba Epesus 4:7–10:

_1. Nyalin Epesus 4:9._ Sekeda salin madahka penurun nya dulu nyadi sebedau peniki (chunto, NKJV, “Terubah, Iya nurun”; KJV, RSV, ESV, NASB). Sekeda salin ke bukai semak agi nitihka ayat dalam jaku Grika, ngelakka isu senentang‘timing’ niki enggau nurun nya tebuka aja (chunto, NIV, “Nama reti “Iya niki”? Reti nya, terubah, Iya nurun ngagai buntut dunya” ASV, HCSB, LEB, NLT), lalu Masmur 68:18 patut dititihka, ke alai pengangkat Kristus ditinggika ngagai serega (“peniki”) dulu agi nyadi, lalu ditangkan “penurun” Iya dalam Roh Kudus.

_2. Mai orang tangkap._ Jaku nya diambi iya ari Masmur 68:18, ari Penyanggup Lama dalam jaku Grika, ke dikumbai Septuagint (iya nya Penyanggup Lama ke disalin ngagai jaku Grika kelia), Paul ngena frasa dalam Epesus 4:8 ke macha terus munyi tu, “mai mayuh orang tangkap enggau Iya” (dipeda ba sekeda salin, baka, KJV, NKJV, NRSV), tang diterima orang mayuh reti iya ke bendar, iya nya, “iya mai seraban orang ke udah ditangkap nya nyadika orang tangkap Iya” (baka ti dipeda dalam salin ESV, NASB, NIV, etc.). Dalam penemu orang Seventh-day Adventists genteran tu bejaku senentang pengawa Kristus ke mai pulai enggau Iya ke serega, lebuh Iya niki pulai kin, bala sida ke udah diangkatka idup baru ba pengangkat ke spesel nya lebuh Jesus Empu ke diangkatka idup baru (peda Mat. 27:51–53). Sida tu meh ke dikumbai, ‘berekas gandum’ tauka buah bungas ari sida ke udah diselamatka, ke nyadi pemeri Iya ngagai Apai lebuh Iya udah pulai ke serega (peda The SDA Bible Commentary, vol. 6, p. 1022; The Desire of Ages, p. 834, compare The Desire of Ages, pp. 785, 786).  Setuju enggau Kolosi 2:15, ayat tu tau mega mai reti, sebagai Kristus menang ngalahka munsuh Iya—Sitan enggau bala melikat jai iya—iya ke disebut sebagai orang tangkap ke udah alah.

**Tanya ti deka dipejuraika**:

`Bandingka tusun “pemeri roh” dalam Epesus 4:11 enggau tusun dalam 1 Korint 12:4–11, 27–30; Rome 12:4–8; enggau 1 Peter 4:10, 11. Nama ke bebida, nama ke sebaka, dipeda nuan dia?`

`Dalam kelas,berandau pasal “ribut ajar” (wind of doctrine) ke bisi bepuput dalam gerija diatu. Peratika jaku lalau Paul ke madahka kitai enda patut dipuput tauka ditabanka ribut nya kin-kia. Nama sekeda jalai ti spesifik ke ulih dikena kitai nyaga diri, enggau orang bukai dalam gerija, ngambika enda rusak dipangkaka ribut ajar tu?`

`Paul balat bejaku pasal tema “penyerakup” dalam seluruh bup Epesus tu. Tang, kati ku kitai deh, kati kitai sanggup ngereja sebarang apa aja kena ngulihka penyerakup? Disebut enggau jaku bukai, ni naka pengingin ati kitai ke deka ngulihka penyerakup nyadi enda ngasi agi tauka enda agi ngulihka juluk ati nya? Pejuraika.`