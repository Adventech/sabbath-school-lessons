---
title:  Tubuh Kristus ti Berakup
date:   05/08/2023
---

### Bacha ka Pelajar Minggu Tu
Epe. 4:1–16; Pil. 2:3; Mas. 68:18; Kereja Rasul 2; 1 Kor. 12:4–11, 27–30; Isa. 5:4.

> <p>Ayat Dikingat</p>
> “Iya nya ke meri pemeri ngambika sekeda nyadi rasul, sekeda nyadi nabi, sekeda nyadi penginjil, sekeda nyadi gembala lalu sekeda nyadi pengajar, kena nyikap  nembiak Tuhan ngereja pengawa orang Kristian, kena ngemansangka tubuh Kristus” (Epesus 4:11, 12, ESV).

Siti ari cherita dunging Aesop dikumbai “The Belly and the Feet” [Perut enggau Kaki]. Tu munyi iya: “Perut seduai kaki benung betalat ke sapa ke beguna agi; lalu lebuh kaki majak madahka diri lebih beguna laban sida lebih kering nyentukka sida ulih mai perut mindah kin-kia, perut pen nyaut, ‘Tang, anang enda ingat kaban, enti aku nadai nerima pemakai, nadai meh nuan ulih mai nama nama.’”—Lloyd W. Daly, Aesop Without Morals (New York: Thomas Yoseloff, 1961), p. 148.

Tang, Paul ngena tubuh mensia kena ngajar poin spiritual. Ungkup Paul, tubuh mensia—enggau gerija sebagai tubuh Kristus—sigi digaga ari mayuh bengkah bagi ke ngembuan pengulih ke enda sebaka, tang semua nya mesti bekereja sama ngambika tubuh ulih nyadi menyana sereta bepengerai. Dalam Epesus 4:1–16, Paul ngena baru metafora [sempama] tubuh ke udah ngasi amat dikena iya dulu ari nya (Rom. 12:3–8, 1 Kor. 12:12–31). Diatu, Kristus nyadi Pala ke tubuh nya, meri tubuh nya orang ke udah diberi pengelandik iya ke ulih nyerakupka tubuh nya, ke alai tiap iti bagi—tiap iku anggota gerija—meri pengelandik sida dikena dalam tubuh gerija nya.

Gambar tubuh ke berakup sereta sihat tu, nyaup kitai meretika juluk ati Allah Taala ungkup kitai: iya nya, ngambika kitai nyadi kaban gerija ke bebuah sereta berakup dalam Kristus.

_*Pelajarka pelajar minggu tu kena nyediaka Sabat, August 19._