---
title:  Idup Pintar
date:   19/08/2023
---

### Bacha ka Pelajar Minggu Tu
Epe. 5:1–20; 1 Kor. 5:1–11; P’dang. 16:1–16; Kol. 4:5; J. Dalam 20:1; J. Dalam 23:29–35; Surat Rasul 16:25.

> <p>Ayat Dikingat</p>
> “Nya alai idup enggau bejimat, ukai baka orang ke beli, tang baka orang ke bepenemu-dalam. Kena semua peluang kita enggau badas, laban hari tu jai. Nya alai, anang beli, tang giga semua peneka Tuhan” (Epesus 5:15–17, ESV).

Bisi sekali dulu suba siti mangkuk kristal dilelong ba menua United Kingdom. Tukang lelong madahka mangkuk nya “mangkuk klaret anggur Peranchis ari abad ke sembilan belas,” lalu rega iya kira US$200. Bisi dua iku orang ke deka meli nya ngelala mangkuk tauka jag nya mangkuk besai orang Islam, ke jarang amat bisi agi ditemu. Nemu kita, berapa rega mangkuk nya ke amat? £5 million (kira US$6.5 million). Nama kebuah orang ke meli nya ulih meli iya enggau rega ke chukup murah baka nya? Orang ke meli nya nemu utai ke enda ditemu orang ke nyual nya: iya nya, rega mangkuk tauka jag nya iya ke bendar iya.

Dalam Epesus 5:1–20, Paul mandingaka utai ti berega ba orang kapir enggau orang Kristen. Orang kapir rinduka jerita utai ke enda senunuh, utai ke kamah (Epe. 5:4), berami ngirup sampai mabuk (Epe. 5:18), bambai, lalu ngereja ulah ti kamah (Epe. 5:3, 5) tu meh tuju enggau reti pengidup sida. Tang orang ke arap nemu bisi siti hari bekira rega deka datai, lebuh rega ke betul semua utai deka dinyataka (Epe. 5:5, 6). Sida enda berami ngelantangka diri sereta ngirup, tang sida angkunka semua utai “ti badas, ti ngena, ti bendar” (Epe. 5:9, ESV) dalam Kristus. Nya alai, Paul, ngansak sida ngeraup semua ‘tawaran’ ke ditemu dalam Kristus sekumbang sida idup (sama baka kitai mega) ba mua pintu timpuh masa ti belama iya (Epe. 5:15–17).

_*Pelajarka pelajar minggu tu kena nyediaka Sabat, September 2._