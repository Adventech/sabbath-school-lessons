---
title:  Epesus Didalam Ati
date:   23/09/2023
---

### Bacha ka Pelajar Minggu Tu
Epesus 1–Epesus 6.

> <p>Ayat Dikingat</p>
> “Laban kita udah diselamatka ulih pengasih, ketegal pengarap. Pengelepas nya ukai utai ti ulih kita ari pengawa kita; pengelepas nya pemeri Allah Taala,ukai datai ari pengawa ti dikereja kita, ngambika kita enda ulih temegahka nya. Laban kitai digaga Allah Taala, ditempa Iya dalam Jesus Kristus ngambika kitai ngereja pengawa ti manah ti udah disedia Allah Taala ke kitai nyadika jalai pengidup kitai” (Epesus 2:8–10, NKJV).

Bala temuai ngagai London tau niki keatas London Eye, iya nya siti perengka baka Ferris-Wheel ke alai orang ngelantangka ati. Ari peninggi 450 kaki ari atas Sungai Thames nuan ulih meda semua iya: Jam Big Ben, the Houses of Parliament, enggau mayuh istana enggau gerija besai ke besejarah. Ba siku orang skolar Penyanggup Baru ke benama Nicholas Thomas “Tom” Wright, “surat nuju orang Epesus tu jauh tinggi ari semua surat ke bukai, indah baka London Eye datas tadi. Iya ukai surat ti pemadu panjai tauka pemadu penuh, tang iya meri pandangan ke penuh ngagai seluruh rampa menua. Ari palan nya, lebuh roda nya bepusin, nuan ulih meda ari atas nyin rambai tauka tema ti betangkan-tangkan.”—Paul for Everyone: The Prison Letters (London: S.P.C.K. [Society for Promoting Christian Knowledge Publishing], 2004), p. 3.

Dalam Epesus, Paul enda numpuka perening ngagai hal lokal. Dalam surat nya Paul munyi ke bejaku ngagai orang ke arap di semua tempat enggau gerija-gerija Kristen di sebarang alai iya bisi. Surat ke nadai bisi sekat timpuh nya meri kitai “pandangan luas” ari Paul ke tembus ngagai dunya enggau runding kitai diatu. Lebuh kitai ngulang genap iti bagi [bab], kingatka tanya siti tu: Nama pemendar ke penting dalam Epesus ke patut terus nempa pengidup kitai sebagai orang ke arap tu?

_*Pelajarka pelajar minggu tu kena nyedia Sabat, October 7._