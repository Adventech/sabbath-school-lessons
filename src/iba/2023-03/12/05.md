---
title:  Bediri ba Padang Perang Munya
date:   13/09/2023
---

`Bacha Epesus 6:10–20, lalu merataika tiap kali Paul ngena beberapa bengkah rupa laka jaku kereja bediri. Nama kebuah idea tu penting amat ba iya?`

Kitai mesti nemu reti metafora sedadu ti dikena Paul dalam konteks padang perang orang kelia. Nama reti “bediri” (Epe. 6:11, 13, 14) dalam konteks nya kelia? Kati leka jaku kereja nya semina bejaku pasal ngetanka diri aja? Jaku peransang perang ke disengkaum dalam tulis Thucydides, iya nya, siku ari penulis bup pasal perang ke tebilang kelia, madahka bisi tiga iti tindakkan betunda udi ke mesti dikereja enti sida deka menang: (1) bala sedadu mesti ka “ngerapat munsuh,” reti nya mansang ke mua lalu besatup enggau munsuh sida; (2) udah nya sida mesti “nyerang,” tauka “nanam kuda” diri, lalu bepantap enggau munsuh sida; (3) Pengujung iya, sida mesti “nganjakka munsuh sampai sida surut” (peda Thucydides, The Peloponnesian War [New York: E. P. Dutton, 1910], 4.10.1–5).

Timpuh ke penting amat dalam perang orang kelia nyadi ba tindakkan ti kedua, lebuh kedua-dua raban sedadu nya besatup mua enggau pangan diri “bamuk enggau besi, kayu, enggau dagin,” iya ke dikumbai siku penulis ke benama Xenophon sebagai “belanggar ke pemadu besai.”—Victor Davis Hanson, The Western Way of War (New York: Oxford University Press, 1989), pp. 152, 153. Betanam kuda, ngetanka diri ba timpuh ke penting tu, meh cabaran ke besai dalam jalai perang orang kelia. Lebuh ke besatup betunga mua baka tu, sepiak-sepiak dekaka alun ‘momentum’ kena neruju ke mua kin.

Paul ti nesau sida angkat beperang nyereminka perang ke alai bala sedadu “bekukun sama rapat, lalu nerima sereta meri beratus pantap tauka tumbuk ari jarak semak.”—Victor Davis Hanson, The Western Way of War, p. 152. Paul netapka utai tu amat nyadi lebuh iya meri gambar gerija ke beperang ngelaban munsuh iya baka orang ke bibat (Epe. 6:12; peda pelajar ba hari Khamis) lalu dalam pemayuh kali iya ke nguna leka jaku kereja “bediri” dalam ayat 13: “ngambika kita tan lebuh hari ti jai nya datai” (NKJV, ESV, emphasis added).

Tu ukai bediri relaks pia aja tu! “Bediri” reti nya belaban penapat inat dalam perang, bekenaka semua senyata bamuk enggau munsuh, siti poin ke nyata diambi ari gambar sedadu dalam jaku peransang Paul ke dulu agi ke ngansak sida “sama seati, sama sepenemu, begandin bau bebendar bekereja ke pengarap ti dibai Berita Manah” (Pil. 1:27, ESV).

`Bacha Hebrews 12:4. Baka ni ku ayat tu nyaup nyimpulka nama reti bediri dalam Tuhan? Baka ni gaya bediri begulai bebala mayuh tu?`