---
title:  Kangau Ngasuh Bediri
date:   09/09/2023
---

### Bacha ka Pelajar Minggu Tu
Epe. 6:10–20; Ul. Adat 20:2–4; Rom. 13:11–14; 1 Tes. 5:6–8; 1 Kor. 15:23, 24.

> <p>Ayat Dikingat</p>
> “Ke pengujung iya, keringka diri dalam Tuhan, ngena pengering kuasa Iya. Rasukka semua senyata Allah Taala, ngambika kita ulih ngelaban akal Sitan.” (Epesus 6:10, 11, ESV).

Tumu pagi hari siti, orang gaji Elisa dani, pansut ari rumah, lalu tepedaka bala soldadu orang Siria nepan kuda enggau kerita perang ngelulung nengeri nya. Iya lalu pulai ke rumah ngagai Elisa, lalu ku iya bejaku enggau Elisa, “Nadai penyadi kitai tu, tuan! Nama utai ti patut dikereja kitai?”

“Anang takut,” ku Elisa nyaut. “Bala kitai mayuh agi ari bala sida;” tang saut nya enda masuk runding orang gaji iya. Elisa pen narit iya semak,lalu besampika iya: “O TUHAN, buka mata iya, lalu asuh iya meda!” Lalu sampi nabi nya pen disaut tikala nya. Orang gaji nya pansut baru ari rumah, tang sekali tu tabir entara utai ke dipeda enggau utai ke enda dipeda dibuka. Sekali tu iya meda ukai seraban sedadu, tang dua raban. “Orang gaji Elisa engkadah, lalu meda tisi bukit nya nyau penuh laban kuda enggau kerita perang ti beapi-api, ngelingi Elisa” (2 Raja 6:15–17, NLT).

Lebuh ke nulis Epesus 6:10–20, Paul besampika ngambika orang ke arap tau tebuka mata lalu ulih meda enggau penuh pengamat bisi Laya Besai nya lalu bulih pengadang ari utai ti dipandangka nya ngagai sida.

_*Pelajarka pelajar minggu kena nyediaka Sabat, September 23._