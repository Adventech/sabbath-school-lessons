---
title:  Utai ti Ditengkebang, Nunjukka Pengerindu
date:  25/09/2022
---

Dunya asal, dalam gaya iya ke diatu, meri mesej ti kabur ti nyampurka pemanah enggau penyai. Pun bungai ros ulih mansutka bungai ros to bajik sereta bau rengut tang iya mega mansutka duri ti tajam. Burung “toucan” amat ngerinduka ati kitai meda pemanah chura bulu iya, tang ngemediska ati kitai laban burung tu ngerusakka sarang burung bukai lalu makai anak burung nya. Nyentukka kitai mensia pen, ke ulih nunjukka pengasih enggau pemanah, tau bebali nyadi mangah, benchi, sereta ngereja pengasar udah nya. Aruh iya dalam jerita sempama pasal gandum enggau rumput, orang gaji nanya tuan ke empu umai nya, “Tuan, ukai enda nuan naburka benih ti manah ba umai nya? Nama kebuah umai nya bisi rumput?” (Matt. 13:27, NKJV) Lalu “ku tuan nya nyaut, ‘Nya utai dikereja munsuh’” (Matt. 13:28, NKJV). Baka nya meh, Allah Taala udah nengkebang universe tu sempurna, tang bisi munsuh datai lalu ngamahka iya enggau benih dosa ti jai.

`Bacha 1 John 4:8, 16. Nama ti ulih dipadahka jaku penentu ti nyebut “Allah Taala nya pengerindu” ngagai kitai pasal gaya pengawa Tuhan ti udah ngaga utai?`

Fakta ti madahka “Allah Taala nya pengerindu” (1 John 4:8, 16, NKJV) ngenataika sekurang iya tiga iti batang implikasi. Keterubah, pengerindu tu ukai utai ke ulih idup disimpan dalam diriempu tang iya mesti dibantaika tauka dibagi. (Ni bansa pengerindu ti enda diekspresi/dibantaika?) Pengerindu Allah Taala dikunsika kedalam entara sida Tiga Iku Allah Taala Kepala (Godhead), lalu keluar dalam kaul Iya enggau semua utai idup ti udah digaga Iya. Kedua, semua utai ti dikereja Tuhan endang eskpresi pengerindu iya ti enda besyarat sereta enda berubah. Tu nyengkaum pengawa ti ditengkebang Iya, pengawa penebus Iya, nyentukka pengawa ngakim tauka ngukum ti dipejalaika Iya. Iya ke bendar, “Pengerindu Allah Taala udah dipandangka dalam pengawa Iya ti bejalaika adat ti lurus sama baka dalam pengasih Iya. Pengelurus nya endang pelasar perintah iya, sereta buah pengerindu Iya.”—Ellen G. White, The Desire of Ages, p. 762. Lalu, ketiga, laban Allah Taala nya pengerindu lalu semua utai ti dikereja Iya mandangka pengerindu Iya, nya alai, dosa enggai nyadi bepun ari Iya, laban nya belaban enggau perangai Iya empu.

Kati perlukah Allah Taala nengkebang universe tu? Ari segi/perspektif kedaulatan Iya, kitai tau nyaut “Enda,” laban nya pemutus ti digaga ari kuasa peneka Iya ti bebas. Tang ari universe dikena mandangka pengerindu Iya. Lalu chukup ngalitka ati kitai Iya udah ngaga bentuk pengidup, baka mensia, ke ukai semina ulih malas pengerindu Tuhan tang mega ulih magi sereta mandangka pengerindu nya, ukai semina ngagai Tuhan tang ngagai orang bukai mega. (Peda mega Mark 12:30, 31.)

`Peda ngelingi nuan dunya ti udah digaga Tuhan. Baka ni dalam nya nuan ulih meda refleksi pengerindu Tuhan, taja pen udah dikamahka dosa? Baka ni kitai tau bulih pelajar senentang pengadang ari pengerindu Tuhan ti dipandangka dalam utai ti udah digaga Iya?`