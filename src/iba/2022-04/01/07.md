---
title:  Tambah Penemu
date:  30/09/2022
---

Bacha Ellen G. White, “Why Was Sin Permitted?” pp. 33–43, in Patriarchs and Prophets; “The Origin of Evil,” pp. 492–504, in The Great Controversy.

“Nadai ulih diselamatka agi sida [Sitan enggau bala melikat iya] ke udah meda sereta ngasaika pemalat mulia serega, lalu udah meda pemalat kuasa Allah Taala, lalu, ba mua mulia Iya, sida udah angkat ngelaban Iya. Nadai bisi agi pemandang kuasa besai Allah Taala ti ulih negu ati sida kelimpah ari iya ti udah diasaika sida. Enti sida ulih angkat ngelaban lebuh diau dalam mulia ti enda ulih dikenang enggau jaku, reti nya sida enda ulih diengkah dalam gaya utai ti lebih manah agi  ngambika diberi peluang dia. Nadai bisi agi kuasa ti digalau, nadai mega bisi agi lebih peninggi enggau penalam mulia ti nadai tatak ke ulih ngalahka ati sida ti kakang sereta chemburu lalu mutap ngelaban nya.  Penyalah enggau ukum sida mesti deka setipak enggau penuduk sereta pengelebih sida di menua serega.”—Ellen G. White, Confrontation, p. 21.

“Ari pun iya, Allah Taala enggau Kristus endang udah nemu Sitan deka mungkir, enggau pasal pengelabuh mensia laban kuasa tipu Sitan. Allah Taala nadai ngatur ngambika dosa bisi, tang Iya ulih meda iya deka bisi, lalu Iya ngaga atur dikena napi penusah ti jai nya. Besai amat penyayau Iya ka dunya tu, datai ka Iya besempekat deka meri Anak tunggal Iya ‘ngambika genap iku orang ke arapka Iya enda mati tang bulih pengidup ti meruan belama iya.’ John 3:16.”—Ellen G. White, The Desire of Ages, p. 22.

**Tanya ti Deka Dipejuraika**

`Dalam kelas, besaraka tanya sekalika Allah Taala ke betanggung-jawap ka asal penatai enggau pembisi penyai dalam dunya kitai tu. Baka ni kitai deka nyaut jaku tuduh nya, kini?`

`Baka ni ku regang nya engkeman masuk ke dalam pemereti kitai senentang hal penyai tu? Nama kebuah regang enggau utai ti udah nyadi datas iya nyadi sentral tauka isi pemereti kitai senentang asal penatai penyai?`

`Udah bekau beribu-ribu taun dosa enggau pemerinsa udah bisi di dunya kitai tu, Sitan patut udah sedar amat ka penyai konsekuensi pengawa iya ti ngelaban Tuhan. Enti baka nya, nama kebuah iya agi majak ngelaban Tuhan, deh?`

`Dalam Matthew 5:43–48, Kristus bejaku pasal pengerindu Allah Taala ti enda besyarat ngagai semua mensia nyadika chuan semua kaul/interaksi kitai empu. Baka ni nuan ulih neladanka lebih semak agi chuan nya dalam ruang-bilik enggau gerija nuan?`

`Rasul Peter madah ngagai kitai “Sitan ti munsuh kita bejalai segau-segau baka singa ti negung, begigaka orang ke deka diempa iya” (1 Pet. 5:8, NKJV). Bacha mega Epesus 6:10–20. Baka ni ku kitai ulih ngelaban “akal Sitan” (Epe. 6:11)?`