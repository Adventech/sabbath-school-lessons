---
title:  Ayat-Ayat ti Beserekang?
date:  19/11/2022
---

### Bacaan Untuk Pelajaran Minggu Ini
Luke 16:19–31, Luke 23:43, John 20:17, Pil. 1:21–24, 1 Pet. 3:13–20, P’dang. 6:9–11.

> <p>Ayat Hafalan</p>
> “Kita mansik Bup Kudus, laban kita ngumbai diri ulih tetemuka pengidup ti meruan belama iya dalam Bup Kudus. Bup Kudus nya ti besaksika pasal Aku!” (John 5:39, NKJV).

Peter nangkan kitai enggau jaku: “Seruran besedia deka nyaut orang ke minta kita nerangka pengadang ti dikembuan kita” (1 Pet. 3:15, NKJV). Ku Paul nambah, “Nusui Jaku nya, lalu majak nusui Jaku nya, nemuka maya nya ngena tauka enda; nguingka ati orang, ngerara, enggau meransang orang, ngena pengabis pengeliat ati nuan lebuh nuan ngajar. Laban maya deka datai alai orang enggai mendingka ajar ti ngena” (2 Tim. 4:2, 3, NKJV). Ketegal utai baka tu, kitai patut meda ukai semina ayat-ayat ke mudah diterangka ti nyukung ajar ti dikarapka kitai, tang kitai mega patut betatika ayat-ayat ti suah dikena orang ngajar utai ke lain ari utai ti dikarapka kitai.

Lebuh ngereja nya, kitai patut nitihka teladan Jesus Empu. “Kristus Empu enda kala ngelamun seleka pen jaku pemendar, tang Iya seruran bejakuka nya enggau pengerindu. . . . Iya enda kala kasar jaku, enda kala mansutka jaku ti keras, enda kala ensibanka ati orang ke sensitif. Iya enda kala bejaku nganu pengelemi mensia.”—Ellen G. White, The Desire of Ages, p. 353.

Minggu tu kita deka mansik sekeda ayat-ayat ti dikena orang nyukung ajar sida pasal semengat/roh kitai ti enda nemu mati. Kenang tu patut ngeringka pengarap kitai ba ajar tu lalu nyaup kitai nyaut enggau alus jaku orang ti ngelaban ajar ti beguna amat tu.

_*Pelajarka pelajar minggu tu kena nyediaka Sabat, November 26._