---
title:  Jesus Nyadika Model
date:  11/12/2022
---

`Bacha Luke 2:52. Nama empat iti dimensi penumbuh-mansang Jesus disebut dalam ayat tu?`

Jesus meh mensia ti chukup manah/sempurna, lalu penumbuh-mansang Iya mungkur semua batang dimensi pengidup mensia. Nitihka Luke 2:52, “Jesus mansang besai [fisikal] sereta bepenemu-dalam [mental], lalu dikerinduka Allah Taala [spiritual] enggau mensia [sosial]. “Untak Iya aktif sereta tajam, ngembuan pengibuh enggau penemu-dalam ke lebih ari umur Iya. Taja pia, perangai Iya chukup manah. Kuasa minda enggau tubuh iya mansang besai belubah, nitihka adat pemansang nembiak mit. Lebuh Iya agi mit, Jesus mandangka pemanah gamal ti lain. Jari Iya semampai besedia deka mela orang. Iya mandangka pengeliat ati ke nadai ulih dikeruga sebarang utai, enggau pengelurus ati ti enda mudah muai integriti. Dalam prinsip teguh baka batu, pengidup Iya mandangka pemanah adat ti enda ngerunding Diri Empu.”—Ellen G. White, The Desire of Ages, pp. 68, 69.

`Bacha Matthew 4:23. Baka ni ku tiga lumpar pengawa ministri Jesus--ngajar, berkhutbah, sereta ngerai—ulih dikereja kitai enggau mujur kemaya hari tu?`

Enti kitai ngelala mensia nya siku orang ke berintigrasi sereta enda ulih dibagi-bagi, dia deh kitai enda tau nyekat agama kitai ngagai hal spiritual aja. Pemetul ke bendar nya mungkur pengidup segala kitai, mungkur sepanjai pengidup kitai, lalu mungkur semua dimensi pengidup kitai. Dimensi fisikal enggau spiritual kitai endang berakup rapat lalu enda ulih diperaraka kitai. Lalu taja pen kitai sebagai orang ke udah labuh, kitai enda ulih nyemaka gambar Jesus baka ti disebut diatas, ulih pengasih Allah Taala kitai dikarapka Iya nunda teladan Jesus, laban, tuju ti deka ngidupka baru gamal Tuhan dalam mensia, lalu mai iya pulai baru ngagai kesempurnaan baka ti terubah iya digaga, lalu ngangkatka pemansang tubuh, runding, enggau roh—tu meh pengawa penyelamat. Tu meh utai ti ingin Tuhan ngereja iya dalam sida nembiak Iya dalam proses nyediaka sida nyambut penatai Iya baru.

`Lebuh mandingka diri enggau Jesus, mudah amat kitai deka putus asa meda bida iya. Enti baka nya, baka ni numpuka fokus kitai ngagai Regang enggau nama reti iya ulih nyaga kitai ari putus asa lebuh kitai meda utai ke bisi dalam diri kitai enti dibandingka enggau utai ti dipeda kitai dalam Jesus?`