---
title:  Besedia Nyambut Penatai Iya
date:  15/12/2022
---

Kitai diau dalam dunya ti balat beselibuh tu ti penuh enggau mayuh macham penyuntuk ke ukai penyuntuk ke amat enggau mayuh utai ti nangkap perening mata kitai. Enti kitai enda bejimat, semua nya ulih ngerampas masa kitai lalu nyaruka prioriti kitai. Tu ukai semina produk tauka asil dunya siber globalisasi kitai; orang Kristen dalam semua jeman, balat tauka enda, mesti deka bejaga-jaga ari pengawa Sitan ti nguji deka ngelimpangka sida ari utai ke amat beguna dalam pengidup tu.

Sapa orang, enti iya enda bejimat, enda dituntung bahaya ngelarika perening iya ari Tuhan lalu beberatka utai dunya ti sementara tu, ke pengujung iya enda ulih ngemantupka ati kitai, lalu nya, ba pengujung iya, ulih mai kitai ngagai pengerusak spiritual tauka pengarap kitai?

`Bacha 2 Peter 3:14 enggau 1 John 3:1–3. Nama bida dipeda nuan entara nyediaka diri nyambut Penatai ti Kedua Kali enggau besedia tauka ngadangka penatai ti bemulia nya?`

Suah penemu ti seruran nyediaka diri nganti Penatai ti Kedua Kali nya nyadika kedalih ngasuh orang betangguh-tangguh. Penemu tu mudah amat tau ngasuh orang relaks aja lalu ngembuan penemu baka ulun ke jai, ke bejaku, ‘Tuan aku laun datai’[tauka ‘agi lama endur ka datai]” (Matt. 24:48, NKJV).

`Bacha Masmur 95:7, 8; Hebrews 3:7, 8, 15; enggau Hebrews 4:7. Nama ku jaku ayat-ayat tu ngagai kitai pasal besedia tauka ngadang diatu?`

Dalam penemu Bup Kudus, timpuh kitai diselamatka nya selalu iya “sehari tu” lalu nadai kala pagila (peda Mas. 95:7, 8; Heb. 3:7, 8, 15; Heb. 4:7). Nambahka nya: enti nadai pengubah besai nyadi ba kitai, kitai deka terus nyadi baka kitai ke diatu. Timpuh kediri empu enda ngasuh kitai bertobat tauka ngasuh kitai murtad. Iya ke bendar, enti kitai enda terus tumbuh mansang dalam pengasih, lalu neruska pejalai kitai dalam pengarap, kitai deka rarat ari Tuhan, nyadi kering ati, kakang ati, lalu lenyau pengarap.

Ari perspektif tu kitai tau madahka tiap hari dalam pengidup kitai nya meh seluruh pengidup kitai. Nya alai, ulih pengasih Allah Taala, kitai patut ngelanggur ka pengidup dudi hari kitai, tang patut idup tiap hari besedia ke penatai Jesus—lebih agi, laban, kitai nemu endang gaya pengidup tu, sehari tu tau nyadi hari ti penudi dalam pengidup kitai.

`Baka ni ku nuan, ulih besediaka penatai Jesus baru, enti sema Iya tembu datai sehari tu? Pejuraika saut nuan dalam kelas Sabat tu.`