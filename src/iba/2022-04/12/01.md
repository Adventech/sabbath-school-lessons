---
title:  Dunya Ari Perening Bup Kudus
date:  10/12/2022
---

### Bacaan Untuk Pelajaran Minggu Ini
Luke 2:52; Matt. 4:23; 1 Kor. 6:19, 20; Mas. 24:3, 4; Kereja Rasul 8:4–24; 1 John 3:1–3.

> <p>Ayat Hafalan</p>
> “Awakka Allah Taala ti meri pemaik, nguduska kita enggau penuh; lalu awakka roh enggau semengat enggau tubuh kita diintu enggau menyana sereta nadai bepenyalah lebuh Jesus Kristus Tuhan kitai datai” (1 Tesalonika 5:23, NKJV).

Bup Pemandang bejaku pasal dua iti batang “globalisasi” ke nyadi sebedau Penatai Jesus ti Kedua Kali. Pemandang 13 bejaku pasal globalisasi penyalah, lebuh “semua dunya” deka alit ati lalu nitihka jelu ti pansut ari tasik nya (P’dang. 13:3, 7, 8, 12, 16, NKJV). Pemandang 14 bejaku pasal globalisasi pemendar, lebuh “Berita Manah ti meruan belama iya deka ditusui ngagai orang ke diau di dunya, ngagai semua bansa, raban bansa, jaku enggau menua” (P’dang. 14:6, 7, NKJV). Sekumbang hari ti penudi ke endur “mayuh macham penusah nyadi” (2 Tim. 3:1, NRSV), lalu “genap macham ajar ti datai ari akal mensia,” deka ngelekai (Epe. 4:14, NKJV) lalu mensia “deka limpang ari ajar ti bendar lalu mendingka cherita kelulu” (2 Tim. 4:4, NRSV). “Nengah dua iti ajar besai ti salah, iya nya, semengat ti enda nemu mati enggau nguduska hari Minggu, Sitan deka ngengkah orang dalam genggam penipu iya.  Iya ke dulu nya nyadika pelasar spiritualisma, lalu iya ke dudi nya ngadaka kaul penyinu ngagai Rome.”—Ellen G. White, The Great Controversy, p. 588.

Nyentuk ngagai maya pekara ke penudi tu nyadi, kitai mesti bediri teguh dalam pengarap kitai ka semua pemendar ti dikemisi kitai, ke nyengkaum gaya pengidup enggau pemati mensia, seraya kitai minta Roh Kudus ngiring kitai enggau tuju deka nyediaka diri nyambut penatai Jesus ti penuh mulia enda lama da agi.

_*Pelajarka pelajar minggu tu kena nyediaka Sabat, December 17._