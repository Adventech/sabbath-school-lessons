---
title:  Tambah Penemu
date:  16/12/2022
---

Bacha Ellen G. White, “Mind Cure,” pp. 241–259, in The Ministry of Healing; “True and False Theories Contrasted,” pp. 7–16, in The Sanctified Life.

“Laya besai nya nyau ka datai ba pengujung iya. Tiap iti reput pasal penusah ba tasik tauka ba pantai nyadika jaku saksi ti madahka pengujung semua utai nyau semak. Perang enggau berita perang madah pasal iya. Kati bisi orang Kristen ke enda ngasaika degup tungkul atau iya nyau makin laju lebuh iya ke nganti pekara besai di deka nyadi ba mua kitai? Tuhan Jesus datai. Kitai ninga munyi singkang kaki Allah Taala mansang datai.”—Ellen G. White, Maranatha, p. 220.

“Idup dalam pengidup ti bepengarap tiap hari. Anang bingung sereta irauka timpuh penusah nya ila, enggai ka nuan nyau dulu bisi timpuh penusah nya diatu. Anang majak berunding, ‘Aku nangika diri enda tan lebuh maya hari penguji nya ila.’ Nuan patut idup ungkup sehari tu aja. Pagila ukai enggi nuan. Sehari tu nuan patut neruska pemenang nuan keatas diriempu. Sehari tu nuan patut idup dalam pengidup besampi. Sehari tu nuan patut belaban dalam perang pengarap. Sehari tu nuan patut arapka Tuhan merekat nuan. Lebuh nuan bulih pemenang ngalahka pemetang enggau pengenda-arap, nuan deka ngemenuhka utai ti dipinta Tuan, lalu deka nyadi berekat ngagai orang ke ngelingi nuan.”—Ellen G. White, Signs of the Times, October 20, 1887.

“Tuhan enda lama agi deka datai, lalu kita mesti besedia deka betemu enggau Iya dalam pemaik. Aram kitai mutus ati ngereja naka ulih kitai dalam kuasa kitai magi penampak ngagai orang ke ngelingi kitai. Anang kitai nyau tusah ati, tang enggau ati gaga, ngengkah Tuhan Jesus seruran ba mua kitai. . . . Kitai mesti besedia sereta nganti penatai Iya. Oh, naka meh mulia iya lebuh kitai meda Iya, lalu disambut sebagai orang ke udah ditebus Iya! Lama kitai udah nganti Iya, tang anang ngasuh pengarap nyadi lemi. Enti kitai ulih meda Raja nya dalam mulia Iya, tentu kitai deka diberekat belama lama iya. Aku asai ti deka manjung enggau inggar, ‘Pulai ke rumah kami tu!’ Kitai nyau dampih datai ba timpuh lebuh Kristus deka datai enggau kuasa enggau mulia besai, lalu ngambi semua orang ti udah ditebus Iya pulai ngagai rumah sida ti kekal.”—Ellen G. White, Heaven, pp. 165, 166.

**Tanya ti Deka Dipejuraika**

`Baka ni ku penemu di madahka siku-siku orang—iya nya tubuh, semengat, enggau roh nya segala lalu enda ulih di belah-bagi—nyaup kitai meretika lebih manah agi rampa agama ti mungkur semua enggau pemesai guna gaya pengidup diri kitai siku-siku?`

`Semua pengangkat baru pengidup roh enggau ubah dalam pengidup ke bendar endang theocentric (bepusat dalam Tuhan) lalu nadai kala anthropocentric (bepusat ba ulah mensia). Baka ni ku jerita sempama senentang siku Parisi enggau Pengumpul chukai (peda Luke 18:9–14) nyadika chunto prinsip tu?`

`Dalam kelas, pejuraika saut nuan ngagai tanya di penudi ba pelajar hari Khamis. Baka ni ku nuan deka nemu diriempu udah besedia, lalu ulih nuan bisi penentu, tang taja pia enda beanggap ngapa?`