---
title:  Tambah Penemu
date:  28/10/2022
---

Bacha Ellen G. White, “The Death of Moses,” pp. 469–480, in Patriarchs and Prophets; “The Voice of Stern Rebuke,” pp. 129–142; “A Prophet of Peace,” pp. 237–243, in Prophets and Kings; “The Centurion,” pp. 318, 319; “The Touch of Faith,” pp. 342, 343; “ ‘Lazarus, Come Forth,’ ” pp. 524–536, in The Desire of Ages.

“Dalam Kristus bisi pengidup, ti asal, ti nadai diinjau, ti nadai diambi ari utai bukai. ‘Barang sapa bisi Anak Allah Taala, bisi pengidup.’ 1 John 5:12. Jesus ti Anak Allah Taala nyadika jamin pengidup ti kekal ungkup orang ti arap. ‘Orang ke arapka Aku, deka idup taja pen sida mati,’ ku Jesus, ‘lalu semua orang ke idup lalu arapka Aku, enda mati. Kati nuan arapka nya?” Ditu, Kristus [dalam John 11:25, 26] merening ke mua ngagai timpuh penatai Iya ti kedua kali. Maya nya orang lurus ke mati deka diangkatka lalu enda nemu mati agi, lalu orang ke lurus ke agi idup deka dibai ke serega enda ibuh nyepi pemati. Kereja ajih ti deka digaga Jesus dalam ngangkatka Lasarus ari mati, deka nyempamaka pengangkat semua orang lurus ti udah mati.  Ulih jaku Iya enggau kereja Iya Jesus madahka Diri Penempa pengangkat nya. Iya Empu ti enda lama da agi deka mati datas kayu regang bediri dia megai kunchi pemati, udah ngalahka kubur, lalu netapka hak enggau kuasa Iya ti meri pengidup ti kekal belama iya.”—Ellen G. White, The Desire of Ages, p. 530.

**Tanya ti Deka Dipejuraika**

`Mayuh orang udah mati sekumbang nabi Elijah enggau Elisha bejalaika pengawa seduai, lalu baka nya mega, sekumbang Jesus bejalaika pengawa Iya Empu di dunya tu. Tang, semina beberapa iku aja orang ti diangkatka.  (Peda Luke 4:24–27.) Pikirka, mega, pengalaman semua orang ke mati nya, sekalika sida diangkatka dulu suba tauka lebuh Penatai ti Kedua Kali, nama bida iya, ba sida nya, ari segi baka ni asai mati?`

`Mayuh penulis ari suba-suba udah nulis pasal penadai reti pengidup ke abis selalu iya ba pemati. Begulai enggau semua utai bukai ke idup--baka manuk, ringin, kerang, enggau utai bukai,—semua kitai mati. Tang, ungkup mensia, penanggul kitai lebih jai agi ari sida jelu, laban kitai nemu diri deka mati. (Peda Pengajar 9:5.) Manuk, ringin, enggau kerang, enda nemu. Enti pia, nama kebuah, semaya pasal pengangkat nya besai amat reti iya ba kitai, deh?`

`Enti nuan ngumbai semengat kitai enda nemu mati lalu sida ke mati nya, lebih agi orang lurus ke mati, nya udah terus pulai ke serega lebuh sida mati, nama guna bisi pengangkat nya ba pengujung timpuh ila deh?`

`Enti orang kol nuan lalu nanya, “Kati bisi Sally dia” nuan tau nyaut, “Ya, bisi, tang iya benung tinduk.” Tang, enti orang kol nuan lalu nanya, “Kati bisi Sally dia,” tentu nuan enda deka nyaut, “Ya, bisi, tang iya udah mati.” Nama kebuah? Nama ti dipelajarka kitai ditu pasal gaya orang ke mati?`