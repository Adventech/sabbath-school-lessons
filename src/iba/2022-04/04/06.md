---
title:  Sida ke Tinduk Dalam Tanah
date:  20/10/2022
---

Baka ti deka dipeda kitai, Penyanggup Baru mayuh amat bejaku pasal pengangkat orang ke mati; lalu, baka ti udah dipeda kitai, idea pasal pengangkat tu bisi mega dipeda dalam Penyanggup Lama. Orang ke idup dalam timpuh Penyanggup Lama, bisi ngembuan pengadang ka pengangkat ti penudi nya, sama baka kitai. Marta, ke idup rambau Jesus kelia, endang udah ngembuan pengadang tu (John 11:24). Nadai ibuh ditanyaka agi, rambau nya kelia, orang Judah pen udah nemu pasal pengangkat ba pengujung dunya ila, taja pen enda semua sida arapka nya. (Peda Surat Kereja Rasul 23:8.)

`Bacha Daniel 12. Nama pengadang ke pengangkat bisi ditemu dia, dalam tulis nabi ti besai tu?`

Daniel 12:1 nyebut Mikael, iya ti ‘anak raja besai (‘the great prince,’) iya ti balat dikelikuhka identiti iya. Laban genap iti genera besai dalam bup Daniel semua ditutup ba pemandang Kristus enggau perintah Iya, simpul ke sama mega patut dikena dalam kes ti disebut dalam ayat ti spesifik tu. Dalam bup Daniel kitai meda jaku ti nyebut Orang Tuhan tu sebagai ‘Anak Raja” (Dan. 8:11, NKJV), “Raja ke pemadu besai’ (Dan. 8:25, NKJV), “ ‘Messiah the Prince’ ” (Dan. 9:25, NKJV), lalu pengujung iya, “Mikael, the great prince” (Anak Raja Besai) (Dan. 12:1, NASB). Ari nya, kitai patut ngelala Mikael nya meh Kristus.

Ayat-ayat Penyanggup Lama ke udah diperatika kitai naka ke diatu (Jop 19:25–27, Mas. 49:15, Mas. 71:20, Isa. 26:19) semua bejaku pasal pengangkat orang ke lurus. Tang Daniel 12 bejaku pasal pengangkat orang ke lurus enggau orang ke jai. Lebuh Mikael angkat bediri, “Mayuh sida ke udah mati, deka idup baru. Sekeda deka idup belama iya, lalu sekeda deka dipechat belama iya” (Dan. 12:2, NKJV).

Mayuh orang ngasaika ayat tu bejaku pasal pengangkat ti spesel ungkup seraban orang ke dipilih, ari sida ke taluk enggau sida ti enda taluk, ba penatai Jesus baru.

“Pendam deka tebuka, lalu “mayuh sida ke udah mati, deka idup baru. Sekeda deka idup belama iya, lalu sekeda deka dipechat belama iya” Daniel 12:2. Semua orang ke udah mati dalam pengarap ke berita tiga melikat deka pansut bemulia ari pendam, lalu deka ninga sempekat pemaik Allah Taala begulai enggau sida ke udah ngintu adat Iya. ‘orang ke udah ngerejang Iya’ (Pemandang 1:7), sida ke udah ngeleseka Iya sereta beduan Iya lebuh di regang, enggau sida ti pemadu kasar ngelaban pemendar Iya enggau sida nembiak Iya, deka diangkatka ngambika sida ulih meda Iya dalam mulia Iya lalu meda basa ti diberi ngagai orang ti taluk sereta ngasi ka Iya.”—Ellen G. White, The Great Controversy, p. 637.