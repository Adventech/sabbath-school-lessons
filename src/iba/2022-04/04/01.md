---
title:  Pengadang Penyanggup Lama
date:  15/10/2022
---

### Bacaan Untuk Pelajaran Minggu Ini
Jop 19:25–27; 1 Tim. 6:16; Masmur 49; Masmur 71; Isa. 26:14, 19; Daniel 12.

> <p>Ayat Hafalan</p>
> “Ulih pengarap, Abraham nyerahka anak iya Isak nyadika piring lebuh iya diuji, lalu iya ke udah nerima semaya, sedia deka nyerahka anak tunggal iya, . . . Abraham ngira Allah Taala ulih ngangkatka orang ari mati, nya alai, ba reti iya, Abraham amat nerima Isak ari mati.” (Hebrews 11:17, 19, NRSV).

Pengadang Penyanggup Lama ukai bepelasarka ajar pengarap orang Grika ti ngajar semengat ti enda nemu mati, tang ba ajar Bup Kudus senentang pengangkat orang mati ba pengujung iya ila.

Tang, baka ni meh tubuh mensia ti udah nadai agi nya, iya ti udah ditunu nyadi abus tauka udah anchur luluh laban chara bukai, ulih diangkatka idup baru deh? Baka ni ku orang ke udah nadai agi nya, engka beratus taun tauka beribu taun bulih baru identiti iya deh?

Tanya-tanya tu ngasuh kitai berundingka pasal misteri pengidup. Kitai tu idup lalu ulih enjoika pengidup ti udah diberi Allah Taala ari pengasih Iya tiap hari. Taja pen kitai enda ulih ngeretika asal penatai pengidup, kitai nemu ba pun semua utai, Allah Taala udah nengkebang pengidup ari nadai pengidup ngena kuasa Jaku Iya (Pemungkal 1; Mas. 33:6, 9). Nyadi, enti Allah Taala ulih nengkebang pengidup di dunya tu ba pun iya kelia ari nadai utai (Latin ex nihilo), nama kebuah kitai tau kakang ati ka pengulih Iya nengkebang baru pengidup mensia lalu meri ngagai iya identiti asal iya?

Minggu tu kitai deka ngenang pasal baka ni ajar pasal pengangkat ti penudi nya dalam timpuh Penyanggup Lama, lebih agi fokus ngagai jaku Jop, sekeda masmur, enggau nabi Isaiah enggau Daniel.

_*Pelajarka pelajar minggu tu kena nyediaka Sabat, October 22._