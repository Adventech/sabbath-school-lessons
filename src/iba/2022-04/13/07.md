---
title:  Tambah Penemu
date:  23/12/2022
---

Bacha Ellen G. White, “Without a Wedding Garment,” pp. 307–319, in Christ’s Object Lessons; “Desolation of the Earth,” pp. 653–661; “The Controversy Ended,” pp. 662–673, in The Great Controversy.

“Lebuh hari ngakim ti penudi nya, genap iku orang ke enda selamat deka ngeretika penyalah diri di nulak pemendar. Regang nya deka diayanka dia, lalu reti iya ke bendar deka dipeda semua untak orang ke udah nyadi buta laban penyalah dosa. Ba mua pemandang Regang ba Kalvari nya ke nyengkaum Mangsa ti penuh misteri nya, orang ke bedosa deka bediri diukum. Genap iti kedalih ti bula deka dibuai ke tisi. Pengawa mensia ti murtad deka nyata dipeda pemadu jai. Mensia deka meda nama utai ti udah dipilih sida. Semua utai ti udah dikelikuhka senentang pemendar enggau penyalah dalam laya besai ti udah lama nyadi deka dinyataka magang. Dalam pengawa ngakim universe tu, Allah Taala deka terang dipeda lepas ari semua penyalah senentang pembisi dosa enggau kebuah iya terus bisi. Deka dinyataka enggau terang adat perintah Tuhan nya ukai kebuah dosa bisi. Nadai bisi pengurang dalam perintah Allah Taala, lalu nadai bisi kebuah orang enda puas ati. Lebuh runding ati semua orang diayanka, dia deh orang ke taluk enggau orang ke ngelaban deka sama berakup madahka, ‘Jalai Nuan endang lurus sereta betul, O Raja ke belama-lama iya! Sapa enda nangi lalu muji nama Nuan, O Tuhan? . . . laban ukum ti diberi Nuan udah dipandangka’ P’dang. 15:3, 4.”—Ellen G. White, The Desire of Ages, p. 58.

**Tanya ti Deka Dipejuraika**

`“Enti nuan angkunka diriempu, lalu enggai nyerahka peneka nuan ngagai Tuhan, reti nya nuan milih pemati. Allah Taala nya meh api ti nunu dosa, di sebarang alai iya ditemu. Enti nuan milih dosa, lalu enggai beserara ari iya, dia deh Allah Taala, ti api ti nunu dosa, enda tau enda nunu nuan mega.”—Ellen G. White, Thoughts From the Mount of Blessing, p. 62. Baka ni ku jaku Ellen G. White datas tu nyaup nuan meretika gaya Pengakim ti endur Ukum Dipejalaika nya?`

`Perundingka penemu (disebut ba pengujung pelajar hari Selasa) ti madahka nadai siku orang ke bedosa deka dipecharaka ba pengawa ngakim ti penudi nya nyentuk ngagai selepas orang ti selamat diberi bagi dalam proses ngakim nya. Sekali agi, nama ti dipelajarka kitai ari nya senentang ketulusan enggau keterbukaan Allah Taala? Ungkup universe ti diperintah ulih pengerindu, nama kebuah ketulusan Tuhan tu penting amat?`

`Baka ni ku pengelibatan orang kudus dalam pengawa ngakim sekumbang seribu taun nya deka ngaum ati sida senentang kaban-belayan sida ke enda selamat?`