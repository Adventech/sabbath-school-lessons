---
title:  Pengakim ti Penudi
date:  18/12/2022
---

Ba mayuh orang, bechara tauka ngakim reti nya ukum. Lalu taja pen nya endang sebagi ari proses iya, kitai mesti ingat idea pasal pengakim tu bisi utai manah dia, iya nya, pengakim nya deka ngelepaska orang ke lurus. Iya ke bendar, bup Daniel bejaku pasal pengakim ba timpuh penudi ti “ngarika  bala nembiak Allah Taala ti Pemadu Tinggi” (Dan. 7:22, NKJV). Pengawa Tuhan ti ngakim nya deka mungkur kedua-dua nya—siti prinsip ti ditemu dalam ayat Penyanggup Lama: “pendingka bala nembiak Nuan ari serega, O TUHAN, lalu akim meh iya. Ukum meh sapa ke salah, nitihka penyalah iya, lalu lepaska orang ke nadai penyalah” (1 Raja 8:32, NKJV).

`Bacha Matthew 25:31–46 enggau John 5:21–29. Baka ni ku Jesus nunjuk ngagai kedua konsep ngukum enggau ngelepas dalam pengakim ti penudi nya?`

Sekeda orang ngumbai jaku “enda diukum/diakim” (John 3:18, NASB) enggau “enda diakim” (John 5:24, NIV) reti nya orang ke dalam Kristus enda deka diakim sekali. Tang, reti iya ke bendar, iya nya, orang ke arap enda deka diukum lebuh pengakim nya. Nya alai, kitai patut meretika ayat nya madah “enda diukum” (John 3:18, NIV) lalu “enda deka diukum” (John 5:24).

Disebut pandak, destini kitai ditentuka kitai dalam pengidup kitai ke diatu. Orang ke dalam Kristus udah tentu deka dilepaska lebuh pengakim nya ila, lalu sida ke nadai dalam Kristus deka mengkang ditinggang ukum. Bejaku pasal pengakim nya (Matt. 25:31–46), Kristus nyebut ukai semina kambin (orang jai) bisi dia tang bedus (orang lurus) mega bisi. Lalu rasul Paul nyemetak madah, “semua kitai enda tau enda bediri di mua Kristus lalu diakim ulih Iya, ngambika genap iku kitai nerima upah, nitihka utai ti udah dikereja kitai siku-siku ngena tubuh tu, nemuka utai nya manah tauka jai” (2 Kor. 5:10, NRSV).

Lebuh berunding pasal pengakim nya, kitai patut ingatka kitai diselamatka ulih pengasih (Isa. 55:1, Epe. 2:8–10), diitung lurus ulih pengarap (P’kal. 15:6, Rom. 5:1), lalu diakim ulih utai ti dikereja kitai (Pengajar 12:14, Matt. 25:31–46, P’dang. 20:11–13). Pelasar proses pengakim nya meh adat moral Allah Taala baka ti diringkaska dalam Sepuluh Ukum/Pesan (Pengajar 12:13, 14; James 1:25; James 2:8–17). Kereja kitai nya meh bukti luar ti mandangka pengamat pengalaman kitai diselamatka lalu, berindik ari nya, element tauka isi utai ti dikereja nya deka dipuji lebuh pengawa ngakim nya.

Ingat: nadai bisi Allah Taala ngeletak sesuka ati Iya milih sekeda orang diselamatka lalu iya ke bukai enda selamat. Genap iku kitai betanggung-jawap ka destini kitai empu.

Ba pengujung iya ila, timpuh ngakim nya ukai timpuh endur Allah Taala ngaga pemutus deka nerima tauka nulak kitai, tang nya meh timpuh Tuhan nyimpulka pilihan kitai sekalika kitai udah nerima Iya tauka enda—pilihan ke dipeda nyata dalam utai ti dikereja kitai.