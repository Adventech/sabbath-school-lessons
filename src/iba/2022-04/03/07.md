---
title:  Tambah Penemu
date:  14/10/2022
---

Bacha Ellen G. White, “The First Great Deception,” pp. 531–550, in The Great Controversy.

Enti nuan kala dibius lebuh bebuntas, engka bisi nuan idea mimit pasal baka ni asai orang ke mati. Tang taja pen baka nya, lebuh nuan ke dibius nya, untak nuan agi idup sereta bejalai. Pikir nuan baka ni sida ke mati nya, lebuh semua fungsi untak, semua-mua iya, udah padam magang. Peneleba sida dalam pemati, enti baka nya, sida mejamka mata sida, lalu ba genap iku sida nya ti udah kala idup, utai ti nyadi ngagai sida udah nya, nya meh penatai Jesus ti kedua kali, tauka penatai Jesus ti ketiga kali ba pengujung timpuh seribu taun nya ila (peda P’dang. 20:7–15). Nyentuk ngagai hari nya datai ila, semua orang ke mati, orang ke lurus enggau orang ke jai, sama belelak, pengelama sekelip mata aja. Ba kitai ke agi idup tu, pemati nya asai ti lama, asai ti belama iya. Ba orang ke idup amat lama asai iya; tang ba orang ke mati iya asai ti sekelip mata aja.

“Enti amat semengat orang terus niki ka serega lebuh sida mati, lebih manah agi kitai inginka pemati ari ti idup. Mayuh amat orang ke sanggup munuh diri ketegal penemu baka tu. Lebuh penusah balat nuntung sida, runding sida nyau tusut, bingung, asa, te muntang amat asai iya mutuska tali seput pengidup sida lalu terebai kin ngagai pengelantang serega enggau dunya ti belama iya.”—Ellen G. White, The Great Controversy, p. 539.

“Nadai bisi seleka jaku dalam Bup Kudus ti madahka orang ke lurus deka nerima upah sida tauka orang ke jai deka nerima ukum sida lebuh sida mati. Nadai siku sida apai pengarap enggau sida nabi udah meri kitai penetap nya. Kristus enggau sida rasul Iya pen nadai kala nyebut utai baka nya. Tang utai ti terang diajar Bup Kudus iya nya orang ke mati nya enda tikala nya ke serega. Bup Kudus madahka sida nya tinduk nganti hari pengangkat ila.”—pp. 549, 550.

**Tanya ti Deka Dipejuraika**

`Baka ni ku ajar Bup Kudus ti madahka mensia nya siti unit ti genap (whole)—iya ti sedar tauka idup sebagai siku orang ti enda dibagi-bagi nyaup kitai nemu manah agi pasal gaya/reti pemati?`

`Dunya tu udah dilanggar teori ti madahka semengat enda nemu mati, enggau semua empas iya ti enda alah diitung. Enti baka nya, nama kebuah ajar kitai pasal gaya orang ke mati nya beguna amat? Pia mega, nama kebuah mayuh orang Kristen balat nyakal ajar tu, taja pen iya nya siti ajar ti manah amat?`

`Baka ni ku pemereti kitai pasal gaya orang ke mati nya ulih ngelindung kitai ari utai ti tau “pegari” ba mua mata kitai? Reti nya, nama kebuah kitai enda tau selalu arapka utai ti dipeda mata kitai, lebih agi enti utai ti dipeda kitai nya, tauka asai ti diasaika kitai nya, roh/semengat kaban belayan kitai ke udah mati, baka ti ditusi sekeda orang?`