---
title:  Tambah Penemu
date:  30/12/2022
---

Bacha Ellen G. White, “The Controversy Ended,” pp. 674–678, in The Great Controversy; “The Earth Made New,” pp. 133–145; “Heaven Is a School,” pp. 146–158; “It Will Not Be Long,” pp. 159–166; “Heaven Can Begin Now,” pp. 167–176; “The Music of Heaven,” pp. 177–184; “A Call for Us to Be There,” pp. 185–192, in Heaven.

“Regang Kristus deka nyadi pelajar sains enggau lagu orang ke selamat selama lama iya. Dalam Kristus ti dikemuliaka, sida deka meda Kristus ti udah di regang. Enda mudah dikelupaka Iya ti empu kuasa ti udah nengkebang sereta ngintu dunya-dunya ti enda alah diitung di seluruh langit besai, Allah Taala ti di Dikerinduka, Raja Bemulia serega, Iya ti disembah sereta dikemesaika bala melikat kerub ke perenching—udah ngemaruhka Diri ngambika Iya ulih ngangkatka mensia ke udah labuh; ngambika Iya udah nanggung penyalah enggau pemalu dosa, enggau pengelalai mua Apai Iya, nyentukka pemerinsa dunya ti lenyau tu udah mechahka ati Iya lalu madamka seput Iya dalam regang ba Kalvari. Pengalit ati enggau puji seluruh universe deka meruan tedani lebuh sida berunding ka Petara ti udah ngaga dunya, Iya ti udah nentuka semua destini, ke sanggup ngelengka ke tisi mulia Iya lalu ngemaruhka Diri ketegal pengerindu Iya ka mensia.”—Ellen G. White, The Great Controversy, p. 651.

“Laya besai nya udah badu. Dosa enggau orang bedosa nadai agi. Seluruh universe udah beresi. Siti kedap harmoni enggau pengandal bedegup di seluruh utai ti udah digaga Tuhan. Ari Iya ke udah ngaga semua utai, pansut pengidup enggau penampak enggau pengaga, di seluruh ruang besai ti nadai bisi pengabis. Ari atom ke pemadu mit ngagai dunya ke pemadu besai, semua utai, idup tauka enda idup, dalam pemajik ti enda dilindung sereta pengaga ti sempurna, sampal madahka Allah Taala nya endang pengerindu.”—Ellen G. White, The Great Controversy, p. 678.

**Tanya ti Deka Dipejuraika**

`Mayuh orang Kristen ke sekular bejalaika pengidup sida baka ke dunya tu ti deka bisi belama iya (Luke 12:16–21). Baka ni ku kitai ulih ngaga setimbang pengerindu kitai ka dunya tu enggau utai serega? Baka ni ku kitai deka nyaga diri ari utai ti ku Jesus nangkan kitai dalam Luke 12?`

`Enti serega berengkah ditu, nama ti patut digaga kitai kena ngubah ruang bilik kitai enggau pengidup diri kitai ngambika nyadi pemandang mit senentang prinsip-prinsip serega?`

`Perundingka dalam ka agi tanya ti ditanya ba ujung pelajar hari Minggu. Nama lojik dalam runding sida ke enda arapka bisi pengidup ti meruan belama iya? Lalu dalam timpuh ke sama, sekeda sida nya dipeda baka ke “lantang” dalam pengidup sida, taja pen sida nadai bejaku pasal pengadang ungkup dudi hari. Baka ni ku sida ulih ngereja baka nya, dalam runding nuan? Iya nya, baka ni ku sida ulih ngumbai pengidup sida betul, lalu ngasai puas ati, taja pen sida nadai pengarap ka utai bukai ke lebih manah agi udah lepas pengidup tu?`