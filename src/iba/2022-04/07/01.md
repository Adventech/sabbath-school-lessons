---
title:  Pemenang Kristus Ngalahka Pemati
date:  05/11/2022
---

### Bacaan Untuk Pelajaran Minggu Ini
Matt. 27:62–66; John 10:17, 18; Matt. 27:51–53; John 20:11–29; 1 Kor. 15:5–8.

> <p>Ayat Hafalan</p>
> “Lebuh aku meda Iya, aku rebah di kaki Iya baka ke mati. Tang Iya ngengkahka jari kanan Iya ba aku, lalu bejaku, “Anang takut! Aku tu Pun enggau Pengujung, Iya ke idup! Aku udah mati, tang peda, Aku idup belama-lama iya, lalu Aku megai kunchi Pemati enggau Dunya pemati” (P’dang. 1:17, 18, NCV).

Sentral ngagai pengarap Kristen nya meh pengangkat Jesus. Jaku Paul nyemetak sereta terang amat senentang tu lebuh iya madah: “Laban, enti orang ke mati enda diangkatka idup baru, Kristus pen enda mega diangkatka idup baru. Lalu enti Kristus nadai udah diangkatka idup baru, reti nya pengarap kita nadai guna, lalu kita agi mengkang dalam dosa kita. Reti nya orang ke udah mati dalam Kristus, udah lenyau magang” (1 Kor. 15:16–18, NKJV). Kitai deka belajar pasal tu lebih lenak agi minggu baru ila.

Nya alai, enda ngira semua jaku Paul ti ngemesaika pemati Kristus, enggau berapa penting semua nya—“Laban aku udah mutuska runding enggai nemu utai bukai lebuh aku begulai enggau kita, tang semina Jesus Kristus, enggau pasal Iya ke diregang” (1 Kor. 2:2, NKJV)—iya ke bendar semua nya nadai nguntungka kitai sekali enti nadai pengangkat Iya. Tu nunjukka pemesai guna pengangkat Jesus nya dalam seluruh pengarap Kristen enggau pelan keselamatan.

Taja pia, pedis kitai deka meretika nama kebuah pengangkat Kristus lalu enggau nya pengangkat kitai nya beguna amat enti, munyi ku mayuh orang arap, orang ke mati dalam Kristus nya udah lantang diau di serega din munyi ku sida orang nya “udah pulai ke serega begulai enggau Tuhan.”

Engkah ke tisi dulu semua nya, minggu tu kitai deka meratika pengangkat Kristus enggau semua bukti ti terang ti udah diberi Iya ngagai kitai ngambika kitai arap ka nya.

_*Pelajarka pelajar minggu tu kena nyediaka Sabat, November 12._