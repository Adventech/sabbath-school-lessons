---
title:  Tambah Penemu
date:  07/10/2022
---

Bacha Ellen G. White, “The Temptation and Fall,” pp. 52–62 and “The Plan of Redemption,” pp. 63-70, in Patriarchs and Prophets; “The Knowledge of Good and Evil,” pp. 23–27, in Education.

Sekumbang beberapa taun ke udah, bisi orang ngaga pansik senentang utai ke dikumbai, dalam jaku English, Near Death Experiences (NDEs), iya nya Pengalaman Orang Ke Nyau Deka Mati. Utai ke nyadi ditu, iya nya, orang nya “mati,” laban jantung iya nadai agi ngepam, lalu iya mega badu enseput. Tang, enda memukai, orang nya pulai idup baru, lalu nusi jerita ti amat luarbiasa pasal diriempu asai ti terebai ngagai dunya bukai lalu betemu enggau siku orang ti tampak terang. Bisi sekeda ke bukai nusi diri betemu enggau bala diri ke lama udah mati. Mayuh orang, nyengkaum orang Kristen, ke enda nemu utai ke bendar pasal pemati, arap amat ke jerita tu nyadika bukti ti nunjukka semengat mensia enda nemu mati. Taja pia, (lalu tu patut meri kitai amaran, bisi utai enda betul ditu), ketebal agi peneleba baka tu madahka orang ti tampak ti enggau sida betemu lebuh dalam NDE nya meri sida jaku aum ti manah, bejaku pasal pengerindu, pemaik, enggau pemadas. Tang sida nadai kala ninga jaku pasal pengidup dalam Jesus, nadai jaku pasal dosa, lalu nadai jaku pasal timpuh ngakim tauka bechara. Sekumbang ke nyepi pengidup selepas mati ka orang Kristen, kati enda ka sida nya mega patut ninga pasal batang ajar pengarap Kristen begulai enggau nya?  Tang utai ti disebut ngagai sida din ketebal agi munyi ajar pengarap New Age (Jeman Baru), lalu tu meh kebuah, orang ke idup baru nya enda lebih tetarit ngagai pengarap Kristen enti dibandingka enggau sebedau iya ti “mati” nya tadi. Nambahka nya, nama kebuah nadai siku orang Kristen, taja sida pechayaka peneleba NDE sida nya mai sida nyenguk pengidup ba serega orang Kristen, udah ninga sebarang ajar theologi orang Kristen sekumbang sida rembus kin, enti dibandingka enggau “sentimentalisma” besai orang New Age? Saut iya muntang aja: iya nya, sida udah kena tipu ulih ular ti sama udah nipu Awa ba Eden, enggau pemula ti sama mega. (Peda pelajar 11.)

**Tanya ti Deka Dipejuraika**

`Baka ni ku peneleba Adam seduai Awa nunjukka pengampun Tuhan enda mesti iya nyurutka semua konsekuensi dosa? Nama kebuah tu meh siti pemendar ti penting amat selalu dikingatka kitai?`

`Kayu penemu ti manah enggau ti jai nya nyadika “taju Sitan” dikena ngulihka Adam seduai Awa. Nama sekeda “taju Sitan” ke ngumpan kitai ngambi iya?`

`Sitan selalu nguji nguluka sida nembiak Tuhan ngambika sida arapka “peminta Kristus diatu udah kurang terit ari ke dulu suba, lalu enti sida idup nitihka jalai dunya sida deka lebih agi ngasi narit orang dunya.”—Ellen G. White, Testimonies to Ministers and Gospel Workers, p. 474. Nama ti patut dikereja kitai ngambika kitai enda labuh ke dalam panjuk tu?`