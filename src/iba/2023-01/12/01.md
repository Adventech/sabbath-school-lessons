---
title:  Upah Penaluk
date:   18/03/2023
---

### Bacha ka Pelajar Minggu Tu
Heb. 11:6, Isa. 62:11, Rom. 6:23, John 14:1–3, Pemandang 21, Matt. 25:20–23, Rom. 8:16–18.

> <p>Ayat Dikingat</p>
> “Ku tuan iya bejaku ngagai iya, ‘Manah pengawa nuan! Nuan tu orang gaji ke manah sereta tetap ati. Nuan tau dikarapka ngemataka utai ti mimit, nya alai aku deka ngasuh nuan ngemataka utai ti mayuh. Tama ke dalam lalu sama gaga ati enggau aku!” (Matthew 25:21, NKJV).

Taja pen kitai nadai ulih bekereja ngulihka selamat kitai, Bup Kudus ngena pengadang deka bulih upah nya nyadika motivasi ngambika kitai taluk dalam pengidup kitai sebagai orang ke enda patut nerima pengasih Tuhan, laban ba pengujung iya ila, nama pen utai ke ulih kitai, utai nya endang selalu sereta semina, ulih pengasih Allah Taala aja.

Baka ke ditulis David: “Adat TUHAN endang pemadu badas. Iya meri pengering ti baru. Pesan TUHAN endang tau dikarapka meri penemu-dalam ngagai orang ke nadai penemu-dalam. Adat TUHAN endang ngena, lalu ngelantangka ati. Pesan TUHAN endang terang lalu iya ngasuh orang meretika utai. Bebasaka TUHAN nya utai ti manah, lalu basa nya deka majak belama iya. Atur ti diberi TUHAN endang lurus. Atur nya endang nadai kala berat sepiak.

Utai nya lebih agi dikinginka ari emas ti pemadu manah, manis agi ari ai manyi ti pemadu tulin. Utai nya meri penemu ngagai aku, ke nembiak Nuan. Aku diupah ketegal ngasika utai nya” (Ps. 19:7–11, NKJV).

Bup Kudus bejaku ba mayuh tempat senentang upah kitai, utai ke udah disemayaka ungkup kitai nengah Kristus sapengudah Penatai Iya ti Kedua Kali lalu dosa udah dituchi abis lengis ari dunya tu.

Nama semaya ke udah diberi ka kitai, lalu nama penetap kitai amat deka bulih utai ti udah disemayaka nya?

_*Pelajarka pelajar minggu tu kena nyediaka Sabat, March 25._