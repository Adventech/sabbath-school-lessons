---
title:  Gerah Jari Lebuh Nyau Deka Mati
date:   08/03/2023
---

**Nama prinsip ke ulih diambi kitai ari ayat-ayat dibaruh tu senentang baka ni kitai bekenaka duit?**

`1 Tim. 6:17`

`2 Kor. 4:18`

`Jaku Dalam 30:8`

`Bup Pengajar 5:10`

Duit bisi besai amat kuasa merekuhka mensia, enggau perekuh ke udah ngerusakka mayuh orang. Sapa ke enda kala ninga berita pasal orang ke udah ngereja utai ke pemadu jai ketegal duit—taja pen sida udah ngembuan mayuh duit?

Tang, utai tau enda ibuh nyadi baka nya, bah. Ulih pengasih Allah Taala, kitai ulih ngalahka pengawa Sitan ti deka ngambi utai ke sepatut iya nyadi berekat (reta material) lalu ngaga iya nyadi sumpah.

Dalam konteks nyadi pengibun reta Tuhan ke manah ke ngelanggur utai ke nyadi lebuh kitai mati, bisi siti bahaya ke ditunga kitai iya nya penguji ti ngasuh kitai nyimpan belalai (menyorokan) reta tauka aset kitai diatu, ngeringka tindakan kitai nya ngena penemu munyi tu, “Lebuh aku mati ila, nya baru aku deka meri ngagai orang semua nya.” Taja pen ulah tu lebih manah agi ari ti bekena duit nya abis diatu (siku orang billionaire udah madahka diri deka nemu diri udah idup enggau jalai ke betul enti cek kena mayar ungkus nguburka iya deka ditulak), kitai ulih sereta patut ngereja lebih manah ari nya.

“Aku meda mayuh amat orang ke kedekut ngagai pengawa Tuhan sekumbang sida ke agi idup, ngenyamaika ati diri enggau runding sida deka gerah jari lebuh sida mati; sida enda berani manggaika pengarap enggau pechaya sida ba Tuhan dalam meri sebarang utai sekumbang sida ke agi idup. Tang gerah jari lebuh nyau deka mati baka tu, ukai utai ti dipinta Tuhan ari sida ke nitihka Iya; iya enda ulih nyadi kedalih nuan idup semina ngerunding diri aja lebuh nuan idup. Sida ke angkunka reta pengaya sida nyentuk ngagai timpuh ti penudi, ke bendar iya, nyerahka nya ngagai pemati lalu ukai ngagai pengawa Tuhan. Pengerugi deka terus nyadi. Bank tau gagal, lalu reta tau lesap ngena mayuh amat jalai. Mayuh orang bisi niat ati deka ngereja utai manah, tang sida betangguh ngereja iya, lalu Sitan bekereja nagang duit nya ari tama kedalam setor wang Tuhan. Utai nya udah dulu lenyau sebedau iya diserah pulai ngagai Tuhan, lalu Sitan andal amat meda iya baka nya.”—Ellen G. White, Testimonies for the Church, vol. 5, p. 154.

`Nama kebuah kitai mesti bejimat dalam baka ni kitai ngeringka/ngemetulka chara kitai udah bekenaka berekat material tauka reta ke dikemisi kitai?`