---
title:  Tambah Penemu
date:   10/03/2023
---

Ellen G. White bisi nulis dua bap/chapters senentang topik ti penting tu pasal magi aset kitai. Peda “To (Aged and) Wealthy Parents,” in Testimonies for the Church, vol. 3, pp. 116–130, and “Wills and Legacies,” in Testimonies for the Church, vol. 4, pp. 476–485.

Bisi mega siti seksyen ke bejaku pasal ngatur reta kitai dalam bup Counsels on Stewardship, pp. 323–335. Ellen G. White mega nulis: “Utai ke mayuh orang ngelanggur deka ngereja iya nyentukka maya sida nyau deka mati, enti sida nya orang Kristen ke bendar, tentu sida deka ngereja nya lebuh sida agi kering idup. Sida deka nyerahka diri sida enggau reta sida ngagai Allah Taala, lalu, lebuh sida nyadi pengibun {stewards) reta Iya, sida deka ngasai puas ati ngereja tanggung-pengawa sida. Ari ngereja pengawa nya diri empu, sida empu deka ngemenuhka utai ti dipinta Tuhan, lalu enda nejuka tanggung-pengawa nya ngagai orang bukai.”—Testimonies for the Church, vol. 4, p. 480.

Nama reti jaku iya ti madah, “ngereja pengawa nya diri empu”? Biasa iya dalam wasiat/will, orang ke ngaga wasiat nya ngelantik siku orang ti dipaduka magi reta iya lebuh iya mati nitihka utai ti kadeka iya baka ti ditulis dalam wasiat nya. Ngereja pengawa nya diri empu reti nya nuan empu magi reta nuan lebuh nuan agi idup. Ari ngereja baka nya, nuan deka ngasai puas ati lebuh meda asil iya lalu nemu diri udah ngatur guna reta ke udah dikarapka Tuhan ngagai nuan enggau jalai ke betul.

Ungkup orang Kristen, penatai Jesus kedua kali nya meh “Pengadang ti Beberekat.” [“Blessed Hope.”] Semua kitai kala ngambar dalam ati diri berapa bemulia meh peluang kitai deka meda Jesus datai dalam remang ari serega. Kitai ingin deka ninga jaku Iya, “Manah amat pengawa nuan.” Tang, kati deh enti kitai udah dulu mati sebedau penatai Jesus nya ila? Enti kitai udah nitihka peneka Iya, kitai deka ngasai puas ati meda pengawa Iya maju ke mua ketegal sukung kitai, lalu nemu ketagal atur ngurus reta kitai, pengawa Tuhan deka terus bejalai udah kitai ke nadai.

**Tanya ti Deka Dipejuraika**:

`Taja pen kitai ulih nyimpan reta pengaya kitai di serega diatu, nama kebuah nya enda sama enggau pengawa kitai ti nguji deka “meli” tauka ngulihka diri empu, jalai ngagai selamat tauka serega?`

`Taja pen kitai patut gerah jari meri ari utai ti dikemisi kitai diatu, kitai mega patut pintar. Kitai suah udah ninga pasal orang, ke lebih agi sida ke ngeletak hari bulan Jesus deka datai, ngapil, minta duit ari mensia laban pekara tu tauka nya deka nyadi ba hari bulan tu tauka nya, lalu laban duit kitai deka nadai rega maya nya, lebih manah kitai meri nya ngagai pengawa injil Tuhan diatu? Baka ni ku kitai deka belajar ngelala bida entara pengawa orang ke nipu baka nya enggau jalai ke betul ke alai kitai ulih ngena duit kitai nyukung pengawa Tuhan diatu?`