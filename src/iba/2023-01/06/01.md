---
title:  Nyimpan Pengaya di Serega
date:   04/02/2023
---

### Bacha ka Pelajar Minggu Tu
P’kal. 6:5–14, Heb. 11:8–13, 2 Kor. 4:18, P’kal. 13:10–12, P’kal. 32:22–31, Heb. 11:24–29.

> <p>Ayat Dikingat</p>
> “Laban nama penguntung orang, enti iya bempu semua dunya tang ngelenyauka nyawa diri? Laban nama utai ti ulih diberi orang kena iya nyilih nyawa diri?” (Mark 8:36, 37, NKJV).

Jesus udah meri kitai lalau senentang melabur ke pemadu manah dalam dunya tu lebuh iya madah: “Anang nyimpan pengaya ke diri empu di dunya, alai indu gegat enggau tegar deka ngerusak, lalu perumpak tama lalu ngenchuri, tang simpan pengaya ke diri empu di serega, alai indu gegat, enggau tegar enda ngerusak, lalu perumpak enda tama lalu ngenchuri” (Matt. 6:19, 20, NKJV). Jesus ngujungka strategi pelaburan Iya enggau jaku tu, “Laban dia alai pengaya kita, dia meh alai ati kita” (Matt. 6:21, NKJV). Disebut ngena jaku bukai: tunjukka ngagai aku utai ti dibeli nuan ngena duit nya, lalu aku deka nunjukka ngagai nuan dini alai ati nuan, laban dini alai nuan ngengkah duit nuan, udah tentu ati nuan deka nitih kia, enti iya enda udah bisi dia dulu.

Kati nuan dekaka ati ke inginka perintah Allah Taala? Enti ka, engkah meh duit nuan ba endur ke alai iya ngasilka upah ti meruan belama iya. Engkah timpuh nuan enggau duit nuan enggau sampi nuan kedalam pengawa Allah Taala. Enti nuan ngereja baka nya, dia deh ati nuan deka lebih agi beberatka pengawa nya, lalu ati nuan tentu deka nitih mega. Minggu tu kitai deka meda ayat-ayat enggau chunto tauka ilustrasi ke nunjukka ngagai kitai baka ni kitai nyimpan reta pengaya di serega, lalu pengujung iya, bulih upah ti kekal.

_*Pelajarka pelajar minggu tu kena nyediaka Sabat, February 11._