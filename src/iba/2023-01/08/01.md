---
title:  Ngelanggurka Pemujur
date:   18/02/2023
---

### Bacha ka Pelajar Minggu Tu
Pengajar 12:1; P’kal. 2:15; 1 Tim. 5:8; Kol. 3:23, 24; P’kal. 39:2–5; J. Dalam 3:5–8.

> <p>Ayat Dikingat</p>
> “Kereja semua utai enggau pengabis ati kita, baka ke bekereja ke Tuhan, ukai ke mensia, laban kita nemu, kita deka nerima ari Tuhan pesaka nyadika upah kita, laban kita bekereja ke Tuhan Jesus Kristus” (Kolosi 3:23, 24, NKJV).

Ketebal agi kitai mensia dekaka pengidup ke “mujur” sereta lantang. Tang meh, dalam dunya ke bedosa tu, ke alai tragedi enggau pengerusak tau nyadi bila maya aja, niat ati tu enda selalu mudah diulihka.

Nambahka nya, kitai enda tentu nemu nama reti “pemujur” nya ke bendar iya. Kitai bisi kes Josep di Ejip; enti bisi pengidup orang ke mujur amat, enggi Josep tu meh iya, enda iya? Ari rumah jil terus ngagai istana, naka-naka iya mujur! Tang bebida enggau nya, kati baka tudah John Pemaptisa deh? Ari rumah jil ngagai kubur. Berapa mujur pengidup iya? Saut iya, bepanggai ba reti “pemujur” ba nuan.

Minggu tu kitai deka meda idea “pemujur” tu dalam konteks penatalayanan (stewardship) enggau prinsip kewangan (belanja). Enda ngira sapa kitai tauka dini alai kitai diau, duit enggau pekara duit tetap deka nyadi isi-darah-dagin pengidup kitai, sekalika kitai rinduka iya tauka enda. Enti pia, nama sekeda langkah ke praktikal, ke ulih diambi kitai sepanjai jalai, ke taja iya enda meri gerinti kitai deka “mujur,” tang sekurang iya ulih nyaup kitai nyeliahka diri ari labuh kedalam lubang kebung tauka penyalah ke suah ngasuh kitai enda mujur? 

_*Pelajarka pelajar minggu tu kena nyediaka Sabat, February 25._