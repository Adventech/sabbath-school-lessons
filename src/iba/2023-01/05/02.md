---
title:  Penanggul Utang
date:   29/01/2023
---

`Bacha Ulang Adat 28:1, 2, 12. Nama jaku lalau Tuhan ngagai bala umat Iya senentang berutang? Baka ni ku sida deka ulih nitihka lalau tauka sukat Tuhan nya? Taja pen konteks tu lain amat ari enggi kitai diatu, nama prinsip ti tau diambi kitai ari konteks nya lalu ngereja iya dalam konteks kitai diatu?`

Pansik nunjukka bisi tiga batang kebuah orang bisi penanggul ba belanja. Sida ditusun dibaruh tu nitihka penyuah iya nyadi.

Keterubah nya meh pengedanemu (ignorance). Mayuh orang, taja tinggi pelajar sekula, tang nadai penemu senentang ngatur belanja. Sida nadai kala belajar pasal atur belanja ari Bup Kudus tauka ari chara dunya ngatur belanja. Tang taja pia, bisi harapan ga! Pelajar tu deka meri kitai siti langkar ti mudah dititihka senentang prinsip nya lalu baka ni chara kitai ngena iya.

Kebuah ti kedua alai orang kena penusah belanja nya meh ketegal pengamu, tauka sikap ti ngira diri. Meda utai ti diiklanka orang nambahka pengingin ati diri, orang enda berunding panjai tang meli aja utai ti ngelui penatai belanja diri. Sida tu enda puas ati ngembuan rumah, tauka kereta, tauka gari ke jauh ngelui ari penatai belanja diri. Mayuh ari sida nya ngumbai diri kelalu miskin lalu enda teberika perpuluhan sida. Ketegal nya, sida nengah pengidup sida enggau nadai nerima berekat enggau penemu dalam ti udah disemayaka Tuhan (see Mal. 3:10, 11; Matt. 6:33). Tang ungkup sida tu pen bisi meh harapan, tang iya begunaka sida berubah atiâ€”lalu ngembuan sikap ti nemu bepuas ati.

Kebuah ti ketiga alai orang kena penanggul ba belanja nya meh penyai nasit diriempu. Engka sida udah sakit raya lalu enda chukup tauka nadai ngembuan insuran pengerai. Engka sida udah ditinggalka laki tauka bini ke rua amat enggau duit. Engka pengerusak (bencana) asal udah munaska semua reta ti dikemisi sida. Tauka sida engka ari ada endang idup seranta. Bisi harapan ungkup sida tu mega. Taja pen jalai ti ditengah sida nya lebih pedis tauka tusah, penanggul sida ulih diputarka. Ubah tau nyadi ari sukung bala pangan Kristen; iring enggau ajar tauka bantu ari sida penyanding penemu ti nangika Tuhan; kereja keras begulai enggau pelajar sekula ti manah; sereta enggau berekat sereta enggau iring Allah Taala.

Enda ngira nama pen kebuah iya, ka iya ketegal penyalah diriempu, utang ulih diputarka. Taja pia, orang ke berutang mesti deka ngubah pengidup sida, chara sida bekenaka duit, sereta ngemetulka prioriti (nusun utai nitihka guna iya) utai ti dibeli.

`Bacha 1 Timoti 6:6â€“9. Nama jaku Paul ditu ke enda tau enda dititihka kitai? Nama reti jaku nya ba nuan, lalu baka ni ku jalai nuan ulih manah agi nitihka utai ti diajar Jaku nya ngagai kitai ditu?`