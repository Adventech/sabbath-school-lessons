---
title:  Mutarka Hal Utang
date:   28/01/2023
---

### Bacha ka Pelajar Minggu Tu
Ul. Adat 28:1, 2, 12; Matt. 6:24; 1 John 2:15; J.Dalam 22:7; J. Dalam. 6:1–5; Ul. Adat 15:1–5.

> <p>Ayat Dikingat</p>
> “Orang ke seranta nyadi ulun orang ke kaya. Enti nuan nginjau duit, nuan nyadi ulun orang ke nyali nuan duit nya” (Jaku-dalam 22:7, NKJV).

Siti definisi utang madah, “bebelanjaka seharitu duit ti dikarapka nuan deka ulih nuan dudi hari.” Kemaya hari tu berutang nyau nyadika jalai pengidup mensia, tang iya enda patut nyadi jalai pengidup orang Kristen. Bup Kudus nagang kitai ari berutang. Dalam Bup Kudus enda kurang ari 26 iti ayat bejaku pasal utang, lalu semua jaku nya negatif magang. Nadai iya madah kitai bedosa enti nginjau duit, tang iya bejaku pasal konsekuensi jai ke suah nyadi enti kitai ngereja iya. Lebuh ngenang tanggung-pengawa kitai senentang duit, Paul meri kitai jaku lalau tu: “Bayar ngagai sida utai ti patut dibayar kita. Bayar chukai ngagai orang ke patut alai kita mayar chukai, duit pupu ngagai orang ke patut alai kita mayar duit pupu, lalu beri basa ngagai orang ke patut dibasa kita. Anang berutang ba orang, kelimpah ari berutang pengerindu ba pangan diri” (Rom. 13:7, 8, NKJV).

Nama kebuah pengawa berutang tu nyau nyadika penyakit tauka kutuk di entara bansa ba semua peringkat--baikka nya orang siku-siku, orang korporat, tauka perintah? Dalam setiap raban bansa mesti bisi aja raban mit ke berutang. Tang kemaya hari tu raban ke berutang nya nyau betambah lebih besai agi, lalu mimit pen nadai meh nya nguntungka sida.

Minggu tu kitai deka berandauka kebuah orang berutang lalu baka ni jalai mutarka iya. Engka nuan empu nadai berutang, tang nuan ulih magi infomasi tauka penemu tu ngagai kaban-belayan tauka bala pangan nuan engka iya ulih nguntungka sida.

_*Pelajarka pelajar minggu tu kena nyediaka Sabat, February 4._