---
title:  Kontrak Perpuluhan
date:   14/01/2023
---

### Bacha ka Pelajar Minggu Tu
P’kal. 14:18–20; Mal. 3:10; Ul. Adat 12:5–14; Adat Lewi 27:30; 1 Raja 17:9–16; 1 Kor. 4:1, 2.

> <p>Ayat Dikingat</p>
> “Bai semua pemeri sepuluh peratus kita ngagai rumah setor Aku, ngambika pemakai seruran bisi dalam rumah Aku.Uji meh Aku, ku TUHAN ti Pemadu Bekuasa bejaku.Nya baru kita deka meda Aku nukangka pintu serega, lalu nuang mayuh macham utai ti manah, ti belimpah-limpah ngagai kita” (Malaki 3:10, NKJV).

Dalam Pemungkal 14, Abram baru pulai ari nyelamatka anak menyadi iya Lot, sida Lot sebilik, enggau bala bukai ari Sodom ke ditangkap sereta ditabanka munsuh. Empa pengaga ati iya sereta beterima kasih amat, raja orang Sodom deka meri ngagai Abram semua perapasan ari perang nya. Ukai semina Abram enggai nerima utai nya, iya nyau meri perpuluhan ari semua utai ti dikemisi iya ngagai Melkisedek.

Sereta Abram udah meri perpuluhan nya, Tuhan bejaku enggau iya, “Anang takut, Abram. Aku deka nyaga nuan, lalu meri nuan upah ti besai” (P’kal. 15:1, NKJV). Reti nya, Tuhan madah ngagai Abram, “Anang irau Abram. Aku deka nyadi pengelindung nuan enggau pemekal nuan.” Nyau kelama udah nya, Moses madah ngagai bansa Israel lebuh sida nyau deka tama ngagai Kanaan, “Seraraka pemeri sepuluh peratus kita ari utai ti diketau kita tiap taun. . . ngambika kita seruran belajar nangika TUHAN Allah Taala kita” (Ulang Adat 14:22, 23, NKJV).

Ellen G. White nulis: “Mensia endang udah diperintah meri pemeri ngagai Allah Taala ka guna pengarap sebedau sistem ti nyemetak tu diberi ngagai Moses, endang udah bisi ari pun iya ba jeman Adam kelia.”—Testimonies for the Church, vol. 3, p. 393.

Nama reti semua utai nya ba kitai diatu deh?

_*Pelajarka Pelajar minggu tu kena nyediaka Sabat, January 21._