---
title:  Tambah Penemu
date:   20/01/2023
---

Bacha dokumen ti chukup lenak ti ditulis Ellen G. White pasal perpuluhan dalam volume 9 of Testimonies for the Church, pp. 245–252. Study Section III of Counsels on Stewardship, pp. 65–107.

“Enti semua perpuluhan bala kitai bela dianjung ngagai rumah setor Tuhan baka ti patut, dia deh berekat-berekat deka diterima ti ngujungka pemeri enggau sedekah dikena bejalaika pengawa kudus deka betambah bepuluh kali lipat, lalu arus entara Tuhan enggau mensia deka seruran tebuka.”—Ellen G. White, Testimonies for the Church, vol. 4, p. 474. Tu jaku ti chukup ngalitka ati. Enti kitai semua setia mulaika perpuluhan, Tuhan deka merekat kitai ngena belanja ti deka nambahka pemberian kitai ngagai 1,000 percent.

“Dalam Malaki bagi tiga kitai meda kontrak ti udah digaga Allah Taala enggau mensia. Ditu Tuhan nyemetak madah ka bagi pengawa ti deka dikereja Iya dalam meri pemeri Iya ti pemadu besai ngagai sida ti deka meri pulai ngagai Iya perpuluhan enggau pemberian Iya enggau setia.”— Ellen G. White, Review and Herald, December 17, 1901.

“Semua patut ingat ambu Allah Taala keatas kitai ngalahka semua ambu ke bukai. Iya meri belimpah-limpah ngagai kitai, lalu dalam kontrak ke udah digaga Iya enggau mensia satu sepuluh ari utai ti dikemisi mensia enda tau enda diberi pulai ngagai Iya. Enggau nelap ati Tuhan udah nyerahka semua reta pengeraja Iya ngagai mensia nyadika pengibun iya, tang senentang satu sepuluh nya iya madah: Tu enggi Aku. Setipak enggau penyampau reta Tuhan ke udah diberi Iya ngagai mensia, baka nya meh mensia deka meri pulai ngagai Tuhan satu sepuluh (perpuluhan) enggau setia ari semua utai ti dikemisi iya. Atur ti nyata tu udah digaga Jesus Kristus Empu.”—Ellen G. White, Testimonies for the Church, vol. 6, p. 384.

**Tanya ti Deka Dipejuraika**:

`Perundingka dalam ke agi idea ti madahka pengawa mulaika perpuluhan nya ukai bepun tauka berengkah ari orang bansa Israel kelia. Baka ni ku fakta tu nyaup kitai meretika pengekal tanggung-pengawa kitai tu ba mua Tuhan?`

`Dalam kelas, pejuraika jaku tanya ti bisi ba pengujung pelajar hari Senin. Pikir nuan nama ti deka nyadi enti orang mutus deka nganjung perpuluhan sida ngagai tempat bukai. Nama ti deka nyadi ngagai gerija kitai? Kada agi bisi gerija kitai deh? Nama penyalah runding tauka sikap ti madah baka tu, Eh, nadai nya ngachau deh, perpuluhan aku nya mimit aja enti dibandingka enggau semua utai bukai? Kati enti semua orang ngembuan runding baka nya deh?`

`Kunsika enggau orang bukai utai ti udah dipelajar sereta udah diasaika nuan ari pengawa mulaika perpuluhan. Nama ke tau diajar nuan ngagai orang bukai senentang meri perpuluhan?`