---
title:  Betapi Enggau Pemar
date:   11/03/2023
---

### Bacha ka Pelajar Minggu Tu
2 Bansa Israel 20:1–22, 1 Bansa Israel 21:1–14, 2 Pet. 3:3–12, 1 John 2:15–17, P’dang. 13:11–17.

> <p>Ayat Dikingat</p>
> “Beri sampi terima kasih kita nyadika piring ngagai Allah Taala. Lalu beri ngagai Iya ti Pemadu Bekuasa semua utai ti udah disemaya kita. Kangauka Aku lebuh kita kena laban penusah. Aku deka ngelepaska kita, lalu kita deka muji Aku.”(Masmur 50:14, 15, NKJV).

Kekadang dunya kitai tu asai ke bepusin lepas ari kawal: beperang, bebunuh, jenayah, ulah kamah, pengerusak asal, pandemik, ekonomi enda tentu, rasuah dalam politik, enggau mayuh ke bukai. Mensia nadai runding bukai tang deka ngidupka diriempu enggau diri sebilik dulu. Berindik ari nya, runding mensia nadai ke bukai tang ngiga pengelikun ka diri dalam timpuh ke enda tentu baka ke diatu, lalu kitai pen paham ka utai baka tu.

Fokus pengidup kitai tiap hari sigi nadai ke bukai tang gawa ngidupka diri. Timpuh enggau runding kitai ditumpuka ngagai mayar utang, ngemesaika bala anak, nyaga reta. Nambahka nya, kitai mega begunaka gari kelambi, pemakai, enggau rumah endur diau. Dalam Khutbah Iya Diatas Bukit, Jesus bejaku pasal utai ti diguna kitai tu, lalu udah nya, ku Iya, “Apai kita ti di serega nemu kita begunaka semua utai nya. Tang giga dulu Perintah Allah Taala enggau pengelurus Iya, lalu semua utai nya deka mega diberi ngagai kita” (Matt. 6:32, 33, NKJV).

Lebuh betapi enggau pemar dalam pengidup, lebuh kitai perlu besandar lebih agi ba Tuhan lebih ari selama tu, bisi beberapa iti singkang ke nyengala, bepelasarka prinsip Bup Kudus, ke patut dititihka kitai.

_*Pelajarka pelajar minggu tu kena nyediaka Sabat, March 18._