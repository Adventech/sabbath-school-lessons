---
title:  Tambah Penemu
date:   17/02/2023
---

“Lebuh Anak Mensia datai dalam mulia Iya, lalu semua melikat datai enggau Iya, nya baru Iya deka duduk ba kerusi diraja Iya ti bemulia. Semua bansa deka digempuruka di mua Iya, lalu Iya deka nyeraraka sida ari pangan diri.” (Matt. 25:31, 32). Baka nya meh gambar hari pengakim ti pemadu besai ti diberi Jesus ngagai sida murid Iya ba atas Bukit Kana. Lalu Iya madahka pemutus ti digaga dia deka bepelasarka siti poin. Lebuh semua bansa digempuruka di mua Iya, dia deka bisi dua raban, lalu destini kekal sida deka ditetapka dia bepelasarka utai ti udah dikereja tauka enda dikereja sida ngagai Iya dalam rupa orang ke seranta enggau merinsa.”—Ellen G. White, The Desire of Ages, p. 637.

“Lebuh nuan muka pintu nuan ngagai umat Kristus ke suntuk sereta merinsa, nuan udah nyambut sida melikat ke enda ulih dipeda. Nuan muka kaul enggau bala melikat serega. Sida datai mai suasana kudus ke penuh pengaga enggau pemaik. Sida datai mai puji ba mulut sida, lalu saut bisi didinga di serega. Tiap iti pengawa pengasih nyadi musik di serega. Apai ti duduk datas kerusi diraja Iya ngitung genap iku pengereja pengawa ke enda ngerunding diri nya di entara reta Iya ti pemadu berega.”—The Desire of Ages, p. 639.

**Tanya ti Deka Dipejuraika**:

`”Laban orang ke suntuk endang seruran bisi di dunya tu” (Ul. Adat 15:11, NKJV). Kelimpah ari jaku tu, taja iya diberi beribu-ribu taun kelia, ke udah dikamatka, baka ni reti iya ba kitai diatu, kini? Sekeda orang udah ngena jaku tu kena nyeliahka diri ari mantu orang ke seranta, laban ku sida, “Nya iya deh, Tuhan Empu udah madahka orang ke suntuk tauka seranta nya deka seruran bisi di dunya tu, lalu nadai nya ulih dikira kitai deh.” Nama penyalah runding ke baka nya?`

`Bacha 1 Timoti 6:17–19: “Nyadi pasal orang ke kaya di dunya tu, padahka ngagai sida, sida enda tau sumbung, tauka manggaika pengadang sida ba pengaya ti tau lenyau, tang ba Allah Taala ke meri kitai semua utai kena kitai ngelantangka diri. Sida enda tau enda ngereja pemadas, kaya dalam pengawa ti badas, ngembuan ati ti gerah mudah, sereta sedia deka bekunsika utai enggau orang bukai. Nya meh jalai sida besimpanka pengaya ke diri empu nyadika pugu ti badas ke jemah ila, ngambika sida tau bulih pengidup, iya nya pengidup ti bendar.” (NKJV). Peratika bahaya ditu: ngarapka pengaya diri lalu enda arapka Allah Taala ke idup. Nama kebuah orang ke beduit mudah amat ngereja baka nya, taja pen sida nemu ba pengujung iya semua duit sida endang enda ulih nyambung seput sida? Nama kebuah semua kitai mesti bejaga-jaga pasal enda manggaika pengarap kitai ba sebarang utai bukai kelimpah ari Allah Taala aja?`