---
title:  Ngagai Orang ti Pemadu Mit
date:   11/02/2023
---

### Bacha ka Pelajar Minggu Tu
Luke 4:16–19; Isa. 62:1, 2; Deut. 15:11; Matt. 19:16–22; Luke 19:1–10; Jop 29:12–16.

> <p>Ayat Dikingat</p>
> “Udah nya Raja deka bejaku ngagai orang ke muak ari kanan Iya, ‘Datai kitu, kita ke udah diberekatka Apai Aku, awakka kita bempu Perintah ti udah disedia ke kita kenyau ari penumbuh dunya” (Matthew 25:34, NKJV).

Bup Kudus suah bejaku pasal orang ke enda dikelala (kekadang dikumbai kampar tauka orang asing), sida ke nadai apai, enggau sida ke balu. Engka sida tu meh ke dikumbai Jesus “menyadi Aku ti pemadu mit” kini (Matt. 25:40, NKJV).

Baka ni ku kitai deka ngelala sida nya diatu kini? Orang asing lebuh jeman Bup Kudus nya meh sida ke lari ari menua diri ketegal perang tauka lapar pungkang. Dalam dunya kitai diatu, sida tu meh bejuta-juta bala “pelarian” ke merinsa tasah ketegal utai ke nyadi ke ukai dipilih sida.

Sida ke nadai apai nya meh sida ke udah mati apai. Raban tu tau mega nyengkaum sida ke nadai apai begulai enggau sida, tauka apai sida benung di jil. Chukup luas bidang servis dipadahka ditu.

Sida ke balu nya nyengkaum indu enggau lelaki ke udah lenyau laki tauka bini ketegal kebuah ke sama baka sida ke nadai apai tadi. Mayuh sida nya tuai bilik--indai tauka apai ke tunggal lalu begunaka bantu ke ulih diberi gerija.

Baka ti deka dipeda kitai minggu tu, laban kitai tu meh menija bisnis Allah Taala, mantu orang ke miskin merinsa nya ukai siti pilihan. Tang iya endang utai ti enda tau enda dikereja kitai nitihka teladan Jesus sereta ngasika pesan Iya.

_*Pelajarka pelajar minggu tu kena nyediaka Sabat, February 18._