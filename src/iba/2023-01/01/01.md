---
title:  Kaban Ruang-Bilik Allah Taala
date:   31/12/2022
---

### Bacha ka Pelajar Minggu Tu
Gal. 3:26, 29; Mas. 50:10–12; 1 Bansa Israel 29:13, 14; Pil. 4:19; 1 John 5:3; Matt. 6:19–21.

> <p>Ayat Dikingat</p>
> “Peda kita pemesai pengerindu Apai ke kitai, datai ke kitai nyau dikumbai anak Allah Taala!” (1 John 3:1, NKJV).

Sebagai orang Kristen, bisi pekara ti amat ngalitka ati senentang kaul kitai enggau Allah Taala, iya nya, Iya ngarapka kitai ngibun sereta “ngurus” hal Iya di dunya tu. Endang ari pun sejarah mensia di dunya tu, Allah Taala udah terang nyerahka pengawa ngibun semua utai ti udah ditempa Iya ngagai Adam seduai Awa. (Peda P’kal. 2:7–9, 15.) Berengkah ari meri nama ngagai bala jelu, ngagai ngibun Kebun nya, ngagai ngisi penuh dunya tu enggau anak, Allah Taala udah terang madah kitai bekereja ditu ngarika Iya.

Iya mega merekat kitai enggau semua utai ti diguna kitai, tang kitai ke udah dikarapka Iya ‘ngurus’ semua utai nya, baka begigaka duit, nulis chek, mindahka duit ngena elektronik, ngaga bajet, tauka mai perpuluh enggau sedekah kitai ngagai gerija lebuh hari Sabat. Allah Taala meransang kitai bekenaka penatai pemisi kitai ka guna diri empu, ka guna orang bukai, enggau dikena ngemansangka pengawa Tuhan. Taja pen asai ke pedis kitai deka pechaya, kitai tu ke udah dipechayaka Tuhan ngada sereta ngemesaika bala anak Iya, nirika rumah Iya, lalu ngajar serak ti nganti kitai.

Dalam pelajar minggu tu, kitai deka meda peluang enggau tanggung-pengawa kitai ti nyadi kaban ruang-bilik Allah Taala.

_*Pelajarka pelajar minggu kena nyediaka Sabat, January 7._