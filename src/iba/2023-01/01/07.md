---
title:  Tambah Penemu
date:   06/01/2023
---

Ati Allah Taala lelengau amat ka bala anak Iya di dunyatu enggau pengerindu ke lebih kuat ari pemati. Lebuh ke meri Anak Iya, Iya udah nuang ngagai kitai semua serega dalam siti pemeri nya. Pengidup enggau pemati enggau intersesi Juruselamat, pelayanan sida melikat, Roh Kudus ti ngumbuk, Apai ti bekereja diatas sereta nengah semua, pengibuh bala serega ke enda nemu badu-badu,—semua nya besaup bekereja nyelamatka mensia.”—Ellen G. White, Steps to Christ, p. 21.

“Enti nuan udah mechat diri lalu nyerahka diri ngagai Kristus nuan nyadi anggota ruang-bilik Allah Taala, lalu semua utai ti bisi dalam rumah Apai nya endang diungkupka nuan. Semua reta pengaya Allah Taala udah tebuka ungkup nuan, dalam dunya ke diatu enggau iya ti deka datai. Pelayanan bala melikat, pemeri Roh Iya, pengawa ti dikereja sida nembiak Iya—semua nya diungkupka nuan. Dunya tu, enggau semua utai di dalam iya, endang enggi nuan selagi iya ulih nyadi pemanah ngagai nuan.”—Ellen G. White, Thoughts From the Mount of Blessing, p. 110.

**Tanya ti Deka Dipejuraika**:

`Enggau bisi pemeri-pemeri ti pemadu manah tu ke udah diberi Allah Taala ngagai bala anak Iya, kitai enggai nyadi enda nanya, munyi ti ditanya penulis masmur, “Nama utai ti tau diberi aku ngagai TUHAN kena malas semua pemanah Iya enggau aku?” (Mas. 116:12, NKJV). Tuliska semua berekat enggau pemeri Tuhan ngagai nuan dalam pengidup rohani enggau pengidup tiap hari nuan, lalu besedia deka bekunsika iya dalam kelas kita. Nama ti diajar tu ngagai nuan senentang berapa beterima kasih nuan sepatut iya ngagai Tuhan?`

`Taja pen kitai patut mikir Tuhan nya sebagai Penengkebang kitai, Bup Kudus beulang-kali ngajar kitai Tuhan nya Pengempung kitai mega. (Peda Heb. 1:3; Jop 38:33–37; Mas. 135:6, 7; Kol. 1:17; Kereja Rasul 17:28; 2 Pet. 3:7.) Ari bala “galaxy”(gerempung bintang) di kosmos, ngagai degup tungkul atau kitai, ngagai kuasa-kuasa ke ngerempungka struktur atom ke ngaga semua utai ke ditemu mensia, semina kuasa Tuhan aja ti ngempung semua utai nya lalu ngekalka sida bisi. Baka ni ku pemendar ari Bup Kudus tu nyaup kitai meretika tanggung-pengawa kitai ngagai Tuhan, ari segi baka ni kitai bekenaka sebarang utai ke udah diberi Iya ngagai kitai? Baka ni ku realiti (pengamat) tu nyaup kitai merening sereta netapka enggau betul pengidup enggau tuju pengidup kitai tu?`

`Pelajar tu bejaku pasal nama kebuah Jesus enggau pelan keselamatan kitai nya meh pemeri ke pemadu besai ke diberi Tuhan ngagai kitai? Nama kebuah nya betul amat? Nama ke dikemisi kitai enti kitai nadai bisi nya enggau pengadang besai ti diberi iya ngagai kitai? Siku penulis ke nadai arapka Tuhan madahka mensia nya nadai guna tang semina “gumpal isi ke nyau but ke lekat ba tulang ke luluh.” Nama kebuah jaku iya nya betul, enti nadai injil ti diberi Tuhan?`