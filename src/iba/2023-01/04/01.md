---
title:  Pemberian Ungkup Jesus
date:   21/01/2023
---

### Bacha ka Pelajar Minggu Tu
2 Kor. 9:6, 7; Ul. Adat. 16:17; Mas. 116:12–18; 1 Bansa Israel 16:29; Mark 12:41–44; Mark 14:3–9.

> <p>Ayat Dikingat</p>
> “Nama utai ti tau diberi aku ngagai TUHAN kena malas semua pemanah Iya enggau aku? Aku deka mai piring wain (ngangkatka mangkuk penyelamatan) lalu ngangauka nama TUHAN; Aku deka mayar semaya aku ngagai TUHAN di mua semua bala nembiak Iya” ( Masmur 116:12–14, NKJV).

Kelimpah ari perpuluhan, bisi mega pemeri/pemberian kitai ke datai ari 90 percent laluh ke agi dikembuan kitai sapengudah ke mulaika perpuluhan ngagai Tuhan. Ditu meh kitai ngayanka pemurah ati kitai. Mayuh bengkah pemeri tauka pemberian ti diberi sida umat Tuhan, baka piring dosa, ke diberi kena nimbal pengasih Tuban, tauka piring terima kasih, ke diberi kena ngaku pengibun Tuhan, enggau berekat pengerai, pemaju pengidup enggau ketegal kuasa Iya ti terus ngidupka kitai. Bisi mega piring tauka pemeri ungkup sida ke mensena, enggau pemeri ti dikena niri sereta ngintu rumah sembiang.

Lebuh kitai ngira pemesai pemeri Allah Taala ngagai kitai, nya baru kitai deka berengkah meda pemeri kitai nya utai ke lebih besai ari ti semuti ngechat garis parking kereta tauka meli jubah penyanyi koir. Kitai mai pemeri kitai kena nimbal utai ti udah dikereja Allah Taala ka kitai, lebih agi lebuh Iya meri Jesus nyadika piring ka kitai. “Kitai rinduka Iya laban Iya udah dulu rinduka kitai” (1 John 4:19, NKJV). Udah nya, gerija, sekalika nya gerija tempatan, konferens, tauka gerija se-dunya, bekenaka pemeri kitai nya kena ngemansangka pengawa Tuhan. Minggu tu kitai deka meda jaku Bup Kudus senentang pemeri tauka pemberian kitai sebagai siti ari tanggung-pengawa kitai ti ngibun sereta bejalaika bisnis Tuhan di tunya tu.

_*Pelajarka pelajar minggu tu kena nyediaka Sabat, January 28._