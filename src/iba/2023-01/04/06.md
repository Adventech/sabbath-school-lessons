---
title:  'Projek Spesel: Meri Ari Botol Kacha Besai'
date:   26/01/2023
---

Pansik nunjukka semina 9 percent ari aset orang nya aset cair/liquid lalu ulih diberi nyadi pemberian bila maya. Aset ciar tu baka duit tunai, cek, duit simpan, duit tabung pasaran, dll, ba orang ke bisi ngembuan utai baka nya meh. Ketebal agi aset kitai, kira 91 percent, nya aset ti diinvest tauka dilaburka kitai dalam reta tetap, baka tanah kitai, rumah kitai, jelu tupi kitai (ba orang ke betanam-betupi), tauka utai bukai ti enda cair/non-liquid. 

Bida entara peratusan aset cair enggau enda cair ulih disemaka ngena 1,000 singkap duit 1 sen dalam dua iti botol kacha, enggau 10 singkap 1 sen nyempamaka siti poin peratusan. Ari nya, nuan bisi 90 singkap 1 sen nya disimpan dalam siti botol kacha ke mit ke nyempamaka 9 percent aset ciar lalu 910 singkap 1 sen disimpan dalam siti botol kacha ke besai agi ke nyempamaka 91 percent aset enda cair/non-liquid assets.

Ketebal agi orang meri pemberian tauka sadekah sida ari botol kacha me mit nya--iya nya aset cair sida. Tu meh utai ti dikemisi sida dalam akaun cek tauka bup kandi sida. Tang lebuh orang nyau gagit amat senentang siti-siti pekara, dia deh sida deka meri ari botol besai sida. Mayuh jerita baka nya ditusi dalam Bup Kudus.

`Bacha Mark 14:3–9 enggau John 12:2–8. Sapa ke batang watak tauka karakter ba pengerami makai ti diatur Simon? Berapa nilai/rega pemeri Maria? Nama kebuah iya ngurap Jesus maya nya?`

Pemeri Maria nya berega 300 denarius—iya nya gaji setaun penuh. Tu kira ke pemeri “botol besai” meh tu. Nangkanka nya Judas nyual Jesus ngena rega kira satu per tiga rega enggi Maria—kira ke pemeri “botol mit” meh nya, 30 singkap pirak aja (Matt. 26:15). Kitai mesti deka bisi pengerindu enggau komitmen ke bendar baru kitai ulih meri pemeri botol besai—iya nya, ari pelaburan kitai. Tang enti kitai nyau nyadi rangka tauka amu baka Judas, kitai sanggup ngelilung semengat diri enggau nadai rega.

Pengawa enggau aktiviti Barnabas bisi disebut 28 kali dalam Penyanggup Baru. Kitai nemu iya tu meh kaling ngagai rasul Paul lalu iya mega siku missionary ke besai. Tang pelasar ke semua nya bisi dipadahka dalam ayat ke terubah endur iya bisi disebut. Dalam Surat Kereja Rasul 4:36, 37, kitai macha pasal iya, ke udah meri pemeri “botol besai” ke amat besai. Tu meh chunto ke pemadu manah ari jaku Jesus ti madah, “Laban dia alai pengaya kita, dia meh alai ati kita” (Matt. 6:21, NKJV).

`Nama kebuah meri ngena chara berkorban nya penting amat ba orang ke meri enggau ba orang ke nerima pemeri nya?`