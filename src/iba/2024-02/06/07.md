---
title:  Tambah Penemu
date:   10/05/2024
---

“Lebuh Bup Kudus “diharamka” kuasa agama enggau kuasa perintah menua; lebuh jaku ajar iya diputar-belitka, lalu semua chara ti ulih digaga mensia enggau antu dikena nguingka runding mensia ari iya; lebuh sida ke berani nusi pemendar iya ti kudus, diasu, diserahka ngagai munsuh, diperinsa, dikuburka dalam lubang tanah, dibunuh ketegal pengarap sida, tauka dipaksa ngelarika diri ngagai atas bukit, sereta belalai dalam lubang tanah enggau gua—nya maya saksi-saksi ti taluk nya benabi ngena gari guni. Taja pia jaku saksi sida bejalai terus sekumbang masa timpuh 1260 taun nya. Dalam timpuh ti pemadu petang pen bisi aja mensia ti taluk, ti rinduka Jaku Tuhan sereta angkun ka basa Iya. Ngagai sida nembiak Tuhan ti taluk nya Tuhan meri sida penemu-dalam, pengering, enggau kuasa kena nusi pemendar Iya sekumbang masa timpuh nya.”—Ellen G. White, The Great Controversy, pp. 267, 268.

“Lebuh Peranchis terang-terang nulak Allah Taala lalu muai Bup Kudus ke tisi, mensia ke jai enggau roh pemetang betemegahka pemujur sida ngulihka juluk ati ke lama udah dikinginka sida—iya nya perintah ti bebas ari adat Allah Taala ti nyekat sida. . . . Roh Allah Taala, ti bekereja nagang kuasa jai Sitan, udah ditarit, lalu iya ti rindu meda penyai mensia udah dikemendarka ngereja peneka iya. Sida ti milih deka ngelaban udah ditejuka ngetau asil penyai sida nyentukka menua sida nyau penuh enggau penyai ti kelalu jai ti enggai kitai ngenang ditu. Ari pelilih menua enggau bandar-bandar ke udah rusak, bisi bunyi sabak ti jai didinga—sabak penesal ti balat. Menua Peranchis begegar baka ti dipangkaka tanah berenyang. Agama, adat, atur sosial, ruang-bilik, perintah menua, enggau gerija—semua nya udah dirusakka ulih jari ti udah angkat ngelaban adat Allah Taala.”—The Great Controversy, p. 286.

“Enti gerija enda nitihka atur Allah Taala ari pun, nerima tiap iti penampak Iya, lalu ngereja genap iti tugas ti dipadahka ngagai iya, agama deka nyadi pengawa ti nitihka atur aja, lalu Roh ti diguna kena meri pengudus ti diguna deka lesap.”—The Great Controversy, p. 316.

**Tanya ti deka dipejuraika**:

`Baka ni ku prinsip-prinsip Laya Besai nya dipandangka dalam Revolusi Peranchis?`

`Lebuh majakka penemu iya ti madahka nadai bisi Allah Taala, siku orang nulis baka tu, “kitai bebas ngeletak juluk ati diriempu lalu suka ati kitai ngelangkah batas intelektual enggau “enda irauka papan tanda enda tau masuk.” Nama kebuah genteran “enda irauka papan tanda enda tau masuk” nya ngasi ngajar tauka meransang mayuh orang ngambika nulak Allah Taala? Baka ni ku penemu baka nya udah nyaup nerangka sekeda utai ti udah nyadi lebuh Revolusi Peranchis kelia?`

`Nama reti genera John ti meda kaaba di serega nya dalam kaul iya ngagai event tauka pekara ti penudi ti deka nyadi ba pengujung timpuh?`