---
title:  Pemendar Deka Menang
date:   09/05/2024
---

Taja pen balat diserang munsuh, pengawa Allah Taala di dunya tu deka tembu ba kemunchak ti bemulia. Injil “deka ditusui ngagai orang ke diau di dunya, ngagai semua bansa, raban bansa, jaku enggau menua” (P’dang. 14:6, NKJV). Laya Besai entara Kristus enggau Sitan deka tembu enggau Kristus menang sepenuh iya ngalahka semua kuasa neraka. Perintah Allah Taala deka menang ngalahka semua penyai, lalu dosa deka dipupuska belama iya ari universe tu. Pemandang 11 berengkah enggau pengawa Sitan ti nguji nengah Revolusi Peranchis deka madamka pengarap Kristen lalu madamka pengarap dalam Allah Taala, tang ujung bagi nya tembu enggau pemenang perintah Allah Taala ngalahka pemerintah enggau kuasa penyai. Iya meri peransang ngagai semua orang ti nengah penguji besai ketegal pengawa Kristus enggau pemendar Iya.

`Bacha Pemandang 11:15–18. Nitihka ayat-ayat tu, nama event/pekara ti deka nyadi ba pengujung timpuh ila lebuh terumpit ti ketujuh disepu?`

Perintah dunya tu udah nyadi perintah Tuhan kitai. Kristus udah menang. Penyai udah alah. Jesus menang lalu Sitan alah. Pengelurus menang. Pemendar menang. Kitai patut amat ngasika jaku lalau tu: “Sebarang utai ti didirika datas kuasa mensia deka dialahka; tang utai ti dirika datas batu jaku Allah Taala ti enda nemu berubah deka bediri teguh belama iya.”—Ellen G. White, The Great Controversy, p. 288.

`Bacha Pemandang 11:19. Nama ti dipeda John dibuka di serega? Lalu nama ti dipeda iya lebuh iya merening katas ngagai serega?`

John meda Rumah Sembiang [Kaaba] Allah Taala di serega tebuka. Lebuh iya merening ngagai bilik ke Pemadu Kudus, iya meda Peti Lampang Batu tauka Peti Sempekat. Dalam kaaba Penyanggup Lama, ti neladanka kaaba asal ti di serega, pembisi Allah Taala ti penuh mulia diayanka dientara dua patung melikat ti diengkah diatas tutup peti sempekat nya. Disimpan dalam peti nya meh dua lampang batu adat pesan Allah Taala. Taja pen kitai diselamatka ulih pengarap aja, pengasi kitai ke adat pesan nya nunjukka sekalika pengarap kitai tulin tauka enda. Adat Allah Taala nya meh ti nyadika stended kena Tuhan bechara tauka ngakim (James 2:12). Fakta tu nyadi lebih agi penting sereta releven ba timpuh pengujung dunya tu (peda P’dang. 12:17; P’dang. 14:12).

`Baka ni ku bida besai entara Revolusi Peranchis ti nadai bepetara nya enggau kemunchak ti bemulia ti digambar dalam Pemandang 11 bejaku ngagai kitai kemaya hari tu?`