---
title:  Tambah Penemu
date:   12/04/2024
---

“Puntan meh pengawa Sitan di deka munaska gerija Kristus ngena pengasar. Laya Besai nya ke endur sida murid Jesus nyerahka nyawa sida enda badu pia aja lebuh sida rasul ke taluk nya mati bejalaika pengawa sida. Ari pengalah nya sida udah menang. Pengereja pengawa Tuhan udah dibunuh, tang pengawa Iya mansang terus ke mua. Injil majak ngerembai lalu pemayuh orang ke nerima iya makin betambah. Iya ulih masuk ngagai kawasan ke enda ulih dilawa burung menaul Rome pen. Ku siku orang Kristen, ke bejawap ba mua raja orang  kapir ke ngansak orang beperinsaka sida: Nuan ulih ‘munuh kami, merinsaka kami, ngukum kami . . . . Atur nuan ke enda adil tu meh bukti kami nadai salah. . . . Enda mega penyai nuan . . . nguntungka nuan.’ Tu semina kangau ke lebih kuat agi matak orang ngagai pengarap sida. ‘Suah agi kami ditumbangka nuan, makin mayuh agi kami tumbuh; darah orang Kristen nya leka benih.’—Tertullian, Apology, paragraph 50.”—Ellen G. White, The Great Controversy, pp. 41, 42.

“Misteri pengawa Tuhan ti ngemendarka orang ti lurus diperinsa orang ti jai endang udah lama ngasuh ati orang ke lemi dalam pengarap balat bingung. Sampai sekeda orang nyau deka ngelengkaka pengarap sida ba Tuhan laban Iya ngemendarka mensia ti pemadu jai mansang maju, lalu orang ke pemadu manah sereta tuchi ati dikemedis sereta diperinsa kuasa sida ke jai nya. Utai ti ditanya orang, baka ni ku Tuhan ti lurus sereta penuh pengasih, Iya ti ngembuan kuasa ti nadai sekat, ulih nejuka pengenda-adil enggau pengawa orang jai ti ngindik orang manah baka nya? Tang, tu meh siti tanya ti ukai dalam kuasa kitai. Allah Taala udah meri kitai chukup bukti pengerindu Iya, lalu kitai enda patut kakang ati pasal pemadas Iya ketegal kitai enda paham ka utai ti dikereja Iya.”—Ellen G. White, The Great Controversy, p. 47.

**Tanya ti deka dipejuraika**:

`Nama pemanah datai ari kitai ti diperinsa? Dalam runding nuan, nama kebuah Tuhan nyagi sida nembiak Iya merinsa kekadang?`

`Enti kaban nuan nanya nuan tanya tu, baka ni nuan ka nyaut iya: “Dini Tuhan lebuh aku merinsa tusah? Enti Iya rinduka aku, nama kebuah aku nengah timpuh ke pedis sereta tusah baka tu deh?”`

`Baka ni ku gerija tempatan kita tau nyadi komuniti ti penuh pengibuh ti deka meri empas besai ngagai dunya? Berandauka jalai-jalai ke praktikal kena ngereja utai ti dipelajarka kitai minggu tu?`