---
title:  Tambah Penemu
date:   21/06/2024
---

Kenyau ari taun 1851 kelia, bala tuai-tuai Adventist udah ngelala jelu ti kedua dalam Pemandang 13:11–17 nya meh menua Amerika Syarikat. Tang maya nya kelia, tentu pedis amat sida deka meda baka ni Amerika Syarikat deka ulih ngasuh semua dunya nyembah jelu ti keterubah nya (P’dang. 13:12). Nyentukka lebuh datai ba taun 1880an Tentera Laut Amerika Syarikat semina ngembuan 48 buah kapal ke udah tuai.

Tang kenyau ari pengujung Perang Chelap [Cold War] suba, nadai bisi kuasa bukai di dunya ti setanding enggau kuasa tentera Amerika Syarikat. Lalu taja pen orang Amerika udah ngasaika pengelantang pengidup bebas, lebuh timpuh makin pedis-ke-pedis, enda pedis kitai meda baka ni kebebasan nya disekat, tauka ditarit sama sekali. Mayuh orang pechaya utai baka tu udah berengkah nyadi diatu.

“Semua orang ke enggai nurut ngintu hari sabat ke pelesu nya, deka ditinggang ukum sivil, lalu pengujung iya sida nya dikumbai sigi patut diukum mati. Ari sepiak nyin, adat Allah Taala ti ngeletak hari Sabat Allah Taala merintah kitai ngasika iya, lalu madahka pengeringat Allah Taala deka ninggang semua orang ti ngelanggar adat Iya.”—Ellen G. White, The Great Controversy, p. 604.

“Lebuh kudi nya nyau semak datai, seraban besai orang ke ngambu diri arapka berita tiga melikat nya, tang nadai udah dikuduska nengah pengasi ka pemendar nya, deka ninggalka penuduk sida lalu ngalih ngagai bala ke nyakal. Ari berakup enggau dunya sereta besaum enggau samengat iya, sida nya udah meda pekara-pekara dunya enggau runding ke sama; lalu lebuh test nya dibai ngagai sida, sida pen besedia deka milih jalai ti mudah, ti popular. Orang ke bepenemu sereta landik bejaku, ke dulu suba gaga ati dalam pemendar, diatu ngena kuasa sida kena nipu sereta nesatka mensia. Sida nya nyadi munsuh besai ngagai menyadi sapengarap sida dulu suba. Lebuh sida ke ngintu hari Sabat dibai bechara ba mua kort pasal pengarap sida, bala ke udah murtad tu meh ke lumur satu nyadi ejen Sitan betenah sereta besalahka sida, ngena riput pelesu lalu ngasut bala ke megai perintah ngelaban sida.”—Ellen G. White, The Great Controversy, p. 608.

**Tanya ti deka dipejuraika**:

`Nama kebuah nemu pasal pekara [event] ti deka nyadi ba hari-hari penudi nya beguna amat dalam krisis ti deka datai? Baka ni ku Bup Kudus nya nyaga kitai ari kena tipu?`

`Menua-menua ke ngena adat demokrasi endang lama udah nyadi kubu kebebasan agama ari kelia. Baka ni iya tau berubah jampat, kini?`

`Peda baru jaku Ellen G. White diatas. Nama pilihan ti digaga nuan diatu ti tau ngujungka nuan tepejuh enggau sida ke ngambu diri Adventist nya dudi ila?`

`Baka ni ku berita pesan melikat ti kedua nya berubah dibaruh kangau ti inggar nya, lalu nama ti patut digaga kitai kena nyediaka diriempu ngambika ulih nerima ujan ti penudi nya kena nembuka pengawa Allah Taala di dunya tu?`