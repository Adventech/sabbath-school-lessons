---
title:  Ujan Ke Dulu Enggau Ujan Ke Dudi
date:   19/06/2024
---

`Bacha Joel 2:21–24 enggau Surat Rasul 2:1–4, 41–47. Nama nubuatan ke udah dikamatka dalam abad keterubah kelia? Nama empas iya?`

Roh Kudus ke dituang lebuh hari Pentekosta kelia udah ngelancharka gerija Kristen enggau kuasa. Tiga ribu mensia nerima pengarap Kristen dalam sehari. Surat Kereja Rasul nusi kereja ajih ditangkan kereja ajih pasal pengasih Allah Taala ti ngubah pengidup mensia: “mayuh orang ke ninga pesan nya, arap, lalu pemayuh tubuh sida nambah ngagai kira lima ribu iku” (Surat Rasul 4:4, NKJV). Semina 120 orang ke arap begumpul lalu besampi, tang sampi nya mai ubah ti besai. Pemayuh murid lalu balat amat majak nambah-menambah. Nyentukka “mayuh amat mega sida imam nerima pengarap nya” (Surat Rasul 6:7, NKJV). Lebuh sida murid balat diperinsa di Jerusalem, “Sida ke pambar pendiau, bejalai ari endur siti ngagai endur siti, nusui Berita Manah” (Surat Rasul 8:4, NKJV). Gerija didirika di semua menua Judea, Samaria, enggau Galili (peda Surat Rasul 9:31). Sepengudah iya nerima pengarap, rasul Paul meritaka injil Kristus diserata dunya Mediterania. Di Tesalonika, sekeda orang Judah ke nyakal injil mansutka jaku ti ngenyitka ati tu: “Orang tu udah ngaga pengachau di semua endur, lalu seduai iya udah mega datai ditu” (Surat Rasul 17:6, NKJV). Nengah kuasa Roh Kudus, sida murid udah ngerembaika injil ngagai dunya ke ditemu maya nya dalam timpuh ti pandak aja. Jaku nubuatan Joel pasal ujan ti dulu nya udah dikamatka lebuh Pentakosta, tang ujan ti penudi deka datai enggau lebih besai kuasa kena nyediaka ketau dunya ti penudi ila.

`Bacha Sekeriah 4:6; Sekeriah 10:1; Hosea 6:3; enggau James 5:7, 8. Nitihka jaku ayat-ayat tu, baka ni ku pengawa Allah Taala di dunya tu deka ditembuka?`

Jaku ujan ke “dulu” enggau ke “dudi” diambi ari pengawa bumai orang Israel. Ujan ke dulu labuh lebuh musin gugur kena benih matuk. Ujan ke dudi labuh lebuh musin bungai kena ngemansauka umai. . . . Tu bejaku pasal pengawa Roh Kudus dalam pengawa musi injil. “Baka ujan ‘ke dulu’ diberi, lebuh Roh Kudus dituang kena ngepunka pengawa injil, kena ngasuh matuk sereta tumbuh leka benih injil, baka nya meh ‘ujan ke dudi’ nya deka diberi ba penutup pengawa kena ngemansauka umai. Pengawa besai injil enda deka ditutup ngena mimit aja kuasa Allah Taala enti dibandingka enggau maya iya dilancharka. Nubuatan ti dikamatka lebuh maya ujan ke dulu nya dituang ba pun pengawa ngelancharka injil deka dikamatka baru dalam ujan ti dudi ba penutup iya.”—Ellen G. White, The Great Controversy, pp. 611, 612.