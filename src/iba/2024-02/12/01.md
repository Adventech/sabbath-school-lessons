---
title:  Pekara ti Nyadi ba Pengujung Dunya
date:   15/06/2024
---

### Bacha ka Pelajar Minggu Tu
John 8:32; Esek. 20:12, 20; P’dang. 7:1, 2; P’dang. 14:1; Joel 2:21–24; Hos. 6:3; James 5:7, 8; P’dang. 18:1–4.

> <p>Ayat Dikingat</p>
> “Beli pemendar, penemu-dalam, jaku ajar, enggau ati ti mereti, lalu anang nyual sida” (Jaku-Dalam 23:23, NKJV).

Sema jaku nuan bisi anak indu ke baru udah bisi lisin mai kereta ke benung mulaika diri ari kolej pulai ka kemisi ujung taun. Sekumbang nuan ke nganti iya datai, ati nuan irau meratika riput gaya hari. Pengirau di pen makin betambah lebuh di meda gaya hari makin jai. Peda di langit nyau chelum laban mua hari. Ribut pen nyau nyadi biau balai. Langit pen runtuh lalu ujan pen tebubuh. Kayu pen mayuh tumbang. Lalu batang jalai raya nuju ke rumah pen enda ulih ditengah agi. Udah nya nuan ninga ari kita semenua bisi siti jalai ngelaung ulih ditengah. Kereta ulih bejimat nyeliahka kayu-kayu ke udah tumbang. Taja nuan tusah deka kol telefon anak nuan, ujung iya nuan ulih ngirum mesej ngagai iya madah ngagai iya baka ni iya ulih mulaika diri enggau selamat nengah jalai nya.

Tang lebih ari nya, Jesus deka mai kitai pulai ke rumah enggau selamat nengah kudi biau-balai pengidup. Ellen G. White madah, “Kudi besai deka datai, pemalat iya enda ulih dikira, Kati kitai udah besedia deka besatup enggau iya?”— Testimonies for the Church, vol, 8, p. 315. Tuju pengidup, pemati, pengangkat, enggau pengawa Kristus dalam kaaba serega endang deka nentuka kitai pulai ke rumah enggau selamat. Berita nubuatan dalam Daniel enggau Pemandang nya endang jaku lalau Tuhan ke lebih agi dituju ngagai mensia ke idup ba timpuh pengujung, ke nyaup kitai bejalai nengah kudi pengidup ngambika bisi hari siti dudi ila kitai ulih betemu enggau Juruselamat kitai ti rinduka kitai.

Tuju pelajar kitai minggu tu iya nya kena mandangka nama ti dipadahka Jaku nubuatan ngagai kitai pasal pekara-pekara ti penudi ti deka nyadi sereta tetemuka baru pengering Kristus ti deka mai kitai pulai ke rumah Apai enggau selamat nengah konflik dunya ti penudi.

_*Pelajarka pelajar minggu tu, ti bepelasarka bab 37 enggau 38 ari bup The Great Controversy, kena nyediaka Sabat, June 22._