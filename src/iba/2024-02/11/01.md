---
title:  Konflik ti Deka Datai
date:   08/06/2024
---

### Bacha ka Pelajar Minggu Tu
P’dang. 14:7, 9, 12; P’dang. 4:11; P’dang. 13:1, 2; P’dang. 12:3–5, 17; P’dang. 13:11–18.

> <p>Ayat Dikingat</p>
> “Kuduska sida dalam [ngena] pemendar. Jaku Nuan nya pemendar” (John 17:17, NKJV).

Diatu bisi perengka kena berubat ke baru ke dikumbai Biochip tauka Veri chip, kira mesai leka beras, lalu ulih ditanam dalam tubuh pesakit. Biochip nya ngundan informasi pasal sejarah berubat pesakit, lalu ulih dipeda ngena pengimbas ti dipansaka nengah endur alai Biochip tauka Veri chip nya disimpan. Sekeda orang Kristen meda utai tu baka sebagi ari konspirasi ti deka dikena bejalaika kuasa tanda jelu nya. Ba sekeda orang ke bukai, tanda jelu nya bisi bekait enggau ‘bar code’ ke bisi ba tin sardin tauka pemakai dalam tin; tauka iya nya siti lumur misteri ba duit keretas ke ulih diitung nyadi jumlah 666. Ba sekeda orang bukai, iya besangkut paut enggau Masonic order, Illuminati, black UN helicopters [helikopter chelum UN), enggau United Nations [Gerempung Bansa].

Tuju pelajar kitai minggu tu iya nya deka ngayanka konflik ti deka datai nya konflik senentang sembah.  Sitan deka enchabar kuasa Allah Taala ari nguji deka ngachau Adat Allah Taala. Lebih spesifik agi, hari Sabat nya deka nyadi batang isu dalam konflik di seluruh dunya senentang nyembah tauka sembah. Sitan begedi amat ka hari Sabat laban iya begedika Allah Taala ti Penengkebang. Iya deka ngena jalai ngumbuk, ngemba, ngenakut, mejal kena nagang komitmen kitai ngagai Kristus. Ajar pengarap pasal ni hari sembiang [nyembah] ke betul enggau ke pelesu deka betempuh. Kangau [apil] Allah Taala ti penudi nya meh ngangauka kitai taluk ngagai Kristus taja pen deprinsa, dikenaka boikot ekonomi, dijil, lalu diberi ukum mati. Pelajar minggu tu numpu ngagai pengering Jesus ti deka mai kitai selamat nengah konflik ti penudi tu.

_*Pelajarka pelajar minggu tu, ti bepelasarka bab 35 enggau 36 ari bup The Great Controversy, kena nyediaka Sabat, June 15._