---
title:  'Ngelala Sapa Jelu Nya: Bagi 2'
date:   12/06/2024
---

Ari ke nyembah jelu nya, sida nembiak Allah Taala deka bulih pengelantang enggau pengaga besai dalam nyembah Kristus. Pengasi sida datai ari ati sida ti penuh pengerindu. Sida mutus ati nyembah Iya laban sida nemu Iya mutus ati rinduka sida.

`Bacha Pemandang 13:5. Tuliska tanda pengelala ba garis dibaruh tu.`

Ingat dalam Pelajar 4 Allah Taala udah meri kitai kunchi kena meretika timpuh masa nubuatan—iya nya satu hari nubuatan sama enggau satu taun literal [nyata] (P’pau. 14:34, Esek. 4:6). Lebuh dikira timpuh masa 42 bulan ke disebut dalam Pemandang 13:5 ngena 30 hari dalam sebulan orang Hebrew, kitai bulih 1,260 hari nubuatan tauka taun literal [nyata].

Pope paus bejalaika kuasa besai ari taun a.d. 538 ngagai a.d. 1798. Tang lebuh siku jenderal ari Napoleon ke benama Berthier, nangkap pope dalam taun a.d. 1798, timpuh masa nubuatan ke alai pope bekuasa penuh pen abis, lalu nubuatan Pemandang udah dikamatka: “Iya ti nangkap orang deka ditangkap” (P’dang. 13:10, NKJV). Pope paus balat bakal tang enda nabanka nyawa. Nitihka Pemandang 13:12, bakal ti balat nya deka gerai. Reti nya, ‘pengaruh’ pope deka sekali agi diasaika di serata dunya.

Kemaya hari tu, bala tuai-tuai bansa di dunya tu, sama nerima pope nya nyadika duta gerija Rome lalu sida selalu nemuai ngagai iya ba Vatican. Dalam dunya ke balat enda stabil [enda teguh] tu, pentas udah disediaka ngambika pope Rome deka diterima nyadika tuai adat moral dunya ke ulih ngerempungka semua mensia. Dalam ucapan [speech] iya kena tanggal June 6, 2012, ngagai lima belas ribu mensia ke begumpul ba Saint Peter’s Square ba nengeri Rome, Pope Benedict XVI [ke-16] madah, “Hari Minggu nya hari Tuhan enggau hari mensia lelaki enggau indu, hari ke alai genap iku orang mesti ulih bebas, bebas ungkup ruang-bilik sereta bebas ungkup Allah Taala. Dalam kitai ngeringka hari Minggu kitai ngeringka kebebasan mensia.” —https://www.vatican.va/content/benedict-xvi/en/audiences/2012/documents/hf_ben-xvi_aud_20120606.html. Bup The Great Controversy enggau terang madahka kini ka pergerakan tu deka nguluka mensia: “Sida ke ngintu hari Sabat Bup Kudus deka dipechat lalu dituduh nyadi munsuh adat enggau atur, sida dituduh ngeruntuhka adat moral raban bansa, lalu mai penyai enggau pengamah, lalu ngujungka Allah Taala ngukum dunya tu. . . . Sida deka dituduh enda puas ati enggau perintah. Sida penginjil ke enda ngasika adat Allah Taala deka ngajar di gerija madahka tanggung-pengawa ngasika kuasa perintah sivil nya endang diletak Allah Taala. Sida ke ngintu pesan Allah Taala deka dipetenahka lalu dituduh sengapa dalam balai bechara tauka dalam kort, lalu sida deka dikutuk lalu diukum.”—Ellen G. White, The Great Controversy, p. 592.

`Taja pen diatu pedis kitai deka meda baka ni utai baka tu tau nyadi, peratika berapa jampat dunya kitai tu berubah. Nama ti dipadahka ubah-ubah nya ngagai kitai pasal berapa jampat pekara [event] ba pengujung dunya tau datai keatas kitai?`