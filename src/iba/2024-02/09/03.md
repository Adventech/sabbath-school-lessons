---
title:  Adat Allah Taala Ti Enda Berubah
date:   27/05/2024
---

`Bacha Matthew 5:17, 18; Masmur 111:7, 8; Pengajar 12:13, 14; 1 John 5:3; enggau Jaku Dalam 28:9. Nama ti diajar ayat-ayat Bup Kudus tu pasal kaul orang Kristen ngagai Adat Tuhan nya?`

Seventh-day Adventists nitihka bekau kaki bala Protestant Reformers ke ngeringka pengudus adat Allah Taala. Peratika jaku penetap ti terang amat ari John Wesley tu: “Adat ritual tauka ceremony [upacara] ti diberi Moses ngagai orang Israel, ke ngundan semua jaku ajar enggau atur adat ti bekait enggau servis bepiring tauka begenselan dalam kaaba kelia, udah dipadamka Jesus, lalu dibuai. . . . Tang adat moral, ti di dalam Sepuluh Pesan, ti dipejalaika sida nabi, nadai Iya muai nya. Ukai tuju Iya datai ke dunya tu deka muai sebarang bagi ari adat nya. Tu meh adat ti enda tau dilanggar, ti ‘bediri teguh nyadika saksi serega ti taluk’. . . . Genap iti bagi adat tu mengkang bekuasa, atas semua mensia, dalam semua jeman; lalu enda begantung ba timpuh tauka tempat, tauka sebarang keadaan ti ngasuh iya tau diubah, tang begantung ba karakter Allah Taala enggau gaya pengidup mensia, enggau kaul iya ngagai pangan diri ke enda berubah.”—Upon Our Lord’s Sermon on the Mount, Discourse V, John Wesley’s Sermons: An Anthology (Nashville, TN: Abington Press, 1991), pp. 208, 209.

`Bandingka Pemansut 34:5–7 enggau Rome 7:11, 12; Masmur 19:7–11; Masmur 89:14; enggau Masmur 119:142, 172. Nama ti diajar ayat-ayat tu ngagai kitai pasal kaul entara adat Allah Taala enggau perangai [karakter] Allah Taala?`

Kedungka adat Allah Taala nya meh kupi [gambar] perangai iya, pelasar penuduk diraja Iya, sereta pelasar adat moral mensia, Sitan begedi amat ka iya. “Nadai orang patut enda meda enti kaaba di dunya tu neladanka iya ti di serega, adat ti disimpan dalam Peti Janji dalam kaaba dunya nya kupi ti betul ari adat ti didalam Peti ti di serega; lalu enti kitai nerima pemendar pasal kaaba di serega nyengkaum ngaku peminta adat Allah Taala enggau obligasi hari Sabat dalam pesan ti lumur empat. Tu meh resia ti ngujungka orang bendar amat ngelaban penerang ti beserakup dalam Bup Kudus ti ngayanka pengawa Kristus dalam kaaba serega.”—Ellen G. White, The Great Controversy, p. 435.

`Nama kebuah ti selalu diberi orang kena ngeringka penemu ti madahka kitai enda ibuh agi ngintu Sepuluh Pesan? Dalam runding nuan nama kebuah ke bendar sida bejaku baka nya?`