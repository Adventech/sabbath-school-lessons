---
title:  Tambah Penemu
date:   31/05/2024
---

“Taja pen nadai jaku Bup Kudus nyukung sida, mayuh orang enggai badu-badu majakka penemu sida--enda sida ingat chara berunding ke sama udah dikena orang ngelaban Jesus enggau bala rasul Iya. Ku jaku sida: ‘Nama kebuah orang ke bepangkat besai enda nemu pasal hari Sabat tu? Mimit aja orang ke arap baka kita tu. Enda patut kita betul lalu semua orang ke pintar pandai di dunya tu salah magang.’

“Kena nyaut jaku sida nya kitai semina perlu nyebut ajar Bup Kudus enggau sejarah pengawa Tuhan dalam pengidup sida nembiak Iya ari kelia-lia.

“Orang Kristen ari rebak ke dulu suba udah ngintu hari Minggu, laban sida mikir sida ngereja nya sida ngintu hari Sabat Bup Kudus; lalu diatu pen bisi orang Kristen ke amat di dalam genap iti gerija, ke ukai Roman Katolik, ke amat-amat ngumbai hari Minggu nya meh Sabat ti diletak Allah Taala. Allah Taala nerima tuju ati sida ti lurus nya enggau integriti sida ba mua Iya. Tang lebuh ngintu hari Minggu deka dikuatkuasaka ngena adat tauka undang-undang, lalu dunya deka diberi penerang pasal obligasi hari Sabat ke betul, nya baru barang sapa ti ngelanggar jaku perintah Allah Taala, lalu ngasika adat ti enda lebih ari kuasa Rome, enggau nya sida deka lebih agi ngasika pope [paus] lebih ari Allah Taala. Orang nya nyembah Rome lalu nunduk ngagai kuasa ti ngeringka institusi ti digaga Rome. Orang nya meh ti nyembah jelu nya enggau anak patung iya. Lebuh mensia nulak institusi ti udah dipadahka Allah Taala nyadika kelai kuasa Iya, lalu ngemesaika ba tempat iya institusi ti udah dipilih Rome nyadika kelai kuasa iya, enggau nya sida udah nerima kelai penaluk ngagai Rome—iya nya‘tanda jelu nya.’ Lalu semadi meh nyau datai ba maya isu-isu tu udah terang dibantaika ba mua mensia mayuh, lalu sida udah diperintah milih entara pesan Allah Taala enggau pesan mensia, nya baru sida ti majak ngelanggar pesan Allah Taala deka nerima ‘tanda jelu nya.’”—Ellen G. White, The Great Controversy, pp. 455, 449.

**Tanya ti deka dipejuraika**:

`Dunya tu berubah enggau jampat sereta balat. Nama kebuah kitai mesti selalu bejaga-jaga ngambika kitai enda tekenyit sereta enda besedia lebuh pekara-pekara ba hari penudi nya nyadi?`

`Baka ni pemereti kitai pasal ngakim enggau adat Allah Taala berharmoni enggau pemendar ti madahka kitai diselamatka ulih pengasih Tuhan aja?`

`Baka ni jalai nuan ulih bersaksi ngagai orang ke enda nangkap pemesai reti hari Sabat ke bendar tang enggau ati ti bebendar ngintu hari Minggu, iya nya hari ti keterubah dalam minggu?`

`Nama bahaya ti bisi dalam penyerakup gerija enggau kuasa perintah menua? Sebagai orang Kristen, baka ni ku sepatut iya kaul kitai enggau perintah ti megai menua?`