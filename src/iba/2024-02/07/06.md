---
title:  Nubuatan Timpuh Ti Pemadu Panjai
date:   16/05/2024
---

`Bacha Esra 7:7–13. Kemaya atur [decree] diberi ti nyagi orang Israel ti ditanka munsuh di Persia pulai ngagai menua Jerusalem lalu nirika rumah sembiang sida baru?`

Decree tauka atur nya diberi Artaxerxes, raja orang Persia, ba taun 457 b.c. Decree tu ti penudi ari tiga iti decree ti ngemendarka orang Judah pulai ngagai Jerusalem lalu nirika rumah sembiang nya baru lalu ngidupka baru servis sembiang dalam kaaba dia. Decree ti lumur tiga tu meh ke paling lengkap tauka lenak, lalu tu ngelaika pun nubuatan 2,300 hari/taun nya.

`Bacha Daniel 9:25, 26. Kemaya masa timpuh nubuatan tu berengkah? Nama batang pekara [event] ti dipadahka nubuatan tu deka nyadi?`

Dalam nubuatan ti luarbiasa tu, Daniel madahka “berengkah ari maya meri atur ngaga Jerusalem baru” nyentuk ngagai Mesias deka bisi 69 minggu nubuatan, tauka 483 hari nubuatan, tauka taun literal. Kedungka atur [decree] nya digaga lebuh musin gugur dalam taun 457 b.c., 483 nyengkar ngagai musin gugur ba taun 27 a.d. Leka jaku “Mesias” reti nya “Iya ti dipilih.” Ba musin gugur taun 27 a.d. Kristus pen dibaptisa sereta ditata ngena Roh Kudus (Surat Rasul 10:38). Udah Iya ti dibaptisa, “Jesus bejalai ngagai menua Galili, nusui Berita Manah Allah Taala. Ku Jesus bejaku, “Timpuh udah datai’” (Mark 1:14, 15, NKJV).

Lebuh musin bungai taun 31 a.d., ba tengan minggu nubuatan ti penudi nya, tiga taun setengah sapengudah Jesus dibaptisa, Iya pen diregang. Sistem bepiring ti nunjuk ke mua ngagai Anak Domba Allah Taala pen tembu lalu nadai agi dikena lebuh Jesus mati nyadi piring datas regang. Utai ti ditunjukka lambang nya udah datai, lalu pengujung iya semua atur piring enggau sadekah ti dikena dalam sistem ceremony [upacara] pen diketuka lalu nadai agi dikena.

`Bacha Daniel 9:27. Baka ni ku pengujung tujuh puluh minggu nya?`

Tujuh puluh minggu, tauka 490 taun nya, ti diagihka ungkup orang Judah, abis ba taun 34 a.d. lebuh raban kunsil [Sanhedrin] nulak Berita Manah Injil (Surat Rasul 6:8–7:60).

Lebuh 490 taun ditulak ari nubuatan 2,300-taun, laluh iya 1,810 taun ngagai penembu nubuatan nya. Tu mai kitai ngagai taun 1844 a.d. William Miller enggau orang Adventist ke dulu suba ngumbai rumah sembiang [kaaba] dalam Daniel 8:14 nya meh dunya tu, lalu enggau nya sida nyimpulka Jesus deka datai lalu nuchi dunya nya ngena api ba taun 1844. (Peda carta ba hari Jumaat.)