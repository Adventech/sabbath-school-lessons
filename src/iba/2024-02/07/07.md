---
title:  Tambah Penemu
date:   17/05/2024
---

Peda carta dibaruh tu senentang nubuatan 70 minggu enggau 2,300 hari. Nubuatan nya berengkah ba taun 457 b.c. lalu nusi utai ti deka nyadi ngagai “Mesias ti Raja,” ti nyadika pelasar nubuatan 70-minggu nya. Bepelasarka tu, nubuatan 2,300-hari nya abis ba taun 1844.

![Chart](https://sabbath-school-resources-assets.adventech.io/iba/ss/2024-02/07/chart.png)

“Baka sida murid keterubah nya kelia, William Miller enggau bala iya, enda paham enggau penuh ka berita ti ditusi sida. Ajar ti salah ti endang lama udah beurat dalam gerija maya nya, nagang sida ari tetemuka intepritasi [penerang] ti betul dalam nubuatan tu. Nya alai, taja pen sida udah nusi ngagai dunya berita ti udah diberi Tuhan ngagai sida, ari penyaru penemu sida senentang reti iya ti bendar, sida kena pengasa ati ti pemadu besai.”—Ellen G. White, The Great Controversy, pp. 351, 352.

“Taja pia Allah Taala udah ngulihka juluk ati Iya lebuh ngemendarka amaran pasal pengawa ngakim nya ditusi baka nya. Hari ti besai nya udah deka datai, lalu ari atur Iya mensia udah diberi peresa ngena timpuh ti udah ditetapka, kena ngayanka ngagai sida nama utai ti bisi dalam ati sida. Berita nya sigi diberi enggau tuju kena nguji sereta nuchi gerija. Sida deka diasuh meda sekalika pengerindu sida ba dunya tu tauka ba Kristus enggau serega. Sida ngambu diri rinduka Jesus; lalu diatu sida diasuh meri bukti ka pengerindu nya. Kati sida udah besedia deka ngelengkaka niat enggau tuju dunya sida, lalu nerima penatai Tuhan sida enggau ati ti gaga? Berita nya diberi ngambika nyaup sida meda gaya pengidup roh sida ke bendar; berita nya diberi ngagai sida dalam pengasih kena ngerak ati sida ngambika datai ngagai Tuhan enggau ati nesal enggau ati baruh.”—Ellen G. White, The Great Controversy, p. 353.

**Tanya ti deka dipejuraika**:

`Nama pelajar ti ulih diambi kitai ari pengalaman William Miller? Kati bisi maya Allah Taala nulak ke tisi penemu tauka pemereti kitai ti salah nya?`

`Nama kebuah pemereti ti betul senentang Daniel 9:24–27 nya beguna amat kena netapka integriti Bup Kudus enggau ketuhanan Kristus?`

`Nama peranan pemereti ke betul pasal nubuatan dalam pelan keselamatan Tuhan? Nama kebuah nubuatan bisi reti ke besai amat dalam pelan Allah Taala?`