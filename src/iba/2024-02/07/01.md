---
title:  Diperansang Ulih Pengadang
date:   11/05/2024
---

### Bacha ka Pelajar Minggu Tu
1 Tes. 4:13–18; Matt. 24:27, 30, 31; 2 Pet. 1:19–21; Dan. 8:14; Dan. 9:20–27; Esra 7:7–13.

> <p>Ayat Dikingat</p>
> “Lebuh utai nya nyadi, genap iku orang deka nyebut, “Iya endang Allah Taala kitai! Kitai udah manggaika pengarap kitai ba Iya, lalu Iya udah nyelamatka kitai. Iya nya meh TUHAN! Kitai udah manggaika pengarap kitai ba Iya, lalu diatu kitai lantang sereta rami gaga, laban Iya udah nyelamatka kitai.” (Isaiah 25:9, NKJV).

Penatai Jesus ti kedua kali nya meh siti ari batang ajar [tema] Bup Kudus. Iya nya baka ubung emas ti nusuk setiap lambar dalam Bup Kudus. Siku skolar madahka bisi 1,845 rujukan ngagai penatai Jesus ti kedua kali dalam Penyanggup Lama. Dalam 260 iti bab dalam Penyanggup Baru, bisi lebih ari 300 rujukan ngagai penatai Jesus baru. Siti ari 25 ayat nyebut iya. Dua-puluh tiga ari 27 bup dalam Penyanggup Baru bejaku pasal event/pekara ti besai tu.

Lebuh Reformasi di Eropah nyau tepagang sereta tejanggal laban penyarut sereta bepechah-belah, pengarap Protestant tumbuh di Dunya Baru, nyengkaum Amerika Syarikat, ke endur mayuh orang nyambung baru pengawa ngangkatka pemendar, nyengkaum pemendar pasal Penatai ti Kedua Kali nya.

Entara sida nya bisi siku pekebun ti bepengarap Baptist ti benama William Miller. Ari pansik iya ba Bup Kudus, iya arapka Jesus deka datai enda lama agi, lebuh maya iya agi idup, lalu iya pen berengkah nusi berita nya, lalu ngepunka siti pergerakan ti, taja pen betemu enggau pengasa ti pemadu besai, udah muka ngagai mayuh orang pemendar-pemendar Bup Kudus ti mengkang nyadi releven nyentuk ngagai kemaya hari tu.

Dalam pelajar minggu tu kitai deka mansik nama kebuah penatai Jesus ti kedua kali nya udah ngemenuhka ati orang ke arap enggau pengaga besai ari kelia-lia lalu baka ni kitai ulih nyediaka diri nerima penatai nya.

_*Pelajarka pelajar minggu tu, ti bepelasarka bab 18–21 dalam bup The Great Controversy, kena nyediaka Sabat, May 18._