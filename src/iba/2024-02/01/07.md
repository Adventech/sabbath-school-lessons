---
title:  Tambah Penemu
date:   05/04/2024
---

“Dalam pengawa ke muai Sitan ari serega, Allah Taala madahka atur Iya ti adil sereta ngukuhka basa penuduk diraja Iya. Tang lebuh mensia bedosa ari nunduk ngagai tipu Lucifer ke murtad nya, Allah Taala mandangka bukti pengerindu Iya ari nyerahka Anak tunggal Iya mati kena nyelamatka mensia ke udah labuh kedalam dosa. Perangai Allah Taala dipandangka dalam pengawa pengampun dosa tu. Saut ti terang amat ti diberi regang mandangka ngagai semua alam semesta kuing pejalai dosa ti udah dipilih Lucifer nya nadai jalai tau disuika ngagai perintah Allah Taala.”—Ellen G. White, The Great Controversy, pp. 500, 501.

“Regang datas Bukit Kalvari nya, seraya nunjukka Adat Tuhan enda ulih diubah, madahka ngagai seluruh alam semesta upah dosa nya meh pemati. Dalam jaku penudi Jesus sebedau mutuska seput Iya, ‘Udah tembu,’ luching ti madahka penetap pemati Sitan udah ditabuh. Laya Besai ke udah lama amat nyadi tikala nya udah diputuska, lalu pemunas penyai udah ditetapka. Anak Allah Taala udah bejalai nengah pintu pemati, “ngambika ulih pemati Iya, Iya ulih ngerusak Sitan ke megai kuasa pemati.’ Hebrews 2:14.”—Ellen G. White, The Great Controversy, p. 503.

**Tanya ti deka dipejuraika**:

`Enti Allah Taala nemu Lucifer deka angkat ngelaban, nama kebuah Iya meri Lucifer kuasa milih deh? Tauka, lebuh Lucifer ngelaban, nama kebuah Allah Taala enda mupuska iya tikala nya deh? Baka ni enda reaksi universe ke enda labuh ke dalam dosa enti Allah Taala mupuska Lucifer tikala nya? Nama kebuah konsep ti madahka seluruh alam semesta benung meratika pelan keselamatan Tuhan (1 Pet. 1:12, P’dang. 5:13, P’dang. 16:7) nya beguna amat kena meretika Laya Besai nya?`

`Dalam runding nuan, nama kebuah tauka kebuah-kebuah Kristus mati datas regang nya? Kati kebuah nya semina deka mandangka perangai Allah Taala aja? Kati nya kena mayar duit tebusan dosa? Enti pia, ngagai sapa duit tebusan nya dibayar deh? Kunsika runding tauka penemu nuan lalu beri kebuah ka nya ari Bup Kudus.`

`Lebuh kitai ngena jaku “Laya Besai,” nama reti jaku kitai nya? Pejuraika mayuh bengkah aspek Laya Besai nya, lalu baka ni pelajar minggu tu dikena [aplikasi]dalam pengidup nuan empu?`

`Nama ayat-ayat Bup Kudus ke bejaku pasal pengamat Laya Besai nya bisi? (Peda, Jop 1, 2; Epe. 6:12.)`

`Baka ni ku penemu ti dipegai Gerija Seventh-day Adventist unik [lain] ari penemu pengarap Kristen ke bukai? Nama utai dalam tema Laya Besai tu ke misahka Adventist kediri ari pengarap bukai?`