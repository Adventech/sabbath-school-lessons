---
title:  Diterangka Ulih Roh Kudus
date:   30/04/2024
---

Bisi hari siti lebuh iya belajar dalam library University, Martin Luther nuntung ba simpang ti nguingka pengidup iya empu. Dia iya tetemuka siti Bup Kudus dalam jaku Latin. Sebedau nya, iya nadai kala nemu bup baka nya bisi. Enggau ati ti andal amat, iya macha Bup nya, setiap bagi, setiap ayat. Alit amat ati iya meda penerang enggau kuasa Jaku Allah Taala. Lebuh iya macha tiap lambar, Roh Kudus nerangka runding iya. Iya ngasaika Roh Kudus bisi ngiring iya lebuh iya tetemuka pemendar-pemendar ke lama udah dilalaika diatu baka ti merejuk pansut ari lambar Bup Kudus nya. Lebuh nusi pengalaman iya ti terubah enggau Bup Kudus, iya nulis, “O naka meh pengaga aku enti Tuhan ulih meri aku bup baka tu ka aku empu!”

**Nama prinsip ke tau diambi kitai ari ayat-ayat ti dibaruh tu pasal baka ni kitai patut nerangka reti Bup Kudus?**

`John 14:25, 26`

`John 16:13–15`

`2 Pet. 1:20, 21`

Utai ti manah amat dalam ayat-ayat tu nya meh penetap ti madahka Roh Kudus ti sama ti meransang tauka ngiring sida penulis Bup Kudus kelia nya bisi ngiring kitai lebuh kitai macha Bup Kudus. Iya nya meh ti datai ari Tuhan ti nerangka pemendar ti datai ari Tuhan. Utai ti ngasuh kita sinu, iya nya mayuh amat orang ti ngambu diri Kristen enda nerima elemen kuasa luar biasa dalam Bup Kudus, tang semina ngemesaika elemen mensia aja. Laban Sitan enda ulih agi ngelalaika Bup Kudus ari kitai, iya pen ngereja siti agi utai ke nyau ka sama ngasi: iya nya, iya muai ari iya chiri-chiri kuasa luarbiasa (kuasa Tuhan), lalu ngaga Bup Kudus nya nyadi bup literatur ke manah aja, tauka lebih jai ari nya, ngaga iya nyadika pekakas kena nekanka pengarap ti dikena ngawal mensia mayuh.

Bala sida Reformers meda enggau terang, iya nya, Roh Kudus--lalu ukai sida paderi, sida bishop, sida pope [paus]—nya ke nerangka Bup Kudus ti enda nemu salah. Bisi dalam rekod jaku John Knox, siku Reformer ari Scotland, lebuh betimbal tauka betalat enggau Mary, Queen of Scots. “Ku Mary: ‘Nuan nerangka Bup Kudus ngena siti chara, lalu sida [pengajar pengarap Roman Katolik] nerangka iya ngena chara bukai; sapa ti deka dikarapka aku deh, lalu sapa ti deka nyadi akim iya deh?’ ‘Nuan patut arapka Allah Taala, iya ti udah bejaku enggau terang dalam Jaku Iya,’ ku saut John; ‘lalu enti iya limpang jauh ari utai ti diajar Jaku nya, anang meh nuan arapka siku tu tauka siku nyin. Jaku Allah udah chukup terang dalam diriempu; lalu enti bisi utai baka ti enda terang ba siti tempat, dia deh Roh Kudus, ti nadai bejaku ngelaban Diriempu, deka nerangka utai nya enggau lebih terang ba tempat bukai, ngambika orang nadai agi kakang, semina sida ti keras ati enggai nemu.’”—David Laing, The Collected Works of John Knox, vol. 2, pp. 281, 284, quoted in Ellen G. White, The Great Controversy, p. 251.