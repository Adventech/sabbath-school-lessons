---
title:  Berita Manah Pasal Endur Ti Pemadu Kudus Nya
date:   22/05/2024
---

`Bacha Hebrews 4:14–16 enggau Hebrews 10:19–22. Nama penentu enggau kangau Tuhan ti diberi ayat-ayat tu ngagai genap iku kitai?`

Poin ti ditekanka Paul dalam Hebrews tu, nya meh “bepegai teguh,” “kempang ati datai,” “anang ngalahka diri,” fokus ka pengarap nuan ba Jesus, ti Imam Besai kitai. Dalam Jesus, kitai bisi semua utai ti diguna kitai. Ulih pengarap kitai tau tama ngagai kaaba serega nengah “jalai ti baru sereta idup” ti udah dibuka Jesus ka kitai.

Merening ngagai tengah laman kaaba nya, kitai meda darah datas tanduk alta engkeraju. Dalam Endur Kudus, kitai meda darah datas tanduk emas alta kemenyan. Kitai mega meda darah ti dipechikka be kain tabir be mua penuduk pengasih nya.

Darah Jesus nyediaka jalai ba tiap singkang. Tu meri kitai pengadang [pengharapan], laban kitai ulih begulai baru enggau Allah Taala semina lebuh Jesus ngampun kitai lalu muai semua dosa kitai. Pengasih Allah Taala nadai bisi batas, tang pengelurus iya mega baka nya. Lalu pengelurus enda ulih nerima piring Kristus nyadika genselan penyalah kitai semadi meh Jesus dulu meri jamin deka ngampun dosa kitai, lalu udah nya, madamka semua dosa nya.

`Bacha Pemandang 11:19. Dalam konteks Laya Besai nya, nama kebuah genera tu beguna amat reti iya? Baka ni iya mandangka kaul ti enda ulih diperaraka entara adat enggau injil?`

Ditu dalam penampak ti perenching enggau mulia ti bepanchar ba mua Allah Taala dalam bilik penuduk diraja ti merintah semua universe [alam semesta] kita meda dia adat Allah Taala di dalam Peti Janji [Sempekat]. Ditu dalam Endur ti Pemadu Kudus, pengelurus enggau pengasih Allah Taala dipandangka. Nadai bisi kuasa dunya ulih ngubah adat Allah Taala, entara kebuah bukai, iya disimpan di dalam Peti Janji [Sempekat] ti di serega. Hebrews 8:10 madah: “Tu sempekat ti deka digaga Aku enggau orang Israel jemah ila, ku Tuhan bejaku: Aku deka nyimpan Adat Aku dalam runding sida lalu nuliska Adat nya ba ati sida, lalu Aku deka nyadi Allah Taala sida, lalu sida deka nyadi nembiak Aku” (NKJV). Tama ulih pengarap ke dalam kaaba serega, kitai bulih pengampun ka dosa kitai ke udah lalu bulih kuasa kena idup pengidup ti ngasi nengah Kristus, ti udah mati ka kitai lalu nulis adat Iya dalam ati kitai. Jesus nyelamatka kitai enggau “pengabis” iya (Heb. 7:25). Jesus nyelamatka kitai enggau penuh, enggau tembu—ari ukum dosa enggau ari kuasa iya.

`Nama kebuah berita Jesus ti nyadika seruan tauka pengentara kitai nya berita ti pemadu manah? Lebuh kitai bediri ba mua adat ti nyadika stended pengelurus, nama harapan ti dikemisi kitai enti nadai Injil?`