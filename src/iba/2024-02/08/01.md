---
title:  Penampak Ari Kaaba
date:   18/05/2024
---

### Bacha ka Pelajar Minggu Tu
P’sut. 25:8, 9, 40; Heb. 8:1–6; Adat Lewi 16:21, 29–34; Adat Lewi 23:26–32; Heb. 9:23–28; Dan. 7:9, 10; Matt. 25:1–13; P’dang. 11:19.

> <p>Ayat Dikingat</p>
> “Batang penemu ti disebut kami nya baka tu: kitai bisi Imam Besai ti baka nya, ke duduk muak ari kanan kerusi diraja Allah Taala ti Pemadu Tinggi di serega. Iya bekereja dalam langkau sembiang, iya nya, dalam langkau kain ti bendar, ti didirika Tuhan, ukai didirika mensia” (Hebrews 8:1, 2, NKJV).

Enda lama udah Pengasa Besai kena tanggal October 22, 1844, sekeda bala ti nitihka Miller, udah ke bebendar besampi sereta mansik Bup Kudus, nyau nemu penyaru sida. Nubuatan 2,300-hari nya ukai bejaku pasal penatai Jesus ti kedua kali, baka ti disangka sida maya nya, tang bejaku pasal pengawa ti dikereja Jesus dalam kaaba serega, ti terang amat dikejakuka bup Hebrew.

Pengawa nuchi kaaba serega nya ngamatka pengawa nuchi kaaba dunya, baka ti diajar dalam Adat Lewi. Ngambika kitai ulih meretika pemendar tu lebih manah agi, peda penyemaka entara Daniel 7 enggau Daniel 8:

| Daniel 7 | Daniel 8 |
| --- | --- |
| Babylon | |
| Media-Persia | Media-Persia |
| Greece | Greece |
| Rome | Rome |
| Bechara di serega | Nuchi kaaba |

Penyemaka tu nyaup nunjukka reti ke bendar pengawa nuchi kaaba, iya nya pengawa bechara besai sebedau Jesus datai baru, ti mega disebut pengakim pansik. Dalam pelajar minggu tu, kitai deka mansik pemendar penting ti diajar Bup Kudus senentang pengawa Jesus di dalam kaaba serega.

_*Pelajarka pelajar minggu tu, ti bepelasarka bab 22–24 enggau 28 ari bup The Great Controversy, kena nyediaka Sabat, May 25._