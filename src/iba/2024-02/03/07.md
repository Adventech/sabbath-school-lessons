---
title:  Tambah Penemu
date:   19/04/2024
---

“Ati benchi ke ngelaban pemendar ke sama baka nya udah meransang bala munsuh Allah Taala dalam setiap jeman, lalu penaluk enggau pengangkun ke sama mega udah dikarapka ari sida nembiak Tuhan. Jaku Kristus ngagai sida murid ti terubah nya mega dikenaka ngagai semua penitih Iya nyentukka ngagai pengujung timpuh: ‘Nya alai Aku madah ngagai semua kita: Bejaga.’ Mark 13:37.”—Ellen G. White, The Great Controversy, pp. 56, 57.

Ba mayuh menua di dunya tu, lebih agi ba endur mensia mudah amat bulih Bup Kudus, Sitan udah ngena chara bukai ngelemahka pengaruh Bup Kudus. Siti chara ti mujur amat dikena iya, nya meh nengah pengawa mayuh bengkah sains tauka penemu mansik Bup Kudus, ti kekadang ngena chara, enti diterima, deka madamka pengarap dalam Jaku Allah Taala. Ngambika chunto, taja pen bup Daniel nya ditulis lebih ari 500 taun dulu ari Kristus, mayuh orang ke bepenemu pasal Bup Kudus, ngengkah iya ba tengah abad ti kedua S.M. Dalam penemu sida, bup Daniel sigi ditulis maya nya; ukai dulu ari nya, enggai ka utai ti ditusi nabi Daniel amat nyadi dudi hari, lalu sida enda ulih nerima nya. Nya alai, ku sida, Daniel ukai ditulis lebuh maya ti dipadahka dia, tang beratus taun dudi ari nya. Enda memukai, pemula pasal Bup Kudus tu meh siti ari mayuh pemula bukai ti ditibarka bala skolar moden ngagai kitai. Lalu lebih sinu agi, mayuh amat mensia nerima penemu ti salah tu, laban, bala skolar Bup Kudus ke ngajar nya, ku sida. Aruh Paul nangkan kitai, “uji dulu semua utai; bepegai teguh ba utai ti badas” (1 Tes. 5:21, NKJV).

**Tanya ti deka dipejuraika**:

`Peda baru jaku dalam pelajar hari Selasa udah nya perundingka tanya tu: Baka ni Sitan bekenaka chara ke sama kemaya hari tu kena nabarka kuasa Bup Kudus?`

`Nama pengelindung kitai ti pemadu besai kena nagang kitai ari nerangka ka Jaku Allah Taala enggau jalai ti salah?`

`Dalam Laya Besai entara pemanah enggau penyai Sitan udah nguji deka bejaika perangai Allah Taala lalu nunjukka Iya baka pemerintah ke mangah, nadai pengasih, sereta ngena kuku besi. Baka ni ku antu Sitan nguji deka ngereja baka tu, lalu nama saut Allah Taala ngagai pemula iya nya?`

`Rasul Peter madah, “nadai orang ulih nerangka jaku ti benabi dalam Bup Kudus ngena penemu iya empu” (2 Pet. 1:20). Baka ni ku kitai deka nentuka kitai enda mulaska reti Bup Kudus kena ngulihka tuju ati kitai empu? Nama kebuah utai tu mudah dikereja ari ti disangka kitai, lalu ari nya kitai enda tau enda nyaga diri ari ngereja penyalah nya? Baka ni ku kitai deka ngelindung diri ari iya?`