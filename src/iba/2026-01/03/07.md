---
title:  Tambah Penemu
date:   16/01/2026
---

“Ari rak, tiang tunu, jil dibaruh tanah, lubang jelu enggau gua dalam tanah, Iya (Jesus) ninga panjung pemenang sida ke mati dibunuh ketegal pengarap. Iya [Juruselamat] ninga jaku saksi ari sida ti tetap taluk, taja pen diperinsa, dikeduan, sereta dipenyati, tang agi tetap meri saksi ka pengarap sida enggau berani, madahka, ‘Aku nemu sapa ti dikarapka aku.’ Sida tu, nyerahka nyawa sida ketegal pengarap, madah ngagai dunya pasal Iya ti dikarapka sida nya ulih nyelamatka sida enggau pengabis iya.”—Ellen G. White, The Acts of the Apostles, p. 512.

“Nadai kala bisi ngemayuh nya bida pengarap orang Kristen baka ke di dalam dunya ke diatu. Enti pemeri [rasul, nabi, penginjil, gembala [pendeta], enggau pengajar (Epe. 4:11–13)] nya beguna kena ngukuhka penyerakup dalam gerija ke terubah kelia, lebih agi sida diguna diatu kena nyerakup ka gerija! Lalu tuju Allah Taala ti deka nyerakupka baru gerija Iya ba timpuh pengujung tu, nyata amat dipeda dalam nubuatan. Kitai udah diberi jamin pasal sida ti nyaga kuta deka setuju ba utai ti dipeda sida, lebuh Tuhan mai baru Sion. Pia mega, ba timpuh ti pengujung tu sida ti bepenemu dalam deka paham. Lebuh jaku nabi tu dikamatka, dia deh penyerakup pengarap deka bisi ba semua orang ke ngembuan penemu dalam; laban semua orang ti deka paham enggau betul, enda tau enda deka paham enggau sama. . . . Ari utai ti diperatika tu, sigi nyata penyerakup gerija ti disebut ditu nya utai ti deka nyadi dudi hari; lalu ari nya pemeri-pemeri nya apin agi nyapai tuju sida.”—R. F. Cottrell, “Introduction,” in Ellen G. White, Early Writings, p. 140.

**Tanya ti Deka Dipejuraika:**

`Dalam senawah jaku R.F. Cottrell ti disebut diatas tu, nama ti enda tau enda bisi ngambika Roh Kudus ulih mai penyerakup ngagai gerija Allah Taala kemaya hari tu? Berapa penting ungkup penyerakup gerija pengawa kitai ti ngamalka tauka ngereja nitihka jaku ajar ti diberi nengah pemeri roh nubuatan nya?`

`Baka ni nuan deka nerangka ajar Bup Kudus senentang pemati ngagai orang ke pechayaka Paul enggau orang Kristen ke udah mati nya diatu “diau begulai enggau Jesus” di serega?`

`Baka ni ku kitai pahamka pengamat bisi pemerinsa di dunya tu? Nama kebuah konsep Laya Besai nya ulih nyaup kitai pahamka semua tu? Taja pia, nama kebuah, ba pengujung iya, kitai enda tau enda merening ngagai Jesus diatas regang nya ti nyadika penerang ti pemadu penuh senentang pengerindu Allah Taala, lalu belajar manggaika pengarap kitai ba Iya lebih agi lebuh betapi enggau penusah ti pemadu jai?`