---
title:  Tambah Penemu
date:   20/02/2026
---

“Siku mensia ke semuti mensia aja lalu nyebut utai baka ti disebut Jesus nya udah tentu enda ulih diambi nyadi pengajar adat moral. Laban orang ke baka nya, enti iya enda gila, iya meh Antu ari Neraka empu. Nuan mesti ngaga pilihan nuan. Sekalika orang tu amat Anak Allah Taala, ari suba-suba, enggau ke diatu: tauka iya nya orang ke gila tauka lebih jai agi ari nya. Nuan tau nutup mulut Iya baka ke nutup mulut orang ke beli, nuan tau ngeludah Iya lalu munuh Iya baka ke munuh antu; tauka nuan tau nyungkurka diri ba kaki Iya lalu ngangauka Iya Tuhan enggau Allah Taala. Tang anang sesekali kitai mansutka jaku sengapa ngumbai Iya semina siku pengajar mensia ke besai. Iya nadai nejuka kitai ngembuan penemu ti tebuka senentang nya. Iya sigi nadai tuju deka ngereja baka nya.”—C. S. Lewis, Mere Christianity (New York, Collier Books, 1952), p. 41.

“Apai nya meh pemenuh Allah Taala Kepala dalam tubuh, lalu Iya enda ulih dipeda mata mensia.

“Anak nya meh pemenuh Allah Taala Kepala dipandangka. Jaku Allah Taala dalam Bup Kudus madah, ‘gamal Iya mega betul-betul sebaka enggau gamal Allah Taala.’”—Ellen G. White, Evangelism, p. 614.

“Kristus nya meh Anak Allah Taala, ke ari asal endang udah bisi idup, sereta bisi pengidup dalam Diriempu. . . . Bejaku pasal Iya ke endang udah bisi idup ari asal, Kristus mulaika runding kitai ngagai jeman-jeman ti kekal belama iya, ke nadai bisi be-haribulan. Iya meri netapka ngagai kitai, nadai kala bisi maya endur Iya nadai bisi kaul ti rapat enggau Allah Taala ti idup kekal belama iya. . . .

“Iya sebela enggau Allah Taala, nadai bisi pun nadai bisi ujung sereta pemadu bekuasa. . . . Iya meh Anak ti bisi belama iya, sereta bisi pengidup dalam Diri.”—Ellen G. White, Evangelism, p. 615.

**Tanya ti Deka Dipejuraika:**

`Perunding dalam ke agi senentang Jesus ti Tuhan ti kekal belama iya. Perundingka empas seluruh pelan keselamatan enggau reti korban Jesus datas regang enti Jesus nya ukai Allah Taala ti idup belama iya, Iya ti nadai ditempa tang endang udah bisi ari belama iya kelia. Nama kebuah batang ajar nya penting amat? Dalam kelas, berandau pasal nama meh reti iya, enti Jesus nya nadai idup kekal, tang udah ditempa. Sekali agi, nama utai ti lenyau dalam jalai runding ti baka nya?`

`Lebuh kitai berunding pasal Jesus, pasal Injil, enggau pelan keselamatan nya, nama kebuah runding kitai mesti mungkur konsep ti madahka seluruh universe bisi terlibat sereta beperatika utai ke udah dikereja Jesus ditu? Nama utai ti nyadi dalam runding orang di seluruh universe lebuh sida meda Penengkebang sida ti idup belama iya nya, begantung ba regang? Kitai mensia ke bedosa tu amat alit ati meda iya, tang orang ke diau di dunya bukai di seluruh universe ke nadai kala bedosa nya, nemu Jesus dalam mulia Iya ti kekal. Nama utai ti nyadi dalam runding sida lebuh sida meda Tuhan ti disembah sida di serega din mati datas kayu regang nya?`

`Nama jaku nuan ngagai orang ke enda arapka Apai enggau Anak nya sama-sama idup belama iya? Nama kebuah pemendar tu penting amat? Baka ni nuan deka nerangka pasal nadai kala bisi maya lebuh Anak nadai bisi enggau Apai, tang semina ba kayu regang aja, lebuh “kuasa Tuhan beperara” enda lama” (Ellen G. White Comments, The SDA Bible Commentary, vol. 7, p. 924)?`