---
title:  “Keunggulan” Kristus
date:   14/02/2026
---

### Bacha ka Pelajar Minggu Tu
P’kal. 1:26, 27; Kol. 1:15–20; John 1:1–3; Epe. 1:22; 1 Kor. 12:12–27; 1 Kor. 4:9; Rom. 6:3, 4.

> <p>Ayat Dikingat</p>
> “Kristus nya meh gamal Allah Taala ti enda ulih dipeda. Iya Anak ke terubah diadaka ari atas semua utai ti digaga, laban semua utai ti di serega enggau di dunya udah digaga ulih Kristus, utai ti ulih dipeda enggau ti enda ulih dipeda, nemuka utai nya kerusi diraja, tauka kuasa, tauka perintah, tauka pemerintah -- semua utai nya udah digaga ulih Kristus, ke Kristus. Kristus endang udah bisi dulu ari semua utai, lalu semua utai begempung dalam Iya” (Kolosi 1:15–17, NKJV).

Enggau pelajar minggu tu, kitai nguing baru ngagai bup Kolosi (peda Pelajar 1 enggau 2). Ba Pelajar 2, hari Khamis, kitai meda dalam Kolosi 1:9–12, Paul besampika orang ti arap di Kolosi, minta ngambika sida idup nitihka chara ti ngelantangka Allah Taala. Dalam ayat 12 enggau 13, iya mandingka dua bengkah bidang kuasa: penampak enggau pemetang, “perintah penampak” (Kol. 1:12, NIV) enggau “kuasa pemetang” (Kol. 1:13, NIV). Allah Taala Apai udah ngaga kitai ‘layak’ ngambika enggau bempu reta ti kekal dalam bidang [alam] penampak, lalu “ngelepaska kitai ari kuasa pemetang, lalu mindahka kitai ngagai Perintah Anak ke dikerinduka Iya, ke udah nebus kitai, reti nya, udah ngampun dosa kitai” (Kol. 1:13, 14, ESV).

Reti nya, semina dalam Jesus aja, ti Allah Taala ti Penengkebang nya, kitai bulih pengelepas. Iya udah ngereja pengawa ngelepaska kitai, lalu ulih pengarap dalam Iya kitai udah dipindahka ari pemetang ngagai perintah penampak Anak ti dikerinduka Iya.

`Minggu tu kitai deka ngupas siti ari jaku ti pemadu manah sereta ‘menyeluruh’[komprehensif] pasal Jesus di dalam Penyanggup Baru. Nama reti jaku ti madahka Jesus “nya meh gamal Allah Taala ti enda ulih dipeda” tang, taja pia, “Iya Anak ke terubah diadaka ari atas semua utai ti digaga” (Kol. 1:15, NIV)?`

_*Pelajarka pelajar minggu tu kena nyediaka Sabat, February 21._