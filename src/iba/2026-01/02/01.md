---
title:  Kebuah Beterima Kasih Sereta Besampi
date:   03/01/2026
---

### Bacha ka Pelajar Minggu Tu
Pilipi 1:1–18, 1 Kor. 13:1–8, Jer. 17:9, Kol. 1:1–12, 1 Pet. 1:4, Mas. 119:105, Isa. 30:21.

> <p>Ayat Dikingat</p>
> “Lalu aku nemu, Allah Taala ke udah ngepunka pengawa di badas tu ba kita, deka nembuka pengawa nya lebuh hari Jesus Kristus” (Pilipi 1:6, NKJV).

Paul sigi sengaja ngepunka surat iya ngena jaku tabi—enggau jaku beterima kasih. “Awakka Allah Taala ti Apai kitai meri kita berekat enggau pemaik. Kami seruran meri terima kasih ngagai Allah Taala ti Apai Jesus Kristus Tuhan kitai” (Kol. 1:2, 3, NKJV).

Baka Paul, kitai bisi mayuh utai ti ngasuh kitai beterima kasih. Kitai udah ngasaika pengasih Allah Taala dalam mayuh bengkah jalai ti besai, jalai ti nadai kala diasaika sida melikat pen. Baka nya mega pasal pemaik ti pemeri Allah Taala, ti nyerangkum idup beharmoni enggau Allah Taala sereta ngembuan pengadang ti datai ari pengerindu Allah Taala.

Ari segi mensia, kitai ulih meri sereta mandangka penghargaan kitai ngagai orang bukai sereta ngarapka orang nya menghargai utai ti dikereja kitai ungkup sida iya. Apai indai besampi ngambika anak sida deka rinduka Allah Taala, lalu ngarapka bisi hari dudi ila, enti enda diatu, sida deka menghargai semua pengorbanan ti udah digaga apai indai dalam ngemesaika sida enggau naka pemanah. Tang, sebagai mensia, kitai ngaga mayuh penyalah, lalu kitai belajar ari penyalah nya (tauka patut belajar ari nya).

Nyadi minggu tu kitai deka belematika jaku pemuka Paul ti beterima kasih sereta besampi dalam Pilipi enggau Kolosi, ti tau amat ngemanahka sereta ngeringka pengidup besampi kitai.

_*Pelajarka pelajar minggu tu kena nyediaka Sabat, January 10._