---
title:  Idup Belalauka Penemu-Dalam
date:   19/03/2026
---

Nama pemendar ke pemadu penting ke ulih ditemu kitai sebagai orang Kristen? Udah tentu, iya nya meh, Jesus Kristus ke udah mati ketegal dosa kitai, lalu nengah pengarap dalam Iya, kitai tau bulih pengidup ti meruan belama iya. Tu meh siti pemendar ke enda ulih ditemu tauka disagam kitai kediri. Tang, iya meh pemendar ke enda tau enda dipadahka, tauka dipandangka, ngagai kitai. Lalu iya endang udah dipandangka ngagai kitai—di dalam Jaku Allah Taala.

Bisi mayuh amat pemendar, penemu, enggau penemu-dalam ke udah tentu enda ulih ditemu kitai enti iya enda udah dipandangka Allah Taala ngagai kitai dalam Jaku Iya. Tang penemu enggau penemu-dalam tu enda semuti udah diberi ngagai kitai sebagai penemu aja, tauka ngambika kitai nemu. Tang, kitai enda tau enda idup belalauka pemendar tu, penemu tu, enggau penemu-dalam tu.

`Bacha Kolosi 4:5, 6. Dalam situasi baka ni Paul lebih agi madahka kitai enda tau enda “idup belalauka penemu-dalam”? Nama kebuah baka nya neh?`

Tang utai ke enda betul iya nya, kitai sebagai orang Kristen, kekadang idup tauka beulah baka ke ukai orang Kristen! Lalu, baka ti ditunjukka Paul (ngambi ayat Isaiah 52:5), orang Israel mega nyadi batu tesangkut ngagai orang ke enda arap: “Nama Allah Taala dikeleseka orang bansa bukai laban kita” (Rom. 2:24). Ulah kitai ngagai orang bukai, lebih agi orang ke enda sepengarap enggau kitai, nya penting amat (peda Titus 2:5, 2 Pet. 2:2). Ruang-bilik Kristen, gempuru sida nembiak deka besampi lalu ukai ngereja penyai, penyiru ke dipandangka, ati ke tenang sereta sabar nyadika saksi ke pemadu manah ngagai orang ke ngemataka kitai ti deka nentuka pengarap kitai nya amat tauka enda.

Dalam Kolosi 4:6, Paul lebih agi fokus ngagai leka jaku ti dikena kitai: “Awakka jaku kita seruran badas sereta ngenyamaika ati orang, ngambika kita nemu jalai kita patut nyaut semua orang” (ESV). Lebih ari ti semina mentas sereta bebasa, jaku ti dikena kitai patut diperansang sereta penuh enggau pengasih Allah Taala nengah pengaruh Roh Kudus.

“Seasoned with salt” [digerami enggau garam]. Enda baka reti jaku dunya ke “masin,” jaku kitai patut engkeman sereta ngenyamaika ati orang ke mendingka kitai.

“Ngambika kita nemu jalai kita patut nyaut semua orang” (NKJV). Semina Roh Kudus aja ke ulih meri kitai leka jaku ti engkeman ba maya ti betul ungkup tuju ti betul sereta mega nyediaka runding orang ke ningaka ajar tauka berita ti “mesti” ditusi kitai (ditu, mega leka jaku dei dikena—peda pelajar kemari ka penerang Kolosi 4:4 Kolosi 4:4).

`Perundingka jaku nuan, ulah nuan, enggau baka ni pengidup nuan ba mua orang bukai. Nama mesej [ajar] ke diberi nuan ngagai orang bukai pasal pengarap nuan enggau reti nyadi orang Kristen?`