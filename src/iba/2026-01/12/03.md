---
title:  Apai-Indai enggau Anak-Anak
date:   16/03/2026
---

Sida ke anak bisi peranan ke penting dalam Syarikat ruang-bilik. Sida perlu deka nemu diri dikerinduka sereta dihargai sebagai anggota ruang-bilik enggau peranak perintah serega. Besembiang ruang-bilik nya penting, dikereja pagi enggau lemai. Ari mit, sida anak patut diajar nyaup meresi rumah enggau tanggung-pengawa ke bukai. Tang, ke pemadu penting, sida patut ngasika pesan Paul tu: “Kita ke anak, ngasika apai indai kita dalam semua utai, laban nya ngerinduka ati Tuhan” (Kol. 3:20, NKJV).

**Bacha ayat-ayat dibaruh tu. Nama prinsip kena ngemesaika anak, diberi dia?**

`J. Dalam 22:6, 15`

`Matt. 19:14`

`Ulang Adat 6:6, 7`

`J. Dalam 1:8, 9`

Enti dilatih ungkup Tuhan enggau chara ke betul, ngena atur enggau teladan, sida ke anak deka nyadi berekat ngagai ruang-bilik, ngagai gerija, enggau lebih ari nya. Lalu jaku ajar Paul ngagai apai indai, baka jaku ajar iya ngagai laki enggau bini, endang setimbang sereta betimbal balik: “Kita ke apai, anang ngereja utai ti tau ngasuh anak kita ringat, enggai ke sida alah semengat” (Kol. 3:21, NKJV). Baka ni apai indai, lebih agi apai, berinteraksi sereta mendisiplin anak iya deka bisi empas ke besai amat ba pemansang spiritual sida.

Pansik mega nunjukka, enti kedua-dua apai indai nurun besembiang ke gerija, tinggi agi persen anak sida deka taluk besembiang ke gerija, enti dibandingka enggau sida ke semina apai tauka indai aja ke nurun sembiang. Iya ke lebih ngenyitka agi, iya nya, enti apai rajin datai ke gerija belama, lebih ari indai, mayuh agi anak sida deka meruan di dalam gerija lebuh sida udah besai tuai. Nya alai, peranan apai dalam pemansang pengidup spiritual anak iya, penting amat. Ari nya, kita ke apai anang enda beberat amat ka tanggung-pengawa kita tu.

`Taja pia, enda semua apai udah meri teladan ke manah ngagai anak sida. Baka ni penemu pasal Allah Taala sebagai Apai kitai ulih nyaup ngeraika pengidup kitai, lebih agi lebuh apai kitai ke di dunya tu udah balat ngerusak tauka ngemediska pengidup kitai?`