---
title:  Tambah Penemu
date:   20/03/2026
---

“Genap iku anggota ruang-bilik patut nemu tanggung-pengawa diriempu dalam nambahka pengelantang, nitihka atur, enggau pemansang ruang-bilik. Sida enda patut ngereja utai ngelaban pangan diri. Semua sida patut beserakup dalam ngereja pengawa badas ti meransang pangan diri; sida patut selalu nelap, mentas, sereta liat ati enggau pangan diri; bejaku alus sereta tenang, nyeliahka penyarut; lalu genap iku ngereja naka ke ulih iya kena ngelempungka pengawa indai. . . .

“Genap iku anggota ruang-bilik patut nemu ni bagi pengawa ti patut dikereja iya beserakup enggau sida ke bukai. Semua orang, berengkah ari umur enam taun ke atas, patut nemu sida dikarapka ngereja tanggung-pengawa sida empu besaup nanggung tating pengidup.”—Ellen G. White, The Adventist Home, pp. 179, 180.

“Kitai mesti ngasuh Kristus tama ke dalam ati enggau ruang-bilik kitai enti kitai deka seruran idup dalam penampak. Ruang-bilik kitai patut digaga nyadi baka reti leka jaku nya empu. Iya patut nyadi siti serega ti mit di dunya tu, siti tempat endur pengerindu dikemeranka lalu ukai dipadamka. Pengelantang kitai bepanggai ba pemansang pengerindu, penyiru, enggau basa ngagai pangan diri. . . . Kitai patut enda ngerunding diriempu, tang seruran ngiga peluang, taja pen dalam pekara ti mit, kena mandangka terima kasih kitai ke pemanah ke udah dikereja orang ngagai kitai, sereta ngiga peluang ngenyamaika orang lalu ngelempungka penusah enggau pemerat ti nating sida ngena pengawa penelap enggau kereja pengasih. Utai baka nya, taja pen mit dipeda, berengkah dalam ruang-bilik kitai, deka ngelekai keluar bilik kitai, deka ulih nyaup mai pengelantang ngagai pengidup; lalu enti utai baka nya enda dikereja kitai, iya deka mai pemait enggau penusah ngagai pengidup semua.”—Ellen G. White, Testimonies for the Church, vol. 3, pp. 539, 540.

**Tanya ti Deka Dipejuraika:**

`Ungkup kita ke udah jadi melaki-bini, nama prinsip-prinsip ke udah nyaup seduai dalam kaul seduai? Nama jaku ajar tauka lalau ke ulih diberi seduai ngagai orang ke bedau belaki bebini, enggau baka ni sida patut nyediaka diri ungkup betapi enggau cabaran ti deka ditapi sida dalam pengidup sebagai laki bini?`

`Mayuh apai indai ke penuh pengerindu udah ngemesaika anak sida dalam ruang-bilik Kristen ti manah, tang pengujung iya anak sida nya nulak pengarap lebuh sida udah besai tuai. Nama jaku lalau enggau jaku pengibur ke ulih diberi nuan ngagai sida nya? Nama utai ke lebih manah enda disebut sekali?`

`Pejurai dalam ka agi jaku lalau ti ngasuh kitai “idup belalauka penemu-dalam.” Ke lawan iya, nama reti kitai idup ari “pemeli” enti dibandingka enggau penemu-dalam? Nama ke udah dipelajarka nuan ari penyuah nuan empu udah idup belalauka penemu-dalam tauka ari pemeli?`