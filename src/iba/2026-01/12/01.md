---
title:  Idup Begulai enggau Pangan Diri
date:   14/03/2026
---

### Bacha ka Pelajar Minggu Tu
Kol. 3:18–4:6; Epe. 5:22–25, 33; Jaku-dalam 22:6, 15; 1 Pet. 2:16; 1 Tes. 5:17.

> <p>Ayat Dikingat</p>
> “Awakka jaku kita seruran badas sereta ngenyamaika ati orang, ngambika kita nemu jalai kita patut nyaut semua orang” (Kolosi 4:6, NKJV).

Lebuh orang diau begulai sereta gawa semak enggau pangan diri, sida deka betapi enggau mayuh macham cabaran. Enda sepenemu tau ngasuh ‘tension’ nyadi; ke ngujungka orang nyau betengkar. Makin rapat kaul, makin penting agi genap iku orang dalam kaul nya diau begulai enggau manah.

Nyadi kaul ke pemadu rapat nya meh kaul dalam ruang-bilik. Ruang-bilik nya kekadang dikumbai “Syarikat ruang-bilik.” Tu gelar ke amat narit ati kena bejaku pasal baka ni ruang-bilik nya beroperasi. Sigi bisi mayuh utai sebaka entara bejalaika bisnis enggau bejalaika ruang-bilik. Sida enda tau enda setuju senentang nilai, tuju, enggau utai ti deka diulihka. Genap iku orang patut begulai manah enggau pangan diri sereta ngereja tanggung-pengawa diri enggau manah ngambika semua utai bejalai enggau lanchar. Prinsip ti sama nya mega patut dikena ba gerija, laban gerija nya ke bendar iya, siti ruang-bilik ke besai.

Dalam pelajar kitai minggu tu, Paul meri kitai beberapa iti prinsip ti penting senentang baka ni ruang-bilik Kristen ulih berfungsi pemadu manah. Laban ruang-bilik Kristen nya patut belalauka prinsip ari Bup Kudus, nya alai, chara iya berfungsi deka nyata lain ari ruang-bilik orang Rome, maya nya kelia. Paul mega meri beberapa prinsip ti penting ungkup mayuh bengkah kaul sosial [rama], di dalam enggau diluar ruang-bilik.

_*Pelajarka pelajar minggu tu kena nyediaka Sabat, March 21._