---
title:  Peranak Menua Serega
date:   07/02/2026
---

### Bacha ka Pelajar Minggu Tu
Pil. 3:17–4:23, 1 Kor. 15:42–44, John 14:27, Mas. 119:165, Jop 1:21, 1 Tim. 6:7.

> <p>Ayat Dikingat</p>
> “Anang irauka utai, tang dalam semua utai, bantaika semua peminta kita ngagai Allah Taala ngena sampi, sampi peminta, enggau sampi terima kasih” (Pilipi 4:6, NKJV).

Pelajar minggu tu nembuka pelajar kitai ari bup Pilipi, lalu iya penuh enggau pelajar ti berega enggau lalau adat dikena kitai idup tiap hari. Kitai meda mayuh nilai tinggi ti ngiring pengidup rasul Paul bisi ditemu dalam ayat-ayat penutup dalam surat tu. Sama baka ajar Jesus, ti fokus ngagai dalam mensia, utai ti dikunsika Paul ditu nya meh resia pengidup Kristen ke penuh pengaga.

Taja pen utai nyadi enda nitihka peneka kitai, lalu suah nyadi lebih ari ti dikedekaka kitai, anang meh kitai irau tauka begau tauka patah semengat. Iya ke lebih manah, peratika prinsip-prinsip ke bisi dia ti deka nyaup kitai tetemuka pengering di dalam kena kitai napi cabaran ti nuntung pengidup kitai, lalu ari nya kitai ulih ngasaika pemaik ti kekal ti nenangka ati kitai, ti semina ulih diberi Allah Taala aja. Timpuh ke diatu enggau iya ti deka datai ila semua nya endang di dalam tangan Tuhan, lalu Iya deka meri kitai semua utai ti diguna kitai.

Utai ke lebih penting, iya nya, kitai enda perlu manggaika pengarap kitai ba sistem perintah dunya, ti suah ngasaka kitai. Sebagai orang Kristen, kitai tu peranak perintah serega Allah Taala. Lalu sebagai peranak nya kitai bisi mayuh pengelebih, ti manah-manah. Lalu bisi mega tanggung-pengawa ti berat.

_*Pelajarka pelajar minggu tu kena nyediaka Sabat, February 14._