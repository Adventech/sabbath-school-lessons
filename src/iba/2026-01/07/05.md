---
title:  Perundingka Semua Utai Tu . . .
date:   11/02/2026
---

Pemaik Allah Taala ti ngelui peragam mensia nya, mega, “deka nyaga ati enggau runding kita dalam Jesus Kristus (Pil. 4:7, NKJV). Peratika ditu, Pilipi 4:7 ngena jaku I dikena sedadu lebuh bejaku pasal pemaik Allah Taala. Leka jaku Grika (phroureō) bejaku pasal siti ‘garison’ [raban] sedadu ti ditugaska nyaga nengeri ari serang munsuh (2 Kor. 11:32; banding enggau Kereja Rasul 9:24).

Siti agi aspek ti penting senentang pemaik di dalam ati nya bekait enggau kitai ti idup setuju [beharmoni] enggau peneka Allah Taala. “Orang ke rinduka adat Nuan diau likun [bisi pemaik] belama; nadai utai ulih ngasuh sida tesangkut” (Mas. 119:165).

`Bacha Pilipi 4:8, 9. Nama tindakkan spesifik ke diansak iya kereja kitai ditu?`

Dalam Pilipi 4:8,9 Paul ngerintaika enam iti nilai ti manah, ti disimpulka iya enggau terang sereta ditangkan iya enggau jaku peransang ngambika sida nitihka teladan Paul. Jaku ajar penutup iya tu ti ngelangkah semua budaya endang engkeman enggau budaya Grika-Rome di Pilipi, ti nekanka dua iti utai, iya nya, pemanah adat diri enggau teladan. Tang, utai ti patut diperatika kitai ditu, iya nya, iya fokus ba pemanah diri [virtue] ti diajar Bup Kudus, ti terang dipeda kitai Paul nadai nyengkaum pemanah diri ti penting ba orang Grika (iya nya, prudence [berhemat], justice [keadilan], temperance [pertarakan], enggau courage [keberanian).

1. Bendar—sigi sengaja, tusun pemanah diri tu berengkah enggau sifat baik ari Bup Kudus pasal pemendar, ti suah dikemeranka Jesus (“Enggau bendar Aku madah . . .”) enggau seluruh Penyaggup Baru (peda, chunto, Kereja Rasul 26:25, Rom. 1:18, 1 Kor. 13:6, 2 Kor. 4:2, Epe. 4:15, 1 Tim. 3:15, James 1:18, 1 Pet. 1:22, 1 John 2:21).
2. Noble=mulia=manah ulah—leka jaku Grika ditu bejaku pasal pemanah diri (bandingka enggau guna iya di tempat bukai di 1 Tim. 3:8, 11; Titus 2:2, ke endur iya disalin ngagai “hormat” [bebasa], “reverent” dalam jaku English.
3. Right=lurus—nilai tu bechuanka perangai Allah Taala ti lurus (bandingka baka ni iya dikena dalam Pil. 1:7).
4. Pure=tuchi—runding enggau tindakkan datai ari pengelurus Allah Taala ti diterima ulih pengarap (peda 1 John 3:3).
5. Lovely=badas—pemanah utai ti udah ditengkebang Allah Taala.
6. Admirable=tau dipuji—“penelap enggau penyiru” (AMPC).

Udah nya Paul nambahka dua iti agi kualifikasi, enggai ka reti jaku nya dalam penemu orang kapir dipasukka ngagai sebarang nilai-nilai nya: iya nya, enti utai nya “pemadu menyana, lalu tau dipuji” (Pil. 4:8, NIV), kitai patut berundingka nilai-nilai serega tu. Udah nya, kena muai semua salah paham ti tau timbul, Paul ngasuh kitai ngereja “semua utai ti udah dipelajar, udah diterima, udah didinga, udah dipeda kita kereja aku” (Pil. 4:9).