---
title:  Pengawa Bebaik Enggau Pengadang
date:   21/02/2026
---

### Bacha ka Pelajar Minggu Tu
Kol. 1:21–29, Epe. 5:27, Epe. 3:17, Rom. 8:18, Epe. 1:7–10, Epe. 3:3–6, Jaku-dalam 14:12.

> <p>Ayat Dikingat</p>
> “[Allah Taala udah ngaga Iya ke enda bedosa nya nyadi dosa ke kitai], ngambika dalam Iya kitai digaga lurus di mua Allah Taala” (2 Korint 5:21).

Paul neruska batang randau iya pasal bebaik, iya ke udah dikenang iya enggau lenak dalam Kolosi 1:20 (peda Pelajar 8, Khamis). Dia iya bejaku pasal skop kosmik iya, tang utai ti nangkanka nya nyadi personal sereta individu. Nengah pemati Iya datas regang, Jesus udah nembuka pengawa bebaik ungkup semua orang enggau semua utai, lebih agi mensia, iya ke udah diseraraka ari pengidup Allah Taala nengah dosa, tang diatu, nengah Jesus, udah dibai Iya bebaik enggau Allah Taala ulih pengarap.

Proses kitai siku-siku bebaik enggau Tuhan diterangka dalam genteran ayat kitai minggu tu. Baka ti nyadi ba rampa kosmik, iya nyadi nengah pemati Kristus. Ba segi individu, regang nya, ukai nyadi simbol ti pasif, tang utai ti amat ti aktif, ke alai pengerindu Allah Taala ngubah mensia lebuh sida ninga injil ditusi lalu nerima Kristus Empu, iya nya pengadang ti bemulia.

Paul mega bejaku pasal “misteri ti udah dilalaika Allah Taala ari semua serak sejeman-jeman” (Kol. 1:26, NKJV). Nama misteri nya, lalu nama semua utai ti dibayangka iya—ungkup siku-siku orang enggau seluruh universe tu? Baka ni ku “misteri” tu bekait enggau injil ke ditusi Paul enggau bebendar nya?

_*Pelajarka pelejar minggu tu kena nyediaka Sabat, February 28._