---
title:  Lengkap Dalam Kristus
date:   28/02/2026
---

### Bacha ka Pelajar Minggu Tu
Kolosi 2; Heb. 7:11; Isa. 61:3; 1 Kor. 3:6; Ulang Adat 31:24–26; Rom. 2:28, 29; Rom. 7:7.

> <p>Ayat Dikingat</p>
> “Nya alai anang nejuka orang ngakim kita pasal utai ti diempa tauka diirup kita, tauka pasal hari ti kudus, tauka pasal Gawai Anak Bulan, tauka pasal hari Sabat. Semua utai nya semina ayuk utai ti deka datai, tang utai ti bendar diempu Kristus” (Kolosi 2:16, 17, NKJV).

`Kala nuan ditanya orang nama kebuah nuan ngintu hari Sabat?`

`Kada enda ayat dikingatka minggu tu udah dikena orang nyadika “bukti” kena ngelaban nuan. Tang ayat tu ditulis ukai bejaku pasal pesan lumur empat, tang kena Paul nyaut ajar ti salah ti diajar sekeda pengajar ti pelesu dalam gerija maya nya. Nama ajar-ajar ti salah nya?`

Keterubah, ajar ti pelesu nya dikumbai “philosophy” tauka “filsafah” ti nadai reti, “ti datai ari ajar [tauka tradisi] mensia,” “ti datai ari prinsip dunya,” lalu “ukai ari Kristus” (Kol. 2:8, NKJV).

Iya mega nyengkaum adat betutus enggau ngintu gawai orang Judah (Kol. 2:11, 16), begulai enggau adat ritual betuchi orang Judah enggau adat ti bekait enggau pemakai (Kol. 2:16, 21). Iya nyengkaum pengawa nyembah melikat tauka deka nunda orang besembahka melikat (Kol. 2:18).

Lalu, penudi iya, “utai nya semina adat enggau ajar mensia” lalu semina “ngasuh orang pura-pura ngayanka diri kudus” (Kol. 2:22, 23).

Sida pengajar ke pelesu tu dipeda amat baka ti kudus sereta lurus, tang injil ke diajar sida salah. Minggu tu kitai deka meda kebuah iya. Lalu kitai deka meda ayat ke dikingatka kitai nya nadai kait enggau ngintu hari Sabat ba hari ti ketujuh.

_*Pelajarka pelajar minggu tu kena nyediaka Sabat, March 7._