---
title:  Beurat Sereta Mansang Dalam Kristus
date:   02/03/2026
---

Batang randau [tema] bup Kolosi tu endang siti ari atur ti pemadu terang senentang idup nitihka jalai pengidup Kristen: “Laban kita udah nerima Jesus Kristus nyadika Tuhan kita, awakka kita majak idup dalam” (Kol. 2:6, NKJV). Kitai nerima keselamatan [pengidup] lebuh kitai nerima Siku Peribadi [Jesus], lalu ukai semuti nerima segerempung ajar. Tang lebuh kitai nerima Jesus, kitai mega nerima semua ajar Iya, baka ti diberi Iya nengah sida rasul enggau sida nabi dalam Bup Kudus (peda Epe. 2:20).

Lebih ari semua nya, nerima Kristus reti nya mati ka diriempu, sereta nyerahka diri enggau pengabis iya ngagai Kristus ke idup.

Jaku ti idup (Jesus) nya, enda ulih diseraraka ari Jaku ti Ditulis (Bup Kudus). Seduai nya baka dua piak mua duit siling. Iya ke bendar, semina nengah Bup Kudus aja kitai ulih nemu Jesus. Kitai “bejalai” tauka “idup di dalam Iya,” reti nya kitai nyagi Jaku Iya enggau Roh Iya ngiring kitai dalam semua pemutus enggau amalan kitai.

Dalam Kolosi 2:7, Paul nguna siti metafora Bup Kudus ke biasa dikena ti nyemaka orang Kristen ngagai utai tumbuh. Kitai nyadi beurat dalam Kristus ari ti nerima Iya nyadi Juruselamat kitai lalu ngatur pengidup kitai nitihka Jaku Iya. Nya meh chara kitai nyadi “teguh dalam pengarap.”

`Baka ni ku ayat-ayat dibaruh tu nerangka agi metafora utai tumbuh sebagai simbol orang ke arap? (Peda Isa. 61:3, Matt. 3:10, Luke 8:11–15, 1 Kor. 3:6.)`

Enggau terang Paul ngengkah dua iti pilihan ti tebuka ngagai orang ke arap. Siti nya kekal nyadi “kayu ti ditanam TUHAN” (Isa. 61:3) sereta meruan nyadi lengkap di dalam Kristus ari ti bepegai teguh ba Iya enggau ajar Iya. Iya ke siti nya disemaka baka utai tanam ti pelesu, ti dipeda baka ke idup tang ke bendar iya mati. Ari nitihka falsafah [penemu] enggau ajar mensia, kitai kena tipu tauka kena “kungkung” (Kol. 2:8, ESV). Taja pen Kristus udah ngelelpaska kitai, agi meh kitai tau kena “kungkung nyadi ulun baru” (Gal. 5:1; banding Kereja Rasul 15:10).

Disimpulka enggau jaku pandak, lebuh kitai nerima ajar ke ukai ari Bup Kudus, reti nya kitai nulak Kristus laban orang ke arapka ajar ti pelesu nya udah nerima injil ke lain lalu udah nerima otoriti mensia lalu ukai otoriti Bup Kudus (peda Gal. 1:6–9). Tu meh bahaya ti ditapi gerija ke terubah kelia, lalu tu mega bahaya ti ditunga gerija diatu.

`Nama pengalaman nuan empu senentang reti mati ka diriempu ngambika nuan ulih nerima Kristus? Nama kebuah tu mesti nyadi proses ti diteruska belama?`