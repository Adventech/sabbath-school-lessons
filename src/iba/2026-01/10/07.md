---
title:  Tambah Penemu
date:   06/03/2026
---

“Baka lebuh jeman sida rasul kelia mensia nguji deka madamka pengarap dalam Bup Kudus ngena adat tradisi enggau falsafah [ajar] mensia, baka nya mega kemaya hari tu, munsuh pengelurus nguji deka nesatka mensia ngagai jalai ti salah ngena ajar ti lebih nyamai ba ati baka cara kritikan lebih tinggi, evolusi, spiritualisma, theosophy [iya nya, mayuh bengkah falsafah kena ngulihka penemu pasal Tuhan], enggau pantheism [iya nya, Allah Taala nya meh semua utai, lalu semua utai meh Allah Taala]. Ba mayuh orang Bup Kudus nya meh lampu kelita ke nadai minyak, laban sida udah nguingka runding sida ngagai alur pengarap ti main sangka aja ke ngujungka sida salah pemereti sereta charut runding. Pengawa ke dikumbai kritikan ke lebih tinggi nya meh pengawa orang ke landik mepat Bup Kudus, ngaga simpul ajar ka diriempu ari bukti ke enda chukup, lalu ngatur tauka ngaga Bup Kudus nya nyebut utai nitihka penemu sida; tu meh utai ti ngerusak pengarap dalam Bup Kudus sebagai pemandang ari Allah Taala. Iya ngerampas kuasa jaku Allah Taala ti ngawal, ngangkatka, sereta meransang pengidup mensia. Dalam spiritualisma, mensia mayuh diiri enggau ajar ti madahka pengingin kitai nya meh adat ti pemadu tinggi, kebebasan nya meh lisin, lalu mensia semina betanggung-jawap ngagai diriempu aja.

“Orang ke nitihka Jesus deka betapi enggau ‘kelakar ti manah didinga’ munyi ti ditangkan Paul ngagai orang Kristen ti Kolosi. Iya deka betapi enggau orang ke nerangka reti Bup Kudus ngena chara spiritualistic, tang iya enda diasuh nerima penemu nya. Suara iya deka didinga enggau terang ngeringka pemendar-pemendar ti kekal ari Bup Kudus. Mata iya lekat ba Kristus, iya deka mansang terus ke mua niti jalai ti udah ditanda enggau terang, muai ketisi semua penemu ke enda berharmoni enggau ajar Iya. Pemendar ari Tuhan deka nyadi subjek ti deka disagam sereta diperundingka iya. Iya deka nganggap Bup Kudus nya sebagai suara Allah Taala ti bejaku terus ngagai iya. Ari nya iya deka tetemuka penemu-dalam ti datai ari Tuhan.”—Ellen G. White, The Acts of the Apostles, pp. 474, 475.

**Tanya ti Deka Dipejuraika:**

`Nama reti jaku tu: “semua personality [pemenuh] Allah Taala endang diau dalam tubuh Kristus,” lalu “Kristus ke ari atas semua pemerintah enggau kuasa” (Kol. 2:9, 10, NKJV)? Peda mega John 1:1, Hebrews 1:3, enggau 1 Peter 3:22.`

`Pelaba aku semua kitai kala ninga ayat Kolosi 2:14–16 dikena orang ngelaban hari Sabat ba hari ti ketujuh. Nama penanggul bukai, kelimpah ari iya ti dipejuraika kitai dalam pelajar minggu tu, datai ari orang ti bekenaka ayat tu ngajar orang enda ibuh ngintu pesan ke lumur empat agi?`

`Baka ni ku nuan deka betapi enggau orang ke keras madahka kitai mesti ngintu semua adat ceremony mega? Taja pen, orang, engka tau bulih berekat spiritual tauka teologi ari ngintu adat upacara nya, nama penanggul ti deka timbul enti orang bekeraska adat nya enda tau enda diintu?`

`Ellen G. White nulis diatas tadi madahka kitai patut nganggap “Bup Kudus nya sebagai suara Allah Taala ti bejaku terus ngagai” kitai. Enti baka nya, nama kebuah kitai mesti enggau rajin nyaga diriempu ari sebarang orang tauka utai ke tau ngelemika pengarap kitai dalam otoriti enggau inspirasi semua Bup Kudus, nyengkaum sekeda bagi, ba sekeda tempat, ke enda nyamai ba ati kitai?`