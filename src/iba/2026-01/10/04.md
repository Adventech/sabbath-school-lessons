---
title:  Dipantangka Ba Regang
date:   03/03/2026
---

`Bacha Kolosi 2:11–15. Nama isu-isu ti baka ke dilaban Paul ditu?`

Ni penyuah nuan udah meda ayat-ayat tu, lebih agi Kolosi 2:14, dikena orang enggau jalai ti salah kena ngelaban hari Sabat ba hari ti ketujuh?

Kena meretika ayat-ayat tu, bisi dua chara nerangka ayat tu nitihka penemu orang Seventh-day Adventist: Keterubah, utai ti “ditulis” nya meh tusun tuduhan ti “ngelaban kitai,” nyau ka baka utai ti ditulis Pilate ke digantung iya ba regang Jesus (Matt. 7:37; John 19:19, 20). Tauka, iya ti kedua, iya nya adat upacara [ceremonial] ke ditulis Moses (peda Ulang Adat 31:24–26) nya ke dipantangka ba regang.

Lebuh kitai meda ayat nya dalam konteks iya ke besai agi, kitai ulih meda iya nyata bejaku pasal adat upacara [ceremonial] tu.

Paul mega bejaku pasal “ukai ditutus jari mensia” (Kol. 2:11), reti nya, “ditutus dalam ati” (Rom. 2:28, 29; banding Ulang Adat 30:16), ti bebida ari betutus ba batang tubuh, iya ti siti ari atur ti pemadu penting dalam adat upacara [ceremonial law] (Adat Lewi 12:3; banding P’sut. 12:48).

Udah nya Paul ngaitka ubah ti nyadi di dalam kitai tu enggau pengawa Kristus ti “ngelepaska kita ari ulah ti bedosa” enggau ngagai baptisa ngena chara diselamka. Enggau baptisa tu, kitai besaum enggau Kristus dalam pemati enggau pengangkat Iya (Kol. 2:11, 12).

Pengalaman kitai ti diubah tu disebakaka enggau kitai ti “agi mati dalam dosa,” lalu udah nya diidupka “sama enggau Kristus,” ti “ngampun kitai ari semua dosa kitai” (Kol. 2:13, NRSV).

Leka jaku “adat” [ordinances] (Kol. 2:14) reti nya adat [decree] ti legal [resmi], sekalika adat secular (Luke 2:1, Kereja Rasul 17:7) tauka adat eklisia (Kereja Rasul 16:4). Leka jaku Grika tu semina dikena sekali aja ba tempat bukai dalam surat Paul lalu iya bejaku pasal adat upacara [ceremonial], iya ti nyadi dinding pemenchi ti nyeraraka orang Judah ari orang bansa bukai (Epe. 2:14, 15).

Laban Paul udah bejaku pasal pengampun dosa enggau pasal ubah ti nyadi di dalam ti disempamaka baptisa, udah tentu Paul enda deka bejaku pasal topik nya baru ngena metafora [sempama] ke lain, ke nadai dikena di sebarang alai dalam Bup Kudus. Tang, iya ke bendar, Paul baka ti bejaku pasal poin ti sama baka ti udah disebut iya dalam Epesus: iya nya, orang bansa bukai ke nyadi Kristen di Kolosi enda ibuh nitihka adat upacara [ceremonial], ke nyengkaum betutus, enggau adat betuchi ke dipinta dalam komitmen nya (bandaing Kereja Rasul 10:28, 34, 35).

Nyata amat, Paul nadai madahka Sepuluh Pesan nya udah dipantangka ba regang, lebih agi enti ba tempat bukai iya madahka dosa nya reti iya ngelanggar Sepuluh Pesan (Rom. 7:7).