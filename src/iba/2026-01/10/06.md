---
title:  Adat Enggau Ajar Mensia
date:   05/03/2026
---

`Bacha Kolosi 2:20–23. Baka ni ku nuan deka meretika jaku lalau Paul ditu dalam senawah elemen-elemen bukai ke dipejuraika dalam bab tu?`

Baka ti di dalam surat iya ngagai orang Galatia, Paul ngumbai penemu ti majakka pengawa ngintu adat ceremony orang Judah nya sebagai “ajaran asas dunia” [ajar dunya] (Kol. 2:8, 20, AVB; banding Gal. 4:3, 9). Disebut ngena jaku bukai, semua utai nya endang utai dunya tu, tang kitai tu peranak menua serega. Kitai enda ibuh agi ngeribat diri enggau adat ceremonial nya laban iya semina ayuk aja ti nunjuk ngagai [reality] utai ti bendar ke dienjoika kitai diatu nengah Kristus. Reti nya, taja pen adat ceremony nya diberi Allah Taala ari asal iya, lebuh sida udah nembuka pengawa sida—iya nya nunjuk ngagai Jesus, sida pen nadai agi diguna.

Laban semua adat tauka atur nya udah dibuai ba regang, baka ti sempamaka jari Tuhan ti melah dua kain tirai dalam Rumah Sembiang (Matt. 27:51; banding Dan. 9:27), orang Kristen (nyengkaum Judah-Kristen) enda agi diperintah adat nya. Enti kitai agi nitihka adat nya, reti nya, kitai setanah enggau dunya tu, ti deka lenyau, enti dibandingka enggau dunya ke baru ke udah disemayaka ngagai kitai dalam Kristus.

Kitai tu benung “nganti langit ti baru enggau dunya ti baru, endur alai pengelurus diau” (2 Pet. 3:13) lalu ukai semuti dunya ke lama tu dibiki baru?

Kelimpah ari pengawa sida Parisi enggau pengajar adat ke udah nambahka adat mensia ngagai adat Moses (peda Mark 7:1–13), pengawa ti terus ngereja upacara [ceremonies] dalam Penyanggup Lama, ke udah dikamatka Jesus, enda ulih agi dikumbai atur ti dipinta Tuhan, tang semina atur ti diletak mensia. Iya ke bendar, iya nyau ngeribatka pengarap, lalu ukai ngemanahka iya. Mudah amat kitai deka berengkah ngereja semua utai tu, ukai semina ngambika kitai asai ke lebih manah agi ari orang ke enda ngereja iya, tang mega ngarapka kitai bulih mayuh agi markah kena nambahka keselamatan kitai. Tu tau amat nyadi panjuk ke enggai kitai tama kia.

Selama sejarah Kristen, orang ke landik pasal Bup Kudus udah labuh laban penguji tu lalu ngaga pemutus pasal pengarap, ngalahka pengawa Roh Kudus dalam ngiring runding orang ke arap senentang nama reti jaku ayat nya. Kristus Empu meh pun penatai semua pemendar ke bisi dalam Bup Kudus ke diajar Paul enggau bala penulis bukai.

`Baka ni ku kitai deka nentuka diri meretika semina bisi siti aja pelasar endur kitai bulih selamat, iya nya nengah utai ke udah dikereja Jesus ka kitai, ari luar kitai, ti nganti tempat kitai—enda ngira nama pen ti dikereja Iya di dalam kitai?`