---
title:  Penemu-dalam Enggau Penemu Pasal Allah Taala
date:   01/03/2026
---

Jop nanya, “Tang dini alai kitai ulih tetemuka penemu-dalam? Dini alai kitai tau belajar ngambika kitai mereti?” (Jop 28:12, NKJV). Paul nyaut: dalam Kristus, “ke alai semua penemu-dalam enggau penemu dilalaika” (Kol. 2:3, NKJV; compare 1 Cor. 1:30). Enti kitai bisi Kristus, kitai bisi semua utai, nyengkaum “meretika semua utai” lalu nemu tuju pengidup (Kol. 2:2, NKJV). Nengah Iya misteri Allah Taala, ti nyerangkung semua pelan keselamatan Tuhan, udah dipandangka.

`Bacha Kolosi 2:1–7. Nama tuju Paul nulis surat tu?`

Leka jaku Grika paraklēthōsin reti nya “diperansang” tauka “dikeringka” (Col. 2:2). Tuju Paul ukai semina deka nyaup orang Kolosi ngambika sida ngelala ajar ti salah tang mega deka ngempungka sida dalam pengerindu Kristen. Tanda masa [tense] leka jaku kereja ti dikena ditu nunjukka Paul bisi pengarap ka surat iya tu deka ngulihka tuju ti dikedekaka iya.

Taja pia, iya muji sida ketegal sida “seati [teratur] sereta tegap dalam pengarap kita ke Kristus” (Kol. 2:5, NKJV).

Leka jaku Grika taxis, ti disalin nyadi “teratur rapi” (AVB), dikena dalam Penyanggup Baru kena bejaku pasal atur Aron ti nyadi imam (Luke 1:8, Heb. 7:11) enggau Melkisedek (Heb. 5:6, 10, NKJV; Heb. 6:20, NKJV; Heb. 7:11, 17, NKJV), tang Paul ngena iya bejaku pasal atur didalam gerija (1 Kor. 14:40), nyengkaum dalam ayat tu. Kekadang orang nganggap atur enggau organisasi gerija nya semina atur di digaga institusi gerija aja lalu nadai bisi pelasar teologi.

Tang ari meri garis lalau ti beratur ti patut dikena dalam pengawa sembiang (ke chunto, peda 1 Korint 11), sereta atur ti lenak pasal baka ni sida tuai gerija enggau sida dikon patut dipilih (1 Timoti 3, Titus 1), Paul endang bejimat amat pasal nentuka atur ti manah dititihka dalam gerija. Nengah atur-atur baka tu, penemu-dalam Allah Taala enggau jaku ajar Bup Kudus deka dijaga enggau manah sereta dikerembaika.

Beduduk ari ajar ke betul ke udah diberi sida kaling Paul ngagai sida di Kolosi, sida udah “tegap” dalam pengarap. Iya enda ulih diguyat laban iya bediri datas pelasar teguh Bup Kudus, lalu enti dikemeranka, deka nyaup ngelindung sida ari ajar-ajar ke salah ke diajar bala pengajar pelesu.

`Baka ni ku dalam pengalaman nuan empu pasal begunaka “atur” dalam pengidup spiritual nuan empu?`