---
title:  Pesan Ngagai Laodisia
date:   26/03/2026
---

`Bacha Kolosi 4:16–18; banding Kolosi 2:1–3. Berunding pasal pesan Jesus ngagai Laodisia (peda pelajar kemari), ari peda nuan, nama kaul iya enggau pesan ngagai Kolosi, iya ti mega patut dibacha dalam gerija Laodisia lebuh jeman Paul kelia?`

Dalam sejarah umat Tuhan dalam semua jeman ari kelia, penyalah ti sama nyadi beulang-ulang kali. Sida nabi nganu orang Israel laban sida deka nyembah baka orang dunya lalu ngansak sida nesal sebedau kelalu laun. Nyentukka Isaiah besebana, “Nengeri ti tetap ati dulu menya, diatu diau baka indu sundal!” (Isa. 1:21, NKJV) lalu ngumbuk sida pulai baru ngagai Allah Taala lalu minta Iya ngampun sereta nuchi sida (Isa. 1:16–20). John Pemaptisa (Matt. 3:2, 8–10) enggau Jesus (Matt. 4:17, Matt. 12:33–37) sama ngangau minta orang Israel nesal ati lalu ngasilka buah ke ulih tan uji lebuh hari pengakim ba hari penudi ila. Bala sida rasul mega mai pesan ti sama (Kereja Rasul 2:38; Kereja Rasul 3:19; Kereja Rasul 17:30; 2 Kor. 7:9, 10).

`Bandingka ayat-ayat tu: Isa. 60:1–3 enggau P’dang. 18:1–4, lalu Isa. 62:1–5 enggau P’dang. 19:7, 8. Nama ti sebaka entara dua bengkah pesan dalam dua bup tu?`

Allah Taala deka nyerakupka serega enggau dunya. Ketegal laya besai nya, pengawa tu enda tau enda dikereja nitihka renggat:

1. Datas regang, ba Bukit Kalvari, kengka penyinu ke agi bisi dalam ati orang ke diau di langit din ka Sitan ngelama tu, abis magang diatu (John 12:31).
2. Nengah pengawa Jesus ti ngakim dalam Kaaba serega, sida nembiak Allah Taala disikap “enggau semua utai ti badas, ngambika kita ulih ngereja peneka Iya” (Heb. 13:21, NKJV) lalu digaga ‘layak’ masukka serega.
3. Nengah pengawa ngakim selama seribu taun enggau pengakim ti penudi udah lepas seribu taun, semua jaku tanya ke belaluh deka disaut belama iya, lalu dosa enggau semua orang bedosa ke enda nesal deka dibunuh dalam danau api, ti mega deka meresi dunya tu (P’dang. 21:8).
4. Semina lebuh dosa udah abis dirusakka baru serega enggau dunya tu ulih diserakupka belama iya (P’dang. 21:3).

`Nama ke ulih dikereja nuan ka diriempu (anang malik ngagai orang bukai) ngambika nuan tetap taluk ngagai Allah Taala enggau ngagai pemendar ke udah diberi Iya ngagai kitai? Reti nya, nama pemutus tauka pilihan ti digaga nuan ti mandangka sapa ke bendar iya ngempu ati nuan?`