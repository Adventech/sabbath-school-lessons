---
title:  Diau Dalam Semua Peneka Allah Taala
date:   21/03/2026
---

### Bacha ka Pelajar Minggu Tu
Kol. 4:7–18; Epe. 6:21; Kereja Rasul 15:36–40; 2 Tim. 4:10, 11; 2 Pet. 3:10–14; Isa. 60:1–3.

> <p>Ayat Dikingat</p>
> “Beri terima kasih dalam semua utai, laban nya utai ti dikedekaka Allah Taala ari kita dalam Jesus Kristus” (1 Tesalonika 5:18, NKJV).

Bagi ti pengujung dalam Kolosi tu mandangka raban kaling kereja Paul ke besai agi. Surat Kereja Rasul mandangka iya terubah bekereja begulai enggau Barnabas, udah nya enggau Silas, lalu udah nya ngelansa tiga iti pejalai missionary iya nginjil.

Minggu tu kitai deka meda strategi ti dikena Paul bejalai pengawa injil, ti bekenaka timpuh enggau belanja ti ngasi amat dalam ngerembaika injil ngagai pusat besai di seluruh Empayar Rome, sereta mega pengawa ngelatih bala laymen dalam pengawa nginjil ngagai bandar besai enggau bandar mit ke enda ulih dilawa Paul empu, baka Kolosi, Laodisia, enggau Hierapolis.

Paul seruran nyambung orang enggau gerija, nengah pejalai iya empu, lebih agi lebuh iya nyadi orang ti kena tan, enggau nengah surat-surat iya. Iya nemu pemujur misi injil nya begantung penuh ba semua orang bekerejasama—orang Kristen bansa Judah enggau Bansa Bukai; lelaki enggau indu; orang baka Taikikus, Aristakus, Justus, Epapras, Luke, enggau Nimpa. Kitai mega bisi ninga pasal siti surat ti ditulis iya ngagai sida di Laodisia ke enda disimpan ungkup kitai. Mayuh utai dipadatka Paul ke dalam ayat-ayat ti pengujung tu, nyengkaum jaku ajar peribadi ngagai lelaki siku ke benama Arkipus. Iya udah ngereja semua utai ke ulih dikereja iya kena ngering sereta negapka gerija tikala iya agi ulih.

_*Pelajarka pelajar minggu tu kena nyediaka Sabat, March 28._