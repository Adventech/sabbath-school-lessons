---
title:  Idup Di Dunya Tang Ukai Nyadi Orang Dunya
date:   25/03/2026
---

`Bacha Kolosi 4:14, 15 enggau 2 Timoti 4:10, 11. Baka ni ku Luke dikelala lain ari Demas lalu nama kebuah?`

Rasul John ngelalau kitai, “Anang angkunka dunya tauka utai dunya. Enti kita angkunka dunya, kita enda angkunka Apai” (1 John 2:15). Pengangkun Luke ka Jesus enggau printah Iya ngujungka iya nyukung Paul dataika pengujung, enda ngira nama pen nyadi, tang Demas angkunka dunya tu lebih ari dunya ti deka datai.

**Bacha ayat-ayat dibaruh tu. Nama jaku lalau/ajar diberi ngagai orang ke nganti Penatai Jesus ti Kedua Kali?**

`Mark 13:32–37`

`Titus 2:11–14`

`2 Pet. 3:10–14`

`P’dang. 3:17–21`

Jesus enggau bala rasul suah nangkan kitai enggau jaku ngasuh kitai selalu “bejaga” lalu besedia nganti penatai Jesus ngambika kitai enda tekenyit. Tang, utai ti ngenyinuka ati, baka bala murid ke enda ngasika pesan Jesus ke ngasuh sida “bejaga sereta besampi” (Mark 14:38, NKJV), baka nya mega mayuh amat mensia ke enda kiruh deka besedia. Semua nya begantung ba sapa tauka nama ke ngempu ati kitai, laban kitai enda ulih betuaika dua iku tuan.

Dalam pesan Iya ngagai gerija Laodisia, Jesus enggau terang ngelalau kitai senentang utai ke patut dikereja kitai. Keterubah, nesal ari dosa kitai. Kedua, buka ati kitai ngagai Jesus lalu ngasuh Iya ngawal pengidup kitai, lalu udah nya, (ketiga) ngasuh kitai tau bulih “emas” pengarap enggau pengerindu ke udah diuji enggau penguji lalu menang ngalahka penguji.

`Nama dosa spesifik ke diasuh Tuhan ditesalka nuan dalam pengidup nuan? Ni bagi jaku lalau Iya tadi ke diguna nuan amat dalam pengidup nuan diatu?`