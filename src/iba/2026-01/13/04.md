---
title:  Bediri Sempurna sereta Lengkap
date:   24/03/2026
---

Mayuh bup udah ditulis pasal pengidup ti dikemudika tuju enggau gerija ti dikemudika tuju. Taja pen “dikemudika tuju” nya engka jaku ke enda tentu betul, tang “fokus ba tuju” ke terang nya beguna amat kena ngulih sereta nembuka siti-siti pengawa. Pengidup enggau pengawa Paul, sereta mega pengidup bala kaling kereja iya enggau sida rasul ke bukai, nyadika teladan fokus tu (peda Pil. 3:13, 14). Asil pengawa nya terang dipeda kitai—injil ngelekai enggau jampat ba seluruh Empayar Rome enggau menua bukai ngilah nya (Kol. 1:23). Kitai nguna fokus ti sama kemaya hari tu.

`Bacha Kolosi 4:12, 13. Nama tuju ti dipadahka ditu, lalu baka ni ku iya deka diulihka?`

Baka ke udah disebut kitai dalam pelajar ke dulu agi ari tu, Epapras bisi peranan ti besai dalam ngerembaika berita injil ngagai Kolosi enggau bandar Laodisia enggau Hierpolis, ke enda jauh ari nya (peda Pelajar 1). Jaku tabi basa enggau sampi iya ungkup gerija-gerija nya udah tentu balat meransang orang Kristen dia. Sampi Epapras bisi fokus ti terang—iya nya, ngambika orang Kolosi [“stand perfect and complete”/ “bediri teguh sereta lengkap”] tauka dalam Bup Kudus Iban, “nyadi orang ke besai tuai dalam pengarap, lalu nemu semua peneka Allah Taala” (Col. 4:12). Aram kitai meratika enggau silik agi isi leka sampi iya tu.

Bediri Teguh. Reti nya teguh sereta enda bekinsit, ti semina deka nyadi enti kitai “majak tegap sereta tan” dalam pengarap sereta nemu enggau bendar pasal pengamat injil (Kol. 1:23, NKJV). Leka jaku ti sama dikena Paul bejaku pasal perang kitai “ngelaban akal Sitan” (Epe. 6:11) lalu ngelaban kuasa pemetang nengah kuasa Tuhan ari ti bekenaka “semua senyata Allah Taala” (Epe. 6:10–18; banding 2 Tim. 2:19).

Perfect [Sempurna]. Jaku tu bejaku pasal kesempurnaan perangai ke dipandangka dalam pengerindu ti sanggup berkorban (Matt. 5:44, 48) ulih sida ke enda ngumbai diriempu “udah datai ba adan” (Pil. 3:12–15, NIV).

Complete [Lengkap]. Leka jaku tu reti nya ngemuaska enggau chukup tauka ngaga utai sampai penuh chukup. Iya dikena bejaku pasal Abraham ti “nemu amat” Allah Taala deka ngereja utai ti udah disemayaka Iya, taja pen ba mensia utai nya enda ulih dikereja (Rom. 4:21, NKJV), lalu pasal Tuhan ti meri Paul pengering kena iya “madahka semua pesan” [tauka ngambika “berita injil ulih ditusi enggau penuh”] nengah iya (2 Tim. 4:17, NKJV).

Semua peneka Allah Taala. Leka jaku “semua” nya besai serangkung iya. Paul empu besampi ngambika orang Kolosi dipenuhka enggau penemu pasal peneka Allah Taala, lalu “ngambika kita idup nitihka jalai Tuhan, ngerinduka ati Iya” Kol. 1:9, 10, NET) nengah “kuasa Iya ti bemulia” (Kol. 1:11, NKJV).