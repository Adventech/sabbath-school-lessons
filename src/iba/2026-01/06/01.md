---
title:  Manggaika Pengarap Semina ba Kristus Aja
date:   31/01/2026
---

### Bacha ka Pelajar Minggu Tu
Pil. 3:1–16; Rom. 2:25–29; John 9:1–39; Epe. 1:4, 10; 1 Kor. 9:24–27.

> <p>Ayat Dikingat</p>
> “Aku ingin deka nemu Kristus, sereta nemu kuasa pengangkat Iya ari mati, lalu sama enggau Iya ngasaika pemerinsa Iya, lalu nyadi sebaka enggau Iya dalam pemati Iya, ngambika, enti ulih, aku diangkatka idup baru ari mati” (Pilipi 3:10, 11, NKJV).

Bisi utai ke enda tentu betul dalam runding kitai ti ngasuh kitai enda arapka kitai diselamatka ulih pengarap aja, lalu ukai ulih pengawa adat. Runding kitai lebih berat agi ka pengawa badas kitai, baka ke pengawa badas kitai nya ulih nambahka keselamatan kitai. Enggau jalai ti nyemetak Paul berandau pasal poin tu ngelaban sida ke keras madahka orang enda tau enda ditutus enti iya deka bulih selamat.

Kena ngelaban orang ke ngumbai kereja badas sida, baka betutus, ulih nambahka agi keselamatan sida, Paul madah enggau terang, pengelurus nya endang pemeri ari Kristus ti diterima kitai ulih pengarap, lalu ukai ari ngereja adat. Taja pen pengawa betutus enda agi nyadi isu kemaya hari tu, tang prinsip ti dibai iya nya tetap nyadi isu.

Protestant Reformation [Reformasi Protestant] kelia nyadi beduduk ari isu tu: peranan pengarap enggau kereja badas dalam pengalaman bala penitih Kristus. Ba pengujung iya, Kristus nya meh semua-mua iya ka kitai, Iya meh “ke ngemunka lalu ngaga pengarap kitai nyadi pemadu badas” (Heb. 12:2). Enti prioriti kitai nya ba tempat ke betul, kitai deka idup enggau penetap ati dalam pengerindu Allah Taala lalu enjoi ka semaya Iya, ari diatu pen, senentang penyelamat kitai, sambil kitai “enda manggaika diri ba utai ti dikereja ba tubuh” (Pil. 3:3).

_*Pelajarka pelajar minggu tu ke nyediaka Sabat, February 7._