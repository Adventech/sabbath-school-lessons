---
title:  Gerija di Pilipi enggau Kolosi
date:   01/01/2026
---

`Bacha Pilipi 1:1–3 enggau Kolosi 1:1, 2. Nama jaku penerang pasal gerija di Pilipi enggau di Kolosi ditu, lalu nama ti ‘signifikan’ (beguna] dalam penerang ti diberi nya?`

Jaku salam ti dikena Paul dalam surat-surat iya ngumbai orang Kristen ba tempat-tempat nya “saints” [sante] tauka orang kudus; reti nya, nengah baptisa sida udah digaga nyadi nembiak Allah Taala ti spesel, sama baka orang Israel, nengah pengawa betutus (P’sut. 19:5, 6; bandingka enggau 1 Pet. 2:9, 10), udah digaga nyadi “bansa ti kudus.” (Tu nadai bisi kait mimit pen ngagai pengawa gerija Katolik ti nyiri orang nyadi “sante.”)

Peratika mega penyemaka entara jaku salam Paul dalam dua iti surat tu. Paul bejaku pasal “bishop enggau sida dikon” (Pil. 1:1, Iban) [“pemimpin dan penolong jemaah,” BM] di Pilipi enggau “menyadi lelaki enggau menyadi indu kitai ke tetap ati ngagai Kristus di Kolosi” (Kol. 1:2, ESV). Lebuh Penyanggup Baru bejaku pasal “menyadi ti tetap ati,” [saudara ti setia], sida nya meh orang ke bisi megai pengawa ti spesifik di dalam gerija (peda Epe. 6:21, Kol. 4:7, 1 Pet. 5:12). Ari nya kitai meda Paul ukai semina bejaku ngagai bala anggota gerija aja, tang mega ngagai sida tuai tauka pengiring gerija ba nengeri-nengeri nya. Jaku senentang penuduk tauka pangkat nya lebih diterangka enggau lebih spesifik agi ba tempat bukai (chunto dalam 1 Tim. 3:1–12, Titus 1:5–9) nunjukka pemesai guna atur ke udah bisi dikena dalam gerija-gerija ke terubah nya kelia.

Pengawa ti ngelatih pengereja pengawa baru baka Timoti enggau Epapras, sereta ngatur pengering dalam gerija-gerija lokal maya nya endang pengawa prioriti dikereja Paul nyerumba pengawa iya ti nginjil. Reti nya, endang bisi langkah strategik dikena Paul ngerembaika pengawa injil sereta mega pengawa ngibun orang kekal dalam pengarap. Bala tuai ti numbuhka gerija Adventist kelia pen nitihka model ngatur gerija dalam Penyanggup Baru baka ti ulih dipeda kitai dalam mayuh artikel ti ditulis dalam Review and Herald articles ari taun 1850an kelia. Iya ke bendar, James White bisi bejaku munyi tu, “Atur Tuhan dalam Penyanggup Baru nya endang chukup kena ngatur gerija Kristus. Enti bisi atur lebih mayuh agi ari nya diguna, udah tentu iya udah diberi nengah inspirasi.”—“Gospel Order,” The Advent Review, and Sabbath Herald, Dec. 6, 1853, p. 173. Lama sebedau Paul nulis ngagai gerija-gerija nya, sida rasul udah berengkah ngelantik bala tuai tu megai pengawa dalam gerija di Jerusalem (peda Kereja Rasul 6:1–6, Kereja Rasul 11:30), lalu nya patut “nyadika model kena ngatur gerija di semua tempat ke endur sida penginjil ti nyadung pemendar teulihka mensia ti nerima injil.”—Ellen G. White, The Acts of the Apostles, p. 91.

Kitai nemu Paul kekadang bisi orang mantu iya lebuh ngarang surat iya. Timoti nya meh siku ari orang ti mantu iya (peda, chunto, 2 Kor. 1:1, Pilimon 1). Paul ke ngena jaku “aku” lalu ukai “kami” nunjukka otoriti [kuasa] iya ti dibelakang semua surat nya mega.