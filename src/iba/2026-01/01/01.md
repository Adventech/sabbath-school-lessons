---
title:  Diperinsa Tang Enda Ditinggalka
date:   27/12/2025
---

### Bacha ka Pelajar Minggu Tu
Epe. 3:1; 2 Kor. 4:7–12; Kereja Rasul 9:16; Pilemon 15, 16; Kol. 4:9; Pil. 1:1–3; Kol. 1:1, 2.

> <p>Ayat Dikingat</p>
> “Seruran gaga ati dalam Tuhan. Aku nandu nya baru: awakka kita gaga ati!” (Pilipi 4:4, NKJV).

Siku pastor Adventist, dijil nyau ka dua taun ketegal tuduhan ti pelesu. Taja pen iya balat bingung terubah iya, tang nyau kelama iya sedar Tuhan udah meri iya rumah jil nya nyadika ladang misi iya. Lebuh orang jil ke bukai nemu iya nya pastor, sida pen minta iya ngajar sida tauka meri khutbah. Iya pen berkhutbah, lalu meri literatur mega. Nyentukka iya nyau bisi maptisa orang jil sereta ngaga perjamuan kudus. Iya ngaku, “kekadang pedis deka nginjil dalam rumah jil, tang, taja pia, ati gaga, lebih agi lebuh nuan meda sampi nuan disaut lalu pengidup orang berubah.”

Paul nulis surat Pilipi enggau Kolosi tu ari dalam rumah jil (peda Pil. 1:7, Kol. 4:3). Lebuh di Pilipi, udah Paul seduai Silas didawa enggau chara pelesu, jejaga rumah jil nya “nganchin kaki seduai iya ngena kanchin kayu” (Kereja Rasul 16:24, NKJV). “Kira ba urung tengah malam, Paul seduai Silas besampi sereta belagu muji Allah Taala, lalu orang jil ti bukai mendingka seduai iya” (Kereja Rasul 16:25, NKJV). Sida tu nemu amat reti “seruran begaga ati.”

Minggu tu kitai deka meda keadaan utai ti ditapi Paul. Iya meda bisi tuju ke lebih besai agi ba utai ti nyadi ngagai iya, lalu kitai engka ulih belajar ari iya, lebuh kitai betapi enggau penguji tauka penanggul ke tentu deka nyadi dalam pengidup kitai.

_*Pelajarka pelajar minggu tu kena nyediaka Sabat, January 3._