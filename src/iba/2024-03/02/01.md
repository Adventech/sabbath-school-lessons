---
title:  Sehari Dalam Pelayanan Jesus
date:   06/07/2024
---

### Bacha ka Pelajar Minggu Tu
Mark 1:16–45, John 1:29–42, Mark 5:41, Luke 6:12, Adal Lewi 13.

> <p>Ayat Dikingat</p>
> “Ku Jesus bejaku ngagai seduai iya, ‘Titihka Aku. Aku deka ngajar seduai chara ngulihka mensia’” (Mark 1:17, NKJV).

Genap iti Bup Injil nusi pun pengawa Jesus ngena chara diri empu.

Matthew nusi pasal Jesus ti ngangauka bala murid Iya lalu udah nya meri ajar Iya tauka Khutbah ari atas Bukit.

Luke nusi pasal Jesus ti meri khutbah Iya ti terubah dalam rumah sembiang di Nasaret lebuh Hari Sabat.

John berengkah enggau Jesus ti ngangauka bala murid Iya ti keterubah lalu udah nya gawai nikah di Kana, ke endur Jesus ngaga tanda tauka kereja ajih Iya ti keterubah.

Injil Mark berengkah nusi Jesus ti ngangauka empat iku murid ti terubah lalu udah nya nusi pasal Sabat ti keterubah di Kapernaum enggau utai ti nyadi udah nya.

Nyadi “Sabat begulai enggau Jesus” tu ba pun Injil Mark meri kitai gambar mimit pasal sapa Jesus nya. Dalam seluruh seksyen ti dipelajarka kitai minggu tu, bisi mimit aja jaku Jesus ti dirikud: jaku ringkas ngangauka murid, siti jaku perintah ngagai antu, siti pelan deka bejalai ngagai tempat bukai, enggau siti kereja ajih ngeraika siku orang ke sakit lan ke alai Jesus ngarah iya mandangka diri ngagai imam ke ulih madahka iya udah gerai. Utai ti ditumpuka tauka ditekanka ditu iya nya ‘action’, tauka ‘gerakan’, lebih agi ngeraika orang ti sakit. Penulis Injil tu selalu ngena leka jaku tekala nya ti nunjukka gerakan ti pantas lebuh Jesus bejalaika pengawa Iya.

_*Pelajarka pelajar minggu tu kena nyediaka Sabat, July 13._