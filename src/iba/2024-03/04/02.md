---
title:  Sempama Pasal Penabur Benih
date:   21/07/2024
---

`Bacha Mark 4:1–9. Nama bengkah tanah ke bisi, lalu nama penyadi leka benih ke labuh ba sida?`

Lebuh macha jerita sempama Jesus dalam bup Injil, mensia suah deka jampat merejuk ngagai penerang [interpretasi] iya ti diberi Jesus. Laban, iya ke bendar, enda ka nya poin Jesus nusi jerita sempama nya—kena ngajar pemendar spiritual kena ngiring pengidup orang Kristen? Ya, pia meh iya, tang kekadang, kelimpah ari jaku ringkas baka “Perintah Allah Taala nya baka,” tauka, “Awakka orang ke bisi pending, ninga,” Jesus enda nerangka sempama nya.

Nya alai, manah kitai mansang belubah lalu meratika jalai jerita nya enggau silik ngambika kitai ulih meda kini tuju tauka kuing mayuh bengkah ‘watak’ dalam jerita nya. Enti kitai ngereja baka tu ngagai jerita sempama pasal penabur benih tu, mayuh bengkah penemu tau ditemu kitai. Leka benih nya sama tang sida labuh datas empat bengkah tanah. Bansa tanah ke endur iya labuh nya balat meri kesan ngagai utai ti nyadi ngagai benih nya. Nyadi jerita tu ukai siti aja jerita sampai ke ujung, tang sempama tu bisi empat buah jerita, siti-siti tembu ba pengujung diriempu. Pemanjai timpuh nembuka jerita nya makin panjai ba tiap iti jerita ti nangkanka nya.

Leka benih ke labuh ba jalai nya terus diempa bala burung. “Lebuh iya naburka benih nya, sekeda leka benih nya labuh ba jalai; burung datai lalu makai leka benih nya” (Mark 4:4, NKJV).

Leka benih ke labuh ba tanah ke bebatu, tumbuh lama mimit, tang udah nya layu lalu mati, laban banchak panas.

Leka benih ke labuh ba tanah repa sereta beduri tumbuh lebih lama agi, tang pengujung iya mati alah laban duri.

Leka benih ke labuh ba tanah ti ami nya ke idup paling lama, ngapuska musin betanam sampai diketau.

Tiga iti jerita ke dulu nya pasal pengeda-mujur [tauka gagal]; semina jerita ti penudi nya aja pasal pemujur, bulih asil ketau ke besai. Pemanjai jerita, makin panjai se panjai ba tiap iti jerita ti nangkan ka nya, lalu fakta semina siti jerita aja pasal pemujur, semua nunjuk ngagai risiko gagal tang pemujur ba pengujung iya.

Jerita sempama tu baka tu nunjuk ngagai rega [tauka kos] enggau risiko, nyadi murid Jesus, tang upah besai ari nitihka Jesus.

`Nama sekeda pelajar spiritual ti tau dipelajarka kitai ari dunya asal [alam semesta]?`