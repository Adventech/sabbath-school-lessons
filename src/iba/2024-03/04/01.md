---
title:  Jerita Sempama
date:   20/07/2024
---

### Bacha ka Pelajar Minggu Tu
Mark 4:1–34, James 1:21, Isa. 6:1–13, Mas. 104:12, Dan. 4:10–12.

> <p>Ayat Dikingat</p>
> “Lalu ku Iya bejaku ngagai sida, “Peratika utai ti didinga kita! Takar ti dikena kita, deka dikena nakar utai ke kita, lalu utai ti lebih agi ari nya deka diberi ngagai kita. Laban orang ke bisi utai deka diberi mayuh agi, lalu orang ke nadai utai, indah utai ti mimit ti dikemisi sida deh deka diambi ari sida” (Mark 4:24, 25, NKJV).

Minggu tu kitai deka belajar pasal jerita sempama dalam Mark 4. Injil Mark ngundan pemadu mimit jerita sempama ari entara Injil Synoptic (Matthew, Mark, enggau Luke).

Ari lama kelia bala skolars udah besekang penemu pasal reti enggau intepretasi [penerang] jerita sempama Jesus: Baka ni ku nerangka sida, nama reti sida, nama kebuah Jesus ngena sida, nama pelajar ti patut diajar sida, sereta ni naka sida tau diambi sebagai literal, tauka sida semina sempama aja, enggau utai ke baka nya.

Udah tentu meh kitai enda ulih mutarka semua isu-isu tu dalam pelajar minggu tu. Tang, kitai deka meda sida nya, lalu ari pengasih Allah Taala, kitai deka bulih pemereti ati senentang poin-poin ti digaga Jesus nengah jerita sempama nya.

Mark 4 bisi lima iti aja jerita sempama—penabur benih, lampu, takar, leka utai tumbuh, enggau leka mustard. Bab tu mayuh agi dikena bejaku pasal penabur benih. Tu jerita sempama ti terubah ditusi, ditangkan ka enggau kebuah Jesus bejaku ngena sempama, lalu udah nya interpretasi tauka penerang pasal sempama nya. Bentuk tiga-langkah tu deka nyadika fokus dalam pelajar hari Minggu, Senin, enggau Selasa. Udah nya sempama ke bukai deka nyadi batang pelajar ba hari Rabu enggau Khamis.

_*Pelajarka pelajar minggu tu kena nyediaka Sabat, July 27._