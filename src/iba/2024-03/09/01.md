---
title:  Kontroversi di Jerusalem
date:   24/08/2024
---

### Bacha ka Pelajar Minggu Tu
Mark 11; 1 Raja 1:32–48; Sek.9:9, 10; Isa. 56:7; Jer. 7:11; Mark 12:1–34.

> <p>Ayat Dikingat</p>
> “Lalu lebuh kita bediri besampi, ampun dulu orang ke alai kita pedis ati, ngambika Apai kita ti di serega mega ngampun penyalah kita” (Mark 11:25, NKJV).

Siti siri ke bisi lima iti penyerekang [kontroversi] entara Jesus enggau sida tuai pengarap bisi ditulis dalam Mark 2 enggau 3 (peda Pelajar 3). Dalam pelajar minggu tu, lebuh Jesus datai di Jerusalem, Iya bisi siti agi siri ke bisi enam iti penyerekang enggau sida tuai pengarap dia. Dua set penyerekang tu baka penyidir bup ba pun enggau ba pengujung pelayanan Jesus di dunya tu. Siti-siti set tu bejaku pasal isu-isu ke penting dalam pengidup Kristen. Jaku ajar Jesus, taja dalam situasi ti peripih baka tu, tau nyaup ngiring orang ke arap dalam isu-isu pengarap ke dasar sereta dalam isu-isu ti praktikal dalam pengalaman tiap hari.

Bala tuai pengarap datai deka besatup mua, ngemingungka, sereta ngalahka Jesus, tang sida nadai kala mujur. Sekeda pelajar minggu tu deka nyengkaum mansik nama utai ti ngasuh mensia deka beserekang enggau Allah Taala sereta berandau pasal utai ti ulih dikereja orang Kristen kena nembuska ‘prasangka’ dalam ati orang ke nulak kangau Roh Kudus.

Dalam Mark 11 pengawa ‘pelayanan’ Jesus dipejalaika di Jerusalem lebuh Gawai Paska (March-April). Mark 11–16 nyadi dalam timpuh lebih seminggu; timpuh jerita bejalai lebih lubah agi. Sepuluh bab/bagi ti keterubah nyengkar timpuh kurang lebih tiga tahun setengah. Pejalai jerita ke lebih lubah tu nunjukka pemesai reti bala senario ti penutup tu.

_*Pelajarka pelajar minggu tu kena nyedaika Sabat, August 31._