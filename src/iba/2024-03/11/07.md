---
title:  Tambah Penemu
date:   13/09/2024
---

Bacha Ellen G. White, “Before Annas and the Court of Caiaphas,” and “Judas,” in The Desire of Ages, pp. 698–722.

“Lebuh mulut Peter agi basah ari besumpah, lalu kukuk manuk agi bemunyi dalam pending iya, Jesus nguingka perening Iya ari sida akim, lalu merening ngagai Peter. Tikala nya mega mata Peter merening ngagai Tuan iya. Dalam perening ti mentas nya iya meda penusah ati ti pemadu dalam, tang nadai pemedis ati dia.

“Mua Jesus ti puchat, natka pemedis nya, mulut Iya ti begetar nya, perening ti penuh pengasih enggau pengampun nya, ngerejang ati iya baka anak panah. Asai ati iya pen tegerak. Pengingat iya nyadi chakah. Peter ngingatka semaya ti digaga iya beberapa jam dulu ari nya ke alai iya madahka diri deka enggau Tuhan iya ngagai jil sereta ngagai pemati. Iya ngingatka penusah ati diri lebuh Jesus madah ngagai iya ba bilik sadau nya iya deka nyangkal Tuhan tiga kali malam nya. Peter baru udah madahka diri enda nemu Jesus, tang diatu enggau ati ti balat tusah, iya nemu Tuhan iya lebih nemu amat pasal iya, lalu udah macha ati iya enggau betul, nyentukka iya empu pen enda nemu pemula ati diri.”—Ellen G. White, The Desire of Ages, pp. 712, 713.

**Tanya ti deka dipejuraika**:

`Ari semina macha jaku tilit Jesus dalam Mark 14:9, baka ni ku siti agi jaku nubuatan Jesus—ke baka ke nadai jalai ulih nyadi enti ngira keadaan lebuh Jesus nyebut iya kelia—benung dikamatka diatu?`

`Bandingka sereta bebidaka Judas enggau Peter. Baka ni ku seduai sebaka sereta baka ni seduai bebida dalam chara seduai bertindak dalam Jerita Pemerinsa Jesus?`

`Pejuraika reti Makai Malam tauka Perjamuan Tuhan. Baka ni ku kitai ulih ngaga iya besai agi reti dalam gerija kitai lalu mai mayuh agi kaban gerija enggau ngerami iya?`

`Pejuraika saut Allah Taala “No” tauka “Enda Ulih” ngagai sampi Jesus ba Getsemani. Nama reti iya lebuh Allah Taala nyaut “No” ngagai sampi kitai neh?`

`Taja pen Peter udah gagal besai lebuh iya nyangkal Jesus, Jesus enda muai iya pia aja. Nama pengadang [harapan] ti tau diambi nuan ka diriempu ari nya?`