---
title:  Ditangkap Sereta Dipecharaka
date:   07/09/2024
---

### Bacha ka Pelajar Minggu Tu
Mark 14, John 12:4–6, Rom. 8:28, P’sut. 24:8, Jer. 31:31–34, Sek. 13:7.

> <p>Ayat Dikingat</p>
> “Ku Iya besampi, “Abba, Apai, ba Nuan semua utai ulih magang. Ambi mangkuk tu ari Aku, tang ukai nitihka peneka Aku, tang nitihka peneka Nuan” (Mark 14:36, NKJV).

Bab 14 ngagai 16 dalam Mark dikumbai “The Passion Narrative” [Jerita Pasal Pemerinsa Jesus] laban iya nusui pasal pemerinsa, pemati, enggau pengangkat Jesus. Baka ti udah dipeda kitai dalam Pelajar 9, enam bab ti penudi dalam Mark nusi utai ti nyadi dalam timpuh seminggu aja. Ketebal agi utai ti nyadi dalam Mark 14–16 nyadi ba hari Khamis enggau Jumaat dalam Minggu Pemerinsa Jesus tu. Pemati Jesus deka nyadi ba hari Jumaat, lalu pengangkat Iya deka nyadi ba hari Minggu.

Pelajar minggu tu deka fokus ba Mark 14, berengkah enggau Jerita Selepak ti kelima, ke berasukka dua iti tindakkan ti bechanggah ti bekaul enggau Jesus. Tu ditangkan enggau Makai Lemai ti penudi, ti ditangkan enggau Jesus ti belaban dalam ati diri di Getsemani. Dia Iya ditangkap lalu dibai ngagai tuai-tuai ngambika dipecharaka. Pengawa bechara nya bekaul enggau Peter ti nyangkal Jesus, lalu nya ke nyadi Jerita Selepak ti lumur enam, iya ti penudi iya dalam Mark. Sekali agi, dua iti tindakkan ti bechanggah nyadi, tang ari pusin ironi, seduai nya bela ngamatka pemendar ti sama.

Dalam semua nya, bisi dua iti jalai jerita ti benchanggah bejalai sama-sama. Ngena chara ti ringkas, Mark ngengkah ba mua pemacha jalai jerita ti bechanggah enggau pangan diri tu sambil mandangka pemenang Jesus.

_*Pelajarka pelajar minggu tu kena nyediaka Sabat, September 14._