---
title:  Tambah Penemu
date:   23/08/2024
---

Bacha Ellen G. White, “Blessing the Children,” and “‘One Thing Thou Lackest,’” in The Desire of Ages, pp. 511–523.

“Jesus semampai rinduka sida anak mit. Iya nerima penyinu sida anak mit sereta pengerindu sida ti tebuka ti enda kena kachau. Puji terima kasih ari mulut sida ti tuchi nyadika musik dalam pending Iya, lalu ngangkatka semengat Iya lebuh ngasai kena tekan ketegal kontek enggau mensia ke enda lurus ati. Di sebarang alai Iya bejalai, mua Iya ti siru, chara Iya ti lembut sereta alus narit pengarap enggau pengerindu sida anak mit.”—Ellen G. White, The Desire of Ages, p. 511.

“Ba sida, ke baka orang bujang ke megai pengawa perintah nya, ke bepenuduk enggau bepangkat basa ke tinggi sereta ngembuan mayuh reta pengaya, engka asai ke besai amat korban enti sida ngelengka semua nya ngambika ulih nitihka Jesus. Tu meh atur ti enda tau enda dititihka enti orang deka nyadi murid Jesus. Nadai utai kelimpah ari ngasi diterima Iya. Nyangkal diri tauka nyerahka diri nya meh darah-dagin ajar-ajar Kristus. Suah iya diajar sereta dikenataika ngena jaku ti munyi ke keras, tang nya meh laban nadai bisi jalai bukai kena nyalamatka mensia kelimpah ari muai semua utai, enti dikesayauka, deka ngerusak seluruh pengidup kitai.”—The Desire of Ages, p. 523.

**Tanya ti deka dipejuraika**:

`Nama sekeda jalai kena nyaup sida anak mit enggau sida ke biak ngambika terus besambung enggau Kristus sereta enggau raban gerija? Nama kebuah penting amat kitai ngereja baka tu?`

`Kekadang kitai ninga orang madahka diri enda beberatka tauka begunaka duit. Jaku nya bula. Semua orang beberatka tauka begunaka duit, lalu utai baka nya nadai salah. Enti baka nya, nama penanggul ti tau datai pasal duit deh, lalu nama kebuah kitai orang Kristen ti taluk tu, sekalika kaya tauka miskin, enda tau enda bejimat pasal baka ni kitai bekaul enggau duit?`

`Enti sema Jesus nanya nuan, “Nama ti diasuh tauka dikedeka ka nuan, digaga Aku ngagai nuan?” baka ni respons [saut] nuan, kini?`

`Perunding dalam ke agi jaku Jesus dalam Mark 10:43–45. Nama reti iya kitai idup baka nya? Baka ni kitai deka belajar mela lalu ukai ngambika dibela? Nama reti iya dalam chara kitai idup sereta berinteraksi enggau orang bukai?`