---
title:  Kati Ulih Nuan Ngirup Mangkuk Ti Diirup Aku?
date:   21/08/2024
---

`Bacha Mark 10:32–45. Baka ni ku ayat-ayat tu mandangka sida murid ke majak enda nemu, ukai semina misi Jesus, tang mega reti nitihka Iya?`

Jesus mansang makin semak ngagai Jerusalem dalam pejalai Iya, lalu di rantau jalai nya iya madah ngagai bala murid Iya pasal utai ti deka nyadi din. Tu ukai senario ti dikarapka sida tauka deka didinga sida. Jesus bejaku pasal pemati enggau pengangkat Iya enggau nyemetak sereta terang. Tang enti nya ukai utai di deka nuan ninga iya, mudah amat nuan nepis iya ke tisi.

Tu meh utai ti digaga James seduai John lebuh seduai datai ngagai Jesus mai peminta seduai kediri. Jesus, deka nemu enggau silik agi peminta seduai, nya alai seduai pen minta seduai duduk siku ari kanan lalu siku ari kiba Jesus ba perintah serega. Mudah kitai mantah peminta seduai nya lalu ngumbai seduai semina ngira pangkat ke diriempu aja [ego]. Tang ingat, seduai tu udah meri pengidup seduai enggau penuh ngagai pengawa Jesus, nya alai niat ati seduai nya enda iya kelalu ngerunding diri aja.

Jesus dekaka seduai mereti dalam ka agi pasal utai ti dipinta seduai nya. Nya alai, Iya nanya seduai enti seduai ulih ngirup ari mangkuk ti diirup Iya tauka dibaptisa ngena baptisa Iya. Mangkuk ti diirup Iya nya meh mangkuk pemerinsa ti diasaika Iya ba Getsemani enggau datas regang (bandingka enggau Mark 14:36), lalu baptisa Iya nya meh pemati enggau pengubur Iya (Mark 15:33–47), ke endur utai ke nyadi dia nyemaka baptisa Iya ti ditulis dalam Mark 1.

Tang James seduai John nadai meda utai tu sekali. Jampat mulut seduai nyaut seduai ulih. Jesus pen meri tilit pasal seduai ti sigi amat deka ngirup mangkuk ti diirup Iya lalu dibaptisa ngena baptisa Iya. James meh rasul ti keterubah mati syahid ketegal pengarap ka Jesus (Surat Rasul 12:2). John idup paling lama ari semua rasul lalu dibuai ngagai Pulau Patmos (P’dang. 1:9). Tang Jesus madah penuduk di serega din diagihka Allah Taala.

Baka ni ku respons bala murid bukai ninga saut Jesus nya? Enda berapa amat. Leka jaku Grika, aganakteō “ringat,” “pedis ati,” “geram,” ke dikena dalam Mark 10:41 mega sama dikena dalam Mark 10:14, ke bejaku pasal pengeringat Jesus ketegal sida murid ke muru sida anak mit ari Jesus.

Udah nya Jesus lalu ngempuruka sida lalu meri sida siti ari pelajar Iya ti pemadu besai. Jesus madah orang bansa bukai ke megai perintah nguna kuasa sida beambi ulih ka diriempu. Tang dalam perintah Allah Taala kuasa nya mesti selalu dikena ngangkat sereta merekat orang bukai. Jesus nguluka jalai sebagai Raja dalam perintah Allah Taala. Baka ni? Ari meri nyawa Diriempu nyadika piring kena nebus mensia ari dosa—tu utai ti enda disangka bala penitih Iya deka ninga ari Iya.

`Nama reti iya sebagai orang Kristen kitai nyadi “pemela” orang bukai? Reti nya, baka ni nuan deka mandangka prinsip tu dalam interaksi nuan enggau orang bukai tiap hari?`