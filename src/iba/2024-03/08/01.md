---
title:  'Ngajar Sida Murid: Bagi II'
date:   17/08/2024
---

### Bacha ka Pelajar Minggu Tu
Mark 10; P’kal. 1:27; P’kal. 2:24; Gal. 4:1, 2; Rom. 6:1–11; Isa. 11:1–16.

> <p>Ayat Dikingat</p>
> “Laban Anak Mensia ukai datai minta Diri dibela, tang ngambika Iya mela, lalu nyerahka nyawa Diri kena nebus orang mayuh” (Mark 10:45, NKJV).

Minggu tu kitai belajar ka Mark 10, lalu nembuka seksyen spesel tu ke endur Jesus ngajar bala murid Iya kena nyediaka sida ungkup regang nya. Kira setengah ari bab tu bejaku pasal sida murid empu, lalu laluh ke bukai bejaku pasal isu-isu ti penting ngagai pengawa nyadi murid tang ditusi nengah perening orang bukai ke bisi interaksi enggau Jesus. Sida Parisi datai lalu betalat enggau Iya pasal subjek sarak. Apai indai mai anak sida ngagai Jesus ngambika diberekat Iya. Siku lelaki kaya nanya pasal pengidup ti meruan belama iya, lalu siku lelaki buta minta diri ulih meda.

Bab tauka bagi Mark tu ngundan ajar-ajar ti beguna amat senentang reti nitihka Jesus, lebih agi bekait enggau pengidup ditu ke diatu: laki-bini, anak, baka ni enggau pengaya, sereta nama upah enggau rega [kos] nitihka Iya. Ke penudi sekali nya meh pengawa ngeraika lelaki buta ti kedua (Mark 10:46–52, bandingka enggau Mark 8:22–26), ti nyadika penutup tirai sekysen tu (Mark 8:22–10:52) sereta chunto ti manah pasal reti nitihka Jesus ari segi rega [kos] iya enggau kini dibai iya.

Semua pelajar nya begulai, endang kena nyediaka bala penitih Jesus—sekalika bala murid 2,000 taun kelia tauka bala murid ba abad ke duapuluh satu tu—ngambika ulih napi chabaran nyadi murid Tuhan.

_*Pelajarka pelajar minggu tu kena nyediaka Sabat, August 24._