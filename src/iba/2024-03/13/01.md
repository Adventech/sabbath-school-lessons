---
title:  Tuhan ti Udah Angkat
date:   21/09/2024
---

### Bacha ka Pelajar Minggu Tu
Mark 15:42–47, Mark 16, Col. 2:10–12, 1 Kor. 15:1–8, Dan. 9:24–27, John 20:11–18.

> <p>Ayat Dikingat</p>
> “Tang ku iya bejaku ngagai sida, “Anang takut.Kita ngiga Jesus orang Nasaret, ke udah diregang.Iya udah diangkatka idup baru.Iya nadai ditu. Peda kita endur alai sida udah ngalika Iya” (Mark 16:6, NKJV).

Pemati Jesus datas regang nya madamka pengadang [harapan] enggau pengarap sida murid Iya. Ujung minggu nya nyadi pemadu petang ungkup sida laban sida ukai semina agi bingung ka pemati Tuhan sida, tang sida mega nangika pengelikun nyawa sida empu (John 20:19).

Dalam Mark 16, iya nya bab ti penudi dalam Injil tu, kitai deka meda utai ti nyadi selepas pemati Jesus.

Keterubah iya, kitai deka meda 'timing' [timpuh] pengangkat Jesus sereta meda kebuah sida indu datai ngagai pendam Jesus tumu pagi hari Minggu nya. Orang Adventist suah deka ngelaungka pengangkat Jesus pagi nya laban utai ti nyadi ditu suah disalah guna orang kena sida nyukung pengudus hari Minggu. Iya ke bendar, kitai deka meda baka ni kitai ulih begaga ati dalam pengangkat ba hari Minggu nya, taja pen ajar theologi ti salah nya, udah timbul ari iya.

Kedua, pelajar tu nerangka ayat-ayat ti terubah dalam Mark 16, ngaulka iya ngagai batang kenang [tema] ke nusuk nengah seluruh bup tu. Pelajar kitai ba hari Senin enggau Selasa deka bejuraika konsep-konsep tu.

Ketiga, kena nutup minggu tu, pelajar hari Rabu enggau Khamis deka bejuraika laluh bup Mark 16 tu, meratika misi ti diletak iya ba mua kitai. Pelajar tu deka ditutup ngena jaku chabaran ngagai pemacha bup Mark ngambika sida nusi injil tu ngagai semua dunya.

_*Pelajarka pelajar minggu tu kena nyediaka Sabat, September 28._