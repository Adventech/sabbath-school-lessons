---
title:  Tambah Penemu
date:   20/09/2024
---

Bacha Ellen G. White, “In Pilate’s Judgment Hall,” “Calvary,” and “ ‘It Is Finished,’ ” in The Desire of Ages, pp. 723–764.

“Pilate bisi amat ati deka ngelepaska Jesus. Tang iya meda diri enda ulih ngereja baka nya, lalu ngetanka penuduk enggau basa diri. Ketegal ti enggai lenyau kuasa dunya diri, iya sanggup ngaga orang ti nadai salah nyadika korban. Berapa mayuh mensia ke sanggup mengorbankan prinsip kena nyeliahka pengerugi tauka pemerinsa. Pengelurus ati enggau tanggung-pengawa nunjuk ngagai siti jalai, tang ati ti ngerunding penyamai diri nunjuk ngagai jalai bukai. Arus ti deras anyut nuju jalai ti salah, lalu iya ti berkompromi enggau penyai deka ditabanka arus nya tama kedalam pemetang penyalah.”—Ellen G. White, The Desire of Ages, p. 738.

“Penyalah semua kitai udah dilempaika ba atas Kristus ti nyadi pengganti enggau jamin kitai. Iya diitung enggau orang ke bedosa, ngambika Iya ulih nebus kitai ari diukum adat. Dosa genap iku peturun Adam nating berat ati Iya. Pengeringat Allah Taala ngelaban dosa, pemandang pengenda-lantang ati Iya ti pemadu besai ketegal dosa mensia, ngemenuhka ati Anak Iya enggau pengirau. Sapemanjai umur Iya Kristus udah nusi ngagai dunya ti bedosa tu pasal berita manah pasal pengasih Apai enggau pengerindu Iya ti ngampun. Keselamatan ungkup mensia ti pemadu bedosa nya meh rambai jaku [tema] Iya. Tang diatu enggau pemerat dosa ti dima Iya, Jesus nyau enda ulih meda mua Apai Iya. Apai ti ngelalaika mua Iya ari Juruselamat nya ba jam ti pemadu tusah tu nanchum ati Jesus ngena penusah ti nadai ulih dipahamka mensia enggau penuh. Pemadu besai meh penusah tu ba ati Iya, dataika pemedis tubuh nyau enda diasaika Iya agi.”—Page 753.

**Tanya ti deka dipejuraika**:

`Peratika berapa sentral meh batang ajar pasal betukar tempat tu ba Ellen G. White (enggau ba Bup Kudus; peda, chunto, iya dalam Isaiah 53). Nama kebuah sebarang ajar [theologi] ke ngemaruhka peranan sentral pengawa betukar tu enggau pasal Jesus ti mati nyadika ganti kitai, lalu mayar ukum dosa kitai ngena nyawa Iya Empu, nya ajar ti pelesu?`

`Sapa tauka nama ti nyadi “Barabas” dalam dunya kitai kemaya hari tu ti dipilih lalu ukai Jesus?`

`Nama ti tau dipelajarka kitai ari jerita pasal Josep ari Arimatea tu pasal anang ngakim orang ari gamal diluar iya?`

`Pelajarka baru Daniel 9:24–27. Nama kebuah nuan ulih meri pelajar Bup Kudus senentang seksyen tu ngagai sapa-sapa orang ke minta ajar nuan? Kati ulih nuan ngajar iya, kini?`