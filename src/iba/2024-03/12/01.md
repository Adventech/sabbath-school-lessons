---
title:  Dipecharaka Sereta Diregang
date:   14/09/2024
---

### Bacha ka Pelajar Minggu Tu
Mark 15, Luke 13:1, Mas. 22:18, John 20:24–29, John 1:1–3, Dan. 9:24–27.

> <p>Ayat Dikingat</p>
> “Ba urung pukul tiga Jesus ngangau enggau nyawa ti inggar, ‘Eloi, Eloi, lama sabaktani?’ reti nya, “Allah Taala Aku, Allah Taala Aku, nama kebuah Nuan ninggalka Aku?” (Mark 15:34, NKJV).

Mark 15 tu meh puak tengah Jerita Pemerinsa Jesus. Iya nusi pasal Jesus ti dipecharaka, diukum, dikeduan sida sedadu, diregang, udah nya mati lalu dikuburka. Pekara ti nyadi dalam bab tu ditusi padat sereta silik, engka laban penulis iya nejuka fakta-fakta dia bejaku ka diriempu kini.

Dalam seluruh bab tu, ironi bemain peranan ke penting. Ketegal nya, kitai beguna deka nemu nama reti ironi.

Ironi suah ngembuan tigi iti komponen: (1) Dua tingkat reti, (2) dua tingkat nya belaban tauka bechanggah enggau pangan diri, lalu (3) bisi orang enda meda ironi nya lalu enda ngelala utai ke nyadi lalu enda nemu diri deka pedis laban konsekuensi [akibat] iya.

Minggu tu, ari tanya ari Pilate, “Kati Nuan tu Raja orang Judah?” ngagai bala sedadu ti ngeleseka papan tanda ti diatas regang, ngagai bala tuai-tuai pengarap ti ngeleseka Iya, “Iya nyelamatka orang bukai, tang Iya enda ulih nyelamatka Diri Empu!” ngagai penatai Josep ari Arimatea ti enda disangka, bab tu endang penuh ironi-ironi ke mandangka pemendar-pemendar ti kuat senentang pemati Jesus enggau nama reti iya.

_*Pelajarka pelajar minggu tu kena nyediaka Sabat, September 21._