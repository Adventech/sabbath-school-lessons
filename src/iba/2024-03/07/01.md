---
title:  'Ngajar Sida Murid: Bagi I'
date:   10/08/2024
---

### Bacha ka Pelajar Minggu Tu
Mark 8:22–38; Matt. 20:29–34; John 12:25; Mark 9:1–50; Mal. 4:5, 6; Luke 9:30, 31.

> <p>Ayat Dikingat</p>
> “Iya lalu ngangauka orang mayuh sereta enggau sida murid Iya, lalu bejaku ngagai sida, ‘Enti orang deka nitihka Aku, awakka sida badu agi berundingka diri empu, ngesan regang diri, lalu nitihka Aku’” (Mark 8:34, NKJV).

Setengah ti keterubah ari bup Mark numpuka perening kitai ngagai sapa Jesus nya. Ajar Iya ti bekuasa enggau kereja ajih Iya nunjuk ngagai siti arah aja: iya nya, Iya meh Mesias. Lalu ba saka ti penting dalam jerita tu, ditu, Jesus deka nanya sida murid sapa Jesus nya ku sida iya.

Peter deka meri saut ti terang ngagai tanya nya, lalu Jesus deka kemaya nya berengkah meri penerang pasal kini ka kuing pejalai Mesias udah nya, iya nya, baka ti ditemu kitai, nuju ngagai regang.

Dalam lumpar ti pengujung, ari Mark 8 ngagai pengujung Mark 10, Jesus numpuka ajar Iya ngagai sida murid Iya pasal pejalai Iya. Dalam bagi [bab] tu, Jesus deka bejaku pasal regang ti deka datai. Lalu ditangkan enggau ajar spesel pasal nyadi murid. Pelajar-pelajar ti bekuasa nya mengkang nyadi releven kemaya hari tu.

Lalu sekysen Injil ti kedua tu dikelai ngena dua bengkah jerita ngeraika dua iku orang buta, siku ba tengah Mark 8 lalu iya ke siku ba pengujung Mark 10. Kereja ajih ti dua iti tu nunjukka baka ni nyadi murid nya nyengkaum tebuka mata spiritual ngambika meda sapa Jesus nya sereta kini ka tuju pejalai Iya. Baka ni jaku ajar Iya nya udah enchabar sida duabelas murid 2,000 taun ke udah, baka nya mega iya enchabar kitai ke nyadi murid Iya kemaya hari tu senentang rega ti besai, sereta penguntung, nitihka Jesus.

_*Pelajarka pelajar minggu tu kena nyediaka Sabat, August 17._