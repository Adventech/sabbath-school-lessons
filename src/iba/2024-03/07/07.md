---
title:  Tambah Penemu
date:   16/08/2024
---

Bacha Ellen G. White, “Ministry,” and “Who Is the Greatest,” in The Desire of Ages, pp. 426–446.

“Baruh ati dulu sebedau basa. Kena ngisi penuduk ti tinggi ba mua mensia, Serega milih pengereja pengawa ti baka John Pemaptisa, ti ngemaruhka diri ba mua Allah Taala. Murid ke pemadu baka anak mit nya meh iya ti pemadu landik bekereja ungkup Allah Taala. Bala ke landik ari serega ulih bekereja-sama enggau orang ke bebendar, ukai deka ngeninggika diri, tang deka nyelamatka nyawa.”—Ellen G. White, The Desire of Ages, p. 436.

“Ulih semua utai ti udah meri kitai pengelebih ari orang bukai,—sekalika nya pelajar sekula enggau pengalus, perangai ti bemulia, latih Kristen, pengalaman dalam pengarap,—kitai berutang budi ngagai sida ke kurang benasit; lalu, naka ke ulih dikereja kitai, kitai patut mela sida nya. Enti kitai kering, kitai patut ngangkatka sida ke lemi. Bala melikat ti bemulia, ke selalu meda mua Apai ti di serega, mela sida ke mit nya enggau ati ti pemadu gaga. Mensia ke lemah, ke ngembuan mayuh chiri perangai ti enda dikerinduka, nya meh tanggung-pengawa sida ke spesel. Sida melikat semampai bisi ba tempat endur sida pemadu diguna, enggau orang ke pemadu pedis beperang ngelaban diriempu, ke diau dikelingi keadaan ke pemadu ngalahka semengat. Penitih Kristus ke bendar deka bekereja-sama dalam pengawa tu.”—P. 440.

**Tanya ti deka dipejuraika**:

`Bacha baru Mark 8:27–29. Berapa suah nuan ngaku ngagai orang pengarap nuan ke Jesus nya meh Kristus?`

`Nama timbang ke betul entara pengalaman datas bukit begulai enggau Jesus enggau pengalaman mela tauka servis penyuntuk mensia ba emperan di baruh?`

`Dalam kelas, pejuraika saut ngagai tanya pasal pemesai ba pengujung pelajar hari Rabu. Nama ti ditetapka nuan nyadi bida entara penemu dunya pasal pemesai enggau penemu Allah Taala? Sapa sekeda orang ke dianggap mensia besai di dunya tu tang engka enda besai ba mata Allah Taala? Bedanjang enggau nya, sapa orang ke dianggap Allah Taala besai, tang enda dipalik dunya tauka dipegedika dunya?  Nama ti dipadahka bida tu ngagai kitai pasal berapa bilut sereta bepulas tikas pemesai tauka pemanah ti diletak mensia ke bendar iya.`

`Baka ni ku kitai deka belajarka dosa nya utai ke serius amat, dataika Jesus madah, lebih manah agi kitai nyadi timpang pendiau ari ti bedosa?`