---
title:  Tambah Penemu
date:   06/09/2024
---

Bacha Ellen G. White, “On the Mount of Olives,” in The Desire of Ages, pp. 627–636.

Mayuh amat utai ti nyadi di dunya tu ke ngeruga ati. Mensia amat takut berundingka utai ti nyadi. Baka ni ku kitai, sebagai orang Seventh-day Adventist, ke “nemu agi” pasal utai ti nyadi, ulih nguna utai nya kena nunjukka orang ngagai pengadang ti dikembuan kitai dalam Jesus, enggau semaya Iya ti deka datai baru?

“Laban kitai enda nemu timpuh penatai Iya ke bendar, kitai diarah ngambika bejaga. ‘Beberekat meh orang gaji ke ditemu tuan sida enda tinduk [bejaga] lebuh iya datai.’ Luke 12:37. Sida ke bejaga-jaga nganti penatai Tuhan nya enda nganti dugau-dugau nadai pengawa-ngawa. Pengadang ka penatai Jesus nya deka ngasuh mensia nangika Tuhan, lalu nangika pengakim Iya keatas penyalah sida. Tuju iya endang deka ngerak sida tedani lalu meda pemesai dosa ti nulak pengasih ti diberi Iya. Sida ke bejaga nganti penatai Tuhan deka nuchi pengidup sida ngena pengasika pemendar Iya. Enggau beamai-amai bejaga sida deka beamai-amai bekereja. Laban sida nemu Tuhan sida udah ba mua pintu, sida deka lebih agi ransing bekereja-sama enggau bala serega dalam pengawa nyelamatka mensia. Tu meh pengereja pengawa ke taluk sereta pintar ke ‘meri sida pemakai ba maya ti patut’ ngagai ruang-bilik Tuhan. Luke 12:42. Sida tu betusika pemendar ti amat diguna kemaya hari tu. Sama baka Enok, Noah, Abraham, enggau Moses ti nusi pemendar ungkup timpuh sida, baka nya mega bala nembiak Kristus deka meri pemendar ti nyadika jaku tangkan ngagai rebak sida diatu.”—Ellen G. White, The Desire of Ages, p. 634.

**Tanya ti deka dipejuraika**:

`Bisi orang meri kena mantu pengawa Tuhan. Bisi orang meri enggau chara berkorban ngagai pengawa Tuhan. Nama bida entara seduai nya, lalu nama kebuah bida nya penting?`

`Nama kebuah Allah Taala enda nagang ari nyadi pengawa orang ti ngemerinsaka umat Iya ari kelia-lia nyentukka dalam dunya kitai diatu? Baka ni gambar Laya Besai nya ulih nyaup kitai meretika, manah ka agi, nama kebuah pengawa orang ke beperinsaka pangan diri bisi?`

`Nama tanda penatai Jesus ke lebih agi ngempaska nuan dalam dunya ke diatu?`

`Perundingka gaya [keadaan] orang ke mati enggau pengamat sida ke mati nya deka diangkatka idup baru ba penatai Jesus ti kedua kali ila. Sida mejamka mata dalam pemati, lalu nama utai ti ditemu sida udah nya lebuh sida diangkatka idup baru ila? Baka ni ku penemu tu nyaup kitai meda baka ni, ungkup kitai siku-siku, penatai Jesus nya selalu semak amat?`