---
title:  Tekalih
date:   03/08/2024
---

### Bacha ka Pelajar Minggu Tu
Mark 7, Isa. 29:13, P’sut. 20:12, Mark 8:11–21.

> <p>Ayat Dikingat</p>
> “Nadai utai ti tama ngagai mensia tau ngasuh iya enda tuchi. Utai ti ngasuh mensia enda tuchi nya utai ti pansut ari mensia” (Mark 7:15, NKJV).

Minggu tu kitai belajar ari Mark 7 enggau setengah ti terubah ari Mark 8. Ba pun Mark 7, Jesus nimbulka penyarut lebuh Iya enggai nundukka tradisi agama. Taja pia, Iya ngereja nya ngena chara ti nyukung amat pekara ti releven amat dalam pengidup Kristen kemaya hari tu.

Udah nya Jesus meri sida siti entelah ti muka pintu ngagai pemereti ke betul senentang reti pengarap ke bendar.

Udah nya Jesus bejalai ngagai Tire enggau Sidon ke endur Iya betemu enggau siku indu ke semina siku indu tu aja ke kala menang betimbal jaku enggau Jesus dalam bup Injil. Jesus ke betemu enggau indu tu ukai utai ke biasa, lalu dibaruh nya bisi beberapa iti komunikasi ti enda nyata dipeda ke diguna indu nya, lalu ketegal pengarap iya Jesus meri utai ti dipinta iya.

Mark 7, enggau siti agi pengawa Jesus ngeraika orang, mandangka siti pemendar ti penting amat, iya nya, enda ngira berapa besai kereja ajih nya, iya kediri aja enda umbas kena muka ati orang nerima pemendar. Peda meh, nama penguntung kereja ajih nya ngagai sida tuai pengarap ke nadai ati bukai tang semina deka nulak tauka ngenggaika Jesus?

Dalam Mark 8 pelajar kitai fokus ngagai reti roti nyadika lambang [simbol] ajar enggau tradisi. Jerita-jerita nya berisi penuh enggau pelajar-pelajar ke besai senentang reti enggau amalan pengidup Kristen kitai.

_*Pelajarka pelajar minggu tu kena nyediaka Sabat, August 10._