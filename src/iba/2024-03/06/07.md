---
title:  Tambah Penemu
date:   09/08/2024
---

Bacha Ellen G. White, “Tradition,” “Barriers Broken Down,” and “The True Sign,” in The Desire of Ages, pp. 395–409.

“Ba raban orang ke nitihka Tuhan kemaya hari tu, baka kelia, ni pemalat dosa ti enda berasai nyangkit kitai tu udah ngelekai! Berapa suah servis kitai ungkup Kristus, komunikasi kitai enggau pangan diri, udah dikamahka pengingin ti belalai dalam ati ti deka ngeninggika diri! Berapa jampat runding ti deka meri pengaga ati ngagai diriempu, enggau pengingin minta diterima mensia nyadi! Iya nya pengerindu ka diriempu, sereta pengingin ka jalai ke lebih muntang ari jalai ti udah diletak Tuhan, ti ngujungka mensia nukar atur ti diletak Tuhan ngena ajar enggau tradisi mensia. Jesus meri jaku tangkan tu ngagai bala murid Iya, “Bejimat kita, sereta bejaga ari ragi orang Parisi.”

“Agama Kristus nya meh ‘keikhlasan’ empu. Bersemangat ka mulia Allah Taala nya meh motivasi ti ditanam Roh Kudus dalam kitai; lalu semina pengawa ti dikereja Roh Kudus aja ke ulih nanam niat tu didalam kitai. Semina kuasa Allah Taala aja ke ulih muai ati ti ngeninggika diri sereta sikap pura-pura mensia. Ubah tu meh kelai Iya bekereja. Lebuh pengarap ti diterima kitai madamka perangai ti ngerunding diri sereta sikap bepura-pura, lebuh iya ngujungka kitai semina deka ngemuliaka Allah Taala lalu ukai diriempu, nya baru kitai nemu tu meh jalai ti betul. ‘Apai, muliaka nama Nuan!’ (John 12:28), tu meh batang tuju,’  pengidup Krisktus, lalu enti kitai nitihka Iya, tu mega deka nyadi batang tuju pengidup kitai. Iya merintah kitai ngambika kitai ‘idup baka Jesus Kristus;’ lalu ‘ari tu kitai nemu diri nemu Iya, enti kitai ngasika pesan Iya.’ 1 John 2:6, 3.”—Ellen G. White, The Desire of Ages, p. 409.

**Tanya ti deka dipejuraika**:

`Nama amalan Kristen ke ditemu nuan udah nyaup nuan ngintu ati diri tuchi?`

`Sapa raban orang ke “enda tuchi” dalam komuniti kita? Nama ke udah dikereja nuan kena narit sida nya ngagai injil?`

`Perundingka, enggau kita sekelas, nama ke ulih dikereja kita kena meransang bala diri bekunsika injil ngena jalai ti mudah ngagai orang ke diau ngelingi kita?`

`Bacha Mark 8:1–10, pasal meri makai 4,000 orang. Kati bisi mai bida kah enti munyi ku penerang ari sekeda orang madahka bala orang mayuh nya bansa bukai? Nama kebuah iya nadai patut mai bida?`

`Baka ni ku kitai ulih nyaga diri ari pengingin ke bisi dalam ati kitai, sebagai mensia ke bedosa tu, ti deka ngeninggika diri?`