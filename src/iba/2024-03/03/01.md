---
title:  Kontroversi [Penyerekang]
date:   13/07/2024
---

### Bacha ka Pelajar Minggu Tu
Mark 2:1–3:6, Mikah 6:6–8, 1 Sam. 21:1–6, Mark 3:20–35, Luke 12:53, Luke 14:26.

> <p>Ayat Dikingat</p>
> “Lalu ku Jesus bejaku ngagai sida, “Hari Sabat digaga ke mensia, ukai mensia ke hari Sabat. Nya alai Anak Mensia Tuhan ke hari Sabat.” (Mark 2:27, 28, NKJV).

Mark 2:1–3:6 ngundan lima iti cherita ti nyempamaka ajar Jesus ke lain ari ajar sida pengajar pengarap. Cherita-cherita tu ditusun ngena chara ti spesifik ke alai genap cherita ke nangkanka nya bekait ngagai cherita ke dulu ari iya nengah topik ti begembar enggau iya. Cherita ti penudi sekali nikal pulai baru lalu besambung baru enggau cherita ti keterubah.

Tiap iti cherita nya mandangka siti aspek pasal sapa Jesus nya, baka ti dipeda dalam jaku Mark 2:10, 17, 20, 28. Pelajar kitai ba hari Minggu, Senin, enggau Selasa deka nyagam dalam ke agi reti cherita nya enggau jaku ti disebut Jesus dalam sida iya.

Mark 3:20–35 deka nyadi subjek ti deka dipelajarka ba hari Rabu enggau Khamis.

Utai ti deka dipeda kitai, mega, iya nya chunto siti teknik ti dikena sida penulis Injil ke dikumbai “Sandwich Stories” [Cherita Selepak]. Stail cherita baka tu dipeda sekurang iya enam kali dalam Mark. Dalam tiap iti kes bisi sekeda aspek penting pasal Jesus enggau peranan Iya sebagai Mesias, tauka pasal gaya nyadi murid, nyadika fokus.

Minggu tu, kitai deka macha sekeda cherita pasal Jesus nya lalu meda utai ke ulih dipelajarka kitai ari sida.

_*Pelajarka pelajar minggu tu kena nyediaka Sabat, July 20._