---
title:  Pun Injil Mark
date:   29/06/2024
---

### Bacha ka Pelajar Minggu Tu
Surat Kereja Rasul 13:1–5, 13; Surat Kereja Rasul 15:36–39; Mark 1:1–15; Isa. 40:3; Dan. 9:24–27.

> <p>Ayat Dikingat</p>
> “Lebuh John udah ditangkap, Jesus bejalai ngagai menua Galili, nusui Berita Manah Allah Taala. Ku Jesus bejaku, “Timpuh udah datai, lalu Perintah Allah Taala nyau semak! Nesal ati ke dosa kita, lalu arapka Berita Manah!” (Mark 1:14, 15, NKJV).

Sapa nulis Injil Mark, lalu nama kebuah iya ditulis? Bup Injil nadai ngerintaika nama penulis sida. Semina Injil John aja ke dampih agi, ke bisi nyebut murid ti dikerinduka nya (peda John 21:20, 24).

Taja pia, kenyau ari pun kelia, genap iti Injil ti diterima nya endang udah dikaulka ngagai rasul (Matthew, John) tauka ngagai kaling siku ari rasul. Ngambika chunto, Injil Luke dikaulka enggau Paul (peda Kol. 4:14, 2 Tim. 4:11, Pilimon 1:24). Injil Mark dikaulka enggau Peter (peda 1 Pet. 5:13).

Taja pen pengarang Injil Mark nadai kala nyebut nama diri dalam Injil nya, tradisi gerija ti terubah kelia nunjuk ngagai John Mark ti nyadi pengarang Injil Mark tu, iya ti kala bekaling enggau Paul seduai Barnabas bejalai meritaka Injil (Surat Kereja Rasul 13:2, 5) lalu dudi ari nya bekaul enggau Peter (1 Pet. 5:13).

Langkah ti keterubah minggu tu iya nya kitai deka belajar pasal Mark baka ti disebut dalam Bup Kudus, lalu deka meda senentang baka ni iya gagal lebuh terubah nginjil lalu baka ni iya udah mutarka diri baru udah nya. Udah nya pelajar kitai deka nguing ngagai seksyen pemuka Injil Mark sereta merening ngagai kini kuing cherita nya sereta mega merening ke belakang ngagai nama kebuah misionari ti gagal tang udah nya angkat baru nulis Injil baka tu.

_*Pelajarka pelajar minggu tu kena nyediaka Sabat, July 6._