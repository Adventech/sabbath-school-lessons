---
title:  Injil Nitihka Ajar Jesus
date:   04/07/2024
---

`Bacha Mark 1:14, 15. Nama tiga iti bagi berita injil ti ditusi Jesus?`

Mark ngeringkaska injil ti mudah sereta terus ti dajar Jesus. Tiga iti bagi iya dipandangka dibaruh tu:

| Kategori | Isi Iya |
| --- | --- |
| Nubuatan Timpuh | Timpuh udah dikamatka. |
| Semaya dalam Sempekat | Perintah Allah Taala Semak. |
| Dikangau Nyadi Murid | Nesal sereta arapka Injil. |

Nubuatan timpuh ti disebut Jesus nya meh nubuatan 70-minggu dalam Daniel 9:24–27. Nubuatan tu udah dikamatka dalam baptisa Jesus, ke alai Iya udah ditata ulih Roh Kudus lalu berengkah bejalaika pengawa injil Iya (Surat Rasul 10:38). Nubuatan 70-minggu ti ngalitka ati nya, ditunjukka dalam carta dibaruh tu:

[Chart](https://sabbath-school-resources-assets.adventech.io/iba/ss/2024-03/01/chart.png)

Dalam nubuatan tu, sehari sempama setaun (P’pau. 14:34, Esek. 4:6). Nubuatan tu berengkah ba taun 457 B.C. enggau dikri (atur) ti diberi Artaxerxes, raja Persia, kena nembuhka pengawa ngaga baru Jerusalem (peda Esra 7).

Enam puluh sembilan minggu nubuatan nyengkar ngagai taun 27 A.D., iya nya timpuh Jesus dibaptisa sereta ditata ulih Roh Kudus ba maya Iya berengkah bejalaika pengawa Iya.

Tiga taun setengah udah nya Iya pen di regang.

Pengujung iya, penembu minggu ti ke tujuh puluh nya deka nyadi ba taun 34 A.D. lebuh Stephen dibunuh ngena chara dituku ngena batu lalu berita injil pen berengkah dikerembaika ngagai orang bansa bukai, sereta mega ngagai bansa Judah.

`Kemaya penudi iya nuan belajar pasal nubuatan 70-minggu nya? Baka ni ku nemu pasal nubuatan tu ulih nyaup nambahka pengarap nuan, ukai semina dalam Jesus tang mega Jaku nubuatan ke tau amat dikarapka?`