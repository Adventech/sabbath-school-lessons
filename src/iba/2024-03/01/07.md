---
title:  Tambah Penemu
date:   05/07/2024
---

Bacha Ellen G. White, “The Voice in the Wilderness,” pp. 97–108 in The Desire of Ages; and “Heralds of the Gospel,” pp. 166–176 in The Acts of the Apostles.

Amat narit ati lebuh kitai meratika Pemandang 14:6, 7, iya nya berita melikat ti keterubah nya, begembar enggau berita injil Jesus dalam Mark 1:15.

Melikat ti keterubah mai berita injil ti kekal ngagai dunya ba timpuh pengujung dunya kena nyediaka dunya ungkup Penatai Jesus ti Kedua Kali. Sama baka berita injil Jesus, injil melikat ba pengujung timpuh mega bisi tiga iti elemen iya baka ti dipandangka di baruh tu:

| Mark 1 | Kategori | Pemandang 14 |
| --- | --- | --- |
| Timpuh Dikamatka (Daniel 9) | Nubuatan Timpuh | Jam Ngakim (Daniel 7, 8) |
| Perintah Semak | Semaya Sempekat | Injil Kekal |
| Nesal, Arap | Kangau Nyadi Murid | Takut, Ngemuliaka, Nyembah Tuhan |

Berita melikat ti keterubah madahka pengawa ngakim sebedau penatai kedua kali, ke di tilit dalam nubuatan 2,300-hari dalam Daniel 8:14, udah berengkah dalam taun 1844. Pengakim nya mai perintah Allah Taala ngagai raban nembiak Iya ti diperinsa (Dan. 7:22). Kangau melikat ti keterubah ngambika kitai nangika, ngemuliaka, sereta nyembah Allah Taala nya meh kangau ngambika nyadi murid, ti diberi ngagai dunya ba hari-hari ti penudi lebuh kuasa jelu ke di dalam Pemandang 13 mantaika petara ti pelesu ngambika dikenakutka, di kemuliaka, sereta di sembah.

Sama baka berita injil Jesus dalam Mark 1 bekaul rapat enggau nubuatan Daniel ba maya injil berengkah ditusi, baka nya mega berita melikat ti keterubah nya bekaul enggau Daniel ba pengujung sejarah dunya.

**Tanya ti deka dipejuraika**:

`Bandingka sereta bidaka John Pemaptisa enggau Jesus dalam Mark 1:1–13. Nama pelajar ti spesel ti dipelajarka nuan ari chara seduai nya dikelalaka ditu?`

`Perundingka reti baptisa. Bacha Rome 6:1–4 enggau John 3:1–8, lalu bandingka nya enggau baptisa Jesus dalam Mark 1:9–13. Nama ti sebaka enggau ti enda sebaka ti dipeda nuan dia? Baka ni nya nyaup nuan mereti enggau terang agi senentang reti baptisa?`

`Bandingka sereta bebidaka injil ti ditusi Jesus dalam Mark 1:14, 15 enggau berita melikat ti keterubah dalam Pemandang 14:6, 7. Baka ni meretika berita injil nya ulih nyaup nuan meda enggau lebih manah agi pasal misi nuan kemaya hari tu?`