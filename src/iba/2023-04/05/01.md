---
title:  Kedalih Kena Nyeliahka Misi
date:   28/10/2023
---

### Bacha ka Pelajar Minggu Tu
Jonah 1–4; Nahum 1:1; 2 Raja 17:5, 6; Masmur 24:1; James 1:27; Isa. 6:1–8.

> <p>Ayat Dikingat</p>
> “Sapa orang ke patut dikirumka Aku? Sapa orang ke deka nyadi seruan kitai?” Aku lalu nyaut, “Aku, TUHAN! Kirumka aku!” (Isaiah 6:8, NKJV).

Enda semua orang ke dikangauka ngagai misi senurut baka Abraham. Chunto iya Jonah (bacha Jonah 1–4). Tuhan ngangauka Jonah ngambika nganjung jaku tangkan Iya ngelaban Nineveh, iya nya indu nengeri menua Asiria. Nengeri tu, ti betempat ba menua Iraq ke diatu, penyauh 560 batu ari Jerusalem, ngambi masa sebulan pejalai kin. Jonah ukai semina enggai kin—iya ngelarika diri ngagai menua ke betentang. Datai iya di Jopa, iya pen meli tiket ngagai Tarshish, diatu di selatan menua Spain. Belayar penyauh 2,000 batu nya tau ngambi masa sebulan, nitihka gaya hari. Laban enggai betemu enggau raja orang Asiria nya, Jonah ngambi masa sebulan ke patut dikena iya ngenataika diri ngagai Nineveh kena iya ngelarika diri jauh. Nama kebuah iya, ke nembiak Allah Taala, ngereja utai baka nya neh?

Orang Nineveh endang tebilang jai perangai enggau pengawa lalu sida mega kala nyerang Israel enggau Judah. Taja pia, Tuhan ngangauka Jonah ngasuh iya mansang ngagai Nineveh lalu bejaku ngelaban penyai iya ke besai nya (Jon. 1:2). Leka jaku ke dikena ditu nyau ka sama enggau leka jaku Tuhan ngagai Abraham senentang Sodom enggau Gomorah, dalam Pemungkal 18:20, 21. Tang, baka ti deka dipeda kitai lagi, Jonah tu ukai Abraham.

Nama ke tau dipelajarka kitai ari sikap Jonah pasal kedalih ke diberi kitai kena nyeliahka diri ari ngereja misi kitai?

_*Pelajarka pelajar minggu tu kena nyediaka Sabat, November 4._