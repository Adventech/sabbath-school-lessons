---
title:  “Aku, TUHAN! Kirumka aku!”
date:   02/11/2023
---

Jerita Jonah tu lebih ari ngalitka ati. Taja pen saksi ke diberi Jonah nya kurang manah, agi meh Tuhan ulih nyelamatka orang Nineveh, lalu tu ngasuh kitai ingatka peranan kitai nya semina nyadika pekakas Tuhan aja, laban semina Iya aja ke ulih negu sereta ngubah ati mensia. Iya ngingatka kitai Tuhan ngiga orang ke sanggup sereta deka nyadi pemai berita Iya ke ngasika jaku asuh Iya.

`Bacha Isaiah 6:1–8. Nama batang penemu ke disebut dalam ayat tu?`

Bisi kangau dia. Tuhan ngiga orang ke rindu nyadi sukarela/volunteer. Kitai dikarapka Iya nyaut kangau nya ari ti nyerahka diri ngagai pengiring Iya, mendingka munyi nyawa Iya, lalu udah nya milih deka senurutka nama aja ti dipadahka Iya ngagai kitai.

Jerita Jonah mega mandangka pengerindu Allah Taala ungkup orang ke diau ba tempat ke alai pengerindu Iya nadai diasai lalu munyi nyawa Iya nadai didinga. Sama baka Tuhan ti kasihka orang Nineveh, Iya mega kasihka bemiliun-miliun mensia ke diau di bandaraya besai di dunya tu, ke alai bangunan ngalahka pun kayu enggau bungai, lalu penginggar ke semampai bisi ngasuh orang pedis amat deka diau jenuh lalu mending. Ku Tuhan bejaku pasal orang Nineveh, sida “nadai nemu utai” (peda Jon. 4:11, ESV). Tuhan begunaka pemai berita ke sanggup mai berita pengadang Iya ngagai mensia ke lemas laban pengisuk enggau penyai pengidup tu. Isaiah ninga munyi nyawa nanya, “Sapa orang deka nyadi seruan Aku?” Nama saut nuan kini?

`Chabaran: Tuliska ba keretas puang tauka dalam bup sampi nuan, 10 nama orang ke temu nuan ukai Kristen. Kitai deka ngelar sida nya “murid” nuan. Simpan dampih nuan ripih nama nya, lalu selama kuarter tu, besampi tiap hari ka siku-siku murid nuan ka 10 iku nya. Besampi ngambika Tuhan nyaup nuan bekaban enggau sida ke enggau nuan bekelala nya. Besampi ngambika nuan ulih nyadi kaban tauka pangan ke lebih rapat enggau sida nya. Lebuh kaul nuan makin rapat, peratika sereta pendingka sida ngambika nuan nemu utai ti diguna sida, pemedis ti diasaika sida, tauka utai ti ngenusahka ati sida.`

`Chabaran Minggu Tu: Pilih siti bandar ke dampih nuan enggau siti bandar di menua bukai. Berengkah besampika orang ke nguan sereta gawa ba bandar nya. Besampi ngambika Tuhan ulih numbuhka raban Adventist ke kuat di bandar nya iya ke ulih magi pemendar ke ditemu kitai—pemendar pasal penatai Jesus ke enda lama agi.`