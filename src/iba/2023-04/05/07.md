---
title:  Tambah Penemu
date:   03/11/2023
---

Ellen G. White bisi jaku tangkan ke berat ungkup sida ke lembau deka nyaut kangau Jesus ti ngasuh sida nyadi saksi ngagai orang ke diau ngelingi sida.

“Kedalih sida ke gagal ngereja pengawa tu enda deka ngelepaska sida ari tanggung-jawap nya, lalu enti sida milih enda deka ngereja pengawa nya, sida enda ibuh ka mensia ke udah Jesus sanggup mati ungkup sida, sida enda ibuhka tanggung-pengawa ke udah diberi Tuhan ngagai sida, lalu nama sida deka direjista dalam bup serega sebagai nembiak ke enda setia. Baka ni ku pengereja pengawa nya deka bekereja baka Jesus, ngambika nyadi pengering enggau berekat ngagai orang bukai, enti iya nutup diri jauh ari orang ke begunaka saup iya? Orang ke enda ibuh deka begulai enggau orang bukai, deka semina ngerunding diri aja, lalu begunaka peneleba ngengkah diri dalam komunikasi enggau mensia bukai ngambika sida ulih nemu kondisi pengarap diriempu, lalu nemu baka ni deka nengkani raban domba Allah Taala, meri tiap iku pemakai sida ba timpuh ti betul. Orang ke enda ngereja pengawa tu nunjukka sida beguna deka diseruri ari segi adat moral sida, nya baru sida deka meda diri enda ngema tanggung pengawa diri dalam pengawa Tuhan.”—Ellen G. White, The Advent Review and Sabbath Herald, August 30, 1892.

Amat pen jaku tu keras amat ti nunjukka pemesai reti ti diengkah Allah Taala ba pengawa misi, kitai enda ditinggalka iya enggau nadai pengadang. “Pengawa ke diberi ngagai Jonah nya, mai tanggung pengawa ke berat amat; taja pia Iya ke udah ngasuh Jonah bejalai sigi ulih ngeringka iya lalu meri iya pemujur. Sema jaku nabi nya udah ngasi enggau nadai kedalih, udah tentu iya udah diseliahka ari mayuh pengalaman ke pait, lalu udah diberekat enggau mayuh. Taja pia, lebuh maya Jonah deka nyerahka diri alah, Tuhan enda ninggalka iya. Nengah beberapa bengkah penguji enggau pekara ke nyelai nyadi, pengarap Jonah ba Allah Taala enggau ba kuasa Iya ke nyelamat ke nadai batas pen nyadi idup baru.”—Ellen G. White. Prophets and Kings, p. 266.

Sama baka Jonah, kitai mega deka mudah agi ngaga kedalih alai kitai enda enggau ngereja misi Tuhan. Mayuh utai tau ngasuh kitai ngaga mayuh macham kedalih nya. Taja pia, kangau Tuhan ngagai kitai ngambika ngereja misi iya, enda kurang ari kangau Iya ngagai Jonah. Utai ke ditanyaka ditu, iya, Baka ni ku nuan milih deka nyaut iya?

**Tanya ti deka dipejuraika**:

`Nama kedalih ke udah dikena nuan ngambika nuan enda enggau bajalaika misi Tuhan? Nama Nineveh nuan?`

`Perundingka berapa berega pemendar-pemendar ke dikembuan kitai Seventh-day Adventists tu. Perundingka berapa betuah nuan bisi ngembuan pemendar-pemendar tu. Nama ke nagang nuan ari magi ngagai orang bukai pemendar-pemendar ti dikerinduka kitai tu amat?`

`Baka ni ku nuan deka belajar ari pengasih Tuhan baka ni muai penakut tauka penangi ti dikembuan nuan pasal besaksi sereta bejalaika misi Tuhan?`