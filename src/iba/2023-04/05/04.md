---
title:  'Kedalih Kitai: Pengiruh'
date:   31/10/2023
---

Pengalaman Jonah dalam perut ikan (peda Jonah 2) nya ngayanka penyayau enggau pengasih Tuhan, lalu sampi Jonah nunjukka iya enda telepas berita pengerindu Tuhan. Tang taja pen iya udah betemu enggau Tuhan ngena jalai ti luar biasa nya, ukai reti nya runding, ulah enggau sikap iya ke lama nya deka mudah diubah, taja pen iya nyadi ngagai Nineveh.

`Bacha Jonah 3. Baka ni ku respons orang Nineveh ngagai utai ti ditusi Jonah? Nama ti ulih dipelajarka kitai ari nya senentang meri jaku saksi kitai?`

Nama pen runding tauka asai ati Jonah pasal orang Nineveh, iya nusi aja utai ti diasuh Tuhan tusi iya, lalu asil iya amat ngalitka ati. Orang Nineveh amat tetegu ati ke ngujungka sida ngesal! Ya, mayuh utai mesti ditengah Jonah, ngambika iya ngereja utai ti enggai iya ngereja, tang lebuh iya ngereja nya, Allah Taala dikemuliaka.

Baka nya meh misi Allah Taala disan ke mua datas bau sida ke sanggup bekorban, taja pen, lembau-lembau. Nilai ke berega ba kitai empu mesti ka dibuai lalu diganti enggau prioriti Tuhan ungkup mensia ke lenyau. Baka Jonah, kitai suah nyimpan ati sangka ke nagang kitai ari nyapai orang tauka raban orang.

Kitai begunaka ati ke baruh kena muai ati sangka. Misi mega begunaka timpuh enggau tenaga emosi. Melabur dalam pengidup orang lalu amat ibuhka orang tau ngiruhka kitai lalu meri pengelelak. Dalam jeman ke alai kitai nyau ‘stres’ ketegal tating pengidup enggau penanggul kitai, meri sukung emosi ngagai orang bukai tau amat ngelelakka kitai.

Lalu pengujung iya, enti kitai enggau orang bejalaika misi Tuhan, suah kitai enda tau enda ngubah runding kitai senentang duit kitai enggau baka ni ku kitai ngena iya. Sekalika iya dikena mantu sereta meri pengibuh ngagai orang, kena meli literatur enggau surat bukai ke dikena nginjil, tauka kena mayar servis tauka bantu pengibuh ngambika kitai bisi masa ngereja misi Tuhan, bisi aja belanja kena bejalaika misi. Baka ni aja bentuk iya, pengawa misi Tuhan begunaka korban ari kitai.

Berita ke manah iya nya taja pen Jonah bisi mayuh pengurang, Tuhan udah bekereja enggau kuasa besai ke ngujungka orang Nineveh ngesal sereta berubah. Utai ke ngasuh kitai sinu, iya nya, Jonah nadai enggau ngasaika berekat pengaga ari serega.

`Nama korban ke dipinta Tuhan ari nuan diatu—tauka korban ke sedia nuan deka meri—ketegal deka magi pengerindu Iya ngagai orang bukai? Berapa penuh pengarap nuan ka Iya ti deka ngamatka semaya Iya ti deka ngemanahka pengidup nuan nengah korban nya?`