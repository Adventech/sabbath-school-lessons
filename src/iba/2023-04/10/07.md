---
title:  Tambah Penemu
date:   08/12/2023
---

Siti ari pelajar ke penting ke ulih diambi kitai ari pengalaman Paul ba balai Areopagus nya meh chara Paul ti meratika tikala nya baka iya ulih ngampir raban orang ke bedau arapka Tuhan, ke ngujungka bisi siti raban mit orang ke arap ditumbuhka di Atens.

“Jaku ti disebut rasul nya, enggau diskripsi sikap iya enggau gaya utai ti ngelingi iya, baka ti ditusi dalam tulis inspirasi, patut ditusi tauka diberi ngagai semua generasi ti deka datai, meri saksi senentang pengarap iya ti teguh, pemerani iya dalam napi munsuh enggau pengidup sunyi kediri, sereta enggau pemenang ti diulihka iya ungkup pengarap Kristen ba tengah palan tauka puak orang kapir.

“Jaku Paul penuh enggau penemu ti nyadika pesaka gerija. Iya bisi dalam posisi ke alai iya mudah amat mansutka jaku ke tau ngasuh ati bala peninga iya ke lawa nya ensiban lalu ngenataika penusah ngagai iya empu. Enti jaku iya udah terus terang nyerang petara-petara sida enggau bala pemesai ba nengeri nya, udah tentu iya dalam bahaya kena tinggang nasit ke sama enggau Socrates. Tang ngena pemintar ke datai ari pengerindu Tuhan, iya bejimat-jimat nguingka runding sida ari petara kapir sida, ngagai Allah Taala ke bendar, iya ti enda dikelala sida.”—Ellen G. White, The Acts of the Apostles, pp. 240, 241.

Ari iya ti bisi kontek terus ngagai orang dia, lalu mansik budaya enggau agama sida, lalu ari iya ti bebasaka pengangkun sida ngagai pekara agama, Paul ulih ngereja utai ti beguna di Atens—utai ti nyadi pesaka penemu ungkup gerija. Iya mujur nyeliahka diri ari ngemediska ati bala peninga iya. Tu siti pemujur besai ke ulih dikereja iya ari iring Tuhan. Ku Ellen G. White, tu meh pesaka penemu besai ke enda tau enda diperatika kitai sebagai gerija dalam jerita tu.

**Tanya ti deka dipejuraika**:

`Enggau jerita pasal Paul di Atens tu nyadika chuan kitai, nama langkah ti keterubah ungkup sapa-sapa orang ke deka numbuhka pengawa nginjil di bandar?`

`Baka ni ulah ke patut dikembuan orang Kristen kena ngaga jambatan ngagai orang di nengeri tauka bandar (enggau di sebarang tempat bukai meh) ke bedau nemu Allah Taala?`

`Lebuh bansa engkeramba moden di dunya diatu ngancham ati kitai, nama utai ke enda patut dikereja kitai, lebih agi ba terubah iya, lebuh kitai deka ngepunka pengawa baru ba entara orang ke nyembah engkeramba nya?`

`Paul tau udah badu naka iya ke udah ngasuh orang dia ngelala Allah Taala tu ti rinduka sida, lalu sida pen deka bepuas ati. Tang iya udah nya nyau meraka garis ke ngujungka orang ngumbai iya udah tesat penemu lebuh iya bejaku pasal pengangkat ari mati. Dalam penemu nuan, patut ka enda Paul udah ngereja baka nya? Nama kebuah patut, tauka nama kebuah enda patut?`