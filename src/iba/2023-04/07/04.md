---
title:  Deka Bempu Pengidup ti Meruan Belama Iya
date:   14/11/2023
---

`Bacha Luke 10:27, 28. Nama saut pengajar adat nya ngagai tanya diriempu?`

Pengajar Adat [lawyer] nya udah nanya siti tanya, lalu iya empu nyaut tanya diri: “Rinduka Tuhan Allah Taala nuan enggau pengabis ati nuan . . .” lalu “rinduka pangan nuan baka nuan ke rinduka diri empu” (Luke 10:27, NIV).

Nama respons ari Jesus? Ku Iya, “Betul saut nuan” (Luke 10:28, NKJV). Jesus pen enchabar iya ngambika ngereja utai senentang nya, ku Iya, “kereja nya, nya baru nuan deka idup” (Luke 10:28, NKJV).

Ba ketebal orang ke arap, meri saut ke betul ngagai tanya pasal ajar enggau pengarap nya ukai utai ke pedis dikereja. Utai ke pedis dikereja nya meh ngereja utai ke betul nya lalu nitihka ajar pengarap nya dalam pengidup sida. Mayuh orang, taja nemu chukup kena nyelamatka sida, deka enda selamat laban sida enda ngasika pemetul ke ditemu sida nya. Nya meh baka pemerat [serius] isu tu. Semina nemu pasal rinduka Allah Taala enggau rinduka mensia nya enda umbas. Nuan mesti ngereja iya!

`Bacha James 2:17–22. Baka ni ku aku ayat-ayat tu segembar enggau jaku Jesus ngagai pengajar Adat [lawyer] nya?`

Enti kita rinduka Allah Taala, kitai deka macha Jaku Iya, kitai deka besampi, kitai deka ngintu tauka ngasika pesan Iya, lalu kitai deka senurutka munyi nyawa Iya “enggau pengabis ati kitai.” Enti aku madahka diri rinduka orang, tang aku enda pedulika orang dalam gerija, tauka enti aku enda ibuhka penyuntuk orang taja pen aku ulih mantu, nama guna pengarap aku deh? Pengarap Kristen ukai semuti ngembuan siti set batang ajar ke nyengala; iya ke bendar, iya meh jalai pengidup kitai.

“Enti sema menyadi lelaki tauka menyadi indu kita begunaka gari lalu nadai pemakai, lalu kita nyebut ngagai iya, ‘Mupuk meh nuan enggau selamat. Awakka nuan enda chelap, sereta bisi utai diempa,’ tang kita enda meri iya utai ti dipeguna iya, nama guna nya?” (James 2:15, 16, NKJV).

`Naka ni pengibuh nuan ka pengelantang orang bukai? Naka ni nuan udah nitihka jaku Paul: “Anang semina berundingka diri empu aja, tang berunding mega ke orang bukai”(Pil. 2:4, NKJV)? Ulih pengasih Allah Taala, baka ni nuan deka belajar ngambika nuan lebih agi ibuhka orang bukai?`