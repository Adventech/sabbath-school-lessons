---
title:  Misi Ngagai Orang Ngelingi Aku
date:   11/11/2023
---
### Bacha ka Pelajar Minggu Tu
Luke 10:25–37; 2 Tim. 3:16; James 2:17–22; Matt. 22:37–40; Gal.5:14; Mikah 6:6–8.

> <p>Ayat Dikingatka</p>
> “Orang nya lalu nyaut, ‘Rinduka Tuhan Allah Taala nuan enggau pengabis ati nuan, enggau pengabis semengat nuan, enggau pengabis pengering nuan, enggau pengabis runding nuan, lalu rinduka pangan nuan baka nuan ke rinduka diri empu.’” (Luke 10:27, NIV).

Semua kitai nemu ayat tu: “Rinduka Tuhan Allah Taala nuan enggau pengabis ati nuan, enggau pengabis semengat nuan, enggau pengabis pengering nuan, enggau pengabis runding nuan” (Luke 10:27, NIV). Taja pia pengerindu kitai ka Tuhan tau nyadi [‘superficial’] tauka jaku mulut aja enti kitai madahka diri rinduka Allah Taala tang enda ngasika Iya. Kitai ngumbai diri rinduka Allah Taala, tang baka ni ku pengerindu nya dipandangka dalam pengidup tiap hari kitai deh? Rinduka Allah Taala nya begunaka komitmen sepenuh ati kitai, semengat kitai, tubuh kitai, enggau runding kitai—tiap hari. Sapa sapa pen tau ngumbai diri rinduka Tuhan; tang ngereja iya, begunaka kitai sengaja sereta sedarka utai ti dikereja kitai.

Taja pen, rinduka Allah Taala nya utai ti manah sereta penting, Tuhan mega dekaka kitai rinduka orang bukai, laban pengerindu kitai ka orang bukai nya macharka pengerindu kitai ka Tuhan,lalu iya ngereja nya enggau jalai ti bekuasa sereta nyata amat. Ayat 1 John 4:20 madah, “Enti orang madahka diri rinduka Allah Taala, tang begedika menyadi diri, iya bula, laban orang ke enda rinduka menyadi diri ke ulih dipeda iya, enda ulih rinduka Allah Taala ke enda dipeda iya” (NKJV). Paul mega madah dalam Galatia 5:14 “Laban semua Adat disimpul ngena siti aja pesan: “Rinduka pangan diri baka kita ke rinduka diri empu.”

Minggu tu kitai deka belajar pasal baka ni pelajar tu ulih diaplikasika dalam pengidup kitai.

_*Pelajarka pelajar minggu tu kena nyediaka Sabat, November 18._