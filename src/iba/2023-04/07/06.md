---
title:  Jerita Orang Samaria ke Manah nya Kemaya Hari Tu
date:   16/11/2023
---

Lebuh muji lawyer nya ketegal udah meri saut ke betul, Jesus madah, “kereja nya, nya baru nuan deka idup” (Luke 10:28, NKJV), lalu enggau nya Iya udah negu puak ati lelaki nya. Meri semua saut ke betul nya senang aja ba lawyer nya, tang ngereja semua nya udah nyadi isu besai 2,000 taun ke udah, lalu mengkang nyadi isu besai ba mayuh kitai kemaya hari tu. Lawyer nya deka manjuk Jesus lalu ‘ngeshoka’ penemu diri. Iya pen nanya siti tanya nunda-udi nya: “Sapa pangan aku?” (Luke 10:29, NKJV).

`Bacha Luke 10:30–37. Baka ni ku nuan deka nyimpulka reti jerita Jesus ditu?`

Kati bisi orang ngelingi kitai ke udah dikereja orang bukai enggau jalai ke enda betul? Kati udah kitai ngereja naka ke ulih dikereja kitai kena nyaup sida nya?

Sigi amat kekadang sida pastor, tuai gerija, enggau anggota gerija enda mantu orang ke begunaka bantu. Kekadang orang ari pengarap bukai lebih agi nelap ati ari kitai ngagai orang dalam komuniti. Kitai bejaku pasal mentas tauka nelap, tang orang bukai angkat lalu mantu orang ke enda dibantu kitai. Enti pengarap kitai nya bisi rega tauka reti, dia deh kitai mesti nyingkau ke luar lalu mantu orang ke begunaka bantu.

Jesus nutup jerita iya pasal orang Samaria ke manah nya ngena siti tanya, sapa entara sida tiga nya ke amat pangan orang ke begunaka bantu nya deh?

“Enggau nya tanya, ‘Sapa pangan aku?’ udah disaut belama iya. Kristus udah mandangka pangan [jiran] kitai nya ukai reti nya semina orang ke sama ari gerija kitai tauka sama pengarap enggau kitai. Iya nadai magi bansa, chura kulit, tauka kelas. Pangan [jiran] kitai nya meh genap iku orang ke begunaka tulung kitai. Pangan kitai nya meh genap iku mensia ke udah telih sereta bakal laban munsuh kitai. Pangan kitai nya meh genap iku orang ke nyadi reta-pesaka Allah Taala.”—Ellen G. White, The Desire of Ages, p. 503.

`Chabaran: Belabuh besampi tiap hari ka orang ke lain ari nuan, tauka orang ke enda dikerinduka nuan.`

`Chabaran Minggu Tu: Tuliska nama tiga iku orang ke dikelala nuan (ke ukai Adventist); kelala tauka temu utai ke diguna sida (emotional, physical, social) lalu berundingka baka ni nuan ulih mantu sida dalam utai ti diguna sida nya. Nama utai ke ulih dikereja nuan secara praktikal dalam minggu ti datai tu?`