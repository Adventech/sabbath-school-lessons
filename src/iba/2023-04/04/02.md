---
title:  Pemeri Penelap Nyambut Temuai
date:   22/10/2023
---

`Bacha Pemungkal 18:1–15. Nama elemen penelap nyambut temuai dipandangka dalam respons Abraham ngagai temuai iya?`

Abraham benung duduk ba mua pinta langkau kimis iya tengah hari nya. Ulah baka tu enda biasa. Lebuh panas terit tengah hari baka nya, biasa iya orang belalai ba endur ke lindap. Engka Abraham tu endang sengaja duduk dia laban deka ngemataka orang ti mansa dia, ngambika iya ulih nyaup sida, kini?

Lebuh ke duduk dia, iya tepeda tiga iku orang bejalai. Engka iya teleba nyambut temuai singgah ba langkau iya kini. Nya kebuah pengawa ke betemu enggau temuai tu datai ari Abraham: ayat madah Abraham belawa ari mua pintu langkau iya mansang ngagai sida. Reti nya, lalu tu meh poin ti penting amat: Abraham ti ngambi inisiatif mansang betemu enggau sida temuai nya sebedau sida datai ngagai iya.

“Awakka aku mai ai kena kita tiga masu kaki. Kita tau ngetu lalu belelak di baruh pun kayu tu. Aku deka mega mai pemakai, ngambika kita kering majakka pejalai diri” (P’kal. 18:4, 5, NKJV).

Abraham nemu misi diri, iya nya magi ngagai semua orang penemu pasal Tuhan dalam dunya ke petang laban pengarap orang kapir, penyembah engekeramba, enggau pengarap ke mayuh petara. Baka ke dipeda kitai dalam jerita tu, chara iya bejalaika misi iya nya meh nengah penelap nyambut temuai ke tiga iku nya, ke baka ke tembu pegari baka nya aja.

Maya nya, bala rayat Abraham bisi lebih seribu iku mensia, mayuh ari sida nya tuai bilik, lalu mayuh mega ke baru udah berubah ari pengarap kapir. Bala rayat ngemayuh nya begunaka pengiring ke kuat. Enggai nyadi ngena chara ke lemi. . . . Pengaruh Abraham diasai ngilah ruang-bilik iya empu. Dini-dini alai iya nirika langkau iya, iya mega nirika alta piring endur nyembah. Lebuh iya pindah ari tempat nya, alta nya ditinggalka iya dia; lalu mayuh orang Kanaan ke mindah kin-kia, iya ke udah nemu pasal Allah Taala nengah pengidup Abraham ti nembiak Iya, singgah ba alta nya lalu meri piring ngagai Allah Taala Jehovah.”—Ellen. G. White, Education, p. 187.

Endang ari terubah iya, Abraham nemu Allah Taala udah ngangauka iya ngagai misi Iya, lalu pejalai iya ngagai Tanah Semaya nya ukai kemisi tang ngambika nyadi berekat ngagai orang ke diau ngelingi iya lalu, ari peturun iya, nyadi berekat ngagai dunya tu.

`Nama prinsip ari teladan Abraham ti nelap nyambut temuai ke tau ditunda nuan dalam pengidup nuan empu?`