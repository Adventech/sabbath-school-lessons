---
title:  Tambah Penemu
date:   27/10/2023
---

“Pengasih iya ka mensia ke mati dalam dosa meransang sampi Abraham. Taja iya begedika dosa ti dikereja orang dalam nengeri ke jai nya, iya inginka orang ke bedosa nya diselamatka. Pengirau ati iya ungkup Sodom mandangka pengirau ke patut diasaika kitai ungkup orang ke bedosa. Kitai patut begedika dosa, tang sinu sereta sayauka orang ke bedosa. Kitai dikelingi mensia ke mansang nuju pengerusak, sama ngenyai iya ke ninggang Sodom. Tiap hari pintu pengasih sekeda orang ditutup. Tiap jam sekeda orang udah tekelebus ari jingkau pengasih. Tang, dini munyi nyawa orang ke patut meri jaku tangkan, jaku amaran ngagai orang ke bedosa nya ngumbuk sida nguingka diri ari jalai pengerusak nya deh? Dini meh jari ke disuaka kena matak sida nya ari pemati? Dini meh sida ke ngumbuk Tuhan enggau ati baruh enggau pengarap ke teguh ngambika nyelamatka sida nya?

“Sikap Abraham nya meh sikap Kristus. Anak Allah Taala nya Empu meh nyadi Pengentara besai ungkup orang ke bedosa. Iya nemu rega nyawa mensia laban Iya Empu udah mayar rega kena nebus iya. Enggau ati ti begedika penyai ke semina ulih nyadi dalam pengidup ke kudus ke nadai dosa, Kristus udah mandangka ngagai orang ke bedosa nya pengerindu ke semina ulih pansut ari pemadas Tuhan ti nadai nemu abis. Lebuh ngenatka pemedis regang, Iya Empu ngenyan pemerat dosa semua dunya, Iya besampika sida ke beduan sereta munuh Iya, ku Iya, ‘Apai, ampun sida, laban sida enda nemu utai ti dikereja diri.’ Luke 23:34.”—Ellen G. White, Patriarchs and Prophets, p. 140.

“Bansa bukai ke ngelingi dia bebasaka Abraham lalu nganggap iya siku tuai ke pintar, landik sereta kering. Iya enda ngelalaika ‘pengaruh’ iya ari orang ke ngelingi iya. Pengidup enggau perangai iya, ke nyata bebida ari enggi orang ke nyembah engkeramba, bisi empas ke besai senentang jalai pengarap ke betul. Penaluk iya ka Tuhan endang nadai berubah, penelap sereta sikap kemerah iya ngasuh orang arapka iya lalu enda nangi bekaban enggau iya, lalu pemesai iya ke enda ulih dikeruga ngasuh orang bebasa amat ka iya lalu ngemesaika iya.”—Patriarchs and Prophets, pp. 133, 134.

**Tanya ti deka dipejuraika**:

`Nama chunto bukai ari Bup Kudus ke nunjukka orang ke udah ngemenuhka kangau iya ngagai misi? Kati baka John Pemaptisa deh? Kati mujur iya dalam runding nuan?`

`Bacha Pemungkal 19:30–36. Nama ke dipadahka tu ngangai kitai pasal perangai sekeda orang ke udah diselamatka ari Sodom?`

`Nama agi pelajar bukai ke tau diambi kitai ari chunto Abraham senentang misi enggau baka ni iya dikereja?`

`Perundingka tu: Dalam runding nuan, kati mujur ka enda pengawa Abraham ke ngumbuk tauka betawar enggau Tuhan ungkup Sodom enggau Gomorah?`