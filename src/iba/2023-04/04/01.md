---
title:  Bekunsika Misi Allah Taala
date:   21/10/2023
---

### Bacha ka Pelajar Minggu Tu
Pemungkal 18; James 5:16; Rom. 8:34; Heb. 7:25; P’kal. 19:1–29; P’kal. 12:1–9.

> <p>Ayat Dikingat</p>
> “Aku meri kita pesan ti baru: rinduka pangan diri. Baka Aku ke udah rinduka kita, baka nya meh kita patut rinduka pangan diri. Enti kita rinduka pangan diri, nya baru semua orang deka nemu kita murid Aku.” (John 13:34, 35, NKJV).

Endang ari terubah iya, Abraham sigi dekaka Tuhan ngena iya bejalaika misi Iya. Chunto iya, pengamat tu ulih dipeda kitai dalam Pemungkal 18, lebuh Allah Taala madah ngagai iya utai ti deka nyadi ngagai Sodom enggau Gomorah. “TUHAN ti Pemadu Tinggi nadai kala ngereja utai ngapa enti Iya empai mandangka resia Iya dulu ngagai bala nembiak Iya, iya nya sida nabi” (Amos 3:7, NKJV). Lalu dalam jerita Sodom enggau Gomorah, “nembiak Iya ti nabi Iya” nya meh Abraham.

Abraham benung belelak siang hari nya lebuh iya meda tiga iku temuai. “Iya ke dipeda Abraham semina tiga iku orang ke udah lelak bejalai, mimit nadai meh iya nyangka bisi Siku ari sida nya Tuhan ti nadai bedosa ti patut disembah iya.”—Ellen G. White, Patriarchs and Prophets, pp. 138, 139.

Tang, enda lama udah nya, Abraham pen enggau masuk dalam misi Tuhan. Bagi pengawa iya, ku ayat tu, nya meh besampika sereta betawarka orang Sodom enggau Gomorah. Nya meh iya, deka meda sekalika orang dia, ulih diselamatka, taja pen sida jai. Tu meh reti misi tauka mission kitai ke bendar, enda iya?

Dalam jerita tu, bisi tiga iti kualiti spiritual Abraham dipeda: penelap nyambut temuai, pengerindu, enggau besampi—tu meh kualiti ke beguna amat kena bejalaika misi kitai.

_*Pelajarka pelajar minggu tu kena nyediaka Sabat, October 28._