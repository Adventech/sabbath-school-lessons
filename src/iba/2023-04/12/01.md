---
title:  Ester Seduai Mordekai
date:   16/12/2023
---

### Bacha ka Pelajar Minggu Tu
Dan. 1:1–12; Dan. 6:1–9; Ester 2:1–10, 20; Ester 3:1–15; Ester 4:1–14; Ester 9:1–12.

> <p>Ayat Dikingatka</p>
> “Aku deka mega ngaga nuan nyadika penampak ke semua bansa, ngambika semua dunya diselamatka” (Isa. 49:6, NRSV).

Siti ari jerita ti meransang ati dalam Bup Kudus, ke bejaku senentang pelayanan “meraka-budaya,” bisi ditemu dalam bup Ester. Mayuh amat utai udah ditulis pasal bup tu selama beribu taun tu ke udah, lalu nyentukka sehari tu mayuh orang Judah mengkang ngerami Gawai Purim, bepelasarka Ester 9:26–31.

Ester enggau aya iya Mordikai tu orang bansa Judah ke diau ba bandar Susa, iya nya indu nengeri Empayar Persia. Kitai enda nemu kebuah seduai tu, enggau mayuh orang Judah ke bukai, enda mulaika diri ngagai menua Judah, baka sida ke bukai, tang ngentapka diri ba menua munsuh.

Udah nya, ari champur tangan Tuhan, Ester nyadi kuin. “Raja rindu sereta sayauka Ester lebih ari semua indu bukai. Raja lalu ngengkahka makota diraja ba pala Ester, lalu nyiri iya nyadi Kuin nganti Basti” (Ester 2:17, NKJV).

Lebuh ke nyadi Kuin tu, taja pen iya lembau, iya ulih bejalaika peranan ke besai dalam sejarah Bup Kudus. Dalam chara iya empu ke unik, jerita tu mandangka baka ni sida nembiak Allah Taala, taja pen diau di menua orang, ulih besaksika pemendar.

Bepanggai ba timpuh ke bisi, bacha (tauka kelansa aja) bup Ester ungkup pelajar minggu tu.

_*Pelajarka pelajar minggu tu kena nyediaka Sabat, December 23._