---
title:  Kangau Allah Taala Ngagai Misi
date:   14/10/2023
---

### Bacha ka Pelajar Minggu Tu
P’kal. 11:1–9, P’kal. 12:1–3, Dan. 9:24–27, Matt. 1:21, P’kal. 12:10–13:1, Kereja Rasul 8:1–4, Kereja Rasul 1:8.

> <p>Ayat Dikingat</p>
> “Tang kita deka nerima kuasa lebuh Roh Kudus udah nurun atas kita, lalu kita deka nyadi saksi Aku di Jerusalem, di serata menua Judea enggau Samaria, enggau ngagai ujung dunya” (Kereja Rasul 1:8, NKJV).

Kekadang Allah Taala ngangkatka kitai ari zon nyamai kitai lalu ngaga kitai nyadika saksi Iya. Kekadang ubah baka tu tau dikena Iya ngulihka tuju Iya, baka chunto Iya ngachirka mensia lebuh Menara Babel kelia. “Pengawa Tuhan ti ngachirka mensia tu udah ngulihka tuju Iya di deka ngisi dunya tu enggau mensia taja pen mensia udah nguji deka nagang iya ari nyadi.”—Ellen G. White, Patriarchs and Prophets, p. 120. Baka nya mega Abraham, pindah ari menua iya empu ngagai menua bukai (Pemungkal 12) nyadika saksi. Bala murid Jesus betukar ari bekereja ba bansa sida empu (Kereja Rasul 3) ngagai bekereja ngagai bansa bukai mega (Kereja Rasul 8:1–4). Dalam Surat Kereja Rasul 1:8, Jesus ngeletak siti prinsip/atur nginjil: iya nya, sida deka berengkah ba tempat diri dulu, di Jerusalem enggau Judea, lalu udah nya ngagai Samaria lalu, penudi iya, ngagai ujung dunya.

Tang taja pen kitai enda angkat ari menua diri, Allah Taala ngasuh kitai nyapai orang ke diau ngelingi kitai. Lebuh gerija di Jerusalem nyau nyadi empelita-lita pengarap, Tuhan ngachirka sida. Sida diperinsa lalu ngasaika balat pemedis, tang tu meh meh jalai berita injil dikerembaika ngagai semua dunya.

_*Pelajarka pelajar minggu tu kena nyediaka Sabat, October 21._