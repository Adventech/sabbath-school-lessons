---
title:  Kangau Abraham
date:   17/10/2023
---

Nitihka kangau ari Tuhan nya, Abraham pen datai ba menua ke ditunjukka Tuhan. Tang, endang ari pun, utai enda te lanchar magang ungkup iya. Iya datai ba menua ke diasuh Tuhan tuju iya, tang munyi ku Bup Kudus, “orang bansa Kanaan agi nguan menua nya” (P’kal. 12:6, NKJV)—sidanya orang kapir ke jai ati sereta kasar. Aruh iya lebuh Abraham baru datai dia, Tuhan pen pegari ngagai iya lalu madah ngagai iya, “Tu meh menua ti deka diberi Aku ngagai bala peturun nuan” (P’kal. 12:7, NKJV). Udah tentu Abraham begunaka jaku peransang nya.

Taja pia, agi meh utai enda lanchar amat ungkup iya, terubah iya.

`Bacha Pemungkal 12:10–13:1. Nama utai ke nyadi ngagai iya udah nya, lalu nama penyalah ti digaga iya?`

Mudah amat ati Abraham berasai lembau enda iya: ninggalka pengidup ke lantang tauka nyamai di menua diri, lalu pindah ngagai menua ke enda temu iya penunga” (Heb. 11:8, NKJV). Lalu siti ari utai ke terubah ditapi iya din nya meh lapar pungkang! Balat amat lapar pungkang nya dataika Iya ninggalka tempat ke udah dipadahka Tuhan endur iya diau nya lalu pindah ngagai tempat bukai. Lalu utai pen nyadi makin jai agi ari nya udah nya.

“Sekumbang ke diau di menua Ejip, Abraham mandangka diri mensia ke bisi pengelemi enggau pengurang. Lebuh iya ngelalaika fakta Sarah nya bini iya, Abraham nunjukka diri enda chukup arapka Tuhan ngibun iya, lalu kurang pengarap enggau pemerani ke suah diteladanka dalam pengidup iya   Ketegal

pengurang pengarap Abraham, nyawa Sarah ditunga bahaya besai. Raja orang Ejip, lebuh ninga pasal pemajik Sarah, merintah iya dibai ngagai istana iya, enggau tuju deka ngambi iya nyadika bini. Tang, dalam pengasih Iya ti besai, Tuhan nyaga Sarah ari ngukum ruang-bilik raja.”—Ellen G. White, Patriarchs and Prophets, p. 130.

Nadai orang kala madahka pengawa mission nya utai ke senang dikereja, lalu Abraham semina nambahka pemedis diri lebuh iya nyau ngemula, nyau ngakal. Nasit meh, Allah Taala nya Tuhan ke sabar, lalu Iya enda muai Abraham pia aja ketegal penyilap nya, iya ke siti ari entara mayuh penyalah bukai ti deka dikereja Abraham. Nyamai ga asai ati lebuh kitai nemu taja pen mayuh penyalah kitai, enti kitai bepegai teguh dalam pengarap ba Tuhan lalu nunduk ngagai Iya, baka ti dikereja Abraham, ukai semina penyalah, dosa, kitai deka diampun, tang Tuhan mega agi ulih ngena kitai dalam misi Iya.

`Nama pelajar ke tau diambi kitai ari jerita Abram di Ejip?`