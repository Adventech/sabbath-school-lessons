---
title:  Pengujung Misi Allah Taala
date:   23/12/2023
---

### Bacha ka Pelajar Minggu Tu
P’dang. 1:1–7; 1 Pet. 2:9; Rev. 14:6–12; Luke 11:23; 1 Tim. 2:4; P’dang. 21:1–4.

> <p>Ayat Dikingatka</p>
> “Nya alai laban semua utai deka dirusak magang ngena chara nya, baka ni ku gaya kita patut idup? Kita patut diau kudus sereta nangika Allah Taala, nganti sereta minta Hari Allah Taala datai enggau jampat. Ba Hari nya, langit deka dirusak ngena api lalu semua utai deka luluh magang laban api nya” (2 Peter 3:11, 12, NKJV).

Bup Pemandang ngemenuhka runding kitai enggau gambar timpuh pengujung. Puak isi bup nya bejaku pasal laya besai entara Kristus enggau Sitan. Sitan udah telepas hak ngempu dunya tu, lalu diatu iya bebendar deka ngulihka sida ke terus taluk ngagai Allah Taala. Bup nya bepunchak ba penatai Jesus baru ti deka nyelamatka nembiak Iya, iya nya orang lurus ke agi idup enggau orang ke taluk ke udah mati kenyau ari pengelabuh Adam enggau Awa. Bup nya mega mandangka ngagai kitai, Sitan enggau orang ke jai deka diluska enggau api, lalu Jesus deka numbuhka perintah Iya ti meruan belama iya ba dunya ti digaga baru. Orang ke belajarka bup Pemandang bebendar mansik iya laban deka ngelala tanda-tanda enggau pekara-pekara ti udah dipadahka ti ngelaika sejarah gerija kenyau ari abad keterubah A.D. nyentuk ngagai maya kitai diatu dalam timpuh ti pengujung tu. Betul pengawa sida ngereja baka tu.

Taja pia, dalam pelajar ti penudi dalam kuarter tu, kitai deka meda bup Pemandang tu endang bup missionari ke fokus ngagai Allah Taala ti nyadi missionari, ti ngangauka kitai ngambika nyadi gerija missionari. Pengawa kitai ti naburka “pemendar ungkup diatu” ngagai dunya tu deka terus bisi nyentukka genap iku mensia udah ngaga pilihan nerima tauka nulak Allah Taala.

_*Pelajarka pelajar minggu tu kena nyediaka Sabat, December 30._