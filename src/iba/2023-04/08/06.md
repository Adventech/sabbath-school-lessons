---
title:  Pengerindu ke Lebih Besai
date:   23/11/2023
---

Semua kitai nemu, lalu nemu amat, penuntuk nya enda nemu abis. Enti nuan bisi ati deka mantu orang, nuan deka bulih mayuh peluang. Sekalika nya kaban semak tauka pelarian jauh din, mensia bisi penyuntuk, lalu kitai patut ngereja naka ke ulih kitai, kemaya kitai ulih, kena mantu sida. Selama Jesus ngereja pengawa Iya di dunya tu, Iya udah nulung orang ke enda ulih nulung diriempu. Dalam sekeda kes, Iya mungkal ngelawa orang ke bisi penyuntuk; dalam kes bukai, baka sida sekaban ke ngulurka pangan sida ke bajung nya ari perabung ngambika iya ulih datai ngagai Jesus, bala pangan nya ke muka langkah.

`“Nadai orang ngembuan pengerindu ti besai agi ari tu, datai ke iya nyerahka nyawa diri ke pangan iya” (John 15:13, NKJV). Baka ni ku kitai nguna prinsip tu dalam pelayanan kitai ngagai orang?`

Bisi siti missionary sebilik gawa enam taun di menua Trinidad enggau Tobago. Tiga taun keterubah sida diau ba komuniti ke tebal agi orang pengarap Hindu enggau Muslim. Mayuh orang Hindu komplen madahka orang Kristen nya enggai datai ngagai pengerami Kesyukuran tiap taun sida. Bisi hari siti sida Kristen nya datai ngagai servis Kesyukuran pangan baru sida ke pengarap Hindu. Sida ngereja baka tu nitihka teladan Jesus: Iya datai ngagai rumah pangan Iya ke ngangauka Iya datai ngagai pengerami sida. Iya ke bendar, dalam ajar pengarap Hindu temuai tauka pangan ke datai nya mai berekat ngagai rumah sida.

Aram meh kitai berengkah ngaga pangan enggau orang dalam minggu tu ari datai mai berekat ngagai sida. Keterubah, pansik dulu konteks, komuniti, genturung {kampong], tauka bandar ke endur kita. Kati bisi orang pelarian tauka imigran diau dia? Kati baka orang ke sama diau ba lorong kita dia deh? Kati nuan nemu sapa semua sida nya? Enda ngira situasi nuan, ngaga pangan enggau orang ke bedau dikelala nya ukai utai ke mudah dikereja. Besampi meh kitai minta tolong Tuhan. Iya nemu semua orang lalu nemu ni bagi sida nya ke tau nyadi pangan nuan. Ingat, tuju nuan deka nyadi pangan sida ngambika nuan ulih nyaup mai sida ngagai Tuhan ke ulih nyaup sida.

`Chabaran: Belajar pasal orang bansa bukai tauka orang ke ukai Kristen ke diau di menua nuan. Joshuaprojects.org nya tempat ti manah amat endur mansik pasal raban bansa ke bedau ditegu pengarap dalam budaya nuan.`

`Chabaran Minggu Tu: Kelala meh orang ke bisi dalam sengkerung ‘pengaruh’ nuan. Belabuh besampi selalu ka orang nya selepas nuan nyaut tanya-tanya dibaruh tu: Kati orang nya udah nyadi pangan aku—neladanka model bepangan ti dikena Jesus? Kati nuan nemu penyuntuk tauka utai ti diguna iya dalam	pengidup iya? Baka ni ku aku deka mai iya ngagai Jesus ngambika iya bulih penyuman?`