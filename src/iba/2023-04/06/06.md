---
title:  Gambar Gerija ke Dulu Kelia
date:   09/11/2023
---

`Bacha Surat Kereja Rasul 2:41–47. Baka ni gambar gerija ke dulu kelia nya dipeda ditu?`

Surat Pasal Kereja Rasul 2 tembu ba gambar ti manah pasal gerija ke dulu nya kelia. Surat Rasul 2:41 madahka sida ke dibaptisa nya “ditambahka ngagai bala sida” (NKJV). Bisi orang ngira iya baka tu: sida nambahka bala ke baru arap nya ngagai penyampau bala ke udah lama bisi lalu nya nyadika penyampau orang ke arap. Tang nya penemu ke mabu aja. Reti ke dipeda kitai dalam jaku dia nunjukka sida ke baru dibaptisa nya diatu udah nyadi seraban enggau sida ke sama arap.

Dalam timpuh ke sama, siti batang fungsi gerija Kristen ke dulu kelia, iya nya ngaga murid. Lebuh bala kaban baru ditambahka kedalam gerija, sida dilatih nyadi murid dalam tiga bengkah jalai. Keterubah, sida terus diajar ngena ajar sida rasul enggau begempuru. Leka jaku ‘doktrin’tauka ajar’ enggau ‘begempuru’ dalam ayat tu reti nya “jaku ajar” enggau “begulai sama.” Utai ti diajar sida rasul udah ngelaban ajar pengarap ti salah lalu meri penerang ke baru ka utai ke dipeda sereta diasaika sida. Tang iya nadai ngajar sida baka ni deka idup nitihka pemendar ke baru nya dalam pengidup sida. Tang, aplikasi pemendar nya dalam pengidup kitai nyadi dalam kaul kitai dalam raban nya. Orang ke baru arap nya deka sengaja sereta enggau bejimat dilatih nyadi murid nengah ajar terus, sereta mega ari sida ke begulai tiap hari enggau orang arap ke udah lama, lalu semua tu dikemata sereta diiring sida rasul ke udah tuai sereta kering dalam pengarap.

Enda betul pengawa kitai enti semina ngajar orang pasal utai ti patut dikereja sida tang enda ngajar sida baka ni ka ngereja iya. Taja pen, orang ulih macha bup pasal baka ni ngereja iya tauka mendingka khutbah ke nerangka baka ni deka ngereja iya, iya enda telabanka meda orang ngereja iya lalu udah nya nunda teladan sida. Paul nemu utai tu lalu iya ngajar sida ke nitihka iya ngambika nunda teladan iya baka iya ke nunda teladan Jesus (1 Kor. 11:1). Lebuh orang ulih meda nuan lalu meratika pengamat pengalaman nuan enggau Kristus, iya deka bisi empas besai ba sida mega.

`Chabaran: Perundingka orang dalam pengidup nuan ke ingin nuan deka meda iya nyadi orang ke arap. Besampi tiap hari ka iya ngambika iya bisi pengalaman diriempu enggau Jesus.`

`Chabaran Minggu Tu: Sapa orang ke benung dilatih nuan nyadi murid lalu nguluka iya ngaga kaul enggau Jesus? Giga meh jalai nuan ulih mai iya ngambika bisi kaul enggau bala bukai ke arap.`