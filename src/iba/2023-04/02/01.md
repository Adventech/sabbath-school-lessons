---
title:  'Misi Allah Taala Ngagai Kitai: Bagi 2'
date:   07/10/2023
---

### Bacha ka Pelajar Minggu Tu
John 20:21, 22; Matt. 28:16–20; P’dang. 14:6, 7; Ul. Adat 7:6, 11, 12; P’dang. 7:9, 10.

> <p>Ayat Dikingat</p>
> “Nya alai, bejalai kita ngagai semua bansa lalu gaga sida nyadi murid Aku, maptisa sida dalam nama Apai, Anak enggau Roh Kudus” (Matthew 28:19, NKJV).

Tema ti bejaku pasal Allah Taala nya meh Allah Taala misi, endang dipeda dalam seluruh Bup Kudus. Iya nya baka tali ubung ke nyambung semua sejarah mensia, lalu iya mandangka tuju Allah Taala ungkup semua utai ti udah ditengkebang Iya. Nambahka nya, iya nyimpulka pemandang Allah Taala enggau siti batang fokus: iya nya, ngidupka baru gamal Allah Taala dalam bala anak Iya ke udah labuh (banding enggau Kol. 3:9, 10; 1 John 3:2).

Misi Allah Taala tu mega patut nyadika gambar-belakang ke nyaup kitai meda sereta meretika Jaku Allah Taala ngagai kitai. Lebuh kitai macha Bup Kudus, kitai ulih meda Allah Taala ke sengaja nyingkau ngagai kitai. Taja pen dosa udah nyeraraka kitai ari Iya (Isa. 59:2), nengah misi Iya Allah Taala neruska pengawa Iya ti deka nyeruri kaul Iya ti udah putus enggau mensia nyentuk ngagai maya ti penuh mulia besai lebuh iya deka “ngaga semua utai nyadi baru magang” (P’dang. 21:5, NKJV).

Sekumbang ke nganti hari nya datai, Allah Taala udah mutus deka mandangka Diriempu ngagai kitai ngena jalai ke nyaup kitai ngeretika gaya enggau tuju Iya, lalu lebih ari semua nya, kitai ulih bisi kaul ke amat sereta teguh belama iya enggau Iya. Enggau jaku bukai, kitai ukai semina deka nemu Iya tang mega magi, ngagai orang bukai, pengalaman tauka peneleba kitai enggau Iya sereta pengerindu Iya ti nyelamatka.

Nya alai, dalam Bup Kudus, Allah Taala meri kitai langkar penemu pasal misi Iya nya.

_*Pelajarka pelajar minggu tu kena nyediaka Sabat, October 14._