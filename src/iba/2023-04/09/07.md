---
title:  Tambah Penemu
date:   01/12/2023
---

Bacha Ellen G. White, “Ministry to the Rich,” The Ministry of Healing, pp. 209–216; “Captive Maid Shows Concern for Naaman,” Reflecting Christ, p. 337.

Pengerindu Jesus sama aja ungkup orang seranta baka ti ungkup orang ke kaya sereta bekuasa di dunya tu. Iya udah mati ungkup raja enggau sama ungkup orang ke miskin papa. Jesus nemu jalai ti pemadu manah kena negu ati sida. Iya udah madah ngagai kitai “nyamai agi jelu unta tama nengah lubang jarum ari orang ke kaya tama ngagai Perintah Allah Taala” (Mark 10:25, NIV). Minggu tu kitai diberi chabaran nyingkau orang ke kaya sereta bekuasa ngena injil Jesus Kristus. Sida pen beguna deka diselamatka sama baka orang bukai, amat pen, sida enda sedarka nya laban sida arapka “pengelikun” ke diberi pengaya sida.

“Mayuh udah jaku pasal tanggung-pengawa kitai ngagai orang miskin ke enda dikibuhka; kati enda ka patut kitai ngambi berat ka sida ke kaya ke enda dikibuhka mega? Mayuh orang nganggap sida tu nadai jalai diselamatka. . . . Beribu-ribu orang kaya udah mati nadai kala ninga berita pengidup. Taja pen sida nya baka ke enda ibuhka pengarap, mayuh dientara sida ke kaya nya merinsa semengat.”—Ellen G. White, The Ministry of Healing, p. 210.

**Tanya ti deka dipejuraika**:

`Jesus ngerubuhka dinding kelas enggau kasta lebuh iya ngelayan orang ke kaya enggau orang ke seranta sekumbang iya bejalaika pengawa Tuhan di dunya. Baka ni ku kitai sebagai orang Adventists napi isu tu, iya nya takah ke bisi entara orang kaya enggau orang seranta, ke meruan bisi dalam semua komuniti kitai?`

`Jesus bejaku munyi tu: “Benih ti labuh ba madang duri nya orang ke ninga pesan nya, tang pengangkun iya ke dunya, enggau ke pengaya ngalahka pesan nya, lalu pesan nya enda ulih bebuah” (Matt. 13:22, NKJV). Dalam runding nuan nama reti jaku Jesus pasal kena tipu pengaya [“tipu daya kekayaan”]? Nama kebuah kitai enda ibuh kaya pen tau meh kena tipu pengaya?`

`Dalam kelas, ulang baru tanya ti ba ujung pelajar hari Selasa senentang nemu pemendar nya enda sama enggau diselamatka ulih iya. Nama kebuah penting amat kitai nemu bida nya? Enti nemu pemendar nya aja enda nyelamatka kitai, nama ke nyelamatka kitai deh?`

`Nama kebuah bukai ke ulih dirunding nuan alai orang bujang ke kaya nya nulak Jesus tang Sakius nerima Iya?`