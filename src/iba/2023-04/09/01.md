---
title:  Misi Ngagai Orang ke Bekuasa
date:   25/11/2023
---

### Bacha ka Pelajar Minggu Tu
Daniel 4; 2 Raja 5:1–19; John 3:1–12; John 7:43–52; Matt. 19:16–22; John 19:38–42.

> <p>Ayat Dikingatka</p>
> “Laban nama penguntung orang, enti iya bempu semua dunya, tang ngelenyauka nyawa diri? Tauka, nama utai ti patut diberi orang kena iya nyilih nyawa diri?” (Matthew 16:26, NKJV).

Taja pen lama udah ditulis, Bup Kudus, Jaku Allah Taala, nya meh pemandang ka pemendar Allah Taala ngagai dunya kitai. Lalu entara mayuh pemendar ke dipandangka iya nya meh gaya pengidup mensia [human nature], lalu nya pen—sekalika iya ba abad ketujuh di Judea tauka abad ke duapuluh-satu di Brazil—mensia mengkang sama aja: orang ke bedosa lalu begunaka pengasih Tuhan.

Tu nyengkaum sida ke kaya-raya sereta bekuasa. Orang ke kaya-raya sereta bekuasa lebuh jeman Bup Kudus kelia nadai lain ari orang ke kaya-raya sereta bekuasa kemaya hari tu, lebih agi dalam pemendar sida ngiga pengaya enggau penampak nama enggau kuasa, suah (tang enda selalu) ngindik pala orang ke lemi. Taja pia Tuhan ngambi berat senentang keselamatan sida ke kaya sereta bekuasa sama baka Iya beberatka keselamatan sida ke lemi sereta suntuk. Bup Kudus meri kitai chunto sekeda orang ke kaya, tauka bekuasa, tauka kedua-dua nya, lalu nusi baka ni Allah Taala udah nguna sida nya nyadika berekat ngagai bansa bukai, baka: Abraham, Isak, Jop, Solomon, enggau Josep, ngambika chunto.

Minggu tu kitai deka mansik misi Allah Taala ngagai sida ke kaya sereta bekuasa. Aram meh kitai bejalai sama-sama lalu meda baka ni Allah Taala udah nyingkau sekeda sida nya, lalu baka ni Iya ngangauka lalu nyediaka kitai Seventh-day Adventists ngambika nyadi saksi ngagai sida nya kemaya hari tu mega.

_*Pelajarka pelajar minggu tu kena nyediaka Sabat, December 2._