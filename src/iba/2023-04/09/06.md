---
title:  Misi Ngagai Orang ke Bekuasa
date:   30/11/2023
---

Jesus nemu chara bekaban enggau orang ke bekuasa. Mayuh sida nya muji sereta bebasaka Iya, lalu, dalam timpuh ke sama, mayuh mega sida ke begedika Iya. Sida ke bekuasa dalam Bup Kudus ke datai ngagai Jesus minta bantu Iya laban sida ngasaika Iya ibuhka sida. Pia mega, mayuh orang ke kaya sereta bekuasa nya enda terang-terang datai ngagai Jesus tikala nya; sida nunggu dulu dataika sida udah puas ati nemu Jesus nya amat Anak Allah Taala. Tu utai ke nyadi ba Nikodemus enggau Josep ari Arimatea.

`Bacha Matthew 27:57–60 (peda mega Mark 15:43–47; Luke 23:50–53, enggau John 19:38–42). Nama ti dipadahka jerita tu ngagai kitai pasal baka ni Jesus udah nguna siku orang kaya ke terang udah kena empas ulih Jesus?`

Naka ke diatu kitai lalu bedau ninga pasal Josep ari Arimatea tu. Tang ditu iya ngenyit pegari, enda nemu ari ni, lalu dikena nyaup ngamatka nubuatan. Allah Taala udah nguna lalu deka terus nguna orang ke kaya ngulihka tuju Iya. Nya kebuah kitai mesti bisi misi ngagai sida nya mega.

Dini kitai deka berengkah nya meh siti ari fasa ke pedis amat deka dikereja lebuh kitai nguji deka bekaban enggau orang ke bekuasa. Secara am, ku jaku Melayu, lebih manah agi kitai anang ngagai sida; awakka sida datai ngagai kitai. Tu ti digaga Jesus; sida pen nyadi saksi ka pesan Iya, penyuman, enggau kuasa ari Tuhan. Sida pen pechaya Iya endang amat Anak Allah Taala, taja pen sida belindung di belakang tabir aja.

Orang ke bekuasa sigi ka bekunsi enggau orang dalam pengawa nginjil ketegal beberapa iti kebuah. Sida rindu ngambi bagi ngereja utai ti manah ke ngubah pengidup orang. Tu meh siti jalai ke ditemu sida ulih ngubah pengidup sida empu mega. Tu muka jalai ke enda kelalu tampak ngambika sida ke kaya sereta bekuasa nya tau bulih bantu ke diguna sida tang enda mandangka ngagai orang mayuh penyuntuk tauka utai ti diguna sida nya.

Fasa ti kedua iya nya ngepunka siti pelayanan ke amat, sebagai siti jalai ungkup orang ke kaya sereta bekuasa nya ngambi bagi dalam pengawa Tuhan. Ambi meh masa kena melabur dalam pengidup sida ke kaya sereta bekuasa dalam komuniti kita.

`Chabaran: Tambahka nama orang ke besai kuasa dalam rintai nama orang ti disampika nuan tiap hari, iya ke ukai orang Kristen, lalu orang ke ulih dikuntik nuan ari masa ke masa.`

`Chabaran Minggu Tu: Anjung surat tauka email ngagai siku orang ke bekuasa—taja pen nuan enda kala betemu enggau iya—lalu padah ngagai iya nuan besampika iya.`