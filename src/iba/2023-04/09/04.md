---
title:  'Besaksi Ngagai Orang ke Bepelajar: Nikodemus'
date:   28/11/2023
---

Nikodemus tu orang ke bepelajar. Bup Kudus madahka iya tu siku ari tuai orang Judah (John 3:1). Jesus nyebut iya tu “pengajar orang Israel” (John 3:10, NKJV). Iya meretika ajar Bup Kudus lalu lapar ka Tuhan ari segi pengarap. Ari peda mensia, iya tu dipeda baka ke penitih ka Tuhan. Iya udah ngintu semua pesan, lalu iya mega siku tuai ke dipebasaka [Yang berhormat] orang Judah . Iya kaya sereta bekuasa. Mayuh orang meda nya baka tanda Allah Taala udah merekat iya. Taja pia, utai ti dipeda nya semina di luar aja.

`Bacha John 3:1–12. Nama ti dipandangka jerita tu pasal pengidup spiritual Nikodemus sereta baka ni Jesus mutarka nya tikala nya?`

Lebuh Nikodemus datai ngagai Jesus, iya nguji mandangka gamal ti dipeda di luar nya. Tang Jesus nemu ati iya. Baka nya mega Tuhan nemu ati enggau utai ti diguna semua orang ke kaya sereta bekuasa nya, enda ngira penatai sida. Nikodemus datai ngagai Jesus laban utai ti diajar Jesus udah negu ati iya. Penyumbung iya udah nagang iya ari ngaku Jesus Kristus sebagai Tuhan secara terang, tang malam nya ngubah iya selama iya. Taja pen iya udah arap lalu ngaku Jesus nya udah dikirumka Allah Taala, mengkang meh iya enda ngaku diri udah nyadi murid Jesus secara terang.

`Bacha John 7:43–52 enggau John 19:39. Nama ti dipadahka ayat-ayat nya pasal Nikodemus enggau Jesus?`

Dalam ayat-ayat tu kitai meda Nikodemus udah balat nerima empas ari Jesus. Kitai meda iya nguji deka ngelindung Jesus lebuh Jesus agi idup lalu meri Iya basa lebuh Iya udah mati. Nyata amat Jesus udah teulihka Nikodemus, iya ke, taja	iya	ngembuan	penemu	tinggi	enggau	dalam,	iya	mega	begunaka Juruselamat, sama baka semua kitai.

`Nama kebuah kitai mesti deka selalu bejimat enggai ka kitai kena panjuk ti ngerunding laban “kitai bisi ngembuan pemendar” (sigi amat kitai bisi), nya alai penemu kitai senentang pemendar nya aja chukup kena nyelamatka kitai? Berapa mayuh orang ke ngarapka diri selamat ketegal ngembuan chukup penemu, nyengkaum berita tiga melikat, enda deka selamat ila?`