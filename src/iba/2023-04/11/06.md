---
title:  Pengarap di Dunya?
date:   14/12/2023
---

Dalam Luke 18:8, Jesus nanya tanya tu ba pengujung siti ari jerita sempama Iya: “Lebuh Anak Mensia datai, kati Iya deka tetemuka orang ke arap di dunya tu?” (NKJV). Sebagai bala murid Kristus kemaya hari tu, kitai mesti deka meda utai ti digiga Jesus. Dalam jerita tu, kitai meda Jesus benung ngiga pengarap ti manchar terang dalam pemetang.

`Bacha Matthew 8:10, 13; Matthew 9:2; Matthew 20:29–34; Mark 2:5; Mark 10:46–52; enggau Luke 18:35–43. Dalam ayat-ayat tu, sapa ke disebut Jesus bisi pengarap?`

Rintai tu nyengkaum orang ke bisi pengarap ke bepanchar dalam bandar-bandar ke petang. Di Kapernaum, Jesus nunjuk ngagai beberapa iku orang ke ngembuan pengarap. Dalam Matthew 8:10, 13, ke meda siku tuai sedadu ke udah nyadi orang Kristen ke ngembuan pengarap besai. Kitai betemu enggau empat iku orang sekaban ke penuh pengarap ke muntas perabung rumah ngambika sida ulih ngulurka kaban sida ke mati tubuh ngagai Jesus (Matt. 9:2, Mark 2:5). Dalam Mark 10, kitai betemu enggau Bartimaeus, ke buta dulu suba, ke ngembuan pengarap ke bepanchar terang di Jeriko.

Dalam timpuh ke sama, kitai bisi pengarap deka meda dalam raban sida nembiak Allah Taala sida ke ngembuan pengarap ke besai. Taja pia, ba nengeri Nasaret ke endur Jesus diau, pengarap ke mimit—tauka langsung enda arap—udah nyekat pengawa Kristus dia. Ba mua bala murid Iya empu, suah Jesus madah pasal Israel, “Naka meh pengemit pengarap kita!” (Matt. 6:30, Matt. 8:26, Matt. 14:31, Matt. 16:8). Lalu dalam Matthew 17:17 Jesus bejaku, “Kita tu orang ke enda tetap ati [enda arap] sereta jai!”

Siti pelajar ke tau diambi kitai diatu ari nya, iya nya, kitai tau tetemuka pengarap ba tempat ke enda disangka: di bandar ba orang bansa bukai, orang kapir, enggau orang ke nitihka jalai pengarap bukai ke lain. Enggau ati ti baruh, kitai mesti mansang ngagai bandar baka Jesus, lalu ngiga orang dia, ti deka respon ngena pengarap ti nyelamatka sida dalam Jesus, lebuh pemendar nya dipadahka ngagai sida. Bisi aja orang ti baka nya dia.

`Chabaran: Buka ati nuan dalam sampi minta agih pengarap ke lebih besai agi kena nuan magi pengerindu nuan ngagai orang ke semak enggau ke jauh.`

`Chabaran Minggu Tu: Baka ni ku nuan terubah suba tetemuka Jesus enggau berita tiga melikat nya? Tuliska tiga iti berekat spiritual ke udah diasaika nuan ari Jesus dalam pengidup nuan empu. Besedia deka bekunsika konsep-konsep nya enggau kelas Sekula Sabat nuan.`