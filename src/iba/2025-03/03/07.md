---
title:  Tambah Penemu
date:   18/07/2025
---

Bacha Ellen G. White, “The Plagues of Egypt,” pp. 257–265 in Patriarchs and Prophets.

Sapengudah Moses ti terubah betemu enggau raja Pharaoh, utai pen berengkah nyadi jai amat ungkup Moses enggau bansa iya.

“Raja, nyau udah sedarka utai ti nyadi, nyangka orang Israel bisi perambu deka ngelarika diri ari bekereja ka iya. Sida enda puas ati laban nadai pengawa dikereja, ku runding iya; nya alai iya deka nentuka sida nadai bisi masa agi endur ngelanggur pelan ti bahaya. Iya pen tikala nya ngaga atur kena neritka kungkung sida lalu madamka semangat sida ti deka ngelepaska diri. Sehari nya mega iya bejalaika atur ti ngasuh pengawa ti dikereja sida lebih pedis sereta tusah agi. Bahan lumur satu ti dikena begagaka rumah di menua nya, nya meh batu bata ti dijembi rangkai; dinding rumah ke pemadu manah endang digaga ari bahan tu, lalu udah nya dilapis enggau batu; lalu pengawa ngaga bata nya begunaka mayuh ulun. Rumput ti rangkai dichampur enggau tanah liat, ngambika iya engkerambit, begunaka mayuh rumput rangkai; diatu raja enda ngasuh sida diberi rumput agi; diatu sida mesti ngiga rumput ka diriempu, lalu mesti ngaga bata ngemayuh ke ngelama tu mega.

“Atur tu balat ngenusahka orang Israel di seluruh menua nya. Orang Ejip ke ngemataka pengawa ulun udah ngelantik mandur ari orang Israel ti betanggung-jawap ka pengawa bala ulun dibaruh sida. Lebuh atur raja nya dipejalaika, sida Israel pen pambar di serata menua, laban ngumpul rumput rangkai; tang sida enda ulih ngaga bata ngemayuh ke dulu. Ketegal nya, bala mandur orang Israel dipalu.”—Ellen G. White, Patriarchs and Prophets, p. 258.

**Tanya ti Deka Dipejuraika:**

`Perundingka maya lebuh nuan ngasika kangau Allah Taala dalam pengidup nuan, utai enda manah nyadi ba nuan, tauka enda bepun manah. Nama utai ti udah dipelajarka nuan ari pengalaman nya?`

`Tusi ngagai orang baka ni Allah Taala udah champur tangan dalam pengidup nuan lebuh nuan udah minta saup Iya dalam sampi tauka lebuh nuan enda nyangka iya nyaup. Baka ni ku kitai deka arapka pemanah Allah Taala lebuh utai jai nyadi ba kitai, tauka ba orang ke pechayaka Tuhan?`

`Nama jaku nuan ngagai orang ke madah, “Aku enda nemu Tuhan”? Iya bejaku munyi nya engka ukai deka ngeleseka Tuhan, tang nydbut utai ke amat dalam pengidup iya empu? Nama ke ulih dikereja nuan kena nyaup iya “nemu Tuhan” lalu nerangka ngagai iya kebuah ti penting amat alai iya patut nemu Tuhan?`