---
title:  Belabuh Enggau Pedis
date:   12/07/2025
---

### Bacha ka Pelajar Minggu Tu

P’sut. 5:1–23, P’dang. 11:8, P’sut. 6:1–13, Mas. 73:23–26, 2 Kor. 6:16, P’sut. 6:28–7:7.

> <p>Ayat Dikingat</p>
> “Udah nya Moses seduai Aron lalu mansang ngagai raja menua Ejip. Ku seduai iya bejaku, ‘TUHAN Allah Taala ke disembah orang Israel nyebut, ‘Lepaska nembiak Aku, ngambika sida ulih begawai di menua puang kena sida ngemesaika Aku.’Raja nya lalu nanya, ‘Sapa ke dikumbai TUHAN? Lalu nama kebuah aku enda tau enda mendingka Iya lalu ngelepaska orang Israel? Aku enda emu TUHAN, lalu aku enggai ngelepaska orang Israel.’” (Pemansut 5:1, 2, NKJV).

Mayuh orang ngumbai lebuh sida udah mutus deka nitihka Tuhan, sida deka semina ngasaika pengaga ati, pemujur enggau penyenang. Tang utai enda semesti iya nyadi baka nya, baka ti suah dipandangka dalam Bup Kudus empu. Kekadang bisi mayuh penanggul ngempang jalai, sereta mega pemar ti baru deka datai. Tu tau amat nyekutka runding, lalu ngenataika mayuh tanya ti berat ke enda selalu mudah disaut, tauka, baka ke nadai bisi saut sekali.

Orang ke bepanggai pengarap ba Allah Taala deka betapi enggau mayuh penguji. Tang, enti kitai puh sereta liat ati, Allah Taala deka mutarka penanggul kitai nitihka chara enggau timpuh Iya Empu. Chara Iya engka bechanggah enggau chara ti dikedekaka kitai enggau jampat, tang, taja pia, kitai enda tau enda manggaika pengarap kitai ba Iya.

Nya alai, topik pelajar kitai minggu tu, iya nya: Moses enggau kangau Tuhan ti ngasuh iya nguluka sida nembiak Tuhan pansut ari Ejip—iya nya kangau ti pemadu terang ari Allah Taala. Tu meh kangau ti nyengkaum kereja ajih, ke alai Allah Taala Empu bisi bejaku terus ngagai Moses lalu madah ngagai iya utai ti diasuh Iya kereja Moses.

Kati deh, ka nyadi iya lebih mudah agi ungkup Moses ari nya, udah iya nemu diri dikangauka Allah Taala sereta diberi Iya tugas ti spesifik dikereja iya?

Enti baka nya, patut mudah sereta muntang aja, pengawa Moses, enda iya?

Bacha terus.

_*Pelajarka pelajar minggu tu kena nyediaka Sabat, July 19._