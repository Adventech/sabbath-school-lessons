---
title:  Murtad enggau Intersesi
date:   06/09/2025
---

### Bacha ka Pelajar Minggu Tu

P’sut. 32:1–6; Mas. 115:4–8; Isa. 44:9, 10; Rom. 1:22–27; P’sut. 32:7–32; Isa. 53:4.

> <p>Ayat Dikingat</p>
> “Moses lalu mansang baru ngagai TUHAN, lalu ku iya bejaku enggau TUHAN, ‘Orang tu udah balat amat bedosa. Sida udah ngaga siku petara ari emas, lalu nyembah iya. Ampun dosa sida. Tang enti Nuan enggai, awakka Nuan muai nama aku ari bup Nuan’” Pemansut 32:31, 32, NKJV).

Baru 40 hari Moses nadai ba kem orang Israel, tang, nama utai ke udah nyadi dia? Sida nembiak Allah Taala udah nguingka diri ari Tuhan lalu nyembah engkeramba ke digaga mensia, iya nya, anak chapi emas. Taja pen mayuh amat tanda, pengalaman, enggau kereja ajih ke besai-besai udah dipeda sida ngelama tu, baka ni ku sida ulih ngereja penyalah ke besai tu, neh?

Bisi mayuh saut iya, lalu dalam semua saut nya tentu bisi aja pemendar dia. Kati ku sida amat enda nemu sapa Allah Taala nya ke bendar? Tauka pengalaman besai di udah diasaika sida enggau Iya udah alah laban pengingin tubuh sida ti bedosa? Kati enda ka sida beregaka semua utai ke udah dikereja Allah Taala ka sida, tauka sida, enda datai dia runding? Kati ku pemereti ati sida udah kabur, lalu dikeruhka runding sida ti bedosa sereta kisuk laban hal tiap hari? Tauka sida enda nemu beterima kasih ka pengawa pengasih Allah Taala ngarika sida? Kati ku sida jampat amat lupa ke pengawa Allah Taala ti penuh kuasa ngereja utai ka sida (Mas. 106:13, 21–23)? Tauka semua nya tau dikumbai kitai penyalah Aron ke enda nemu ngiring bala? “TUHAN mega balat amat ringat ngagai Aron, datai ke Iya nyau deka munuh Aron” (Ulang Adat 9:20, NKJV).

Tang, enda ngira nama pen kebuah penyalah murtad besai tu nyadi, nama pelajar ke ulih diambi kitai ari iya, ukai semina senentang penyai dosa mensia tang senentang pengasih Allah Taala ngagai mensia, taja pen sida bedosa?

_*Pelajarka pelajar minggu tu kena nyediaka Sabat, September 13._