---
title:  Tambah Penemu
date:   12/09/2025
---

Bacha Ellen G. White, “Idolatry at Sinai,” pp. 315–327, in Patriarchs and Prophets.

Pelajar kitai minggu tu bejaku pasal fokus spesel senentang pengawa Allah Taala dalam orang ke arap. Di dalam kitai Tuhan “ulih ngereja utai lebih ari ti dipinta tauka diperagam kitai” (Epe. 3:20, NIV). Kitai enda patut fokus ba diriempu lalu ngemuaska pengingin ati diri, laban nya deka mai kitai ngagai pengawa nyembah engkeramba. Utai ti patut dikereja kitai, iya nya fokus ka perening kitai ngagai Allah Taala enggau kuasa Iya. Iya meri kitai pengering, ke mai kitai ngagai pengidup ti baru, ti menang (Pil. 4:13; Jude 1:24, 25).

“Pengerindu sama enggau keadilan nuntut dosa tu enda tau enda diukum. Allah Taala meh pengibun sereta mega raja diatas sida nembiak Iya. Iya mupuska orang ke keras ngelaban Iya, ngambika sida enda nguluka orang bukai ngagai pengerusak. Lebuh Allah Taala ngelakka Kain idup, Iya mandangka ngagai seluruh universe nama deka nyadi enti dosa dilakka nyadi enda diukum. Pengaruh pengidup enggau ajar iya ngagai peturun iya ngujungka penyai balat ngerampit dunya tu dataika Tuhan mutus deka ngerusak seluruh dunya tu ngena ai bah. . . . Lama agi mensia idup, lebih jai agi sida nyadi. Baka nya meh utai ke nyadi lebuh sida murtad ba Sinai. Enti dosa sida enda diukum enggau jampat, akibat ti sama deka dipeda baru.”—Ellen G. White, Patriarchs and Prophets, p. 325.

**Tanya ti Deka Dipejuraika:**

`Perunding dalam ka agi jaku tanya ba pengujung pelajar hari Senin. Nama sekeda chara kitai ulih nyembah utai ti udah digaga Tuhan, lalu ukai nyembah Tuhan ti ngaga nya? Ngambika chunto, baka ni ku kitai ulih nyadi pengibun dunya ke manah lalu nyaga pemanah rampa menua, tang enda datai ka kitai nyau nyembah iya lalu ngaga iya nyadi engkeramba?`

`Kitai ulih ngelala pemalat utai ke nyadi ari meda akibat iya enggau asil ti datai ari tindakan kitai, tauka ari pemalat reaksi orang ngagai utai ke nyadi nya. Nama kebuah Moses ngasuh sida ke kieh enggai nesal nya tang majakka pengawa sida ti ngelaban Allah Taala enggau jaku ajar Iya, dibunuh magang?`

`Nama kebuah chara ngampun ngena pengganti nya aja meh chara ke betul kena ngulihka pengampun? Nama kebuah sebarang ajar pasal pengampun, ke nulak, tauka ngemaruhka, ajar injil pasal pengampun ngena pengganti nya, ajar ke salah? Bacha 1 Peter 2:24. Baka ni ku iya enggau terang mandangka idea pasal Jesus ti nyadi Pengganti kitai?`