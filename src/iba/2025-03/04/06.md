---
title:  Ujan Batu, Buntak, enggau Pemetang
date:   24/07/2025
---

`Bacha Pemansut 9:13–10:29. Ni pemujur penusah-penusah tu dalam ngubah runding raja Pharaoh?`

Petara indu ke benama Nut, nya meh petara langit enggau serega, lalu iya meh ke ngawal utai ti nyadi dibaruh langit enggau datas tanah tu. Petara ke benama Osiris nya meh petara utai tanam enggau penyubur mensia. Dalam Bup Kudus, ujan batu suah dianggap ukum ari Tuhan (Isa. 28:2, 17; Esek. 13:11–13). Sekumbang penusah tu nuntung, orang ke ngelalaika reta sida ba tempat ti selamat deka dilindung (P’sut. 9:20, 21). Semua orang kena uji maya nya: kati ka tauka enggai sida, pechayaka Jaku Allah Taala lalu ngambi tindakkan ke setimpal?

Allah Taala madahka kebuah Iya ngelakka raja Pharaoh idup ngambika seluruh dunya nemu Iya Tuhan (P’sut. 9:16). Raja orang Ejip diatu ngaku diri udah bedosa, tang udah nya iya ngubah runding iya baru.

Petara ke benama Seth, nya meh petara kudi, perang, enggau kachau-bilau. Begulai enggau Isis, seduai dianggap petara betanam-betupi. Petara Shu nya meh petara atmosfera. Serapis nya meh petara ti bemulia, ti meri penyubur, ti ngeraika, sereta meri pengidup udah lepas pengidup tu. Nadai siku ari petara orang Ejip nya ulih nagang ukum Allah Taala datai (P’sut. 10:4–20) laban engkeramba sigi nadai guna (Isa. 44:9, 10, 12–17).

Bala pemesai raja Pharaoh ngansak iya ngelepaska orang Israel, tang raja majak enggai ngelepaska sida. Ia nguji ngaga kompromi, tang Moses nulak penemu iya nya laban indu enggau nembiak endang bisi bagi ti penting dalam pengarap sida seraban, sereta enda ulih diseraraka ari pengawa nyembah.

Ke penudi iya, Ra nya meh tuai petara orang Ejip, iya meh petara matahari. Thoth nya meh petara bulan. Kedua-dua nya sama enda ulih meri penampak. Sekali agi raja Pharaoh nguji deka betawar, tang enda mujur. Pemetang ngelamun menua Ejip pengelama tiga hari, tang tampak terang ba endur orang Israel diau. Enggai nyadi lebih terang ari nya bida iya.

Tang, enda ngira berapa balat menua iya udah dipangkaka penusah, raja Pharaoh majak degil ngelaban lalu enggai ngubah ati diri. Taja kitai enda nemu nama tuju ati iya di dalam din, engka batang kebuah iya ke amai nya meh ketegal penyumbung dalam ati iya. Enda ngira berapa kuat bukti, enda ngira berapa terang utai ke nyadi (nyentukka bala pemesai raja nanya iya, “Ni pengelama orang tu agi ngenusahka kitai? Lepaska orang tu, ngambika sida ulih nyembah TUHAN Allah Taala sida. Kati nuan lalu enda nemu menua Ejip udah rusak?” [P’sut. 10:7, NKJV]), iya lalu enda ngira pilihan ke betul ke endang nyengala ba mua iya dia—sapengudah mayuh kelikuh, raja Pharaoh tetap enggai nyerah ngagai peneka Allah Taala lalu ngelepaska orang Israel.

Tu meh chunto pengamat jaku sempama tu, “Penyumbung nuju ngagai pengerusak, lalu ati ti tinggi ngasuh nuan rebah” (Jaku-dalam 16:18, NKJV).