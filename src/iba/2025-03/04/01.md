---
title:  Penusah ti Besai
date:   19/07/2025
---

### Bacha ka Pelajar Minggu Tu

P’sut. 7:8–10:29; P’pau. 33:4; Rom. 1:24–32; Mas. 104:27, 28; Isa. 28:2, 12–17; Isa. 44:9, 10, 12–17.

> <p>Ayat Dikingat</p>
> “Nya alai ati raja kieh, lalu iya enggai ngelepaska orang Israel, munyi ti udah dipadahka Tuhan ngena Moses” (Pemansut 9:35, NKJV).

Siku orang pekebun bebendar deka ngasuh keledai iya bejalai; tang jelu nya enda nginsit. Nya alai, orang kebun nya pen ngambi dan kayu siti lalu malu keledai nya ngena kayu nya. Udah nya iya bejaku enggau keledai nya, nya baru iya berengkah bejalai.

Lebuh orang siku nanya orang kebun nya nama kebuah utai ti digaga iya nya ngasi, iya nyaut, “Endai, kitai mesti dulu narit perhatian iya.”

Buai ke tisi sebarang isu ke ulih dikelikuhka kitai pasal pengasar ti dikereja ngagai jelu, bisi siti poin ti beguna ditu, lebih agi dalam konteks Pemansut orang Israel ari Ejip. Moses udah diberi arahan ari Tuhan lalu iya mansang ngagai raja Pharaoh mai jaku Allah Taala ti tebilang tu, shalach et ami, reti nya, “Lepaska nembiak Aku!”

Tang, raja Pharaoh, enggai ngelepaska sida nembiak Allah Taala. Bup Kudus nadai nerangka enggau silik nama kebuah raja Pharaoh enggai ngelepaska sida, kelimpah ari penangi orang Ejip meda pemayuh orang Israel enggaika ngalahka sida dalam perang (peda P’sut. 1:10). Dipelabaka kitai, baka ti suah nyadi dalam kes ngulun, kebuah nya sigi nadai bukai tang penguntung ekonomi. Laban ulun nadai begaji, nya alai iya enggai lenyau penguntung ti datai ari ulun iya nya. Nya alai, iya enda tau enda diumbuk ukai semina kena narit perhatian iya tang mega ngambika ngubah runding iya.

_*Pelajarka pelajar minggu tu kena nyediaka Sabat, July 26._