---
title:  "Ditekan: Latarbelakang enggau Pengada Moses"
date:   28/06/2025
---

### Bacha ka pelajar Minggu Tu

P’sut. 1:1–22; P’kal. 37:26–28; P’kal. 39:2, 21; Kereja Rasul 7:6; Gal. 3:16, 17; P’sut. 2:1–25.

> <p>Ayat Dikingat</p>
> “Nyau berapa taun udah bekau nya, raja menua Ejip pen mati, tang orang Israel agi mengkang merinsa sereta nyabak minta tulung, lalu sabak sida didinga Allah Taala. Iya ninga sida bedemuh, lalu ingatka semaya Iya enggau Abraham, Isak enggau Jakop. Iya meda orang Israel digaga nyadi ulun, lalu Iya sinu ati ke sida” (Pemansut 2:23–25, NKJV).

Bup Pemansut endang penuh jerita pasal orang ti ditekan, dichiping, diperinsa, di eksploitasi, sereta dikemaruhka. Ari nya, orang kemaya hari tu, ke ngasaika diri enda dikibuhka, dibuai, enda dikingatka, sereta diulun, ulih tetemuka pengadang [harapan], laban Allah Taala ke sama ke udah nyelamatka bansa Israel ulih mega nyelamatka sida.

Bup Pemansut bejaku pasal perang ke bisi dalam pengidup kitai tu, pasal pengenda-adil enggau pemar ti nyadi asam-garam pengidup tu. Genap iku orang tau bulih peransang ari jerita-jerita pasal Allah Taala ti masuk champur dalam pengidup sida nembiak iya ti kena perinsa. Allah Taala ninga sabak sida ti kena tekan, meda sida belaban enggau penanggul, meda ai mata sida labuh, lalu dalam pemerinsa sida, Iya datai lalu nyaup sida.

Allah Taala ngambi inisiatif kena nyelamatka sida ke arapka Iya. Utai ti perlu digaga kitai iya nya nerima aja, ulih pengarap, utai di diberi Iya ngagai kitai. Tu meh kebuah bup Pemansut tu patut dipelajarka, laban iya nunjuk ngagai utai ti udah dikereja Jesus ungkup kitai semua. Tu meh bup pasal penebus, pengelepas, enggau pengujung iya penyelamat—ke semua utai nya endang enggi kitai, ulih pengarap, dalam Kristus Jesus enggau utai ti udah diulihka Iya ungkup kitai.

Sekumbang betunga enggau kachau-bilau enggau pemetang tu, enti mata kitai lekat ba Allah Taala, kitai deka ulih ngelala pembisi Iya, pengibuh Iya, enggau penyaup Iya lebuh iya ngiring kitai ngagai “Tanah Semaya” ti bisi meruan belama iya.

_*Pelajarka pelajar minggu tu kena nyediaka Sabat, July 5._