---
title:  Tambah Penemu
date:   29/08/2025
---

Bacha Ellen G. White, “The Law Given to Israel,” pp. 310–314, in Patriarchs and Prophets.

Laban kitai tu diau ba menua munsuh, anang iran kitai enti kitai bulih pemedis dalam pengidup kitai tu ari akal munsuh ti jai sereta landik nipu. Sapa kitai ke enda kala kena pemedis enggau pemerinsa, ketegal dosa enggau dunya ti penuh dosa tu, ke endur kitai idup tu? Tu sigi asam-garam pengidup kitai ke diatu meh tu. Enda ulih dikelarika kitai. Taja pia, Allah Taala deka meri kitai kuasa enggau pengering kena beretan.

“Juruselamat ti sayauka kitai nya deka ngirumka saup ngagai kitai lebuh kitai begunaka iya. Jalai ngagai serega udah dikuduska ngena bekau kaki Iya. Genap iti duri ti nebak kaki kitai udah nebak kaki Iya. Genap iti regang ke diasuh iya san kitai udah disan Iya dulu ari kitai. Tuhan ngasuh konflik datai, kena nyediaka kitai bulih pemaik. Timpuh penusah besai ti deka datai nya meh utai ti tau ngenakutka sida nembiak Allah Taala; tang nya meh timpuh ke alai genap iku orang ke amat arapka Tuhan malik keatas, lalu enggau pengarap iya deka meda anak raja semaya Tuhan ngelingi iya.”—Ellen G. White, The Great Controversy, p. 633.

**Tanya ti Deka Dipejuraika:**

`Selama beratus taun tu mensia tusah deka nerima tauka meretika pengawa Tuhan ti muru bansa-bansa pagan ari tanah menua sida, lalu kekadang dipupuska Iya abis sida nya. Amat bingung kitai berundingka nya. Taja pia, baka ni kesedaran kitai senentang baka ni pengerindu Allah Taala nya enda tau enda mandangka keadilan nyaup kitai pechayaka pengerindu Tuhan nya udah dipandangka dalam utai ti nyadi nya, lalu ukai semina mandangka keadilan Iya aja?`

`Perunding dalam ka agi fakta ti madahka udah lepas jaku Jesus senentang rinduka orang bukai, nyengkaum munsuh kitai, enggau orang ke begedika kitai, Jesus madah ngagai kitai, “Nya alai kita enda tau enda nyadi pemadu badas, baka Apai kita ti di serega” (Matt. 5:48, NKJV). Nama kebuah Jesus meri pesan tu sapengudah Iya meri pesan ke bukai nya? Nama ti dipadahka Iya ngagai kitai ditu pasal ukai semina nama reti kitai nyadi “pemadu badas” tang nyadi pemadu badas [sempurna] baka “Apai kita ti di serega”?`

`Rasul Paul ngembuan sikap ti positif sereta ngangkatka adat Allah Taala enggau fungsi iya, tang taja pia iya ngerara pengawa ke bekenaka adat nya enggau jalai ti salah. Nama reti jaku Paul ti madah “kita ukai di baruh Adat, tang di baruh pengasih” (Rom. 6:14, NIV)? Nama jalai kitai tau bekenaka adat nya enggau jalai ti salah?`

`Nama bida entara keadilan enggau bebalas? Kati seduai nya konsep ke lain amat ari pangan diri tauka penemu [idea] ke sama tang dipandangka enggau lain chara? Baka ni ku kitai deka nemu pengeran kitai ka keadilan nya ukai pengeran kitai deka bebalas?`