---
title:  Bebalas
date:   28/08/2025
---

> <p></p>
> “Menyadi, anang malas, tang awakka Allah Taala ngayanka pengeringat Iya; laban endang udah ditulis, “Aku ke malas, Aku deka mayar, ku Tuhan bejaku.” (Rom. 12:19, ESV; peda mega Ulang Adat 32:35).

`Nama jaku semaya enggau jaku perintah [pesan] bisi dalam ayat-ayat tu, lalu baka ni ku seduai nya bekait rapat enggau pangan diri?`

Nyentuk ngagai maya Tuhan mai keadilan ke kurang amat diatu, endang tugas sida akim ba jeman orang Israel kelia meh ke bejalaika adat lalu meri ukum ti setipak enggau pemedis tauka pemakal ke udah nyadi. Tang sida begunaka fakta-fakta dulu. Lalu penanggul datai lebuh sida bejalaika adat nya ngena chara ti muka jalai ti meri sida peluang bebalas ka diriempu. Dalam ngereja baka nya, prinsip adat nya udah dikeluarka ari konteks iya, lalu sida udah limpang ari tuju asal nya digaga. Ketegal nya, sida nyau ngeringka utai ti dirara tauka ditagang adat.

`Bacha Matthew 6:4, 6; Matthew 16:27; Luke 6:23; enggau 2 Timoti 4:8. Nama ti dipadahka ayat-ayat tu ngagai kitai pasal runding Jesus senentang prinsip upah enggau ukum?`

Jesus enda nyakal prinsip senentang upah enggau ukum. Keadilan nya endang pekara senentang prinsip; lalu iya endang siti bagi ti penting dalam pengidup. Tang, taja pia, nadai siku-siku orang bisi hak ngaga diriempu nyadi akim, tauka juri, sereta nyadi “orang ke bejalaika ukum” nya. Enti baka nya mudah amat kitai deka nyalah-guna ka keadilan! Ukai ni ku kitai bebalaska penyalah orang. Enti bisi penyalah tauka penyai ke mesti diputarka, nya pengawa kot [makhamah]; nya pengawa sida akim ti bejalaika keadilan enggau runding ti objektif.

Dalam konteks tu, Jesus ngasuh kitai nyadi sempurna baka “Apai kitai ti di serega nya sempurna.” Baka ni ku kitai ulih nyadi sempurna [pemadu badas] baka Allah Taala Empu? Perangai Allah Taala ti pemadu besai iya nya meh pengerindu Iya ti enda ngerunding diri. Iya ngajar sida penitih Iya baka ni deka rinduka munsuh sida lalu besampika orang ke ngemediska tauka ngemerinsaka sida. Kesempurnaan ke pemadu badas nya meh kitai deka rindu, deka ngampun, sereta deka kasih (Luke 6:36), ka orang, nyentukka orang ke enda patut pen. Prinsip tu, enggau tindakkan ti mai kitai ngagai iya, nya meh reti ke bendar kitai nyereminka perangai Allah Taala.

`Baka ni ku chara kitai, tiap hari, ulih belajar rinduka ka orang nitihka chara ti diperintah Tuhan ngagai kitai? Nama kebuah tu selalu begunaka kitai mati ngagai diriempu?`