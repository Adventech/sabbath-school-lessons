---
title:  Kod Sempekat Nya
date:   24/08/2025
---

Ba Sinai, lebuh Iya meri adat Iya, Allah Taala ngentakka pelasar endur Iya deka ngajar sida nembiak Iya pasal baka ni sida deka idup kudus, nengah kaul enggau Iya. Tang prinsip adat nya enda tau enda dikena dalam pengidup sida tiap hari, nya alai Allah Taala pen meri sida adat tambah, ti dikumbai “Kod Sempekat” nya. Sida akim empu pengawa nyaga adat nya lalu bekenaka iya enggau betul.

“Runding orang Israel, ke udah buta sereta rusak laban pengarap orang kapir sereta ketegal sida ke udah nyadi ulun, endang enda besedia deka beregaka enggau penuh prinsip-prinsip ti besai dalam Sepuluh Pesan nya. Ngambika reti Decalogue nya ulih ditemu reti enggau penuh sereta dipejalaika, adat tambah udah diberi, ti meri chunto enggau chara baka ni prinsip dalam Sepuluh Pesan nya ulih dipejalaika. Adat-adat tu dikumbai ukum, laban sida ditempa Tuhan ti pemadu bepenemu dalam sereta mega laban sida akim deka ngelabuhka ukum bepelasarka adat nya. Enda baka Sepuluh Pesan, adat tambah nya diberi terus ngagai Moses, ti deka nerangka adat tambah nya ngagai orang mayuh.”—Ellen G. White, Patriarchs and Prophets, p. 310.

`Bacha Pemansut 21:1–32. Nama atur spesifik ti diberi senentang orang Hebrew ke nyadi ulun, kes munuh orang, enggau ngemakalka tubuh orang?`

Kod Sempekat tu bisi disebut dalam beberapa iti bab [bagi] (P’sut. 21:1–23:19). Semua atur enggau adat tu diberi kena nagang bah penyai nyerang sereta kena nempa raban mensia ke beratur.

Adat senentang ulun maya nya sigi spesel lalu enda patut disaruka enggau pengawa ngulun ke jai sereta kasar ba jeman pertengahan kelia tauka dalam dunya moden kitai diatu. Ulun Hebrew kelia, ke bendar, dilindung sereta dihargai. Dalam Masyarakat jeman pertengahan kelia enggau jeman moden tu, orang gaji enggau ulun nyadi reta orang ke ngempu sida, iya ke ulih ngereja sebarang utai ngagai sida nitihka peneka sida. Bebida ari nya, adat pasal ulun dalam Bup Kudus bejalaika atur ke lain agi. Adat ngeletak orang nyadi ulun semina naka enam taun aja (P’sut. 21:1, 2; Jer. 34:8–22), lalu ba taun ti ketujuh, semua ulun enda tau enda dilepaska, semadi meh sida empu deka terus diau enggau tuan sida. Tuan sida mega mesti meri sida off lebuh hari Sabat (P’sut. 20:9, 10) lalu meri tauka mekal sida utai ti diguna sida.

`Taja pen dalam ketebal agi dunya tu pengawa jai ngulun orang ba tempat kereja kira ke tebal agi udah dipadamka, baka ni chara sekeda prinsip ngulun tu agi bisi, lalu nama ke ulih dikereja kitai, taja pen serekat aja, kena ngelaban prinsip-prinsip ke jai nya?`