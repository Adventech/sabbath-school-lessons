---
title:  Roti enggau Ai Pengidup
date:   09/08/2025
---

### Bacha ka Pelajar Minggu Tu

P’sut. 15:22–16:36, P’kal. 3:1–6, P’sut. 17:1–7, 1 Kor. 10:4, P’sut. 18: 1–27, 1 Kor. 10:11.

> <p>Ayat Dikingat</p>
> “Udah nya TUHAN lalu bejaku ngagai Moses, ‘Ni pengelama kita agi mengkang enggai ngasika pesan Aku? Kita enda tau enda ingat, Aku ti TUHAN, udah meri kita hari alai kita diau. Nya kebuah ba hari ti keenam, Aku deka seruran meri kita pemakai chukup ke dua hari. Semua orang enda tau enda diau ba hari ti ketujuh, lalu enda mindah ari rumah.’ Nya alai, orang Israel enda gawa ba hari ti ketujuh” (Pemansut 16:28–30, NKJV).

Udah ke ninggalka Ejip, orang Israel pen berengkah bejalai nengah jalai ke enda ditemu sida nuju ngagai Tanah Semaya nya. Sida betapi enggau pejalai ke panjai sereta mar ditengah, lalu sida beguna deka belajarka mayuh pelajar ke baru. Tuhan sigi deka nguluka sida lalu ngibun sida; lalu Iya sigi ingin deka nyaup sida betumbuh, tang sida mesti belajarka disiplin, nagang diri, bekorban, enda ngerunding diri aja, pechayaka Tuhan, lalu lebih agi belajar ngasi.

Moses nya meh tuai ti gegenda dipeda, lalu sida enda tau enda nitihka iring iya enti sida deka mujur. Sida enda tau enda segulai sejalai, bekereja sama sebagai siti raban, sereta mantu pangan diri. Bisi mayuh pengempang enggau cabaran ba mua sida. Pemansang sida ari segi pengidup spiritual begantung penuh ba baka ni sida napi cabaran nya sereta baka ni sida respons ngagai Moses, lebih agi lebuh cabaran makin besai.

Jaku sempama orang China ke madah, “pejalai seribu batu berengkah enggau siti singkang” sigi amat betul dalam situasi sida ditu, lalu sida enda tau enda arap aja ka iring Tuhan ba tiap iti singkang. Tang, malangnya, baka ti deka dipeda kitai, pedis amat sida deka belajarka pelajar nya.

Tang, tanya meh diriempu, sapa ke ulih belajarka nya enggau mudah deh?

_*Pelajarka pelajar minggu tu kena nyediaka Sabat, Aug. 16._