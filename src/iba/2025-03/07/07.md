---
title:  Tambah Penemu
date:   15/08/2025
---

Bacha Ellen G. White, “From the Red Sea to Sinai,” pp. 291–302, in Patriarchs and Prophets.

Enda lama udah kisah ai nya nyadi, sida Israel betunga enggau siti agi bahaya ti baru (peda P’sut. 17:8–16)—iya nya, orang bansa Amalek ke mangah sereta ka amat belaya, nyerang sida. “Orang Amalek tu ukai enda nemu perangai Allah Taala tauka pasal kedaulatan Iya, tang sida enda takutka Iya, nyau ngasuh sida ngeringka diri deka ngelaban kuasa Iya. Kereja ajih ke udah dikereja Moses ba mua orang Ejip diketawa sereta dikeleseka sida Amalek, lalu penangi bansa-bansa bukai ke ngelingi sida mega dikeleseka sida. Sida udah besumpah ngena nama petara-petara sida, sida deka munaska semua orang Hebrew nya, lalu nadai siku pen sida deka selamat, lalu jaku bebegah sida madahka Allah Taala orang Israel deka nadai kuasa ngelaban sida. Orang Israel bedau kala ngemediska tauka ngenakutka sida. Sida ke mungkal nyerang nadai kebuah. Sida begedika Allah Taala lalu enggaika Iya, nya alai sida mutus deka munuh sida nembiak Iya. Orang Amalek tu endang udah lama nyadi orang ke bedosa ke temegah ka dosa diri, lalu penyai sida udah enchabar Allah Taala ngambika bebalas, tang enggau pengasih Tuhan agi ngangauka sida ngambika nesal ati; tang lebuh orang Amalek nyerang raban orang Israel ke lemah sereta nadai daya ngetanka diri nya, sida udah ngenataika pengerusak ngagai bansa sida empu.”—Ellen G. White, Patriarchs and Prophets, p. 300.

**Tanya ti Deka Dipejuraika:**

`Perunding dalam ka agi pasal baka ni Jetro nyau nemu pasal Allah Taala ke bendar ari utai ti udah dikereja Iya ungkup sida nembiak Iya. (Peda Ulang Adat 4:4–8.) Nama kebuah prinsip nya agi betul kemaya hari tu? Tanya diriempu enggau kelas kita: Saksi baka ni ti diberi gerija kitai ngagai dunya? Nama ti dipadahka kitai ngagai dunya pasal gaya enggau perangai Allah Taala kitai?`

`Bacha baru 1 Korint 10:4. Nama ti patut diajar tu ngagai kitai pasal ajar orang kelia ti salah, ti agi dikarapka orang diatu, ke madahka Tuhan dalam Penyanggup Lama nya bedengki, begedi, enggai ngampun, enti dibandingka enggau utai ti dipeda kitai dalam Jesus? Baka ni ku ayat tu mandangka ka pengarap baka nya salah?`

`Bacha baru jaku ti ditulis Ellen G. White datas pasal baka ni orang Amalek udah diberi peluang endur belajar pasal Allah Taala ke bendar. Bidaka sikap sida enggau sikap Jetro. Nama pelajar ke ulih dipelajarka kitai pasal nama kebuah Allah Taala ngukum, ukai semina sida nya aja, tang semua bansa bukai ke bisi betemu enggau orang Israel dalam dunya kelia?`