---
title:  Nama Tuhan
date:   08/07/2025
---

`Bacha Pemansut 3:13–22. Nama kebuah Moses deka nemu nama Allah Taala, lalu nama reti nama Iya?`

Allah Taala madahka Diri ngagai Moses ngena nama ’ehejeh ’asher ’ehejeh,” ti disalin terus, reti iya, “Aku deka nyadi sapa aku deka nyadi,” tauka “Aku meh Aku” dalam Pemansut 3:12, Allah Taala ngena leka jaku kereja ti sama ’ehejeh baka dalam ayat 14, ke endur Iya madah ngagai Moses “Aku deka bisi” (enggau nuan). Reti nya Allah Taala bisi belama iya. Iya Allah Taala ti ngelui semua, sereta Allah Taala ti bisi belama iya, lalu Iya diau enggau bala nembiak Iya “ke baruh ati sereta udah nesal ati ke dosa sida” (Isa. 57:15, NRSV).

Nama Allah Taala ke betul nya meh “Yahweh” (disalin ngagai “Tuhan” dalam Bup Kudus English, endang ditemu sida nembiak Tuhan ari pun iya, taja pen sida enda nemu reti iya ke lebih dalam agi. Moses mega nemu nama Iya Yahweh, tang, baka orang bukai, iya enda nemu reti iya ke bendar. Iya ti  nanya, “Sapa nama nuan?” nya meh tanya ti deka nemu reti iya ke lebih dalam nya.

Bisi siti ulu lungga iya dalam Pemansut 6:3, ke alai Allah Taala madah: “Aku, Allah Taala ti Pemadu Bekuasa, udah pegari di mua Abraham, ngagai Isak, tang Aku enda ngasuh Diri ditemu sida ngena nama Aku ti kudus, iya nya TUHAN” (P’sut. 6:3, NIV). Tu nadai nunjukka sida Adam, Noah, Abraham, enggau bala aki ini ke bukai enda nemu nama “Yahweh” (peda P’kal. 2:4, 9; P’kal. 4:1, 26; P’kal. 7:5; P’kal. 15:6–8; etc.). Tang, iya ke bendar, sida enda nemu reti iya ke lebih dalam nya.

Nama Iya, Yahweh, nunjukka fakta Iya meh Allah Taala ti personal [peribadi], Allah Taala ka bala nembiak Iya, Allah Taala sempekat nya. Iya nya Allah Taala ti rapat sereta dampih, ti champur tangan dalam semua hal mensia. Allah Taala ke Pemadu Bekuasa nya (P’kal. 17:1) meh Allah Taala ti masuk champur ngena kuasa Iya. Tang Yahweh nya meh Allah Taala ti mandangka kuasa moral Iya ngena pengerindu enggau pangibuh. Iya meh Allah Taala ti sama enggau Elohim (“Allah Taala ti bekuasa, kering, sereta ngelui semua,” ti “Allah Taala ka semua mensia,” “Raja ti merintah seluruh universe,” “iya ti Nengkebang semua utai”), tang lain-lain bengkah aspek kaul Iya enggau mensia bisi dipandangka dalam nama Yahweh nya empu.

Nemu nama Allah Taala tauka ngangauka nama Iya nya ukai siti utai ti baka mejik. Iya pasal nusi nama Iya, reti nya ngajar orang bukai pasal pemendar senentang Allah Taala tu enggau selamat ti deka diberi Iya ngagai semua orang ke datai dalam pengarap. Munyi ku Joel: “Tang semua orang ke minta tulung TUHAN deka dilepaska [diselamatka]” (Joel 2:32, NIV).

`Dalam pengidup nuan empu, dalam chara ni nuan udah ngasaika penyemak enggau pengerapat nuan begulai enggau Yahweh baka ti dikedeka Iya enggau semua orang ke udah nyerahka diri ngagai Iya?`