---
title:  Meraka Tasik Mirah
date:   02/08/2025
---

### Bacha ka Pelajar Minggu Tu

P’sut. 12:31–36, James 2:17–20, P’sut. 13:1–14:31, Heb. 11:22, P’sut. 15:1–21, P’dang. 15:2–4.

> <p>Ayat Dikingat</p>
> “Tang ku Moses bejaku ngagai orang mayuh, ‘Anang takut! Bediri tegap! Nya baru kita deka meda pengelepas ti deka dikereja TUHAN ti kita sehari tu. Nadai kita ulih meda orang Ejip nya agi. 14TUHAN deka beperang ngarika kita. Kita semina diau jenuh aja.’” (Pemansut 14:13, 14, NKJV).

Pemansut sida ari Ejip tu meh pengalaman sida nembiak Allah Taala dalam Penyanggup Lama ke pemadu penuh mulia enggau drama. Event tu meh ti nyadi chunto ari Tuhan senentang baka ni Allah Taala udah ngalahka munsuh sida Hebrew lalu mai orang Israel menang tama ngagai Tanah Semaya nya. Iya mega nyadika simbol senentang penyelamat enggau pengelepas dalam Kristus.

Ari peda mata mensia, sida nembiak Israel tu dalam keadaan ke nadai daya, nadai jalai sida kediri empu ulih ngelepaska diri ari nya. Semina kuasa Tuhan aja ulih ngelepaska sida. Baka nya meh kitai enggau dosa: kitai kediri empu, endang dalam keadaan ke nadai harapan. Kitai begunaka utai ke lebih dramatik ari Pemansut orang Israel. Lalu utai nya pen udah diberi ngagai kitai: iya nya, regang Jesus, enggau utai ke udah dikereja Iya datas nya ungkup kitai semua.

Utai ke udah nyadi berengkah ari orang Israel ke ngejangka tanah Goshen, ke disebut dalam Pemansut 12, nyentuk ngagai lagu Moses, ke dinyanyi sida enggau ati gaga dalam Pemansut 15, semua ngasuh kitai nyau narit seput sereta alit ati. Kelai-kelai ti diberi Allah Taala, pengawa nyelai, enggau kereja ajih ti dikena Iya ngelepaska sida, semua nya datai ba kemunchak iya lebuh nya.

Tang semua nya enda tebandingka utai ti udah kereja Jesus ka kitai datas regang, ke diayuka semua drama ti nyadi sekumbang Pemansut nya.

_*Pelajarka pelajar minggu tu kena nyediaka Sabat, August 9._