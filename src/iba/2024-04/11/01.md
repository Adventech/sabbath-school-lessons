---
title:  Apai, Anak, enggau Roh Kudus
date:   07/12/2024
---

### Bacha ka Pelajar Minggu Tu
John 14:10, 24; Gen. 3:7–9; John 16:27, 28; John 16:7–11; John 17:1–26.

> <p>Ayat Dikingat</p>
> “Tang Penyaup, iya nya Roh Kudus, ke deka dikirumka Apai dalam nama Aku, deka ngajar kita semua utai, lalu ngasuh kita ingatka semua utai ti udah disebut Aku ngagai kita” (John 14:26, NKJV).

Injil John tu penuh enggau tema [batang kenang]. John nguna tanda [kereja ajih] kena nunjukka Jesus nya meh Messiah ti udah disemayaka sida nabi. John nguna mayuh saksi kena madahka Jesus nya meh Kristus. Iya mega ngena genteran jaku "AKU MEH" kena nunjukka Jesus nya Tuhan.

Semua sida tiga personaliti Allah Taala Kepala [Godhead] bisi disebut dalam John 1 (John 1:1–4, 14, 18, 32–34). Endang ari kelia-lia mensia nguji deka meretika gaya Allah Taala Kepala tu, tang laban mensia endang enda ulih meretika iya, nya alai, mayuh orang nulak penemu nya. Tang, enti kitai ngenggaika utai semina ketegal kitai enda mereti penuh pasal utai nya tauka iya enda engkeman dalam runding kitai mensia ke mabu tauka sempit tu, nya nunjukka pemeli kitai aja.

John madah enti kitai deka meretika Allah Taala, kitai mesti merening ngagai Jesus sereta ngagai utai ke udah dipandangka dalam Jaku Iya. Chara baka tu deka muka ngagai kitai siti dunya kaul ke baru—begulai enggau tiga personaliti Allah Taala Kepala nya, entara tiga personaliti Kepala nya enggau mensia, sereta di antara bala mensia empu. Pelajar minggu tu deka meda baka ni Injil John mantaika Apai, Anak, enggau Roh Kudus, tang diatu dalam konteks ucapan selamat tinggal (John 13–17).

_*Pelajarka pelajar minggu tu kena nyediaka Sabat, December 14._