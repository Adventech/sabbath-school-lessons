---
title:  Tambah Penemu
date:   13/12/2024
---

Bacha Ellen G. White, “ ‘Let Not Your Heart be Troubled,’ ” pp. 662-680, in The Desire of Ages; “Additional Note on [John] Chapter 1,” The SDA Bible Commentary, vol. 5, pp. 911–919.

Lebuh sida besaraka sapa Jesus nya, bala sida ke nyakal Iya ngakim iya ngena stended mensia, tauka “ngakim ngena chara mensia” (John 8:15, NKJV). Ngakim baka tu lebih jai agi ari “ngakim beduduk ba utai ti dipeda” (John 7:24, NIV). Ditu sida bekenaka sukat mensia ke bedosa dalam dunya ke bedosa tu, lalu nadai diiring tauka dikawal Roh Kudus (peda John 3:3–7). Sida semina meda Iya sebagai "mensia" aja, lalu nadai berunding kada enda Iya nya meh Jaku ti udah nyadi mensia (John 1:14). Ngira Jesus ngena kriteria ti mimit nya aja reti nya kitai ngira Jesus ngena chara dunya (2 Kor. 5:16).

“Pengibur nya dikumbai 'Roh pemendar.' Pengawa Iya endang deka nerangka lalu ngekalka pemendar. Iya terubah iya diau dalam ati sebagai Roh pemendar, lalu ari nya Iya nyadi Pengibur. Bisi pengibur enggau pemaik dalam pemendar, tang nadai bisi pemaik enggau pengibur ke bendar dalam ajar ti pelesu. Nengah ajar ti pelesu enggau adat tradisi mensia, Sitan ulih nguasa runding mensia. Ari narit runding mensia ngagai stended ti pelesu, Sitan nempa perangai ti salah. Nengah Bup Kudus Roh Kudus bejaku ngagai runding, lalu nanam pemendar dalam ati. Ari nya, Iya mantaika ajar ti pelesu, lalu muai iya ari ati mensia. Nengah Roh pemendar, ti bekereja nengah jaku Allah Taala, Kristus ngasuh orang ke udah dipilih Iya nunduk ngagai Iya aja.”—Ellen G. White, The Desire of Ages, p. 671.

**Tanya ti deka dipejuraika**:

`Pengidup ti meruan belama iya reti nya ngelala tauka nemu Allah Taala (John 17:3). Nama reti nemu Allah Taala, enti dibandingka enggau nemu sekeda fakta pasal Iya, baka nemu Iya nya meh Allah Taala ti kering sereta bekuasa tauka penuh pengerindu tauka Tuhan ti lurus? Enti orang bisi nanya nuan, “Kati nemu nuan Allah Taala?” nama saut nuan kini? Dini endur Jesus dalam saut nuan nya kini?`

`Dalam jaku ti dikena tiap hari, ti praktikal, nama reti jaku Jesus ti madah, “jaku Nuan nya pemendar"? (John 17:17).`

`Jesus besampi, “Aku ukai minta Nuan ngambi sida ari dunya, tang minta Nuan nyaga sida ari iya ti jai” (John 17:15, NKJV). Baka ni ku pilihan ti digaga kitai ngempaska berapa mujur sampi Jesus tu deka disaut dalam pengidup kitai empu?`