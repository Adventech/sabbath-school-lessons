---
title:  Apai Ti Di Serega
date:   08/12/2024
---

Injil John ditulis ari tinjau luas senentang seluruh cherita Bup Kudus, berengkah enggau asal penatai kitai. “Ba pun iya kelia, Allah Taala ngaga langit enggau dunya” (P'kal. 1:1). Tauka: Ba pun iya kelia, Apai, Anak, enggau Roh Kudus nengkebang langit enggau dunya. Sida iya meh penatai asal semua utai ti bisi. Sida ti nengkebang universe (alam semesta), nyengkaum orang ke idup nguan iya. Ba planet kitai tu siti pengawa nengkebang pengidup dikereja, iya nya nengkebang mensia. Lalu tuju Allah Taala nengkebang mensia nya meh ngambika kitai patut idup dalam penyerakup ti penuh pengerindu enggau Iya sereta enggau pangan diri.

Tang, enda memukai, Lucifer datai mai dosa ngagai dunya tu. Dosa nya, entara utai bukai, reti iya, pemutus tali kaul enggau Allah Taala. Iya meri gambar ti salah senentang Allah Taala. Nya meh kebuah Jesus datai lalu idup baka mensia ngambika Iya ulih ngidupka baru penemu ti betul pasal Allah Taala sereta lalu mai keselamatan [pengidup] ngagai mensia.

Sekumbang Iya ti diau di dunya tu, Jesus nyerahka pengidup Iya ngagai Apai Iya, lalu idup nitihka iring Apai Iya. Ku Iya, “Kami Duai Apai endang siku” (John 10:30, NKJV). “Apai bisi dalam Aku, lalu Aku dalam Apai” (John 10:38, NKJV). “Enti Aku enda ngereja pengawa Apai Aku, anang meh kita arapka Aku” (John 10:37, NKJV).

**Nama sekeda peranan Apai, disebut dalam ayat-ayat dibaruh tu?**

`John 3:16, 17; John 6:57`

`John 5:22, 30`

`John 6:32; John 14:10, 24`

`John 6:45`

`John 15:16, John 16:23`

`Ayat-ayat tu ngambar Apai dalam kaul ti rapat enggau Anak Iya, Jesus Kristus. Apai bisi kaul ti rapat enggau dunya kitai tu sereta bisi 'pelaburan' besai dalam keselamatan kitai. Nama ti diajar pemendar tu ngagai kitai pasal pengerindu Allah Taala ka kitai?`