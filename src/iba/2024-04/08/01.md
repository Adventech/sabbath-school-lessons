---
title:  Ngamatka Nubuatan Penyanggup Lama
date:   16/11/2024
---

### Bacha ka Pelajar Minggu Tu
John 5:17, 20, 36–40, 46, 47; John 13:18; John 17:12; Jer. 2:13; Sek. 9:9; John 8:12–30.

> <p>Ayat Dikingat</p>
> “Tang saksi Aku besai agi ari saksi John. Pengawa ti udah diasuh Apai tembuka Aku, iya nya pengawa ti dikereja Aku diatu, besaksi ngarika Aku nunjukka Apai udah ngirumka Aku” (John 5:36, NKJV).

Kitai ulih meda beulang-ulang kali dalam bup John semua utai ti disebut sereta dikereja Jesus, endang amat, nunjukka Messiah (hammashiach), ti Kristus nya, udah datai ngagai Israel. Lalu Iya udah datai, iya ke bendar, sebagai siku ari sida, orang Judah ke udah diadaka di Betlehem, munyi ti udah dipadahka Bup Kudus.

Tang, baka ti udah ditulis John, “Iya bisi di dunya, lalu dunya digaga ulih Iya. Tang taja pia, dunya enda ngelala Iya” (John 1:10, NKJV).

Iya bisi di dunya, lalu dunya udah digaga nengah Iya, tang taja pia, dunya enda ngelala Iya, pia? Amat alit ati kitai ninga jaku nya neh. Lalu, baka ke ulih dipeda kitai dalam John enggau Injil ke bukai, mayuh mensia enda ngelala Iya taja pen sida patut udah ngelala Iya, lebih agi laban semua utai ti udah disebut sereta dikereja Jesus. Lalu, lebih ari semua nya, laban Bup Kudus Penyanggup Lama endang terang nunjuk ngagai Iya.

Minggu tu kitai deka meda lebih mayuh agi chara John mandangka Jesus nya sebagai Messiah, sereta mega, kitai deka meda nama kebuah sekeda orang terus nulak Jesus—taja pen bisi mayuh bukti ti kuat ti nunjukka Iya nya meh Kristus.

Nama ke ulih dipelajarka kitai ari penyilap sida nya?

_*Pelajarka pelajar minggu tu kena nyediaka Sabat, November 23._