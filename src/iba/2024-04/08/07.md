---
title:  Tambah Penemu
date:   22/11/2024
---

Bacha Ellen G. White, “ ‘Let Not Your Heart Be Troubled,’ ” pp. 662–680, in The Desire of Ages.

“Sebagai pesaka emas, pemendar udah diberi ngagai orang bansa Hebrew. Bansa Judah, ke ngundan chop tanda Serega, endang udah ditumbuhka Kristus Empu. Bala pemendar besai senentang selamat udah dikarung dalam sempama enggau lambang [simbol]. Taja pia, lebuh Jesus datai, orang Judah enda ngelala Iya ti ditunjukka semua sempama enggau lambang nya. Jaku Allah Taala endang bisi dalam tangan sida; tang adat tradisi ti diturunka ari siti serak ngagai siti serak, sereta enggau intipretasi mensia senentang Bup Kudus, udah ngelalaika pemendar ti bisi dalam Jesus. Empas spiritual Bup Kudus udah lenyau ari sida. Gudang pesaka semua penemu endang tebuka ungkup sida, tang sida enda nemu iya.

“Allah Taala enda ngelalaika pemendar Iya ari mensia. Tang mensia ke udah ngelalaika nya ari diri empu ari ulah enggau tindakkan sida. Jesus udah meri bansa Judah chukup mayuh bukti ti nunjukka Iya nya meh Messiah; tang ajar Iya nuntut ubah besai dalam pengidup sida. Sida nemu enti sida nerima Jesus, sida mesti ngelengkaka ajar enggau adat tradisi diri, enggau pengawa sida ti semina ngerunding diri sereta enda betuaika Tuhan. Enti sida deka nerima pemendar ti meruan sereta enda berubah nya, sida enda tau enda berkorban. Nya kebuah sida enggai ngaku bukti ti chukup terang ti udah diberi Allah Taala kena numbuhka pengarap dalam Kristus. Sida ngambu diri arapka jaku Penyanggup Lama, tang sida enggai nerima jaku saksi dalam nya senentang pengidup enggau karakter Kristus. Sida nangika diri berubah ati lalu arap sereta dipaksa ngelengkaka anak penemu ti dikembuan sida. Reta-pesaka Injil, Jalai, Pemendar, enggau Pengidup nya, endang bisi enggau sida, tang sida udah nulak pemeri ti pemadu besai ti ulih diberi Serega.”—Ellen G. White, Christ’s Object Lessons, p. 105.

**Tanya ti deka dipejuraika**:

`Baka ni ku nubuatan-nubuatan ti dikamatka dalam pengidup Jesus ngeringka pengarap kitai?`

`Nama tiga tauka empat iti empang ti nagang bala tuai pengarap ari arapka Jesus? Baka ni ku prinsip ti sama dinyataka kemaya hari tu mega?`

`Peresa diriempu lalu peda dini alai pengarap nuan bisi diatu. Nama langkah ti ulih diambi nuan kena ngeringka pengarap nuan?`

`Baka ni ku saut nuan ngagai tanya ba pengujung pelajar hari Senin ulih ngajar nuan pasal otoriti [kuasa] Bup Kudus, lalu nama kebuah kitai enda tau enda nulak sebarang utai ti tau ngasuh kitai kakang ati pasal otoriti Bup Kudus?`