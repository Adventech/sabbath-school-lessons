---
title:  Lebih Mayuh Agi Saksi Pasal Jesus
date:   02/11/2024
---

### Bacha ka Pelajar Minggu Tu
John 3:25–36, John 1:32–36, Dan. 7:18, John 6:51–71, John 5:36–38, John 7:37–53.

> <p>Ayat Dikingat</p>
> “Lalu lebuh Aku diangkatka ari dunya, Aku deka ngaul [narit] semua orang ngagai Aku Empu” (John 12:32, NKJV).

Jesus ukai semina nyebut utai ti ngenyitka ati pasal Diriempu, tauka pasal sapa Iya ke bendar, tauka pasal sapa ke udah ngirumka Iya, tauka pasal ari ni penatai Iya. Iya mega udah mandangka sapa Iya ngena kereja ajih enggau kelai ti dikereja Iya. Bisi orang enggau terus terang besaksika Jesus, ku sida: “Lebuh Kristus datai, kati Iya deka ngereja mayuh agi kereja ajih ari ti udah dikereja Orang tu?” (John 7:31, NKJV).

Iya ngereja utai ti disebut Iya lalu nya nunjukka pengamat jaku Iya.

Tang lebuh drama nya diteruska, orang mayuh pen berengkah bebelah-bagi. Pengawa Iya ti ngeraika lelaki ba letung Betesda nya udah ngasuh sekeda tuai enda nyamai ati. Jurai sida di Kapernaum udah bekau Jesus meri makai lebih 5,000 orang ngujungka orang mayuh nulak Jesus. Pengangkat Lasarus ari mati udah ngasilka pengarap dalam sekeda orang tang ngasuh sekeda ke bukai enggai agi meda Jesus ke ngujungka Jesus ditangkap, dibicharaka lalu dibunuh.

Dalam pelajar minggu tu kitai deka meda sekeda sida ti udah besaksika Jesus. Dalam genap iti pekara ti nyadi ditu, bisi aja aspek pasal sapa Jesus nya ke bendar iya bisi dipandangka, lalu lebuh dipegulaika sida meri kitai gambar ti lebih dalam agi pasal sapa Jesus nya ke bendar iya, iya nya Mesias.

_*Pelajarka pelajar minggu tu kena nyediaka Sabat, November 9._