---
title:  Tanda-Tanda ti Nunjukka Jalai
date:   28/09/2024
---

### Bacha ka Pelajar Minggu Tu
John 2:1–11; John 4:46–54; John 5:1–16; Mark 3:22, 23; Matt. 12:9–14; John 5:16–47.

> <p>Ayat Dikingat</p>
> “Jesus ngereja mayuh kereja ajih ti bukai di mua sida murid Iya, ti enda dituliska dalam bup tu.Tang utai tu ditulis ngambika kita arapka nya Kristus, Anak Allah Taala, lalu ulih pengarap kita ke Iya, kita tau bulih pengidup dalam nama Iya” (John 20:30, 31, NKJV).

Nama kebuah John nulis Injil iya tu? Laban deka ngemesaika kereja ajih Jesus, kini? Tauka deka ngemesaika sekeda ajar Jesus ti spesifik, kini? Nama kebuah iya nulis utai ti udah ditulis iya nya?

Ari kuasa enggau iring Roh Kudus, John nerangka kebuah iya. Iya madah taja pen mayuh agi utai ulih ditulis pasal pengidup Jesus (John 21:25), jerita-jerita ti disengkaum udah ditulis "ngambika kita arapka nya Kristus, Anak Allah Taala, lalu ulih pengarap kita ke Iya, kita tau bulih pengidup dalam nama Iya” (John 20:31, NKJV).

Minggu tu kitai ka meda jerita John pasal sekeda kereja ajih Jesus ti terubah dikereja Iya—berengkah enggau ngaga ai nyadi ai anggur ba gawai tikah, ngagai ngeraika anak lelaki siku apai, ngagai ngeraika siku lelaki ba letung Betesda.

John ngumbai kereja ajih nya "tanda." Ukai reti nya baka tanda jalai, tang kereja ajih ti nunjuk ngagai siti realiti [pengamat] ti dalam agi: iya nya, Jesus nya sebagai Mesias. Dalam semua jerita tu, kitai meda teladan orang ti nyaut [respon] ngena pengarap. Lalu teladan sida nya ngangauka kitai ngambika ngereja utai ti sama.

_*Pelajarka pelajar minggu tu kena nyediaka Sabat, October 5._