---
title:  Tambah Penemu
date:   04/10/2024
---

“Jesus nadai meri iya jamin Tuhan deka mantu. Lelaki nya tau udah kakang ati, lalu lenyau peluang diri digeraika. Tang iya arapka jaku Jesus, lalu lebuh iya betindak nitihka perintah nya, iya pen digeraika.

“Nengah pengarap ti sama kitai tau bulih penyuman spiritual. Laban dosa kitai udah putus tali seput pengidup ari Allah Taala. Pengidup roh kitai nyadi bajung. Kediri empu, kitai enda ulih idup nitihka pengidup ti kudus baka lelaki ke bajung nya enda ulih bejalai. . . . Awakka sida ke patah semengat sereta ngirit diri nya malik ke atas. Juruselamat nya datai ngagai mensia ti udah dibeli Iya enggau darah Iya, lalu bejaku ngagai sida enggau penyiru enggau pengasih besai, ‘Kati ka nuan digeraika?' Iya ngasuh nuan angkat dalam pengerai enggau pemaik. Anang nuan nganti diri asai ke udah digeraika. Arap meh ke jaku Iya, lalu jaku Iya deka dikamatka. Engkah peneka nuan setanah enggau peneka Kristus. Putuska ati nuan deka betuaika Iya, lalu lebuh nuan ngereja nitihka jaku Iya nuan deka bulih pengering. Nama pen ulah nuan ke jai, iya ke lama udah ngulun tubuh enggau semengat nuan, Kristus ulih sereta deka ngelepaska nuan. Iya deka meri pengidup ngagai semengat ke lama udah 'mati laban penyalah enggau dosa.’ Epe. 2:1. Iya deka ngelepaska sida ke dipasung pengelemi enggau penyai nasit enggau rantai dosa.”—Ellen G. White, The Desire of Ages, p. 203.

“Jesus nyakal tuduh sida ti ngumbai Iya bejaku busung. Kuasa Aku, ku Iya, ti dikena aku ngereja pengawa ti dituduh kita nya, iya nya, Aku tu meh Anak Allah Taala, satu enggau Iya dalam gaya, peneka, enggau tuju.”—The Desire of Ages, p. 208.

**Tanya ti deka dipejuraika**:

`Perundingka [refleksi] pelajar minggu tu. Pengarap nya meh kunchi ti ngasuh penyuman nya ulih nyadi. Tang bida iya, bala tuai pengarap, mandangka bahaya enti kakang ati enggau enda arap. Nama kebuah kitai enda tau saru penemu pasal bida entara bisi utai ditanya (semua kitai bisi tanya) enggau kakang ati pasal utai? Nama kebuah seduai nya enda sama reti, lalu nama kebuah kitai penting deka nemu bida entara seduai nya?`

`Peda baru tanya ti penudi dalam pelajar hari Khamis. Nama kebuah, sebagai orang Seventh-day Adventist, kitai mesti lebih agi bejimat pasal bahaya tu? Taja pen penting amat kitai nemu sereta ngintu hari Sabat ke betul, tauka nemu ajar Bup Kudus ke betul pasal orang ke mati—nama kebuah pemendar nya enda ulih nyelamatka kitai? Nama ti nyelamatka kitai, enggau baka ni?`

`Perati manah-manah ka John 5:47. Baka ni mensia kemaya hari tu, ke enda arapka Ai Bah besai ti ngampuh ke semua dunya, tauka Tuhan nengkebang dunya tu dalam enam hari literal, benung ngereja utai ti ditangkan [amaran] Jesus anang ngereja iya ditu?`