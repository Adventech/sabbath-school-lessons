---
title:  Saksi Kristus Sebagai Mesias
date:   19/10/2024
---

### Bacha ka Pelajar Minggu Tu
John 1:19–23; Isa. 40:1–5; John 1:29–37; Rom. 5:6; John 1:35–39; John 1:43–51; John 3:1–21.

> <p>Ayat Dikingat</p>
> “Jesus lalu nyaut iya, 'Enggau bendar Aku madah ngagai nuan, nadai orang ulih meda Perintah Allah Taala enti iya enda diadaka baru'" (John 3:3, NKJV).

Udah tentu sekali, Jesus meri orang bukti ti terang ari Bup Kudus kena Iya nyukung jaku ambu Iya pasal Diriempu, nyengkaum “Enggau bendar Aku madah ngagai kita, barang sapa arap deka bulih pengidup ti meruan belama iya” (John 6:47).

Tang, bisi mayuh agi ari nya. Nukar ai nyadi ai anggur; meri makai beribu orang ngena beberapa tuku roti; ngeraika anak lelaki siku pemesai; ngeraika lelaki ba letung Betsada; ngeraika mata lelaki ke buta ari ada; ngangkatka Lasarus ari mati. Rasul John nyebut mayuh bengkah pekara ti nyadi, lalu ngangauka mensia—Orang Judah, orang Bansa Bukai, kaya, miskin, lelaki, indu, pemerintah, orang priman, orang ke bepelajar, enggau ke nadai bepelajar—ngambika nyadika saksi ka sapa Jesus nya.

Nyentukka John nunjuk ngagai saksi ari Apai Empu, enggau Bup Kudus, ti semua nya meri bukti ti nunjukka identiti Jesus.

Minggu tu kitai berengkah enggau jaku saksi kuat ari John Pemaptisa empu. Bala saksi ke bukai mega bisi pegari ditu: Andrew seduai Simon Peter, Philip seduai Nathanael, lalu saksi ke paling enda disangka, nya meh siku Parisi ti benama Nikodemus. Tang bisi siku saksi ke enda nyata ngayanka diri (siku murid ke bisi enggau Andrew, dalam John 1:35, 40)— iya nya John empu.

_*Pelajarka pelajar minggu tu kena nyediaka Sabat, October 26._