---
title:  Tambah Penemu
date:   25/10/2024
---

Bacha Ellen G. White, “Nicodemus,” pp. 167–177, in The Desire of Ages.

Nikodemus pen “mansik Bup Kudus ngena jalai ti baru, ukai deka betalatka teori, tang ngambika bulih pengidup ungkup semengat iya. Iya pen berengkah meda perintah serega lebuh iya nyerahka diri ngagai iring Roh Kudus. . . .

"Nengah pengarap kitai nerima pengasih Allah Taala; tang pengarap nya ukai Juruselamat kitai. Iya nadai meri kitai nama-nama. Iya nya meh jari ti dikena kitai bepegai ba Kristus, lalu bulih pengelurus [merit] Iya, ti nyadi tipang ka dosa . . . . Penesal endang datai ari Kristus sama baka pengampun datai ari Iya.

“Enti baka nya, baka ni kitai deka diselamatka deh? ‘Baka Moses ke nuatka ular temaga di menua puang, baka nya meh Anak Mensia deka dituatka,' lalu semua orang ke udah kena tipu sereta dipantuk ular nya ulih merening kia lalu idup. ‘Peda kita, nyin Anak Domba Allah Taala, ke muai dosa dunya!’ John 1:29. Penampak ke bepanchar ari regang nya mandangka pengerindu Allah Taala. Pengerindu Iya matak kitai ngagai Iya Empu. Enti kitai enda ngelaban batak Iya nya, kitai deka dibai Iya ngagai kaki regang dalam penesal ka dosa kitai ke udah ngeregang Juruselamat kitai. Udah nya Roh Allah Taala nengah pengarap kitai deka ngadaka pengidup baru dalam kitai. Runding enggau pengingin kitai deka diasuh ngasika peneka Kristus. Ati enggau runding kitai, deka ditempa nyadi baru dalam gambar Iya ti bekereja dalam kitai ti deka ngasuh semua utai nunduk ngagai Iya. Udah nya baru adat Allah Taala deka ditulis dalam runding enggau ati kitai, lalu kitai deka bejaku sama enggau Kristus, ‘Naka meh pengerindu ati aku ngereja peneka Nuan, O Allah Taala aku!’ Ps. 40:8.”—Ellen G. White, The Desire of Ages, pp. 175, 176.

**Tanya ti deka dipejuraika**:

`John Pemaptisa udah datai deka ngemaska jalai ungkup Jesus. Enti nuan ngakim John ari segi perening mensia, ni naka pemujur pengawa iya, dalam runding nuan? Pia mega, lebuh nuan berundingka saut nuan, tanya diriempu, tanya ti penting tu: Baka ni reti "pemujur" dalam hal pengarap ba nuan?`

`Dudi ari nya, John Pemaptisa bisi mansutka pengakang ati iya (Matt. 11:2, 3; Luke 7:19). Nama ti ngasuh iya kakang ati lalu bisi utai tanya, lalu nama ti tau dipelajarka kitai ari nya pasal baka ni kitai ulih tegap dalam pengarap kitai?`

`Dalam kelas, pejuraika idea pasal baka ni orang baka Nikodemus, ti siku ketuai dalam gerija ke bendar, ti siku orang ke tentu ngembuan mayuh penemu, tau enda nemu utai ti amat penting dalam pengidup rohani? Nama pelajar ti tau diambi kitai ari keadaan iya nya?`