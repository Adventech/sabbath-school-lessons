---
title:  Tambah Penemu
date:   29/11/2024
---

Bacha: Ellen G. White, “ ‘God With Us,’ ” pp. 19–26; “Controversy,” pp. 601–609, in The Desire of Ages.

“Lebuh Iya nurunka Diri nyadi mensia, Jesus mandangka perangai ti bedanjang enggau perangai Sitan. Tang Iya nurun lebih baruh agi nengah jalai pemaruh ati. "Ada ngena gamal mensia,Iya ngemaruhka Diri, lalu ngasi nyentuk ke mati, indah mati ba kayu regang" Phil. 2:8. Baka imam besai ti muka jubah imam ti manah rupa nya, lalu ngerasukka baju linin burak imam biasa, baka nya meh Kristus ngambi rupa ulun, lalu meri piring genselan, Iya Empu imam, Iya Empu mega piring [mangsa]. ‘Iya bakal ketegal dosa kitai, lalu Iya dipalu ketegal penyai kitai. Kitai digeraika ulih ukum ti ditatka Iya, lalu ulih bakal Iya, kitai digeraika’ Isa. 53:5.

“Kristus dikereja baka ti patut dikereja ngagai kitai, ngambika kitai dikereja baka ti patut dikereja ngagai Iya. Iya diukum ketegal dosa kitai, ke endur Iya nadai bisi ungkup, ngambika kitai ulih diitung lurus ulih pengelurus Iya, ke endur kitai nadai bisi ungkup. Iya natka pemati ti patut enggi kitai, ngambika kitai tau bulih pengidup ti enggi Iya. ‘Ulih bakal Iya, kitai digeraika’”—Ellen G. White, The Desire of Ages, p. 25.

**Tanya ti deka dipejuraika**:

`Jesus udah meri mayuh amat kena nyelamatka dunya. Dalam penemu nuan, nama jalai ti pemadu manah kena nyaup orang ngambika meda pemendar ti besai tu lalu datai ngagai Iya dalam pengarap?`

`Nama batang bida entara ngaga pilih tauka pemutus nitihka jalai runding mensia tauka dunya enggau ngagai pemutus nitihka pemandang ari Tuhan?`

`Baka ni ku runding lojik enggau runding kebuah engkeman enggau pemereti ka Jaku Allah Taala? Nama kebuah ti lojikal enggau rasional ti ngasuh kitai bisi pengarap? Baka ni ku utai baka jaku nubuatan ti udah dikamatka, tauka pemanah enggau penyelai dunya ti udah ditengkebang nunjukka kitai ngena chara lojikal enggau rasional ngagai pengamat Allah Taala bisi enggau ngagai pengamat pasal pelan keselamatan ti udah disediaka Iya?`

`Dalam kelas, berandau pasal saut nuan ngagai tanya ti ba pengujung pelajar hari Selasa. Bepanggai atas nama pengarap nuan? Enti orang bisi nanya nuan nama kebuah nuan arapka Jesus enggau jaku ambu dalam Injil, baka ni nuan nyaut iya?`