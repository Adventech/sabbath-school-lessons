---
title:  Diukum
date:   28/11/2024
---

“Orang ke arapka Iya enda diukum; tang orang ke enda arap, endang udah diukum, laban sida enda arapka nama Anak Tunggal Allah Taala. . . . . Semua orang ke ngereja penyai begedika penampak, lalu enggai datai ngagai penampak, enggai ke pengawa sida ti jai diayanka. Tang orang ke ngereja utai ti bendar, datai ngagai penampak” (John 3:18–21, NIV; bandingka enggau John 1:10).

`Nama kebuah orang diakim? John 3:18, 36; John 5:24, 38; John 8:24; John 12:47.`

Lebuh kitai enggai nerima Jesus Kristus, ti Penampak dunya, kitai muka diri ngagai pengakang ati enggau ngagai penguji ari antu Sitan. Kitai nguing ari penampak ngagai pemetang.

Awa udah diberi penampak [penerang] pasal pun kayu ti ba tengah kebun nya. Sitan datai lalu nipu iya ngambika enda arapka penerang nya. Iya ngetest jaku Allah Taala ari berunding Allah Taala ti penuh pengerindu nya enda deka ngerusak utai idup ke udah ditempa Iya. Iya mega ngarapka asai ati diriempu. Ular nya udah makai buah kayu nya lalu diatu iya nyau nemu bejaku. Kada enda amat jaku ular nya kini. Enti aku makai buah nya, aku tau nyadi baka Allah Taala! Iya pen alah tipu, lalu nguing ari penampak nya. Lalu laki iya mega milih jalai ti sama.

`Bacha Matthew 4:1–4. Nama prinsip ti dikena Jesus ngalahka tipu Sitan lebuh Iya kena uji di menua puang?`

Jesus mega ngembuan perengka ti dikena mensia berunding baka Adam seduai Awa, ba kebun nya, enggau bansa Israel ba Kadesh Barnea. Jesus mega tau udah nanya nama kebuah Allah Taala ti penuh pengerindu deka nejuka Anak Iya diau di menua puang pengelama 40 hari enggau malam, nadai utai dipakai lalu nadai dilindung Iya. Iya mega tau udah milih deka mandangka Diri amat Anak Allah Taala ari ngaga batu nyadi roti! Tang Iya enda baka nya, tang nyaut Sitan ngena Jaku Allah Taala. Iya ngereja utai nitihka jalai runding serega lalu ukai nitihka jalai runding dunya. Naka pemudah enti Iya deka bedalihka kebuah Diri ngaga pilih tauka pemutus ti salah, baka ti suah dikereja mayuh amat orang, nyengkaum orang ke bepengarap.