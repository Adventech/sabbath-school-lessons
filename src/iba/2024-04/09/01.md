---
title:  Pun Penatai Pengidup
date:   23/11/2024
---

### Bacha ka Pelajar Minggu Tu
John 1:4; John 10:10; John 1:12, 13; John 6:61–68; P'pau.13:23–33; Matt. 4:1–4.

> <p>Ayat Dikingat</p>
> “Aku tu meh jalai, pemendar, enggau pengidup. Nadai orang ulih datai ngagai Apai enti enda nengah Aku” (John 14:6, NKJV).

Dalam Injil John, lebuh ditanya sapa Iya nya, Jesus nyaut ngena jaku ti bereti petara. “AKU MEH AKU" ["I AM”] endang terang nunjuk ngagai Tuhan Empu, ti ngayanka diri ngagai Moses dalam api ti makai babas. “AKU TU MEH AKU" ku Iya madah ngagai Moses (P'sut. 3:14). Lalu Allah Taala ti sama tu, iya nya "AKU MEH AKU," udah nya, “nyadi mensia, lalu diau begulai enggau kitai, lalu kami udah meda mulia Iya, mulia Iya ke nyadi Anak Tunggal Apai, ke penuh laban pengasih enggau pemendar” (John 1:14, NKJV).

Jaku tema "AKU MEH AKU" ulih dipeda kitai dalam seluruh Injil John. Ayat dikingatka kitai minggu tu ngemantulkka tema nya: “Aku tu meh jalai, pemendar, enggau pengidup” (John 14:6, NKJV). "AKU TU MEH AKU" nya meh Penampak dunya, Roti pengidup, Gerebang tauka Pintu domba, Pengibun ti Manah, enggau Pun Anggur ti Bendar.

Minggu tu kitai neruska pelajar pasal pemandang Allah Taala baka ti udah diberi ngagai kitai dalam John. Kitai mega deka mansik lebih dalam agi pekara sepiak nyin, ke alai sekeda orang nulak Jesus, taja pen bisi mayuh bukti kuat ti nunjkka Jesus nya meh Messiah. Bisi dua iti kebuah alai kitai mansik pekara tu: 1) ngambika kitai ulih nyeliahka penyalah ti sama, lalu 2) berundingka baka ni kitai ulih nyapai orang ke dalam bahaya deka ngaga penyalah ti sama nya.

_*Pelajarka pelajar minggu tu kena nyediaka Sabat, November 30._