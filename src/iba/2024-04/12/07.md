---
title:  Tambah Penemu
date:   20/12/2024
---

Bacha Ellen G. White,“‘It Is Finished,’ ” pp. 758–764; “ ‘The Lord Is Risen,’ ” pp. 779–787; and “ ‘Why Weepest Thou?’ ” pp. 788–794, in The Desire of Ages. See also, Clifford Goldstein, Risen: Finding Hope in the Empty Tomb (Nampa, ID: Pacific Press, 2020).

“Pilate ingin deka ngelepaska Jesus. Tang iya meda diri enda ulih ngereja baka nya, lalu ngetanka penuduk enggau basa iya. Laban enggai ka kuasa dunya iya lenyau, iya sanggup nyemelih orang ke nadai salah. Berapa mayuh mensia, kena nyeliahka penusah, sama baka nya nyemelih prinsip. Jaku ati enggau tanggung-pengawa nunjuk ngagai siti jalai, lalu penguntung diri nunjuk ngagai jalai bukai. Tali arus anyut deras ngagai arung ti salah, lalu barang sapa ti bekompromi enggau penyai deka ditabanka iya anyut kedalam pemetang asai salah ti tebal.”—Ellen G. White, The Desire of Ages, p. 738.

“Kristus enda nyerahka seput Iya nyentukka pengawa ti dikereja Iya datai kitu udah tembu, lalu enggau seput ti penudi Iya madah, "Udah tembu." John 19:30. Iya udah menang dalam perang nya. Jari kanan Iya enggau jari kudus Iya udah ngulihka pemenang Iya. Sebagai Pemenang Iya udah ngunjam panji Iya datas tempat tinggi ti kekal. Enda ka bala melikat gaga besai? Semua serega menang dalam pemenang Jesus. Sitan udah alah, lalu iya nemu perintah iya udah lenyau.

“Ngagai bala melikat enggau dunya bukai ti nadai bedosa, jaku panjung Jesus ti madah 'Udah tembu' nya bisi reti ti dalam amat. Pengawa besai ti nyelamatka kitai nya udah tembu ukai semina ungkup kitai aja tang ungkup sida mega. Sida mega enggau kitai sama bekunsika buah pemenang Kristus nya.”—Ellen G. White, The Desire of Ages, p. 758.

**Tanya ti deka dipejuraika**:

`Nama proses ngaga pemutus ke ulih nyaup nuan nyeliahka diri ari ngaga penyalah baka ti digaga Pilate?`

`Nama kebuah Jesus enda tau enda mati ba tempat kitai? Nama kebuah Iya enda tau enda nyadi Pengganti kitai? Nama kebuah Iya enda tau enda mati enti kitai deka bisi keselamatan? Nama ayat-ayat Bup Kudus ti nyukung saut nuan?`

`Nama kaul entara bukti ari Bup Kudus enggau bukti ari sejarah enti kitai bejaku pasal pengarap dalam pengangkat Jesus? Reti nya, nama bukti ari sejarah ti terang nunjukka pengamat pengangkat Jesus?`

`Perundingka 1 Korint 15:12–20. Baka ni ku kitai meretika idea ti madah, enti Jesus enda angkat, “reti nya orang ke udah mati dalam Kristus, udah lenyau magang” (1 Kor. 15:18, NKJV), enti orang ke "mati dalam Kristus" udah pulai ke serega terus? Baka ni ku jaku Paul ditu netapka pemendar ti madahka orang ke udah mati nya tinduk nyentuk ngagai pengangkat ba penatai Jesus baru?`