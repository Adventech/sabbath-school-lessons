---
title:  'Latar Belakang: Jaku Pemuka'
date:   12/10/2024
---

### Bacha ka Pelajar Minggu Tu
John 1:1–5, Gen. 1:1, John 1:9–13, John 3:16–21, John 9:35–41, Matt. 7:21–23, John 17:1–5.

> <p>Ayat Dikingat</p>
> “Ba pun iya kelia, Jaku endang udah bisi. Jaku nya enggau Allah Taala, lalu Jaku nya endang Allah Taala” John 1:1.

Minggu ti keterubah kitai belajar pasal pengujung bup John, ti nerangka kebuah iya nulis Injil tu. Pelajar minggu tu mai kitai pulai ngagai pun Injil John, ke alai John, ari iring Roh Kudus, nunjukka arah kuing kini pejalai iya deka mai bala pemacha. Bala penulis Penyanggup Baru suah madahka tema [batang randau] ti deka dikenang sida, dalam leka jaku tauka genteran ti keterubah. Baka nya meh ke digaga John, lalu batang randau iya diterangka dia nyadika sebagi ari gambar besai ti mandangka pemendar-pemendar pasal Jesus Kristus—iya nya pemendar-pemendar ti pulai jauh ngagai pun ngilah maya dunya tu ditengkebang.

Lalu penerang nya, ba pun bup nya, meri bala pemacha, ke udah nemu Jesus nya meh Mesias, siti pengelebih ti nadai ba sida ti nyadi watak dalam bup nya empu. Bala pemacha ulih meda enggau terang batang randau [tema besai] ke suah ditandu John lebuh iya ke nusi jerita Jesus. Tema ke besai-besai nya diengkah dalam masa sejarah pengidup Jesus di dunya tu.

Pelajar minggu tu berengkah enggau Jerita Pemuka [Prologue] (John 1:1–18) lalu nyimpulka batang randau iya. Udah nya, batang randau [tema} nya deka dipansik ba tempat bukai dalam Injil John, mega.

_*Pelajarka pelajar minggu tu kena nyediaka Sabat, October 19._