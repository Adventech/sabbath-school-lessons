---
title:  Tambah Penemu
date:   06/12/2024
---

Bacha Ellen G. White, “ ‘The Light of Life,’ ” pp. 463–475, in The Desire of Ages; E. Edward Zinke, “The Authority of the Bible and the Certainty of the Second Coming,” The Certainty of the Second Coming, pp. 23–36.

Lebuh Jesus madah, “Aku meh penampak dunya," Iya benung bediri “ba tengah laman rumah sembiang ke lebih agi bekait enggau servis ngintu Gawai Langkau [Feast of Tabernacles]. Ba tengah-tengah laman nya bisi dua iti tiang ti tinggi, ti nuatka lampu ke besai. Sapengudah piring lemai nya dikereja, semua lampu nya ditungkun, ke lalu mancharka penampak sida keatas Jerusalem. Upacara tu kena ngingatka tiang api [penampak] ti ngiring pejalai orang Israel di menua puang, sereta mega dianggap baka ti nunjuk ngagai penatai Mesias. Lebuh lampu-lampu nya ditungkun lemai hari, laman rumah sembiang nya nyadi palan ti penuh pengaga. . . .

“Dalam pengawa ti ngenampakka Jerusalem tu, bansa Israel ngayanka pengadang tauka pengarap sida ka Mesias ti deka datai nya lalu mancharka penampak Iya keatas Israel. Tang ba Jesus senario nya bisi reti ke lebih besai agi. Baka penampak ari lampu rumah sembiang nya ngenampakka semua utai ngelingi dia, baka nya meh Jesus, ti pun penatai penampak spiritual, ngenampakka dunya tu. Taja pia simbol [lambang] nya enda sempurna. Penampak ti besai ke udah diengkah jari Iya Empu di langit din baru iya ulih ngelambangka enggau betul mulia misi Iya.

“Maya nya tumu pagi; matapanas baru udah nyenguk ari atas Bukit Kana, lalu panchar iya nyau perenching mantul ari lantai batu marble, sereta ngenampakka dinding rumah sembiang ti dilapis emas nya, lebuh Jesus, nunjuk ngagai nya, madah, ‘Aku meh penampak dunya.’”—Ellen G. White, The Desire of Ages, pp. 463, 464.

**Tanya ti deka dipejuraika**:

Dalam kelas, berandauka saut nuan ngagai tanya ti penudi ba pelajar hari Khamis. Nama pemendar ti beguna besai ti diajar Bup Kudus, ke enda ulih dipelajarka kitai ari sains? Ngambika chunto, regang nya? Tauka pengangkat ari mati? Tauka Penatai di Kedua Kali? Nama pemendar-pemendar bukai ari Bup Kudus ti penting amat ti mesti dipandangka ngagai kitai—laban enti enda baka nya, kitai nadai ulih nemu sida? Uji berunding pasal pengelabuh Lucifer, siku melikat ti sempurna ke ngembuan penemu ke chukup mayuh pasal Allah Taala enggau pasal baka ni Allah Taala nya. Taja pia, iya angkat ngelaban Allah Taala. Nama ti dipadahka tu ngagai kitai pasal pengamat bisi kuasa bebas milih [freewill], ke bisi dikembuan kitai mega—lalu nama kebuah kitai enda tau enda milih deka nyerahka peneka kitai nya ngagai peneka Allah Taala tiap hari?

` `