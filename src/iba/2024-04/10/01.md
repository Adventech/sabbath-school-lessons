---
title:  Jalai, Pemendar, Enggau Pengidup
date:   30/11/2024
---

### Bacha ka Pelajar Minggu Tu
John 13:1–20; John 14:1–3; Dan. 7:27; John 14:5–11; John 1:14; Col. 1:16, 17; John 5:38–40.

> <p>Ayat Dikingat</p>
> “Nadai orang udah kala meda Allah Taala. Semina Anak Tunggal Allah Taala, ke begulai enggau Apai, ke madahka pasal Apai” (John 1:18, NKJV).

Bup Injil John dibagi ngagai empat batang seksyen:

Jaku Pemuka (John 1:1–18), Bup Tanda [Kelai] (John 1:19–12:50), Bup Mulia (John 13:1–20:31), enggau Jaku Penutup (John 21:1–25). Pelajar kitai naka ke diatu ketebal agi numpu ngagai Jaku Pemuka enggau Bup Tanda [Kelai], ngayanka sapa Jesus nya nengah kereja ajih (kelai), randau Iya enggau orang, sereta ajar Iya. Nyadi diatu pelajar kitai ngalih lebih agi ngagai seksyen ti ketiga dalam Injil John, iya nya ngagai Bup Mulia.

Utai ti narit perening kitai ditu, iya nya tujuh iti genteran jaku "AKU MEH" Jesus ti tebilang nya, nyadika jambatan ti nyambung Bup Tanda ngagai Bup Mulia. Genteran jaku nya meh, “roti pengidup” (John 6:35, 41, 48, 51), “penampak dunya” (John 8:12, John 9:5), “pintu” (John 10:7, 9), “pengibun bedus ti manah” (John 10:11, 14), “pengangkat enggau pengidup” (John 11:25), “jalai, pemendar, enggau pengidup” (John 14:6), enggau “pun anggur ti bendar” (John 15:1, 5).

Pelajar minggu tu deka berengkah enggau tuju Jesus meri jaku selamat tinggal ti dipunka enggau episod Jesus ti masu kaki bala murid Iya. Udah nya iya deka ngalih ngagai genteran jaku "AKU MEH" dalam bab 14 (“Aku meh jalai, pemendar, enggau pengidup”).

_*Pelajarka pelajar minggu tu kena nyediaka Sabat, December 7._