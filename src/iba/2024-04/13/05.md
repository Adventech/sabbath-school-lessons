---
title:  Ajar [Theology] Ari "Atas" Tauka Ari "Baruh"
date:   25/12/2024
---

`Bacha John 4:46–54. Nama penanggul ti mai pemesai tu datai ngagai Jesus, lalu nama isu [pekara] ti ke bendar iya ditu?`

Lelaki tu datai ngagai Jesus, ti Penampak dunya, tang iya udah mutuska runding diri semina deka arapka Jesus enti Jesus ngeraika anak iya. Kitai tau ngumbai theology lelaki tu "theology ari baruh." Theology ke ari baruh tu ngeletak atur enggau stended ungkup Allah Taala enggau Jaku Iya. Penemu tauka idea mensia, ke mayuh penyaru sereta pengurang dikena nyadika otoriti penudi dikena madahka baka ni orang nerangka Jaku Allah Taala. Tu meh siti panjuk ti pemadu bahaya nyintak kitai!

Tang theology “ari atas,” ngasuh kitai respons ngena pengarap ka Allah Taala enggau ka Jaku Iya lebih dulu (John 4:48; John 6:14, 15; 2 Tim. 3:16). Lebuh Bup Kudus diterima enggau pengarap, iya nyadi penerang tauka penyalin diriempu. Baka ni Bup Kudus meda dunya tu, lalu ukai falsafah mensia kemaya hari tu, deka nyadi malin ngagai pemereti enggau chara nerangka jaku Bup Kudus. Penemu mensia mesti nunduk ngagai, sereta nitihka Jaku Allah Taala, lalu ukai tekalih tauka tunsang.

Kitai mesti arapka jaku Bup Kudus enti kitai deka arapka jaku Jesus (John 5:46, 47). “Enti kita bepegai ba jaku Aku, kita amat murid Aku” (John 8:31, NKJV). Enti kitai kakang ati ka Jaku Allah Taala, dia deh Jaku Iya enda ulih diau dalam kitai (John 5:38). “Orang ke nulak Aku, lalu enda nerima pesan Aku, bisi siku hakim. Ba pengujung dunya, jaku ti udah disebut Aku deka nyadi hakim sida, laban Aku ukai bejaku ari peneka Aku Empu, tang Apai ke ngirumka Aku udah meri Aku pesan pasal utai ti enda tau enda disebut Aku” (John 12:48, 49, NKJV).

Ninga Jaku Allah Taala reti nya lebih ari semuti nerima infomasi tang diau diri aja. Reti nya mega kitai ngereja peneka Allah Taala. Tu meh respons ti aktif ngagai ninga Jaku Allah Taala. “Barang sapa bebendar deka ngereja peneka Allah Taala, deka nemu sekalika jaku ajar nya datai ari Allah Taala, tauka Aku bejaku ngatika [tauka ari otoriti] Diri” (John 7:17, NKJV).

Lalu pengawa ti ninga, sereta ngereja, Jaku Allah Taala mandangka pengerindu kitai ka Iya. “Orang ke rinduka Aku deka ngasika pesan Aku, lalu Apai Aku deka rinduka iya, lalu kami duai Apai deka datai ngagai iya, lalu diau enggau iya” (John 14:23, NKJV).

`Nama kaul entara pengerindu kitai ke Jesus enggau pengasi kitai? Nama kebuah sebarang rupa "pengasi" ti enda bepun ari pengerindu mai bahaya nyadi legalisma?`