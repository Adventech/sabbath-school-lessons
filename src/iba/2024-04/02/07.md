---
title:  Tambah Penemu
date:   11/10/2024
---

Bacha Ellen G. White, “The Crisis in Galilee,” pp. 383–394; “ ‘Lazarus, Come Forth,’ ” pp. 524–536; and “Priestly Plottings,” pp. 537–542, in The Desire of Ages.

“Pengidup Kristus ke meri pengidup ngagai dunya tu endang bisi dalam jaku Iya. Jesus ngeraika penyakit lalu muru antu ngena jaku Iya; lalu ngena jaku Iya Jesus neduhka tasik, ngangkatka orang ke udah mati; lalu orang mayuh mega madahka jaku Iya penuh kuasa. Iya bejakuka jaku Allah Tala, baka Iya ke udah bejaku nengah semua sida nabi enggau pengajar dalam Penyanggup Lama. Seluruh Bup Kudus nya ngayanka Kristus, lalu Juruselamat kitai ingin deka nanam pengarap sida ti nitihka Iya datas jaku nya. Lebuh Iya nyau nadai agi segenda enggau sida, jaku nya mesti nyadika pun penatai kuasa sida. Baka Tuan sida, sida enda tau enda ‘beridup ba genap leka jaku ti pansut ari mulut Allah Taala.’ Matt. 4:4.

“Baka tubuh fisikal kitai idup laban pemakai, baka nya mega pengidup roh kitai idup laban jaku Allah Taala. Lalu genap iku kitai enda tau enda bulih pengidup ari jaku Allah Taala ka diriempu. Baka kitai ke mesti makai ka diriempu ngambika tubuh kitai bulih pemakai kena tumbuh-mansang, baka nya meh kitai nerima jaku nya ka diriempu. Kitai enda patut ngulihka iya nengah runding orang bukai. Kitai patut belajarka Bup Kudus ka diriempu enggau rajin, minta Roh Kudus ari Allah Taala ngambika nyaup kitai meretika jaku Iya.”—Ellen G. White, The Desire of Ages, p. 390.

**Tanya ti deka dipejuraika**:

`Minggu tu kitai udah meda Jesus meri makai lima ribu mensia, ngeraika ka mata siku lelaki ke buta ari ada, lalu udah nya ngangkatka Lasarus ari mati. Dalam tiap iti kes nya, Jesus udah meri bukti kuat ti nunjukka Iya nya Tuhan. Tang, taja pia, kereja ajih nya, ke amat ngasuh ati kitai alit, udah mai penyerekang. Sekeda orang respons enggau pengarap, sekeda ke bukai kakang ati. Nama ti ulih dipelajarka kitai ari nya pasal baka ni mensia, taja pen bisi bukti ke kuat, majak enggai arap tauka enggai nerima Tuhan?`

`Semua jerita tu sama nunjukka Jesus nya amat Anak Allah Taala. Nama kebuah pengamat Iya nya Tuhan beguna amat ngagai pengarap dalam Jesus nya sebagai Juruselamat?`

`Peda baru 1 Korint 1:26–29. Baka ni ku prinsip ti sama tu dipeda kitai bisi bekereja dalam abad ke-21 tu? Nama sekeda "utai ti beli" ti ke dikarapka orang Kristen, utai ti "penemu-dalam [pintar] nitihka penemu mensia" ke dikelese sereta ditulak mensia? Nama utai ti dikarapka kitai ke mega "ngemaluka utai ti kering"?`