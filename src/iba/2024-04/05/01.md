---
title:  Jaku Saksi Orang Samaria
date:   26/10/2024
---

### Bacha ka Pelajar Minggu Tu
John 4:1–42; John 3:26–30; Jer. 2:13; Sekariah 14:8; Esek. 36:25–27.

> <p>Ayat Dikingat</p>
> “Ku sida bejaku ngagai indu nya, 'Kami arap, ukai laban jaku nuan, tang laban kami empu udah ninga, lalu kami nemu Iya amat Juruselamat dunya.'” (John 4:42, NKJV).

Sapa bansa orang Samaria tu? Menua utara Israel udah dialahka sereta diperintah bansa Asiria ba taun 722 B.C. Kena neguhka politik, sida Asiria udah mambarka mensia ke ditangkap sida ngagai seluruh menua ke diperintah sida. Baka nya mega, orang tangkap ari bansa bukai dibai masuk kena ngisi menua utara Israel nya, lalu sida nya meh ke nyadi orang bansa Samaria, ke ngamalka pengarap bansa Judah tang nitihka jalai sida empu.

Tang kaul entara sida tu enggau bansa Judah, enda manah. Ngambika chunto, orang Samaria ngelaban pengawa orang Judah ti deka nirika baru rumah sembiang [kaaba] di Jerusalem lebuh sida udah pulai ari menua Babilon. Nyadi orang Samaria udah nirika rumah sembiang [kaaba] sida empu, datas Bukit Gerizim. Tang rumah sembiang tu udah dirubuhka pemegai perintah Judah ke benama John Hyrcanus dalam taun 128 B.C.

Lebuh maya Jesus bisi di dunya tu, dua iti bansa tu majak enggai meda pangan diri. Orang Judah enggau naka ulih nyeliahka diri orang Samaria. Engka sida bisi bedagang entara pangan diri, tang semua pengawa bukai mali magang dikereja. Orang Judah sigi enda tau nginjau ari orang Samaria tauka nerima saup ari sida. Dalam konteks tu meh John nusi pasal Jesus ti betemu enggau siku indu ba telaga ai nya, lalu enggau orang Samaria ke dia ba nengeri Saikar.

_*Pelajarka pelajar minggu tu kena nyediaka Sabat, November 2._