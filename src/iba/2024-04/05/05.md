---
title:  Pemandang Jesus
date:   30/10/2024
---

`Bacha John 4:16â€“24. Nama ti digaga Jesus kena Iya nunjuk ngagai indu nya Iya nemu resia iya ti pemadu dalam, lalu baka ni respons ari indu nya?`

Penampak nya kelalu terang lalu enda alah diperening terus. Taja iya ngelala Jesus nya meh nabi, indu nya agi deka nyeliahka diri. Iya pen nanya Jesus siti tanya ti dipetalatka pasal pengarap entara orang Judah enggau orang Samaria--iya nya pasal tempat ti betul endur nyembah.

Dalam saut Iya, Jesus madahka orang Samaria enda nemu utai ti disembah sida. Sembah sida nya nyampurka pengarap Judah enggau pengarap orang kapir. Orang Judah nyembah Allah Taala ti mandangka Diriempuâ€”tu meh siti utai ti penting deka diaku orang Samaria.

Pengawa nyembah Allah Taala ti bendar nya enda bepalan ba siti tempat aja. Nya alai, sara pasal tempat ke patut endur nyembah nya enda releven ngagai randau nya. Laban Allah Taala nya roh, nya alai semua orang ke nyembah Iya enda tau enda nyembah Iya dalam roh enggau pemendar. Indu nya pen nerima pemendar ti diterangka Jesus nya lalu iya pen udah besedia deka ninga mayuh agi.

`Bacha John 4:25, 26. Baka ni ku Jesus mandangka identiti [sapa] Iya ngagai indu nya?`

Dalam semua empat iti Injil, tu aja meh ayat sebedau Iya ti dipecharaka ke endur Jesus enggau terang madahka ngagai siku orang pasal Iya meh ti Mesias nya. Lalu Iya ngereja nya, ukai ngagai bala mayuh tauka orang ke pemesai, tang ngagai siku indu orang Samaria kediri, ke nadai disebut nama, ba telaga Jakop.Tu mandangka Jesus ngambi berat pasal sebarang orang ke seilu-ilu, kediri, ke ngasaika diri dipisahka ari orang bukai.

Nya alai, Jesus udah mandangka sapa Diri enggau terang ngagai indu tu, ke ukai semina orang bansa bukai, tang mega siku orang ke enda manah perangai. Lalu, lebuh Iya udah ngayanka ngagai indu nya utai ti ditemu Iya pasal resia iya ti petang nya, Jesus mega udah meri indu nya kebuah ti besai alai iya patut amat arapka Iya.

`Nama ti patut dipelajarka kitai ari jerita tu pasal nama kebuah berita Injil patut amat ngerubuhka dinding pemisah ti udah didirika mensia entara pangan diri?`