---
title:  Tambah Penemu
date:   01/11/2024
---

Bacha Ellen G. White, “At Jacob’s Well,” pp. 183–195, in The Desire of Ages.

“Sereta iya udah tetemuka Juruselamat, indu Samaria nya pen terus mai orang bukai ngagai Iya. Iya nunjukka diri nyadi misionari ke lebih mujur ari bala murid Jesus empu. Bala murid Jesus nadai meda utai ti beguna di Samaria ti nunjukka iya nya umai ti tau ngasilka ketau besai. Runding sida semina numpu ngagai pengawa besai ti deka dikereja sida dudi hari. Enda sida meda umai ke udah mansau ngelingi sida ti deka diketau. Tang nengah siku indu ti dikejika sida, seluruh orang ba nengeri nya bisi peluang ninga Jesus. Penampak ti diterima iya terus dibagi iya ngagai sida semenua.

“Indu tu nyempamaka pengawa ti dikereja pengarap dalam Kristus ti praktikal. Genap iku murid ti bendar udah diadaka kedalam perintah Allah Taala sebagai misionari. Barang sapa ke ngirup ai ti idup nya deka nyadi mata ai pengidup. Penerima deka nyadi pemeri. Pengasih Kristus dalam pengidup deka nyadi baka mata ai di menua puang, ti ngeluarka ai kena ngemuaska semua nyawa ti aus, lalu ngasuh orang ke nyau deka mati aus deka ngirup ai pengidup nya.”—Ellen G. White, The Desire of Ages, p. 195.

**Tanya ti deka dipejuraika**:

`Dalam kelas, kerandauka baru saut kita ngagai tanya ti penudi dalam pelajar hari Minggu. Anang bepampul tang bejaku enggau ati jujur sereta terus terang. Nama penti-pemali, pantang-larang, enggau prasangka dalam budaya nuan ke tau amat ngempang pengawa nuan ti besaksi ngagai orang bukai?`

`Dalam runding nuan nama kebuah Jesus diterima enggau jari tebuka ba orang Samaria enti dibandingka enggau sekeda ari bansa Iya Empu?`

`Uji engkah diriempu nuan ba tempat indu Samaria tu. Siku orang ke enda dikelala datai lalu madah ngagai iya, iya nemu resia dalam ti dilalaika iya. Baka ni ku orang, lebih agi orang ke enda dilkelala, tau nemu semua utai nya? Aruh iya indu nya tetegu amat ati laban Jesus. Nama ti dipelajarka kitai ari jerita tu pasal baka ni Tuhan nemu semua utai pasal kitai, nyentukka resia ti pemadu dalam, ti pemadu petang ti enggai kitai ngasuh sapa-sapa nemu iya? Taja pia, nama ti dipadahka chara Jesus mela indu nya ngagai kitai pasal baka ni Iya deka mela kitai, taja pen Iya nemu semua resia kitai? Nama pengibur ati ke tau diambi nuan ari pemendar tu?`

`Nama tema-tema dalam Injil John ke udah dipelajarka kitai naka ke diatu bisi dipeda dalam pelayanan Jesus ngagai indu Samaria ba telaga nya?`