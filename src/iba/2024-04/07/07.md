---
title:  Tambah Penemu
date:   15/11/2024
---

Bacha Ellen G. White, “The Test of Faith,” pp. 145–155, in Patriarchs and Prophets; “In Pilate’s Judgment Hall,” pp. 723–740, in The Desire of Ages.

Tomas lalu “nyungkurka diri ba kaki Jesus, lalu ku iya, 'Tuhan aku, Allah Taala aku.’ ”

“Jesus nerima pengaku Tomas nya, tang enggau jaku alus nganu iya ketegal enda arap: “Kati nuan [Tomas] arap laban nuan udah meda Aku? Beberekat meh orang ke arap, taja pen sida enda meda Aku!" Pengarap Tomas deka lebih agi ngelantangka ati Jesus enti sema iya sanggup arap lebuh udah ninga jaku saksi sida ke bukai. Enti dunya diatu nitihka teladan Tomas, udah tentu nadai orang deka arap lalu diselamatka; nya alai genap iku orang ke nerima Jesus mesti deka ngereja nya nengah jaku saksi orang bukai.

“Mayuh orang ke kakang ati meri kedalih ka diriempu madahka enti sida bisi bukti baka ti bisi ba Tomas ari bala bakih iya, tentu sida deka arap. Tang sida enda nemu sida bisi bukti nya, enggau lebih mayuh agi ari nya. Mayuh orang, ti baka Tomas, ti enggai enda nganti semua kebuah ti tau ngasuh kakang dibuai magang, enda deka bulih utai ti dikinginka sida. Lalu lama ke lama sida deka tetap enda arap. Orang ke matih diri selalu merening ngagai sepiak ti petang, lalu memut sereta komplen, enda nemu utai ti dikereja sida. Sida benung nanam benih kakang ati, ke ngujungka sida deka ngetau kakang ati. Ba timpuh lebuh pengarap enggau pengempang ati amat diguna, mayuh orang deka nemu diri nadai daya deka bisi pengadang enggau pengarap.”—Ellen G. White, The Desire of Ages, pp. 807, 808.

**Tanya ti deka dipejuraika**:

`Nama bida ti penting dalam pengarap ti dipandangka Abraham enggau ti dipandangka Tomas? Nama ke ulih dipelajarka kitai ari jerita seduai nya?`

`Dalam kelas, beri peluang ngagai sapa-sapa ke deka besaksi ungkup Jesus, baka ti udah dipeda kitai dikereja orang dalam Injil John. Taja pen jerita dia bebida, nama jaku ti disebut sida, lalu baka ni semua sida meri jaku saksi ngagai Tuhan ti sama?`

`Pilate udah nanya siti tanya ti "berfalsafah": “Nama utai ti dikumbai pemendar?” Beri saut nuan ngagai tanya nya ari penerang semua utai ti udah dipelajarka kitai dalam John.`

`Peda baru nubuatan Daniel 2 enggau 7. Taja pen mensia lebuh maya Jesus bisi di dunya kelia semina bisi dua iti bab tu aja, nama pengelebih ke dikemisi kitai kemaya hari tu ke nadai ba sida nya kelia, ari segi meda nubuatan-nubuatan nya udah dikamatka lalu ari nya kitai bisi lebih mayuh agi kebuah alai arap?`