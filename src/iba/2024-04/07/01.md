---
title:  Beberekat Meh Orang Ke Arap
date:   09/11/2024
---

### Bacha ka Pelajar Minggu Tu
John 8:54–58, Gen. 12:3, Rom. 4:1–5, John 12:1–8, John 19:4–22, John 20:19–31, Daniel 2, Daniel 7.

> <p>Ayat Dikingat</p>
> “Jesus lalu nyebut ngagai iya, “Kati nuan arap laban nuan udah meda Aku? Beberekat meh orang ke arap, taja pen sida enda meda Aku!” (John 20:29, NKJV).

Dalam seluruh Injil iya, John ngerintaika mayuh bengkah mensia—orang ke enda sebaka penatai asal, pengarap, enggau peneleba—tang semua besaksi ka sapa Jesus nya.

“Peda, nyin Anak Domba Allah Taala!” (John 1:36, NKJV). “Kami udah tetemuka Messiah” (John 1:41, NKJV). “Kami udah tetemuka orang siku ke dikenang Moses dalam Bup Adat” (John 1:45, NKJV). “Pengajar, Nuan amat Anak Allah Taala! Nuan tu meh Raja orang Israel!” (John 1:49, NKJV). “Kada enda Iya nya Messiah?” (John 4:29, NKJV). “Kami empu udah ninga, lalu kami nemu Iya amat Kristus, Juruselamat dunya” (John 4:42, NKJV). “Tuhan, sapa patut digagai kami? Nuan ngembuan jaku ti meri pengidup ti meruan belama iya” (John 6:68, NKJV). “Aku arapka Nuan tu Kristus, Anak Allah Taala, ke datai ngagai dunya” (John 11:27, NKJV). “Aku nemu, aku udah buta, tang diatu aku ulih meda” (John 9:25, NKJV). Peda meh “Tu Raja kita!”(John 19:14, NKJV). “Aku nadai nemu penyalah Iya” (John 19:6, NKJV). “Tuhan aku, Allah Taala aku!” (John 20:28, NKJV).

Sapa sekeda sida nya, lalu nama kebuah sida besaksi munyi nya pasal identiti Jesus?

_*Pelajarka pelajar minggu tu kena nyediaka Sabat, November 16._