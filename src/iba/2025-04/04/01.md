---
title:  Konflik Dibelakang Semua Konflik
date:   18/10/2025
---

### Bacha ka Pelajar Minggu Tu

Josh. 5:13–15; Isa. 37:16; P’dang. 12:7–9; Ulang Adat 32:17; P’sut. 14:13, 14; Josh. 6:15–20.

> <p>Ayat Dikingat</p>
> “Nadai hari udah kala baka nya, sebedau tauka udah lepas nya, alai Allah Taala ngasika jaku mensia; laban TUHAN Empu ke beperang ngarika orang Israel!” (Joshua 10:14, ESV).

Lebuh kitai macha bup Joshua, kitai meda mayuh perang ari asuh Allah Taala, dalam nama Allah Taala, lalu ari bantu Allah Taala. Bup Joshua madahka pengawa ti ngalahka menua Kanaan nya endang ari asuh enggau ari atur Allah Taala, lalu tu dipeda kitai dalam jaku orang ke nusi jerita nya (Josh. 10:10, 11) dalam jaku Allah Taala empu (Josh. 6:2, Josh. 8:1), dalam ucapan Joshua (Josh. 4:23, 24; Josh. 8:7), jaku Rahab (Josh. 2:10), jaku pematau (Josh. 2:24), enggau jaku orang mayuh (Josh. 24:18). Allah Taala ngaku Diri ke ngepunka ka semua konflik [perang] nya.

Tu nimbulka mayuh macham tanya ti enda ulih diseliahka. Baka ni ku kitai deka pahamka baka ni raban orang ke udah dipilih Allah Taala tau ngereja semua utai baka tu dalam jeman Penyanggup Lama kelia? Baka ni ku kitai deka nyerakupka gambar Allah Taala ti “ka amat beperang” tu enggau perangai Allah Taala ti penuh pengerindu enggau pengasih nya (ke chunto, P’sut. 34:6, Mas. 86:15, Mas. 103:8, Mas. 108:4) sambil enda ngerusakka kredibiliti, otoriti, enggau pengamat sejarah ti ditusi Penyanggup Lama?

Minggu tu enggau minggu ti deka datai, kita deka bejuraika tanya ti pedis amat pasal perang ti diasuh Allah Taala dalam bup Joshua enggau bup bukai.

_*Pelajarka pelajar minggu tu kena nyediaka Sabat, October 25._