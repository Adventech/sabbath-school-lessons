---
title:  Tambah Penemu
date:   24/10/2025
---

Bacha Ellen G. White, “The Fall of Jericho,” pp. 487–493, in Patriarchs and Prophets.

Lebuh bisi orang angkat ngelaban otoriti Allah Taala di universe din, sekalika Allah Taala nya deka badu nyadi Allah Taala ke bendar, ti enda berubah, ti bisi belama iya, lalu nyerahka penuduk Iya ti merintah seluruh universe tu ngagai orang ke ngelaban nya tauka Iya deka tetap nyadi Allah Taala, ti Apai ka semua utai ti bisi, ti kudus, ti lurus, ti rindu, sereta kasih. Bup Kudus meri ka kitai gambar iya ti kedua nya, lalu, dalam kes tu, perang entara kuasa penyai enggau kuasa Tuhan ti manah nya mesti deka nyadi.

Lebuh kuasa politik tauka kuasa sosio-sejarah ti bekaul enggau kuasa kosmik ti ngelaban sereta mai penyarut udah mandangka sikap ti ngelaban Yahweh, Iya, sebagai Tuhan ti merintah universe tu, pen datai lalu masuk champur. Gambar Yahweh sebagai tuai perang nya nyadika penulu ti ngayuka pemenang ti penudi iya ila, ti deka madamka konflik kosmik ti benung nyadi diatu entara pemanah enggau penyai (P’dang. 20:8–10). Nambahka nya, perang orang Israel ti diperintah Tuhan ukai semuti nyereminka konfilk kosmik nya tang iya endang sebagi ari laya [kontroversi] ti sama, ti ngayuka pengakim Allah Taala ba pengujung sejarah dunya kitai ke diatu.

“Allah Taala udah meri sida pengelebih enggau tugas tama ngagai tanah semaya nya nitihka timpuh ti udah diletak Iya, tang laban sida udah milih enda ngasika peneka Tuhan nya, pengelebih enggau peluang nya udah ditarit balik ari sida. . . . Ukai tuju Tuhan ngasuh sida ngalahka menua nya ngena chara perang, tang nengah pengasi ti terit ngagai jaku perintah Iya.”—Ellen G. White, Patriarchs and Prophets, p. 392.

**Tanya ti deka dipejuraika:**

`Baka ni ku latarbelakang konflik kosmik tu nyaup nuan mereti lebih manah agi ke perintah Tuhan ti ngasuh orang Israel beperang?`

`Dalam kelas, pejuraika saut nuan ngagai tanya dalan pelajar hari Senin senentang pengamat bisi laya besai nya sereta baka ni iya nyadi dalam dunya ngelingi kitai diatu. Nama peranan kitai dalam laya besai nya, lalu baka ni kitai deka bejalaika peranan kitai nya?`

`Baka ni ku kitai ulih ngamalka prinsip bediri jenuh aja lalu nganti Tuhan datai beperang ngarika kitai dalam pengidup spiritual kitai diatu?`

`Suah, dalam jurai enggau penyerakang penemu kitai dalam gerija, kitai deka meda sapa orang ke setanah enggau kitai. Baka ni ku kitai patut ngubah sikap kitai nya nitihka ajar dalam Joshua 5:13–15?`