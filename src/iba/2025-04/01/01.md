---
title: Resepi Pemujur
date: 27/09/2025
---

### Bacha ka Pelajar Minggu Tu

Ul. Adat 18:15–22; Joshua 1; Heb. 6:17, 18; Epe. 6:10–18; Mas. 1:1–3; Rom. 3:31.

> <p>Ayat Dikingat</p>
> “Tang anang enda kering sereta berani, lalu ngasika semua Adat ti diberi nembiak Aku Moses ngagai nuan; anang limpang ari Adat nya, ngambika nuan mujur di sebarang endur nuan bejalai” (Joshua 1:7, NKJV).

Benjamin Zander, director musik Boston Philharmonic Orchestra, ngajar kelas interpretasi musik. Iya meratika pengirau ati bala nembiak ti belajar lebuh maya prestasi sida diperesa. Ngambika sida nembiak nya enda kelalu kesal ati lalu ulih meri potensi penuh ngagai prestasi sida, dulu iya madah ngagai sida ba hari ti keterubah kelas nya, semua sida deka bulih gred “A.” Gred “A” tu ukai siti tuju ti enda tau enda dijapai sida, “tang siti pengulih ti nyadi tuju pengidup sida.” Semina siti aja utai ti enda tau enda dikereja sida, iya nya, nulis siti surat dalam kandang dua minggu ti keterubah dalam semester nya tang engkah hari bulan ba pengujung kelas nya. Surat sida nya meri penerang tauka kebuah sida patut diberi gred ke tinggi nya.

Bup Josua tu bejaku pasal utai baru ke ulih dikereja. Moses, ke udah ngemenuhka 40 taun sejarah orang Israel, udah nyadi niang. Pemansut ari Ejip sereta pejalai sida ti ngampar di menua puang, nusi baka ni sida kieh sereta ngelaban Tuhan, udah mega tembu. Diatu siti serak [generasi] ke baru, ke sanggup ngasika Allah Taala, udah besedia deka tama ngagai Tanah Semaya nya, ukai sebagai siti tuju ti enda tau enda dijapai sida, tang siti pengulih ti nyadi tuju pengidup sida.

Aram kitai belajarka chara Allah Taala muka lambar ke baru dalam pengidup orang Israel, lalu ari nya, meda baka ni Tuhan ulih ngereja utai ti sama dalam pengidup kitai mega.

_*Pelajarka pelajar minggu tu kena nyediaka Sabat, Oct 4._