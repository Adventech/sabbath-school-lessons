---
title:  Tambah Penemu
date:   03/10/2025
---

Bacha Ellen G. White, “Crossing the Jordan,” pp. 481, 482, in Patriarchs and Prophets; “Entering the Promised Land,” p. 175, in The Story of Redemption.

“Jaku semaya enggau jaku tangkan Jesus, sigi ditujuka ngagai aku. Allah Taala balat rinduka dunya, datai ka Iya meri Anak Tunggal iya, ngambika aku nengah pengarap dalam Iya, enda deka mati, tang bulih pengidup ti meruan belama iya. Pengalaman ke dikenang dalam jaku Allah Taala patut nyadi pengalaman aku. Sampi enggau semaya, adat enggau jaku tangkan, endang enggi aku. . . . Lebuh pengarap diterima sereta prinsip pemendar dititihka, sida deka nyadi darah-dagin aku lalu nyadi kuasa ti meransang pengidup. Jaku Allah Taala, ti diterima kedalam pengidup kitai, deka nempa runding kitai, lalu tama kedalam pemansang perangai kitai.”—Ellen G. White, The Desire of Ages, pp. 390, 391.

“Nadai poin bukai ke perlu diperundingka kitai enggau lebih bebendar agi, ditandu beulang-kali, tauka ditanam enggau lebih kukuh dalam runding semua kitai kelimpah ari pengendaulih mensia ti bedosa ngulihka sebarang markah ari kereja diriempu ke pemadu badas pen. Keselamatan kitai semina nengah pengarap dalam Jesus Kristus aja.”—Ellen G. White, Faith and Works, p. 19.

**Tanya ti deka dipejuraika:**

`Taja pen keadaan dalam pengidup enggau pengalaman Josua jauh lain ari enggi kitai, nama prinsip spiritual ke tau diambi kitai ari pengidup iya ke ulih dikena dalam pengidup kitai empu diatu? Taja pia, nama kebuah kitai patut selalu ngingatka konteks iya ke betul lebuh kitai deka ngambi pelajar ari banding iya?`

`Kerandauka kaul entara semaya Allah Taala enggau pengasi kitai ka Iya. Baka ni ku utai dua bengkah tu besukung pangan diri? Nama bahaya iya enti kitai kelalu beberatka siti lalu muai siti ke tisi? Reti nya, nama bahaya ti datai ari beberatka adat tang enda beberatka pengasih? Tauka beberatka pengasih tang enda beberatka adat?`

`Bepelasarka pelajar kitai minggu tu, baka ni ku nuan nerangka reti pemujur ari perening Bup Kudus? Nama tempat pengaya-pengeraja di dalam reti [definisi] pemujur ba orang Kristen?`

`Uji gambar dalam ati nuan, baka ni enda asai Josua, lebuh nitihka Moses. Nama semaya ti diberi Allah Taala ngagai iya ke tentu udah meri iya pengering (peda Josh. 1:5) dalam tanggung-pengawa iya ti pemadu besai nya?`