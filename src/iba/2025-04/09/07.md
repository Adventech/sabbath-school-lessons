---
title:  Tambah Penemu
date:   28/11/2025
---

Bacha Ellen G. White, “The Controversy Ended,” pp. 672-678 in The Great Controversy.

“Kitai deka diselamatka belama iya lebuh kitai tama nengeri nya nengah pintu gerebang nya. Nya baru kitai deka begaga ati laban kitai udah diselamatka, belama-lama iya. Tang, nyentuka penatai hari nya, kitai enda tau enda nitihka jaku ajar rasul Paul ti madah, ‘Nya alai, seagi-agi semaya ti ngasuh kitai tama ngagai endur alai Allah Taala belelak nya agi meruan, kitai enda tau enda bejimat ngambika nadai siku kitai ditemu enda patut tama ngagai endur nya’ [Hebrews 4:1]. Semina ngembuan penemu pasal menua Kanaan, belagu ka lagu Kanaan, begaga ati ngadangka diri deka tama ngagai menua Kanaan aja, enda ulih mai orang Israel tama ngagai Tanah Semaya menua Kanaan nya. Menua nya nyadi nyata nyadi enggi sida lebuh sida angkat lalu ngalahka menua nya, ari nitihka semua syarat ti diletak Tuhan, lalu ari bekenaka pengarap ti idup dalam Allah Taala, sereta ngambi semaya nya ka diriempu.”—Ellen G. White, The Youth’s Instructor, February 17, 1898.

“Dalam Bup Kudus pesaka ti deka diempu orang ti selamat nya dikumbai ‘menua’ [Hebrews 11:14–16]. Dia Pengibun Bedus serega deka mai bala bedus iya ngagai mata ai pengidup. Kayu pengidup ngasilka buah iya tiap bulan, lalu daun kayu nya diguna semua bansa mensia. Dia, ai sungai deka anyut belama iya, tawas baka kristal, lalu ba tebing sungai nya kayu-kayu nibarka ayuk sida ngagai jalai ti disediaka ungkup orang ke udah ditebus Tuhan. Dia, tanah emperan ti lantang besambung ngagai munggu ti chukup manah dipeda, lalu bukit-bukit Allah Taala dipeda jauh dibelakang din. Ba emperan ti likun nya, ngimbai sungai ti idup nya, sida nembiak Allah Taala, ke lama udah nyadi kampar, diatu deka bisi rumah endur sida diau.”—Ellen G. White, The Great Controversy, p. 675.

**Tanya ti deka dipejuraika:**

`Perundidngka Tanah Semaya nya sebagai semaya Jesus ngagai orang ke nitihka iya dalam John 10:10. Baka ni ku penguntung idup di menua ke belimpah-limpah nya nyeremin ka berekat keselamatan ti diberi Tuhan?`

`Nama kaul entara nyadi peranak sebengkah menua enggau chara pengidup ti ngaku ka nya? Baka ni ku siti bisi empas ba siti? Nama sekeda implikasi nyadi peranak perintah Allah Taala?`

`Sebagai mensia, kitai selalu asa ati laban jaku semaya orang lalu kekadang laban jaku semaya kitai ngagai diriempu. Nama kebuah kitai ulih arapka jaku semaya Allah Taala?`

`Baka ni ku kitai ulih ngaga semaya pasal dunya ke baru nya ila nyadika masa depan kitai ke amat bisi, diatu pen?`