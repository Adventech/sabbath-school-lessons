---
title:  Pilih Meh Sehari Tu!
date:   20/12/2025
---

### Bacha ka Pelajar Minggu Tu

Joshua 24; P’kal. 12:7; Ulang Adat 17:19; Ulang Adat 5:6; 1 Raja 11:2, 4, 9; 2 Tim. 4:7, 8.

> <p>Ayat Dikingatka</p>
> “Enti kita enggai nyembah TUHAN, pilih sehari tu ni bagi petara ti deka dipetuaika kita . . . Tang aku enggau semua kami sebilik deka betuaika TUHAN.” (Joshua 24:15, NKJV).

Bab ti pengujung dalam bup Joshua tu nyadi dalam konteks upacara ngukuhka baru sempekat, tang sekali tu diaduka pengiring orang Israel ke udah tuai nya. Taja pen tu ukai sempekat empu tang semina ripot senentang upacara ngukuhka baru sempekat nya, bab tu bisi ngundan elemen sempekat entara dua bengkah perintah ba menua Timur Semak kelia: (1) jaku pemuka ke nyebut nama perintah menua ti megai kuasa, ti ngatur sempekat nya; (2) jaku penerang senentang sejarah, ti bejaku pasal kaul entara menua ti nguasa nya enggau perintah menua ti dikuasa iya; (3) jaku sempekat nya ti minta perintah ti dikuasa nya nunjukka penaluk ti penuh ngagai perintah ti nguasa iya, beduduk ari sereta diperansang ulih, kesyukuran [beterima kasih]; (4) berekat enti ngasi lalu sumpah enti ngelanggar sempekat nya; (5) saksi ungkup menua ti dikuasa nya; (6) surat sempekat nya disimpan ngambika ulih dibacha dudi hari; lalu (7) ratifikasi [besain] ka sempekat nya.

Joshua nyau dampih datai ba pengujung pengidup iya; nadai orang disediaka kena nganti iya. Pengawa ti ngaga baru sempekat tu, nyadika pengingat ngagai orang Israel madahka raja sida meh Yahweh Empu, lalu, enti sida tetap taluk ngagai Iya, Iya deka nyaga sereta ngelindung sida. Israel nadai begunaka raja mensia. Sebagai bansa ti betuaika Tuhan, sida mesti selalu ingat semina siku aja raja sida, iya nya Tuhan.

_*Pelajarka pelajar minggu tu kena nyediaka Sabat, December 27._