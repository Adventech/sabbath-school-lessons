---
title:  Ngena Ati Ti Betul Sereta Tetap
date:   22/12/2025
---

`Nama ti dipinta Joshua dikereja orang Israel? (Josh. 24:14, 15). Nama reti betuaika Tuhan ngena ati ti betul sereta tetap [tulus dan setia]?`

Jaku apil Joshua terang nunjukka fakta orang Israel enda tau enda milih sekalika, nengah penaluk sida ngagai Allah Taala, sida ngekalka pengelain [keunikan] sida lalu terus idup ba menua nya, tauka sida pulai baru nyadi siti ari bansa ti sama baka bansa bukai nyembah engkeramba, lalu nadai bisi identiti, tuju, tauka misi, ti terang. Sida diasuh milih.

Jaku apil Joshua nya bisi dua serampang: Israel enda tau enda nangika Tuhan lalu nyembah tauka betuaika Iya “ngena ati ti betul sereta tetap” [tulus dan setia]. Nangika Tuhan ukai reti nya idup takut sereta gegetar lalu nadai likun asai emosi. Reti iya ke bendar, kitai bebasa sereta alit ati ka Tuhan beduduk ari kitai ti sedarka pemesai, pengudus, enggau penadai pengujung Tuhan ti enda ulih disagam ati kitai, sereta, dalam timpuh ti sama kitai sedarka pengemit, enggau pemandak pengidup kitai ti bedosa tu. Nangika Allah Taala reti nya kitai semampai sedarka peminta Iya ti pemadu besai, lalu ngelala Iya nya ukai semina Apai kitai ti di serega tang mega Raja kitai ti Tuhan. Penyedar ti baka tu deka mai kitai ngagai pengidup ti ngasika Allah Taala (Adat Lewi 19:14, Adat Lewi 25:17, Ulang Adat 17:19, 2 Raja 17:34). Jaku “nangi” bejaku pasal sikap di dalam ti patut ngelaika orang Israel, lalu basa ka Allah Taala dinyataka dalam servis ungkup Iya.

Servis ti dipinta ari orang Israel diterangka ulih dua leka jaku Hebrew: “in sincerity” [dalam ketulusan] enggau “in truth” [dalam kebenaran]. Leka jaku keterubah nya (tamim) lalu ketebal agi dikena bejaku pasal pemanah [kesempurnaan] jelu ti dikena nyadi piring genselan [korban]. Leka jaku ti kedua (Heb. ’emet) bejaku pasal servis orang Israel, iya nya “pemendar,” tauka “kesetiaan”. Jaku nya biasa iya bejaku pasal ‘kestabilan’ enggau ‘ketetapan.’ Iya biasa kena bejaku pasal Allah Taala, ti tetap setia tauka taluk ngagai orang Israel.

Orang ke taluk tauka setia nya meh orang ti tau dikarapka. Iya ke bendar, Joshua minta Israel mandangka penaluk ngagai Allah Taala baka penaluk ti udah ditunjukka Allah Taala ngagai sida nembiak Iya Israel selama sejarah sida. Tu ukai semuti nurut peminta Tuhan diluar aja tang patut datai ari dalam ati ti enda bebelah-bagi. Pengidup sida patut mandangka terima kasih sida ngagai Allah Tala ketegal utai ti udah dikereja Iya ungkup sida. Iya ke bendar, baka nya mega chara kitai patut bekaul enggau Jesus kemaya hari tu.

`Dalam runding nuan, nama reti betuaika Tuhan enggau “tulus” sereta “setia”? Nama sekeda utai dalam pengidup nuan ti tau nagang nuan ari betuaika Tuhan enggau penuh?`