---
title:  Tambah Penemu
date:   26/12/2025
---

Bacha Ellen G. White, “The Last Words of Joshua,” pp. 522–524, in Patriarchs and Prophets.

“Sama enggau bala mayuh ke pansut ari Ejip, mayuh ari sida nya nyembah engkeramba; lalu tabiat baka nya sigi pedis deka dibuai, nya alai sida nya agi nyembah engkeramba sida belalai, nyentuk ngagai maya sida udah ngentapka diri di menua Kanaan. Joshua nemu penyai tu mengkang dikereja orang Israel, lalu iya meda bahaya ti tau datai ari nya enggau terang. Iya keran ati deka meda ubah ti penuh nyadi ba bansa sida. Iya nemu enti sida enda bekeras enggau pemutus sida ti deka betuaika Tuhan enggau pengabis ati sida, sida deka beserara makin jauh ke jauh ari Iya. . . . Taja pen bisi sekeda orang Hebrew nya nyembah Tuhan enggau bebendar, mayuh ke bukai nya semina ngaminka aja; nadai enggau ati gagit tauka ati penuh sida nyembah. Sekeda sida nya endang penyembah engkeramba dalam ati sida, tang sida malu deka ngaku diri baka nya.”—Ellen G. White, Signs of the Times, May 19, 1881.

“Sempekat kudus tu bisi dirikod dalam bup adat, ngambika disimpan belama. Udah nya Joshua nirika siti batu besai ba baruh pun kayu oak ba endur alai Tuhan diau. “Josua lalu bejaku ngagai orang mayuh, ‘Batu tu deka nyadika saksi kitai; laban batu tu udah ninga semua leka jaku ti udah disebut TUHAN ngagai kitai; nya alai batu tu nyadika saksi ngelaban kita, enggai ke kita ngelaban Allah Taala kita.’” Enggau terang Joshua madah ngagai sida ditu, jaku ajar enggau jaku tangkan [amaran] ti diberi iya ngagai sida nya ukai jaku iya empu, tang jaku Allah Taala. Batu besai nya deka nyadika saksi ngagai generasi-generasi ti deka datai pasal utai ti udah nyadi dia ti deka diasuh iya dikingatka, lalu deka nyadika saksi ngelaban sida, enti sida limpang ari nyembah Tuhan lalu pulai ngagai nyembah engkeramba.”—Ellen G. White, Signs of the Times, May 26, 1881.

**Tanya ti deka dipejuraika:**

`Pejuraika reti jaku ayat tu: “Iya Allah Taala ti kudus. Iya Allah Taala ti chemburu” (Josh. 24:19, NKJV). Nama reti Allah Taala nya Tuhan ti chemburu?`

`Baka ni ku pengrindu kitai ka Allah Taala bekait enggau kebebasan milih ke udah diberi Iya ngagai kitai? Reti nya, kati ulih kitai rindu amat-amat ka Tuhan enti kitai nadai kebebasan milih? Kati ulih pengerindu ke amat nya dipaksa? Enti enda ulih, nama kebuah?`

`Nama jalai ti praktikal ti tau dikena bala tuai gerija kemaya hari tu nyerahka sempun nya ngagai generasi ke nangkan sida?`

`Perundingka pengidup Joshua enggau simpul jaku ti madahka orang Israel taluk betuaika Tuhan sapemanjai pengidup iya. Nama simpul ti deka dipeda nuan digaga orang pasal pengidup nuan?`