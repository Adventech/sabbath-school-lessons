---
title:  Bisi Kita Dia!
date:   21/12/2025
---

“Josua ngasuh semua raban bansa orang Israel begempuru di Sekem. Iya mesanka semua tuai, bala kepala, bala hakim, enggau bala pemesai orang Israel. Semua sida lalu datai magang di mua Allah Taala” (Josh. 24:1, NKJV).

Sekem tu meh tempat endur Abraham udah nirika siti alta sereta iya datai ba menua nya, lalu dia mega endur Allah Taala terubah iya besemaya deka meri iya menua nya (P’kal. 12:7). Nyadi diatu, lebuh semaya ti udah diberi ngagai Abraham nya udah dikamatka, Israel ngaga baru sempekat nya enggau Allah Taala ba tempat ke endur semaya ti keterubah nya diberi terubah iya. Jaku apil Joshua ngingatka jaku Jakop ti ngasuh “buai magang semua petara orang bansa bukai ke dikembuan kita” (Josh. 24:23, NKJV; bandingka enggau P’kal. 35:2–4). Tempat utai tu nyadi dalam geografi ngenataika kangau ti ngasuh mandangka penaluk ti enda bebelah-bagi ngagai Tuhan, lalu nulak semua “petara” bukai.

`Bacha Joshua 24:2–13. Nama batang fokus mesej Allah Taala ngagai Israel ditu?`

Allah Taala meh batang subjek dalam kenang utai ke udah nyadi: “Aku udah mai,” “Aku udah meri,” “Aku udah ngirum,” “Aku udah ngenataika penusah,” “Aku udah ngereja,” “Aku udah mai kita pansut,” “Aku udah ngelepaska kita,” etc. Ukai Israel ti nyadi subjek ti ngereja semua utai dalam jerita nya tang, sida iya meh objek ti endur semua utai nya dikereja. Allah Taala ti udah nempa Israel. Enti Allah Taala nadai udah champur tangan dalam pengidup Abraham, udah tentu sida mega deka nyembah engkeramba baka bansa bukai. Israel ti angkat nyadi siti bansa nya ukai ketegal utai ti udah dikereja aki ini sida tang pengawa eksklusif pengasih Allah Taala. Fakta senentang orang Israel ti ngentapka diri ba menua nya enda patut ngasuh sida betemegahka diri tang patut nyadika kebuah sida nyembah Allah Taala.

Ucapan Tuhan nya ngundan alih ti nyadi lima kali entara “kita” enggau “sida” (aki ini). Sida aki ini enggau generasi ke diatu ba Sekem dibela baka siti aja. Joshua deka nunjukka utai ti udah ditetapka Moses dalam Ulang Adat 5:3, ti madahka Tuhan enda ngaga sempekat nya semina enggau aki ini sida tang enggau semua sida ke bisi dia mendingka ucapan Joshua nya. Ketebal agi ari sida nya nadai enggau ngasaika Pemansut ari Ejip. Enda “semua” sida nya bisi ba Horeb lebuh nya. Tang Joshua madahka semua sida nya bisi dia maya nya. Enggau jaku pandak, utai ti udah dipelajarka orang dulu suba mesti dipelajarka tiap iti generasi ti baru. Allah Taala ti udah bekereja ungkup sida aki ini kelia tetap besedia deka ngereja utai ungkup sida generasi ke diatu.

`Nama jalai kitai, sebagai gerija, diatu, ulih manah agi ngasaika tanggung-pengawa kitai seraban; reti nya, nangkap idea [penemu] pasal utai ti dikereja kitai nya sigi bisi empas iya ba semua orang dalam gerija?`