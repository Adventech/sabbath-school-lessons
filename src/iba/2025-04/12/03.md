---
title:  Kelai Pengirau Ati
date:   15/12/2025
---

Simpul seluruh seksyen tu ke penuh mulia (Josh. 21:43–45) mai di dalam iya syarat pengasi ke udah dikamatka. Pemujur enda patut dianggap lempung aja; iya selalu dikaitka ngagai pengasi ka Jaku Allah Taala. Nya alai, pengawa bebagika tanah nya, kelimpah ari nyadi bukti ka penaluk Allah Taala ngagai orang Israel (Neh. 9:8), iya mega muka ruang ungkup pemansang di masa depan ti tebuka ti bepanggai ba sikap orang Israel. Kati ulih ka orang Israel ngetanka utai ke udah diulih sida?

`Bacha Joshua 23:1–5. Nama batang poin ti ditekanka Joshua dalam jaku pemuka iya?`

Ucapan Joshua nguing ari diriempu ke udah tuai nya (disebut dua kali) ngagai bala peninga iya ti deka nyambung misi ke udah ditugaska Allah Taala ngagai sida. Iya bejaku pasal pemujur sida ngalahka menua nya ketegal Tuhan ti udah beperang ngarika sida. Taja pen, ketegal sida enda taluk sereta enda pechaya, orang Israel terpaksa enggau beperang selepas Pemansut nya, pemujur sida ngalahka menua nya ukai ketegal pengering sedadu sida tang ketegal champur tangan Allah Taala.

Allah Taala udah meri sida timpuh belelak ari munsuh sida, tang agi bisi sekeda bansa ti nguan menua nya ke enda tauka enda dialahka mega. Pemenang nya ukai utai ke udah ulih sida ke enda nemu berubah agi, tang iya meh utai ke seruran bisi ulih nyadi seagi-agi sida taluk manggaika pengarap sida ba Allah Taala ti deka nyaup sida.

`Nama utai ti sebaka entara baka ni orang Israel udah mujur ngalahka Kanaan diuluka Joshua enggau jalai orang Kristen kemaya hari tu ulih idup menang dalam pengidup roh [spiritual] sida? Bacha Josh. 23:10, Kol. 2:15, 2 Kor. 10:3–5, Epe. 6:11–18.`

Pemenang orang Israel enda ulih dikumbai ketegal pengering enggau strategi sida empu. Baka nya meh pemenang spiritual kitai ngalahka dosa enggau penguji semina ulih nyadi nengah piring korban enggau pengangkat Jesus Kristus, tang umat Allah Taala kemaya hari tu enda tau enda semampai bepanggai ba bantu spiritual ti diberi Roh Kudus ngambika sida ulih idup dalam pengidup ti menang.

`Enggau bisi mayuh amat semaya ti manah ba mua kitai, nama kebuah kitai agi mudah amat deka bedosa deh?`