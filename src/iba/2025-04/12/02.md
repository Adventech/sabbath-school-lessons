---
title:  Semua Nyadi Nyata
date:   14/12/2025
---

`Dalam Joshua 21:43–45, baka ni gambar Allah Taala dilukis dalam bup tu? Baka ni ku jaku ditu ukai semina dikena senentang Tanah Semaya dalam sejarah aja, tang mega ngagai pengamat keselamatan kitai (2 Tim. 2:11–13)?`

Ayat-ayat tu meh ngundan kemunchak bup tu enggau simpul theologi iya. Sida ngayanka siti ari tema besai dalam seluruh bup tu: iya nya, penaluk Yahweh dalam sempekat, Iya enda bula ka semaya Iya lalu ngamatka jaku sumpah Iya. Seksyen ti pandak tu mega nyimpulka seluruh isi bup tu naka ke diatu. Joshua 21:43 bejaku pasal sida bebagika tanah lalu ngentapka diri ba tanah nya (Joshua bab 13–21), lalu Joshua 21:44 bejaku pasal pemenang sida ngalahka munsuh sereta enggau kuasa sida ngawal menua nya (Joshua bab 1–12). Semua kenang ke belakang tu dipeda nengah prisma penaluk Allah Taala. Orang Israel mesti selalu ingatka sida enda ulih ngambu pemenang sida ngalahka munsuh tauka menua nya nyadika pesaka sida—kelimpah ari nengah penaluk Allah Taala ngagai jaku semaya Iya.

Iya meri “semua menua nya” (Josh. 21:43, NKJV, emphasis added), meri “semua munsuh sida ngagai tangan sida” (Josh. 21:44, NKJV, emphasis added), lalu nitihka “semua ti udah desamayaka Iya” (Josh. 21:44, NKJV, emphasis added) “semua nya nyadi nyata” (Josh. 21:45, NKJV, emphasis added). Leka jaku kol, “semua,” ti dikena beulang-kali {enam kami dalam tiga iti ayat tu (Josh. 21:43-45), nunjukka sekali agi pemendar pasal menua nya ti endang pemeri ari Yahweh, lalu orang Israel nadai ulih ngambu sebarang kredit lebuh nerima menua nya. Tuhan ke udah besumpah deka “meri” menua nya lalu “udah meri” munsuh sida ke dalam tangan sida.

Semua pemenang enggau pemujur orang Israel endang datai magang ari pengawa Allah Taala. Baka nya mega keselamatan kitai: “Laban kita udah diselamatka ulih pengasih, ketegal pengarap. Pengelepas nya ukai utai ti ulih kita ari pengawa kita; pengelepas nya pemeri Allah Taala, 9ukai datai ari pengawa ti dikereja kita, ngambika kita enda ulih temegahka nya” (Epe. 2:8, 9, ESV).

Ngemesaika penaluk Allah Taala, Paul mega nulis tu: “Tu jaku ti bendar: “Enti kitai udah mati enggau Iya, kitai deka mega idup enggau Iya. Enti kitai tan, kitai deka mega merintah enggau Iya. Enti kitai besangkalka Iya, Iya deka mega besangkalka kitai. Enti kitai enda tetap ati, Iya meruan tetap ati laban Iya enda ulih besangkalka Diri Empu” (2 Tim. 2:11–13, ESV).

`Baka ni ku penaluk Allah Taala ti enda bulaka semaya Iya meri kitai jamin ka semua semaya Iya ungkup masa depan ila enda deka gagal? (Peda 1 Kor. 10:13, 2 Kor. 1:18–20.)`