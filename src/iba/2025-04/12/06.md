---
title:  Bepagut Ba Allah Taala
date:   18/12/2025
---

Siti aja jalai orang Israel deka ulih nyeliahka penguji nyembah engkeramba enggau nyeliahka pengeringat Allah Taala, iya nya, ukai ari semampai ngingatka jaku “anang” dalam sempekat nya, tang ari semampai sengaja sereta konsisten taluk ngagai Tuhan. Leka jaku kereja ti sama, “bepaut teguh” ngagai Tuhan (peda Ulang Adat 4:4, AVB), nya mega dikena bejaku pasal sempekat dalam penikah ke alai laki enggau bini “bejatil” ngagai pangan diri (P’kal. 2:24) tauka dalam penaluk Rut ngagai Naomi (Rut 1:14). Utai ti penting diperatika kitai ditu, iya nya evaluasi Joshua ti madahka penaluk baka nya endang ari pun udah ngelaika orang Israel udah nyadi siti bansa nyentuk ngagai sehari tu. Tang, malangnya, jaku nya enda ulih disebut pasal orang Israel ke dudi ari nya dalam sejarah orang Israel, baka ti dipeda di dalam bup Pengulu (Pengulu 2:2, 7, 11; Pengulu 3:7, 12; Pengulu 4:1, etc.)

`Joshua ngapil ngagai orang Israel ngambika rinduka Tuhan Allah Taala sida (Josh. 23:11; bandingka enggau Ulang Adat 6:5). Pengerindu enda ulih dipaksa; enti iya dipaksa iya ukai agi pengerindu. Tang, taja pia, ari segi nama pengerindu nya ulih diperintah [di komand]?`

Ngambika orang Israel ulih terus enjoi ka berekat ari sempekat nya, sida enda tau enda terus taluk ngagai Allah Taala. Dalam jaku Hebrew ayat tu nyemetak amat: “Bejimat amat-amat ketegal semengat [nyawa] nuan empu.” Leka jaku ’ahaba, “pengerindu,” tau bejaku pasal mayuh macham pengerindu mensia, nyengkaum kaul enggau pangan diri, kaul seksual, penyayau indai, pengerindu romantik, enggau penaluk ngagai Allah Taala. Enti kitai pahamka pengerindu ngagai Allah Taala nya sebagai siti komitmen enggau sembah ti disedar tauka disengajaka kitai, dia iya tau diperintah enggau jalai ti enda ngelaban ciri iya ke bendar (bandingka enggau John 13:34). Tuju Allah Taala endang selalu dekaka kitai ngasika pesan [komand] Iya berindik ari kaul peribadi kitai enggau Iya (P’sut. 19:4 [“Aku . . . mai kita ngagai Aku Empu,” NKJV], Ulang Adat 6:5, bandingka enggau Matt. 22:37) berindik ari utai ti udah dikereja Iya ka sida dalam pengasih enggau pengerindu Iya ti besai.

Jaku komand ti merintah sida rinduka Allah Taala mega mandangka gaya pengerindu Tuhan ti dikunsika sama, tang enda simetrikal. Allah Taala rinduka kaul ti intim, ti peribadi [personal] enggau genap iku orang ti malas pengerindu Iya. Nya alai, pengerindu universal Iya ngagai semua orang nyadika langkar kena mandangka pengerindu kitai ti sukarela sereta dikunsika sama.

`Jesus meri pesan ti baru ngagai sida murid Iya. Baka ni pesan tu baru enggau lama dalam timpuh ti sama? Bacha John 13:34, John 15:17, and 1 John 3:11; bandingka enggau Adat Lewi 19:18.`