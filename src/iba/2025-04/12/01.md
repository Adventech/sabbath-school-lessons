---
title:  Allah Taala Endang Taluk!
date:   13/12/2025
---

### Bacha ka Pelajar Seminggu Tu

Josh. 21:43–45; 2 Tim. 2:11–13; Joshua 23; P’dang. 14:10, 19; Ulang Adat 6:5.

> <p>Ayat Dikingat</p>
> “Nadai seleka jaku ari semua semaya ti manah ti udah digaga Tuhan ngagai orang Israel udah gagal; semua nya udah dikamatka” (Joshua 21:45, ESV).

Lebuh John F. Kennedy bejaku ngagai orang Amerika lebuh iya diciri nyadi president kenaka January 20, 1961, ucapan iya semina ngundan 1,366 leka jaku aja, tang iya udah ninggalka kesan ti enda ulih dibuai ari runding orang Amerika. Sambil iya meransang sida sebansa ngambika numpuka runding sida ngagai tanggung-pengawa sida lalu ukai ba pengelebih sida, iya madah: “Enggau asai ati ti lurus nyadika upah kitai ti tentu, enggau sejarah nyadika hakim senentang utai ti udah dikereja kitai, aram meh kitai maju ke mua nguluka menua ti dikerinduka kitai, minta berekat enggau saup Tuhan, tang nemu di dunya tu pengawa Allah Taala enda tau enda nyadi pengawa kitai empu.”

Lebuh Joshua udah chukup tuai, lalu ngasaika diri nyau udah datai ba pengujung pengidup diri, iya pen ngaga pemutus deka bejaku ngagai bala tuai bansa enggau semua orang Israel (Joshua 23 enggau 24). Joshua 23 fokus lebih agi ngagai masa depan sereta pasal baka ni sida deka nyembah Allah Taala: ti siku aja [eksklusif]. Joshua 24 ngingatka baru semua utai ti udah dikereja Allah Taala enggau taluk ari dulu suba, enggau tuju kena nyaup sida ngaga pemutus senentang sapa ti siku aja ti patut disembah sida: iya nya Yahweh.

Minggu tu kitai deka belajar pasal ucapan Joshua ti keterubah iya, ke endur iya malik ke belakang ngagai pemenang ke udah diasaika orang Israel, tang dalam timpuh ke sama nunjukka jalai ngagai pemujur masa depan ungkup orang Israel.

_*Pelajarka pelajar minggu tu kena nyediaka Sabat, December 20._