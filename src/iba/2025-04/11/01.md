---
title:  Idup Dalam Menua Nya
date:   06/12/2025
---

### Bacha ka Pelajar Minggu Tu

Joshua 22; Eph. 6:7; John 7:24; Penyampau 25; Jaku-dalam 15:1; 1 Pet. 3:8, 9.

> <p>Ayat Dikingat</p>
> “Saut ti nelap ngasuh orang badu agi ringat, tang jaku ti kasar ngasuh orang ringat.” (Jaku-dalam 15:1, NIV).

Pengidup dalam komuniti, kekadang, tau mai penyarut tauka ‘tension.’ Utai baka tu lebih agi nyadi dalam komuniti baka gerija, ke alai mensia ari latar-belakang enggau strata sosial ke lain ari pangan diri—lalu kekadang datai ari lain budaya—diau begulai sereta bekereja enggau pangan diri ngulihka tuju ti sama.

Minggu tu kitai deka belajarka Joshua 22 lalu meda siti cabaran ti timbul ari salah paham besai entara sida mayuh. Ba pun bup tu, Joshua ngarah sekeda suku bansa ngelayang ke seberai Jordan lalu enggau orang ngalahka menua Kanaan, begulai enggau sekeda suku bansa ba tebing barat Jordan (Josh. 1:12–18). Lebuh pengawa nya udah tembu, sida nya tau mulaika diri. Taja pia, ba tebing barat Jordan nya, sida lalu nirika alta ti ngasuh sida suku bansa ba tebing barat nya enda nyamai ati.

Nama kebuah bahaya enti kitai jampat endar nyalah ulah orang bukai? Baka ni ku kitai ulih ngangkatka penyerakup dalam gerija? Nama kebuah penting amat kitai ngingatka kitai udah dikangauka ngambika ngereja pengawa ke lebih besai agi lalu enda ngasuh pekara bukai ngelimpangka kitai? Tu meh sekeda tanya ti deka dipejuraika kitai dalam minggu tu.

_*Pelajarka pelajar minggu tu kena nyediaka Sabat, December 13._