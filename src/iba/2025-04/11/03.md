---
title:  Jaku Tuduh...
date:   08/12/2025
---

`Bacha jerita raban bansa ari tebing timur ke mulaika diri dalam Joshua 22:9–20. Nama jaku tuduh bala raban ari Barat Jordan senentang sida raban ari Timur Jordan? Ni naka pengamat jaku tuduh nya?`

Dalam ayat 1, dalam jaku Hebrew enggau salin iya dalam English sida raban bansa ari timur nya disebut raban bansa Reuben, Gat, etb., tang dalam ayat 11, iya ngena jaku ke lain, ngumbai sida nya “anak-anak lelaki Reuben,” “anak-anak lelaki Gat, enggau “setengah raban bansa Manasi,” ti nunjukka bida sida ari “anak-anak lelaki Israel” (Josh. 22:11, NASB), lalu nunjukka sida nya raban ke bebida.

Ayat 12 ke bejaku pasal “semua orang Israel” nya semina bejaku pasal semilan iti setengah raban bansa Israel ti diau ba tebing barat Jordan aja. Tu nunjukka penyerekang ti bisi tumbuh entara dua iti grup nya. Nya alai, bisi siti tanya ti timbul dalam jerita tu keujung ka agi, iya nya sekalika raban bansa ke diau ba tebing timur Jordan nya patut dikumbai bansa Israel tauka enda?

Tentu kitai ngarapka jerita nya ditutup enggau manah; tang, iya ke dipeda kitai, bisi ‘tension’ [ketegangan] timbul ari pengawa sida raban ari timur nya ti dituduh nirika alta ba tebing Jordan. Ayat nadai terang madahka sebarang kebuah sida ngereja baka nya, tauka madahka guna alta nya tauka pengawa spesifik ti besangkut-paut enggau iya. Reti pengawa sida ti nirika alta nya nyadi lebih agi enda terang lebuh kitai ngingatka maya sida ke terubah meraka Sungai Jordan suba, dalam bab 3 enggau 4, ke endur semua orang Israel sama enggau mansang ngagai tisi Sungai Jordan laban deka meraka sungai nya tama ngagai tanah Kanaan. Nyadi diatu, semina sekeda aja orang Israel ti datai ngagai Jordan, lalu sekali tu sida deka meraka sungai nya pulai ngagai sepiak nyin.

Dalam kedua kes tu, alta didirika ngena batu ti ditusun. Alta ti keterubah suba nyadika tugu pengingat, lalu alta ti kedua tu manah dipeda. Tanya ti enda tau enda timbul dalam runding kitai, iya nya: “Nama reti batu-batu tu?” (bandingka enggau Josh 4:6, 22). Kati alta tu didirika endur engkah piring, tauka iya semina nyadika pengingat aja? Nama sida raban bansa ke bukai nya nyau udah mupuk ngelengkaka pengarap sida, pia?

Bepun ari ti enda betanyaka penemu dulu ngagai Joshua, dia deh Eleasar, tauka bala tuai raban bansa ke bukai udah muka ruang endur salah paham tau nyadi ke ulih ngenataika penyarut besai.

`Nama tuju jaku Jesus enggau Paul lebuh seduai ngajar kitai anang ngakim orang? Bacha Luke 6:37, John 7:24, 1 Kor. 4:5. Nama kebuah mudah amat kitai ngaga simpul ti salah pasal niat orang bukai?`