---
title:  Munsuh Di Dalam
date:   01/11/2025
---

### Bacha ka Pelajar Minggu Tu

1 Pet. 1:4, Joshua 7, Ps. 139:1–16, Esra 10:11, Luke 12:15, Josh. 8:1–29.

> <p>Ayat Dikingat</p>
> “Aku ti TUHAN, meresa runding sereta nguji ati mensia. Aku meri sida utai nitihka jalai sida idup, nitihka utai ti dikereja sida.” (Jeremiah 17:10, ESV).

Joshua 7 tu meh tempat keterubah, nengah pengalaman ti tragis, endur orang Israel nemu pasal akibat ti panjai ari sempekat nya enggau reti iya ti dalam. Ngasika atur sempekat nya nyamin pemenang, tang enda ngasika atur sempekat nya mai pengalah ngagai sida. Pemenang orang Israel dalam perang ukai bepanggai ba pemayuh tubuh sida, tauka strategi perang, tauka akal ti pintar ti dikena sida, tang bepanggai ba Tuhan ti bisi enggau sida.

Sekumbang ke bebagika Tanah Semaya nya, Israel enda tau enda belajarka pelajar ti pedis senentang munsuh sida ke pemadu bahaya nya ukai orang diluar kem sida tang didalam, ari bala sida empu. Cabaran ti pemadu besai ti ditapi sida, nya ukai dinding kuta tauka kubu nengeri orang Kanaan tauka teknologi sedadu ke lebih changgih agi, tang runding mensia ke degil di dalam kem sida empu ti sengaja enda pedulika jaku ajar Tuhan.

Kitai ke benung nganti pesaka serega kitai (1 Pet. 1:4, Kol. 3:24), pen betapi enggau cabaran ti sebaka. Benung kitai ke nuntung ba garis entara menua ngagai Tanah Semaya nya, penaluk kitai pen diuji, lalu kitai deka mujur sereta menang semina nengah nyerahka diri ngagai Jesus Kristus.

_*Pelajarja pelajar kitai minggu tu kena nyediaka Sabat, November 8._