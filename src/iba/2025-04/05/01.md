---
title:  Allah Taala Beperang ka Nuan
date:   25/10/2025
---

### Bacha ka Pelajar Minggu Tu

P’kal. 15:16; Adat Lewi 18:24–30; 2 Tim. 4:1, 8; P’sut. 23:28–30; Ulang Adat 20:10, 15–18; Isa. 9:6.

> <p>Ayat Dikingat</p>
> “Josua ngalahka semua raja enggau menua ti diperintah sida dalam siti kayau aja, laban TUHAN Allah Taala ke disembah orang Israel beperang ngarika orang Israel.” (Joshua 10:42, ESV).

Mayuh utai ngeruga runding dalam bup Joshua tu. Mayuh tanya ti berat senentang konsep perang Tuhan tauka perang kudus ke endur seraban orang udah diberi Allah Taala tugas munuh raban orang bukai.

Isu perang Tuhan dalam Penyanggup Lama tu endang utai ti balat enchabar runding. Dalam Penyanggup Lama Allah Taala dipeda sebagai Tuhan ti merintah seluruh universe; nya alai, semua utai ke nyadi, enda tau enda, bisi kaul terus tauka enda terus ngagai peneka Iya. Nya alai, jaku tanya “Baka ni Tuhan tau ngasuh utai baka nya nyadi?” tentu deka timbul. Minggu nyin kemari, kitai meda baka ni Allah Taala Empu terlibat dalam konflik ke jauh lebih besai ari sebarang perang ke udah nyadi dalam sejarah mensia, siti perang ke bisi empas ba semua aspek pengidup kitai. Kitai mega udah meda, utai ke udah nyadi dalam sejarah Bup Kudus enggau sejarah sekular ulih dipahamka kitai semina dalam senawah konflik tu.

Minggu tu, kitai deka mansik ke ujung ke agi senentang kompleks perang ti dikemendarka Tuhan, sekat enggau syarat perang Tuhan, genera ti penudi senentang pemaik ti diberi sida nabi Penyanggup Lama, enggau implikasi spiritual ari perang-perang nya.

_*Pelajarka pelajar minggu tu kena nyediaka Sabat, November 1._