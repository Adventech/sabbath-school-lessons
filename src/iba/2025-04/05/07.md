---
title:  Tambah Penemu
date:   31/10/2025
---

Bacha Ellen G. White, “The Fall of Jericho,” pp. 491–493, in Patriarchs and Prophets.

Baka enggau semua utai dalam Bup Kudus, penting kitai deka nemu konteks enggau latarbelakang iya. Baka ke udah dipeda kitai, konflik kosmik enggau gambar Allah Taala sebagai Hakim nya penting kena kitai meretika pasal perang-perang ngelaban orang Kanaan.

“Allah Taala lubah deka ringat. Iya udah meri bansa-bansa orang ke jai nya timpuh pengasih ngambika sida ulih bekelala enggau Iya lalu nemu perangai Iya. Setipak enggau penampak ke udah diberi ngagai sida ukum ti ninggang sida ketegal enggai nerima penampak nya lalu milih jalai sida empu ngelaban jalai Allah Taala. Allah Taala udah madahka kebuah Iya enda segera ngerampas menua orang Kanaan. Penyai orang Amor apin penuh amat. Ketegal majak ngereja penyai, sida makin semak datai ba titik alai Allah Taala enda ulih agi sabar enggau sida, lalu sida pen mesti dipunaska. Seagi-agi sida bedau datai ba titik nya lalu penyai sida apin penuh, ukum Allah Taala agi ulih ditangguhka. Semua bansa sama diberi timpuh pengasih. Sida ke enda ngasika adat Allah Taala deka nyadi lebih jai agi. Anak sida deka ngembuan sikap apai indai ti ngelaban nya lalu sida deka ngereja utai ti lebih jai agi ari apai indai sida ke dulu ari sida dataika pengeringat Allah Taala deka dituang ngagai sida. Ukum nya enda deka kurang ketegal ditangguhka.”—Ellen G. White Comments, The SDA Bible Commentary, vol. 2, p. 1005.

**Tanya ti deka dipejuraika:**

`Pejuraika implikasi Allah Taala nya sebagai hakim kitai enggau Hakim Besai di seluruh universe. Dalam runding nuan, nama kebuah fakta Allah Taala ti nyadi Hakim nya nyadika pelasar injil enggau keselamatan kitai?`

`Baka ni ku kes orang Kanaan nya nyaup kitai meda penyabar enggau keadilan Allah Taala? Baka ni ku kitai ulih nyereminka karakter Allah Taala dalam chara kitai mela [ngelayan] mensia ke sama baka kitai?`

`Perundingka reti pilihan bebas [free will]. Dalam runding nuan, nama kebuah Allah Taala bebasaka kebebasan kitai milih? Baka ni ku pengerindu enggau kebebasan milih bekaul enggau pangan diri?`

`Penyanggup Lama nusi mayuh jerita perang enggau konflik, tang ba pengujung iya, iya meri kitai gambar pemaik. Nama peranan kitai orang Kristen dalam numbuhka pemaik ba endur kitai diau?`