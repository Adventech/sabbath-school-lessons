---
title:  Tekenyit Laban Pengasih
date:   04/10/2025
---

### Bacha ka Pelajar Minggu Tu

Josh. 2:1–21, P’pau. 14:1–12, Heb. 11:31, P’sut. 12:13, Joshua 9, Neh. 7:25.

> <p>Ayat Dikingat</p>
> “Ulih pengarap, indu sundal ke benama Rahap enda mati sama enggau orang ke enda ngasika Allah Taala, laban iya udah ngelaluka pematau orang Israel” (Hebrews 11:31, NKJV).

“Nama ga aku ngereja tu baru, neh?” Engka semua kitai kala bejaku munyi nya, enda iya? Laban, ku orang, ukai semina sejarah ngulang diriempu, mensia pen baka nya meh, lebih agi kitai siku-siku. Berapa suah kitai ngulang penyalah ke sama!

Israel diberi peluang ti kedua masuk ngagai Tanah Semaya nya, lalu Josua ngambi berat misi iya tu. Langkah ti keterubah iya nya sida mesti nemu enggau terang utai ti deka disatup sida. Josua pen ngirumka dua iku pematau tama ngagai menua kin ngumpul informasi ke penting pasal menua nya: sistem pertahanan iya, udah sedia ka bala sedadu iya, baka ni penatai ai sida, sereta baka ni sikap orang menua nya ngadap bala munsuh ti deka nyerang sida.

Engka kitai ngumbai semaya Allah Taala ti deka meri menua nya ngagai orang Israel reti nya sida nadai utai deka dikereja. Tang jaku Tuhan ti deka mantu sida enda muai tanggung-pengawa mensia. Tu kali ti kedua orang Israel nuntung ba garis entara menua Kanaan. Pengarap ati sida besai, tang dulu suba lebuh sida Israel bediri ba entara menua dia lalu bisi tugas ke sama, sida udah gagal [puntan] penapat.

Minggu tu, kitai deka mansik dua iti jerita ti pemadu narit ati dalam bup Josua lalu kitai deka meda baka ni iya releven amat ngagai pengarap kitai diatu. Pengasih Allah Taala enda nemu abis ngenyitka kitai.

_*Pelajarka pelajar minggu tu kena nyediaka Sabat, October 11._