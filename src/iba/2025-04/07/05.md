---
title:  Ditulis Datas Batu
date:   12/11/2025
---

`Bacha Joshua 8:32â€“35. Nama reti utai ti dikereja Joshua dalam ayat-ayat tu, lalu nama patut dipadahka nya ngagai kitai kemaya hari tu?`

Bukit Ebal tu semina bisi disebut dalam Ulang Adat (Ulang Adat 11:29; Ulang Adat 27:4, 13) enggau dalam bup Joshua tu (Josh. 8:30, 33). Beserimbai enggau Bukit Gerisim, iya nyadika palan endur berekat enggau sumpah sempekat nya dibacha. Lebih spesifik agi, nitihka Ulang Adat 11:29 enggau Ulang Adat 27:4, 13, iya nyadi palan sumpah. Orang Israel diatur bediri ba kedua piak Peti Janji nya ba mua sida imam (Josh. 8:33). Siti raban bediri ba mua Bukit Ebal, lalu raban ke siti bediri ba mua Bukit Gerisim. Pengawa tu nyempamaka ka dua iti chara bekaul enggau sempekat nya. Piring genselan ke dibai kia nunjuk ngagai Jesus, ke udah nanggung semua sumpah sempekat nya, ngambika semua orang ke arapka Iya tau bulih semua berekat iya (Gal. 3:13, 2 Kor. 5:21).

`Nama kebuah salinan sempekat nya enda tau enda ditulis datas batu pengingat, lalu ulih dipeda semua orang? (Peda Ulang Adat 4:31; Ulang Adat 6:12; Ulang Adat 8:11, 14; 2 Raja 17:38; Mas. 78:7.)`

Kitai mensia tu mudah amat lupaka utai. Kitai madatka hal-hal pengidup ke majak ngasuh ati kitai bingung tiap hari kedalam segmen timpuh ke makin pandak. Lalu mudah amat kitai lupaka utai ke enda selalu nyadi dalam pengidup kitai. Tiap kali kitai ngambi Perjamuan Tuhan, kitai diberi timpuh endur nyerahka pengidup diri ngagai Tuhan baru lalu ngemaruka komitmen kitai ngagai sempekat nya. Manah amat enti kitai ngambi peluang tu ukai semina kena nyerahka pengidup siku-siku kitai baru ngagai Tuhan tang mega timpuh kitai bebala mayuh ngemaruka penaluk kitai ngagai Allah Taala. Dalam dunya ke alai mensia makin majak ngerunding diriempu aja, kitai patut ngasaika kuasa baru dalam raban komuniti ke meda dunya tu enggau perening ke sama, ngembuan nilai enggau pengarap ke sama, lalu bekunsika misi ke sama.

`Berapa mudah sepi nuan, dalam pengiruh enggau pengisuk pengidup, nuan enda ingatka Tuhan lalu nguji deka ngereja utai ngena penemu enggau pengering diriempu? Nama kebuah kitai mudah amat ngereja baka nya, lebih agi lebuh semua utai lanchar sereta manah magang dalam pengidup kitai?`