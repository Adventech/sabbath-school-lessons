---
title:  "Penaluk ti Pemadu Iya: Besembah Dalam Zon Perang"
date:   08/11/2025
---

### Bacha ka Pelajar Minggu Tu

Josh. 5:1–7; P’sut. 12:6; 1 Kor. 5:7; Josh. 8:30–35; Ul. Adat 8:11, 14; Heb. 9:11, 12.

> <p>Ayat Dikingat</p>
> “Tang giga dulu Perintah Allah Taala enggau pengelurus Iya, lalu semua utai nya deka mega diberi ngagai kita” (Matthew 6:33, ESV).

Minggu tu kitai deka meda sekeda timpuh ti penting sekumbang orang Israel diau di Tanah Semaya nya, lebuh sida nyerahka baru pengidup sida ngagai Tuhan, kekedang lebuh sida betunga enggau bahaya ti deka nuntung sida. Joshua udah ngaga pemutus deka ngereja siti utai ti enda masuk akal, iya nya, nutus orang Israel ba menua munsuh (Josh. 5:1–9); ketegal deka ngerami Paska taja maya nya bisi bahaya deka datai (Josh. 5:10–12); deka nirika alta sereta nyembah Tuhan lebuh maya sida benung kisuk ngalahka menua (Josh. 8:30–35); lalu nirika langkau sembiang Tuhan lebuh tujuh suku Israel bedau agi nerima agih menua tauka pesaka sida (Josh. 18:1, 2).

Dalam pengidup kitai ke kisuk amat tu, kitai suah agi ngibuhka utai ti penting deka dikereja maya nya. Suah kitai enda ibuh deka meri timpuh ti berkualiti ke endur kitai ngemaruka komitmen kitai ngagai Allah Taala sereta ngetu enda lama lalu meri terima kasih ngagai Tuhan ketegal semua utai ti udah dikereja iya ungkup kitai sereta terus dikereja Iya ka kitai tiap hari. Sembiang pagi enggau lemai enggau diri sebilik, baka ke nadai agi sedengai enggau konteks pengidup kitai ke kelalu lebih caj tu, ke semina ngiga utai ke nyamai sereta muntang dikereja aja, sereta ngulihka juluk ati aja. Tang, taja pia, di dalam lubuk ati kitai din, kitai semua nemu timpuh ke dikena kitai begulai enggau diri sebilik begulai enggau Tuhan nya meh pelaburan ke pemadu manah ari timpuh kitai ke pemadu serekat tu.

_*Pelajarka pelajar minggu tu kena nyediaka Sabat, November 15._