---
title:  Sempekat Dulu
date:   09/11/2025
---

`Bacha Joshua 5:1–7. Nama kebuah Tuhan merintah Joshua nutus orang Israel ari serak ti kedua tu ba timpuh tu benung sida deka ngalahka menua?`

Sapengudah ke matau menua nya, lalu bala pematau pulai mari riput ke meransang ati, sereta udah sida ke meraka Sungai Jordan ngena kereja ajih besai, kitai ngumbai sida deka terus nyerang munsuh sida. Taja pia, bisi siti utai ke lebih penting ari ngalahka menua, iya nya: sempekat Israel enggau Allah Taala.

Sebedau serak [generasi] ke baru nya ulih ngalahka menua nya, sida mesti dulu ngingatka kaul sida ti spesel nya enggau Tuhan ti empu menua nya. Tanda sempekat nya digaga sida baru nyadika respons sida ngagai pengasih Allah Taala ti udah ngena kereja ajih besai mai sida meraka Jordan enggau selamat.

Sempekat kitai enggau Allah Taala patut selalu iya nyadika saut kitai ti beterima kasih ka Tuhan ketegal utai ti udah digaga Iya ka kitai, lalu ukai kena kitai ngulihka penguntung ari nurut peminta Iya enggau chara ti legalistic. (Konsep tu, amat penting, dalam pengawa Paul ti betapi enggau bala orang ke bekeras madahka orang bansa bukai ti deka nyadi Kristen enda tau enda ditutus, baka ti nyata dipeda kitai dikejakuka iya dalam surat iya nuju orang Galatia.)

Israel udah nuntung ba maya sida deka ngereja perang ti pemadu besai dalam sejarah sida, lalu dalam runding kitai sida patut kisuk nyediaka diri deka beperang. Nyediaka diri meh sida ditu, tang ukai ari segi ke biasa. Sida ukai ngemaska bala kuda lalu beansahka pedang, tang sida ngereja ritual pengarap ke ngujungka bala sedadu sida enda bedaya sekurang iya tiga tauka empat hari.

Sida ngereja tu kena sida ngerami kaul sida enggau Allah Taala sida, ke udah ngelepaska sida ari Ejip. Nama kebuah pia? Laban sida nemu perang nya enggi Tuhan. Tuhan di deka meri sida pemenang enggau pemujur. Jesus negaska prinsip ti sama nya tang ngena jaku ke lain mimit: “Tang giga dulu Perintah Allah Taala enggau pengelurus Iya, lalu semua utai nya deka mega diberi ngagai kita” (Matt. 6:33, NKJV). Utai ti suah agi nyadi, iya nya, pengidup kitai tiap hari baka ti nekanka kitai ngambika ngereja mayuh macham utai ti beguna tiap hari dataika kitai nyau lupa meri prioriti ngagai utai ti pemadu beguna dalam pengidup kitai, iya nya: ngaga baru komitmen kitai tiap hari ngagai Kristus.

`Perundingka penyuah nuan ngelaungka timpuh nuan enggau Tuhan laban bisi utai bukai ke lebih “penting.” Nama kebuah kitai mudah amat ngereja baka nya, lalu baka ni ku kitai deka nagang diri ari ngereja baka nya?`