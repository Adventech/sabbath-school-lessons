---
title:  Tambah Penemu
date:   14/11/2025
---

Bacha Ellen G. White, “The Blessings and the Curses,” pp. 499–503, in Patriarchs and Prophets.

“Nitihka jaku ajar Moses, tugu pengingat ke digaga ngena batu-batu besai pen didirika datas Bukit Ebal. Datas batu-batu nya, ke endang udah disedia dulu, adat dituliska—ukai semina Sepuluh Pesan ke disebut Tuhan ari atas Bukit Sinai sereta ditulis datas lampang batu, tang mega adat-adat ke dipadahka Allah Taala ngagai Moses, ke lalu dituliska iya dalam siti bup. Kelimpah ari tugu pengingat nya siti alta didirika, ke endur piring genselan diberi ngagai Tuhan. Fakta senentang alta ti dirika datas Bukit Ebal tu, ke endur sumpah nya diengkah, bisi reti ke besai, ti nyempamaka, ketegal penyalah sida ke ngelaban adat Allah Taala, orang Israel patut ditinggang pengeringat Tuhan, lalu patut diukum tikala nya, enti enda ketegal pengampun ke datai ari Kristus, ti disempamaka alta piring genselan ke ngimbai nya.”—Ellen G. White, Patriarchs and Prophets, p. 500.

“Tang Perjamuan Kudus nya enda patut nyadi timpuh endur betusah ati. Nya ukai tuju iya. Lebuh sida murid Tuhan begumpul ngelingi mija Iya, sida enda patut ngingat sereta tusah ati laban penyalah sida. Sida enda patut ngingatka pengalaman pengarap sida ke udah lalu, sekalika pengalaman nya ngangkatka semangat tauka madamka iya. Sida enda patut bekenangka penanggul ke bisi entara sida enggau saudara ke bukai. Semua nya patut udah dikereja lebuh seminggu kitai nyediaka ati diri. Pengawa ti meresa diri, ngaku dosa, bebaik enggau pangan diri, patut udah dikereja magang. Diatu sida datai deka betemu enggau Kristus. Sida enda patut bediri ba ayung regang nya, tang dalam penampak iya ti nyelamatka. Sida patut muka ati sida ngagai penampak panchar Panas Pengelurus Iya.”—Ellen G. White, The Desire of Ages, p. 659.

**Tanya ti deka dipejuraika:**

`Nama reti ngiga perintah Allah Taala dulu ba nuan? Baka ni ku prinsip tu nempa pengidup tiap hari nuan?`

`Peda baru saut nuan ngagai tanya ti penudi dalam pelajar hari Rabu senentang baka ni kitai mudah amat enda ingatka Tuhan dalam pengiruh enggau pengisuk pengidup kitai. Pejuraika dalam kelas nama kebuah mudah amat kitai ngereja utai baka nya. Nama sekeda jalai kena mutarka penanggul baka nya?`

`Sebagai orang Adventists, kitai pechayaka Jesus benung bekereja ngarika kitai dalam Kaaba serega diatu. Baka ni ku pengarap tu ulih seruran nyadika pun penatai pengadang enggau pengering kitai? Nama kebuah penemu senentang Jesus ke benung “bejaku ngarika kitai” (Heb. 7:25) ulih nyaup kitai ngelala pengawa ti dikereja Jesus dalam Kaaba serega nya meh berita ti pemadu manah ungkup kitai, lebih agi diatu ba hari pengakim ti disempamaka Hari Pengampun Dosa kelia?`