---
title:  Tambah Penemu
date:   17/10/2025
---

Bacha Ellen G. White, “Crossing the Jordan,” pp. 483, 484, in Patriarchs and Prophets.

“Pelajar manah-manah ka pengalaman orang Israel dalam pejalai sida ngagai Kanaan. Pelajarka bab tiga enggau empat dalam bup Joshua, ti ngerikud pengawa sida ti nyediaka diri sereta pejalai sida meraka Jordan tama ngagai tanah semaya nya. Kitai mesti terus ngelatih ati enggau runding kitai, ari ngingatka baru pelajar-pelajar ti udah diajar Tuhan ngagai bala nembiak Iya ti kelia. Udah nya, ngagai kitai diatu, sama baka ti udah dipaduka Iya patut udah nyadi ngagai sida kelia, ajar-ajar ari Jaku Tuhan nya deka muka ati sereta meri empas ti besai.”—Ellen G. White Comments, The SDA Bible Commentary, vol. 2, p. 994.

“Israel moden [kitai orang Kristen diatu] lebih besai agi bahaya kitai enda ingatka Allah Taala sereta tetarit ngagai pengawa nyembah engkeramba enti dibandingka enggau bala nembiak Iya ti kelia. Mayuh macham engkeramba disembah orang diatu, nyentukka sida ke ngambu diri ngintu hari Sabat pen kena tetarit nyembah engkeramba nya. Enggau tegas Allah Taala nagang bala nembiak Iya kelia ari nyembah engkeramba, laban enti sida alah batak orang limpang ari nyembah Allah Taala ti idup, sumpah Iya deka ninggang sida, tang enti sida rinduka Iya enggau pengabis ati, pengabis semengat, enggau pengabis tulang sida, Iya deka merekat sida belipat-lipat ari segi pemakai enggau utai ti diguna, sereta muai penyakit ari sida.”—Ellen G. White, Testimonies for the Church, vol. 1, p. 609.

**Tanya ti deka dipejuraika:**

`Pejuraika dalam kelas pasal sida ke meraka Jordan ngena kereja ajih Tuhan. Baka ni ku nuan nerangka kereja ajih? Nama kebuah Allah Taala baka ke enda agi ngaga kereja ajih baka nya kemaya hari tu neh?`

`Nama jalai ti praktikal ke ulih dikunsika kita dalam kelas kena nagang kitai siku-siku tauka kitai seraban gerija ari enda ingat dalam pengidup rohani kitai? Taja pen penting kitai bisi kaul ti idup sereta dinamik enggau Allah Taala diatu, lalu kitai enda patut bepelasarka pengalaman Kristen kitai ba pengalaman besai ke udah nyadi ba kitai suba, baka ni ku kitai agi ulih bekenaka pengalaman kitai ke suba nyadika pengingat ka baka ni Allah Taala udah bekereja dalam pengidup kitai?`

`Dalam runding nuan, baka ni ku hari Sabat nya ulih, ari siti segi, nyaup kitai ngingatka champur tangan Tuhan dalam pengidup kitai, lalu, ari segi siti, ngasuh kitai nyepi dulu asai belelak ti udah disemayaka Allah Taala dalam perintah Iya? Baka ni ku hari Sabat nya nunjuk ukai semina ngagai utai ti patut dikingatka kitai tang mega ngagai utai ti ulih diadangka kitai dudi hari ila?`