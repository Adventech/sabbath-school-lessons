---
title:  Pengingat ka Pengasih
date:   11/10/2025
---

### Bacha ka Pelajar Minggu Tu

Joshua 3, P’pau. 14:44, Luke 18:18–27, Joshua 4, John 14:26, Heb. 4:8–11.

> <p>Ayat Dikingat</p>
> “Laban TUHAN Allah Taala kita udah ngerangkaika Sungai Jordan ke kita, datai ke semua kita udah meraka magang ke seberai, baka ke udah dikereja TUHAN Allah Taala kita ba Tasik Mirah ti diasuh Iya rangkai ngambika kitai ulih meraka tasik nya, ngambika semua bansa di dunya tu nemu pemesai kuasa TUHAN, sereta ngambika kita nangika TUHAN Allah Taala kita belama iya” (Joshua 4:23, 24, ESV).

Polis ngepai iya ngasuh berenti. John pen berenti. Polis minta lisin driba iya, lalu John pen tikala nya ingatka lisin iya tinggal di opis dalam lumpit iya. John nguji nerangka ngagai polis nya utai ke udah nyadi, lalu polis nya pen nanyaka pengawa iya. John madahka diri professor. Lebuh polis nya meri iya surat saman, polis nya madah ngagai iya ngambika anang ngerunding nya baka ukum.

“Tu ukai ukum, tang tuisyen,” ku polis. “Lebuh orang deka belajar ka utai, sida mayar tuisyen. Nyadi tu tuisyen nuan ngambika nuan belajar anang enda ingat mai lisin driba nuan tiap kali nuan mai kereta. Selamat dalam pejalai, professor!”

Sebagai mensia, kitai mudah lupaka utai ke enda selalu ba mua mata kitai. Kitai lupa mulaika kol telefon orang, lupa malas email, lupa nyiram ai ba utai tanam, lupaka hari pengada, enggau mayuh utai bukai. Panjai rintai utai. Tang, enda ingatka pengidup roh [spiritual] kitai, tau mai konsekuensi ke lebih berat enti dibandingka enggau bayar saman, lebih agi, laban utai tu bekait enggau destini kitai ti kekal dudi hari.

Aram kitai meratika pengawa orang Israel ke meraka Jordan, lalu meda nama utai ulih dipelajarka kitai ari pengalaman sida nya.

_*Pelajarka pelajar minggu tu kena nyediaka Sabat, October 18._