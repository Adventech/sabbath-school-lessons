---
title:  Pengelupa
date:   15/10/2025
---

`Bacha Joshua 4:20–24 dalam senawah ayat-ayat dibaruh tu: Pengulu 3:7; Pengulu 8:34; Mas. 78:11; Ulang Adat 8:2, 18; Mas. 45:17. Nama kebuah penting amat sida ngingatka pengawa ti besai ti udah dikereja Tuhan?`

Peratika ubah ba orang dalam Joshua 4:23. Ai Jordan nyadi rangkai ba mua “kita,” iya nya, ba mua semua orang Israel ke baru udah meraka Jordan. Bebida enggau nya, Tasik Mirah nyadi rangkai ba mua “kitai,” iya nya, sida ke agi idup ari serak keterubah ke enggau pansut ari Ejip. Dua bengkah event ke diasaika dua bengkah serak ke bebida nya sebaka dalam reti iya, ti ngasuh serak ti kedua tu, nengah jerita apai indai sida, ulih ngasaika reti ti sama dalam meraka Jordan tu ungkup sida empu.

Biasa iya, kitai nganggap pengelupa tu utai ti biasa nyadi ba kitai mensia. Tang, pengelupa, ari segi spiritual [rohani] tau mai akibat ke serius.

Kemaya hari tu pen, enti kitai deka ngetanka identiti kitai sebagai siti raban ke bisi kangau enggau misi ke nyelai, kitai enda tau enda ngaga timpuh endur ngidupka baru pengingat kitai bebala mayuh enggau siku-siku ngambika kitai enda lenyau fokus senentang ari ni penatai kitai, sapa kitai, lalu nama tuju kitai bisi ditu, diatu.

`Bacha 1 Korint 11:24, 25 enggau John 14:26. Nama kebuah kitai mesti selalu ingatka utai ti udah dikereja Jesus ka kitai? Enti nadai nya, kati bisi utai bukai ke amat penting, kini?`

Ellen G. White paham enggau terang, enti kitai enda belalauka pemandang enggau utai ti udah dikereja Allah Taala ari suba-suba, tentu kitai deka lenyau peransang [motivasi] kena bejalaika misi kitai dudi hari: “Kitai nadai utai dikenangika dudi hari, semadi meh kitai lupaka baka ni Tuhan udah nguluka kitai, enggau ajar iya dalam sejarah kitai ke suba.”—Ellen G. White, Life Sketches, p. 196.

`Taja pen penting nuan ngingatka utai ke udah sereta baka ni Tuhan udah bekereja dalam pengidup nuan, nama kebuah nuan mesti tiap tiap hari bisi pengalaman enggau Tuhan sereta ngasaika pengamat pengerindu enggau pembisi Iya diatu?`