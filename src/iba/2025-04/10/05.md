---
title:  Joshua Ke Bendar, Iya Ti Antitype Nya
date:   03/12/2025
---

Jerita Joshua mesti dipeda nengah kaca ‘prisma’ typology. Perang-perang ti dikereja Joshua nya endang event dalam sejarah, lalu nyadi segmen ti penting dalam sejarah Israel. Tuju perang-perang nya endang dikena ngentapka orang Israel ba Tanah Semaya nya, ngambika sida ulih enjoi diau ba tanah pesaka ti udah diagihka ngagai sida dalam pemaik enggau pengelantang lalu numbuhka siti masyarakat ti baru ti belalauka prinsip-prinsip adat Allah Taala.

Dudi hari udah nya, sida penulis Penyanggup Lama, baka Isaiah, madahka pengawa Messiah deka nyengkaum ngagihka baru ngagai sida nembiak Iya menua ti endang pesaka sida ti nadai orang nguan maya nya, (Isa. 49:8, NIV), ngena jaku ti sama, ti suah dikena dalam bup Joshua. Baka tugas Joshua ti ngagihka tanah ngagai orang Israel, baka nya mega Messiah, ti dikumbai Joshua ti baru, ngagihka pesaka spiritual ngagai Israel ti baru.

`Bacha Hebrews 3:7—4:11. Baka ni ku Penyanggup Baru netapka Joshua, ti nyadi Moses ti baru nya, iya empu nya nyadi ‘type’ ka Jesus Kristus?`

Sida penulis Penyanggup Baru mantaika mayuh aspek pengawa Jesus Kristus dalam pengawa Joshua. Baka Joshua ke tama ngagai menua Kanaan selepas 40 taun bejalai di menua puang, baka nya mega “Joshua antitypical,” iya nya, Jesus, ngepunka pengawa iya di dunya tu selepas 40 hari di menua puang (Matt. 4:1–11, Luke 4:1–13) lalu ngepunka pengawa Iya di serega selepas 40 hari diau di menua puang dunya tu (Kereja Rasul 1:3, 9–11; Heb. 1:2).

Sapengudah Jesus dibaptisa dalam Sungai Jordan (tu meh Jesus “meraka Jordan”) [Matt. 3:13–17, Mark 1:9–11]), sida penulis injil ngambi ari ayat Masmur 2:7 enggau Isaiah 42:1, ari masmur ti bejaku pasal Messiah enggau ari leka lagu [pantun] ti bejaku pasal Ulun [Nembiak] Yahweh ti Merinsa (Matt. 3:17, Mark 1:11, Luke 3:22). Berindik ari nya, nengah baptisa Iya, Jesus ditunjukka sebagai tuai perang Tuhan iya ti deka—nengah pengidup ti ngasi sereta taluk, nyentuk ngagai pemati—nguluka perang Yahweh ngelaban bala tentera penyai. Pengidup enggau pemati Iya datas regang ngujungka antu Sitan dibuai, nguluka pengawa ngalahka munsuh spiritual kitai, meri tawaran belelak spiritual ngagai sida nembiak Iya, sereta ngagih [magi] pesaka ngagai sida ke udah ditebus Iya (Epe. 4:8, Heb. 1:4, Heb. 9:15).

`Nama reti kitai ulih diau “belelak” dalam utai ti udah dikereja Kristus ungkup kitai? Reti nya, baka ni ku kitai tau bisi penetap ati ka Jesus amat udah ngalahka Sitan ngarika kitai?`