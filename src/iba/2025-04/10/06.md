---
title:  Joshua Enggau Kitai
date:   04/12/2025
---

`Joshua, sebagai type, nunjuk ngilah pengawa Jesus Kristus ngagai maya semaya nya dikamatka dalam pengidup gerija, iya nya tubuh Kristus. Ari segi nama perang-perang ti dikereja orang Israel betuaika Joshua ngayuka perang spiritual gerija? Baka ni sida enda sebaka? Peda 1 Tim. 1:18; 2 Tim. 4:7; Epe. 6:10–12; 2 Kor. 10:3–5; enggau Kereja Rasul 20:32.`

Sida penulis Penyanggup Baru ngelala baka ni gerija udah ngamatka typology Joshua. Anggota tubuh Kristus, iya nya gerija, benung terlibat dalam perang spiritual ngelaban kuasa penyai; tang taja pia, sida enjoi belelak dalam pengasih Allah Taala (Heb. 4:9–11) sereta enjoi ke berekat ari pesaka spiritual sida.

Nama ku ayat-ayat tu bejaku pasal baka ni typology Joshua tu deka dikamatka penudi iya? 1 Pet. 1:4, Kol. 3:24, P’dang. 20:9, P’dang. 21:3.

Typology Joshua tu deka dikamatka enggau penuh sereta ke penudi iya ba penatai Jesus Kristus ti kedua kali (tu aspek apocalyptic/eschatological).

Pengidup Joshua udah nyereminka mayuh amat perangai Allah Taala dataika sekeda aspek pengidup iya nyau nyadi baka nubuatan ti nyempamaka aktiviti enggau peribadi Messiah empu.

Ba kitai, ke diatu, Messiah nya udah datai. Pengawa Iya enda ibuh diayuka agi, tang, taja pia, kitai agi bisi peluang ti manah kena nyereminka perangai Iya—iya nya mulia ti ingin Jesus bekunsika enggau bala murid Iya (John 17:22) lalu ulih nyadi enggi kitai ari kitai ti belematika perangai Kristus (2 Kor. 3:18). Makin bendar agi kitai belematika Jesus, makin terang agi kitai mancharka pemanah perangai Iya. Tu meh utai ti enda tau enda nyadi enti kitai idup tiap hari enggau Jesus. Tu meh kebuah timpuh ti dikena kitai belajarka Jaku Tuhan, tiap hari, beguna amat. Tu mega kebuah kitai patut ngambi timpuh ti chukup, tiap hari, kena belematika pengidup enggau perangai enggau ajar Jesus. Ari kitai ti merening Iya, meratika Iya, kitai deka berubah.

`Joshua, ti nyadi type nya, nanya orang Israel: “Ni pengelama kita nganti diri ngalah lalu bempu menua ti udah diberi TUHAN Allah Taala aki ini kita ngagai kita?" (Josh. 18:3, NKJV). Enti Jesus, ti nyadi antitype Joshua nya nanya kitai diatu tanya ke sama, ni munyi tanya Iya nya neh?`