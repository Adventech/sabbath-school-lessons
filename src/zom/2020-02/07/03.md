---
title:  KAMMALTE LEH AKHIATNA
date:   11/05/2020
---

Kampau khatsimin, khiatna thuk, haksa anei kammal omciat a, paudang tawh kicingtakin phenkhiat ding haksa mahmah hi. Tuabang kammalte tawh kisai, amau zatdan leh a khiatna zaidan hoihtakin zonphot kul hi.

`1 Kumpi 3:6, Late 57:3, Late 66:20, Late 143:8, leh Micah 7:20. Pasian’hehpihna leh hoihna in, a piansaksa mite tungah koibangin hong kipia hiam?`

Hebrew kammal chesed (hehpihna) pen laisiangtholui sungah kitamzat mahmah hi. Pasian’ itna, hoihna, hehpihna leh a thuciamte cihnopna ahihi.Kumpi David tungah, “a lian itnakip nalak zohi” (1Kumpi 3:6) cihi.”Ama itnakip leh a thumaanna honglak ding hi” (Late 57:3). Israel tawh kisai in, “Jacob tungah nacihtakna leh Abraham tungah itnakip nonglak ding hi” (Micah 7:20). Laibu buppi phialmah Pasian hehpihna leh itna pulaakna in chesed vive zang hi.

`Gamlak 6:24–26; Job 3:26;Late 29:11, Isa. 9:6, leh Isa. 32:17 cihte simin. Hihte sungah, “kilemna” (peace)shalom acihpen abang a cihnopna hiam?`

Hebrew pau in shalom pen “kilemna” in kiphen zel hi mahleh, a khiatna taktakin thukzaw zaizaw lai hi. “Pumbit, picing leh ommuang” cihte zong kici thei hi. Pasian’thupha leh hehpihna in, hong shalom sak a, tuapen Pasian hong piak hi (Gamlak 6:24-26). Job in a thuaksiatna hangin “ommuanglo” aihkeh “gamdailo” shalom kisam cihi. Azawm dikdek ih leitungah, Sabbathni in deihtakin i kimuak dingdan pen, Shabbat shalomi kicih ding hi a, Pasian tawh i kikhawlh manin a sangpen lungnop kilemna hong pia hi.

`Bangkampau pau in sim taleng–hih kammal’ khiatna theikei phial lengzong – ei telna ciangciangah hihte’n bang cinuam cih i ngaihsun thei diam?`