---
title:  ZEISU LEH THUKHAM
date:   13/04/2020
---

`Mate 5:17–20; Mate 22:29; leh Mate 23:2, 3. Zeisu in bang a gennuam hiam?`

Zeisu in a nungzuite, Pasian’kammal leh thukham mang ding hilh hi. Laisiangtho muanlah na’ng peuhmah genngeilo hi. Pasian’thupiak ahihlam phawksak den hi. Sadduceeste tungah Zeisu in, “no mawhneite aw, Pasian’kammal leh a vangliatna natheikei uh hi”(Mate 22;29)cihi.Lungsim pilna’ng lel a Laisiangtho kihilhna in, thuman thutak ahi Topa leh a thuman thutak tel taktakna cingzolo hi

`Mate 22:37–40 ah, Zeisu in Moses thukhamna a muhdan bang genhiam?`

Thukham hilhpa kiangah Zeisu in, tumakum 1500 lai a Moses kiang a kipia thukham sawm te tomkaih hi. Zeisu in Laisiangtholui thukham mah pahtawipen hi cih honglak hi. Christian tampi takte in, laisiangtholui thukham pen, laisiangthothak lungdamthu tawh kilaih khin ci in umkhial uhhi. Himah taleh, Zeisu’thuhilhna ah laisiangtholui thukhammah siksan hi. Zeisu in, i telzawh loh thute hong honkhiatsak a, hih “thukham nihgel” (thukham sawm tomlak, amasa li teng Pasian itna, a zom gukteng mihing itna) panin “kamsangte thuhilhna khempeuh hong mengkhia” ci hi (Mate 22:40). Zeisu in “thukham leh kamsangte” ci in, thukham, kamsangte leh a laigelhte pahtawi in thugen hi.

“Khazih in, Laisiangtho pen dotna veng vangliatna nei a hihna gen hi. Laisiangtho in vang lian Pasian’kammal hi a, upna khempeuh bulpi ahihi”—Ellen G. White, Christ’s Object Lessons, pp. 39, 40.

`Pasian’kammal sangin a ki liansakzaw nuam ahi, innkuan, ngaihsutna leh ngeina khatpeuh a omdiam?`
