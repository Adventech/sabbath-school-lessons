---
title:  SAWLTAKTE LEH LAISIANGTHO
date:   16/04/2020
---

Laisiangtho thak gelh laikungpute’n zong Zeisu mahbangin pom uhhi. Upna thukhunte, mi’gamtatdaan leh genkholhte tangtunna tungtawnin, Laisiangtholui pen Pasian’kammal hi ci uh hi. Laisiangtho thak in laisiangtholui bupen maanlo hi a cihna omhetlo hi.

**Anuai a Laisiangtho munte in, Pasian’kammal nungzuite teldaan koibangin honglak hiam?**
`Sawl. 4:24-26`

`Sawl. 13:32-36`

`Rome 9:17`

`Galati 3:8`

Laisiangtho kammalte pen, Pasian’aw teektawh apau cihzong phawkkul hi. Sawltak 4, Khasiangtho tawh a kidim madiak un, nungzuite’n, Peter leh John suahtakna dingin, Pasian’min phat uhhi. Phatna’awte sangsak uh a, David’kammal zangin Pasianpen piangsakpa ahihna pulak uhhi. David’kammal tepen Pasian’kammal hi. Sawltak 13:32-36, David’kammal Paul in a genkik na-ah “Pasian in ipu ipa tetung a ciamthu” ci hi.

Rome 9:17, Pasian a cihnopna in Paul in “Laisiangtho” ci hi: “Laisiangtho in Pharoah kiang ah” (NKJV) a cihteh “Pasian in Pharoah kiangah ci hi” a cihnopna hi a, “Pasian” a cihna mun ah “Laisiangtho” a ci hilel a, Pasian leh a kammal kizom ahihna honglak hi.

Amantakin, laisiangthothak laikungpute in, laisiangtholui Pasian’ kammal bulphuh mah mah uhhi. Laisiangtho thaksungah laisiangtholui kammal tampitak kizangkik hi.Laisiangtho siam mikhat in a muhna ah 2,688 veibang kizangkik a, Isaiah pan 400, Late pan 370, Paikhiatna pan 220 cihbangin mukhia hi. Hihte lakah, a kihemlaakte, thulupite, kammal hoih nonote behlap leng tammahmah ding hi. “A kigelh hi” cihbangpen, (Mate 2:5, Maku 1:2, 7:6, Luka 2:23, 3:4, Rom. 3:4, 8:36, 9:33, 1 Corinth. 1:19, Gal. 4:27, 1 Peter 1:16)Laisiangtho luisungpan a laakkik vive ahihi. Zeisu leh nungzuite thuhilhte khempeuhpen, Laisiangtho luisung vive bulphuh in a hilh uhhi.

`Hih thute khempeuh in, Laisiangtho uplahna muanlahna bangzah in lauhuai hi ci in hong theisak uhhiam?`
