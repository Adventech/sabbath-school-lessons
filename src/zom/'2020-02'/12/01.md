---
title:  A HAKSA LAIMAITE
date:   13/06/2020
---

### TUKALSUNG SIMDING
2 Tim. 2:10–15,1Khang. 29:17, James 4:6–10, Gal. 6:9, Sawl. 17:11.

> <p>KAMNGAH</p>
> “I sanggam Paul in Pasian’piak pilna zangin note kiangah lai ahong gelhnate sungah a gen mahbangin, note khempeuh in hotkhiatna nangah theihna dinguh hun hongpiakna in, Topa ziakai ahihnathu naphawk un. Lai ahong gelhna sungah a thugente tu-ate mah a gennuam ahihi. A laigelhna sungah a telhakthu tampitak om a, theihna kicinglo in lungsim kiplomi pawlkhat in, laisiangthothu a utut un, a kawihei uh bangin, Paul thugente zong amanlopi in khia uh ahih manin siatna a tuahlawh uhhi.” 2 Peter 3:15, 16.

Sawltak Paul’ laikhakte kikup ciangin,Peter bek thamlo, laisiangtho mundangah zong “a telhakthu tampitak omhi” 2 Peter 3:16 cihi.”Theihna kicinglo in lungsimkip neilote”(2 Pet. 3:16)in kawihei uh a siatna tuahlawh uh cihi. Peter in avekpi in telhak hi cilianglo a, tampitak cibek hi.

Eite’n zong telhak sahilo i hi hiam? Thumantakin laisiangtho sim i hih manin, a telhakna mun kantanlo bek i hihi. Mun khatkhatte ah tua bangin telhak mahmah hi.

Tukal sungteng tua a telhak munte leh a sung a kihel thute isin ding a, aih hangin tona pawlkhat muding hang a, Pasian’thuman thutak zong i hih manin, khawllo ding hihang. Atawpna ah, tua tonate in, vantunglam bangmah hongpialo ding hi. Tuamah bangin laisiangtho sung a tam zaw haksalo lel a, tua a telhak tawmnote in, Pasian’thu i muanna hong thanemsak zolo ding hi.
