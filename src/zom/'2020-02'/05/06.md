---
title:  LAISIANGTHO BEKMAH LEH ELLEN G. WHITE
date:   30/04/2020
---

`Isaiah 8:20 simin. Laisiangtho pen “thukham leh teci panna” ci in pahtawi dending banghang thupi hiam? Laisiangtho a suaklo kamsang pawlkhatte banghang hiam?`

Laisiangthobek i cih ciangin, SDA te’n, Pasian’ humuapna mahtawh hun nunung a beibaang pawlpi ading thupuak apuaknu, Ellen G. White tawh kisai dotna omden hi. Ama’ laigelh teleh laisiangtho koici kizop hiam? Ama’laibute apuathambek simpak lecin zong, laisiangthomah siksanin, bulphuh tangtang hi. Laisiangtho mahin thukhunpi, upna leh gamtatna khempeuh bulpi hi ci in gentangtang hi (Kidona Lianpi, p. 595).Tua banah Protestantte in laisiangtho bekmah pah-tawi ahihna zong pulak tawntung hi (Kidona Lianpi, p. 9).

EGWhite in amah leh amah akigenna ah, ama’laibute pen “khuavakneu hi a, khuavak lian ah hong makaih ding” (The Advent Review and Sabbath Herald, January 20, 1903)cihi. Ama’ laite in laisiangtho munkheek ngeilo ding hi. Amah’n “note in laisiangtho natelcian kei uhhi. Pasian’ kam-mal hoihtak simin, Christian picinna lunggulh hi le uhcin, Pawlpi Thulamlak nakisamkei ding uhhi. Note in, Pasian’kammalte awlmawh bawllo nahih manun, Pasian in Pawlpi thulamlak hong pia ahihi.—Ellen G. White, Testimonies for the Church, vol. 2, p. 605.

Tuabangin ama’ laigelhte i pakta ding hi. Laisiangtho laikungpute mahbangin Pasian’ hu muapna mahtawh a saan ahihi. Ama’laigelh tepen laisiangtho behlapna in nei mawkmawk lozaw in, laisiangtho kihilhcianna hizaw hi. Laisiangtho kheek sawmngei hetlo hi; upna leh gamtatna a ding thubulpi in laisiangtho hi ci tawntung zaw hi.

`E.G.White nasepnate sungah, genzawhloh hamphatna lianpi i nei hi. Laisiangthobu Amah’n a laptoh mahmah laitakin, eite’n zong, ama’kiangpan bang khuavak lamdang i ngah thei ding hiam?`