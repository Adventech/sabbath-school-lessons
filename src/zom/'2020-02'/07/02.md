---
title:  LAISIANGTHO TELCIANNA
date:   10/05/2020
---

2 Timothy 3:16, 17 simin. Bang deihna in laisiangtho hong kipia hiam?

Tangthu sungah Pasian nasepnate’teci dingin laisiangtho kigelh hi a, a puuk mihing a hotkhiat na’ng, thuman lampi ah hong makaih na’ng a hihi. Mihing’kampau mah, mihing’kammal mah in, Topa’deihna pulaak in muhtheih ding a deihna a hihi.Egypt pan Israelte a hotkhiatlai in, Ama’ thupuak pua ding minam in a teel ahihi. Amau Hebrew kampau (Aramaic tawm kihel) mah zangin, Amah tawh kizop ding aphal hi.

Greek ngeina hong piang a, khantohna zong ompah hi. Tua hunlai in leitung phellang Greekte ukna sung khempeuh ah a kizang, Greekpau in Laisiangtho kisimthei hi. (Laisiangtholui zong Greekpau in phenkhin hihtuak hi.)Hih “leitungbup huam” kampau in, nungzuite leh, pawlpi masa ading, Zeisu sihkhit a lungdamna thupha a zeelsakna thahatsak hi.

Tua khit, Sawltak John in “Pasian’thuman leh, Zeisu Khazih tecipanna” (Mangmuhna 1:2) cihi.Hibangin, laisiangtho in, a kipatna pan a tawpna dongmahPasian “thuman” leh Zeisu “teci panna” ahihna hong theisak hi.

`Thuhilhkikna 32:46, 47 simin. Israelte in, “thukhamsung a kammal khempeuh” (Thuhilhkikna 32:46), leh thukham laibute aihkeileh “lamlaknate”thu a manding banghangin thupi thei hiam? Pasian’kammal in eite’ni koibangin sausak hiam? Tuni i sinna tawh koici kizop hiam?`

Mi tampitakte adingin amau kampau a laisiangtho nei hibeklo in, version tuamtuamin neih beh lailai uhhi. Version khatbek a nei zong omveve uhhi. Na neih bangbangpen, Pasian’kammal hi, thupipen hi, hong hilhna bang mang ding hi’ng nacihding hibek hi.

`Pasian’thu mangin, naupangte hilhsawn dingpen, banghangin “thu-neu” (Thuhilhkik 32: 47)hilothei hiam?`
