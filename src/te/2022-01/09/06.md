---
title:  తీర్పు మరియు దేవుని యొద్ద స్వభావము
date:   24/02/2022
---

`రోమా 3:21-26; రోమా 1:16, 17; 5:8 చదువుడి. మన పాపములు క్షమింపబడుట కొరకు సిలువలో విమోచనము దేవుని గూర్చి ఏమి బయలుపర్చుచున్నది?`

మన పాపములు క్షమించబడుట కొరకు పరలోక గుడారములోని రెండు గదులలో యేసు రెండు దశలలో మధ్యవర్తిత్వము చేయుచున్నాడు. మొదటి దశలో ఎందరైతే యేసును నమ్ముదురో వారికి క్షమాపణ అనుగ్రహించుటకు, ఆయన మన పాపములను మన నుండి తీసివేసి వాటిని సిలువ మీదకు ఆయన మోసికొను వెళ్ళెను (అపొ.కా.2:38; 5:31). మానవుని పాపములను ఆయన మోసికొని సిలువ మీదకు వెళ్ళెను కాబట్టి ఎవరైతే ఆయనను విశ్వసిస్తారో వారిని వారి పాపముల నుండి క్షమించుటకు అర్హతను యేసు గెలుచుకున్నాడు. మరియు పరిశుద్ధాత్మ ద్వారా విశ్వాసుల హృదయములో దేవుని యొక్క ధర్మశాస్త్రమును ఉంచుటకు అనుమతినిచ్చే ఒక నూతన నిబంధనను లేక ఒక నూతన ఒప్పందమును కూడా ఆయన ప్రారంభించెను (హెబ్రీ 8:10-12; యెహెజ్కే 36:25-27).

పరలోకపు గుడారములో యేసు చేసే సేవ యొక్క రెండవ దశలో ఒక తీర్పు జరగనైయున్నది. హెబ్రీ పత్రిక వ్రాయబడిన కాలము నాటికి అది భవిష్యత్తులో యేసు యొక్క రెండవ రాకడకు ముందు జరగనైయున్న తీర్పును గూర్చి సూచించుచున్నది (హెబ్రీ 2:1-4; 6:2, 9:27, 28; 10:25). ఈ తీర్పు దేవుని యొక్క ప్రజలతో ఆరంభమవుతుందని దాని 7:9-27; మత్తయి 22:1-14; ప్రకటన 14:7లో వివరించబడినది. తన ప్రజలను క్షమించుటలో దేవుని యొక్క నీతిని చూపించుట ఆ తీర్పు యొక్క లక్ష్యమైయున్నది. ఈ తీర్పులో క్షమింపబడిన వారి జీవితముల యొక్క గ్రంథములు విశ్వమంతయు చూచే విధముగా తెరవబడును. విశ్వాసుల యొక్క హృదయాలలో ఏమి సంభవించినదో ఏవిధముగా వారు యేసును వారి రక్షకునిగా హత్తుకొని వారి జీవితములలో ఆయన ఆత్మను అంగీకరించిరో దేవుడు చూపించబోవుచున్నాడు.

“ఈ తీర్పును గురించి ఎలెన్ జి వైట్ ఈ విధముగా వ్రాసారు. మనుష్యుడు తన మీద మోపబడిన నేరములను తనంతట తానుగా తొలగించుకోలేడు. తన యొక్క పాపపు మరకల వస్త్రములతో తన నేరమును ఒప్పుకొని అతడు దేవుని యెదుట నిలువబడును. ఎవరైతే వారి హృదయాలను ఆయనకు అప్పగించుకొని విశ్వాసము కలిగి మారుమనస్సు పొందుదురో వారి పక్షమున మన న్యాయవాదియైన యేసు, శక్తివంతమైన వాదనను వినిపిస్తాడు. కల్వరి యొక్క బలమైన కారణముతో వారి పక్షమున ఆయన తన వాదనలను వినిపిస్తాడు. సిలువ మరణము పొందునంతగా దేవుని ధర్మశాస్త్రమునకు ఆయన చూపించిన విధేయతను బట్టి పరలోకమునందు మరియు భూమి యందు ఆయనకు అనుగ్రహించబడిన అధికారముతో తన తండ్రియొక్క కృప ద్వారా అపరాధియైన మానవుని తండ్రితో సమాధానపరచును. అయితే మన పాపపు స్థితిని తెలుసుకొనుటకు మన నీతి, విమోచన మరియు మనలను సాతానుడుగా చేయు క్రీస్తుపై ఆధారపడవలసియున్నది. మన మీద సాతానుడు మోపే నేరములకు సమాధానము చెప్పలేము. మన పక్షమున క్రీస్తు మాత్రమే అర్ధవంతమైనను వాదనను వినిపించగలడు. మన యోగ్యత బట్టి కాక, ఆయన యోగ్యతలను బట్టి మన మీద నేరము మోపుతూ సాతానుడు చేసే వాదనలకు సమర్ధవంతమైన రీతిలో అతనిని అణచి వేయగలడు” ఎలెన్ జి వైట్, సంఘమునకు సాక్ష్యములు, సంపుటి 5, పుటలు 471, 472.

`సిలువ మరియు మన పక్షమున యేసు చేయుచున్న పరిచర్యను బట్టి మారుమనస్సు కలిగి వినయముతో ధైర్యముగా తీర్పువైపు చూడాలి?`