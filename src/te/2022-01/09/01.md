---
title:  పరిపూర్ణమైన బలిగా అర్పించుకొనిన యేసు
date:   19/02/2022
---

### ఈ వారమునకు చదువ వలసిన వచనములు
హెబ్రి 9:15; ఆది 15:6-21; యిర్మియా 34:8-22; ఎఫెసి 3:14-19; హెబ్రి 7:27; 10:10; 9:22-28.

> <p>కంఠతవచనం</p>
> “ఒక్క అర్పణ చేత ఈయన పరిశుద్ధపరచబడు వారిని సదాకాలమునకు సంపూర్ణులనుగా చేసియున్నాడు” (హెబ్రీ 10:14).

ఒక మనుష్యుడు నేరస్తుడగా నిర్ణయింపబడిన తరువాత మరియు అతనికి సిలువ మీద మరణశిక్షను అమలు పర్చిన తరువాత అతనిని దేవుడని ఆరాధించడమనే భావము న్యాయవిరుద్ధమైనదని పురాతన కాలపు ఆలోచనైయున్నది. రోమా సాహిత్యములో సిలువను గూర్చి ఆయా రచనలలో ప్రస్తావించినపుడు ప్రతికూల భావమును వ్యక్తపర్చారు. ఒక మనిషిని మ్రాను మీద వ్రేలాడదీసి చంపిన యెడల అతడు దేవునికి శాపగ్రస్తుడని యూదుల చట్టము చెప్పుచున్నది (ద్వితి 21:23).

అయితే రక్షణకు విజయమునకు మరియు సంరక్షణకు చిహ్నములుగా శవాలను పాతి పెట్టు సొరంగాలలో ఉన్న సమాధులపై ఈ క్రింద పేర్కొనబడిన చిత్ర నమూనాలను ముద్రించేవారు లేక ఆ నమూనాలతో అలంకరించేవారు. అప్పటి క్రైస్తవ ఆచారము ప్రకారము మొదట్లో మగ నెమలిని (నిత్యత్వమునకు చిహ్నముగా); ఒక పావురము; విజయమునకు సంకేతముగా చూపించే క్రీడాకారుని అరచేయి మరియు చేప చిత్రాలను ముద్రించేవారు. తరువాత కొంతకాలమునకు నోవహు యొక్క ఓడ; ఇస్సాకునకు బదులుగా అబ్రహాము ఒక పొట్టేలును పెట్టి దహనబలిగా అర్పించడము; సింహముల గుహలో దానియేలు; యోనాను మత్స్యము నేల మీద కక్కి వేయుట ఒక గొఱ్ఱల కాపరి తన భుజము మీద, ఒక గొట్టె పిల్లను మోయుట లేక పక్షవాత రోగిని స్వస్థపరచుట, మరియు సమాధిలో నుండి లేపుట వంటి అద్భుత కార్యాలను సూచించే చిత్ర నమూనాలను రక్షణకు, విజయమునకు మరియు సంరక్షణకు సూచనగా పేర్కొన్నారు. అయితే సిలువ మాత్రము అపజయమునకు, సిగ్గు, అవమానము యొక్క చిహ్నముగా నిలిచిపోయినది. అందుచేతనే పౌలు "సువార్త” అనగా 'సిలువను గూర్చిన వార్త' (1కొరింథి 1:18) అని ప్రకటించెను.

ఈ వారం మనము హెబ్రీ పత్రికలో కనిపించే 'సిలువను'ను అధ్యయనము చేయబోవుచున్నాము.

_ఫిబ్రవరి 26 సబ్బాతు దినమున ఈ వారం పాఠం అధ్యయనము చేయుటకు సిద్ధపడుడి._