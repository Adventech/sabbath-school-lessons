---
title:  పరిపూర్ణమైన బలిగా అర్పించుకొనిన యేసు
date:   22/02/2022
---


`హెబ్రి 7:27, 10:10 చదువుడి. యేసు చేసిన బలియాగమును గూర్చి ఈ వాక్యములు ఏమి చెప్పుచున్నవి?`

లేవీయులైన యాజకులు మరణము పొందుటచేత ఎల్లప్పుడును ఉండ సాధ్యము కానందున అనేకులైరి (మెబ్రి 7:23) కాని యేసు నిరంతరము జీవించువాడు గనుక, మార్పులేని యాజకత్వము కలిగిన వాడాయెను (హెబ్రి 7:24,25). లేవీయులైన యాజకులు మొదట తమ సొంత పాపముల కొరకు. తరువాత ప్రజల పాపముల కొరకు దినదినము (హెబ్రీ 7:27) మరియు ప్రతి సంవత్సరము బలులను అర్పించవలసిన అవసరముగలవారు. మరియు వారు అర్పించే బలుల వలన మనస్సాక్షి విషయములో ఆరాధ్యునికి సంపూర్ణ సిద్ది కలుగజేయలేని అర్పణలను, బలులును అర్పించబడుచున్నవి (హెబ్రీ 9:9; 10:1-4).

అయితే యేసుక్రీస్తు యొక్క శరీరమును ఒక్కసారియే ఆయన అర్పించుకొనెను (హెబ్రీ 10:10, 12-14) మరియు మనస్సాక్షిని ఎంతో ఎక్కువగా శుద్ధి చేసి (హెబ్రి 9:14; హెబ్రీ 10:1-10) మరియు పాప నివారణ చేసెను (హెబ్రీ 9:26). జంతువుల బలియర్పణలకన్నా యేసు చేసిన బలియర్పణవున్నతమైనది. ఎందువలనంటే యేసు దేవుని కుమారుడు (హెబ్రీ 7:26-28) ఆయన దేవుని యొక్క చిత్తమును పరిపూర్ణముగా నెరవేర్చినవాడు (హెబ్రీ 10:5-10).

యేసు 'ఒక్కసారే తనను తానే అర్పించుకొనెను' అనే సత్యములో అనేక ప్రాముఖ్యమైన అర్ధములున్నవి.

మొదటగా, యేసు చేసిన పరిపూర్ణమైన బలియర్పణ, కార్య సాధకమైనది మరియు దానికిమించినది మరొకటి ఉండనిదియైయున్నది. అదే సమయములో లేవీ యాజకులు వారు అర్పించే బలియర్పణలు కార్యసాధకమైనవి కాదు కాబట్టి వాటిని మాటిమాటికి వారు బలులు అర్పించవలసి వచ్చినది. వారు అర్పించిన అర్పణలు కార్యసాధకమైన యెడల ఆరాధకులకు సంపూర్ణ సిద్ధి లభించి, పాపము లేని మనస్సాక్షితో ఒకసారే శుద్దీకరణ చేయబడి యుండేవారు కదా? (హెబ్రి 10:2).

రెండవదిగా పాతనిబంధన గ్రంథములో కనిపించిన అన్ని రకములైన బలియర్పణలు సిలువ యొద్ద అవి నెరవేరినవి. అందుచేత యేసు మనలను మన పాపములనుండి శుద్ది చేయుటయేగాక (హెబ్రీ 9:14). మన జీవితములలో నుండి పాపమును తొలగించుట ద్వారా (హెబ్రీ 9:26) ఆయన మనలను పరిశుద్ధ పరచియున్నాడు. (హెబ్రి 10:10-14) భూలోకపు గుడారపు సేవలో పాల్గొనుటకు యాజకులు దేవుని సన్నిధికి రావడానికి ముందుగా వారు శుద్దీకరించడాలి మరియు పరిశుద్ధ పరచబడాలి లేక సమర్పించుకొనవలసియున్నది (లేవి 8, 9). యేసు చేసిన బలియర్పణ మనలను శుద్ధీకరించి మనలను పరిశుద్ధపరచి ప్రతిష్టించి యున్నాడు. (హెబ్రి 10:10-14) అందుచేత మనము పరిశుద్ధస్థలమునందు ప్రవేశించుటకు మనకు ధైర్యము కలిగియున్నది (హెబ్రీ 10:19-23). మరియు “రాజులైన యాజక సమూహముగా” ఆయనకు పరిచర్య చేయుటకు ఏర్పరచబడియున్నాము (హెబ్రి 9:14; 1 పేతురు 2:9).

చివరిగా యేసు యొద్ద బలియర్పణను బట్టి మన ఆధ్యాత్మిక జీవితమునకు అవసరమైన పోషకాహారమును ఆయన మనకు అనుగ్రహించుచున్నాడు. ఆయనను అనుసరించి జీవించుటకు ఒక మాదిరిగా ఉన్నాడు. అందుచేత మన దృష్టిని యేసువైపు నిలిపి, ముఖ్యముగా సిలువ సంఘటనలపై మన దృష్టిని పెట్టి ఆయనను వెంబడించవలసి యున్నాము (హెబ్రి 12:1-4; 13:12,13).

`దేవుడు మన మీద కుమ్మరించు దీవెనలన్నింటికి సిలువ ఆధారమైయున్నది. అది మనలను పాపమునుండి శుద్దీకరించును. ఆయనకు పరిచర్య చేయుటకు, పరిశుద్ధులనుగా చేయును. ఆధ్యాత్మికముగా ఎదుగుటకు పోషకాహారమును అనుగ్రహించును. యేసునందు అనుగ్రహింపబడిన వాటిని మనము అనుభవపూర్వకముగా ఎట్లు గ్రహించగలము?`