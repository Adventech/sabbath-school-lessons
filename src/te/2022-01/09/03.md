---
title:  వివిధ రకాలైన అర్పణలు
date:   21/02/2022
---

యేసు యొక్క మరణము మన పాపములకు క్షమాపణ లేక విమోచన అనుగ్రహించుచున్నది. విమోచనము కలగడమంటే నిబంధనను ఉల్లంఘించుట వలన కలిగే శిక్ష రద్దు చేయబడడమే కాకుండా ఇంకా అనేక విషయాలు అందులో ఇమిడియున్నవి. అందుచేతనే ఇశ్రాయేలీయుల బలియర్పణ విధానములో 5 విభిన్నమైన బలులను అర్పించేవారు. ప్రతి ఒక్కరము క్రీస్తు యొక్క సిలువలో దాగియున్న గంభీర భావమును వివరించుటకు అవసరమయ్యేది.

`ఎఫెసి 3:14-19 చదువుడి. విశ్వాసుల పక్షాన పౌలు కోరిన ప్రార్ధన విన్నపమేమిటి?`

సర్వావయవబలి (జంతువు యొక్క అన్ని అవయవములు). ఈ విధమైన బలియర్పణలో జంతువు యొక్క అన్ని అవయవములు బలి పీఠము మీద దహింపవలెను (లేవి 1) మన కొరకు ఎవరి జీవితమైతే పూర్తిగా వినియోగించబడెనో ఆ యేసుకు ఈ అర్పణ సూచనగా ఉ న్నది. మన కొరకు ప్రాయశ్చిత్తము చేయుటకు యేసు సంపూర్ణముగా సమర్పించుకొనెను. యేసు దేవునితో సమానుడై యుండియు “ఆయన దాసుని స్వరూపమును ధరించుకొని తన్ను తానే రిక్తునిగా చేసుకొనెను” (ఫిలిప్పీ 2:5-8).

దాస్యముతో (గింజలతో) నైవేద్యము చేయుట అనగా, దేవుడు తన ప్రజలకు జీవనాధారమైన పోషణ కొరకు ఏర్పాటు చేసిన మేలును తలంచుకొని కృతజ్ఞత భావముతో ధాన్యముతో నైవేద్యమును అర్పింపవలెను (లేవి 2). ఇది కూడా యేసుకు సూచనగా ఉన్నది. యేసు “మనకు జీవాహారమునైయున్నాడు” (యోహాను 6:35,38) మరియు ఆయన ద్వారా మనకు నిత్యజీవము అనుగ్రహించబడును.

సమాధాన బలి లేక సహవాసమును తెలియజేసే అర్పణ. దేవుడు సమాజము యొక్క క్షేమము కొరకు అనుగ్రహించిన దాని నిమిత్తము కృతజ్ఞత తెలియజేయుటకు స్నేహితులు మరియు కుటుంబములు కలిపి ఒక సమాజముగా కూడి భోజనము చేసే విధానము ఇందులో భాగమైయున్నది (లేవి 3) ఇది క్రీస్తుకు సూచనగా ఉన్నది. ఆయన మన సమాధానార్ధమైన శిక్ష ఆయన మీద వేసుకొనెను (యెష 53:5; రోమా 5:1; ఎఫెసి 2:14) యేసు తన శరీరమును బలిగా అర్పించినందున మనము యేసు శరీరమును తిని, ఆయన రక్తమును త్రాగవలసి యున్నాము. ఆ సహవాస కార్యక్రమములో పాల్గొనవలసియున్నాము (యోహాను 6:51-56).

పాప పరిహారార్ధ బలి లేక పాపశుద్ధి చేసుకొనే బలి ద్వారా పాపములకు పరిహారము అనుగ్రహించబడును (లేవికాం 4:1-5:13). ఈ అర్పణ జంతువు యొక్క ప్రాణమును సూచించుచు దాని రక్తమునకున్న ప్రాధాన్యతను వివరించుచున్నది. రక్తము పాపములు విమోచింపబడుటకు (లేవి 17:11) మన పాపములనుండి మనలను విమోచించు యేసు రక్తానికి సూచిస్తుంది. (మత్త 26:28; రోమా 3:25; హెబ్రి 9:14).

అపరాధ పరిహారార్ధ బలి లేక నష్టమునకు పరిహారము కల్పించుటకు చేసే బలి (లేవి 5:14-6:7). ఈ బలి అర్పణ ద్వారా జరిగిన నష్టమునకు తిరిగి చెల్లించలేని స్థితిలో ఉన్నప్పుడు లేక పోగొట్టుకొనిన దానిని పొందే విషయములోను పాపము జరిగినపుడు దానికి పరిహారము చెల్లించుటకు, పాపక్షమాపణ పొందుటకు ఉద్దేశించినదై యున్నది. దీని ప్రకారము దేవుడు మనకు అనుగ్రహించు పాపక్షమాపణ, మనము నష్ట పరిహారము చెల్లించనవసరము లేకుండా మనలను విమోచించాడు. ఏవిషయములో సాధ్యపడుతుందో ఆ విషయములో దోషము పరిహరింపబడులాగున తిరిగి నష్టపోయిన వారికి చెల్లించవలసియున్నది.

యేసు మనకు బదులుగా ఉండుట వలన రక్షణానుభవము కలుగుతుందని గుడారపు సేవలు మనకు బోధిస్తున్నాయి. అయితే మనము ఆయన నుండి నేర్చుకొనవలసియున్నాము. ఆయన ద్వారా పొందిన మేళ్ళను ఇతరులతో పంచుకొనవలసియున్నాము. ఎవరికి నష్టము చేసామో లేక తప్పు చేసామో వారికి తిరిగి చెల్లించవలసియున్నామని గుడారపు సేవలు మనకు బోధిస్తున్నవి.