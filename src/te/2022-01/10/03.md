---
title:  దేవుని యొక్క ఆహ్వానము
date:   28/02/2022
---

`హెబ్రీ 12:18-21 చదువుడి. సీనాయి పర్వతము వద్ద ఇశ్రాయేలు అనుభవమేమిటి?`

దేవుడు ఇశ్రాయేలీయులను ఐగుప్తు నుండి పిలిచినపుడు, వారితో ఒక వ్యక్తిగత సన్నిహిత బాంధవ్యమును సృష్టించుకోవాలని ఆయన ప్రణాళికైయున్నది. “నేను ఐగుప్తీయులకు ఏమి చేసితినో మిమ్మును గ్రద్ద రెక్కల మీద మోసి నా యొద్దకు మిమ్మునెట్టు చేర్చుకుంటినో నా మీరు చూచితిరా” అని ఆయన చెప్పెను (నిర్గమ 19:3,4).

“ఇశ్రాయేలు ప్రజలు ఆయనను కలుసుకొనుటకు సిద్ధపడే విధముగా దేవుడు వారికి అవసరమైన ఉపదేశములను మోషే ద్వారా ఇచ్చియున్నాడు. ముందుగా ప్రజలు వారిని వారు పరిశుద్ధ పరచుకొనవలసియున్నారు (నిర్గమ 19:10-15). సరియైన సిద్ధపాటు లేకుండా ఎవరైనా పర్వతము యొద్దకు వచ్చిన యెడల వారు చనిపోవుదురు. అయితే ప్రజలు రెండు దినముల పాటు అవసరమైన సిద్ధపాటు చేసుకున్నపుడు మూడవ దినమున బూరధ్వని చేయునప్పుడు వారు పర్వతము యొద్దకు రావలెను” (నిర్గమ 19:13). మోషే మరియు ఆ ప్రజల యొక్క నాయకులు పర్వతము ఎక్కినప్పుడు వారికి కలిగినటువంటి అనుభవమునే వారును పొందాలని ఆయన ఉద్దేశమైయున్నది. మరియు వారు ఇశ్రాయేలీయుల దేవుని చూచిరి. ఆయనను చూచి, అన్నపానములు పుచ్చుకొనిరి (నిర్గమ 24:9-11). తరువాత ఆ ప్రజలు దేవుని మహిమను చూచినట్లు గుర్తించారు. మరియు మనుష్యునితో దేవుడు మాట్లాడుట సాధ్యమే అనియు దేవుడు మాట్లాడినను మనిషి బ్రతికేయున్నాడనే విషయాలను వారు గుర్తించారు (ద్వితి 5:24). అయితే ఆ సమయములో వారికి విశ్వాసము కొదువుగా ఉన్నదనియు “యెహోవా ఆ కొండ మీద అగ్ని మధ్య నుండి ముఖాముఖిగా మీతో మాటలాడగా మీరు ఆ అగ్నికి భయపడి ఆ కొండ ఎక్కలేరని” (ద్వితి 5:4). గనుక "యెహోవా మాట మీకు తెలియజేయుటకు నేను యెహోవాకును మీకును మధ్యవర్తిగా యుంటిని” (ద్వితి 5:5) అని మోషే తరువాత వారికి చెప్పెను. (ద్వితి 5:25-27ను నిర్గమ 20:18-21తో పోల్చి చూడుడి).

దేవుడు తన పరిశుద్ధతను సీనాయి పర్వతము యొద్ద చూపుట ద్వారా ఆయనంటే వారికి భయము లేక గౌరవము ఉండే విధముగా వారికి నేర్పించాలని ఉద్దేశముతో ఆవిధముగా చేసెను. “దేవుని యందు భయము కలిగియుండుట వలన అది జీవమునకు, జ్ఞానమునకు మరియు గౌరవమునకు ప్రజలను నడిపించును (ద్వితి 4:10; కీర్త 111:10; సామెత 1:7; 9:10; 10:27తో పోల్చి చదువుడి). యెహోవా కనికరము మరియు దయ కలిగినవాడు. (నిర్గమ 34:4-8) ఆవిధముగా దేవుడు తన ప్రజలను ఆయన యొద్దకు రమ్మని ఆహ్వానించినను, ఇశ్రాయేలు ప్రజలకు ఆయన మీద ఏర్పడిన భయము వలన వారు మోషేను తమ మధ్యవర్తిగా ఉండమని కోరిరి. హెబ్రీ పత్రికలో సీనాయి యొద్ద జరిగిన సంఘటనలను గుర్తు చేస్తూ ఇశ్రాయేలు ప్రజలకు విశ్వాసము లేదనియు బంగారు దూడ విగ్రహములను చేసుకొని మత విలువలను విడిచి పెట్టి విగ్రహారాధనలో మునిగిపోవుట వలన వారు దేవునిని కలుసుకొనుటకు భయపడలేదని వివరించెను (ద్వితి 9:19). ప్రజలు చూపిన ప్రవర్తన దేవుని యొక్క ప్రణాళికకు సంబంధించినది కాదు గాని, అది వారి యొక్క అవిశ్వాసము యొక్క ఫలితమని గుర్తించడమైనది.

`యేసును బట్టి మనము దేవుని యొక్క పరిశుద్ధ సన్నిధికి సమీపముగా వెళ్ళుటకు ఎందుకు భయపడకూడదు? ఏ పరిస్థితులలో మనము ఆయనకు సమీపముగా వెళ్ళుటకు వీలవుతుంది?`