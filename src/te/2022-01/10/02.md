---
title:  తండ్రి యెదుట యేసు
date:   27/02/2022
---

`హెబ్రీ 9:24 చదువుడి. ఈ వాక్యము ప్రకారము, యేసు పరలోకానికి ఆరోహణమగుటకున్న లక్ష్యమేమిటి?`

ఇశ్రాయేలీయులలోని మగవారందరు సంవత్సరానికి మూడు మార్లు కానుకతో “దేవుని సన్నిధిని కనబడుటకు” యెరూషలేమునకు వెళ్ళవలెనని దేవుడు ఆజ్ఞాపించెను. ఏడాదికి మూడుమార్లు అనగా పొంగని రొట్టెల పండుగలోను, వారముల పండుగలోను (పెంతుకోస్తు) మరియు పర్ణశాలల పండుగలోను వారు హాజరుకావలసియున్నది (నిర్గమ 23:14-17; ద్వితి 16:16). ఇశ్రాయేలీయులు ఐగుప్తు దేశము నుండి పొందిన విడుదలను పులియని రొట్టెలతో పస్కా పండుగ జరుపుకొనిరి. పెంతుకోస్తు పండుగను బార్లీ పంటను సేకరించినందునను మరియు దానికే నూతన నిబంధన కాలములో సీనాయి యెద్ద ఇవ్వబడిన ధర్మశాస్త్రము (ఆజ్ఞలు) గురించి జరుపుకోవడం జరిగింది. ఇశ్రాయేలీయులు అరణ్యములో సంచరించుచు నివాసము చేసిన సమయములో దేవుడు చూపించిన సంరక్షణను బట్టి పర్ణశాలల పండుగను ఆచరించారు. నూతన నిబంధన ప్రకారము పాతనిబంధనలో ఆచరించిన పండుగలకు ప్రవచనమునకు సంబంధించిన భావము ఉన్నది.

తండ్రి యొక్క సన్నిధికి యేసు ఆరోహణమయ్యెనని హెబ్రీ 9:24 వివరించుచున్నది. 'నిజమైన' పరిశుద్ధ స్థలములో ప్రవేశించి ఒక శ్రేష్టమైన అర్పణతో (తన సొంత రక్తము) దేవుని సముఖమున కనబడుటకు ఆయన పరలోకపు గుడారమునకు చేరెను (హెబ్రి 9:23, 24).

ఇశ్రాయేలీయుల యాత్రలో జరుపుకొనిన పండుగల యొక్క ప్రవచనమునకు ఉన్న భావమును ఆశ్చర్యమును గొలిపే రీతిలో యేసు ఖచ్చితముగా నెరవేర్చాడు. పస్కాకు సిద్ధపడుచున్న దినమున తొమ్మిదవ గంటలో పస్కా గొట్టె పిల్లలు వధింపబడిన సమయముననే ఆయన మరణించెను (యోహా 19:14; మత్త 27:45-50). యేసు మూడవ దినమున పునరుత్తానుడై, ఆయన చేసిన బలియాగము అంగీకరింపబడినదనే అభయమును స్వీకరించుటకు పరలోకమునకు ఆరోహణమయ్యెను (యోహా 20:17; 1కొరింథి 15:20) బార్లీ పంటను కోయునప్పుడు ప్రథమ ఫలములుగా ఒక పనను యాజకుని యొద్దకు తీసుకొని వచ్చినపుడు దేవుడు వారిని అంగీకరించెను అనుటకు సూచనగా ఆ యాజకుడు ఆ పనను అల్లాడింపవలెను (లేవి 23:10-12) 40 దినములైన తరువాత దేవుని యొక్క కుడి పార్శ్వమున కూర్చుండుటకు ఆరోహణమయ్యెను. మరియు పెంతుకొస్తు దినమున (ఒడంబడికను) ఆరంభించుటకు వెళ్ళెను (అపొ.కా.1:2).

పురాతన ఇశ్రాయేలు చేసిన ప్రయాణమంతటి లక్ష్యము “దేవుని సన్నిధిని అనుభవించుటను గూర్చి యున్నది” (కీర్త 42:2). అనగా “దేవుని స్వరూప దర్శనమును అనుభవపూర్వకముగా కలుగజేస్తాడని” అర్ధము (కీర్త 17:15) అదే విధముగా దేవుని ముఖమును చూడాలని కోరడమంటే ఆయన సహాయమును కోరడమని (కీర్త 105:4). యేసు ఒక పరిపూర్ణమైన బలియాగము చేసి ముందు వెళ్ళేవాడు హెబ్రి పత్రిక యొక్క భావమైయున్నది (హెబ్రి 6:19,20). విశ్వాసుల కొరకు దేవుడు ఏర్పాటు చేయుచున్న పరలోకపు నివాస స్థలమైన ఆ పట్టణమునకు దేవుడే శిల్పియు మరియు నిర్మాణికుడునైయున్నాడు (హెబ్రి 11:10; 13-16).

`నిజముగా క్రీస్తు సిలువ మీద చేసినదే కాకుండా ఆయన ఇప్పుడు పరలోకము చేయుచున్న పరిచర్య ఏవిధంగా రక్షణ అభయమును ఇస్తుంది?`