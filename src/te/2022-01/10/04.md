---
title:  ఒక తెర యొక్క అవసరము
date:   01/03/2022
---

తెరలకు రెండు విధాలైన ప్రయోజనాలుంటాయి. తెరను హీబ్రూ భాషలో "కేట్ పెట్మ” అని పిలుస్తారు. అది న్యాయ స్థానములలో వాడబడే పరదాను లేక తెరను సూచిస్తుంది. (నిర్గమ 38:18). గుడారము వెలుపల ద్వారము కొరకు ఒక తెరను తయారు చేసిరి (నిర్గమ 36:37). లేక పరిశుద్ధ స్థలమును, అతిపరిశుద్ధ స్థలమును వేరు చేయు లోపలి తెరను ఏర్పాటు చేసిరి (నిర్గమ 26:31-35). కొందరు మాత్రమే దాటుకొని వెళ్ళి గలిగే మూడు తెరలను ద్వారములకు మరియు గుడారము చుట్టూ ఏర్పాటు చేయబడినవి.

`లేవి 16:1,2 మరియు లేవి 10:1-3 చదువుడి. ఈ వాక్యములలో మనకు ఇవ్వబడిన హెచ్చరికలు ఏమిటి?`

పరిశుద్ధ దేవుని సన్నిధిలో పరిచర్య చేసే యాజకుల యొక్క రక్షణ కొరకు తెరలు ఏర్పాటు చేయబడినవి. బంగారు దూడ విగ్రహమును తయారు చేసుకొని దానిని పూజించుట ద్వారా వారు చేసిన పాపము తరువాత ఇశ్రాయేలీయులు లోబడనొల్లని ప్రజలు గనుక వారితో దేవుడు వాగ్దాన భూమిలో ప్రవేశించు వరకు వెంబడించునని ఆయన మోషేతో చెప్పెను (నిర్గమ 33:3) అందువలన మోషే గుడారమును తీసి పాళెము వెలుపల దానిని వేసి దానికి ప్రత్యక్షపు గుడారమని పేరు పెట్టెను (నిర్గమ 33:7) అయితే మోషే ఇశ్రాయేలు పక్షమున బ్రతిమాలుట వలన దేవుడు వారి వెంబడి వెళ్ళుటకు అంగీకరించెను (నిర్గమ 35:12-20)గాని ఆయన వారి మధ్యన నివసించుట వలన అనేకమైన సూచనలను ప్రవేశ పెట్టెను.

ఉదా: ఇశ్రాయేలీయులు ఒక క్రమమైన పద్దతిలో శిబిరములను ఏర్పాటు చేయుట వాటి మధ్యలో చతురస్రము కలిగిన ఖాళీ స్థలము ఏర్పడుతుంది. ఆ స్థలములో మందిరమును నిలువ బెట్టవలెను. పరిశుద్ధ స్థలమును ప్రత్యక్ష గుడారమును దానిలోని ఉపకరణములను పరాయి వ్యక్తుల నుండి కాపాడుటకు లేవీయులు మందిరము చుట్టూ శిబిరములను ఏర్పాటు చేసుకోవాలి (సంఖ్యా 1:51; 3:10) వాస్తవానికి వారు (లేవీయులు) ఒక రకమైన మానవ తెర వలె ఇశ్రాయేలు ప్రజలను కాపాడెను. “ఇశ్రాయేలీయుల సమాజము మీద కోపము రాకుండునట్లు లేవీయులు సాక్ష్యపు గుడారము చుట్టూ దిగవలెను. వారు సాక్షపుగుడారమును కాపాడవలెను?” (సంఖ్యా 1:53).

మన యాజకుడైన యేసు కూడా మనకు తెరయైయున్నాడు. ఆయన ఈ లోకములో అవతరించుట ద్వారాను, ఆయన మహిమను కనుగొనుటకు వీలుగా దేవుడు తన గుడారమును మన మధ్య నిలువబెట్టుకొనెను (యోహాను 1:14-18) అపరిపూర్ణులైన మానవుల మధ్య పరిశుద్ధుడైన దేవుడు నివసించుటకు ఆయన వీలు కల్పించెను.

`తప్పించుకొనబడిన బానిస ప్రజల మధ్యన ఈ విశ్వమంతటిని సృష్టించిన సృష్టికర్తయైన దేవుడు నివాసము చేయుటనే విషయమును గూర్చి ఆలోచించుడి. దేవుడు మనకెంత సమీపముగా ఉండగలడనే విషయాన్ని గూర్చి ఏమి బోధిస్తుంది?`