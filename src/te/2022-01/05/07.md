---
title:  అదనపు అధ్యయనము
date:   28/01/2022
---

“మనకు దేవుడనుగ్రహించు కృప ద్వారా రక్షణ ఆదివారము కాకుండా సబ్బాతు విశ్రాంతి ఒక చిహ్నముగా ఉన్నదని హెబ్రీ పత్రికలో పౌలు చాలా స్పష్టముగా తెలియపర్చెను. సబ్బాతు విశ్రాంతిని ఈ విధముగా పరిగణించుట వలన దానిని గైకొనేటప్పుడు విశ్వాసులు ప్రేమతో గైకొంటారు. క్రీ.శ. 2వ శతాబ్దములో క్రైస్తవ సంఘములో ఒక ప్రాముఖ్యమైన మార్పు సంభవించినదనడానికి మనము ఆధారములను చూడగలము. సబ్బాతును గైకొనడము రక్షణకు ఒక చిహ్నముగా ఉన్నది అనే భావము దానికి బదులుగా సబ్బాతును గైకొనడమంటే యూదా మతాచారమును అనుసరించడమనియు, మరియు పాతనిబంధనకు తిరిగి వెళ్ళిన దానికి సమానమనే భావమును విస్తృతముగా ప్రచారము చేయబడెను. ఉదా: -అంతియొకయలోని ఇగ్నేషియస్ (క్రీ.శ.110 మధ్యన) ఈ విధముగా ప్రకటించాడు. పాత ఒడంబడిక ప్రకారము జీవించిన వారికి ఒక నూతన ధర్మము తెలిసినది. సబ్బాతుదినమును గైకొనుటకు బదులు వారు ఇప్పుడు ప్రభువు దినమును అనగా క్రీస్తు పునరుత్తాన దినమును గైకొనుచున్నారు” -జాక్వియస్ బి.డౌ ఖన్. ఇశ్రాయేలు మరియు క్రైస్తవ సంఘము: ఒకే దేవుని రెండు స్వరములు (పిబాడే హెన్ డ్రిక్ సన్ పబ్లిషర్సు 2002). పుట 42. అదేవిధముగా మార్సియాన్ అనే మత గురువు, తన అనుచరులకు యూదులను మరియు వారి దేవుని తిరస్కరించామని చాటి చెప్పుటకు సబ్బాతు దినమున ఉపవాసముండమని ఆజ్ఞాపించెను. అయితే సబ్బాతు నాడు ఉపవాసమున్నట్లయితే అది యూదుల సబ్బాతు నాచరించినట్లగును గనుక సబ్బాతుదినమున అటువంటి కార్యములేమియు చేయవద్దని విక్టోరినస్ అనే గురువు వ్యతిరేకించాడు. (ఇశ్రాయేలు మరియు క్రైస్తవ సంఘము పుటలు 41-45) ఆవిధముగా కృప ద్వారా రక్షణ పొందుదుము అనుటకు చిహ్నముగా ఉన్న సబ్బాతు విశ్రాంతిని గైకొనుట క్రైస్తవ సంఘములో కనుమరుగైపోయినది.

“సృష్టి కార్యమునకును, దేవునికున్న విమోచన శక్తికిని చిహ్నముగా ఉన్న సబ్బాతు విశ్రాంతి మనము ఏదెనులో పోగొట్టుకొనిన శాంతిని తిరిగి రక్షకుని ద్వారా నెలకొల్పబడుతుందని సబ్బాతు చూపిస్తుంది”.

“ప్రయాసపడి భారము మోసికొనుచున్న సమస్త జనులారా నా యొద్దకు రండి. నేను మీకు విశ్రాంతి కలుగజేతును” (మత్తయి 11:28). ఈ ఆహ్వానమును ప్రకృతిలో ఉన్న ప్రతివస్తువు దేవుని ఆహ్వానమును ప్రతిధ్వనిస్తుంది-ఎలెన్ జి వైట్, యుగయుగాల ఆకాంక్ష పుటలు 288, 289.

**చర్చించుకొనుటకు ప్రశ్నలు**

`1. విశ్వాసము ద్వారా నీతిమంతులముగా తీర్చబడుదుము మరియు సబ్బాతును ఆచరించుటకు మధ్య ఉన్న సంబంధము ఏమిటి?`

`2. నిజముగా సబ్బాతును ఆచరించుట మరియు చట్టము ప్రకారము సబ్బాతును ఆచరించుటకు మధ్య ఉన్న తేడా ఏమిటి? ఆ తేడాను సబ్బాతును ఆచరించేటపుడు ఏవిధముగా చూపగలము?`