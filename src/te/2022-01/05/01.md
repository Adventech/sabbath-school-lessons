---
title:  విశ్రాంతిని అనుగ్రహించువాడు యేసు
date:   22/01/2022
---

### ఈ వారమునకు చదువ వలసిన వచనములు
ఆది 15:13-21; హెబ్రి 3:12-19; 4:6-11; 4:1,3,5,10; ద్వితి 5:12-15; హెబ్రి 4:8-11.

> <p>కంఠతవచనం</p>
> “కాబట్టి దేవుని ప్రజలకు విశ్రాంతి నిలిచియున్నది” (హెబ్రి 4:9).

యేసు దేవుని ప్రజలను విమోచించువాడు మరియు పరిపాలించువానిగా సింహాసనము మీద కూర్చుండబెట్టబడెనని హెబ్రీ 1 మరియు 4 పరిచయము చేస్తున్నాయి. ఇది దావీదువంశావళి నుండి వచ్చే రాజుకు మరియు తన ప్రజలకు వారి శత్రువుల నుండి విశ్రాంతి లభిస్తుందని దేవుడు దావీదు నిబంధన ద్వారా వాగ్దానము చేసెను (2సమూ. 7:10, 11) యేసు దేవుని కుడి పార్శ్వమున కూర్చొనియుండగా ఇప్పుడు మనకు విశ్రాంతి లభిస్తుంది.

విశ్రాంతిని గూర్చి హెబ్రీ పత్రిక వివరిస్తూ అది దేవునికి చెందిన విశ్రాంతి మరియు సబ్బాతు విశ్రాంతి అని రెండు విధాలుగా ఉన్నది (హెబ్రి 4:1-11). దేవుడే ఈ విశ్రాంతిని చేసెను. అది ఆదామవ్వలకు లభించినది. మొదటి సబ్బాతు పరిపూర్ణమైన సృష్టిని చేసిన తరువాత అనుభవించిన విశ్రాంతి. ఆ పరిపూర్ణతను మరొకసారి తీసుకొనివచ్చి నిజమైన సబ్బాతు విశ్రాంతిని అనుగ్రహిస్తానని దేవుడు చేసిన వాగ్దానమువలన అది సాధ్యమవుతుంది.

మనము విశ్రాంతిని గైకొనేటప్పుడు దేవుడు చేసిన పరిపూర్ణమైన సృష్టికార్యమును మరియు దానిని సిలువ యొద్ద విమోచించెను అని జ్ఞాపకము చేసుకొని విశ్రాంతిలో ప్రవేశిస్తున్నాము. అయితే నిజమైన సబ్బాతు ఏవిధముగా సృష్టిని జ్ఞాపకము చేస్తుందో అదేవిధంగా మన దేవుడు వాగ్దానము చేసినట్లు భవిష్యత్తులో సంభవించే విశ్రాంతి యొక్క రుచిని కూడా మనము ఇప్పుడు అనుభవించుచున్న విశ్రాంతి జ్ఞాపకము చేస్తుంది.

_జనవరి 29, సబ్బాతు దినమున ఈ వారము యొక్క పాఠమును అధ్యయనము చేయుటకు సిద్ధపడుడి._