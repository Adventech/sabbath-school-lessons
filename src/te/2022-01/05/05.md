---
title:  ఆయన విశ్రాంతిలోనికి ప్రవేశించుట
date:   26/01/2022
---

`హెబ్రి 3:11; 4:1,3,5,10 చదువుడి. విశ్రాంతిలోనికి ప్రవేశింపమని మనలను ఆహ్వానించుచున్న దేవుడు దాని లక్షణాలను గూర్చి ఏమి చెప్పాడు?`

నిర్గమ 20:8-11లోని సబ్బాతు ఆజ్ఞ మరియు మోషే దానినే తిరిగి ద్వితి 5: 12-15లో చెప్పిన ఈ రెండు సార్లు దేవుడు మనకు ఏమి చేసెనో జ్ఞాపకముంచుకొనుటకు ఆహ్వానించబడితిమని తెలియజేయుచున్నది. దేవుడు తన సృష్టికార్యమును ముగించెననుటకు సూచనగా దేవుడు రాతిపలకల మీద వ్రాసిన ఆజ్ఞలలో చూస్తున్నాము (నిర్గ 31:18; 34:28) ఐగుప్తు దాస్యము నుండి ఇశ్రాయేలు విడుదల చేయబడిన కార్యము ముగిసినదని గుర్తు చేయుటకు సబ్బాతును గైకొనుడని వారికి ఆజ్ఞాపించినట్లు ద్వితియోపదేశకాండములో చూస్తున్నాము. ఐగుప్తు నుండి పొందిన విడుదల భవిష్యత్తులో క్రీస్తు సిలువ మీద “సమాప్తమాయెను” (యోహా. 19:30) అని చెప్పి చివరగా పాపము నుండి విడుదల చేయబోవు కార్యక్రమమునకు సాదృశ్యముగా చూపబడినది. అందుచేత సబ్బాతు మరీ ముఖ్యముగా క్రైస్తవులకు రెండంతలు ఆశీర్వాదకరముగాను మరియు అర్ధములతో కూడినదైయున్నది.

`హెబ్రి 4:9-16 చదువుడి. మనము ఏమి చేయుటకు పిలువబడితిమి?`

దేవుడు తన సృష్టి కార్యమును పూర్తి చేసెను అని గుర్తు చేసుకొనుటకు సబ్బాతు విశ్రాంతిని ఆచరిస్తున్నాము (ఆది 2:1-3; నిర్గమ 20:8-11) లేక బానిసత్వము నుండి విడుదల కలిగెనని ఆచరిస్తున్నాము. (ద్వితి 5:12-15) అదే రీతిగా యేసు మన రక్షణ నిమిత్తము చేసిన బలియాగము ద్వారా తన పనిని ముగించి పరలోకపు దేవాలయములో ఆసీనుడైనందుకు కూడా ఆచరించుచున్నాము (హెబ్రి 10:12-14).

మన క్షేమమును సాధించినప్పుడు మాత్రమే దేవుడు విశ్రమించినట్లు ఇక్కడ గమనించగలము. లోకమును సృష్టించుట పూర్తి చేసిన తరువాత దేవుడు విశ్రమించెను. అటు తర్వాత అబ్రహాముకు వాగ్దానము చేయబడిన దేశముపై ఇశ్రాయేలు మరియు దావీదు విజయము సాధించి దానిలో క్షేమముగా జీవించినప్పుడు (1రాజులు 4:21-25; నిర్గమ 15:18-22; ద్వితి 11:24; 2 సమూ 8:1-14తో పోల్చి చూడుము) దేవుడు విశ్రమించెను. ఇశ్రాయేలు మరియు రాజు వారి కొరకు గృహములను నిర్మించుకొనిన తరువాతనే దేవుడు తన కొరకు ఒక గృహమును నిర్మించుకొనెను.

`ఇప్పుడు కూడా మనము ఏవిధముగా ఆయన విశ్రాంతిలోనికి ప్రవేశించగలము. మనయందే మనకు రక్షణ ఉన్నదని కాకుండా క్రీస్తునందు మనకు రక్షణ ఉందనే వాగ్దాన భూమిలో విశ్వాసముంచుట ద్వారా ఏవిధముగా విశ్రమించగలము?`