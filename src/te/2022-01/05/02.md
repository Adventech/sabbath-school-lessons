---
title:  ఒక విశ్రాంతి స్థలముగా దేశము
date:   23/01/2022
---

`ఆదికాం.15:13-21 చదువుడి. అబ్రహాముకు దేవుడు చేసిన వాగ్దానమేమిటి?`

దేవుడు ఇశ్రాయేలీయులను ఐగుప్తు దాస్యము నుండి విడుదల చేసినపుడు వారు ఆయనకు విధేయత చూపుతూ, ఆయనను స్వేచ్ఛగా సేవిస్తూ కానాను దేశములో జీవిస్తారనునది ఆయన లక్ష్యమైయున్నది (నిర్గమ 8:1; కీర్త 105:43-45). వారు కానాను దేశములో జీవించేటప్పుడు ఫరో నిషేధించిన సబ్బాతు విశ్రాంతిని గైకొనుచు ఆనందిస్తారని ఆయన ఉద్దేశించాడు. (నిర్గమ 5:5) వారి తండ్రియైన అబ్రహాము తన దేశమును విడిచి, వాగ్దాన భూమిలోనికి వెళ్ళుటకు దేవుని మాటకు విధేయత చూపించినందున అతని సంతానమునకు కానాను దేశమును పిత్రార్జితముగా దేవుడు అనుగ్రహించెను (ఆది 11:31-12:4).

ఇశ్రాయేలీయులు కానాను దేశమును కేవలం స్వాధీనపరచుకొనుట కొరకే దేవుడు దానిని వారికివ్వలేదు. దేవుడు వారిని ఆయన చెంతకు చేర్చుకొనుచున్నాడు (నిర్గమ 19:4). దేవుడు తన ప్రజలకు ఏమి అనుగ్రహించెనో లోకమంతయు తెలుసుకొని ఆయనే నిజమైన దేవుడని గుర్తించుటకు వారు సాక్షులైయుండాలనియు, మరియు ఎటువంటి ఆటంకము లేకుండా వారు దేవునితో సన్నిహిత బాంధవ్యమును నెలకొల్పుకొని ఆనందించుటకు వీలుగా వారు ఆ దేశములో జీవించాలని ఆయన కోరియున్నాడు. సృష్టి ద్వారా వచ్చిన సబ్బాతును విమోచకుని యొక్క మంచితనమును సన్నిహిత బాంధవ్యము ద్వారా ఆనందించుటకు కానాను దేశము అనువైనదిగా ఎంచబడెను.

ఇశ్రాయేలు ప్రజలు కానాను దేశములో ప్రవేశించినపుడు వారు విశ్రాంతిలో ప్రవేశించుట కొరకే కాకుండా, అప్పటికే ఆ దేశములో ఉన్న విగ్రహారాధన నుండి భూమిని ప్రక్షాళనగావించి దానిని పరిశుద్ధ పరచవలసియున్నదని ప్రభువు వారికి తెలియజేసినట్లు ద్వితి 12:1-14 వివరిస్తుంది. అటు తరువాత అక్కడ ఏ స్థలములో వారి మధ్యన నివాసముండబోవుచున్నాడో ఎన్నిక చేసుకొని వారికి చూపిస్తానని చెప్పెను.

`నిర్గమ 20:8-11; ద్వితి 5:12-15 చదువుడి. సబ్బాతు విశ్రాంతి జ్ఞాపకార్ధ ఉత్సవముగా ఏ రెండు విషయాలు చూపుతుంది. అవి ఎట్లు సంబంధము కలిగియున్నవి?`

దేవుడు సబ్బాతును సృష్టి కార్యముతోను మరియు ఐగుప్తు నుండి పొందిన విడుదలతోను సంబంధమును కలుగజేసెను. సృష్టికి మరియు ఐగుప్తు నుండి విడుదలకు ఈ రెండింటికి జ్ఞాపకార్ధముగా సబ్బాతును ఆచరించమని ఇశ్రాయేలుకు దేవుడు ఉపదేశించెను. సృష్టి మరియు విమోచన ఈ రెండు కూడా సబ్బాతు ఆజ్ఞలో ప్రతిష్టించబడినవి. మనంతట మనము సృష్టించుకోలేనట్లు మనంతట మనము విమోచించుకొనలేము. ఆ కార్యమును దేవుడు మాత్రమే చేయగలడు. మరియు విశ్రాంతిని గైకొనుట ద్వారా దేవుని మీద మన ఉనికిని కొనసాగించుకొనుటకు మాత్రమే కాకుండా మన రక్షణ కొరకు కూడా ఆయనపై ఆధారపడియున్నామని గుర్తించుచున్నాము, మరియు ఆయనకు తెలియపర్చుచున్నాము. విశ్వాసము ద్వారా మాత్రమే రక్షణ లభించునని సబ్బాతును ఆచరించుట ద్వారా ఒక శక్తివంతమైన రీతిలో తెలియపర్చుచున్నామని అర్ధము.

`మన ఉనికి కోసమే కాకుండా, మన రక్షణ నిమిత్తము కూడా దేవుని మీద సంపూర్ణముగా ఆధారపడియున్నామని అర్ధము చేసికొనుటకు సబ్బాతు ఆచరణ ఏవిధంగా సహాయపడుతుంది?`