---
title:  అపనమ్మకము వలన
date:   24/01/2022
---

`హెబ్రి 3:12-19 చదువుడి. ఇశ్రాయేలీయులు వాగ్దానము చేయబడిన విశ్రాంతిలోనికి ఎందువలన ప్రవేశించలేకపోయారు.`

ఐగుప్తు నుండి విడుదల పొందిన ఇశ్రాయేలీయులు దేవుడు వారికి వాగ్దానము చేసిన విశ్రాంతిలోనికి ప్రవేశించలేకపోవడం చాలా విచారకరమైన విషయము. వాగ్దానభూమికి సరిహద్దుగా ఉన్న కాదేషు బర్నియా యొద్దకు ఇశ్రాలీయేలు వచ్చినపుడు, వారిలో విశ్వాసము లేకపోయినది. ఇశ్రాయేలుకు చెందిన వేగుల వారు ఆ వాగ్దాన భూమి విషయమై ఒక చెడు నివేదిక ఇచ్చినట్లు సంఖ్యా 13 మరియు 14 వివరించుచున్నవి. (సంఖ్యా 13:32) ఆ భూమి సారవంతమైనది. అందులో నివసించుచున్న ప్రజలు బలవంతులుగా ఉన్నారు. అందులోని పట్టణములకు ప్రాకారములున్నవి. అందుచేత వారిని జయించుట సాధ్యమయ్యే విషయం కాదని వివరించారు.

యెహోషువ మరియు కాలేబు ఈ విషయాలు నిజమే అని ఒప్పుకున్నారు. అయితే దేవుడు మనతో ఉన్నాడు కాబట్టి ఆ దేశములోనికి మనలను ప్రవేశపెడతాడని ఆ చెప్పియున్నారు (సంఖ్యా 14:7-9). అయితే దేవుడు ఐగుప్తును తెగుళ్ళ ద్వారా నాశనము చేయడము (నిర్గమ 7-12) ఫరో యొక్క సైన్యమును ఎల్ల సముద్రములో నిర్మూలము చేయడము (నిర్గమ 14) పరలోకము నుండి ఆహారమును కురిపించుట (నిర్గమ 16) బండ నుండి నీరును అందించుట (నిర్గమ 17) నిరంతరము వారిని మేఘము క్రింద నడిపించుట, కాపాడుట (నిర్గమ 40:36-38) చూచిన ఆ ప్రజలే ఇప్పుడు ఆ దేవుని మీద నమ్మకమును ఉంచలేకపోయారు. దేవుడు తన శక్తిని ఎంతో ఘనముగా ప్రదర్శించడాన్ని చూచిన ఆ తరము వారు విశ్వాస రాహిత్యమునకు గురుతుగా మారారు (నెహెమ్యా 9:15-17; కీర్త 106:24-26; 1కొరింథీ 10:5-10).

మానవులు అందుకోలేనటువంటి వరములను ఇస్తానని తన ప్రజలకు దేవుడు వాగ్దానము చేసెను. అందువలననే వారు కృప మీద ఆధారపడి, విశ్వాసము ద్వారానే ప్రవేశించవలసియున్నారు. ఇశ్రాయేలుకివ్వబడిన వాగ్దానము వారికి విలువ లేనిదిగా కనబడినది (హెబ్రి 4:2).

దానికి కారణము దేవునికి విధేయత చూపించినవారి యొక్క విశ్వాసమును గూర్చి వారు ఇతరులతో పంచుకొనలేదు (హెబ్రి 4:2). ఒక ప్రజా సమూహముగా ఇశ్రాయేలీయులు వాగ్దాన భూమి యొక్క సరిహద్దు యొద్దకు ప్రయాణము చేసారు. అక్కడ వారు విరుద్ధమైన నివేదికను ఎదుర్కొనవలసి వచ్చినపుడు వారు అవిశ్వాసులతో చేరిపోయారు. విశ్వాసములేక అవిశ్వాసము ఏదైనా ఇతరులకు వ్యాపించే స్వభావము కలిగినది. అందువలననే హెబ్రి పత్రిక విశ్వాసులను “ఒకనికొకడు బుద్ది చెప్పుకొనుడి” (హెబ్రి 3:13) అని హెచ్చరించుచున్నది.

“ప్రేమ చూపుటకును, సత్కార్యములు చేయుటకును ఒకనికొకడు పురికొల్పవలెనని ఆలోచింతము” (హెబ్రి 10:24). “మరియు దేవుని కృపను పొందకుండా ఎవడైనా తప్పిపోవునేమో చూచుకొనుడి (హెబ్రి 12:15).

`తోటి విశ్వాసుల యొక్క విశ్వాసము అభివృద్ధి చెందుటకు నీవు ఏ రీతిలో సహాయపడగలవు? ఇతరుల యొక్క విశ్వాసము బలహీనపడకుండా ఎప్పుడు వ్యతిరేకము చెప్పకుండా ఎట్లు జాగ్రత్త పడగలవు?`