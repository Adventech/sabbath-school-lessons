---
title:  మానవ సృష్టి యొక్క తొలి రుచి చూచుట
date:   27/01/2022
---

`నిర్గమ 20:8-11, ద్వితియో 5:12-15 మరియు హెబ్రి 4:8-11 పోల్చి చదువుడి సబ్బాతు విశ్రాంతి గూర్చి ఉన్న అర్దములో మీకు కనిపించిన తేడాలేమిటి?`

పైన చూపించిన నిర్గమ కాండము మరియు ద్వితియోపదేశ కాండములోని వాక్యములు మనలను గతించిపోయిన కాలములోనికి ఆహ్వానించుచున్నవి. సృష్టించుట ద్వారా మరియు విమోచించుట ద్వారా దేవుడు నెరవేర్చిన విషయాలను జ్ఞాపకముంచుకొని ఆయనను కొనియాడుటకు సబ్బాతుదినమున విశ్రాంతిని గైకొనాలని మనము ప్రేరేపించబడితిమి. అయితే హెబ్రి 4:9-11 మనలను భవిష్యత్తు వైపు చూడమని ఆహ్వానించుచున్నది. భవిష్యత్తులో మనము అనుభవించబోవు సబ్బాతు విశ్రాంతిని దేవుడు సిద్ధపరచియుంచాడని ఈ వాక్యములు మనకు చెప్పుచున్నవి. సబ్బాతును ఆచరించుటకు ఒక నూతన కోణమును అది సూచించుచున్నది. గత కాలములో సంభవించిన దేవుని యొక్క విజయాలను జ్ఞాపకముంచుకొనుట కొరకే కాక, మన భవిష్యత్తు కొరకు ఆయన చేసిన వాగ్దానములను కూడా జ్ఞాపకముంచుకొనుటకు సబ్బాతు విశ్రాంతి సహాయపడుతుంది.

భవిష్యత్తులో సబ్బాతును ఆచరించాలనే నియమము ఎల్లపుడూ ఉన్నప్పటికి తరచుగా ఆ విషయము అశ్రద్ధకు గురవుతూ వున్నది. మానవుడు పాపములో పడి పతనమైన తరువాత, మెస్సియా ద్వారా దేవుడు ఒక దినమున ఈ సృష్టిని దానియొక్క పూర్వవైభవమునకు తిరిగి కలుగజేయును అనే వాగ్దానము అందులో ఇమిడియున్నది. మరియు విమోచన కార్యము పూర్తయినదని తెలుసుకొనుటకు సూచనగా ఒక నూతన సృష్టి జరుగబోవుచున్నదని సబ్బాతు ముందుకు చూపించబోవుచున్నది. లోపముతో నిండిన ఈ లోకములో నిజమైన సబ్బాతును ఆచరించుట కొరకు పరలోకము ఎదురుచూచుచున్నది.

యూదయ సంప్రదాయములో ఒక విషయము చాలా స్పష్టముగా ఉన్నది. ఆదాము మరియు హవ్వ జీవితము (జెమ్సు హెచ్ చార్లెస్ వర్తు, ది ఓల్డు టెస్టమెంటు సూడపిగ్రఫి, సంపుటి 2, లండన్ యేల్ యూనివర్సిటి ప్రెస్ 1985, పుట 18). ఏడవదినము పునరుత్థానమునకు ఒక చిహ్నము, రాబోవు కాలములో విశ్రాంతిని సూచించుచున్నది. ఇంకొక యూదయ సమాచారమును బట్టి సబ్బాతు విశ్రాంతి శాశ్వత కాలము నిలిచియుండేది - జాకబ్, నుసి నెర్, ది మిషన్, ఎన్యూ ట్రాన్సులేషన్, (యేల్ యూనివర్సిటీ ప్రెస్ 1988) పుట 875. పరిశుద్ధుని యెదుట ఇశ్రాయేలు ఈ విధముగా చెప్పెను. "అతడు ఆశీర్వదింపబడును గాక. లోక యజమాని, మేము ఆజ్ఞలను గైకొనిన యెడల మాకు వచ్చే బహుమతి ఏమిటి? అందుకాయన వారితో ఇట్లనెను “రాబోవు లోకము అయితే అది ఏవిధముగా ఉంటుందో మాకు చూపించు” అని అడిగారు. వారికి అతడు సబ్బాతును చూపించాడు” –థియడోర్ ఫ్రెడ్ మాన్, ది సబ్బాతు ఆంటిసిపేషన్ ఆఫ్ రికెప్టంన్ జూడాయిజమ్ ఒక త్రిమాస పత్రిక, సంపుటి 16, పుటలు 443, 444.

సబ్బాతు ఆచరణ, సంతోషించుటకును, సమర్పణ కానుకలు చెల్లించుటకును ఆచరిస్తారు. మనము సబ్బాతును గైకొనినప్పుడు దేవుని వాగ్దానములను నమ్ముచున్నామనియు, ఆయన అనుగ్రహించే కృపావరమును మనము అంగీకరిస్తున్నామని భావము. సజీవముగా ఉన్న విశ్వాసమే సబ్బాతు మరియు అది ప్రతిధ్వనించేది. యేసు నందున్న విశ్వాసమును బట్టి కృప ద్వారా రక్షింపబడినామనే నమ్మకమును సబ్బాతును గైకొనుట ద్వారా తెలియజేస్తున్నామని అర్ధము.

`విశ్వాసము ద్వారా రక్షింపబడితిమనే అవగాహనతో సబ్బాతును గైకొనే విధానమును ఏవిధముగా నేర్చుకొనగలము? సబ్బాతుదినమున విశ్రమించుట ద్వారా రక్షింపబడితిమని తెలియజేసినట్లు ఏవిధముగా అవుతుంది?`