---
title:  యేసు నూతన నిబంధనకు మధ్యవర్తి
date:   12/02/2022
---

### ఈ వారమునకు చదువ వలసిన వచనములు
హెబ్రీ 7:11-19; 8:10-12; యిర్మియా 31:31-34; హెబ్రీ 8:1-6; నిర్గమ 24:1-8; యెహెజ్కేలు 36:26,27.

> <p>కంఠతవచనం</p>
> “ఈయనయైతే ఇప్పుడు మరి యెక్కువైన వాగ్దానములను బట్టి నియమింపబడిన మరి ఎక్కువైన నిబంధనకు మధ్యవర్తియైయున్నాడు గనుక మరి శ్రేష్టమైన సేవకత్వము పొందియున్నాడు” (హెబ్రీ 8:6).

ఒక పరిపూర్ణమైన జీవితమును జీవించుట ద్వారాను మరియు మన స్థానములో మరణించుట ద్వారాను యేసు ఒక నూతన మరియు దేవునికిని మరియు మనకును మధ్యవున్న ఒక శ్రేష్టమైన నిబంధనకు మధ్యవర్తిత్వము వహించెను. మన పాపములు మరణ శిక్షను కోరగా ఆయన మరణము ద్వారా యేసు ఆ మరణ శిక్షను కొట్టివేసి ఒక నూతన నిబంధన సాధ్యమయ్యేటట్లు చేసెను.

ఈ సత్యమును గూర్చి హెబ్రి 10:5-10లో వివరించబడినది. నిబంధన ప్రకారము అవసరమైన పరిపూర్ణ విధేయతను యేసు ప్రత్యక్ష పర్చెను. సంపూర్ణ విధేయతను దేవునికి చూపించాలని మెస్సీయాకున్న కోరికను 40వ కీర్తనలో చూపించబడెను.

“అప్పుడు పుస్తకపు చుట్టలో నన్ను గూర్చి వ్రాయబడిన ప్రకారము నేను వచ్చియున్నాను. నా దేవా నీ చిత్తము నెరవేర్చుట నాకు సంతోషము. నీ ధర్మశాస్త్రము నా ఆంతర్యములో నున్నది” (కీర్తనలు 40:7, 8). పూర్వోత్తర సందర్భమును బట్టి చూచిన యెడల “నీ చిత్తము నెరవేర్చుట” అనే పదజాలము దేవుని యొక్క చిత్తమునకు మానవ ధర్మము ప్రకారము విధేయత చూపించవలసియున్నదని వివరిస్తుంది. జంతువుల బలియర్పణ ద్వారా పాపము పరిహరింపబడని కారణము చేత క్రీస్తు చేసిన బలియర్పణ దేవుని చిత్తమును నెరవేర్చియుందని హెబ్రీ పత్రిక యొక్క గ్రంథకర్త వివరిస్తున్నాడు. ది ఎస్ డి ఎ బైబిల్ వ్యాఖ్యానము, సంపుటి 7, పుట 460.

యేసు నరావతారిగా అవతరించిన సందర్భమును బట్టి పౌలు దృష్టిలో ఈ కీర్తన ప్రత్యేక ప్రాధాన్యతను పొందింది. నూతన నిబంధన యొక్క విధేయతలకు యేసు ఒక రూపమునిచ్చాడు. ఆయన మనకు మాదిరి. ఆయన మరణమ వలననే కాకుండా, ఆయన చూపిన పరిపూర్ణ విధేయతను బట్టి మనము రక్షింపబడినాము.

_ఫిబ్రవరి 19 సబ్బాతు నాడు ఈ పాఠము అధ్యయనము చేయుటకు సిద్ధపడవలెను._ ఆదివారం