---
title:  క్రొత్తనిబంధనకు ఒక శ్రేష్టమైన మధ్యవర్తి ఉన్నాడు
date:   15/02/2022
---

`హెబ్రి 8:1-6 చదువుడి. యేసు ఎందువలన నిబంధనకు శ్రేష్టమైన మధ్యవర్తి అయ్యాడు?`

మెసిటన్ (మధ్యవర్తి) అనే గ్రీకు పదము 'మెసోస్' (మధ్యన) అనే పదమునుండి పుట్టినది. మధ్యన నడచేవారు లేక నిలువబడే వారిని ఉద్దేశించి ఈ పదము వాడబడేది. అది ఒక సాంకేతిక పదము. ఈ క్రింద వివరించిన ఒకటి రెండు బాధ్యతలను నెరవేర్చే వ్యక్తిని ఆ పదము సూచిస్తుంది.

1. రెండు లేక అంతకన్నా ఎక్కువ వ్యక్తులు లేక పక్షముల మధ్య మధ్యవర్తిగా ఉండుట.

2. ఒక వ్యాపారములో బేరమును లేక వ్యవహారమును కుదుర్చువారు.

3. ఆ మాటకున్న అర్ధమునకు సరిపడే విధముగా న్యాయసంబంధమైన వివాదములో ఒక సాక్షిగా ఉండడమే.

4. ఒక ఒప్పందమును అమలుపర్చే విషయములో ఇరు పక్షాల మధ్య ఒక పక్షమునకు మద్దతుగా జామీను ఉండేవాడు.

“మీడియేటర్” (మధ్యవర్తి) అనే ఇంగ్లీషు పదము గ్రీకు పదము 'మెసిటస్' ప్రకారము పైన సూచించిన వాటిలో మొదటి రెండు లేక మూడు ఉపయోగములపై దృష్టిని పెడుతుంది. అయితే హెబ్రీ పత్రిక ప్రకారము, నాల్గవ ఉపయోగమునకు ప్రాధాన్యతను ఇస్తున్నట్లు కనిపిస్తుంది. యేసును "మధ్యవర్తి” అనే భావముతో చూడకుండా, ఆయనను ఇరు పక్షాల మధ్య ఒక పక్షమునకు మద్దతుగా జామీను ఉండేవానిగా హెబ్రీ పత్రిక వివరించుచున్నది. దాని ప్రకారము యేసు క్రొత్త నిబంధనను అమలుపర్చుటకు “పూచీదారుడుగా” హీబ్రూ పదము వివరిస్తుంది. ఆ పూచీ దారుడైన యేసు నిబంధన వాగ్దానములు నెరవేరునట్లు సహాయపడును (హెబ్రి 7:22).

క్రీస్తు యొక్క మరణము ఇశ్రాయేలుతో మొదట చేసుకున్న నిబంధనలో ఉన్న హక్కులను సంతృప్తి పరచినందున (ఏదెనులో ఉన్న మొదటి మానవులను కలుపుకొని) క్రొత్త నిబంధన వ్యవస్థ స్థాపించుటకు సాధ్యమైంది. మొదటి నిబంధనను మీరుట వలన ఎదురైన న్యాయపరమైన బాధ్యతలను యేసు పూచీదారుడుగా తన మీద మోపుకున్నాడు. ఇంకొక విధముగా చెప్పాలంటే, యేసు పరలోకమునకు హెచ్చించబడుట వలన మానవులకు దేవుడు చేసిన వాగ్దానములు నెరవేరతాయి అనే భరోసాను ఆయన కల్పించాడు (హెబ్రీ 6:19, 20). దేవుని యొక్క వాగ్దానములు నిజమైనవి. నెరవేర్చదగినవి కాబట్టి యేసు వాటికి జామీనుగా నిలబడ్డాడు. యేసును పునరుత్తానునిగా చేసి దేవుడు తన కుడి పార్శ్వమును ఆయనను కూర్చండబెట్టుకొనుట ద్వారా, ఆ తండ్రియైన దేవుడు మనలను అదే మరణమునుండి లేపి (పునరుత్తానులుగా చేసి) ఆయన చెంతకు మనలను చేర్చుకుంటాడని చూపించాడు.

యేసు పరలోకపు గుడారములో పరిచర్య చేయుచున్నందునను మరియు ఆయన కొరకు పరిపూర్ణమైన బలియర్పణగా చేయబడినందున ఆయన మోషేకంటే ఉన్నతమైన మధ్యవర్తి అయ్యాడు (హెబ్రీ 8:1-5; 10:5-10). మోషే యొక్క ముఖము దేవుని యొక్క మహిమను ప్రతిబింబించింది (నిర్గమ 34:29-35) అయితే యేసు దేవుని యొక్క మహిమయై యున్నాడు (హెబ్రి 1:3; యోహాను 1:14). మోషే దేవునితో ముఖాముఖిగా మాట్లాడెను (నిర్గమ 33:11) అయితే దేవుని వాక్యమైన యేసు శరీరధారియై మన మధ్యన నివసించెను (హెబ్రి 4:12, 13; 1:1-3, 14).

`విధేయత చూపించుట ద్వారా నిబంధన యొక్క అవసరములను క్రీస్తు తృప్తికరముగా నెరవేర్చెను. దీని ప్రకారము మన జీవితములో విధేయత యొక్క పాత్ర ఏమిటి? అది ఇంకను ఎందుకంత ప్రాధాన్యత కలిగియున్నది?`