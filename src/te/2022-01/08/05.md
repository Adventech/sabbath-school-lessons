---
title:  శ్రేష్టమైన వాగ్దానములు కలిగిన క్రొత్త నిబంధన
date:   16/02/2022
---

పాతనిబంధన కన్నా నిబంధనలు ఘనమైన ప్రతిఫలములను ఇచ్చే శ్రేష్టమైన వాగ్దానములున్నవని మనము ఆకర్షితులమయ్యే పరిస్థితి ఉండవచ్చును (పరలోక సంబంధమైన మాతృభూమి శాశ్వత జీవితము మొ) అయితే ఇక్కడ మరుగుపడిన సత్యము ఏమిటంటే దేవుడు మనకు ఇస్తానని చెప్పిన ఇవే ప్రతిఫలములను ఇచ్చే వాగ్దానములను పాతనిబంధన విశ్వాసులకు పేర్కొనబడిన శ్రేష్టమైన వాగ్దానములు అంటే వేర్వేరు రకాలైన వాగ్దానములు అని అర్ధము. దేవుడు, ఆయనే స్వయముగా ప్రధమ యత్నము చేసి ఇశ్రాయేలీయులను ఐగుప్తు నుండి విడుదల చేసి వారిని వాగ్దానభూమిలోనికి నడిపిస్తానని వాగ్దానము చేసెను.

`నిర్గమ 24:1-8ను హెబ్రి 10:5-10తో పోల్చి చూడుడి. ఈ రెండు వాగ్దానముల మధ్య ఉన్న సారూప్యములు మరియు బేధములు ఏమిటి?`

దేవునికిని, ఇశ్రాయేలుకు మధ్య జరిగిన నిబంధన రక్తముతో స్థిరపరచబడినది. ఆ రక్తమును బలిపీఠముపైన మరియు క్రింద ప్రోక్షింపబడినది. ప్రభువైన దేవుడు వారితో మాట్లాడిన అన్ని విషయాలకు విధేయత చూపిస్తామని ఇశ్రాయేలు ప్రజలు ఆయనకు వాగ్దానము చేసిరి.

“నిత్య జీవమును పొందుటకు మన ఆది తల్లిదండ్రులు దేవుని ఆజ్ఞలకు పరిపూర్ణమైన విధేయతను చూపించి, నీతిని కాపాడుకొనిన యెడల వారు నిత్యజీవమును పొందుదురు అనే నియమము వారికి ఇవ్వబడినట్లే మనకు కూడా అదే నియమము ఇవ్వబడినది. ఈ నియమమును పాటిస్తే తప్ప వేరొక నియమమును పాటించుట ద్వారా నిత్య జీవము అనుగ్రహించబడదు. ఒకవేళ అలా జరిగినట్లయితే, అనగా వేరే నియమమును పాటించినచో విశ్వమంతటిలో ఉన్న ఆనందము అపాయములో పడిపోతుంది. అప్పుడు మార్గము పాపము చేయుటకు తెరవబడుతుంది” -ఎలెన్ జి వైట్, క్రీస్తు యొద్దకు మెట్లు, పుట 62.

దేవుడు తన కుమారుని ఈ లోకమునకు అనుగ్రహించి ఇక్కడ ఆయనను జీవింపచేసి, నూతన నిబంధన వాగ్దానములు ఆయనయందు నెరవేరునట్లు చేయుటయేగాక, మనము యేసునందు విశ్వాసముంచునట్లు ఆయనను మనకు అనుగ్రహించెను. యేసు చూపించిన విధేయతను బట్టి నిబంధన వాగ్దానములకు ఆయన ఉత్తరవాదిగా ఉండెను. హెలీ 7:22) ముందుగా నిబంధన దీవెనలను దేవుడు ఆయనకు అనుగ్రహించెను. అటు తరువాత అవి మనకు ఇవ్వబడును. ఆయనలో ఉన్నవారు (క్రీస్తులో) ఆయనతో కలిసి ఆ వాగ్దానములను అనుభవిస్తారు. రెండవదిగా, దేవుడు తన పరిశుద్ధాత్మను మనకిచ్చి, ఆయన ధర్మశాస్త్రమును గైకొనునట్లు మనలను శక్తిమంతులునుగా చేయును.

`నిబంధన కోరే విషయాలను క్రీస్తు నెరవేర్చెను. అందువలన మనకు దేవుడు చేసిన వాగ్దానములు నెరవేరునా లేదా అనే అనుమానము పడవలసినది లేదు. ఇది 2కొరింథి 1:20-22ను మనము అర్ధము చేసుకొనుటకు ఎట్లు సహాయపడుతుంది? మనము ఇక్కడ ఎటువంటి నిరీక్షణను చూడగలము?`