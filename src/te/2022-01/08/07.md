---
title:  అదనపు అధ్యయనము
date:   18/02/2022
---

దేవుని స్వరూపములోనికి మన హృదయమును మార్చుకున్నపుడు, దైవ సంబంధమైన ప్రేమ, మన హృదయములో నాటింపబడినపుడు, దేవుని ఆజ్ఞలను జీవితములో అనుసరించలేమా? అప్పుడు క్రొత్త నిబంధన వాగ్దానము నెరవేర్చబడును. నా ధర్మవిధులను వారి హృదయము నందుంచి వారి మనస్సు మీద వాటిని వ్రాయుదును అని చెప్పెను (హెబ్రి 10:16). హృదయమునందు ధర్మవిధులు వ్రాయబడినప్పుడు అవి జీవితమును మార్చివేయదా? విధేయత కలిగియుండుట నిజమైన శిష్యరికమునకు ఒక గురుతైయున్నది. మన మాయన ఆజ్ఞలను గైకొనుటయే దేవుని ప్రేమించుట. ఆయన ఆజ్ఞలు భారమైనవికావు “ఆయనను ఎరిగియున్నామని చెప్పుకొనుచు ఆయన ఆజ్ఞలను గైకొననివాడు అబద్ధికుడు వానిలో సత్యములేదు” (1 యోహాను 5:3; 2:4). విశ్వాసము ద్వారా మాత్రమే క్రీస్తు యొక్క కృపకు పాత్రులగుదురు. అది మనలను విధేయులుగా చేయును.

“నీవు యేసుకు సమీపముగా వచ్చినట్లయితే నీలో ఎక్కువ దోషములు కనిపిస్తాయి. నీ దృష్టి స్పష్టముగా ఉంటుంది. ఆయన పరిపూర్ణమైన స్వభావము ద్వారా మనలోని అసంపూర్ణతలు కనిపిస్తాయి. సాతాను కలుగజేయు భ్రమలు తొలగిపోతాయి. దేవుని యొక్క ఆత్మకున్న ప్రభావము నిన్ను ప్రేరేపించును.

తన పాపపు స్వభావమును గుర్తించలేని హృదయములో యేసు కొరకు లోతైన ప్రేమను కలిగియుండలేదు. క్రీస్తు యొక్క కృప ద్వారా మార్పు చేయబడిన ఆత్మ ఆయన దైవసంబంధమైన స్వభావమును మెచ్చుకొనును. అయితే మనలో ఉన్న అవినీతిని మనము చూడలేనప్పుడు క్రీస్తు యొక్క ఉత్తమ స్వభావమును మనము చూడలేదని అర్ధము” –ఎలెన్ జి వైట్, క్రీస్తు యొద్దకు మెట్లు, పుటలు 60, 64, 65.

**చర్చించుకొనుటకు ప్రశ్నలు**

`1. పైన పేర్కొనబడిన ఎలెన్ జి వైట్ యొక్క మాటలను గూర్చి ఆలోచించండి. మనము క్రీస్తుకు ఎక్కువ సమీపముగా వచ్చినట్లయితే మన దృష్టిలో మనమే ఎక్కువ పాపము చేసిన వారమవుతాము. ఆ విధముగా మనలను గూర్చి మనమే తెలుసుకొని నిరాశ చెంది విశ్వాసము నుండి తొలగి పోకుండా ఉండటకు మనము ఏమి చేయవలసియున్నది?`

`2. ధర్మవిధులను మన హృదయ పలకల మీద వ్రాస్తానని చెప్పిన విషయాన్ని గూర్చి ఆలోచించండి. ఒక క్రైస్తవుని యొక్క ఆధ్యాత్మిక జీవితమునకున్న అర్ధము ఏమిటి? (హెబ్రీ 9:14 చూడుడి).`