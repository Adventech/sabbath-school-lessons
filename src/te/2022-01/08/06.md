---
title:  హృదయము యొక్క సమస్యను నూతన నిబంధన పరిష్కరించెను
date:   17/02/2022
---

`యిర్మియా 31:33 మరియు యెహెజ్కేలు 36:26, 27లో వున్న క్రొత్త నిబంధన వాగ్దానములను పోల్చి చూడుడి. అవి ఏవిధముగా సంబంధము కలిగియున్నవి?`

దేవుడు మొదటి నిబంధన పత్రమును రాతి పలకల మీద వ్రాసి తన ప్రజలతో చేసుకున్న నిబంధనకు ఒక ప్రాముఖ్యమైన సాక్షిగా వాటిని నిబంధన మందసములో భద్రపర్చెను. (నిర్గమ 31:18; ద్వితియో 10:1-4) రాతి పలకల మీద వ్రాసిన పత్రములు పగిలిపోవచ్చును మరియు యిర్మియా అనుభవపూర్వకముగా తెలుసుకున్నట్లు కాగితపు చుట్టలనైతే ముక్కలుగా కోసి తగులపెట్టవచ్చును (యిర్మియా 36:23).

అయితే ఇప్పుడు క్రొత్త నిబంధనలో దేవుడు తన ధర్మశాస్త్రమును ప్రజల యొక్క హృదయములలో వ్రాయమని సెలవిచ్చాడు. హృదయమనగా మనస్సుకు సూచించుచున్నది. మనస్సు జ్ఞాపకముంచుకొనుటకును, అర్ధము చేసుకొనుటకు ఉపయోగపడే అవయవమై ఉంది (యిర్మియా 3:15; ద్వితి 29:4) మరీ ముఖ్యముగా తెలివిగల తీర్మానములు తీసుకొనుటకు సహాయపడుతుంది (యిర్మి 3010; 29:3).

ఈ వాగ్దానము ద్వారా అందరి దృష్టికి చట్టమును గూర్చి జ్ఞానము అందుబాటులోకి రాలేదు. ప్రజలందరి తలంపులలో మార్పును తీసుకొని రావలసిన అవసరము కూడా ఉంది. ఇశ్రాయేలు కున్న సమస్య ఏమిటంటే "యూదా పాపము ఇనుప గంటముతో వ్రాయబడియున్నది. అది వజ్రపు మొనతో లిఖింపబడియున్నది. అది వారి హృదయములనెడి పలకల మీద చెక్కబడియున్నది (యిర్మి 17:2). వారు హృదయ కాఠిన్యముతో జీవిస్తున్నారు. (యిర్మియా 3:10; 23:17). అందుచేత వారికి న్యాయము చేయుట అసాధ్యమైన విషయము (యిర్మి 13:23).

ధర్మశాస్త్రము లేక చట్టము మార్పు చేయబడుతుంది అని యిర్మియా ప్రకటించలేదు. ఎందువలనంటే ఇశ్రాయేలుకు చట్టముతో సమస్యలేదు గాని, వారికి వారి హృదయములో ఉన్నది. ఇశ్రాయేలుకు దేవుడు చేసిన దానికి బదులుగా వారు కృతజ్ఞతాభావముతో స్పందిస్తారని తలంచి, తన ప్రేమను మరియు సంరక్షణను చూపించుటకు వారికి పదియాజ్ఞలను ఇవ్వడము జరిగినది (నిర్గమ 20:1,2) దేవుని ధర్మశాస్త్రమునకు, విధులకు ఇశ్రాయేలు విధేయత చూపించాలని దేవుడు కోరాడు. కృతజ్ఞతతో కూడిన విధేయత ఆయన యెడల చూపాలని కోరుకున్నాడు.

మనకు కూడా అదే నియమము వర్తిస్తుంది. నూతన నిబంధన యొక్క ఆరంభమునకు మన యెడల యేసుకున్న ప్రేమ, ఆయన మరణము ద్వారా చూపించాడు. (లూకా 22:20) ప్రేమకు సూచనగా నిజమైన విధేయత హృదయములో నుండి వస్తుంది (మత్తయి 22:34-40). విశ్వాసియొక్క జీవితములో పరిశుద్ధాత్మ ద్వారా దేవుడు మన మీద తన ప్రేమను కుమ్మరిస్తాడు. (రోమా 5:5; గలతీ 5:22).

`క్రీస్తు యొక్క మరణమును గూర్చి పురాతన ఇశ్రాయేలు అర్ధము చేసుకొనక పూర్వమే వారు దేవునిని ప్రేమించారు. వారికన్నా అధికముగా మనము దేవునిని ఎందుకు ప్రేమించుటలేదు?`