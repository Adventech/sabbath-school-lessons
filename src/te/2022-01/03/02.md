---
title:  అంత్యదినములలో
date:   09/01/2022
---

హెబ్రీ పత్రికలోని మొదటి వాక్యములను బట్టి చూస్తే అపొస్తలుడైన పౌలు ఆయన కడవరి దినములలో జీవిస్తున్నట్లు, నమ్మినట్లు అర్ధమవుతుంది. భవిష్యత్తును గురించి వివరించుటకు వేర్వేరు భావాలను ఇవ్వగలిగే రెండు రకాలైన మాటలను బైబిలు ఉపయోగిస్తుంది. ప్రవక్తలు అంత్యదినములు లేక కడవరి దినములు అనే మాటలను భవిష్యత్తును గూర్చి వివరించుటకు వేర్వేరు భావాలను ఇవ్వగలిగే రెండు రకాలైన మాటలను బైబిలు ఉపయోగిస్తుంది. ప్రవక్తలు అంత్యదినములు లేక కడవరి దినములు అనే మాటలను భవిష్యత్తును గూర్చి వివరించునపుడు వాడిరి (ద్వితి 4:30,31; యిర్మియా 23:30). ప్రవక్తయైన దానియేలు 'అంత్యకాలమున' అని ఈ భూమి యొక్క చరిత్రను గూర్చి వివరిస్తూ రెండవసారి ఆ మాటను ఉపయోగించెను ( దాని 8:17; దాని 2:4).

`సంఖ్యా 24:14-19 మరియు యెష 2:2, 3 చదువుడి. అంత్యదినములలో తన ప్రజల కొరకు ఏమి చేస్తానని దేవుడు వాగ్దానము చేసెను?`

అంత్యదినములలో తన ప్రజల యొక్క శత్రువులను నాశనము చేయుటకు ఒక రాజు వస్తాడని అనేకమంది పాతనిబంధన ప్రవక్తలు ప్రకటించారు. ఉదా: (సంఖ్యా 24:14-19) అతడు దేశాలను ఇశ్రాయేలుకు ఆకర్షించును. (యెష 2:2,3) ఈ వాగ్దానములన్నియు యేసునందు నెరవేరినవని పౌలు చెప్పాడు. ఆయన సాతానును ఓడించాడు. సువార్తను ప్రకటించుట ద్వారా అన్ని దేశ ప్రజలను ఆయనవైపునకు ఆకర్షించుకొనుచున్నాడు. (కొలస్స 2:15; యోహాను 12:32) ఈ భావమునుబట్టి దేవుని యొక్క వాగ్దానములను యేసు నెరవేర్చెను కాబట్టి అంత్యదినాలు ఆరంభమైనవని అర్ధమవుతుంది.

మన ఆత్మీయతండ్రులు విశ్వాసములో మరణించారు. వారు “దూరమునుండి ఈ వాగ్దానములను చూచి స్వాగతించారు గాని వాటిని వారు పొందుకొనలేదు. మనమైతే యేసునందు అవి నెరవేరుట చూచియున్నాము”.

దేవుని వాగ్దానములు మరియు యేసుని గూర్చి ఆలోచించినచో, తన బిడ్డలను ఆయన పునరుజ్జీవింపజేయుదునని తండ్రి వాగ్దానము చేసెను. (1 థెస్సలో 4:15, 16) తన బిడ్డలను పునరుజ్జీవింపచేయడమనే కార్యమును యేసు యొక్క పునరుత్తానముతో దేవుడు ఆరంభించాడు అనునది ఒక శుభవార్తయైయున్నది. (1కొరింథి 15:20; మత్త 27:51-53) ఒక నూతన సృష్టిని గూర్చి కూడా తండ్రి వాగ్దానము చేసెను (యెష 65:17). మనలో ఒక నూతన ఆధ్యాత్మిక జీవితమును ఆరంభించుట ద్వారా ఆ వాగ్దానము నెరవేరుట ఆరంభమైంది. . (2 కొరింథి 5:17; గలతి 6:15) చివరిగా తన రాజ్యమును స్థాపించెదనని ఆయన వాగ్దానము చేసెను. (దాని 2:44) యేసును మన రాజుగాను, పరిపాలకుడుగాను స్థాపించుట ద్వారా, సాతాను యొక్క అధికారము నుండి మనలను విడుదల చేయుట ద్వారా ఆయన వాగ్దానము చేసిన రాజ్యమునకు ప్రారంభోత్సవం చేసెను. (మత్త 12:28-30; లూకా 10:18-20) ఏది ఏమైనా ఇది కేవలం ఆరంభము మాత్రమే. యేసు యొక్క మొదటి రాకడ సమయములో తండ్రి ఏ కార్యమునైతే ఆరంభించాడో ఆయన దానిని యేసు యొక్క రెండవ రాకడతో ముగింపునకు తీసుకొనివచ్చును.

`గతించిన కాలములో నెరవేరిన దేవుని వాగ్దానాలను పరిశీలించుడి. వాటిని బట్టి ఇప్పటికింకా నెరవేరని వాగ్దానాల విషయములో ఆయనను నమ్ముటకు ఇది మనకెట్లు సహాయపడుతుంది?`