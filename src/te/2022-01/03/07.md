---
title:  అదనపు అధ్యయనము
date:   14/01/2022
---

యేసు ఈ భూమి మీదకు దేవుని కుమారుడుగా అవతరించుట ద్వారా, అదే సమయములో అనేక బాధ్యతలను నెరవేర్చియున్నాడు. మొదటిగా దైవ సంబందమైన దేవుని కుమారుడుగా, తన తండ్రిని బయలుపరచుటకు వచ్చెను. ఆయన క్రియల ద్వారాను, మాటల ద్వారాను తండ్రి నిజముగా ఏమైయున్నాడో ఆ తండ్రిని నమ్మి ఎందుకు విధేయత చూపాలో యేసు మనకు చూపించెను.

వాగ్దానము చేయబడిన ఆదాము, అబ్రహాము, దావీదు కుమారునిగా యేసు వచ్చెను. ఆయన ద్వారా దేవుడు శత్రువులను ఓడించి లోకమంతటిని పాలింతునని దేవుడు వాగ్దానము చేసాడు. అట్లు యేసు ఆదాము స్థానములో మానవజాతికి పెద్దగా వచ్చి వారి యెడల దేవునికున్న ప్రథమ లక్ష్యమును నెరవేర్చెను (ఆది 1:26-28; కీర్త 8:3-8) ఈ లోకానికి ఎల్లప్పుడు నీతిమంతుడైన రాజు ఉండాలనే దేవుని కోరిక ప్రకారము యేసు వచ్చెను.

యోర్దాను యొద్ద యేసును గూర్చి అనగా “ఈయనే నా ప్రియకుమారుడు ఈయనయందు నేను ఆనందించుచున్నాను” అని పలికిన మాటలు మానవ జాతిని హత్తుకొనెను. యేసు మనకు ప్రతినిధిగా దేవుడు ఆయనతో మాట్లాడెను. “మనకున్న బలహీనతలను బట్టి లేక పాపములను బట్టి విలువలేని వారమని మనలను తిరస్కరించక తన ప్రియుని యందు తాను ఉచితముగా మనకు అనుగ్రహించెను”(ఎఫెసి 1:6). క్రీస్తును ఆవరించియున్న మహిమ మన యెడల దేవునికున్న ప్రేమను సూచిస్తుంది. రక్షకునిగా ఆయన మీద కుమ్మరించబడిన వెలుగు మన మీద ప్రకాశించి, శోధనలను ఎదుర్కొనుటకు, సహాయము కొరకు ప్రార్ధించినపుడు మనకు సహాయపడును. ప్రతి విశ్వాసికి యేసుతో మాట్లాడిన స్వరము “ఈయనే నా ప్రియకుమారుడు. ఈయనయందు ఆనందిస్తున్నానని” చెప్పెను. -ఎలెన్ జి వైట్, యుగయుగాల అభీష్టము, పుట 113.

**చర్చించుకొనుటకు ప్రశ్నలు**

`1. యేసు యొక్క మాటలు క్రియల ద్వారా తండ్రి యైన దేవుని అర్ధము చేసుకొనుటకు సహాయపడును. ఏ అనుభవ పూర్వకమైన మార్గము ద్వారా యేసు దేవునితో మీ బాంధవ్యము వృద్ధి చేయును?`

`2. దేవుడు యేసుతో మాట్లాడిన రీతిలో మనతో కూడా మాట్లాడాలని ఆయన కోరుచున్నాడు. ఇతరులతో ఎట్లు వ్యవహరించాలో అదెట్లు మనకు సహాయపడును.`

`3. క్రీస్తు యొక్క శాశ్వత దైవత్వమును గూర్చి ఆలోచించుడి. యేసు మనవంటివాడే. కాని సిలువ మీదకు వెళ్లాడు అని ఆలోచిస్తే ఏమి సంభవిస్తుంది. క్రీస్తు శాశ్వతమైన దేవుడని గుర్తించుట ద్వారా, ఈ రెండు భావాల మధ్యనున్న తేడా ఏమిటి?`

`4. దేవునికి మహిమ చెల్లించడము నేటి కాలపు సత్యము మరియు త్రిదూత వర్తమానములలో ఏ విధముగా భాగమైయున్నది?`