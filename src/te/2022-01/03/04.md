---
title:  ఆయన దేవుని మహిమ యొక్క తేజస్సునైయున్నాడు
date:   11/01/2022
---

`హెబ్రీ 1:2-4 చదువుడి. యేసును గూర్చి ఈ వాక్యములు ఏమి బోధించుచున్నవి?`

“ఈ విభాగములో చెప్పబడిన విషయాలమీద దృష్టి పెట్టండి. ఆయన దేవుని మహిమ యొక్క తేజస్సును ఆయన తత్వము యొక్క మూర్తిమంతమునైయున్నాడు” (హెబ్రీ 1:3).

`నిర్గమ 24:16,17; కీర్తన 4:6; 36:9; 89:15 చదువుడి. దేవుని మహిమ ఏవిధముగా ఉన్నదో అర్ధము చేసుకొనుటకు ఈ వాక్యాలెట్లు సహాయపడును?`

దేవుడు తన ప్రజల మధ్యను ప్రత్యక్షముగా తన మహిమను చూపించినట్లు పాతనిబంధన వివరిస్తుంది. (నిర్గమ 16:7; 24:16, 17; లేవి 9:23; సంఖ్యా 14:10) మహిమ రూపంలో కనిపించడమంటే వెలుగు లేక తేజస్సుతో కలిసి యుండుటని అర్ధము. దేవుని యొక్క మహిమను వెల్లడి పరచుటకు లోకమునకు వెలుగైన యేసు రూపాంతరము పొందినప్పుడు ఏవిధముగా కనిపించాడో గమనించండి. “వారి యెదుట ఆయన రూపాంతరము పొందెను. ఆయన ముఖము సూర్యునివలె ప్రకాశించెను” (మత్తయి 17:1,2). సూర్యుని వెలుగు యొక్క తేజస్సును మాత్రమే చూడగలము గాని, సూర్యుని మనము చూడలేనట్లు యేసు ద్వారానే దేవునిని తెలుసుకొనగలము. మన అవగాహనను బట్టి వారిరువురును ఒక్కరై యున్నారు. దేవుని మహిమ అనగా ఆయన వెలుగైయున్నాడని అర్ధము. వెలుగుకు మరియు దాని తేజస్సుకు మధ్య తేడాలేనట్లుగానే, యేసుకు మరియు దేవునికి మధ్య, వారి వ్యక్తిత్వమునకు మరియు స్వభావమునకు మధ్య తేడా ఏమియు లేదు. యేసును గూర్చి హెబ్రీ పత్రిక ఇంకా ఈ విధముగా చెపుతుంది. “ఆయన దేవుని తత్వము యొక్క మూర్తిమంతమునైయున్నాడు” (ఇక్కడ కనిపిస్తున్న రూపకాలంకారమును బట్టి చూస్తే వ్యక్తిత్వమునకును, సామర్ధ్యమునకును, తండ్రికిని మరియు కుమారునికి మధ్య అనుగుణ్యమైన ఒక పరిపూర్ణమైన పరిస్థితి వారిలో ఉన్నది (పరస్పర విరుద్ధము లేని స్థితి వున్నది). మానవులు దేవుని స్వరూపమును కలిగియున్నారు గాని వారిలో ఆయన లక్షణములు లేవు (ఆది. 1:26). అయితే కుమారుడు (యేసు) తండ్రి యొక్క లక్షణములను పంచుకొనియున్నాడు. అందువలననే యేసు ఈ విధముగా చెప్పియున్నాడు “నన్ను చూచినవాడు తండ్రిని చూచియున్నాడు” (యోహా 14:9).

`యేసు తండ్రి యొక్క స్వభావమును మరియు మహిమను మనకు చూపించుచున్నాడు అనునది ఎందువలన గొప్పవర్తమానమైయుంది? తండ్రి ఏవిధముగా ఉంటాడని ఆయనను గూర్చి యేసు చెప్పెను?`