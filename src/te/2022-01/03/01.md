---
title:  వాగ్దానము చేయబడిన కుమారుడు
date:   08/01/2022
---

### ఈ వారమునకు చదువ వలసిన వచనములు
యెష 2:2,3; హెబ్రి 1:1-4; నిర్గమ 24:16, 17; యెష 44:24; హెబ్రీ 1:10; లూకా 1:31,32, హెబ్రీ 1:5.

> <p>కంఠతవచనం</p>
> “పూర్వకాలమందు నానా సమయములలోను, నానా విధములుగాను, ప్రవక్త ద్వారా మన పితరులతో మాటలాడిన దేవుడు ఈ దినముల అంతమందు కుమారుని ద్వారా మనతో మాటలాడెను. ఆయన ఆ కుమారుని సమస్తమునకును వారసునిగా నియమించెను. ఆయన ద్వారా ప్రపంచములను నిర్మించెను” (హెబ్రి1:1-3).

ఆదామవ్వలు పాపము చేసిన వెంటనే వారిని శత్రువు నుండి విమోచించుటకు దేవుడు ఒక కుమారుని వాగ్దానము చేసెను. అతడు వారు పోగొట్టుకొనిన స్వాస్థ్యమును తిరిగి సంపాదించి పెట్టును. మరియు వారెందుకు సృష్టింపబడినారో ఆ లక్ష్యమును నెరవేర్చనైయున్నాడు. (ఆది 3:15) ఈ కుమారుడు వారికి ప్రతినిధిగా వారి స్థానమును తీసుకొని మరియు సర్పమును నాశనము చేసి వారిని విమోచించును.

“ఆదామవ్వలు ఆ వాగ్దానమును మొదట వినినప్పుడు అది త్వరగా నెరవేరితే చూడాలని అనుకున్నారు. వారికి పుట్టిన మొదటి కుమారుడే ఆ విమోచకుడైయుండవచ్చని ఎంతో సంతోషముగా అతడిని ఆహ్వానించారు. అయితే దేవుడు చేసిన ఆ వాగ్దానము యొక్క నెరవేర్పు ఆలస్యము చేయబడినది” ఎలెన్ జి వైట్, యుగయుగాల కోరిక, పుట 31. కొంతకాలము తరువాత ఆ వాగ్దానము మరొకసారి అబ్రహాముతో స్థిరపరచబడినది. అతని సంతానములోని కుమారుని ద్వారా భూమిమీద ఉన్న సకల దేశములు దీవింపబడతాయని దేవుడు అతనితో ప్రమాణము చేసెను (ఆది22:16-18).

అదే రీతిగా దేవుడు దావీదుతోను వాగ్దానము చేసెను. దావీదు సంతతి వారిలో నుండి ఒకరిని దేవుడు తన సొంత కుమారునిగా ఎంచి భూరాజులందరిపైన ఒక నీతిమంతుడైన రాజును స్థిరపరచెదను అని దేవుడు వాగ్దానము చేసెను (2సమూ 7:12-14; కీర్తన 89:27-29) ఆదామవ్వలు, అబ్రహాము లేక దావీదు వీరిలో ఎవ్వరూ కూడా దేవుడే స్వయంగా ఆ విమోచకుడైన కుమారుడుగా రాబోవుచున్నాడని ఊహించలేదు.

_జనవరి 15, సబ్బాతుదినమున ఈ పాఠమును అధ్యయనము చేయుటకు సిద్ధపడుడి._