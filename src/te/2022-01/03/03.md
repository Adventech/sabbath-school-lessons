---
title:  తన కుమారుని ద్వారా దేవుడు మనతో మాట్లాడెను.
date:   10/01/2022
---

`హెబ్రీ 1:1-4 చదువుడి. ఈ వాక్యాలలో ఉన్న మూలభావము ఏమిటి?`

హెబ్రి 1:1-4 వాక్యములు ఆదిమ గ్రీకు భాషలో ఒక వాక్యముగానే ఉన్నది. దానికి ఉన్న అలంకారిక భాషా సౌందర్యమునుబట్టి చూచినచో అది క్రొత్త నిబంధనంతటిలో అందమైన భాగముగా పేర్కొనబడినది. దేవుడు తన కుమారుడైన యేసు ద్వారా మనతో మాట్లాడెను అనునది అందులో ప్రధానముగా పేర్కొనబడిన విషయము.

క్రీ||శ|| మొదటి శతాబ్దములో చాలా కాలము వరకు యూదులకు దేవుని వాక్యము ప్రకటింపబడలేదు. ఆ కాలమునకు నాలుగు శతాబ్దాల ముందున్న ప్రవక్తలు ఎజ్రా, నెహెమ్యా మరియు మలాకీ యొక్క పరిచర్యల ద్వారా దేవుని వాక్యము వ్రాతపూర్వకముగా బయలుపర్చబడెను. అయితే ఇప్పుడు చాలా కాలము తరువాత వారితో యేసు ద్వారా దేవుడు మరొకసారి మాట్లాడెను.

దేవుడు ప్రవక్తల ద్వారా బయలుపర్చిన తన వాక్యముకన్నా ఎవరిని గూర్చి అయితే దేవుని వాక్యము బయలుపర్చ బడుచున్నదో ఆయన ద్వారానే, అనగా ఆ యేసు ద్వారానే దేవుని వాక్యము బయలుపర్చబడినప్పుడు అది మేలైనదిగా ఉంటుంది. ఎందువలనంటే యేసు తానే దేవుడైయున్నాడు. పౌలు దృష్టిలో క్రీస్తు యొక్క దైవత్వము ఎన్నడు ప్రశ్నార్ధకముగా లేదు. క్రీస్తు దేవుడని ఆయన నమ్మెను.

పౌలు ప్రకారము పాతనిబంధన గ్రంథము దేవుని వాక్యమని నమ్మెను. గతించిన కాలములో ఏ దేవుడైతే మాట్లాడియున్నాడో ఆ దేవుడే నేడు తన మాటలను ఏ కొనసాగించుచున్నాడు. దేవుని యొక్క చిత్తమును గూర్చిన నిజమైన జ్ఞానమును పాతనిబంధన తెలియజేయుచున్నది. అయితే దేవుని కుమారుడు భూమిమీదికి వచ్చిన తరువాత దానియొక్క సంపూర్ణ భావమును అర్ధము చేసుకొనుటకు సాధ్యమైంది. సరదాకు విడదీయు చిక్కు సమస్యకు సంబంధించిన వివరాలు ఆ ఆట వస్తువు యొక్క అట్ట పెట్టెపై వివరించబడినట్లు, పాతనిబంధన యొక్క నిజమైన పరిమాణమును కుమారుని ద్వారా తండ్రి బయలుపర్చిన విషయములో ఉన్నట్లు గ్రంథకర్తయైన పౌలు గుర్తించాడు. యేసు పాతనిబంధన గ్రంథమును ఎంతో వెలుగులోనికి తీసుకొని వచ్చాడు.

అదే సమయములో యేసు మన రక్షకునిగాను, మన ప్రతినిధిగాను వచ్చాడు. సాతానును ఓడించుటకు యేసు మన స్థానమును తీసుకుంటాడు. అదే రీతిగా విశ్వాసులకు యేసు “నాయకుడు” లేక “మార్గనిర్దేశకుడు” లేక “ముందుపరుగెత్తువాడు” (హెబ్రి 2:10; 6:20). ఆయన మన పక్షమున పోరాటము చేసి మనకు ప్రతినిధిగా ఉంటాడు. ప్రతినిధియైన యేసు కొరకు దేవుడేమి చేసెనో అలాగే మన కొరకు చేయుటకు ఆయన సిద్ధముగా ఉన్నాడు. తండ్రి తన కుడిపార్శ్వమున యేసును కూర్చోబెట్టుకున్నట్లు యేసు మనలను తన సింహాసనము మీద కూర్చోబెట్టుకోవాలని ఆశపడుచున్నాడు (ప్రకటన 3:21).

దేవుడు యేసు ద్వారా పంపిన వర్తమానములో యేసు చెప్పిన విషయాలే కాక ద్వారా ఈ లోకసంబంధమైన శాశ్వతమైన మేలులిచ్చుటకు తండ్రి సిద్ధంగా ఉన్నాడు.

`యేసు ఈ భూమి మీదకు రావడములో అర్ధమేమిటి? ఈ సత్యము మనకెందుకంత నిరీక్షణ కలుగజేయును?`