---
title:  మీ నాయకులను జ్ఞాపకము చేసుకొనుడి
date:   22/03/2022
---

`హెబ్రీ 13:7-17 చూడుడి. మన నాయకులతో ఎటువంటి సంబంధం ఉండాలి?`

సంఘ నాయకులను గౌరవించి, విధేయత చూపించమని విశ్వాసులను హెబ్రి 13:7-17 ద్వారా పౌలు హెచ్చరించెను. “ జ్ఞాపకముంచుకొనుడి” అనే ఆహ్వానముతో హెచ్చరికను ఆరంభించి గత కాలములో వారికి దేవుని వాక్యమును బోధించిన వారిని జ్ఞాపకముంచుకొనుడి మరియు నేటి నాయకులకు విధేయులై యుండుడి” అని ముగించెను (హెబ్రి 13:7) గత కాలపు నాయకులు అనగా మొదటగా వారికి వాక్యమును బోధించి సంఘమును స్థాపించిన వారిని " జ్ఞాపకముంచుకొనుడి” అంటే కేవలము ఏవో కొన్ని మాటలు వారిని గూర్చి చెప్పి గౌరవించడమే కాకుండా అనుసరించిన విశ్వాసమును కూడా పాటించవలసి యున్నాము.

పౌలు ఈ విషయములో సంఘ వ్యవస్థాపకులను విశ్వాసమును ప్రకటించిన వారిని, వారి విశ్వాసమును అనుసరించి జీవించిన వారిని యేసుతో సహా అందరిని జ్ఞాపకము చేసుకొని హెబ్రి 11లో విశ్వాసవీరులను గూర్చి ఒక జాబితాను వ్రాసాడు. హెబ్రీ 12లో యేసు యొక్క మాదిరిని గూర్చి వ్రాసాడు. “యేసు క్రీస్తు నిన్న నేడు, ఒక్కటే రీతిగా ఉన్నాడు. అవును యుగయుగములకును ఒక్కటే రీతిగా ఉన్నాడు” (హెబ్రి 13:8). సవయానుకూలమైన బోధనలను చేయుచు “నానా విధములైన” అన్య బోధలను బోధించుచున్న అబద్ధ బోధకులకు భిన్నముగా యేసు ఒక్కడే నిలబడెను (హెబ్రి 13:9).

హెబ్రి 13:7లో సంఘ నాయకులను జ్ఞాపకముంచుకొనమని చెప్పిన విషయము విభాగము యొక్క ముగింపునకు వచ్చేసరికి ఇంకా ఎక్కువ బలముగా వ్రాయుట జరిగింది. విశ్వాసుల నిమిత్తమై వారి పరిచర్య చేస్తారు. కాబట్టి వారు వారి నాయకులకు సంపూర్ణ విధేయతను చూపించవలసియుంది. సంఘ నాయకులు కాపరులుగాను లేక పాదురులుగాను సంఘము యొక్క ఆధ్యాత్మిక ఎదుగుదల కొరకు, సంఘ క్షేమము కొరకు, పరిచర్య చేయుచు వారి యొక్క ఆధ్యాత్మిక స్థితిని గూర్చి దేవునికి లెక్క అప్పగించనైయున్నారు (1 పేతురు 5:1-4;1కొరింథి 3:10-15 చూడుడి). అందును బట్టి నేడు మన సంఘముల విషయములోను మన క్రైస్తవ శాఖ (డినామినేషనల్ యొక్క విభాగాలను ఈ నియమము వర్తిస్తుంది).

ఈ నాయకులు "గొట్టెలకాపరియైన యేసు క్రింద” మన సంఘనాయకులు కూడా కాపరులవలె పనిచేయుచున్నారు (హెబ్రి 13:20). నాయకుల పక్షమున వారు విశ్వాసులను సంరక్షించే విషయములోను వారి విశ్వాస్యత అదే సమయములో విశ్వాసులైన సంఘ సభ్యులు నాయకుల యెడల నమ్మకము, విధేయత కనుపర్చినపుడు వచ్చే ఫలితము ఆనందముగా ఉంటుంది. నాయకులు, కాపరులు వారు దేవునికి సంఘమును గూర్చి విజ్ఞాపన చేయునప్పుడు బాధా హృదయముతో కాకుండా ఆనందముతో నివేదిస్తారు.

`నాయకుడు -సంఘ సభ్యుడు వీరివురు మధ్య మంచి బాంధవ్యము నెలకొల్పబడునట్లు బలపడునట్లు మీ సంఘములోను, ప్రపంచమంత యావత్తుగా మీరేమి చేయగలరు?`