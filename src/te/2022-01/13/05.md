---
title:  నానావిధాలైన అన్యబోధలను గూర్చి జాగ్రత్తగా ఉండుడి
date:   23/03/2022
---

`హెబ్రి 13:9; 2:9; 4:16 మరియు 6:19, 20 చదువుడి. కృప ఎక్కడ లభ్యమగును? మన హృదయములు ఏవిధముగా బలపర్చబడును?`

అబద్ధ బోధలకును మరియు భోజన పదార్ధములకు మధ్యనున్న సంబంధమును గూర్చి హెబ్రి 13:9 చర్చించుచున్నది. అయితే ఇక్కడ పవిత్రమైన అపవిత్రమైన భోజన పదార్ధాలను గూర్చి చర్చ జరుగుట లేదు. ఎందువలన?

ముందుగా ఈ పత్రికలో పౌలు పవిత్రమైన మరియు అపవిత్రమైన భోజన పదార్ధములను మరియు వాటిలో ఉన్న తారతమ్యాలను గూర్చి మాట్లాడుట లేదు. అపొ.కా. 15 నుండి మనకు తెలిసిన విధముగా, కృప ద్వారానే రక్షింపబడుదుమని ఆదిమ క్రైస్తవ సంఘము రూఢిపరచినది. (అపొ.కా. 15:19, 20). పవిత్రమైన మరియు అపవిత్రమైన ఆహార నియమాలు మరియు ఇతర బైబిలు సంబంధమైన నియమములు “కృప”కు వ్యతిరేకము కాదు. వాస్తవానికి నూతన ఒడంబడికలో (నిబంధనలో) ధర్మశాస్త్రము హృదయములో లిఖించబడినదని పౌలు వాదించుచున్నాడు (హెబ్రి 8:10-12). ఉన్నతమైన మరియు యేసు యాజకత్వము వహించి చేసిన మధ్యవర్తిత్వ పరిచర్యలో చేసిన బలియర్పణ, లేవీయుల యాజకత్వ మధ్యవర్తిత్వంలో చేసిన జంతువుల బలియర్పణలు కొట్టి వేయబడినవి. గ్రంథకర్తయైన పౌలు చాలా విపులముగా వివరించాడు (హెబ్రి 8:4,5; 10:1-18).

రెండవ విషయానికొస్తే ఏదో రీతిగా కృపను సంపాదించుకోవాలనే ఆశతో లేక వారి సొంత యోగ్యతతో కృపను సంపాదించాలని మానవులు చేయుచున్న ప్రయాసను పౌలు విమర్శించుచున్నాడు. కాని భోజన పదార్ధాలను గూర్చి కాదు అని ఈ వాక్యము వెల్లడి చేయుచున్నది (హెబ్రి 13:9). ఒకవేళ ఆయన తొలి విశ్వాసులను ఉద్దేశించి యూదయ మతాచారములతో లేక ఇతర పూజా కార్యక్రమాలలో పాల్గొనకూడదనియు, ఈ విధమైన భోజనములను స్వీకరించుట వలనను లేక అన్యమతాచారములలో పాల్గొనుట ద్వారా దేవుని కృపను సంపాదించలేమనియు కేవలం యేసు చేసిన బలియర్పణయు ఆయన సిలువ మీద నిర్వహించిన యాజకత్వపు మధ్యవర్తిత్వము వలన మాత్రమే కృప లభించునని తొలి విశ్వాసులు ప్రోత్సహించారు. విశ్వాసులకు ఒక బలిపీఠమున్నది. (హెబ్రీ 13:10). క్రీస్తు యొక్క సిలువ నుండి వచ్చు ఆహారమును వారు భుజింతురు (యోహా. 6:47-58). హెబ్రీ పత్రిక ద్వారా కృప అనునది దేవుని సింహాసనము నుండి వచ్చును. హెబ్రీ 4:16 క్రీస్తు యొక్క మధ్యవర్తిత్వ సేవ వలన లభించే కృప నిశ్చలమును స్థిరమునైయుండి అవి మన ఆత్మకు లంగరు వలె ఉండును (హెబ్రి 6:19, 20). ఈ వాక్యము హెబ్రి 4:16తో పోల్చండి. ఇట్టి కృపను క్రీస్తు యొక్క బలియర్పణ ద్వారా పొందినచో అది మనలను స్థిరపరచి, నూతన సిద్ధాంతాలతో స్థాపించబడము. (హెబ్రీ 13:9) దేవుని యొద్ద నుండి వైదొలగిపోము (హెబ్రి 2:1).

`క్రీస్తు అర్పించిన అర్పణను గూర్చి ఆలోచించుడి. యేసునందున్న సువార్త కృప తప్ప మరే ఇతర అర్పణల ద్వారా దానిని పొందలేమని ఎందుకనుకోవాలి?`