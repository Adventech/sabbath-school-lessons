---
title:  పాళెము వెలుపల ఉన్న యేసు నొద్దకు వెళ్ళుము
date:   24/03/2022
---

`హెబ్రీ 13:10-14; మార్కు 8:34; మత్తయి 10:38; లూకా 14:27; గలతీ 2:20 చదువుడి. పాళెము వెలుపల యేసు నొద్దకు అనగా నేమిటి?`

ఇశ్రాయేలీయులు నివాసమున్న పాళెము వెలుపల ఉన్న స్థలము చాలా మలినమైనది. బలియర్పించిన తరువాత ఆ పశువు యొక్క మొండెమును ఆ చోట కాల్చివేయబడును (లేవి 4:12) తెల్ల పొడ (కుష్టు వ్యాధి)గల వారు కూడా పాళెము వెలుపలే జీవించాలి. (లేవి 13:46) అక్కడనే శపించబడినవారు, దేవుని నామమును దూషించే వారిని పాళెము వెలుపలనే మరణ శిక్ష నొందవలెను (లేవి 24:10-16; 23; 1 రాజులు 21:13; అపొ.కా.7:5, 8) ఈనియమాలను బట్టి దేవుని యొక్క సన్నిధి పాళెములోపలే ఉందని నిర్ధారించబడినది. అపవిత్రమైన దానిని దేనినైనా దేవుడు చూచుటకు ఇష్టపడడు కావున, అపవిత్రమైనవన్నియు పాళెము వెలుపల పారవేయవలసియున్నది (సంఖ్యా 5:3; ద్వితియో 23:14).

యేసు యెరూషలేము వెలుపల సిలువ మీద శ్రమనొందెను (యోహా 19:17-20) ఆ విధముగా ఆయన అవమానించబడెను (హెబ్రి 12:2). దేవుని నామమును దూషించెను లేక అపహాస్యము చేసెనని ఆయనను ఇశ్రాయేలీయులు నిందించి ఆయనను పట్టణము యొక్క గోడ వెలుపల మరణ శిక్షను అమలు చేసిరి (మార్కు 14:63, 64; లేవీ 24:11, 16 కూడా చూడుడి). యేసును అవమానమునకు గురి చేసి అపవిత్రునిగా లేక అసభ్యకరమైన వ్యక్తిగా భావించి పాళెమునకు వెలుపల హింసించగా ఆయన వాటినన్నింటిని భరించెను (హెబ్రి 12:2; 13:3 కూడా చూడుడి). ఈ విధమైన చోటునే మోషే కూడా “ఐగుప్తు ధనము కంటే క్రీస్తు విషయమైన నింద గొప్ప భాగ్యమని ఎంచుకొనెను” (హెబ్రీ 11:26).

అయితే ఇప్పుడు హెబ్రి విశ్వాసులు దేవుని యొక్క సన్నిధి పాళెము వెలుపల ఉన్నట్లు భావిస్తున్నారు. యేసు పాళెము వెలుపల ఉండెను. అనగా ఆయన పొందిన అవమానమును వారు కూడా భరించుటయే గాక, ఆయన యొద్దకు వెళ్ళుటకు సిద్ధపడియున్నారు (హెబ్రి 13:13). అలనాడు ఇశ్రాయేలీయులు దేవుని సన్నిధిని కోరినవారు పాళెము వెలుపల అరణ్యములో ఉన్న ఆయన గుడారమునకు వెళ్ళినట్లు (బంగారు దూడ విగ్రహము తాలూకు చెలరేగిన పోరాటములో మోషే దేవుని యొక్క గుడారమును వారి మధ్య నుండి తీసివేసి పాళెము వెలుపల గుడారమును వేసినట్లు (నిర్గమ 33:7) బంగారు దూడ విగ్రహమును తయారు చేసుకొనినప్పుడు ఇశ్రాయేలీయులు దేవునిని తిరస్కరించినట్లు యేసు విషయములో అవిశ్వాసులు చూపించుట ద్వారా వారు దేవునిని కూడా తిరస్కరించారని దాని భావమైయున్నది. (నిర్గమ 32, 33) ఆ విధముగా అవమానము మరియు శ్రమలతో కూడిన మార్గము దేవుని యొద్దకు నడిపించే మార్గమైయున్నదనే విషయాన్ని విశ్వాసులు మరచిపోవలదు.

“విశ్వాసమునకు కర్తయు దానిని కొనసాగించువాడునైన యేసును వెంబడించమని తన విశ్వాసులను పౌలు ఆహ్వానించుచున్నాడు” (హెబ్రి 12:12). వారు ఇప్పుడు ఎదుర్కొనుచున్న శ్రమలు ఏదో కొద్ది కాలమునకు మాత్రమే ఉండేవనియు సహనముతో ఎటువంటి అనుమానములేనటువంటి విశ్వాసముతో శ్రమలు ఎదుర్కొనిన యెడల అది “నీతియను సమాధానకరమైన ఫలమునిచ్చును” (హెబ్రి 12:11) అని దేవుని వాక్యము వాగ్దానము చేయుచున్నది. రాబోవు పట్టణమునకు శిల్పియు మరియు నిర్మాతయైన దేవుని పట్టణము కొరకు ఇపుడు విశ్వాసులు అవి నీతిమయమైన పట్టణమును లేక శిఖరమును విడిచి పెట్టుచున్నారు. (హెబ్రి 13:14; 11:10, 16).

`పాళెము వెలుపల యేసును అనుసరించడమంటే నీకు కలిగిన భావమేమిటి? యేసునందున్న విశ్వాస జీవితమును బట్టి నీకు ఎదురయ్యే తిరస్కారము ఏమిటి?`