---
title:  ధనాపేక్ష మరియు లైంగికపరమైన చెడు నడత
date:   21/03/2022
---

`హెబ్రి 13:4,5; లూకా 6:10-18; 1కొరింథి 5:1; ఎఫెసి 5:3-5; కొలస్సి 3:5 చదువుడి. ఈ వాక్యాలలో ఏ రెండు పాపాలకు ఒకదానితో ఒకటి సంబంధం కలదు?`

పౌలు సహోదర ప్రేమను గూర్చి చర్చించుచు, లైంగికపరమైన చెడు నడత దురాశ ఈ రెండు విషయాలు సహోదర ప్రేమను ఘోరముగా ఆటంకపరచేవిగా ఉంటాయి. నిజానికి నూతన నిబంధన గ్రంథకర్తలు మరియు పురాతన కాలపు పెద్దలు ఈ రెండు విషయాల మధ్య ఉన్న సంబంధము గూర్చి మాట్లాడారు.

వివాహమును ఘనముగా ఎంచమని పౌలు మాట్లాడేటప్పుడు దానికి విలువ లేనట్లు చేయకూడదని దాని భావమైయున్నది. చేయకూడదు లేక మానుకొనుటనగా వివాహములో చేసుకొనే ప్రమాణాలను మీరుట గాని చేయకూడదనియు సరియైన హేతువు లేకుండా వివాహమును రద్దు చేసుకొనుట లేక విడాకులు తీసుకొనుట మానాలని భావము (మత్త 19:9 పోల్చుకొని చూడుడి). పానుపు నిష్కల్మషమైనదిగా ఉండవలెను అనగా అపవిత్రమైన లైంగిక సంబంధాలు “వేశ్యాసంగులు” అనే పదము నూతన నిబంధన గ్రంథములో అన్ని రకాలైన లైంగిక చెడు నడతలను గూర్చి అని అర్ధము (1కొరింథి 5:9-11; 1కొరింథి 609,10; ఎఫెసి 5:5; 1తిమో 1:9,10; ప్రకటన 21:8; 22:15). వీటికి మించి గ్రీకో-రోమను సమాజము లైంగికపరమైన నీతి విషయములో విలువలను దిగజార్చివేసారు. విచ్చలవిడితనమైన ద్వంద్వ నీతిని అనుసరించారు. దీని ప్రకారము అన్ని జాగ్రత్తలు పాటిస్తూ పురుషులు వారి చెడు అలవాట్లను సాగించవచ్చనే వెసులుబాటు కల్పించారు. అయితే దేవుడు వేశ్యాసంగులకును, వ్యభిచారులకును తీర్పు తీర్చునని పౌలు హెచ్చరించాడు. విశ్వాసులు వారి సొంత నీతి విషయములో సామాజిక సంప్రదాయాలను మాదిరిగా తీసుకొనకూడదు.

గ్రీకో-రోమా ప్రపంచములో, అన్ని పాపాలకు లేక దురలవాట్లకు, “ధనాపేక్ష” మూలకారణముగా పేర్కొనబడింది. ఎందుకనగా ధనాపేక్ష సమస్త కీడులకు మూలము” (1తిమోతి 6:10)అని పౌలు వ్రాస్తున్నాడు.

ఈ పాపానికి పరిష్కారమును పౌలు తన పత్రికలో పొందుపరిచాడు. మొదటగా వారికి కలిగియున్న దానితో "సంతృప్తి చెందాలి” (2కొరింథి 9:8; ఫిలిప్పి 4:11, 12 చూడుడి). ముఖ్యముగా క్రైస్తవులు దేవుని వాగ్దానమును నమ్మి దానిని అంటి పెట్టుకొని యుండాలి. “నిన్ను ఏమాత్రము విడువను నిన్ను ఎన్నడు ఎడబాయను అని దేవుడే చెప్పెను గదా” (హెబ్రి 13:5). ఈ వాగ్దానమును దేవుడు అనేకచోట్ల, అనేక సందర్భాలలో తన ప్రజలకిచ్చాడు. నేడు అది మనకు కూడా వర్తిస్తుంది (ఆదికాం 28:15; ద్వితి 31:6,8; యెహోషు 1:5; 1కొరింథి 28:20). అందుచేత విశ్వాసులు దేవుని వాగ్దానమునకు కీర్ 118:6లోని మాటలతో వారి నమ్మకాన్ని తెలియపర్చాలి” యెహోవా నా పక్షముననున్నాడు. నేను భయపడను. నరులు నాకేమి చేయగలరు? తనను శత్రువులు వెంటాడుచున్నపుడు దేవుని మీద నమ్మకాన్ని పెట్టుకొని ముందుకు సాగిన తన అనుభవమును బట్టి కీర్తనీయుడు 118 కీర్తనను వ్రాసాడు.

`లైంగిక పవిత్రతను ఈ నవీన సమాజము ఎట్లు నిర్లక్ష్యము చేస్తుంది. ఎట్లా ధనాపేక్షను ప్రోత్సహిస్తుంది? ప్రమాదకరమైన ఈ రెండు పాపాలు ఏవిధంగా ఎదుర్కొనగలము?`