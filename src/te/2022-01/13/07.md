---
title:  అదనపు అధ్యయనము
date:   25/03/2022
---

“పరిశుద్ధాత్మ దిగి వచ్చిన తరువాత విశ్వాసులు పరిశుద్దులతో వారికి కలిగిన తియ్యని సహవాసమునకై వారు ఎంతగానో ఆనందించారు. వారు ప్రేమతో నిండినవారై నిస్వార్ధముగా వ్యవహరిస్తూ తమ్మును తాము రిక్తులుగా ఎంచుకొని సత్యము కొరకు నిలువబడిరి. అనుదినము వారు ఒకరితో ఒకరు అనుభవించిన సహవాసములో క్రీస్తు యొక్క ప్రేమను బయలుపర్చారు మరియు ఆనందించారు. నిస్వార్ధమైన మరియు దయతో కూడిన మాటలు క్రియలను బట్టి వారి హృదయాలో ప్రేమ ఉద్భవించినది.

అయితే క్రమేణ ఒక మార్పు సంభవించినది. విశ్వాసులు ఇతరులలో ఉన్న బలహీనతలను గూర్చి వెదకుట ప్రారంభించారు. వారు చేసిన పొరపాట్లును బట్టి నిర్దాక్షిణ్యముగా నిందలు వేయడం మొదలు పెట్టారు. రక్షకుడు మరియు ఆయన ప్రేమ కనుమరుగైపోయినది. బహిరంగముగా జరగవలసిన ఆచార వ్యవహారములకు ఎక్కువ ప్రాధాన్యతనిస్తూ, విశ్వాసమును ఒక సిద్ధాంతముగా ఎంచుకొని పాటించుటలో దానికున్న ప్రాధాన్యతకు విలువనివ్వడం మానివేసారు. ఇతరులను విమర్శించాలనే ఉత్సాహములో వారు వ్యక్తిగత దోషములను మరచిపోయారు. క్రీస్తు వారికి అనుగ్రహించిన సహోదర ప్రేమను తెలియని పరిస్థితి ఏర్పడినది. వారి జీవితములలో నుండి సంతోషము. ఆనందము వెడలిపోతున్నాయని వారు గుర్తించలేకపోయారు. వారి హృదయములలోనికి దేవుని ప్రేమను మూసివేయుట వలన చీకటి మార్గములో నడవవలసిన పరిస్థితి వారికి ఎదురవుతుంది.

“సంఘములో సహోదర ప్రేమ మసకబారిపోతుంటే, గమనించిన యోహాను ప్రేమను గూర్చి తరచూ గుర్తు చేసేవాడు. ఆయన క్రైస్తవ సంఘాలకు వ్రాసిన పత్రికలలో ఈ తలంపు చాలా స్పష్టముగా కనిపిస్తుంది. “ప్రియులారా మనము ఒకనినొకడు ప్రేమింతము. ఏలయనగా ప్రేమ దేవుని మూలముగా కలుగుచున్నది. ప్రేమించు ప్రతివాడును దేవుని మూలముగా పుట్టిన వాడై దేవుని ఎరుగును. దేవుడు ప్రేమాస్వరూపి, ప్రేమలేనివాడు దేవుని ఎరుగడు” (1యోహాను 4:7, 8) మన పాపములను క్షమించు నిమిత్తమై దేవుడు తన ఏకైక కుమారుని మనకనుగ్రహించెను. దేవుడు మనలను అంతగా ప్రేమించిన యెడల మనము కూడా ఒకరినొకరు ప్రేమించుకొనబద్ధులమైయున్నాము” -ఎలెన్ జి వైట్, అపొ.కా. పుటలు 547, 548.

**చర్చనీయాంశములు**

`1. క్రైస్తవ జీవితము అంటే సర్వసాధారణముగా విశ్వాసికిని మరియు యేసుకును మధ్య ఉన్న వ్యక్తిగత సంబంధము మీద ఆధారపడి యుంటుందని అనుకుంటారు. అది క్రైస్తవ జీవితములో ఒక భాగము మాత్రమే. మనలను ఒక గుంపుగా దేవుడు నడిపిస్తున్నాడు అనే విషయము ఎందువలన అంత ప్రాముఖ్యమైనది? ఒక గుంపుగా ఉన్న విశ్వాసులలో నా పాత్ర లేక నా బాధ్యత ఏమిటి?`

`2. సమాజములో సహోదర ప్రేమ చాలా బలముగా ఉన్నదనుటకు సూచనలు ఏమిటి? మీ సబ్బాతు బడి తరగతి గదిలో ఒక జాబితాను తయారు చేయుటకు సిద్ధపడుడి.`

`3. నిజమైన పహోదర ప్రేమ అంటే ఏమిటి? దానిలో ఉన్న లక్షణాలు మరియు ఫలితములు ఏమిటి? అబద్దపు సహోదర ప్రేమను ఏవిధముగా తెలుసుకొనగలవు?`