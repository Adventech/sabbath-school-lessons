---
title:  సహోదర ప్రేమ నిలువరముగా ఉండనీయుడి
date:   19/03/2022
---

### ఈ వారమునకు చదువ వలసిన వచనములు
హెబ్రీ 13; రోమా 12:13; ఎఫెసి 5:3-5; 1 పేతురు 5:1-4; హెబ్రీ 2:9; 4:16; గలతీ 2:20.

> <p>కంఠతవచనం</p>
> " సహోదర ప్రేమ నిలువరముగా ఉండనీయుడి” (హెబ్రీ 13:1).

హెబ్రీ 13 పౌలు యొక్క మందలింపుతో ముగుస్తుంది. “సహోదర ప్రేమ నిలువరముగా ఉండనీయుడి” (హెబ్రీ 13:1). మనమందరము రాజు ప్రధానయాజకుడైన యేసు యొక్క కుటుంబ సభ్యులముగా ఉన్నాము. మనము ఆయన సహోదరులము, సోదరీమణులమైయున్నాము గ్రంథకర్తయైన పౌలు ఇక్కడ ప్రతివారు యేసుతో వారి వారి సంబంధములు కొనసాగించుకొనుచూ రక్షణ కొరకు వ్యక్తిగతముగా ప్రయాస పడవలసియున్నదని చెప్పుట లేదు గాని ఒక కుటుంబముగా కలిసి రక్షింపబడాలనే ఉద్దేశమును ఆయన ప్రోత్సహించుచున్నాడు. మన కొరకు యేసు చేసే పరిచర్య సహోదర ప్రేమతో చేయుచున్నాడని పౌలు వివరిస్తున్నాడు. ఆయన మనలను “సహోదరులని పిలుచుటకు ఆయన సిగ్గుపడుట లేదు” (హెబ్రి 2:11). అందుచేత విశ్వాసులు వారికి ఏమి చేసెనో ఆవిధముగానే వారును చేయవలసియున్నారు.

ఈ పత్రికంతటిలో సహోదర ప్రేమను ప్రోత్సహించినట్లు కనిపిస్తుంది. “ఒకనికొకడు బుద్ది చెప్పుకొనుడి” మీలో ఎవడైనను దేవుని కృపను పొందకుండా తప్పిపోవునేమో చూచుకొనుడి” (హెబ్రి 3:13; 10:24, 25; హెబ్రి 12:15-17) 13వ అధ్యాయములో అనేకమైన విషయాలు చేర్చబడి యున్నవి. ఆతిథ్యము చేయ మరవకుడి (హెబ్రి 13:2). బంధకములలో ఉన్నవారిని జ్ఞాపకము చేసుకొనుడి లేక దర్శించుడి (హెబ్రి 13:3). వివాహమును ఘనమైనదిగా ఎంచవలెను (హెబ్రి 13:4). ధనాపేక్ష లేని వారై యుండుడి (హెబ్రీ 13:5, 6) సంఘములో మీపై నాయకులుగా ఉన్న వారిని జ్ఞాపకముంచుకొనుడి మరియు విధేయత చూపించండి. (హెబ్రి 13:7-17) మరియు గ్రంథకర్తను గురించి కూడా ప్రార్ధన చేయుడి (హెబ్రి 13:18, 19).

_మార్చి 26, సబ్బాతు దినమున ఈ పాఠమును అధ్యయనము చేయుటకు సిద్ధపడుడి._