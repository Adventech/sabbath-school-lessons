---
title:  దేవుని ప్రజలకు ఆతిథ్యమియ్యుడు
date:   20/03/2022
---

`హెబ్రి 13:1,2; రోమా 12:13; 1తిమోతి 3:2; తీతు 1:8; 1 పేతురు 4:9 చదువుడి. ఆదిమ సంఘములో ఆతిథ్యము చేయుటలో వారి పాత్ర ఏమిటి?`

క్రైస్తత్వము యాత్రీకుల ఉద్యమమునకు చెందినదై వారు క్రైస్తవులకు మరియు క్రైస్తవేతరులకు ఆతిథ్యమివ్వడములో పాల్గొనే పద్ధతి ఆ ఉద్యమములో ఉండెడిది. ఆతిథ్యము ఇచ్చుట “మరచిపోవద్దు” అనే హెచ్చరిక ద్వారా ఎవరైనా తిరస్కారానికి దూషణకు గురైన యెడల అట్టి వారికి ఆతిథ్యమిచ్చుట ద్వారా ఆదరించాలని దాని అర్ధమైయుంది. ఉద్దేశపూర్వకముగా ఎవరిని నిర్లక్ష్యము చేయకూడదు అనే నియమము అందులో దాగియుంది.

తోటి విశ్వాసుల యెడల ఆతిథ్యము చూపాలనే దానికంటే విశ్వాసులు అన్యదేశస్తులను లేక అపరిచితుల యెడల ఆతిథ్యమును చూపాలి. ఆ విధముగా చేయుట ద్వారా వారికి తెలియకుండానే దేవదూతలకు పరిచర్య చేసిన వారౌతారని వాక్యము చెప్పుచున్నది (హెబ్రి 13:12). పౌలు ఆవిధముగా మాట్లాడినప్పుడు అబ్రహామును మరియు శారాయిని దర్శించిన ముగ్గురు మనుష్యులను గూర్చి ఉదాహరణగా పౌలు తీసుకొనియుంటాడు. (ఆదికాం 18:2-15) ఆతిథ్యము చేయుట అనగా ఇతరులతో మన సంపదను పంచుకొనవలసి యున్నాము. వారితో కలిసి శ్రమపడవలసియున్నాము (హెబ్రి 2:10-18).

చెరసాలలో ఉన్న వారి యెడల సహోదర ప్రేమ చూపటమంటే, విశ్వాసులు వారిని జ్ఞాపకము చేసుకొని వారి కొరకు ప్రార్ధన చేయుటయే గాక వారికి వస్తు రూపేణ, భావావేశపూరితమైన సహకారం అందించవలసియున్నది. చెరసాలలో ఉన్న వారిని ఉద్దేశ పూర్వకంగా ఆదరించరు. అట్టి వారికి సహాయపడే వారిని సమాజము నిందించే ప్రమాదము కూడా ఉంది. వారిని వెలివేసే పరిస్థితి కూడా ఉంటుంది (హెబ్రి 10:32-34) అయితే ఖైదీలో ఉన్న వారిని కరుణించి ఆదరించవలసిన బాధ్యత విశ్వాసుల మీద ఉందని పౌలు గుర్తు చేస్తున్నాడు.

ఖైదీల విషయములో పౌలు మాట్లాడుతూ మొదటగా “ఒక విధముగా చూచితే మీరు నిందలను బాధలను అనుభవించుటచే పదిమందిలో ఆరడిపడితిరి. మరొక విధముగా చూస్తే వాటిననుభవించిన వారితో పాలివారైతిరి (హెబ్రీ 10:33). రెండవదిగా శ్రమ అనుభవించుట మేలని మోషే యొక్క ఉదాహరణను బట్టి నేర్చుకొనవచ్చును. మోషే పెద్దవాడైనపుడు విశ్వాసమును బట్టి ఐగుప్తు ధనముకంటె క్రీస్తు విషయమైన నింద గొప్పదని భావించెను (హెబ్రీ 11:25). చివరిగా పౌలు సహోదర ప్రేమలో ఉన్న లక్ష్యమును గూర్చి మాట్లాడాడు. మీరు కూడా శరీరముతో ఉన్నారు గనుక ఆ విశ్వాసులను ఎదుర్కొనుచున్నారు కాబట్టి అన్ని విషయాలలో ఆదుకోవలసిన బాధ్యత తోటి సహోదరులుగా విశ్వాసులను హెచ్చరించాడు.

`చెరసాలలో ఉన్న వారు సంఘ సభ్యులైనా లేక ఇతరులైనా వారికి (హెబ్రీ 13:3) ఇంకా ఏమి చేయగలము?`