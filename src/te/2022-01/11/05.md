---
title:  విశ్వాసము ద్వారా రాహాబు మరియు ఇతరులు
date:   09/03/2022
---

`హెబ్రి 11:31 మరియు యెహోషువ 2:9-11 చదువుడి. రాహాబు ఒక విగ్రహారాధీకులైన వేశ్యయై యుండగా బైబిలు సంబంధమైన కొందరు పవిత్ర వ్యక్తుల జాబితాలో ఆమె ఎందుకు చేర్చబడినది?`

హెబ్రీ 11లో ఊహించనిరీతిలో రాహాబు యొక్క పేరును వ్రాయడం జరిగింది. ఆ అధ్యాయములో పేర్కొనబడిన ఇద్దరు స్త్రీల పేర్లులో ఈమె పేరు ఒకటి. ఆ జాబితాలో ఆమె పేరు పదియవది. మొదట ఇశ్రాయేలు యొక్క పితరులు ఉన్నారు. వారిలో ప్రతివారు నీతిమంతులుగా పరిగణింపబడిరి. ఈ స్త్రీ విషయములో ఆమె ఒక అన్యురాలు మరియు వేశ్యయైయున్నది. ఎక్కువ ఆశ్చర్యాన్ని కలిగించే విషయమేమిటంటే ఒక అంశమును ఆధారము చేసుకొని వ్రాయబడిన సందర్భములో ఆమె ఒక కేంద్ర స్థానములో నిలబడుట మరియు ఆ అధ్యాయమునకు ఆమె యొక్క చరిత్ర ఒక ఔన్యత్యమును తీసుకొని వచ్చింది. ప్రత్యేకమైన రీతిలో ఆ పేర్లు జాబితా సిద్ధపర్చబడినది. ప్రతి పేరును వ్రాయుటకు ముందు “విశ్వాసము ద్వారా” అనే పదజాలము వాడబడినది. అనగా విశ్వాసము ద్వారా ఫలానా ఫలానా వ్యక్తి ఆయా విధాలుగా ప్రవర్తించెను లేక విశ్వాసమును బట్టి ఫలానా వ్యక్తులకు ఆయా విధాలుగా సంభవించెను అని ఒక ప్రాధమిక నమూనాను అనుసరించి హెబ్రీ పత్రికలో వ్రాయబడినది. ఈ విధముగా ఒకే విషయాన్ని మరల మరల చెప్పుట వలన ఆ విషయాలను చదివే వారికి ఆసక్తి అధికమై చివరకు ఏమి జరిగియుంటుందని తెలుసుకొనే ప్రయత్నము చేయుదురు. ఉదా:- “విశ్వాసము ద్వారా యెహోషువా ప్రజలను వాగ్దాన భూమిలోనికి నడిపించెను”.

అయితే ఈ వాక్యములో వివరించబడిన విషయము ఆ పద్ధతిని అనుసరించినట్లు లేదు. ఇక్కడ యెహోషువా పేరును దాటుకొని ఆ స్థానములో వేశ్య పేరు వచ్చినది. రాహాబు పేరును ఉదహరించిన తరువాత ఒకే విషయాన్ని మరల మరలా చెప్పుటనే పద్దతిని హఠాత్తుగా మాని “ఇక ఏమి చెప్పుదువు?” (హెబ్రీ 11:32) అని పౌలు చెప్పి తరువాత త్వరత్వరగా కొన్ని పేర్లను మరియు సంఘటనలను ఎక్కువ వివరణ లేకుండా పేర్కొనియున్నాడు.

రాహాబు యొక్క విశ్వాసమును ఆలోచించినపుడు ఆమె ఏమియు చూడలేదు. విన్నది. నమ్మినది మరియు విధేయత చూపినది. ఆమె ఐగుప్తులో వచ్చిన తెగుళ్ళను చూడలేదు. లేక ఇశ్రాయేలీయులు ఏవిధముగా విమోచింపబడినారో లేక బండనుండి ఏవిధముగా నీరు ప్రవహించెనో లేక పరలోకము నుండి దిగివచ్చిన ఆహారమును, ఇవేమియు చూడలేదు. అయినప్పటికి నమ్మినది. హెబ్రీయులకు ఆమె ఒక మంచి ఉదాహరణగా నిలిచినది. యేసు బోధించుచుండగా చూడలేదు. అద్భుత కార్యమును చూడలేదు. అట్లే మనము కూడా ఇవేమియు చూడలేదు.

“రాహాబు ఒక వేశ్యగా యెరికో యొక్క గోడ మీద జీవించేది. ఆమె ఇశ్రాయేలీయులకు చెందిన ఇద్దరు వేగులవారిని దాచి పెట్టి ఆ పట్టణము నుండి తప్పించి పంపింది. వారి యెడల ఆమె చూపిన దయకు మరియు దేవునియందు ప్రకటించిన నమ్మకమును బట్టి వారు యెరికో పట్టణముపై దాడి చేసినపుడు ఆమెయు, ఆమె కుటుంబము విడిచి పెట్టబడుదురు అని ఆ వేగులవారు వాగ్దానము చేసిరి” -ఎలెన్ జి వైట్, దేవుని యొక్క కుమార్తెలు అనే పుస్తకములో రాహాబును గూర్చిన ఉపోద్ఘాతము పుట 35.

పౌలు తన రచనను కొనసాగిస్తూ (హెబ్రీ 11:35-38) వారు ఎదుర్కొనిన కష్టముల జాబితాను చూపించాడు. “విడుదల పొందనొల్లక” హెబ్రి 11:35 అదే పదజాలము, వారు ఆ పరిస్థితులనుండి తప్పించుకొనే అవకాశము ఉన్నట్లు చూపిస్తున్నది. అయినప్పటికి వారి యొక్క దృష్టి దేవుని యొద్ద నుండి వచ్చే బహుమానముపై ఉండెను. గనుక వారు ఆ పరిస్థితులను సహించినట్లు వాక్యము సెలవిచ్చుచున్నది.

`మనము (ఆరు దినముల సృష్టి, ఇశ్రాయేలీయుల నిర్గమము, క్రీస్తు యొక్క సిలువ ఇటువంటి వాటిని చూడకపోయినను, అవి సంభవించినవని మనము నమ్మడానికి ఉన్న మంచి కారణములు ఏమిటి?`