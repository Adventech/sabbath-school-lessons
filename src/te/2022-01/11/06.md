---
title:  మన విశ్వాసమునకు కర్తయు దానిని పరిపూర్ణ స్థితికి తెచ్చువాడు ఆయనే యేసు
date:   10/03/2022
---

`హెబ్రీ 12:1-3 చదువుడి. మనలను ఏమి చేయమని ఈ వాక్యములు చెప్పుచున్నవి?`

విశ్వాసమును గూర్చిన చర్చ హెబ్రీ 12లో యేసును గూర్చి వివరించుట ద్వారా క్రమముగా అది పరాకాష్టకు చేరినది. “రాబోవుచున్నవాడు యేసు” అని పౌలు ఈ పత్రికను వ్రాయడం ఆరంభించి “ఆయన ఆలస్యము చేయడు” (హెబ్రి 10:37) అని వివరిస్తూ ఆయన మన విశ్వాసమును పరిపూర్ణస్థితికి తెచ్చువాడు లేక దానిని మనలో కొనసాగించుడని పౌలు ముగించుచున్నాడు. యేసు మన విశ్వాసమునకు కర్తయు మరియు దానిని పరిపూర్ణముగా కొనసాగించువాడనే అర్ధమును కలుగజేయును. విశ్వాస జీవితము ఏ విధముగా ఉంటుందో ఒక మాదిరిగా ఆయన జీవితము ద్వారా చూపాడు. విశ్వాసమును ఎంతవరకు చూపించగలమో అనే విషయాన్ని యేసుతో అది నిరూపించబడినది. “అగ్రగామి” అనే మూడు భావాలలో కనిపిస్తున్నాడు.

మొదటగా పరుగు పందెమును సంపూర్ణముగా పూర్తి చేసిన వాడని అర్ధమును ఇస్తుంది. దీనికన్నా ముందున్న అధ్యాయములలో ఇతర విశ్వాసులను గూర్చి చర్చించినపుడు, వారి యొక్క గురిని ఇంకా చేరుకోలేదు. (హెబ్రీ 11:39, 40) (వాగ్దాన ఫలమును ఇంకా పొందలేదు) అని అర్ధమగుచున్నది. అయితే యేసు పరలోకములో ఉన్న విశ్రాంతిలోనికి ప్రవేశించి ఆయన తండ్రి యొక్క కుడి పార్శ్వమున కూర్చుండి యున్నాడు. మనము మనకన్న ముందున్న వారు ఇతరులు అందరూ కలిసి పరలోకములో యేసుతో పరిపాలన చేయడము (ప్రకటనలు 20:4). లేక రాజ్యము చేయుదుము.

రెండవదిగా యేసు యొక్క పరిపూర్ణమైన జీవితమును బట్టి ఇతరులమైన మన మందరము ఆ పరుగు పందెములో పాల్గొనుటకు అవకాశము దొరికెను (హెబ్రి 10:5-14). ఒకవేళ యేసు వచ్చియుండని యెడల ప్రతి వారి యొక్క పరుగు పందెము నిష్ప్ర యోజనకరముగా ఉండెడిది.

చివరిగా లేక మూడవదిగా మనము విశ్వాసము కలిగి యుండుటకు యేసు మాత్రమే కారణమైయున్నాడు. ఆయన దేవునితో ఒకడుగా మన యెడల దేవునికున్న విశ్వాస్యతను తెలియజేసాడు. మనలను రక్షించే విషయములో దేవుడు ఎన్నడూ తన ప్రయత్నము విడువలేదు. అందువలననే మనము కూడా చివరి వరకు విశ్వాసమును విడిచి పెట్టకుండా నిలిచియున్న యెడల బహుమానమును అందుకోగలము మనము అవిశ్వాసులుగా ఉన్నప్పటికి యేసు మాత్రము ఓపికతో పరుగెత్తి విశ్వాసిగా నిలిచియున్నాడు (2తిమోతి 2:13) ఆయన చూపించిన విశ్వాస్యతకు జవాబుగా మన విశ్వాసము ఉండాలి.

విశ్వాసమునకు పరిపూర్ణతను తెచ్చువాడు యేసు. అందువలననే పరుగుపందెమును అందరికి ఒక మాదిరిగా విశ్వాసముతో ముగించెను. ఆయన ఏవిధముగా పరుగెత్త గలిగాడు? మన కొరకు తన్నుతాను రిక్తునిగా చేసుకొని ప్రతి భారమును (స్వంత పనులను) ప్రక్కన బెట్టి పరుగుపందెములో పాల్గొన్నాడు. (ఫిలిప్పి 2:5-8)న ఆయన ఎన్నడూ పాపము చేయలేదు. యేసు తన ముందుంచబడిన ఆనందము కొరకై (బహుమానము కొరకై) తన కృప ద్వారా మానవులు విమోచింపబడునట్లు తన పరుగును తుద ముట్టించెను. ఆయన సుళువుగా చిక్కుల బెట్టు పాపమును విడిచి పెట్టి సిలువ అవమానమును సహించెను (హెబ్రీ 12:2,3).

ఇప్పుడు పరుగెత్త వలసిన వంతు మనది. మన సొంతశక్తితో యేసు సాధించిన విజయమును మనము సాధించలేకపోయినను మనముందు ఆయన యొక్క పరిపూర్ణమైన మాదిరి ఉంచబడినది. మనము విశ్వాసముతో ఆయనపై మన దృష్టిని పెట్టి ముందుకు సాగిపోయినప్పుడు ఆయన వాగ్దానము చేసిన బహుమానమును పొందగలము.