---
title:  మన విశ్వాసమునకు కర్తయు దానిని పరిపూర్ణ స్థితికి తెచ్చువాడు యేసు
date:   05/03/2022
---

### ఈ వారమునకు చదువ వలసిన వచనములు
హెబ్రి 10:35-39; 11; రోమా 1:17; యెహోషువ 2:9-11; హెబ్రి 12:1-3.

> <p>కంఠతవచనం</p>
> “ఇంత గొప్ప సాక్షి సమూహము మేఘమువలె మనలను ఆవరించియున్నందున మనము కూడా ప్రతిభారమును, సుళువుగా చిక్కులబెట్టు పాపమును విడిచి పెట్టి విశ్వాసమునకు కర్తయు దానిని కొనసాగించువాడునైన యేసువైపు చూచుచు మన యెదుట ఉంచబడిన పందెములో ఓపికతో పరుగెత్తుదము. ఆయన తన యెదుట ఉంచబడిన ఆనందము కొరకై అవమానమును నిర్లక్ష్య పెట్టి, సిలువను సహించి, దేవుని సింహాసనము యొక్క కుడి పార్శ్వమున ఆసీనుడైయున్నాడు” (హెబ్రి 12:1,2).

హెబ్రీ పత్రికలోని 11 మరియు 12 ఎక్కువ ఇష్టపడిన అధ్యాయములు, క్రైస్తవ జీవితము ఒక పరుగు పందెము. చివరి వరకు విశ్వాసముగా ఉన్న వారు బహుమానమును అందుకుంటారు అని వివరించుచున్నది. అది విమోచనమును గూర్చి వివరిస్తూ ఆ పందెములో విశ్వాసులైన ప్రజలు గతించిపోయిన కాలములో శ్రమలు ఎదురైనా వాటిని ధైర్యముతో ఎదుర్కొన్నారు. అయితే వారు పొందవలసిన బహుమానమును ఇంకా పొందలేదు.

గత కాలములో జీవించిన విశ్వాసులైన ప్రజలతోనే కాకుండా, ఆ వృత్తాంతము మనలో పూర్తి కావలసియుంది. యేసు దేవుని కుడి పార్శ్వమున కూర్చొని యుండగా, అనగా పరుగు పందెము యొక్క ముగింపు గీత యొద్ద వేచియుండగా మనము ఆ పందెములో ప్రవేశించి, దాని యొక్క చివరి భాగమును ముగించవలసియున్నాము. ఈ పరుగు పందెములో మనము ఏవిధముగా పరుగెత్తాలి అనే విషయములో ఆయనే మనకు ఉత్తేజమును కలిగించే ప్రేరేపణ అనుగ్రహిస్తాడు. మరియు ఆయనే మనకు కడపటి మార్గదర్శకుడుగా ఉంటాడు. మనము పొందబోయే బహుమానమునకు ఆయనే సాక్షియైయున్నాడు. మరియు మనకన్నా ముందు ఆ పరుగు పందెములో పరుగెత్తి మన కొరకు మార్గమును తెరచినవాడు కూడా ఆయనే (హెబ్రి 6:19, 20; 10:19,20).

దేవుని వాగ్దానాల నెరవేర్పును చూచియుండక పోయినను అవి తప్పనిసరిగా నెరవేరునని దేవునియందుంచిన మన నమ్మకమునే విశ్వాసము అంటారని హెబ్రీ 11 వివరించుచున్నది. ఈ వారం పాఠంలో విశ్వాసమనగా ఏమిటి? దానిని ఏవిధంగా పొందగలమో గత కాల ఉదాహరణతోను ముఖ్యముగా యేసును మాదిరిగా తీసుకొని ఆయన 'మన విశ్వాసమునకు కర్తయు, దానిని పరిపూర్ణ స్థితికి తెచ్చువాడు' కూడా ఆయనే అనే విషయాన్ని అధ్యయనము చేయబోవుచున్నాము (హెబ్రీ 12:2).

_మార్చి 12, సబ్బాతు దినమున ఈ వారం పాఠంను అధ్యయనము చేయుటకు సిద్ధపడుడి._