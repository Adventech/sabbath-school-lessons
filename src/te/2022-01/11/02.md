---
title:  నీతిమంతులు విశ్వాసము ద్వారా జీవింతురు
date:   06/03/2022
---

`హెబ్రి 10:35-39 చదువుడి. ఈ వాక్యాలలో దేవుడు మనకేమి చెప్పుచున్నాడు?`

కడవరి కాలములో జీవించుచున్న దేవుని ప్రజల యొక్క విశేష గుణమే ఓర్పు. అనునది వారి జీవితములో ఓర్పును కనుపర్చకుండా వాగ్దానమును పొందడము వారికి సాధ్యముకాదు (ప్రకటన 13:10; 14:12). విశ్వాసులు ఓర్పు కలిగియుండాలంటే వారు నమ్మిన విశ్వాసమును గట్టిగా చేపట్టవలసియున్నారు “లేక నిశ్చలముగా పట్టుకొనియుండాలి” (హెబ్రీ 10:23; 4:14). అరణ్యములో సంచరించుచు జీవించిన తరము వారికి విశ్వాసము కొదువుగా ఉన్నది కాబట్టి వారు వాగ్దానమును అందుకోలేకపోయారు (హెబ్రీ 3:19). అయితే హెబ్రీ పత్రికలో చూపినట్లు విశ్వాసులు ఆశించుచున్న వాగ్దానములు నెరవేరుట తథ్యమనియు ఎంతో సమయము పట్టదనియు (హెబ్రీ 9:28; 20:25, 36-38). మన యింటి గడపముందే నెరవేరనైయున్నవనియు మరియు ఆ వాగ్దానాలను పొందగోరినచో విశ్వాసమును కలిగి జీవించాలని హెచ్చరింపబడుచున్నాము (హెబ్రి 10:39).

విశ్వాసమును గూర్చి వివరించుటకు పౌలు హబక్కూకు 2:2-4లో పేర్కొనబడిన విషయాన్ని ఎంచుకున్నాడు. విశ్వాసులును ద్రోహులైన వారు దండించుచుండగా నీవేల మౌనము వహించియున్నావు దేవా అని హబక్కూకు దేవుని అడుగుచున్నాడు (హబక్కూ1:12-17) ప్రవక్త మరియు ఆయన ప్రజలు బాధలను ఎదుర్కొనుచుండగ దేవుడు స్పందించి శత్రువులపై తగిన చర్యలు తీసుకోవాలని కోరుకున్నారు. అయితే ఆయన వాగ్దానములు నెరవేరుటకు తగిన సమయము నిర్ణయింపబడినదనియు, వారు వేచి యుండవలసిన అవసరమున్నదని దేవుడు జవాబు చెప్పెను (హబక్కూ 2:2-4). హబక్కూకు మరియు ఆయన ప్రజలు మనవలెనే వాగ్దానములకును మరియు వాటి యొక్క నెరవేర్పునకు మధ్య ఉన్న సమయములో జీవించియున్నారు. హెబ్రీ పత్రికలో దేవుని వర్తమానము ప్రకారము “వచ్చుచున్నవాడు ఆలస్యము చేయకవచ్చును” (హెబ్రి 10:37) అని చెప్పబడియున్నది.

ఈ వర్తమానము యేసును గూర్చి మాట్లాడుచున్నది. ఆయన నీతిమంతుడును ఆయన దేహముతో కనిపించే విశ్వాసమైయున్నాడు. ఆయన దేవుని సంతోషపరచుచున్నాడు. ఆయన జీవమును అనుగ్రహించుచున్నాడు (హెబ్రి 10:5-10).

అందుచేత ఆయన ఎందుకు ఆలస్యము చేస్తాడు? ఆయన ఆలస్యము చేయువాడు కాడు. మన నిమిత్తమై మరణించుటకు ఆయన వచ్చాడు. (హెబ్రీ 9:15-26) మరియు నిర్ణయించబడిన సమయమున తప్పనిసరిగా మరొకసారి వస్తాడు (హెబ్రీ 9:27, 28; 10:25).

దేవుని యొక్క వర్తమానము కొనసాగుతూనే యున్నది. “నా యెదుటనీతిమంతుడైన వాడు విశ్వాసమూలముగా జీవించును” (హెబ్రి 10:38). అదే విషయాన్ని పౌలు రోమా 1:17లోనూ, గలతీ 3:11; రోమా 1:16,17 వివరిస్తూ అంతకంతకూ విశ్వాసము కలుగునట్లు దేవుని నీతి దానియందు బయలుపరచబడుచున్నది. అపొస్తలుడైన పౌలు ప్రకారము పై వాక్యము యొక్క అర్ధమేమిటంటే, తన వాగ్దానముల యెడల దేవుని యొక్క విశ్వాస్యత ముందుగా కనుపర్చబడును. అటు తరువాత విశ్వాసమును కలిగి యుండుట వలన కలిగే ఫలితము కనిపిస్తుంది.

దేవుడు తన వాగ్దానముల యెడల తన విశ్వాసమును చూపిస్తున్నాడు (2 తిమో 2:13). ఆ విధముగానే నీతిమంతుడు దేవుని యొక్క విశ్వాస్యతకు జవాబుగా విశ్వాసములో నిలిచియుంటాడు.

`మన విశ్వాసము దేవుని విశ్వాసము నుండి కలిగినది మరియు దాని మీద ఆధారపడియున్నదని గుర్తించుట ఎందువలన ప్రాముఖ్యమైన విషయము? మన యెడల దేవునికున్న విశ్వాస్యతను నమ్ముట ఏవిధముగా నేర్చుకొనగలము?`