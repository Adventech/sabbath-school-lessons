---
title:  విశ్వాసము ద్వారా అబ్రహాము
date:   07/03/2022
---

విశ్వాసమంటే ఏమిటో హెబ్రీ పత్రిక ఈ విధముగా నిర్వచించుచున్నది “విశ్వాసమనునది నిరీక్షింపబడు వాటి యొక్క నిజ స్వరూపమును, అదృశ్యమైనవి యన్నవనుటకు రుజువైయున్నది” (హెబ్రి 11:1). అటు తరువాత ఇశ్రాయేలు యొక్క చరిత్ర నుండి విశ్వాసులైన ప్రజల జాబితాను చూపిస్తుంది. విశ్వాసులైన ప్రజలు విశ్వాసమంటే ఏమిటో వారి క్రియల ద్వారా చూపిస్తూ వివరించారు.

`హెబ్రి 11:1-9 చదువుడి. విశ్వాసులైన వారు వారిని విశ్వాసమును మాదిరిగా చూపించుటకేమి చేసారు? అదృశ్యమైన వాటి విషయాల యెడల వారికున్న నిరీక్షణను వారి క్రియలు ఏవిధముగా బలపర్చాయి?`

ఈ అధ్యాయములో అబ్రహాము యొక్క వ్యక్తిత్వమునుగూర్చి బహుశః చాలా ప్రాముఖ్యమైనదిగా వ్రాయబడి యుండవచ్చును. అబ్రహాము విశ్వాసముతో చేసిన ఆఖరి చర్య నిజమైన విశ్వాసమునకు ఉదాహరణగా ఉండవచ్చును.

అబ్రహాము తన కుమారుడైన ఇస్సాకును బలిగా అర్పించమని దేవుడిచ్చిన ఆదేశమును దేవుడే తన పక్షమున మరల నిరాకరించినట్లు హెబ్రీ పత్రిక వివరించుచున్నది. (హెబ్రి 11:17,18). అబ్రహామునకు ఇస్సాకు ఒక్కడే కుమారుడు కాదు. అబ్రహాముకు జ్యేష్టకుమారునిగా ఇష్మాయేలు జన్మించాడు. అయితే శారాయి యొక్క మనవిని అబ్రహాము అంగీకరించి ఇష్మాయేలును అతని తల్లిని తన యింటి నుండి పంపించివేసి ఇస్సాకు ద్వారా తన సంతతిని పిలుచుకోమని దేవుడు అబ్రహాముతో చెప్పియున్నాడు (ఆది కా 21:12, 13). అయితే ఆ తరువాత అధ్యాయములో ఇస్సాకును దహనబలిగా అర్పించమని దేవుడు అబ్రహామును అడగడము దానికి అబ్రహాము అంగీకరించుట చూస్తున్నాము. ఆదికాండము 22లో దేవుడిచ్చిన ఆదేశములను ఆదికాండము 12-21లో వ్రాయబడిన వాగ్దానములకు విరుద్దముగా ఉన్నట్లు కన్పిస్తుంది.

“అబ్రహాము ఇస్సాకును బలియర్పణగా అర్పించినను దేవుడు ఇస్సాకును తిరిగి ప్రాణముతో లేపుననే నమ్మకముతో బలి ఇవ్వడానికి అంగీకరించి తనముందున్న చిక్కుముడిని ఆశ్చర్యకరముగా అబ్రహాము విడదీసాడు. అప్పటికి ఏ ఒక్కరు పునరుత్తానుడు కాలేదు. అందువలన ఆ ఆలోచన అబ్రహాముకు కలుగుట కొంత ఆశ్చర్యాన్ని కలిగించేదిగా ఉన్నది. దేవునితో అబ్రహాముకు ఉన్నటువంటి పూర్వ అనుభవము అతడు ఆ నిర్ణయానికి రావడానికి సహాయపడింది. “మృతతుల్యుడైన” ఆ యొకని నుండి దేవుని శక్తి వలన ఇస్సాకు జన్మించెను (హెబ్రి 11:12). అబ్రహాము “మృతతుల్యుడైన” వానిగా ఉన్నను శారాయి “వయసు గతించినదైనను” అతడు అనేక జనములకు తండ్రి అగునని దేవుడు చెప్పిన విషయాన్ని నమ్మెను. గనుక అతడు గొప్ప విశ్వాసముతో నిరీక్షించెను అని పౌలు వివరిస్తున్నాడు. దేవుడు ఆ మృతులను సజీవులనుగా చేయువాడును, లేనివాటిని ఉన్నట్టుగానే పిలుచువానిని” (రోమా 4:17-20) అబ్రహాము నమ్మెను. దేవుడు ఒక విధముగా మృతులైన వారిలో నుండే ఇస్సాకుకు జీవమునిచ్చి యున్నాడు గనుక ఒకవేళ ఇస్సాకును బలిగా అర్పించినను, దేవుడు మరొకసారి ఇస్సాకుకు జీవమును అనుగ్రహించగలడని నమ్మెను. గత కాలములో అబ్రహామును దేవుడు ఏవిధముగా నడిపించాడో చూసాడు కాబట్టి భవిష్యత్తులో కూడా ఆవిధముగానే నడిపిస్తాడని అతనికి ప్రగాఢ విశ్వాసమైయున్నది.

`ఇప్పుడు మన విశ్వాసమును మరియు ఆయన యందు నమ్మకమును కొనసాగించుటకు మన జీవితములలో గత కాలమందు దేవుడు ఏవిధముగా నడిపించాడో అనే విషయాన్ని ధ్యానించుట ఎందువలన అతి ప్రధానమైన విషయముగా పరిగణించాలి?`