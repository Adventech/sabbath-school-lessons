---
title:  అదనపు అధ్యయనము
date:   11/03/2022
---

“విశ్వాసము ద్వారా నీవు క్రీస్తుకు చెందినవాడవు మరియు విశ్వాసము ద్వారా నీవు ఆయనలో ఎదగవలసియున్నావు. నీవు నీ సమస్తమును అనగా నీ హృదయమును, నీ చిత్తమును నీ పరిచర్యను, నిన్ను నీవుగా ఆయనకు సమర్పించుకొనవలసియున్నది. ఆయన నియమములన్నింటికి నీ విధేయత చూపించాలి. నీవు సమస్తమును అంగీకరించాలి. సకల ఆశీర్వాదములకు కారణ భూతుడైన క్రీస్తు నీ హృదయములో నివాసముండాలి. ఆయన నీకు బలమును, నీతియు, శాశ్వత కాలము నీకు సహాయకుడైయున్నాడు. విధేయత చూపుటకు ఆయన నీకు శక్తిని అనుగ్రహిస్తాడు”-ఎలెన్ జివైట్, క్రీస్తు యొద్దకు మెట్లు పుట 70.

మన విశ్వాసము ఆధారపడుటకు అవసరమైన సాక్ష్యము లేని యెడల దేవుడు మనలను నమ్మమని చెప్పడు. మనము గ్రహించుటకు వీలుగా ఆయన యొక్క ఉనికి, స్వభావము, ఆయన వాక్యమునకున్న ఖచ్చితత్వము ఇవన్నియు కూడా మనకు సాక్ష్యార్ధమై స్థాపించబడియున్నవి. ఆయన యందు మనము విశ్వాసము కలిగి యుండుటకు ఈ సాక్ష్యము మనకు సరిపోతుంది. అయితే దేవుడు ఎన్నడూ అనుమానము కలిగే అవకాశమును తీసివేయలేదు. మన విశ్వాసము నిరూపించబడుట మీద ఆధారపడకూడదు గాని, రుజువు మీద ఆధారపడవలసియున్నది. అనుమానించాలనుకునే వారికి అవకాశములుంటాయి. అయితే నిజముగా సత్యమును తెలుసుకొనగోరిన వారికి వారి విశ్వాసమును దాని మీద ఆధారపడేటట్లు చేసుకొనే వారికి అవసరమైనంత నిదర్శనము లభిస్తుంది.

“పరిమితులు గలిగిన మనస్సులు అనంతమైన వాని యొక్క స్వభావమును లేక వాని క్రియలను సంపూర్ణముగా గ్రహించడం అసాధ్యము. ఆసక్తి కలిగిన ఉన్నత విద్య నభ్యసించిన మనస్సుకు పరిశుద్ధుడు ఎప్పుడు మర్మములో కప్పబడి ఉంటాడు. నీవు వెదకిన యెడల దేవునిని కనుగొనలేవా? పరిపూర్ణుడైన శక్తిమంతుని నీవు కనుగొనలేవా? నీవు చేయలేనిది ఆకాశమంత ఎత్తైనది. నరకముకన్నా లోతైనది. నీవు ఏమి తెలుసుకొనగలవు?” యోబు 11:7, 8 - ఎలెన్ జి వైట్, క్రీస్తు యొద్దకు మెట్లు , ?8 జి పుట 105.

**చర్చించుకొనుటకు ప్రశ్నలు**

`1. లాటిన్ భాషలో మొదటి తరము క్రైస్తవ మేధావి ఈ విధముగా వ్రాసాడు. “క్రీడో అ ఇంటెలిజమ్” దానిని ఈ విధముగా తర్జుమా చేయబడెను. “నేను గ్రహించకలిగిన క్రమమునందు నేను నమ్ముదును. దానినే హెబ్రీ 11:3లో విశ్వాసము చేత గ్రహించుచున్నాము” అని వ్రాయబడెను. విశ్వాసముకును మరియు గ్రహించుటకును మధ్య ఉన్న సంబంధము ఏమిటి? గ్రహించుటకు ముందు విశ్వాసము ఎందుకు వెలుగులోనికి వస్తుంది?`

`2. గ్రీకు పదము “పిస్టస్” అనగా విశ్వాసము మరియు “విశ్వాస్యత” ఈ రెండు భావములు ఆ సత్యములో ఉన్నవి. విశ్వాసము ద్వారా జీవించుట అనే విషయములో ఆ రెండు భావాలు ఎందువలన ప్రాముఖ్యమైనవి?`

`3. విశ్వాసము దేవుని బహుమానమని (రోమా 12:3) మనందరము అర్ధము చేసుకుంటాము. మనము నిర్వహించవలసిన పాత్ర ఏమిటి?`