---
title:  అదనపు అధ్యయనము
date:   18/03/2022
---

“మొదటి పునరుత్థానమునకు మరియు రెండవ పునరుత్థానమునకు మధ్యనున్న, వెయ్యేండ్ల కాలములో దుష్టుల యొక్క తీర్పు జరుగును. అపొస్తలుడైన పౌలు ఈ తీర్పు రెండవ రాకడ తరువాత సంభవించునని చెప్పుచున్నాడు. “కాబట్టి సమయము రాకమునుపు, అనగా ప్రభువు వచ్చు వరకు, దేనిని గూర్చియు తీర్పు తీర్చకుడి. ఆయన అంధకారమందలి రహస్యములను వెలుగులోనికి తెచ్చి హృదయములలోని ఆలోచనలను బయలుపరచునప్పుడు, ప్రతి వానికిని తగిన మెప్పు దేవుని వలన కలుగును” (1కొరింథి 4:5).

“మహా వృద్ధుడు వచ్చి మహోన్నతుని పరిశుద్దుల విషయములో తీర్పు తీర్చబడును” (దాని 7:22). దేవునికి రాజులుగాను, యాజకులుగాను రాజ్యపాలన చేయుదురు. యోహాను ప్రకటనలో ఈ విధంగా చెప్పాడు. “సింహాసనములను చూచితిని. వాటి మీద ఆసీనులైయుండు వారిని విమర్శ చేయుటకు అధికారము ఇయ్యబడెను. వీరు దేవునికిని క్రీస్తుకును యాజకులై క్రీస్తుతో కూడా వెయ్యి సంవత్సరాలు రాజ్యము చేయుదురు” (ప్రకటన 20:4,5). దీనినే పౌలు ఈ విధంగా చెప్పాడు. "పరిశుద్దులు లోకమునకు తీర్పు తీర్చుదురు” (1కొరింథి 6:2). న్యాయాధిపతియైన క్రీస్తుతో కలిసి వారు దుష్టులకు తీర్పు తీర్చెదరు. దేవుని చట్టములు గ్రంథమైన బైబిలుతో పోల్చి తీర్పు తీర్చెదరు. తీర్పు తీర్చునపుడు దుష్టులు వారి శరీరములతో చేసిన ప్రతి దుష్ట కార్యమును పరిశీలించి ఏ విషయములో వారు శిక్షకు పాత్రులో వారి పేర్లను మరణ గ్రంథములో వ్రాయుదురు.

“సాతానును మరియు అతని దుర్మార్గపు దూతలను క్రీస్తు మరియు అతని ప్రజలు తీర్పు తీర్చుదురు” మనము దేవదూతలకు తీర్పు తీర్చుదుమని మీరు ఎరుగరా?” (3వ వచనం) అని పౌలు చెప్పాడు. తమ ప్రధానత్వమును నిలుపుకొనక తమ నివాస స్థలమును విడిచిన దేవదూతలను మహా దినమున జరుగు తీర్పు వరకు కటిక చీకటిలో నిత్యపాశములతో ఆయన బంధించి భద్రము చేసెను” (యూదా 6)-ఎలెన్ జివైట్ మహా గొప్ప పోరాటము, పుటలు 660, 661.

**చర్చించుకొనుటకు ప్రశ్నలు**

`1. దుర్మార్గులు తీర్పు విషయములో తీర్పులో పాల్గొనే పరిశుద్దులు దేవునితో ఏమని చెప్పిరి (1కొరింథి 6:3; యూదా 6). పాపముతోను, దుర్మార్గముతోను ఆయన ఎంతమంచిగా ప్రవర్తించి న్యాయము జరిగించుటకు చేసిన ప్రతి ప్రయత్నమును ఏవిధంగా చూపిస్తాడు?`

`2. నిర్గమ 32:32; కీర్త 56:8; 69:28; 139:16; యెషయా 4:3; దాని 12:1; మలాకి 3:16; లూకా 10:20; ప్రకటన 3:8; 17:8 చదువుడి. ఈ వాక్యములన్నియు పరలోకములో ఉన్నదేవుని యొక్క గ్రంథములను గూర్చి వివరిస్తుంది. ఈ గ్రంథములలో ఎట్టి విషయాలు లిఖించబడినవి? మన బాష్ప బిందువులు జాబితా ప్రాముఖ్యమైనదిగా దేవుడు ఎందుకు భద్రపరిచాడు (కీర్త 56:8). దేవునికి అన్ని విషయాలు తెలిసినపుడు అటువంటి పుస్తకాలను భద్రపర్చుటలో ఆయన ఉద్దేశమేమిటి?`

`3. హెబ్రీ పత్రిక యొక్క వాదనలు దానియేలు 7లో ఉన్న వాగ్దానములతో ఎందుకు జత చేసి చూపించాడు? యేసు పరలోకములో చేయుచున్న పరిచర్యకు ఈ విషయాలు ఎందుకు అంత ప్రాధాన్యతను సంతరించుకున్నాయి?`