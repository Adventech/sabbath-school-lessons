---
title:  అందరి న్యాయాధిపతియైన దేవుని యొద్దకు నీవు వచ్చితివి
date:   14/03/2022
---

`హెబ్రి 12:23 చదువుడి. ఇది ఒక వేడుక జరుపుకొనే సందర్భమైతే ఎందువలన దేవునిని ఒక న్యాయాధిపతిగా వివరించెను? ఏవిధముగా న్యాయాధిపతి వేడుక జరుపుకొనుటకు కారకుడయ్యాడు? (దాని 7:9, 10, 13-22).`

హెబ్రి 12:22-24లో పేర్కొనబడిన మహోత్సవము భవిష్యత్తులో జరగనైయున్న తీర్పునకు సంబంధించినదిగా పేర్కొనబడింది. దేవుడు న్యాయాధిపతిగా, అధ్యక్షత వహించినదిగా గ్రంథములు విప్పబడును. భవిష్యత్తులో సంభవించనైయున్న తీర్పులో గ్రంథములలో వ్రాయబడిన దేవుని యొక్క ప్రజలు రాజ్యమును స్వీకరించబోవుచున్నారు (హెబ్రి 12:28).

ఈ దృశ్యము దానియేలు 7లో వర్ణించబడినట్లు తీర్పునకు ముందు జరగనైయున్న రాకడను గూర్చి వివరించుచున్నది. అందులో మహా వృద్ధుడొకడు (దాని 7-9). సింహాసనము మీద ఆసీనుడై యుండుట చూచెను. ఆ సింహాసనము అగ్ని జ్వాలతో చేయబడి వేవేల దూతల పరివారముతో ఆవరించబడియున్నది (దాని 7:10) గ్రంథములు తెరవబడెను (దాని 7:10) మరియు మహోన్నతుని పరిశుద్దుల విషయములో తీర్పు వారి పక్షమున ఇవ్వబడెను. అంతట ఆ పరిశుద్ధులు రాజ్యము నేలుదురు (దాని 7:22).

అదే విధముగా హెబ్రి 12:22-29 కూడా సీనాయి కొండ యొద్ద ఒక తీర్పు దృశ్యమును వివరించుచున్నది. పరలోకపు యెరూషలేము అని పిలువబడిన ఆ సీనాయి కొండ యొద్ద అందరికి న్యాయాధిపతియైన దేవుడు వేలాది వేల దూతల సమూహము ఆయన ఆవరించి యున్నారు. ఆ దృశ్యములో మన దేవుడు “దహించు అగ్నియై యుండెను” (హెబ్రి 12:29). “ఆ తీర్పులో గ్రంథములున్నవి. ఎందువలనంటే పరిశుద్దుల పేర్లు అందులో నమోదు చేయబడి యున్నవి” (హెబ్రీ 12:23) అనగా ఆ తీర్పు పరిశుద్ధులకు అనుకూలమైనదిగా ఉందని దాని అర్ధము.

దృశ్యమంతటిలో యేసు కేంద్ర స్థానములో ఉన్నాడు (హెబ్రి 12:24). ఆయనను గూర్చి హెబ్రి 2వ అధ్యాయములో మనుష్య కుమారుడుగా వర్ణించబడెను. ఆయన మరణమును రుచి చూచినందున మహిమా ప్రభావములతో కిరీటము ధరించిన వానిగా ఆయనను చూచుచున్నాము (హెబ్రి 2:9) హెబ్రి 2:10 ప్రకారము "మనుష్య కుమారుడు” హెబ్రి 2:6 చూడుడి. అనేకమంది కుమారులకు కిరీటము ధరింపజేయుటకు "ఆయన శ్రమలు పొందియున్నాడు. అనగా విశ్వాసులు మహిమ కిరీటములతోను, గౌరవముతోను సత్కరించబడుదురు. కుమారుడు ఇప్పుడు విశ్వాసులను (పరిశుద్ధులను) పరలోకపు యెరూషలేము అయిన సీయోనుకు క్రొత్త నిబంధన ఫలితముల ద్వారా తీసుకొని వస్తాడు” (హెబ్రీ 12:22-24). అక్కడ వారికి ఒక రాజ్యము అనుగ్రహింపబడుతుందని వాగ్దానము చేయబడెను (హెబ్రి 12:28).

అందువలన ఈ తీర్పును గూర్చిన వార్త విశ్వాసులకు నిజముగా ఒక శుభవార్తయైయుంది. ఈ తీర్పు విశ్వాసులకు అనుకూలమైనదిగా ఉంటుంది. విశ్వాసులను రక్షించేదిగా ఉంటుంది. మహా ఘట సర్పమైన వారి శత్రువు అనేక మృగాల వెనుక ఉండి గత కాలములో “విశ్వాసులను భయంకర శ్రమలకు గురి చేసి వేధించిన వానిని ఈ తీర్పు ఘోరముగా ఓడిస్తుంది (దాని 7). భవిష్యత్తులో కూడా వాడు విశ్వాసులను శ్రమలకు గురి చేస్తాడు (ప్రకట 13). అయితే అందరికి ఒకేసారి న్యాయము ఆ తీర్పు ద్వారా జరుగును.

`ఈ కాలానికి వర్తించే దేవుని తీర్పుకు సంబంధించిన త్రిదూత వర్తమానాలు శుభవార్తలుగా అర్ధము చేసుకొనుటకు ఇపుడు చదివిన విషయాలు ఏవిధంగా సహాయపడును? (ప్రకటన 14:6,7ను ద్వితి 32:36; 1 దినవృత్తా 16:33-35తో పోల్చుడి).`