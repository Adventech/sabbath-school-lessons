---
title:  ఆకాశమును, భూమిని కంపింపజేయును
date:   15/03/2022
---

పరలోకములో జరిగిన పండుగను గూర్చి వివరించిన తరువాత మరొకసారి దేవుడు భూమినే కాకుండా ఆకాశమును కూడా కంపింపజేస్తాడు. కాబట్టి విశ్వాసులు దేవుని యొక్క స్వరాన్ని వినువారై యుండాలని పౌలు హెచ్చరించెను (హెబ్రీ 12:26). యేసు పరలోకములో సింహాసనము మీద కూర్చున్నా మన రక్షణ కార్యము పూర్తిజేసాడు. ఈ విషయములో మన గమనమును ఈ ముఖ్యాంశము మీద పెట్టాలని పౌలు కోరుచున్నాడు. ప్రాముఖ్యమైన సంఘటన నెరవేరవలసియున్నది కాబట్టి మన దృష్టి దానిపై పెట్టాలి.

`హగ్గయి 2:6-9, 20-22; కీర్త 96:9, 10; 99:1 మరియు హెబ్రీ 12:26, 27 పోల్చి చూడుడి. భూమ్యాకాశములను ఎందువలన కంపింపజేయబోవుచున్నాడు? దీని అర్ధము ఏమిటి?`

పాతనిబంధనలో భూమి కంపించుట అనే మాటలు దేవుని సన్నిధి అక్కడవున్నట్లు మరియు ఆయన తన ప్రజలను రక్షిస్తాడని తెలియజేయుటకు అది సామాన్యముగా వాడే పదజాలము. దెబోరా, బారాకు, సీసెరాతో యుద్ధము చేసినపుడు వారి పక్షమున దేవుడు ఆకాశము నుండి యుద్ధము చేసెను (న్యాయా 5:20). దానినొక శక్తివంతమైన భూకంపముగాను భూమి వణకెనని, దేవుని సన్నిధిని బట్టి పర్వతాలు కదిలెనని చెప్పబడెను (న్యాయా 5:4, 5). నలుగగొట్టబడిన వారిని రక్షించుట దేవుడు లేచినపుడు ఇట్టి రూపకమునే పాతనిబంధనలో ఉపయోగించారు. (కీర్త 68:7, 8; 60:2; 77:17,18). ఆవిధముగా కంపించుట అనగా దేవుని తీర్పు వచ్చియున్నదనియు, తన అధికారము భూమి మీదున్న ప్రజలపై ఉందని సూచిస్తుంది. ప్రభువు దినమందు కూడా ఇది సంభవిస్తుందని ప్రవక్తలు ప్రవచనము చెప్పిరి (యెష 13:13; 24:18-23).

హెబ్రీ పత్రికలో “ఆకాశము మరియు భూమి కంపించెను” అని వ్రాయబడినపుడు దేవుని యొక్క శత్రువుల నాశనము సూచిస్తుంది. యేసు సింహాసనాసీనుడైనపుడు దేవుడు చేసిన వాగ్దానమిదే. యేసుతో దేవుడు “నేను నీ శత్రువులను నీ పాదములకు పాద పీఠముగా చేయువరకు నా కుడి పార్శ్వమున కూర్చుండుము” (హెబ్రీ 1:13) అని చెప్పెను. ఆవిధంగా యేసు శత్రువులను ఓడించును (హెబ్రీ 2:14-16) ఆయనను సింహాసనము మీద కూర్చుండబెట్టెను. (హెబ్రీ 1:5-14) అయితే శత్రువులింకను నాశనము చేయబడలేదు (హెబ్రి 10:11-14; 1కొరింథి 15:23-25).

భవిష్యత్తులో ఈ శత్రువులను దేవుడు నాశనము చేయును. అప్పుడు భూమ్యాకాశములను కంపింపజేయును. అనగా దేవుని ప్రజలను హింసించిన భూ సంబంధమైన శక్తులను నాశనము చేయును.

`ఒక దినమున న్యాయము జరుగును. మన ఈ లోకములో ఉన్న దుర్మార్గము కూడా ఒక దినాన నిర్మూలించబడును. అది చేసిన వాగ్దానము ముఖ్యముగా దుర్మార్గుల చేతిలో హింసించబడిన వారికి ఎందుకంత ప్రాముఖ్యమైనది?`