---
title:  మనము కృతజ్ఞత గల వారమై యుండెదము
date:   17/03/2022
---

దేవుడు మన యెడల చేసిన ఆశ్చర్యకరమైన విషయాలకు కృతజ్ఞతలు తెల్పుతూ తగిన రీతిలో ఆయనను ఆరాధించవలసియున్నామని హెబ్రీ పత్రిక ముగింపు భాగములో తెలియజేయుచున్నది.

`హెబ్రీ 12:28ని 13:15, 16తో పోల్చిచూడుడి. అంగీకారమైన ఆరాధనను ఏవిధముగా మనము దేవునికి అర్పిస్తాము లేక చేస్తాము?`

పాతనిబంధన విధానములో ప్రజలు పొందిన మారుమనస్సును వారి యెడల దేవుడు చేసిన అద్భుత కార్యములను బట్టి వారు కృతజ్ఞతలు తెలియజేయుటకు జంతువులను బలిగా అర్పించేవారు. అయితే ఆ బలియర్పణలు వారి హృదయములో కలిగిన మారు మనసుకు సూచనగా అర్పించబడేది. అయితే దేవుడు కీర్తన గ్రంథములోను, ప్రవక్తల ద్వారాను తెలియజేసినది ఏమనగా, జంతువుల రక్తము ఆయనను సంతోషపరచదు గాని, కృతజ్ఞతా భావము, మంచి క్రియలు ఆయనను ఆరాధించేవారు నీతిమంతులైయుండుట ఆయనకు ఇష్టమని తెలియజేసెను (కీర్త 50:7-23; యెషయా 1:11-17).

స్తుతియాగము ద్వారాను పాపములు ఒప్పుకొనుట ద్వారాను, కృతజ్ఞతా కానుకలు సమర్పించుట ద్వారాను పరలోకములో ఉన్న దేవునిని ఆరాధించాలనియు అటువంటి ఆరాధనే ఆయనను సంతోషపరచునని పౌలు హెచ్చరించాడు. ఈ ఆరాధనను, అర్పణలను భూమి మీద చేస్తున్నాము. అయితే అది పరలోకమందున్న దేవునికి ఆనందమును కలుగజేసేవి కాబట్టి ఆయన వాటిని అంగీకరిస్తున్నాడు. అందువలనే పౌలు హెబ్రీ పత్రిక అంతటిలో యేసు నామమును ఒప్పుకోమని ముందుగా హెచ్చరించాడు (హెబ్రీ 3:1; 4:14; 10:23) మంచి క్రియలను మనము చేయవలసియున్నామని ఆయన హెచ్చరిస్తున్నాడు (హెబ్రీ 6:10-12; 13:1,2,16).

మనము దేవునికి ప్రీతికరమైన సేవ చేయవలసియున్నామని (హెబ్రీ 2:28) పౌలు విశ్వాసులను ఆహ్వానించాడు. విశ్వాసులు యాజకుల దేశముగా ఉండి యేసు యొక్క బల్యర్పణ ద్వారా పరిశుద్ధ పర్చబడి పరిపూర్ణులుగా చేయబడ్డారు (హెబ్రీ 10:10-14, 19-23). ఇది దేవునికి ఇశ్రాయేలీయుల యెడల ఉన్న మొదటి లక్ష్యమైయుండి వారు యాజకత్వమును జరిపే దేశము గాను లోకమునకు రక్షణకు సంబంధించిన సువార్తను ప్రకటించే ప్రజలుగాను ఉండాలని ఆయన కోరుకున్నాడు (నిర్గమ 19:4-6; 1 పేతురు 2:9, 10; ప్రకటన 1:6; 5:10).

మనము మేలు చేయుటయందును, కలిగిన దానిని ఇతరులతో పంచుకొనుట అనగానేమిటో క్రియారూపముగా ఎట్లుండాలో హెబ్రి 13:1-6 వివరిస్తుంది. యేసు మన యెడల చూపిన సహోదర ప్రేమ మన సహోదరులకు చూపాలని అర్ధము (హెబ్రి 2:11, 12). మనము ఆదరణ పూర్వకముగాను జైలులో ఉన్న వారికి లేక అన్యాయముగా శిక్ష అనుభవించు వారిని దర్శించవలసినదని అర్ధము (హెబ్రీ 13:3). స్వార్ధము, వ్యభిచారము తిరస్కరించాలి.

`మనము మంచి క్రియలను చేయుట, మనకున్న దానిని ఇతరులతో పంచుకొనుట అనునవి దేవునికి చేసే ఆరాధనలో భాగమని ఎందుకు భావించాలి? అదే సమయములో దేవునికి మనమర్పించే ఆధ్యాత్మిక అర్పణలు, అవినీతిమయమయ్యే నిజమైన మార్గములు ఏమిటి? (యెషయా 1:11-17).`