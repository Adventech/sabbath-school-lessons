---
title:  మీరు సియోను కొండకు వచ్చియున్నారు
date:   13/03/2022
---

`హెబ్రి 12:22-24 చదువుడి. ఇక్కడ పౌలు వివరించుచున్నదేమిటి?`

మనము సియోను కొండకు వచ్చి ఒక గొప్ప వేడుకలో పాల్గొనుచున్నామని హెబ్రీ పత్రిక రూఢిగా చెప్పుచున్నది.

“ఇప్పుడైతే సియోనను కొండకును, జీవముగల దేవుని పట్టణమునకు అనగా పరలోకపు యెరూషలేమునకును, వేవేల కొలది దేవదూతల యొద్దకును పరలోకమందు వ్రాయబడియున్న జ్యేష్టుల సంఘమునకును” (హెబ్రీ 12:22).

మన ప్రతినిధియైన యేసునందున్న విశ్వాసము ద్వారా వచ్చియున్నాము. ఈ వేడుకలలో లెక్కించుటకు మించిన దేవదూతల సమూహము పాల్గొనుచున్నట్లు చూస్తున్నాము. యేసు మరియు దేవుడు స్వయముగా ఆ వేడుకకు కేంద్రమైయున్నాడు. “పరలోకమందు వ్రాయబడిన జ్యేష్టుల సంఘము”లో భాగముగా వచ్చియున్నాము (హెబ్రి 12:23). దేవుని నామమును ప్రకటించిన వారి పేర్ల జాబితా పరలోకమందున్న గ్రంథములలో వ్రాయబడియుండగా మన పేర్లు ఆ జాబితాలో చేర్చబడినవి. (నిర్గమ 32:32; కీర్తన 56:8; దాని 12:1; మలాకి 3:16; లూకా 10:20; ప్రక 13:8; 17:8).

జ్యేష్టకుమారునిగా పరిగణింపబడుచున్న యేసు యొక్క స్వాస్థ్యమును మనము కూడా జ్యేష్టులుగా జన్మించుట వలన పంచుకొనుచున్నాము (హెబ్రీ 1:6) కాబట్టి మనము అతిథులుగా సియోను కొండకు రాలేదు గాని, దాని పౌరులుగా వచ్చియున్నాము (ఫిలిప్పి 3:20)తో పోల్చి చూడుడి. మనము సంపూర్ణసిద్ధి పొందిన నీతిమంతుల ఆత్మలమని “మనలను గూర్చి వివరించుట జరిగింది (హెబ్రీ 12:23). ఇదొక అలంకారముగా వాడబడిన పదము.

మానవ స్వభావము పూర్తిగా చూపించబడినది. "ఆత్మలకు తండ్రియైన (హెబ్రీ 12:9) అని చెప్పడం ఒక సాదృశ్యమైనదిగా ఉన్నది. అదిదేవుడు మన తండ్రియనియు మానవులు స్వభావరీత్యా ఆత్మ సంబంధమైన వారని ఈ వాక్యము సెలవిచ్చుచున్నది.

యేసురాజుగా చేయుచున్న పరిపాలనకు సంబంధించి మరియు ఆయన చేయుచున్న యాజకత్వ సేవ గూర్చి మరియు నూతన నిబంధనను స్థాపించినందుకు ఒక పండుగగా వేడుక జరుగుచున్నది. సియోను కొండ మీద ఈ సంఘటనలన్నియు నిర్వహించబడునని ఈ వాక్యములు వివరించుచున్నవి (కీర్తన 6:7; కీర్త 110:1,2; 105:21-27).

సియోను కొండ యొద్దనే కుమారుడు శాశ్వతకాలము పరిచర్య చేయు యాజకుడుగా (హెబ్రి 5:6) నియమించబడెనని కీర్తన 110:4లో వ్రాయబడియున్నది. కీర్తన 110 ప్రకారము కుమారుడు సియోను కొండ మీద ప్రధాన యాజకుడుగా పరిచర్య చేయుటకు నియమింపబడెను (కీర్తన 110:2). ఆవిధముగా యేసు యొక్క యాజకత్వపు పరిచర్యను ఆరంభించినపుడు నూతన నిబంధన కూడా ఆరంభింపబడినదని హెబ్రి పత్రిక వాదించుచున్నది. హెబ్రి (7:11-22) కనుక, సియోను కొండ యొద్దనే నూతన నిబంధన ఆమోదింపబడినది. యేసు పరలోకమునకు ఆరోహణమైనప్పుడు ఒక పండుగ సమావేశము ఏర్పాటైనట్లు హెబ్రి 12:22-24 వివరించుచున్నది.

`మన జీవితములలోను, ఆరాధనలోను ఏ రీతిగా నూతన నిబంధన, యేసు యొక్క యాజకత్వపు పరిచర్య నిజమని క్రియా రూపకముగా మన మెట్లు చూడగలము? ఇది ఒక గొప్ప సత్యమని ఎందువలన మనము విశ్వాసముతో ధృవీకరించవలసియున్నాము?`