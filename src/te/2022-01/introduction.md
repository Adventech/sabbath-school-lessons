### ఉపోద్ఘాతం: ఈ కడవరి దినములలో హెబ్రీయులకు వ్రాసిన పత్రిక యొక్క వర్తమానము

అతడు ఆమెను ఒక క్రైస్తవ దేవాలయము వద్ద మొదట చూచెను. అతడు ఒక పని మీద ప్రయాణము చేయుచున్నాడు. ఆ సమయములో అతని తలంపులన్నియు తాను చేయబోవుచున్న పనికి సంబంధించినదైయుండగా అతని దృష్టి అక్కడ ప్రదర్శించబడిన ఒక చిత్రమువైపు మళ్ళింది. ఆ చిత్రము రెండు మీటర్లు ఎత్తు మరియు మూడు మీటర్ల వెడల్పు కలిగియున్నది. అయితే ఆ చిత్రములో చిత్రీకరించబడిన ఒక బాలిక యొక్క ఆకారము ఆ యౌవనస్తుని మనస్సును వశము చేసుకొనగలిగేటంతటి ప్రభావమును చూపించింది. ఎందుకతడు అంతగా పరవశుడైనాడు? అదేమిటి? అతడు కొంత ఆలోచన చేసిన తరువాత, ఆమె కన్నులు అతనిని ఆకర్షించినట్లు ఒక అవగాహనకు వచ్చాడు. ఆ చిత్రములో ఆమె ముఖము మాత్రమే ప్రదర్శింపబడినది మరియు ఆమె మనస్ఫూర్తిగా ఒక దృశ్యమును చూస్తున్నది. అంత తీక్షణముగా ఆమె చూస్తున్న దృశ్యమేమిటి? చాలా దినముల వరకు అతడి మనస్సులో నుండి ఆ చిత్రము చెరిగిపోలేదు.

అనేక సంవత్సరముల తరువాత ఆ చిత్రమును తయారు చేసిన చిత్రకారుడైన ఆర్నాలు జిమెంజ్, దానిలో ఉన్న రహస్యమును అతనికి వివరించాడు. ఆ బాలిక యొక్క కన్నులకు ప్రేక్షకులు ఆకర్షితులయ్యేటట్లు ఆ చిత్ర పటమును గీయడం జరిగింది. అయితే అందులో ఉన్న రహస్యము ఇంకొకటి కూడా ఉన్నది. ఆ చిత్ర పటమును దగ్గరగా చూస్తే బాలిక యొక్క కనుపాపల ద్వారా ఏమి చూస్తున్నదో అర్ధమవుతుంది. సిలు పైనున్న యేసుపై ఆ బాలిక యొక్క దృష్టి పెట్టియున్నట్లు కనిపిస్తున్నది.

హెబ్రీయులకు వ్రాసిన పత్రికలో చిత్రీకరించబడిన యేసుపై మన దృష్టి కేంద్రీకరించబడినట్లు అది సహాయపడుతుంది. దేవుని యొక్క కుడి పార్శ్వమున సింహాసనాసీనుడైన యేసు ఈ విశ్వమునంతటిని పరిపాలన చేయు రాజుగా ఆయనను గూర్చి ముందుగా వివరించబడినది. లెక్కించలేనంతమంది దూతలు ఆయనను కొనియాడుతూ సేవ చేయుట వలన పరిపాలన చేసే అధికారమును ఆయన పొందియున్నాడు (హెబ్రీ 2:14-16). యేసు హెచ్చింపబడిన ప్రధాన యాజకుడుగా పనిచేయుచున్నాడు. మన పక్షమున పరలోకపు మందిరములో సేవ చేయుటకు ఆయన ప్రధానయాజకుడుగా హెచ్చింపబడెను (హెబ్రి 7:26; 8:5) పరిపూర్ణమైన బల్యర్పణగా ఆయన తన్ను తాను అర్పించుకొనుట ద్వారా, ప్రధాన యాజకుడుగా మన పక్షమున సేవ చేయుటకు యోగ్యతను సంపాదించుకొనెను (హెబ్రీ 10:1-14).

శాశ్వతముగా నిలిచియుండు ఒక నూతన, నిబంధనను దేవునికిని ఆయన ప్రజలకును మధ్య నెలకొల్పుట ద్వారా యేసు మనకు మధ్యవర్తిత్వము వహించి మరిశ్రేష్టమైన సేవకత్వము పొందియున్నాడు (హెబ్రి 8:6-13).

యేసు ఏమి చేసాడనే దానికన్నా, ఆయన నిజముగా ఏమైయున్నాడనే విషయాలు ఆయనను గూర్చి చదువు వారి మనస్సులను ఆకర్షిస్తాయి. మనవలె ఆయన కూడా ఒక స్త్రీకి జన్మించాడు. మనవలెనె ఆయన కూడా శోధింపబడినాడు. హేళనకు గురయ్యాడు. అయినప్పటికి ఈ విశ్వము యొక్క అధికార కేంద్రముపై ఆయనకూర్చున్నాడు. మనము పరలోకపు దృశ్యాలను తేరి చూచినప్పుడు అక్కడున్నటువంటి దూతల సమూహముల మధ్య మన దృష్టిని ఆకర్షించగల ఒకే ఒక వ్యక్తి యేసు ప్రభువు కనిపిస్తాడు. ఆయన మనవలె ఉంటాడు, మరియు మనలో ఒకడైయున్నాడు. మనము పాపములో పడి సిగ్గుకరమైన స్థితిలో ఉన్నను, పరలోకములో ఆయన మనకు ప్రతినిధిగాను మనకు సహోదరుడుగాను వున్నాడు.

యేసు అనే వ్యక్తిలో విమోచన వృత్తాంతము యొక్క మూడు పరిణామములు ఒకదానితో ఒకటి కలుసుకుంటాయి. మొదటి పరిణామము ప్రాంతీయమైనది లేక వ్యక్తిగతమైనది. క్రైస్తవ జీవితములో ఎదురయ్యే శ్రమలు మరియు హేళనలను (హెబ్రీ 10:32-34) సహించుటకు అవసరమైన విశ్వాసమునకు ఆయనే కర్తయు మరియు దానిని కొనసాగించువాడునైయున్నాడు. ఆయన కూడా పాపుల చేతులలో అవమానమును నిందలను భరించాడు గనుక మనము ఆయనవైపు చూడవలసియున్నాము (హెబ్రి 14:1-4) రెండవ పరిమాణము సామూహికమైనది మరియు జాతీయమైనది. దేవుని యొక్క వాగ్దానభూమి వైపు ప్రయాణించే ఆయన ప్రజలకు యేసు నూతన యెహోషువాగా ఉన్నాడు. ఆయన నడిపించే మార్గము వెంబడి వారు నడువవలసియున్నారు (హెబ్రి 3; 4; 11; 12). మూడవ పరిమాణము విశ్వ వ్యాపితమైనది, యేసు నూతన ఆదాము మనుష్య కుమారుడైయున్నాడు. ఆయనయందు మానవ జాతి యెడల దేవుని లక్ష్యములు నెరవేరుచున్నవి (హెబ్రి 2:5-10; 12:22-28).

మన యెడల దేవుని కున్న ప్రేమ యొక్క పొడవు మరియు వెడల్పు, ఎత్తు మరియు లోతులను యేసు యొక్క చిత్రములో చూడగలుగుతాము. ఇదే అంశము మీద మనము ఈ త్రిమాసమంతయు అధ్యయనము చేయబోవుచున్నాము. ఆ యవనస్తుని దృష్టిని ఆకర్షించిన ఆ బాలిక యొక్క కన్నులలో యేసు యొక్క ప్రతిమ ఏవిధముగా ఉన్నదో అటువలెనే హెబ్రీయులకు వ్రాసిన పత్రికలో చిత్రీకరించబడిన యేసు యొక్క ప్రతిమను మనము కనుగొనుటయేగాక, పరలోకమందున్న మన సోదరుడైన యేసునకు మన ప్రేమ మరియు ఆరాధన చెందునుగాక.

గ్రంథకర్తయైన ఫొలిక్సు హెచ్ కార్టెజ్ ఆండ్రూస్ విశ్వ విద్యాలయములో నూతన నిబంధన సాహిత్య విభాగమునకు సహ ఆచార్యుడుగా పనిచేయుచున్నాడు. ఆయన ఆల్మాగ్లోరియా అల్వారేజ్ ను వివాహము చేసుకున్నాడు. వారికి ఇద్దరు పిల్లలు, హవీద్ న్యూజెర్సీలో పాదిరిగా పనిచేయుచున్నాడు. మరియు అల్మ, ఆండ్రూస్ విశ్వవిద్యాలయములోనే పురాతత్వ శాస్త్ర విభాగములో విద్యనభ్యసించారు.