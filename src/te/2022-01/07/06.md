---
title:  ఆత్మకు లంగరు యేసు
date:   10/02/2022
---

పౌలు మతభ్రష్టత్వములోనికి దిగజారిపోయిన వారికి వ్యతిరేకముగా హెచ్చరికలను జారీ చేస్తూ తోటి మానవుల యెడల ప్రేమ మరియు దేవుని యెడల విశ్వాసము కలిగియుండాలని ప్రోత్సహిస్తూ, క్రీస్తునందు మనకు దొరకు అభయమును గూర్చి వివరించుచున్నాడు.

`హె@ 6:17-20 చదువుడి. దేవుడు మనకు చేసిన వాగ్దానములకు ఏ విధముగా పూచీ ఇస్తున్నాడు?`

అనేక రీతులలో దేవుడు తన వాగ్దానముల విషయమై మనకు అభయమిస్తున్నాడు. మొదటగా ప్రమాణము చేసిన వాగ్దానమును దృఢపరిచెను (హెబ్రి 6:17). ఇశ్రాయేలు యెడల దేవుడు చేసిన వాగ్దానములకు అబ్రహాము మరియు దావీదుకు ప్రమాణము చేసి చెప్పెను. ఇశ్రాయేలీయులు పోతపోసిన దూడ విగ్రహాన్ని పూజించినపుడు వారు చెడిపోయి త్రోవ తప్పినపుడు దేవునికి కోపము వచ్చి వారిని శిక్షించాలని తలంచినపుడు ఇశ్రాయేలును గూర్చి అబ్రహాముతో ఆయన చేసిన ప్రమాణమును జ్ఞాపకము చేసుకొని వారిని క్షమించమని మోషే దేవునిని బ్రతిమాలెను (నిర్గమ 32:11-14) (ఆదికాం.22:16-18) దేవుడు చేసిన ప్రమాణము మార్చుటకు శక్యము కాని దాని అర్ధము (రోమా 9:4; 11:28,29).

అదే రీతిగా దేవుని యెదుట ఇశ్రాయేలు పక్షమున దావీదుకు చేసిన ప్రమాణమును జ్ఞాపకము చేసుకొనమని ప్రార్ధించగా అందుకు దేవుడు "నా నిబంధనను నేను రద్దు పరచును. నా పెదవులగుండ బయలువెళ్ళిన మాటను మార్చను. అతని సంతానము శాశ్వతముగా ఉండుననియు అతని సింహాసనము సూర్యుడున్నంతకాలము నా సన్నిధిని ఉండుననియు చంద్రుడున్నంతకాలము అది నిలుచుననియు, మింటనుండు సాక్షి నమ్మకముగా ఉన్నట్లు అది స్థిరపరచబడుననియు నా పరిశుద్ధతతోడని నేను ప్రమాణము చేసితిని. దావీదుతో నేను అబద్దమాడను” (కీర్తన 89:34-37) చెప్పెను. నూతన నిబంధన ప్రకారము ఆ రెండు ప్రమాణములు అబ్రహాము సంతానమైన యేసు ద్వారా నెరవేరినవి. ఆయన తండ్రియైన దావీదు సింహాసనమును ఆయనకిచ్చెను (గలతీ 3:13-16; లూకా 1:31-33, 54,55).

రెండవదిగా దేవుడు తన కుడి పార్శ్వమున యేసును కూర్చుండబెట్టుట ద్వారా దేవుడు మనకు చేసిన వాగ్దానములకు అభయమిస్తున్నాడు. యేసు మనకన్నా ముందుగా, మన పక్షమున (విశ్వాసులకు చేసిన వాగ్దానమునుబట్టి) ప్రవేశించెను (హెబ్రీ 6:20) యేసు పరలోకమునకు ఎత్తబడుట ద్వారా మనందరికి దేవుని యొక్క రక్షణ నిశ్చయము అని బయలుపర్చబడుచున్నది. అనేకమంది పిల్లలను మహిమలోనికి నడిపించుటకు దేవుడు యేసును శ్రమల ద్వారా మహిమపర్చి మనందరి నిమిత్తమై మరణములోనికి నడిపించెను (హెబ్రి 6:19). మనకు దేవుని యొక్క పరిపాలన గురించి చేసిన వాగ్దానము యేసు నెరవేరినది. మనకు అంతకు మించిన అభయము ఏమి కావాలి?

`దేవుడు నీకు ఒక ప్రమాణము చేసెననే విషయమును గూర్చి ఆలోచించినపుడు నీకేమనిపిస్తుంది? నీవు అనర్హుడవైనను రక్షణ అభయముందని ఆ ఒక్క తలంపు నీకు ఏవిధముగా సహాయపడుతుంది?`