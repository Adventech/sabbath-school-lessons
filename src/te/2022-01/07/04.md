---
title:  పాపముల నిమిత్తము ఇక బలియర్పణ లేదు
date:   08/02/2022
---

హెబ్రి 6:4-6లో ఇవ్వబడిన హెచ్చరిక హెబ్రి 10:26-29లో ఇవ్వబడిన హెచ్చరికకు సాదృశ్యముగా ఉంది. "యేసు చేసిన బలియాగమును తిరస్కరించిన యెడల పాపము క్షమించబడుటకు విశ్వాసికి వేరొక ఆధారము లేదు. యేసు ఒక్కడే పాపాలు క్షమించుటకు ఆధారమైయున్నాడు (హెబ్రీ 10:1-14).

`హెబ్రి 10:26-29 చదువుడి. పాపక్షమాపణ లేని పాపమును గురించి గ్రంథకర్త ఏ మూడు విధాలుగా వివరించాడు?`

సత్యమును గూర్చిన అనుభవ జ్ఞానమును పొందిన తరువాత ఏదైనా పాపమును చేసిన యెడల దానికి పరిహారము లేదని గ్రంథకర్త చెప్పుట లేదు. దేవుడు మన పక్షమున మాట్లాడుటకు ఉత్తరవాదిగా యేసును నియమించెను (1యోహాను 2:1). ఆయన ద్వారా మన పాపములకు క్షమాపణ దొరుకును (1యోహా 1:9) ఇట్లుండగా దేవుని కుమారుని పాదములతో తొక్కి తాను పరిశుద్ధ పరచబడుటకు సాధనమైన నిబంధన రక్తమును అపవిత్రమైనదిగా ఎంచి కృపకు అనుకూలమగు పరిశుద్ధాత్మను తిరస్కరించిన యెడల అటువంటి పాపమునకు పరిహారము లేదు (హెబ్రి 10:29). ఈ విషయాలను గూర్చి అర్ధము తెలుసుకుందాము.

“ఇట్లుండగా దేవుని కుమారుని పాదములతో తొక్కి” (హెబ్రి 10:29) అనగా యేసు యొక్క అధికారమును తిరస్కరించిన భావము కలుగుచున్నది. “దేవుని కుమారుడు” అనే హోదా, యేసును తన కుడి పార్శ్వమున కూర్చుంబెట్టి ఆయన శత్రువులను ఆయన పాదపీఠముగా దేవుడు చేయును అనే భావాన్ని విశ్వాసులకు ఇవ్వబడినది (హెబ్రి 1:13; 1:5-12, 14 కూడా చూడుడి). ఇట్లుండగా దేవుని కుమారుని పాదములతో తొక్కి అనగా ఒకసారి వెలిగింపబడి తరువాత క్రీస్తును విడిచి పెట్టిన వారు యేసును ఒక శత్రువుగా భావించుట వలననే వారు ఆ విధముగా చేస్తున్నారనే భావము కలుగుతుంది. అయితే ఈ పత్రిక యొక్క వాదనను బట్టి (హెబ్రి 1:13). యేసును తన సింహాసనము తొలగించి ఆయనను తన పాద పీఠముగా చేసుకోవాలని యేసును విడిచి పెట్టనివారు భావిస్తున్నారు. పరలోకములో లూసిఫరు అదే పని చేయాలనుకున్నాడు (యెషయా 14:12-14). మరియు భవిష్యత్తులో భ్రష్టత్వమునకు లోనైన వాడు చేయు ప్రయత్నము అదే (2థెస్సలో 2:3,4).

"నిబంధన రక్తమునకు అపవిత్రమైనదిగా ఎంచి” అనే ఈ వాక్యము యేసు చేసిన బలియాగమును తిరస్కరించిన దానికి సమాధానమని అర్ధము యిస్తున్నది (హెబ్రీ 9:15-22) అనగా యేసు యొక్క రక్తమును శుద్ధి చేసే శక్తి లేదని భావమును అది కలుగజేయుచున్నది.

“కృపకు మూలమగు ఆత్మను తిరస్కరించుట” అనే ఈ వాక్యము చాలా శక్తిగలది. దీనికి సమానమైన గ్రీకు పదము “ఎనిబిసాస్” (అవమాన పరచుట, దౌర్జన్యము చేయుట) అవమానకరమైన స్థితిని సూచిస్తుంది. కృపకు మూలమగు పరిశుద్ధాత్మను, అవమానకరముగా వర్ణించబడినదనే భావమును కలుగజేయుచున్నది. ఆవిధముగా దేవునిని విడిచినవాడు. దేవుడనుగ్రహిస్తానని చెప్పిన కృపను అవమానపరుస్తున్నారు. భ్రష్టత్వములోనికి దిగజారిపోయిన వ్యక్తి యేసును, ఆయన చేసిన బలియాగమును మరియు పరిశుద్ధాత్మను తిరస్కరించుచున్నాడు.