---
title:  దివ్య వాక్యమును రుచి చూచుట
date:   06/02/2022
---

`హెబ్రీ 6:4, 5 చదువుడి. విశ్వాసులు క్రీస్తు యెడల నమ్మకము కలిగియుండుట వలన వారికేమి అనుగ్రహించబడును?`

“జ్ఞానము పొందిన” అనగా మారుమనస్సు అనుభవము పొందిన అని అర్ధము (హెబ్రీ 10:32). సాతాను సంబంధమైన అంధకార శక్తి నుండి “దేవుని వెలుగువైపు” తిరిగిన వారిని గూర్చి ఇక్కడ చెప్పబడుచున్నది (అపొ.కా.26:17,18) అనగా వారు పాపము నుండి (ఎఫెసి 5:11) మరియు అజ్ఞానమునుండి (1థెస్స 5:4,5) విడుదల పొందిన వారై యున్నారు. వెలుగింపబడుట అనే క్రియాపదము యేసు ద్వారా సాధ్యమయ్యే దేవుని యొక్క కార్యము. ఇక్కడ యేసు దేవుని మహిమ తేజస్సుగా ఉన్నాడు (హెబ్రీ 1:3).

“పరలోక సంబంధమైన వరము”ను రుచి చూచి మరియు "పరిశుద్ధాత్మలో పాలివారై” ఈ రెండు విషయాలు సమాన పదము లేక సమానార్ధమును సూచించుచున్నవి. దేవుని వరము ఆయన కృపను సూచించుచున్నది (రోమా 5:15). లేక పరిశుద్ధాత్మ ద్వారా దేవుని కృపను అనుగ్రహించుచున్నాడని అర్ధము (అపొ.కా.2:38). ఎవరైతే పరిశుద్ధాత్మను “రుచి చూచారో” (యోహా 7:37-39; 1కొరింథి 12:13) వారు దేవుని కృపను, ఆయన చిత్తమును నెరవేర్చే శక్తిని అనుభవపూర్వకముగా తెలుసుకొనిన వారని అర్ధము (గలతీ 5:22, 23).

“దేవుని దివ్య వాక్యమును రుచి చూచుట” (హెబ్రీ 6:5) అనగా సువార్త సత్యమును వ్యక్తిగతముగా అనుభవించెను అని అర్ధము (1 పేతురు 2:2,3). రాబోవు యుగ సంబంధమైన శక్తులు అనగా విశ్వాసుల కొరకు భవిష్యత్తులో దేవుడు ప్రదర్శించు అద్భుత కార్యములను అనగా పునరుత్తానము (యోహా 5:28, 29) మన శరీరములు మార్పుచెందుట, నిత్యజీవము పొందుట వంటి విషయాలను సూచించుచున్నవి. విశ్వాసులు ప్రస్తుత కాలములోనే వాటిని రుచి చూచి తెలుసుకొనుట ఆరంభిస్తారు. వారు “ఆధ్యాత్మిక పునరుత్థానమును” అనుభవించారు (కొలొస్స 2:12,13). మనస్సు మారి నూతనమగును (రోమా 12:2) క్రీస్తునందు నిత్యజీవము పొందుదురు (యోహాను 5:24).

బహుశః పౌలు మనస్సులో అరణ్యములో సంచరించిన ఇశ్రాయేలు తరమువారుండి ఉంటారు. వారు దేవుని కృపను రక్షణను అనుభవపూర్వకముగా తెలుసుకున్నారు. వారు “అగ్ని స్తంభము” ద్వారా వెలిగింపబడినవారు. (నెహె 9:12, 19; కీర్త 105:39) పరలోకము యొక్క వరమైన మన్నాను అనుభవించారు (నిర్గ 16:5). పరిశుద్ధాత్మ అనుగ్రహింపబడెను (నెహెమ్యా 9:20). దివ్య వాక్యమును రుచిచూచారు (యెహాను 21:45). ఐగుప్తు నుండి విమోచింపబడినప్పుడు దేవుడు చేసిన మహత్కార్యములలోను, సూచక క్రియలలోను, “రాబోవు యుగసంబంధమైన శక్తిని చూసారు” (అపొ.కా. 7:36) ఇన్ని రుజువులు వారికున్నప్పటికి, అరణ్యములో సంచరించిన ఇశ్రాయేలు తరము వారు స్వధర్మమును త్యజించి (వారి మత ధర్మమును త్యాగము చేసి) దేవుని నుండి దూరమయ్యారు (సంఖ్యా 14:1-35) దేవుని కృపను హెబ్రీ విశ్వాసులు పొందుకొని కూడా అరణ్యములో సంచరించిన ఇశ్రాయేలు తరము వారివలె భ్రష్టత్వములోనికి వెళ్ళిపోయే ప్రమాదముందని పౌలు అభిప్రాయపడ్డాడు.

`హెబ్రీ పత్రికలో వ్రాయబడిన విషయాలనుగూర్చి నీ వ్యక్తిగత అనుభవమేమిటి? ఈ వాక్యాలలో చూచినట్లు “వెలిగింపబడుట” అనే విషయాన్ని నీ అనుభవము ద్వారా ఎట్లు తెలుసుకొంటివి?`