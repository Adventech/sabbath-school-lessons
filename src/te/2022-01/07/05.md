---
title:  మేలైన విషయాలు
date:   09/02/2022
---

హెబ్రి 6:4-8లో ఇవ్వబడిన నిష్కపటమైన మరియు తీవ్రమైన హెచ్చరికను వినిన తరువాత విశ్వాసులు కుమారుని యొద్ద నుండి ఇప్పుడు లేక భవిష్యత్తులో దూరమైపోదురనే నమ్మకమును పౌలు తెలియజేసాడు. తన విశ్వాసులు వచ్చిన హెచ్చరికను స్వీకరించి దానికి తగినట్లు ఫలములను ఫలిస్తారని అతడు నమ్మియున్నాడు. వారు దేవుని చేత సేద్యము చేయబడు 'భూమి' వంటి వారనియు మరియు వారు ఆయన ఆశించిన ఫలములను ఫలిస్తారని దృఢముగా నమ్మాడు. వారు “రక్షణ” అనే దీవెనను దేవుని యొద్దనుండి నిశ్చయముగా పొందుదురు (హెబ్రి 6:7; హెబ్రి 6:9).

`హెబ్రి 6:9-12 చదువుడి. విశ్వాసులు చేసిన మరియు చేయబోవు మంచి విషయాలను ఒక పట్టిక రూపములో వ్రాసి వాటి అర్ధమేమిటో వివరించుము?`

విశ్వాసులు భక్తులైన దేవుని సేవకులకు సేవ చేయుట ద్వారా, దేవుని యెడల మరియు ఆయన నామము యెడల వారికున్న ప్రేమను వ్యక్తపర్చేవారు. గతములో వారు చేసిన క్రియలు ఏవో అప్పుడప్పుడు లేక అక్కడక్కడ చేసినవికావు. వారు చేసిన కార్యములు నేటికాలమునకు కూడా నిలిచియుండే విధముగా నిర్వహించారు. కొన్ని ప్రత్యేక కార్యాలు చేయుట ద్వారా ఒక వ్యక్తి యొక్క నిజమైన వ్యక్తిత్వము బయలుపర్చబడదు లేక దేవుని యెడల కొన్ని భారమైన విషయాలు నెరవేర్చుటద్వారా, కొందరు విలువనిచ్చునట్లు అవి “మతపరమైన కార్యాలుగా పరిగణింపబడవు గాని, తోటి మానవులు ముఖ్యముగా నష్టమునకు మరియు అన్యాయమునకు గురైన వారికి ప్రేమతో చేసిన కార్యములు, దేవుని దృష్టిలో విలువైనదిగా ఎంచబడును” (మత్తయి10:42; 25:31-46) ఉపకారమును, ధర్మమును చేయ మరచిపోకుడి (హెబ్రి 13:2-16) అని పౌలు విశ్వాసులను హెచ్చరించుచున్నాడు.

హెబ్రి 6:12 చూడుడి “మందబుద్ది లేక సోమరితనము” కలిగి యుండరాదని విశ్వాసులు హెచ్చరింపబడిరి. అటువంటివారు విశ్వాసములో స్థిరులుగా ఉండలేరు. మరియు పతనమైపోయే ప్రమాదములో (హెబ్రి 5:11; 6:12) పడిపోతారు. తెలివితేటలతో విశ్వాసక్రియలను నెరవేర్చుట ద్వారా నిరీక్షణ కలుగదు గాని, ప్రేమ కార్యముల ద్వారా వివరించబడిన విశ్వాసము నిరీక్షణను సజీవముగా ఉంచును (రోమా 13:8-10).

విశ్వాసముతోను మరియు సహనముతోను దేవుని వాగ్దానములను వారసత్వముగా పొందినవారిని విశ్వాసులు అనుకరించాలని పౌలు బోధించుచున్నాడు. విశ్వాస లేమి వలన మరియు పట్టుదల లేని కారణమున వాగ్దానము చేయబడిన వాటిని వారసత్వముగా పొందలేకపోయిన, అరణ్యములో సంచరించిన ఇశ్రాయేలు తరము వారిని ఒక వ్యతిరేక ఉదాహరణగా పౌలు తన విశ్వాసులకు చూపించి వివరించాడు. అటు తరువాత విశ్వాసము మరియు ఓర్పుతో వారసత్వముగా వాగ్దానములను పొందిన అబ్రహామును పౌలు (హెబ్రి 6:13-15). తరతరములకు ఒక మాదిరిగా చూపించాడు. అది క్రమముగా పెరుగుతూ విశ్వాసమునకు మరియు ఓర్పు సహనమునకు శ్రేష్టమైన, మాదిరియైన యేసుతో హెబ్రి 12లో ముగిసియున్నది. (హెబ్రి 12:1-4) కడవరి దినాల్లో విశ్వాసము ఓర్పు మరియు దేవుని ఆజ్ఞలను గైకొనుట వంటి లక్షణములు కలిగిన పరిశుద్ధులను గూర్చి (విశ్వాసులను గూర్చి) ప్రకటన 14:12లె చూడగలము.

`కొన్ని సందర్భాలలో మనము ప్రేమించుచున్న వారికి హెచ్చరిక మాటలను చెప్పవలసిన అవసరమున్నది. ఇతరులకు హెచ్చరికలను ఇచ్చుటను గూర్చి, వారిని ప్రోత్సహించుటను గూర్చి అపొస్తలుడైన పౌలు నుండి మనము ఏమి నేర్చుకొనగలము?`