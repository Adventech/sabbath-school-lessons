---
title:  అదనపు అధ్యయనము
date:   04/02/2022
---

"క్రీస్తు గమనిస్తున్నాడు. మనము ఎదుర్కొనే భారములు ప్రమాదములు ఇబ్బందులను గూర్చి ఆయనకు అంతా తెలుసు. ఆయన మన పక్షమున వ్యాజ్యమాడుచున్నాడు. మనలో ఒక్కొక్కరి అవసరాలచొప్పున మధ్యవర్తిత్వ ప్రార్ధనలు చేస్తున్నాడు. ఆయన ఆవిధంగా పేతురు కొరకు చేసియున్నాడు. సాతాను శోధనలలో శోధింపబడిన వారి పక్షమున తండ్రికి ప్రార్ధించాడు. శత్రువు కదలికలను గమనిస్తున్నాడు. ప్రతి సంఘటనను పరిశీలిస్తున్నాడు” -ఎలెన్ జి వైట్, దిఎడ్ ఎ బైబిలు వ్యాఖ్యానము సంపుటి 7, పుట 931.

దేవునికి మరియు మానవునికి శాశ్వతమైన ఎడబాటును తీసుకొని రావాలని సాతాను యొక్క లక్ష్యమైయున్నది. అయితే క్రీస్తునందు మనము దేవునితో మరింత సన్నిహిత సంబంధమును, మునుపెన్నడు లేని రీతిలో కలిగియుండుటకు యేసు సహాయము చేస్తున్నాడు. యేసు మన స్వభావమును ధరించుకొనుట ద్వారా, ఎన్నడూ తెగిపోని బంధముతో మానవజాతికి తనను తాను హత్తుకొనుచున్నాడు.

“ఏలయనగా మనకు శిశువు పుట్టెను. మనకు కుమారుడు అనుగ్రహింపబడెను. ఆయన భుజము మీద రాజ్యభారముండును. ఆశ్చర్యకరుడు ఆలోచనకర్త, బలవంతుడైన దేవుడు, నిత్యుడగు తండ్రి, సమాధానకర్తయగు అధిపతి అని అతనికి పేరు పెట్టబడును" (యెషయా 9:6).

“ఆయన తండ్రి సింహాసనము మీద కూర్చుండెను. పరిశుద్దుడు మరియు పాపులనుండి వేరు పడినవాడు, మనలను తన సహోదరులని పిలుచుటకు సిగ్గుపడలేదు. క్రీస్తునందు ఈ లోకసంబంధమైన కుటుంబము మరియు పరలోక సంబంధమైన కుటుంబము ఐక్యము శిచేయబడెను. మహిమపర్చబడిన క్రీస్తు మన సహోదరుడైయుండెను” -ఎలెన్ జి వైట్, యుగయుగాల ఆకాంక్ష పుటలు 25,26.

**చర్చించుకొనుటకు ప్రశ్నలు**

`1. మన పక్షమున యేసు మాట్లాడుచున్నాడు అనగా అర్ధమేమి? ఇది మన యెడల దేవుని ప్రేమను గూర్చి ఏమి బోధిస్తుంది? దేవుడు ప్రేమిస్తున్నాడనుభావము ఎందుకంత ప్రోత్సాహకరము? ఎందువలన అవసరము?`

`2. మనమెన్నడు పాపములో పడనట్లు క్రీస్తులో మనము దేవునితో కలిసియుండాలి. ఆ సన్నిహిత బాంధవ్యమును ఎట్లా తెలుసుకొనగలము? ఆ అనుభవము నుండి మనము పొందే మేలు ఏమిటి?`