---
title:  పాపరహితుడైన ఒక యాజకుడు
date:   03/02/2022
---

`హెబ్రీ 7:26 చదువుడి. ఈ వాక్యములో యేసుకున్న 5 లక్షణాలు ఏమిటి?`

యేసు 'పరిశుద్దుడు' అనగా దేవునితో యేసుకున్న సంబంధము ఎటువంటి దోషము లేదని అర్ధము (హెబ్రీ 2:18; 4:15; 5:7, 8). పాతనిబంధన గ్రంథము పురాతన గ్రీకు తర్జుమాలో దేవునితోను ఇతరులతోను నిబంధన బాంధవ్యమును కొనసాగించుటకు పిలువబడిన వారిని ఏ మాటలతో పిలిచెనో అదే మాట గ్రీకు భాషలో కూడా ఉన్నది.

అన్ని విషయాలలో యేసు శోధింపబడినను, ఆయన పవిత్రముగాను, చెడు ఆయనను ముట్టుకొనకుండా 'నిష్కళంకముగా' నిలిచియున్నాడు (హెబ్రీ 4:15; 2:18) యేసు తన యాజకత్వ ధర్మమును నిర్వహించుటకు పాపములేని పరిపూర్ణుడుగా ఉండుట అవసరము. పాతనిబంధనలో బలియర్పణకుపయోగించే జంతువులు నిర్దోషమైనవిగా ఉండాలనే నియమము ఉన్నది. అప్పుడు మాత్రమే ఆ బలియర్పణను దేవుడు అంగీకరిస్తాడు (లేవి 1:3, 10). భూమి మీద యేసు జీవించినప్పుడు ఆయన చూపిన పరిపూర్ణ విధేయతను బట్టి దేవునికి తనను తాను అంగీకారయోగ్యమైన బలియర్పణగా అర్పించుకొనుటకు సాధ్యమైంది (హెబ్రీ 9:14).

యేసు పరలోకమునకు ఆరోహణమైనపుడు “పాపులనుండి ఆయన వేరు చేయబడెను” ఇక్కడ వాడిన గ్రీకు పదము యొక్క భావము యేసు ప్రస్తుత స్థితిని వివరిస్తుంది. యేసు ఈ భూమి మీద జీవించిన కాలములో పాపులనుండి ఎదురైన ప్రతికూల వాతావరణమును సహించెను. ఆయన జయశీలుడై దేవుని కుడి పార్శ్వమున కూర్చుండెను (హెబ్రీ 12:2,3). యేసు పరిపూర్ణముగా పాపరహితుడైయున్నందున ఆయన పాపుల నుండి వేరు చేయబడెను (హెబ్రీ 4:15).

యేసు ఆకాశముకంటె అత్యున్నతునిగా హెచ్చింపబడెను. ఉన్నవాటికన్నను, రాబోవు వాటికన్నను సమస్తమునకు పైగా ఆయన హెచ్చింపబడెను “ఆయన దేవునితో ఒకడైయున్నాడు. ఆయన ఆకాశముకంటె ఎత్తుగా హెచ్చింపబడినాడు అని కీర్తనలు వివరించెను” (కీర్తన 57:5, 11; కీర్తన 108:5).

యేసు పరిపూర్ణముగా మానవుడే. అయినప్పటికి మనవలె పాపము చేసిన మానవుడు కాదు (హెబ్రీ 2:14-16; 4:15). ఆయన ఎన్నడూ పాపము చేయలేదు కాబట్టి పరిపూర్ణుడుగా ఎంచబడుట కాదు గాని మనవలె పాపము ఆయనను అవినీతిపరునిగా చేయలేదు.

అయినప్పటికి ఆయన పరిపూర్ణుడైన మానవుడు కాబట్టి మనకు మాదిరి అయ్యాడు. జీవితమనే పరుగుపందెములో ఏవిధముగా పరుగెత్తాలో మనకు చూపాడు (హెబ్రీ 12:1-4). ఆయనను వెంబడించుటకు మంచిమాదిరియైయున్నాడు (1 పేతురు 2:21-23). ఆయన పరిశుద్ధుడు, నిర్దోషి గనుక పాపపు మచ్చలేనివాడు గనుక పాపులనుండి వేరు చేయబడినవాడు గనుక (హెబ్రి 7:26) ఆయన మన రక్షకుడయ్యాడు. మనము కూడా ఆయన స్వభావమును ప్రతిబింబించవచ్చును.

`యేసు మానవుడైనా ఎన్నడూ పాపము చేయలేదు. ఈ ఆశ్చర్యకరమైన తలంపు మన మనస్సులను ఏవిధంగా ఆయన చుట్టూ నిలిపియుంచగలము? ఆయన ఎంత పరిశుద్ధుడో ఆలోచించండి. ఆయనయందున్న విశ్వాసము ద్వారా ఎట్లు రక్షింపబడగలము?`