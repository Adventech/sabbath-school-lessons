---
title:  మానవుల పక్షమున ఒక యాజకుడు
date:   30/01/2022
---

`హెబ్రి 5:1-10 చదువుడి. యాజకత్వము యొక్క పాత్ర ఏమిటి? ఈ వాక్యాల ప్రకారము యేసు ఆ పాత్రను ఏవిధముగా నెరవేర్చియున్నాడు?`

లేవీయులు నిర్వహించిన యాజకత్వము ప్రకారము వారు దేవునికిని మరియు పాపులైన మానవులకును మధ్య సమాధానపర్చే పరిచర్య చేయుటయే వారి ప్రాధమిక లక్ష్యమైయున్నది. మానవుల పక్షమున పరిచర్య చేయునిమిత్తమై దేవుడు యాజకులను నియమించెను. అందుచేత వారు మానవ బలహీనతలను అర్ధము చేసుకొని కరుణా హృదయముతో సేవ చేయవలసి యున్నారు.

హెబ్రి 5:5-10లో యేసు ఆ లక్ష్యములను పరిపూర్ణముగా నెరవేర్చి యున్నాడని పౌలు చూపిస్తున్నాడు. ఆ దేవుడే ఆయనను నియమించెను. (హెబ్రి 5:5,6) యేసు కూడా శ్రమలు పొందాడు. కాబట్టి ఆయన మనలను అర్ధము చేసుకొనగలడు (హెబ్రి 5:7,8). అయితే యేసుకు సంబంధించి కొన్ని ప్రాముఖ్యమైన ప్రత్యేకతలున్నవి “మనుష్యులలో నుండి యేసు నియమింపబడలేదు (హెబ్రీ 5:1). మన పక్షమున ఒక యాజకుడుగా పరిచర్య చేయుటకు (ఇతర బాధ్యతలతో పాటు) యేసు మానవ స్వభావమును ధరించుకొనెను. యేసు తన పాపములనిమిత్తమై బలియర్పణలు చేయలేదు (హెబ్రీ 5:3). ఆయన పాపములేనివాడు కాబట్టి కేవలం మన పాపములనిమిత్త యాజకధర్మమును నెరవేర్చెను (హెబ్రీ 4:15; 7:26-28). "తనను మరణమునుండి రక్షింపగలవానికి ప్రార్ధనలు చేసెను” అని యేసును గూర్చి హెబ్రి పత్రిక చెప్పుచున్నది. (హెబ్రీ 5:7) యేసు పునరుత్తానుడైనపుడు ఆయనకు దేవుడు రెండవ మరణము నుండి రక్షించెను. ఆ విషయమును గూర్చి (హెబ్రీ 13:20) పత్రిక మాట్లాడుచున్నది.

“యేసు తాను పొందిన శ్రమల ద్వారా విధేయతను నేర్చుకున్నాడని కూడా పత్రిక ద్వారా పేర్కొనెను (హెబ్రీ 5:8) యేసు దేవుడు కాబట్టి ఆయన విధేయత చూపనవసరములేనందున విధేయత అనునది ఆయనకు క్రొత్తగా నుండెను. విశ్వమంతటి మీద సార్వభౌమాధికారం గలవానిగా, యేసు ఎవ్వరికి విధేయుడు కాలేదు. దానికి బదులుగా ఆయనకి అందరూ విధేయత చూపారు.

యేసు పొందిన శ్రమలు, మరణము ఇవన్నియు ఆయన నిర్వహించిన యాజక పరిచర్యకు అవసరమైన భాగములైయున్నవి. శ్రమలను పొందుట ద్వారా యేసు నీతిపరముగా గాని లేక నైతికపరముగా గాని పరిపూర్ణత చెందినవాడు కాదు. శ్రమలు పొందుట వలన ఆయన దయామయుడుగా మార్పు చెందుట కాదు. ఆయన ఎల్లపుడూ దయామయుడే కాబట్టి ఆయన భూమిమీదకు వచ్చాడు. మన యెడల తన కరుణ చూపాడు (హెబ్రీ 2:17). శ్రమలు పొందుట ద్వారా సహోదర ప్రేమను చూపాడు. ఆయన శ్రమలు పడ్డాడు. కాబట్టి మన ప్రధాన యాజకుడుగా పరిచర్య చేయుటకు యోగ్యతను పొందాడు. ఆయన చూపిన పరిపూర్ణ విధేయత గల జీవితము, సిలువ మరణమును బట్టి తండ్రి యెదుట మన యాజకునిగా సమర్పించుకున్నాడు.

`1 పేతురు 2:9 మనలను గూర్చి చెప్పుతూ “రాజులైన యాజక సమూహము” అని పిలిచెను. మనము అటువంటి పవిత్రమైన పాత్రను పోషించవలసియుండగా, ఇతర మానవులతో ఉండవలసిన మన బాంధవ్యమును గూర్చి యేసు జీవితము మనకేమి చెపుతుంది?`