---
title:  శాశ్వతమైన యాజకుడు
date:   02/02/2022
---

హెబ్రీ 7:16 చదువుడి. ఏ కారణమును బట్టి యేసు యాజకుడయ్యాడు? యేసు శాశ్వతమైన జీవమును మరియు నిరంతర సేవా కార్యక్రమమును కలిగియుండుట వలన ఆయన యాజకత్వ బాధ్యతను అందుకున్నాడు. ఆయనకు సంబంధించిన ఈ విషయాలు చాలా ఆశ్చర్యపరిచేవిగా ఉన్నవి. అనగా మరే యితర యాజకుని పరిచర్య ఆయన పరిచర్యతో సమానము కాలేదు లేక మించియుండలేదు. యేసు శాశ్వతముగా మరియు సంపూర్ణముగా రక్షించుటకు శక్తిమంతుడైయున్నాడు (హెబ్రీ 7:25). యేసు అనుగ్రహించు రక్షణ చివరిది మరియు సంపూర్ణమైనది. అది మానవ స్వభావములోని ఆంతరంగిక విషయాలను పరిశోధిస్తుంది (హెబ్రీ 4:12; 9:14; 10:1-4). దేవుని యెదుట యేసు చేయు విజ్ఞాపన పరిచర్యను బట్టి నూతన నిబంధన క్రింద అన్ని మేలులు అనుగ్రహింపబడును.

ఆయన యాజకత్వము ద్వారా పాపములు క్షమింపబడుటయేగాక దేవునిలో మనలను నూతనపరుచుటకు ఆయన ధర్మశాస్త్రమును మన హృదయములలో భద్రపర్చును. లోకమునకు సువార్తను ప్రచారము చేయుటకు మనలను నడిపించును (హెబ్రీ 8:10-12). దేవునితోను మరియు మానవులతోను ఒకటైయున్న యేసు తండ్రి యెదుట మన ప్రతినిధిగా నిలుచుంటాడు. బలియర్పణగా తన ప్రాణమును అర్పించినవానిగా దేవుని యెదుట అనుగ్రహమును పొందియున్నాడు.

`హెబ్రీ 7:22 చదువుడి. నూతన నిబంధనకు సంబంధించి యేసు ఏమైయున్నాడు?`

నిరంతరము (శాశ్వతకాలము యేసు ఒక యాజకుడుగా ఉండునని దేవుడు ప్రమాణము చేయుట వలన ఆయన నూతన నిబంధనకు హామీగా నిలిచెను (హెబ్రీ 7:21). దేవుడు చేసిన ప్రమాణమును చాలా సుళువుగా అపార్ధము చేసుకొనవచ్చును. దేవుడు అబ్రహాముకు మరియు అరణ్యమందు సంచరించిన జనాంగమునకు వాగ్దానము చేసెనని పౌలు గుర్తు చేసాడు (హెబ్రీ 3:7,11; 6:13-15) దేవుడు వారితో చేసిన ప్రమాణాలకు, వారు బ్రతికియున్నంత కాలము వరకు నిలిచియుంటుంది (గలతీ 3:29).

అయితే యేసు శాశ్వత కాలము జీవించును కావున ఆయనతో చేసిన ప్రమాణము శాశ్వతము నిలిచియుండును. ఒక వ్యక్తి వేరొక వ్యక్తికిచ్చిన హామీ, ఆ వ్యక్తి శిక్ష, మరణ శిక్ష వరకు హామీ వ్యక్తి మీద పడును. అయితే మానవులమైన మనకు దేవుడు తన కుమారుని హామీగా చేసెను. అది నెరవేర్చకుండా తప్పుకునేవాడు కాడు. యేసునందు రక్షణ విషయములో కూడా నిశ్చయముగా ఆ వాగ్దానము మన యెడల నిలిచియుంటుంది.