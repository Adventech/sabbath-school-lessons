---
title:  యేసు నమ్మకమైన యాజకుడు
date:   29/01/2022
---

### ఈ వారమునకు చదువ వలసిన వచనములు
హెబ్రి 5:1-10; ఆది 14:18-20; 1పేతురు 2:9; హెబ్రి 7:1-3; 7:11-16, 22, 26.

> <p>కంఠతవచనం</p>
> “పవిత్రుడును, నిర్దోషియు, నిష్కల్మషుడును, పాపులలో చేరక ప్రత్యేకముగా ఉన్నవాడును, ఆకాశమండలముకంటె మిక్కిలి హెచ్చయినవాడునైన యిట్టి ప్రధాన యాజకుడు మనకు సరిపోయినవాడు” (హెబ్రి 7:26).

పాపము వలన దేవునికిని, మనకును మధ్య అఖాతము ఏర్పడినది. మన సహజ స్వభావమును కూడా పాపము అంతరంగికముగా చెడగొట్టుట వలన సమస్య అధికమైనది. దేవుడు పరిశుద్ధుడు, ఆయన సన్నిధిలో పాపము ఉనికిలో ఉండలేదు. అందుచేత పాడైన మన స్వభావము దేవుని నుండి మనలను వేరు చేసెను. ఉదాహరణకు రెండు సూదంటురాయిలను తప్పుడు విధానములో ఒక దాని ప్రక్కన మరొక దానిని అమర్చినపుడు అవి ఒకదాని నుండి మరొకటి దూరముగా కదిలిపోవును. అదే సమయములో మన పాపపు స్వభావము దేవుని యొక్క ధర్మశాస్త్రమునకు విధేయత చూపనివ్వకుండా చేస్తుంది. ఒకరినొకరు అపార్ధము చేసుకొనేలా పాపము చిక్కులలో పెడుతుంది. దేవుని ప్రేమను మరియు ఆయన కృపను మానవులు పోగొట్టుకున్నారు. దేవుడంటే తీవ్రమైన ఆగ్రహముతో నిండినవాడు మరియు అధికారమును చలాయించేవాడనే అభిప్రాయము మానవునికి కలిగినది.

ఆ అఖాతమును పూడ్చుటకు తండ్రి కుమారుడు చేసిన ఆశ్చర్యకరమైన విషయాలను ఈ వారము మనము అధ్యయనము చేయబోవుచున్నాము. యేసు నిర్వహించుచున్న యాజకత్వమును గూర్చి సరియైన విశ్లేషణను హెబ్రి 5-7 అందించుచున్నది. గ్రంథకర్త దానియొక్క ఆరంభమును మరియు లక్ష్యమును విశ్లేషించి యున్నాడు (హెబ్రి 5:1-10) మరియు విశ్వాసులను దానిని నిర్లక్ష్యము చేయకూడదని ప్రోత్సహించుచున్నాడు (హెబ్రి 5:11-6:8) అది వాగ్దానము చేయుచున్న నిరీక్షణను అంటిపెట్టుకొని యుండాలి. (హెబ్రి 6:9-20) అతడు యేసు యొక్క యాజకత్వపు లక్షణాలను వివరించుచున్నాడు (హెబ్రి 7:1-10). అది దేవునికి మరియు విశ్వాసులకు మధ్యనున్న బాంధవ్యమును గూర్చి వివరిస్తుంది. (హెబ్రి 7:11-28) ఈ వారము హెబ్రి 5:1-10 మరియు 7:1-28 మీద మన అధ్యయనము ఉంటుంది.

_ఫిబ్రవరి 5 సబ్బాతున ఈ పాఠము అధ్యయనము చేయుటకు వారమంతా సిద్ధపడుదాం._