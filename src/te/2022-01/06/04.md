---
title:  కార్యసాధక యాజకుడు
date:   01/02/2022
---

`“ఆ లేవీయులు యాజకులై యుండగా ప్రజలకు ధర్మశాస్త్రమియ్యబడెను గనుక ఆ యాజకుల వలన సంపూర్ణ సిద్ధి కలిగిన యెడల అహరోను క్రమములో చేరినవాడని చెప్పబడక మెల్కీసెదెకు క్రమము చొప్పున వేరొక యాజకుడు రావలసిన అవసరమేమి? (హెబ్రీ 7:11).`

దేవునికిని మరియు మానవులకును మధ్యన యాజకుడు మధ్యవర్తిగా లేక సంధి చేయువాడుగా ఉంటాడు. అయితే లేవీయులు యాజకులుగా ఉండగా దేవునితో మానవులకు సంపూర్ణమైన సంధిని చేయలేకపోయారు. ఎందువలనంటే వారు చేసిన పరిచర్యలో పరిపూర్ణత లోపించింది (హెబ్రీ 7:11, 18, 19). యాజకులే పరిపూర్ణులు కానపుడు ఇతరులపై వారు పరిపూర్ణతను ఏవిధముగా వెదజల్లగలరు? వారి పరిచర్య లోపముతో కూడికొని యుందని హెబ్రీ పత్రిక వివరించుచున్నది (లేక) జంతుబలియర్పణలు పాపుల యొక్క మనస్సాక్షిని శుద్ది చేయలేదు లేక దోషరహితము చేయలేదు. మరియు ఆయన చేయబోవు బలియర్పణను సూచించుచున్నవి. (యేసు చేసిన బలియర్పణ ద్వారానే పాపమునకు నిజమైన శుద్దీకరణ జరుగును (హెబ్రీ 9:14; 10:1-3, 10-14) లేవీయులు, యాజకులుగా చేసిన పరిచర్య మరియు వారు అర్పించిన అర్పణలు కేవలం తాత్కాలికము మరియు ఉదాహరణగా చేయబడినవి. వారి పరిచర్య ద్వారా ప్రజలను విశ్వాసములోనికి నడిపించాలని దేవుని ఉద్దేశమైయున్నది. యేసే లోక పాపమును మోసికొని పోవు దేవుని గొట్టెపిల్లయైయున్నాడు (యోహాను 1:29).

`హెబ్రీ 7:11-16 చదువుడి. ధర్మశాస్త్రమును మార్చవలసిన అవసరము ఎందుకు వచ్చెను?`

హెబ్రీ 7:12లో ఉన్న వివరణ ప్రకారము. యాజకత్వమును మార్చవలసి వచ్చినప్పుడు ధర్మశాస్త్రములో కూడా అవసరమైన మార్పులు చేయవలసియున్నది. ఎందువలన? లేవీయులలో నుండి అహరోను క్రమము వారు మాత్రమే ఒక యాజకునిగా సేవలందించవలసి యున్నదనియు, వేరే క్రమము వారు యాజకుడుగా నిషేధించబడినట్లు కఠినమైన ఒక చట్టము ఉన్నది (సంఖ్యా 3:10; 16:39, 40). యేసు అయితే యూదా గోత్రము నుండి వచ్చినందున చట్ట ప్రకారము లేవీయులే, యాజక ధర్మమును నిర్వహించవలసియున్నందున, యేసు యాజకుడుగా సేవలందించకూడదు అని హెబ్రీ 7:13, 14 వివరించుచున్నది. అందుచేత యేసు యాజకుడుగా నియమింపబడినాడు అంటే దేవుడు యాజకత్వ చట్టమును మార్చియున్నాడని అర్ధమగుచున్నదని పౌలు వాదించుచున్నాడు.

యేసు యొక్క రాకడతో బలియర్పణలను అర్పించే చట్టములో కూడా మార్పు సంభవించియుంటుందని దాని అర్ధమైయున్నది. పాపక్షమాపణ పొందునిమిత్తము పాపులైన ప్రజలు వేర్వేరు రకాలైన బలియర్పణలు అర్పించవలసియున్నది (లేవి 1-7) . అయితే ఇప్పుడు యేసు వచ్చి ఒక పరిపూర్ణమైన బలియర్పణ చేసెను గనుక జంతువుల బలియర్పణ చట్టములో కూడా కొన్ని మార్పులు సంభవించినవి లేక కొన్ని చట్టములు నిరుపయోగము చేయబడెను (హెబ్రీ 10:17, 18) రక్షణ ప్రణాళిక పరిపూర్ణముగా బయలుపర్చబడినందున నూతన నిబంధన ప్రకారము నూతన విధానము చోటు చేసుకున్నది.

`అనాదికాలము నుండి లెక్కింపశక్యముగాని జంతువులను బలిగా అర్పించినవన్నియు యేసును సూచించుచుండగా, అందులో ఏ ఒక్కటి నిజముగా మన పాపములకొరకు మూల్యము చెల్లించియుండలేదు. ఎందువలన యేసు యొక్క మరణము మాత్రమే మన పాపములకు విమోచన క్రయధనమును చెల్లించినట్లుంటుంది?`