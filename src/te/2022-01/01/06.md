---
title:  ఈ కడవరి దినములు
date:   30/12/2021
---

`Wilika na Iperiu 1:2; Iperiu 9:26–28; Iperiu 10:25, 36–38; kei na Iperiu 12:25–28. Na `హెబ్రి 1:2; 9:26-28; 10:25; 36-38 మరియు 12:25-28 చదువుడి. ముఖ్యముగా సమయమును గూర్చి పౌలు చెప్పుచున్న విషయాలేమిటి?`

అపొస్తలుడైన పౌలు ఇచ్చిన ఉపదేశమునకున్న అవశ్యకతను గూర్చి వివరిస్తూ అందులో ఉన్న ఒక ప్రాముఖ్యాన్ని బయటపెట్టాడు “ఈ దినముల అంతమందు” (హెబ్రీ 1:2) అని కడవరి దినములను గూర్చి ప్రస్తావిస్తూ దేవుడు చేసిన వాగ్దానములు కూడా నెరవేరబోవుచున్నవి (హెబ్రి 10:36-38) అని గుర్తు చేసెను. ఆసక్తికరమైన విషయమేమిటంటే, అలనాడు అరణ్యములో వాగ్దాన భూమియైన కానాను దేశములో ప్రవేశించుటకు దాని సరిహద్దులలో వేచియున్న ఇశ్రాయేలు జనాంగముతో నేటి విశ్వాసులను పౌలు పోల్చి చూస్తున్నట్లు గ్రహించగలము. “ఇక కాలము బహు కొంచెముగా ఉన్నది. వచ్చుచున్నవాడు ఆలస్యము చేయకపోవచ్చును” (హెబ్రీ 10:37) “మరియు అయితే మనము నశించుటకు వెనుక తీయువారము కాదు గాని ఆత్మను రక్షించుకొనుటకు విశ్వాసము కలిగినవారమైయున్నాము” (హెబ్రీ 10:39) అని ఆయన హెచ్చరించుచున్నాడు. ఈ చివరి ఉపదేశము ప్రకారము దేవుని వాగ్దానములు నెరవేరక పూర్వము దేవుని ప్రజలైన ఆనాటి విశ్వాసులు మరియు నేటి విశ్వాసులు చారిత్రాత్మకముగా కొన్ని విషయాలు అనుభవించవలసియున్నారు.

ఇదే విషయమును గూర్చి సంఖ్యాకాండము మాట్లాడుచున్నది. బైబిలు సమాచారమును బట్టి రెండు సమయములలో అనగా వాగ్దాన భూమిలోనికి ఇశ్రాయేలీయులు ప్రవేశించకముందు వారు కొన్ని ప్రాముఖ్యమైన అపజయాలను ఎదుర్కొన్నారు. మొదటిసారి సంభవించిన సంఘటన సంఖ్యా కాండము 13, 14లో వ్రాయబడియున్నది. వాటి ప్రకారము ఇశ్రాయేలు జన సమూహము మధ్య అనేకమంది నాయకులు ప్రచారము చేసిన అనుమానములు వారి విశ్వాసమును బలహీనపర్చినవి. అందుచేత ఆ జనసమూహము ఒక నూతన నాయకుని నియమించుకొని అతని నాయకత్వము క్రింద వారందరు ఐగుప్తునకు తిరిగి వెళ్ళుటకు నిశ్చయించుకున్నారు. ఇదంతయు వారు కానాను దేశములో ప్రవేశించుటకు కొంచెము ముందు సంభవించినది.

రెండవ సమయములో ఇశ్రాయేలీయులు బయల్పెయోరులో అబద్ద ఆరాధనలోను, జారత్వములోను చిక్కుకొనుట వలన సంభవించినది (సంఖ్యాకాండము 24, 25 అధ్యాయములు) ఇశ్రాయేలీయుల మీదికి బిలాము ఒక శాపమును తీసుకొని రాలేకపోయినప్పుడు, సాతానుడు జారత్వమునకు సంబంధించిన శోధనల ద్వారాను మరియు అబద్ద ఆరాధన ద్వారాను ఇశ్రాయేలీయులను పాపములోనికి నడిపించుట ద్వారా దేవుని యొక్క కోపమును వారి మీదికి రప్పించే విధముగా పనిచేసాడు.

పౌలు హెబ్రీ విశ్వాసులను ఆ రెండు పాపములను బట్టి ఎదురయ్యే ప్రమాదములను గూర్చి హెచ్చరించెను. వారు ఒప్పుకొనిన విశ్వాసమును గట్టిగా పట్టుకొని యేసుపై వారి దృష్టిని ఉంచాలని ముందుగా వారిని పౌలు హెచ్చరించాడు (హెబ్రీ 4:14; 10:23; 12:1-4). రెండవదిగా అవినీతి మరియు ధనాపేక్షలేని వారై విశ్వాసులు జీవించాలని (హెబ్రీ 13:4-6) చివరిగా విశ్వాసులు వారి నాయకులను పరిశీలించి వారికి విధేయులై యుండాలని ఆయన హెచ్చరించెను (హెబ్రీ 13:7, 17).

`మృతుల స్థితిని గూర్చి మనకున్న అవగాహనను పరిగణలోనికి తీసుకొని, మరణముతో మనము మన నేత్రములను మూస్తాము. తరువాత సంభవించే రెండవ రాకడే మనకు తెలిసేది. 'కడవరి దినాల్లో ప్రజలందరు జీవించరని ఎందుకు చెప్పుచున్నాము'.`