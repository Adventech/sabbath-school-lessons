---
title:  అదనపు అధ్యయనము
date:   31/12/2021
---

“తొలినాటి క్రైస్తవులు ఎందుకు శ్రమలను ఎదుర్కొనవలసి వచ్చిందో డేవిడ్ ఎడిసిల్వా వివరంగా వివరించాడు. క్రైస్తవులు ఎంచుకున్న జీవనశైలి సమాజమునకు వ్యతిరేకమైనదియు, మరియు ప్రభుత్వమును కూలద్రోయు చర్యలలో నిమగ్నమైయుందనే అభిప్రాయము ఎక్కువ మందిలో ఉండెడిది. ఇతర దేవుళ్ళకు విధేయత చూపి భక్తి పూర్వకముగా అర్పణలు అర్పించడాన్ని ప్రభుత్వానికి, అధికారులకు, స్నేహితులకు మరియు కుటుంబమునకు విధేయత చూపిన దానితో సమానమని భావించేవారు. ఆయా దేవతలను పూజించడమంటే అది సమాజ శ్రేయస్సుకోరి, దాని యొక్క పురోభివృద్ధికి దోహదపడుతున్నట్లు మరియు సంబంధాలను మెరుగుపర్చుకొనుటకు ఆవిధముగా చేయుట అవసరమని భావించేవారు. అయితే క్రైస్తవ మతము పేరట అనుసరించిన విశ్వాస సంబంధమైన విధానములు (యూదులవలె) అప్పటి అధికారములో ఉన్న సామ్రాజ్యము యొక్క చట్టములను ఉల్లంఘించేవిగా ఉన్నట్లు మరియు తిరుగు బాటును ప్రోత్సహించుటకు క్రైస్తవ మతము సామర్ధ్యము కలిగియున్నట్లు అపోహపడ్డారు” కృతజ్ఞతలను తెల్పుటకు పట్టుదల కలిగియుండుట (గ్రాండ్ రాపిడ్స్, ఎమ్ డి ఎర్రమన్సు పబ్లిషింగ్ కంపెనీ 2000) పుట 12.

“నిరుత్సాహము చెందిన వారికి ఒక స్థిరమైన నివారణ పద్దతి విశ్వాసము, ప్రార్ధన మరియు క్రియల రూపములో ఉన్నది. విశ్వాసము మరియు విశ్వాస సంబంధమైన కార్యకలాపములలో పాల్గొనుట వలన అనుదిన జీవితములో సంతృప్తిని మరియు సంరక్షణ దొరుకుతుందనే అభయమును తెలియజేస్తుంది. అధైర్యము చెందే భావాలకు నీవు చోటిస్తున్నావా? చీకటి పరిస్థితుల్లో ముందుకు సాగిపోవుట కష్టమనుకున్నట్లు కనిపిస్తే భయపడవద్దు. దేవునియందు విశ్వాసముంచు. నీ అవసరాలు ఆయనకు తెలుసు. ఆయన సర్వశక్తిమంతుడు. అంతము లేని ఆయన ప్రేమ మరియు దయ ఎన్నడు అలసిపోదు. ఆయన చేసిన వాగ్దానములను నెరవేర్చే విషయములో అపజయము చెందునని ఎన్నడూ భయపడకు. ఆయనే శాశ్వతమైన సత్యము. ఆయనను ప్రేమించేవారితో ఆయన చేసుకున్న నిబంధనను మార్చివేయువాడు కాడు. అవసరమును బట్టి విశ్వాసులైన తన సేవకులకు సామర్ధ్యతను అనుగ్రహిస్తాడు. అపొస్తలుడైన పౌలు ఆయనను గూర్చి ఈ విధముగా సాక్ష్యమిస్తున్నాడు. “అందుకు నా కృప నీకు చాలును. బలహీనతయందు నాశక్తి పరిపూర్ణమగుచున్నదని ఆయన నాతో చెప్పెను. కాగా క్రీస్తు శక్తి నా మీద నిలిచి యుండు నిమిత్తము విశేషముగా నా బలహీనతలయందే బహు సంతోషముగా అతిశయపడుదును. నేనెప్పుడు బలహీనుడనో అప్పుడే బలవంతుడను గనుక క్రీస్తు నిమిత్తము నాకు కలిగిన బలహీనతలలోను, నిందలలోను, ఇబ్బందులలోను, హింసలలోను ఉపద్రవములలోను నేను సంతోషించుచున్నాము (2కొరింథి 12:9,10) ఎలెన్ జి వైట్, ప్రవక్తలు రాజులు, పుట 164, 165.

**చర్చించుకొనుటకు ప్రశ్నలు**

`1. ఇతరుల యెడల వేరుగా ఉన్నాము అనే భావమును కలిగించకుండా క్రైస్తవ నియమములను పాటిస్తూ ప్రత్యేకముగా ఉండుట సాధ్యమా? మీ జవాబు అవును అయితే ఏవిధముగా?`

`2. బైబిలులో ఉన్న 'బుద్ధి చెప్పుట' అనే పదము ఏదైనా విషయాన్ని ఖండించుటకునుడై లేక ప్రోత్సహించుటకును ఉపయోగపడుతుంది. నిరుత్సాహము చెందియున్న వ్యక్తిని గద్దించేటప్పుడు మనమెట్టి జాగ్రత్తను తీసుకోవాలి?`

`3. హెబ్రీ పత్రికలో కనిపించే విశ్వాసులకును మరియు ప్రకటన 3:14-22లో ఉన్న లవొదికయ సంఘమునకు మధ్య నీవు చూడగలిగిన పోలికలు ఏమిటి? వారికన్నా మనము 2 వేల సంవత్సరాల తరువాత ఉన్న వారము. నేడు మనకున్న అనుభవము, అప్పటిలో వారికున్న అనుభవము ఏవిధముగా పోలియుంటుంది? ఆ పోలికల నుండి మనము ఏమి నేర్చుకొనగలము?`