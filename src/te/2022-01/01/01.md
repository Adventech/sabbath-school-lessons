---
title:  హెబ్రీయులకు మనకు వ్రాయబడిన పత్రిక
date:   25/12/2021
---

### ఈ వారమునకు చదువ వలసిన వచనములు
హెబ్రీ 2:3,4; 1 పేతురు 4:4,16, హెబ్రీ 13:1-9, 13, 1రాజులు 19:1-18; హెబ్రి 3:12-14; సంఖ్యాకాండము 13.

> <p>కంఠతవచనం</p>
> “మీరు దేవుని చిత్తమును నెరవేర్చినవారై, వాగ్దానము పొందునిమిత్తము మీకు ఓరిమి అవసరమైయున్నది” (హెబ్రీ 10:36).

యేసు లేక అపొస్తలులలో ఎవరైనా ఒకరు బోధిస్తుంటే వినుటకు ఏవిధముగా ఉంటుందో మీరెప్పుడైన ఊహించుకున్నారా? వ్రాత పూర్వకముగా వారి యొక్క రచనలు మరియు సందేశములు కొంత వరకు మన యొద్ద ఉన్నవి. అయితే అది వారి యొక్క భావాలను సంక్షిప్తముగా మనకు తెలియజేస్తాయి కాని, వారు మాట్లాడుచున్నపుడు వినిన దానికి సమానముగా ఉండవు. అయితే దేవుడు మన కొరకు పరిశుద్ధ లేఖనములలో ఒక సంపూర్ణ ఉపదేశమును భద్రపరిచాడు. అదే పౌలు హెబ్రీయులకు వ్రాసిన పత్రికయైయున్నది.

హెబ్రీయులకు వ్రాసిన పత్రికకు గ్రంథకర్తయైన పౌలు, తన రచనను “ఒక హెచ్చరిక మాట” అని పేర్కొన్నాడు (హెబ్రీ 13:22). తాను తెలియజేసిన పద్దతిని బట్టి తన రచనను సమాజ మందిరములోను (అపొ.కా.13:15) మరియు క్రైస్తవ సంఘ ఆరాధన సమయములోను (1 తిమోతి 4:13) గుర్తించడం జరిగియున్నది. దీనిని బట్టే హెబ్రీయులకు వ్రాసిన పత్రికను మనకు లభించిన తొలి రచనలలో “పరిపూర్ణమైన క్రైస్తవ ఉపదేశము” అని వాదించే వారు కూడా ఉన్నారు. యేసును అంగీకరించిన విశ్వాసులు ఎన్నో కష్టములకు గురైన సందర్భములో వారినుద్దేశించి ఈ హెబ్రీ పత్రిక మాట్లాడుచున్నది. కొందరైతే బహిరంగముగా ఆరడిపడిరి. మరియు హింసింపబడిరి (హెబ్రీ 10:32-34) కొందరైతే ఆర్ధిక ఇబ్బందులకు గురైనారు (హెబ్రీ 13:5,6) అనేక మంది విసుగు చెంది వారి విశ్వాసమును గూర్చి వారే ప్రశ్నించుకున్నారు (హెబ్రీ 3:12,13). నేడు మనలో ఎవరైనా వారితో సంబంధమును కనుపర్చగలరా?

ఇప్పుడు పరలోకములో ఉన్న యేసువైపు మన దృష్టిని కేంద్రీకరించి, ఆయనయందు విశ్వాసమును కాపాడుకొనుచు జీవించమని వారిని మరియు నేడు మనలను అపొస్తలుడైన పౌలు ఉద్వేగపూరితమైన ప్రసంగము ద్వారా హెచ్చరించుచున్నాడు.

_జనవరి 1, సబ్బాతు దినమున ఈ పాఠమును అధ్యయనము చేయుటకు సిద్ధపడుడి._