---
title:  కలిసి పని చేయుడి
date:   29/12/2021
---

విశ్వాసులు వారికి ఎదురైన పరిస్థితులను అధిగమించుటకు పౌలు ఇచ్చిన సలహా ఏమిటి? మన సొంత ప్రయోజనము కొరకు హెబ్రీ పత్రిక నుండి మనము ఏమి నేర్చుకొనగలము? నిరుత్సాహము చెందియున్న ఏలియాను కాపాడుటకు దేవుడు చేసిన సహాయమును ఒకసారి మనము పరిశీలిద్దాము.

`1రాజులు 19:5-18 చదువుడి. తన సేవకుడైన ఏలియా యొక్క విశ్వాసమును పూర్వస్థితికి తెచ్చుటకు దేవుడేమి చేసెను?`

కర్మలు పర్వతము మీద జరిగిన సంఘటన తరువాత దేవుడు ఏలియాతో కలిసి పనిచేసిన తీరు చాలా ఆసక్తిని కలిగించింది. విశ్వాసమును పునరుద్దరించుకొనుటకు మానవుడు చేసే ప్రయత్నములోను మరియు వేదనలో ఉన్న వారిని ఓదార్చుటకు దేవుడు అనేక రీతులలో సహాయపడును. అదేవిధముగా క్లిష్ట పరిస్థితిలో ఉన్న ఏలియాకు కూడా అనేక విషయాలలో తోడ్పడుతూ ముందుగా అతని యొక్క భౌతికావసరములను తీర్చాడు. ఆహారమును అనుగ్రహించి విశ్రాంతి తీసుకోమని హెచ్చరించాడు. అటు తరువాత గుహలో సాదరముగా అతని లోపములను సరిచేసుకోమని గద్దించెను ఏలియా, ఇక్కడ ఏమి చేయుచున్నావు? (1రాజులు 19:9) అని ప్రశ్నిస్తూ దేవుడు తన లక్ష్యములను మరియు తన కార్యములను ఏవిధముగా నెరవేర్చుకొనగలడో లోతుగా అర్ధమయ్యే విధముగా ఏలియాకు వివరించెను. దేవుడు లోతుగా అర్ధమయ్యే విధముగా ఏలియాకు వివరించెను. దేవుడు గాలిలోను, భూకంపములోను లేక అగ్నిలోను లేడు. అయితే ఆయన నెమ్మదిగా ఉన్న చిన్న స్వరములో ఉంటాడు. తరువాత ఏలియాకు ఒక పనిని అప్పగించి, అతనికి తోడుగా ఉంటానని తిరిగి హామీ ఇచ్చెను.

`హెబ్రి 2:1; 3:14-14; 5:11; 6:3 మరియు హెబ్రీ 10:19-25 చదువుడి. విశ్వాసులు నెరవేర్చవలసిన విధులను గూర్చి పౌలు ఇచ్చిన సూచనలేవి?`

విశ్వాసులకు ఆదియందున్న విశ్వాసము మరియు బలమును ఏవిధముగా తిరిగి పొందగలరో అనే అంశము మీద హెబ్రీ పత్రికంతటిలోను అపొస్తలుడైన పౌలు అనేక ఉపదేశాలను ఇచ్చినట్లు కనిపిస్తుంది. తన తోటి విశ్వాసుల యొక్క భౌతికావసరములను తీర్చి వారిని సంరక్షించవలసిందిగా పౌలు ఇచ్చిన ప్రాముఖ్యమైన ఉపదేశాలలో ఒకటైయున్నది. చెరసాలలో ఉన్న వారిని దర్శించుట, అతిథి సత్కారము చేయుట అనగా వారి భౌతికావసరములను తీర్చుట వంటి కార్యాలు చేయుటకు విశ్వాసులు ముందుండాలని పౌలు సలహా ఇచ్చాడు. విశ్వాసులు ఔదార్యము కలిగియుండాలనియు మరియు దేవుడు వారినెన్నడు ఎడబాయడని గుర్తుంచుకోమని హెచ్చరించెను (హెబ్రి 13:1-6) క్రమేణా సత్యము నుండి దూరమైపోకూడదని (హెబ్రి 2:1) మరియు అవిశ్వాముతో కూడిన దుర్మార్గపు హృదయము ఉండకూదని (హెబ్రి 3:12) హెచ్చరిస్తూ, విశ్వాసము విషయములో సరియైన అవగాహనతో ఎదగాలని (హెబ్రీ 5:11-6:3) ఉపదేశించెను. క్రైస్తవ దేవాలయములలో జరిగే ఆరాధన సమావేశములకు క్రమము తప్పకుండా హాజరు కావాల్సిన అవసరము ఎంతైనా ఉన్నదని గుర్తు చేసెను (హెబ్రీ 10:25). పౌలు ఇచ్చిన సలహాను సంక్షిప్తముగా పరిశీలించినట్లయితే విశ్వాసులందరు కలిసి పనిచేయుట, ఒకరినొకరు ప్రోత్సహించుకొనుట, ప్రేమను పురికొల్పుట మరియు మంచి కార్యములను చేయుట యందు నిర్లక్ష్యము చూపించకుండా ఉండాలనియు మరియు పరలోకపు గుడారములో విశ్వాసుల పక్షమున యేసు చేయుచున్న సేవను మరియు యేసును పౌలు హెచ్చించి చూపించాడు (హెబ్రి 8:1,2? 12:1-4).