---
title:  ఇతరులకు హాని చేయాలనే భావము
date:   28/12/2021
---

సమాజములో తిరస్కరణ మరియు శ్రమలు ఎదురైనా, హెబ్రీ క్రైస్తవులు క్రీస్తు యెడల వారికున్న నిబ్బరము మరియు విశ్వాసమును కాపాడుకోవాలనుకునే పట్టుదల వలన వారి క్రైస్తవ జీవితము విజయవంతమైంది. అయితే దీర్ఘకాలములో వారు వివాదములను మరియు నష్టములను ఎదుర్కొన్నారు. మంచిపోరాటము పోరాడిరి. అయితే అదే సమయములో వారు ఎంతగానో అలసిపోయిరి.

`హెబ్రీ 2:18; 3:12, 13; 4:15; 10:25; 12:3, 12, 13; 13:1-9, 13 చదువుడి. క్రైస్తవ విశ్వాసులు ఎదుర్కొన్న కొన్ని సవాళ్ళు ఏమిటి?`

హెబ్రీ విశ్వాసులు నిరంతరము కష్టములను ఎదుర్కొంటూనే ఉన్నారు. శత్రువులు వారి గౌరవమునకు భంగము కలిగే రీతిలో దుర్భాషలాడుతూ భౌతికముగా వారిపై దాడులు చేసేవారు. (హెబ్రీ 13:13) కొంతమంది విశ్వాసులు జైలులోనే వారి జీవితమంతయు గడిపారు. (హెబ్రీ 13:3) కొన్ని సందర్భాలలో సంఘము ఆర్ధికముగాను మరియు మానసికముగాను నష్టపోతూనే ఉండెడిది. వారు అలసిపోయారు (హెబ్రి 12:12,13). మరియు చాలా సుళువుగా నిరుత్సాహమునకు గురయ్యేవారు (హెబ్రి 12:3).

సర్వసాధారణముగా కొందరు వ్యక్తులలోను మరియు కొన్ని సమాజములలో విజయము సాధించిన తొలి దినములలో వారిని వారు సమర్ధించుకొనుటలో ఆసక్తి తగ్గిపోవుట వలన శత్రువులు దాడి చేయుటకు సులభమవుతుంది. పొంచియున్న ప్రమాదమును ఎదుర్కొనుటకు మొదటిసారి తమ శక్తినంతటిని కూడగట్టుకున్నట్లు రెండవసారి అంత దృఢముగా ఉండకపోవచ్చు.

`1రాజులు 19:1-4 చదువుడి. ఏలియాకు ఏమి సంభవించినది?`

గొప్ప విశ్వాసము చూపించిన తరువాత కలిగిన మహిమకరమైన విజయమునకు వ్యతిరేకముగా కొన్ని శక్తులు ఏలియాను వెంబడించాయి. కర్మెలు పర్వతము మీద జరిగిన సంస్కరణ ఎక్కువ కాలము నిలువదేమో అనే భయము ఆయనను వెంటాడినది. అతనిని ఆందోళన ఆవరించినది. అతడు పిగౌకొండపైకి ఎత్తబడినవాడు. ఇప్పుడు లోయలో పడిపోయాడు. శక్తివంతుడైన దేవుడు ప్రేరేపింపగా విశ్వాసము ద్వారా ఎన్నో శోధనలను ఎదుర్కొన్నాడు. అయితే నిరుత్సాహపర్చే మారిన పరిస్థితులలో యెజెబెలు తన ప్రాణమును తీస్తానని చేస్తున్న బెదిరింపులు తన చెవులలో ఘోషించుచున్నవి. సాతానుడు దేవుని యొద్ద పోగొట్టుకొనిన దానిని దుర్మార్గురాలైన ఆ స్త్రీ ద్వారా తిరిగి సంపాదించుకోవాలని కుట్ర చేయుచున్నాడు. సాతానుడు ఊహించడానికి అవకాశములేనంత ఎత్తుకు తనను తాను హెచ్చించుకున్నాడు. దాని ఫలితమే అతని ఘోర పతనమునకు కారణమైంది. ఏలియా దేవునిని మరచి ప్రాణమును కాపాడుకొనుటకు పారిపోవుట వలన, ఇప్పుడు ఒంటరివాడై వ్యర్ధమైన చోట చేరుకున్నాడు -ఎలెన్ జి వైట్, ప్రవక్తలు మరియు రాజులు పుటలు 161, 162.

`నీ క్రైస్తవ జీవితములో నీవు పొందిన అపజయాలను గూర్చి ఆలోచించు ఆ విధముగా పతనమగుటకు గల కారణాలు, పరిస్థితులు అర్ధము చేసుకొనుటకు ప్రయత్నించు. ఆ సమయములో నీవేమి చేసియుండవలసింది?`