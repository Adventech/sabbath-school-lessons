---
title:  వారిని సహోదరులని పిలుచుటకు సిగ్గుపడలేదు
date:   17/01/2022
---

మనలను తన సహోదరులని పిలుచుటకు యేసు సిగ్గుపడలేదని హెబ్రి పత్రిక చెప్పుచున్నది (హెబ్రి 2:11) "దేవునితో ఒకటైయుండి తన కుటుంబ సభ్యులముగా మనలను యేసు హత్తుకొనెను. హెబ్రి విశ్వాసులకు ఆయన సంఘీభావము తెల్పినను ఒక విధముగా చూస్తే వారు నిందలను బాధలను అనుభవించుటచేత పదిమందిలో ఆరడిపడిరి” (హెబ్రి 10:33).

`హెబ్రి 11:24-26 చదువుడి. మోషే తీసుకొనిన తీర్మానములు మనకు యేసు చేసిన వాటికి ఏవిధంగా మాదిరిగా ఉన్నాయి?`

మోషే ఫరో కుమార్తె యొక్క కుమారుడని అనిపించుటకొనుటలో వున్న అర్ధమును గురించి మీరు ఊహించియున్నారా? ఆ కాలములో ఎంతో శక్తివంతమైన సామ్రాజ్యములో మోషే ఒక గొప్ప వ్యక్తిగా గుర్తింపు పొందినవాడు, అతడు ఉన్నతమైన పౌర సంబంధమైన మరియు యుద్ధ సంబంధమైన తర్ఫీదును పొందినవాడు. విశేషమైన పేరు ప్రఖ్యాతులు సంపాదించుకున్నవాడు. “మోషే మాటలయందును, కార్యములయందును ప్రవీణుడైయుండెను” అని సైఫను వర్ణించెను (అపొ.కా. 7:22). "అతడు ఐగుప్తీ దేశము యొక్క సైన్యములో ఇష్టమైనవాడు మరియు ఫరో అతని తరువాత తన సింహాసనమును తన పెంపుడు మనుమడైన మోషేకు ఇవ్వాలని తీర్మానించుకొనెను” ఎలెన్ జి వైట్ (పితరులు మరియు ప్రవక్తలు పుట 245) విద్య మరియు అధికారములేని ఒక బానిస ప్రజలుగా ఉన్న తనతోటి ఇశ్రాయేలీయులతో శ్రమ అనుభవించుటమేలని యోచించి తనకు కలిగియున్న విశేషాధికారమును వదిలివేసెను.

`మత్తయి 10:32-33; 2తిమోతి 1:8,12; హెబ్రి 13:12-15 చదువుడి. మనల నుండి దేవుడు ఏమి అడుగుచున్నాడు?`

హెబ్రి విశ్వాసులకున్న సమస్యలో ఇది ఒక భాగము శ్రమలను, తిరస్కారమును అనుభవించిన తరువాత వారిలో అనేకమంది యేసును గూర్చి సిగ్గుపడడం మొదలు పెట్టారు. యేసును గౌరవించుటకు బదులు బాహాటముగా ఆయనను అవమానపరచియున్నారు (హెబ్రి 6:6). అందువలననే విశ్వాసులను ఉద్దేశించి పౌలు “మనము ఒప్పుకొనిన దానిని గట్టిగా చేపట్టుదము” అని వారి విశ్వాసమును గూర్చి నిత్యము పిలుపునిచ్చేవాడు (హెబ్రి 4:14; 10:23).

యేసును మన దేవునిగాను మరియు మన సహోదరునిగాను గుర్తించమని దేవుడు కోరుచున్నాడు. మన విమోచకునిగా యేసు, మనము చెల్లించవలసిన రుణమును ఆయన చెల్లించెను. దేవుని కుమారుడైన యేసు అనేక సహోదరులలో జ్యేష్టుడగునట్లు మనమాయన సారూప్యములో జీవించుటెట్లో యేసు మన సహోదరునిగా మనకు మార్గమును చూపించెను (రోమా 8:29) చూడుడి.

`మనలను తన సహోదరులుగా హత్తుకొనుటకు యేసు తీసుకొనిన నిర్ణయమును గూర్చి ఆలోచించుడి. మోషే చేసినదానికన్నా ఎక్కువగా తనను తాను తగ్గించుకొని మనకు ఎందుకు చేసెను? అది మన యెడల దేవుని ప్రేమను గూర్చి ఏమి బోధిస్తుంది?`