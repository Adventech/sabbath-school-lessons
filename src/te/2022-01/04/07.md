---
title:  అదనపు అధ్యయనము
date:   21/01/2022
---

యేసు తన సహోదరులను గూర్చి “ఇదిగో నేనును, దేవుడు నాకిచ్చిన పిల్లలును” (హెబ్రి 2:13) అని తన తండ్రితో చెప్పిన మాటలను ఇక్కడ చూస్తున్నాము. ఇక్కడ యేసు తన సహోదరులకు సంరక్షకుడుగా తనను తాను చూపించుకొనుచున్నట్లు ఉన్నారని పాట్రిక్ గై అభిప్రాయపడుతున్నాడు. రోమా సంప్రదాయములో “ఒక కుటుంబములో తండ్రి మరణానంతరం అందరి కన్నా పెద్ద సోదరుడు తనకన్నా చిన్న వారు పెద్ద వారయ్యేవరకు వారి సంరక్షణ మరియు పిత్రార్జితము విషయములో సహజసిద్ధముగా, వచ్చే బాధ్యతగా స్వీకరిస్తాడు”- దైవభీతి, హెబ్రీయులకు వ్రాసిన పత్రిక, అట్లాంటా, బైబిలు సాహిత్యము 2003, పుట 126. దీనిని బట్టి హెబ్రి పత్రికలో యేసు యొక్క సహోదరులుగా మనలను మరియు ఆయన బిడ్డలముగాను ఎందుకు పిలువబడినామో అర్ధమగుతుంది. యేసు మన సంరక్షకుడు మరియు మనలను కాపాడువాడునైయున్నాడు. “క్రీస్తు మానవత్వమును ధరించుకొని ఈ భూమి మీదకు వచ్చి సాతానుకు మరియు దేవునికి మధ్య జరుగుచున్న పోరాటములో మానవునికి ప్రతినిధిగా ఉంటూ, దైవ సంబంధమైన ప్రతి విషయంలోనూ విధేయత చూపించెను” - ఎలెన్ జి వైట్, ఎన్నిక చేయబడిన వర్తమానములు, పుస్తకము 1, పుట 253.

తన జీవితములోను, నేర్చుకున్న పాఠాలలోను, యేసు ఒక పరిపూర్ణమైన మాదిరిని చూపిస్తూ, నిస్వార్ధమైన పరిచర్యను చేసెను. దేవుడు తన కొరకు జీవించాడు. లోకమును సృష్టించి అన్నిటిని సంరక్షించుచు ఆయన ఎల్లప్పుడు ఇతరుల కొరకు పరిచర్య చేయుచున్నాడు.

“ఆయన చెడ్డ వారి మీదను, మంచివారి మీదను తన సూర్యుని ఉదయింపజేసి, నీతిమంతుల మీదను, అనీతిమంతుల మీదను వర్షము కురిపించుచున్నాడు” –మత్తయి 5:45.

యేసును మానవ జాతికి శిరస్సుగా నియమించి, పరిచర్య అంటే ఏమిటో ఆయన మాదిరి ద్వారా నేర్చుకొనునట్లు దేవుడు సహాయము చేయుచున్నాడు - ఎలెన్ జి వైట్, యుగయుగాల ఆకాంక్ష, పుట 649.

**చర్చించుకొనుటకు ప్రశ్నలు**

`1. మనలను రక్షించు నిమిత్తము యేసు మన సహోదరుడయ్యెను. దాని అర్ధమేమిటో ఆలోచించుడి?`

`2. మనవలె యేసు పాపమునకు అమ్మబడుట వలన జన్మించలేదు. (రోమా 7:14) అదేవిధముగా ఇశ్రాయేలీయులవలె మోషే ఒక బానిసకాదు. యేసు మనకు ఏమి చేసెనో అర్ధము చేసుకొనుటకు మోషే యొక్క వృత్తాంతము ఏవిధముగా సహాయపడుతుంది?`

`3. మన జీవితాలలో ఎదురయ్యే శ్రమలను గూర్చి ఆలోచించండి. కొన్ని సందర్భాలలో శ్రమ వలన కొంత మంచి జరిగినను, శ్రమదానంతటది మంచిదని మనము ఎన్నడు ఎందువలన ఆలోచించకూడదు?`