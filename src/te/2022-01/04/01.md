---
title:  మన నమ్మకమైన సహోదరుడు యేసు
date:   15/01/2022
---

### ఈ వారమునకు చదువ వలసిన వచనములు
లేవీ 25:25-27; హెబ్రి 2:14-16; హెబ్రి 11:24-26; 1కొరింథి 15:50; హెబ్రి 5:8,9; 12:1-4.

> <p>కంఠతవచనం</p>
> “కాబట్టి ఆ పిల్లలు రక్తమాంసములు గలవారైనందున ఆ ప్రకారమే మరణము యొక్క బలముగల వానిని, అనగా అపవాదిని మరణము ద్వారా నశింపజేయుటకును, జీవితకాలమంతయు మరణభయము చేత దాస్యమునకు లోబడిన వారిని విడిపించుటకును ఆయన కూడ రక్తమాంసములలో పాలివాడాయెను” (హెబ్రి 2:14,15).

హెబ్రి పత్రిక 1వ అధ్యాయము యేసు దేవుని కుమారుడని దూతలపై పరిపాలన చేయువాడని మరియు “ఆయన దేవుని మహిమ యొక్క తేజస్సును. ఆయన తత్వము యొక్క మూర్తిమంతమునైయున్నవాడు” (హెబ్రీ 1:3) అని మాట్లాడుచున్నది. హెబ్రి పత్రిక రెండవ అధ్యాయములో యేసు నరపుత్రుడని దూతలకంటే కొంచెము తక్కువ వానిగా చేయబడినవాడని ఆయన మరణము పొందునంతగా మానవస్వభావములోని బలహీనతలతో సహితము అంగీకరించెను (హెబ్రి 2:7).

హెబ్రి 1లో యేసును ఉద్దేశించిన దేవుడు “నీవు నా కుమారుడవు” అని చెప్పెను (హెబ్రీ 1:5) హెబ్రి 2లో యేసు మానవులను ఉద్దేశించి, 'వారు తన సహోదరులు' అని సంబోధించెను (హెబ్రి 2:2).

హెబ్రి 1లో తండ్రి కుమారుని యొక్క దైవ సంబంధమైన రాజ్యాధిపత్యంను గూర్చి ప్రకటించెను (హెబ్రీ 1:8-12) హెబ్రి 2లో కుమారుడు తండ్రి యెడల తనకున్న విశ్వాస్యతను ధృవీకరించెను (హెబ్రి 2:13).

హెబ్రి 1లో యేసు దేవుడైన ప్రభువుగాను, సృష్టికర్తగాను, మానవుల భారమును వహించువానిగాను, రాజ్యాధికారము కలిగినవానిగాను చూపబడెను. హెబ్రి 2లో యేసు మానవ ప్రధాన యాజకునిగాను, దయగలిగిన వాడు మరియు నమ్మకమైన వాడని వ్రాయబడెను.

క్లుప్తముగా యేసు నమ్మకమైన వాడు, దయామయుడైన సహోదరుడు అని వర్ణిస్తూ, ఆయన కడపటి వరకు శాశ్వతమైన సృష్టికర్తయైన దేవుడు (హెబ్రీ 1:1-4) అని దేవుని కుమారుని గూర్చి వివరించబడెను.

_జనవరి 22 సబ్బాతు దినమున ఈ పాఠమును అధ్యయనము చేయుటకు సిద్ధపడుడి._