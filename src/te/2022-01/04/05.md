---
title:  శ్రమల ద్వారా సంపూర్ణునిగా చేయబడెను
date:   19/01/2022
---

`హెబ్రీ 2:10,17,18 మరియు హెబ్రి 5:8,9 చదువుడి. యేసు యొక్క జీవితములో శ్రమకు ఉన్న కర్తవ్యము లేక పని ఏమిటి?`

దేవుడు 'శ్రమల ద్వారా యేసును సంపూర్ణునిగా చేసెను' అని అపొస్తలుడు చెప్పుచున్నాడు. ఈ విధమైన శైలిలో చెప్పడం కొంత ఆశ్చర్యాన్ని కలిగిస్తుంది. గ్రంథకర్త యేసును గూర్చి మాట్లాడుతూ “ఆయన దేవుని మహిమ యొక్క తేజస్సును ఆయన తత్వము యొక్క మూర్తిమంతమునైయున్నాడు (హెబ్రీ 1:3) ఆయన పాపము లేనివాడుగా ఉండెను. ఆయన పవిత్రుడును నిర్దోషియు నిష్కల్మషుడునైయున్నాడు (హెబ్రి 4:15; 7:26-28; 9:14, 10:5-10) యేసు నీతి విషయమైన లోపములను అధిగమించి రావలసిన అవసరము ఆయనకు లేదు. ఆయన అన్ని విషయాలలో సంపూర్ణుడుగా ఉన్నాడు. మనలను రక్షించుటకు అవసరమైన సాధనమును ఆయన పొందుటకు యేసు సంపూర్ణునిగా చేయబడుటకు ఆయన ఒక ప్రత్యేక విధానమును అనుసరించెనని హెబ్రీ పత్రిక పేర్కొనియున్నది. యేసు సంపూర్ణుడుగా చేయబడెను అని చెప్పినపుడు, ఆయన మనకు రక్షకునిగా ఉండుటకు సిద్ధము చేయబడినవాడనే అర్ధమును మనము చూడవచ్చును.

1. యేసు మన రక్షణకు నాయకుడవునట్లు ఆయన శ్రమల ద్వారా సంపూర్ణునిగా చేయబడెను (హెబ్రి 2:10) తండ్రి మనలను రక్షించుటకు న్యాయపరమైన సాధనముగా యేసు సిలువ మీద తన ప్రాణమును అర్పించవలసి వచ్చెను. యేసు పరిపూర్ణమైన ఏకైక బలియర్పణ చేసెను. దేవుడుగా యేసు మనకు తీర్పు తీర్చును. ఆయన చేసిన బల్యర్పణ ద్వారా యేసు మనలను రక్షించును.

2. శ్రమల ద్వారా యేసు విధేయతను నేర్చుకొనెను (హెబ్రి 5:8) విధేయత రెండు విషయాలకు అవసరమైయున్నది. మొదటగా ఆయన చూపించిన విధేయతను బట్టి ఆయన చేసిన బలియాగము అంగీకరించబడినది. (హెబ్రీ 9:14; 10:5-10) రెండవదిగా ఆయన మనకు మాదిరి అగునట్లు అంతకుపూర్వము ఎన్నడు విధేయత చూపించడం ఆయనకు అవసరములేకపోయినది. కాబట్టి యేసు విధేయతను "నేర్చుకున్నాడు” అనగా, దేవుడుగా ఆయన ఎవరికి విధేయుడైయుండాలి? నిత్యుడగు కుమారుడుగా, దేవునితో ఉన్నవాడుగా, విశ్వమును పరిపాలించువానిగా విధేయతను పొందాడు. ఆవిధముగా యేసు అవిధేయతనుండి విధేయతలోనికి ఎదిగినవాడు కాదు గాని సార్వభౌమాధికారము మరియు రాజ్యాధిపత్యం కలిగియుండి కూడా లోబడియుండుట మరియు విధేయత చూపించుట నేర్చుకున్నాడు.

3. శ్రమతో కూడిన శోధనను జయించుట వలన యేసు దయ గలిగిన మరియు నమ్మకమైన ప్రధాన యాజకుడుగా ఉండుటకు సమర్ధతను పొందాడు. (హెబ్రీ 2:17, 18). శ్రమలు యేసును ఎక్కువ దయగలవానిగా చేయలేదు గాని, ఆయన దయాళుడు కాబట్టి తనకు తానే మనలను రక్షించునిమిత్తమై సిలువ మీద మరణించెను (హెబ్రి 10:5-10ని రోమా 5:7,8తో పోల్చి చూడుడి) యేసు, తాను శ్రమలు పొందుట ద్వారా నిజమైన సహోదర ప్రేమను ప్రకటించెను మరియు బయలుపర్చెను.

`పాపరహితుడైన యేసుకు శ్రమలు వచ్చినపుడు, పాపులమైన మనకు శ్రమలు తప్పనిసరిగా వస్తాయి. యేసు చూపించిన ప్రేమను బట్టి, ఆయన కలుగజేసిన విశ్వాసమును బట్టి, యిచ్చిన పూజీని బట్టి మన జీవితములో ఎదురయ్యే విషాద సంఘటనలను సహించుటకు ఏవిధముగా నేర్చుకొనగలము?`