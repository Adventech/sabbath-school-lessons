---
title:  అదనపు అధ్యయనము
date:   07/01/2022
---


హెబ్రీ పత్రికలో పేర్కొనబడిన మంచి విషయాలు, ఆశాజనకమైన సత్యములతో పాటు కొన్ని వరుస హెచ్చరికలు కూడా ఆ గ్రంథములోని 10-12లో కలవు.

ఈ విభాగములలో కనీసం రెండు విషయాలు ఒకే విధంగా ఉన్నాయి. మొదటగా అవి హెబ్రీ విశ్వాసులు అరణ్యములో సంచరించిన తరము వారితో పోల్చబడిరి. రెండవదిగా, విశ్వాసము కలిగియుండుడి అని హెచ్చరించుచున్నవి.

ఐగుప్తు దేశము నుండి ఆశ్చర్యకరమైన రీతిలో దేవుని యొక్క మహా శక్తితో ఇశ్రాయేలు జనాంగములోని ఆ తరము వారు సూచనలు మరియు అద్భుత కార్యముల మధ్య విమోచింపబడిరి. పది ఆజ్ఞలను వినిపిస్తూ సీనాయి పర్వతము నుండి దేవుడు మాట్లాడగా వారు ఆ స్వరమును వినిరి. రాత్రి సమయములో అగ్నిస్తంభమును మరియు పగటి పూట వారిని మేఘము కాపాడుట చూచితిరి. పరలోకము నుండి పంపబడిన ఆహారమైన మన్నాను వారు భోజనము చేసిరి. ఎక్కడ బస చేసినా అక్కడ బండలలో నుండి ఉబికిన నీటిని త్రాగిరి. అయితే వారు వాగ్దానభూమి యొక్క సరిహద్దులకు వచ్చిన తరువాత దేవునిని నమ్మలేకపోయారు. దేవుడు కోరిన విశ్వాసము వారిలో కొదువుగా ఉన్నది. “విశ్వాసము లేకుండా దేవునికి ఇష్టుడైయుండుట అసాధ్యము” (హెబ్రి 11:6).

అరణ్యములో సంచరించిన అప్పటి తరము వారివలెనె మనము కూడా వాగ్దాన భూమి యొక్క సరిహద్దులలో ఉన్నాము (హెబ్రి 10:37-39)అయితే అప్పటి ప్రజలకంటే మనకు లభించే ఆధికత్యలు, మనము నిర్వహించే బాధ్యతలు గొప్పవే. అయితే సీనాయి పర్వతము యొద్ద మాట్లాడిన దేవునికి సమానుడైన దేవునిని అనగా శరీరధారియైన యేసుక్రీస్తును, పరిశుద్ధ లేఖనములు మనకు బయలుపర్చగా చూసితిమి (హెబ్రి 12:18-24) అయితే మనకు విశ్వాసమున్నదా అనునది ప్రశ్న. యేసుతో అంతమయ్యే అనేకులు ఇతరుల మాదిరిని అనుసరించమని పౌలు మనలను ప్రోత్సహించుచున్నాడు.

**చర్చించుకొనుటకు ప్రశ్నలు**

`1. సాతానుకు వ్యతిరేకముగా పోరాడుటకు మనకన్నా ముందు వెళ్ళి నిలుచుటకు మన శూరుడైన యేసు మనకున్నాడని నేర్చుకొనియున్నాము. మన శూరుడు వెనుక ఆయనను వెంబడిస్తూ ఒక సంఘముగా అందరము ఏవిధముగా పోరాడగలము? ఆవిధముగా జరగకుండా ఏ విషయాలు మన ఐకమత్యమును చెడగొట్టుచున్నవి? ఏ మార్గాలను అనుసరించి సంఘముగా మనలను సాతానుడు బలహీనపర్చు చున్నాడు? గత కాలములో ఇశ్రాయేలీయులను సాతానుడు ఏ విధముగా బలహీపర్చాడు?`

`2. దేవుని నడుపుదల క్రింద ఒక సమాజముగా మనమందరము యాజక సమూహమైయున్నాము. మీ ప్రాంతీయ సంఘము దేవునికి స్తుతియాగము చేయుటతో పాటు మంచి క్రియలను చేయుటకు ఏ మార్గాలను అనుసరించాలి? ఆచరణాత్మకముగా ఉండు ప్రత్యేక మార్గములను సూచించండి.`

`3. వాగ్దాన భూమిలోనికి ప్రవేశించుటకు ముందు అరణ్యములో సంచరించిన జనాంగము ఎదుర్కొన్న పరిస్థితి వంటిది మనకేవిధంగా ఎదురవుచున్నది? ఈ రెండింటి మధ్యనున్న పోలికల నుండి ఏ గుణపాఠములను నేర్చుకొనగలము?`