---
title:  మన మధ్యవర్తియైన యేసు
date:   03/01/2022
---

పాతనిబంధన వేదాంత శాస్త్రము ప్రకారము వాగ్దానము చేయబడిన దావీదు వంశావళి నుండి వచ్చిన రాజు దేవుని యెదుట తన ప్రజలకు (దేశమునకు) ప్రతినిధిగా ఉంటాడు అనే ఆసక్తికరమైన ఒక భావము ఏర్పడినది.

`నిర్గమ 4:22, 23ను 2సమూ 7:12-14తోను, ద్వితియో 12:8-10R 2 సమూ 7:9-11తోను, ద్వితియో 12:13,14ను కీర్తన 132:1-5, 11-14తో పోల్చి చూడుడి. వాగ్దానము చేయబడిన దావీదు వంశావళి నుండి వచ్చే రాజు ద్వారా ఇశ్రాయేలుకు చేయబడిన ఏ ఏ వాగ్దానములు నెరవేరును?`

ఇశ్రాయేలు దేవుని కుమారుడైయున్నాడు. శత్రువుల నుండి ఇశ్రాయేలీయులు విశ్రాంతి పొందుటకు వారికి దేవుడు ఒక స్థలమును అనుగ్రహిస్తాడు. దేవుడే ఒక స్థలమును ఎంచుకొని అక్కడే ఆయన నామము స్తుతించబడును, మరియు అదే దేవుని నామమునకు నివాస స్థలమై యుండును. వాగ్దానము చేయబడిన దావీదు వంశములోని రాజు ద్వారా దేవుడు ఇశ్రాయేలుకు చేసిన వాగ్దానములు నెరవేరును. అతడు దేవుని కుమారుడుగా దత్తు చేసుకొనబడును. తన శత్రువులనుండి అతనికి దేవుడు విశ్రాంతిని అనుగ్రహించును. మరియు అతడు సియోనులో దేవునికి ఒక మందిరమును నిర్మించును. అక్కడ దేవుని నామము నివాసము చేయును. అనగా వాగ్దానము చేయబడిన దావీదు వంశావళికి చెందిన రాజు ద్వారా దేవుడు ఇశ్రాయేలుకు చేసిన వాగ్దానములు నెరవేరును.

దేవునికి మరియు ఇశ్రాయేలుకు మధ్యన ఉన్న బాంధవ్యములో ఒక ప్రతినిధిని ఏర్పాటు చేయుట ద్వారా నిబంధన బాంధవ్యము తరతరములు లేక శాశ్వతముగా నిలిచి యుండుననుటకు నిదర్శనము. మోషే నిబంధనలో దేవుని యొక్క కాపుదల మరియు దీవెనలు పొందుటకు ఇశ్రాయేలు తన విశ్వాస్యతను నిరూపించుకొనవలసి యున్నది (యెహో. 7:1-13) అయితే దావీదు నిబంధనలో ఇశ్రాయేలు మీద దేవుని యొక్క నిబంధన దీవెనలు దావీదు వంశావళికి చెందిన రాజు యొక్క విశ్వాసత్యను బట్టి అనుగ్రహించబడును.

అయితే దావీదు వంశావళికి చెందిన రాజులలో ఎక్కువమంది విశ్వాసులుగా లేకపోవుట వలన దేవుడు అనుకున్నట్లు ఇశ్రాయేలును దీవించలేదు. పాతనిబంధనలో అవిశ్వాసులైన ఇశ్రాయేలు రాజులను గురించి ఎన్నో విషయాలను తెలుసుకొనవచ్చును.

అయితే శుభవార్త ఏమిటంటే దేవుడు తన ఏకైక కుమారుని దావీదు కుమారుడుగా జన్మించుటకు పంపించెను. అతడు అన్ని విషయాలలో పరిపూర్ణమైన విశ్వాసమును కనుపర్చెను. అందుచేత ఆయనను బట్టి దేవుడు తన ప్రజలకు చేసిన వాగ్దానములను నెరవేర్చగలిగెను. దేవుడు రాజును ఆశ్వీరదించినపుడు ఆ రాజు యొక్క ప్రజలందరు ఆ మేలులను పంచుకుంటారు. అందువలననే మనకు దేవుడనుగ్రహించు దీవెనలకు యేసు మధ్యవర్తియాయెను. ఆయన ఒక మార్గముగా ఏర్పడుట ద్వారా దేవుని యొక్క దీవెనలు ఆ మార్గముగుండా ప్రవహిస్తాయి. మన చివరి నిరీక్షణయైన రక్షణకు సంబంధించి యేసు మనకు చేసిన దానిని బట్టి ఆయన ద్వారా మాత్రమే మనకు రక్షణ లభించును.

`నీ తరపున నీవు చేసుకొనిన నిబంధనకు ఎన్నిసార్లు నీవు అవిశ్వాసముగా ప్రవర్తించావో ఒకసారి ఆలోచించుకో. దీనిని బట్టి మన రక్షణ కొరకు మనం కేవలము యేసు మీదనే ఆధారపడవలసియున్నదని ఇది మనకు ఏమి బోధించుచున్నది?`