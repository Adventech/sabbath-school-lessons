---
title:  మన వీరుడైన యేసు
date:   04/01/2022
---

`1సమూ 8:19,20; హెబ్రీ 2:14-16 పోల్చి చూడుడి. ఒక రోజులో ఇశ్రాయేలీయులు దేని కొరకు చూచేవారు? వారు కోరుకున్నవి యేసునందు ఏవిధంగా నెరవేరెను?`

ఇశ్రాయేలీయులకు దేవుడే రాజైయున్నాడు అనే విషయాన్ని వారు మరచిపోవుట వలన రాజులో ఒక న్యాయాధిపతిని మరియు అతడు యుద్ధములో నాయకుడైయుండాలని వారు కోరుకున్నారు. తన ప్రజలపై దేవుని యొక్క పూర్తి పరిపాలన యేసు ద్వారా మాత్రమే పూర్వస్థితికి తీసుకొని రాబడినది. యేసు మన దేవుడుగా, మన శత్రువుకు వ్యతిరేకముగా మనలను యుద్ధములో నడిపిస్తాడు.

బలహీనులైన మానవులకు యేసు ఒక వీరుడుగా హెబ్రీ 2:14-16లో పరిచయము చేయబడెను. క్రీస్తు ఒంటరిగానే సాతానుతో యుద్ధములో పాల్గొని అతనిని ఓడించి మనలను సాతాను యొక్క బంధకముల నుండి విమోచించును. ఈ వివరణ, దావీదు మరియు గొల్యాతు మధ్య జరిగిన యుద్ధము మనకు జ్ఞాపకము చేస్తుంది. రాజుగా అభిషేకించబడిన తరువాత (1సమూ 16) దావీదు గొల్యాతు మీద విజయము సాధించుట ద్వారా తన సహోదరులను బానిసత్వము నుండి విమోచించగలిగెను. వారిరువురి మధ్య యుద్ధము జరగకముందు ఆ పోరాటములో ఎవరు ఓడిపోతే వారు, విజయము సాధించిన వర్గాలకు బానిసలుగా పనిచేయాలనే ఒప్పందమును చేసుకున్నారు (1సమూ 17:8-10) ఆ విధముగా దావీదు ఇశ్రాయేలీయులకు వీరుడుగా ప్రాతినిధ్యము వహించి, గొల్యాతును సంహరించి ఇశ్రాయేలీయులను బానిసత్వములోనికి వెళ్ళకుండా సహాయపడెను.

`యెషయ 42:13; యెషయా 59:15-20 చదువుడి. ఈ వాక్యాలలో యావెహ్ తనను గూర్చి ఏవిధముగా వర్ణించుకొనెను?`

దేవుడు ఒంటరిగా పోరాడి ఇశ్రాయేలును కాపాడుననే అభిప్రాయమును హెబ్రీ 2:14-16 ఉదాహరిస్తుంది. యెషయా గ్రంథములోని ఈ వాక్యమును చదవండి.

“యెహోవా ఈలాగు సెలవిచ్చుచున్నాడు - బలాఢ్యులు చెరపట్టినవారు సహితము విడిపింపబడుదురు. భీకరులు చెరపట్టిన వారు విడిపింపబడుదురు. నీతో యుద్ధము చేయు వారితో నేనే యుద్ధము చేసెదను. నీ పిల్లలను నేనే రక్షించెదను” యెషయా 49:25.

క్రైస్తవులముగా మనము సాతానుతో ఒంటరిపోరాటములో పాల్గొనుచున్నామని తరచూ భావిస్తూ ఉంటాము. మనము ఎఫెసి 6:10-18ని చదివినపుడు, సాతానుతో మనము పోరాడుచున్నాము అని అర్ధమవుతుంది. అయితే దేవుడు మన శూరుడు. మనకు ముందు ఆయన యుద్ధమునకు వెళ్ళును. మనమాయన సైన్యములో భాగమైయున్నాము. అందువలననే ఆయన యుద్ధ కవచమును ధరించుకొనవలసియున్నాము. ఒంటరిగా మనము పోరాడుట లేదు. ఎఫెసి 6లో “నీవు” అనే పదము బహు వచనమైయున్నది. మన మొక సంఘముగా యుద్ధ కవచమును ధరించి మన యుద్ధ వీరుడైన దేవుని వెనకే ఉండి అందరము కలిసిపోరాడవలసియున్నాము.

`దేవుని యొక్క యుద్ధ కవచమును ధరించుకొనుట అనగా అర్ధమేమిటి? అనగా మన అనుదిన జీవితములో స్వప్రయోజనము కొరకు జరిగే పోరాటములోను, శోధనలు ఎదురైనపుడు వాటిని ఎదుర్కొనుటకు విశ్వాసులకు లభించే శక్తి ఎట్లు ఉపయోగించుకొనగలము?`