---
title:  హెబ్రీయులకు వ్రాసిన పత్రిక యొక్క వర్తమానము
date:   01/01/2022
---

### ఈ వారమునకు చదువ వలసిన వచనములు
హెబ్రీ 1:5-14; లూకా 1:30-33; కీర్తన 132:1-5; హెబ్రీ 2:14-16; 5:1-4; 8:8-12; 1 పేతురు 2:9.

> <p>కంఠతవచనం</p>
> "మేము వివరించుచున్న సంగతులలోని సారాంశమేదనగా, మనకు అట్టి ప్రధాన యాజకుడు ఒకడున్నాడు" హెబ్రి 8:1.

హెబ్రీయులకు వ్రాసిన పత్రిక అనంతరము కొన్ని దశాబ్దముల తరువాత, సుమారు క్రీ||శ|| 100లో ఒక ప్రార్ధన వ్రాయబడి యున్న యూదయ పత్రిక కనుగొనబడెను. అందులో “ఓ ప్రభువా, నీవు ఈ లోకమును మా కొరకు సృష్టించావని తెలుసుకొని నీ ముందు ఇదంతయు మాట్లాడితిని, ఇప్పుడు ఈ దేశములను చూడు ప్రభువా, వాటి విలువ శూన్యమైనను, మీ మీద అవి అధికారమును చూపించుచు మమ్ములను మ్రింగివేయుచున్నవి. అయితే నీ ప్రజలమైన మేము నీకు ప్రియమైనవారము. నీకు మొదట పుట్టిన వారము, నీ కొరకు ఉత్సాహము గలవారము. వారి చేతులకు అప్పగించబడితిమి” - జేమ్సు హబ్, చార్లెస్ వర్తు, ది ఓల్డ్ టెస్టమెంట్ సూడిపి గ్రుఫ సంపుటి 1, (పిబాడీ, ఎమ్ఎ ; హెండ్రిక్ సన్ పబ్లిషర్సు 1983) పుట 536.

హెబ్రీ విశ్వాసులు కూడా ఆ విధముగానే బాధపడి యుంటారు. వారు దేవుని బిడ్డలైన యెడల అటువంటి శ్రమలను ఎందుకు ఎదుర్కొనుచున్నారు?

శ్రమలను ఎదుర్కొనుచున్న విశ్వాసులను బలపర్చుటకుగాను పౌలు హెబ్రీ పత్రికను వ్రాసాడు. ఇప్పుడు తండ్రి కుడి పార్శ్వమున కూర్చొని యున్న యేసు త్వరలో వచ్చి మనలను ఆయన సిద్ధపరచిన గృహమునకు తీసుకొని వెళ్ళును. మరియు దేవుడు చేసిన వాగ్దానములను యేసు ద్వారా నెరవేర్చబోవుచున్నాడని వారికి (మనకు) పౌలు గుర్తు చేస్తున్నాడు. తండ్రి యొక్క దీవెనలు మన మీదకు వచ్చునట్లు యేసు మధ్యవర్తిత్వము వహించును. అందుచేత చివరి వరకు మన విశ్వాసమును కాపాడుకొనవలసియున్నది.

_జనవరి 8, సబ్బాతు దినమున ఈ పాఠమును అధ్యయనము చేయుటకు సిద్ధపడుడి._