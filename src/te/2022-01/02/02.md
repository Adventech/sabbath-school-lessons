---
title:  మన రాజైన యేసు
date:   02/01/2022
---

హెబ్రీ పత్రిక యొక్క ప్రధానాంశము : యేసు మన ప్రభువైయున్నాడు. మరియు పరిపాలకుడు. ఆయన తండ్రియొక్క కుడి పార్శ్వమున ఆసీనుడైయున్నాడు (హెబ్రీ 8:1). దేవుడుగా యేసు ఎల్లప్పుడు విశ్వమునకు ప్రభువుగానే ఉన్నాడు. అయితే ఆదామవ్వలు పాపము చేసినందున సాతానుడు ఈ లోకాధికారి అయ్యాడు (యోహాను 12:31; 14:30; 16:11) యేసు వచ్చి సిలువ యొద్ద సాతానును ఓడించి ఎవరైతే యేసును వారి రక్షకునిగా అంగీకరిస్తారో వారిపై అధికారమును తిరిగి పొందెను. (కొలస్స 2:13-15).

హెబ్రీ పత్రిక యొక్క మొదటి రెండు అధ్యాయములు యేసును రాజుగా నియమించిన విషయాలను చర్చించియున్నది.

`హెబ్రీ 1:5-14 చదువుడి. ఇక్కడ ఏమి జరుగుచున్నది?`

ఈ వాక్యాలు మూడు విభాగాలుగా అమర్చబడినవి. ఒక్కొక్క విభాగము కుమారుని సింహాసనమెక్కించే కార్యమును పరిచయము చేస్తాయి. ముందుగా దేవుడు యేసును రాజకుమారునిగా ప్రవేశపెడుతున్నాడు (హెబ్రీ 1:5). రెండవదిగా తన కుమారుని పరలోకములో ఎవరైతే ఆరాధిస్తారో ఆ సభకు దేవుడు పరిచయము చేస్తాడు (హెబ్రీ 1:6, 8). అదే సమయములో కుమారుని యొక్క అధికారమును మరియు లోకమంతటిని సృష్టించిన సృష్టికర్తగా దేవుడు ప్రకటిస్తాడు. (హెబ్రీ 1:8-12). మూడవదిగా దేవుడు తన కుమారుడిని సింహాసనము మీద కూర్చోబెట్టి భూమి మీద అధికారమునంతటిని అప్పగిస్తాడు (హెబ్రీ 1:13, 14).

దేవుడు దావీదుకు చేసిన వాగ్దానము యేసునందు నెరవేరినదని నూతన నిబంధన విశ్వాస సూత్రాలలో ఒక ప్రాముఖ్యమైన సూత్రముగా నమ్మడమైనది (2సమూ. 7:8-16; లూకా 1:30-33 చూడుడి). దావీదు పురమునందు దావీదు వంశావళిలో యేసు జన్మించెను (మత్త 1:1-16; లూకా 2:10,11) యేసు తాను చేసిన సేవా కాలములో ఆయనను “ దావీదు కుమారుడా” అని ప్రజలు తరచుగా పిలిచేవారు. “యూదులకు రాజు” అని యేసు ప్రకటించుకున్నాడనే నేరారోపణ క్రింద ఆయనను సిలువ వేసారు (మత్తయి 27:37). దావీదుకు చేసిన వాగ్దానము యొక్క నెరవేర్పుగా యేసు మరణమునుండి లేచెనని పేతురు మరియు పౌలు బోధించారు (అపొ.కా. 2:22-36; 13:22-37). "యూదా గోత్రపు సింహముగా” యేసును యోహాను గుర్తించాడు (ప్రకటన 5:5)

హెబ్రీ పత్రిక కూడా ఆ అభిప్రాయముతో ఏకీభవించుచున్నది. దేవుడు దావీదుకు చేసిన వాగ్దానములు యేసునందు నెరవేరినవి. దేవుడు ఆయనకు శ్రేష్టమైన ఒక నామమును అనుగ్రహించెను (హెబ్రీ 1:4). తన సొంత కుమారునిగా ఆయనను నిలువబెట్టెను (హెబ్రి 1:5). ఎప్పటికి యేసే సృష్టికర్త మరియు ప్రభువైయున్నాడని రూఢి పరచెను (హెబ్రీ 1:8-12) దేవుడాయనను తన కుడిపార్శ్వమున కూర్చుండబెట్టుకొనెను (హెబ్రి 1:13,14) హెబ్రి 4 ప్రకారము యేసు ప్రజలను దేవుని విశ్రాంతిలోనికి నడిపిస్తాడు మరియు దేవుని ఇంటిని నిర్మించాడని గుర్తు చేస్తున్నాడు (హెబ్రీ 3:3,4).

యేసు ఈ లోకమునకు న్యాయ సమ్మతమైన పరిపాలకుడు, అన్యాయముగా అధికారము కొరకు మన విధేయత కొరకు పోరాడువాడైన సాతానుతో యుద్ధములో ఉన్నాడు.

`ఈ విశ్వమునకు యేసు రాజు అని తెలుసుకొనుట ద్వారా మనము ఎదుర్కొనే శ్రమలలో ఏవిధముగా ఆదరణ పొందగలము?`