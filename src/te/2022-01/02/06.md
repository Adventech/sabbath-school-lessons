---
title:  ఒక శ్రేష్టమైన నిబంధనకు యేసు మధ్యవర్తిత్వము వహించుచున్నాడు
date:   06/01/2022
---

ఒక నూతన నిబంధనకు యేసు మధ్యవర్తిగా పనిచేయుచున్నాడనే విషయము మీద హెబ్రీ 8-10 చర్చిస్తున్నది. భవిష్యత్తు కాలములో సంభవించబోవు మంచి విషయాలను ముందుగా కనబరచుటయే పాతనిబంధన యొక్క ధ్యేయమైయున్నది. భవిష్యత్తులో యేసు నిర్వహించబోవు కార్యములను ముందుగా తెలియజేయుటకు పాతనిబంధన వ్యవస్థలు రూపొందించబడినవి. ఆ విధముగా యేసు నిర్వహించుచున్న యాజక విధులను మరణము తప్పని, పాపులైన ఆనాటి యాజకులు సాదృశ్యముగా నిర్వహించారు. యేసు ఆ సేవను పరిపూర్ణముగా అందించినట్లు వారు అందించలేకపోయారు. మరియు ఆనాటి యాజకులు పరలోక సంబంధమగు వస్తువుల ఛాయా రూపకమైన గుడారమునందు సేవ చేసియున్నారు (హెబ్రీ 8:5).

యేసు నిజమైన గుడారములో సేవ చేయుచు, దేవుని యొద్దకు మనకు ప్రవేశము లభించునట్లు ఏర్పాటు చేసి పెట్టెను. మన పక్షమున యేసు చేసిన బలియర్పణకు మరియు మరణమునకు సాదృశ్యముగా జంతువులు బలిగా అర్పింపబడినవి. అయితే వాటి రక్తము మన మనస్సాక్షిని శుద్దీకరించలేకపోయినది. అయితే యేసు రక్తము మన మనస్సాక్షిని పరిశుద్ధపరచి ఆయనయందున్న మన విశ్వాసమును బట్టి మరియు మన పక్షమున ఆయన చేయుచున్న మధ్యవర్తిత్వ సేవను బట్టి ఆయన ద్వారా ధైర్యముతో మనము దేవుని సన్నిధికి చేరగలము. (హెబ్రీ 10:19-22).

`హెబ్రీ 8:8-12 చదువుడి. క్రొత్త నిబంధనలో మనకు దేవుడు చేసిన వాగ్దానము ఏమిటి?`

యేసును మన ప్రధాన యాజకునిగా నియమించుట ద్వారా తండ్రియైన దేవుడు ఒక క్రొత్త నిబంధనను స్థాపించి దాని ద్వారా పాతనిబంధన దేనినైతే ముందుగా తెలుసుకొని ఎదురుచూచినదో దానిని నెరవేర్చుటకు సహాయపడినది. ఒక పరిపూర్ణమైన, శాశ్వతమైన, మానవ దైవ యాజకుడు దేనినైతే అందించగలడో దానిని క్రొత్త నిబంధన అనుగ్రహించెను. ఈ ప్రధాన యాజకుడు దేవుని ఆజ్ఞలను బోధించుటయే గాక వాటిని మన హృదయాలలో నాటును. ఈ యాజకుడు అర్పించిన బలియర్పణ పాపక్షమాపణను అనుగ్రహించును. ఈ యాజకుడు మనలను పరిశుద్ధపరచి మార్పు చేయును. ఆయన మన రాతి హృదయములను మాంసపు హృదయములుగా మార్పు చేయును. (యెహెజ్కేలు 36:26) ఆయన నిజముగా మనలను నూతన సృష్టిగా చేయును (2కొరింథి 5:17) తండ్రి సన్నిధికి మనకు ప్రవేశమును కలుగజేయును.

భవిష్యత్తులో సంభవించే విషయాలను ముందుగా చూపించుట కొరకు దేవుడు పాతనిబంధనను రూపొందించెను. దాని యొక్క అవసరములోను మరియు లక్ష్యములోను అది సుందరముగా రూపొందించబడినది. అయితే దాని యొక్క లక్షణమును కొందరు తప్పుగా గ్రహించారు. చిహ్నములు మరియు ఛాయలను విడిచిపెట్టి, అవి ఏ సత్యములను సూచించుచున్నవో వాటిని స్వీకరించుటకు ఇష్టపడక ఆ చిహ్నములను ఛాయలనే అంటి పెట్టుకొని యేసు యొక్క పరిచర్య ద్వారా కలిగే ఆశ్చర్యకరమైన మేళ్ళను వారు పోగొట్టుకున్నారు.

“గుడారమునకు క్రీస్తు పునాది మరియు జీవమునైయున్నాడు. దాని సేవలు దేవుని కుమారుడు చేసిన బలియర్పణకు మాదిరిగా ఉన్నవి. క్రీస్తు చేసే మధ్యవర్తిత్వపు సేవలను సూచించుటకు యాజకత్వపు సేవలను నియమించెను. రక్షకుని యొక్క మరణము ద్వారా లోకమును విమోచించుట సాధ్యమని ముందుగా చూపించుటకొరకు సమర్పణ ఆరాధన ప్రణాళిక అంతయు రూపొందించబడినది. ఒక గొప్ప కార్యమును సూచించుటకు ఏర్పాటు చేయబడిన బలియర్పణల విధానము, ఆ కార్యము నెరవేరినప్పుడు అది నిరర్ధకమగును” - ఎలెన్ జి వైట్, యుగయుగాల ఆకాంక్ష, పుట 165.