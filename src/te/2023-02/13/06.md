---
title:  వధింపబడిన గొఱ్ఱపిల్ల
date:   22/06/2023
---

"ప్రధానమైన బైబిలు చిహ్నములు ప్రకటనలో అనేకములున్నవి. అనగా పరలోకములో ఘటసర్పము (ప్రకటన 12:3,4,7) మధ్యాకాశములో ఎగురుచున్న దూతలు (ప్రకటన 14:6) ఎఱ్ఱని మృగము మీద కూర్చుండిన స్త్రీ (ప్రకటన 17:3) ఆవిధముగా అనేక చిహ్నములున్నవి. అవి దేవుని వాక్యములోనే పొందుపర్చబడినవి. అక్కడ వాటిని గూర్చి వ్రాయమని పరిశుద్ధాత్మ ప్రేరేపించగా యోహాను వ్రాసాడు. ఈ గ్రంథములో ఉన్న సత్యమును బయలుపరచేందుకు వాటికి బాధ్యత ఇవ్వబడెను”.

“సమయము సమీపించినది గనుక ఈ ప్రవచన వాక్యములు చదువువాడును వాటిని విని యిందులో వ్రాయబడిన సంగతులు గైకొనువారును ధన్యులు” (ప్రకటన 1:3). ప్రకటన గ్రంథమంతటిలోను వేరొక చిహ్నము అనేకమార్లు కనిపిస్తూ ఉంటుంది. అది ఏమిటి? అది దేనిని సూచిస్తుంది.

`ప్రకటన 5:6,8,12; ప్రకటన 7:17; 14:1; 15:3; 19:7; ప్రకటన 21:22, 23 మరియు ప్రకటన 22:1, 3 చదువుడి. గొట్టెపిల్ల దేనికి సంకేతము దాని అర్ధమేమిటి? అది ప్రకటనలో ఎందువలన అనేకమార్లు పేర్కొనబడింది?`

అవును ప్రకటన యొక్క ఆరంభవాక్యములోనే యేసుక్రీస్తు బయలుపర్చబడెను. యేసును గూర్చిన ప్రకటన గ్రంథము అని చెప్పబడెను. “ఆయన ఒక గొఱ్ఱపిల్ల మాత్రమే కాదు. వధింపబడిన గొట్టెపిల్లయైయున్నాడు" (ప్రకటన 5:6,12; 13:8) అనగా సిలువ వేయబడిన యేసు క్రీస్తు అని అర్ధము. ప్రకటనకు మాత్రమే కాకుండా బైబిలంతటికి మరియు త్రిదూత వర్తమానాలలోను కేంద్ర బిందువు ఆయనే యేసుక్రీస్తు. ఈ గొఱ్ఱపిల్ల వధింపబడిన గొట్టెపిల్ల లేనిదే పిలువబడిన పిలుపునకు విశ్వాసముగా ఉండలేదు. ఈ సంఘమును దేవుడు ఎందుకు లేవనెత్తెనో ఆ బాధ్యతను నెరవేర్చలేము. సిలువ వేయబడిన, వధింపబడిన ఈ గొట్టెపిల్ల యేసుక్రీస్తు, మన వర్తమానమునకు కేంద్ర బిందువు.

మన సంఘ విశ్వాసములకు ప్రధానాంశముగా, కేంద్ర బిందువుగా పూర్ణమనస్సుతో గొట్టెపిల్లను స్థాపించాలి. మన పరిచర్యలోను, వర్తమానాలలోను వ్రాసే ప్రతి పత్రికలోను, అంశాలలోను, నివేదికలలోను, ఈ గొఱ్ఱపిల్లే ప్రధానాంశముగా ఉండాలి. ప్రార్ధించునపుడు, పాడే ప్రతి పాటలోను, బైబిలు పఠనములోను, బైబిలు తరగతులలోను, ప్రతి పనిలోను, గొట్టెపిల్ల ప్రతిబింబింపబడాలి. గొఱ్ఱపిల్ల సిలువ మీద బయలుపర్చిన ప్రేమను, ఆ ప్రేమ మనలను ఏ యేరీతులలో మార్పు తెచ్చిందో, ఇతరులను ప్రేమించే విషయములో తీసుకోవలసిన జాగ్రత్తల విషయంలో గొఱ్ఱపిల్ల కేంద్రమైయుండాలి. ఏంజిల్ మాన్యువల్ రోడ్రిగ్స్, ది క్లోజింగ్ ఆఫ్ ది కాస్మిక్ కాన్క్టు త్రిదూత వర్తమానాల పాత్ర, ప్రచురించబడని ప్రతులు, పుట 70.

భయంకరమైన, ప్రమాదకరమైన మృగముల మధ్య, ఘట సర్పము చేసే యుద్దాలు, వ్యాధులు, రోగాలు, హింసలు, మృగము ముద్ర ఇవన్నియు కూడా వధింపబడిన గొట్టెపిల్లను ఎదుర్కొనుటకే ఉపయోగము. అయితే వీటన్నిటికి సిలువ వేయబడ్డ యేసే పరిష్కారము. ఆయనే అంతిమముగా ఆయనను గూర్చే త్రిదూత వర్తమానాలు అనుగ్రహింపబడెను.

`మన వర్తమానములకు వధింపబడిన ఆ గొఱ్ఱపిల్ల ఎందుకు కేంద్ర బిందువై యుండాలి. ఆ వర్తమానాలు ఇతరులను ఆయన యొద్దకు నడిపించుటకు మీ స్వంత ఆధ్యాత్మిక జీవితములకు ఎట్లు ఉపయోగపడును?`