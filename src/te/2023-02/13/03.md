---
title:  సత్యమును తెలుసుకొనుట
date:   19/06/2023
---

`యోహాను 7:7; 8:32; 17:17 చదువుడి. సత్యమును తెలుసుకొను విషయంలో యేసు చేసిన వాగ్దానములు ఏమిటి? అవి ఎక్కడ కనబడును?`

బబులోను చేసిన పొరపాట్ల నుండి దూరముగా పారిపొమ్మని దేవుడు తన ప్రజలకు చివరి హెచ్చరిక చేసాడు. ఆయన వాక్యములో కనబడు నిత్యసత్యము యొక్క వెలుగులో నడవమని చెప్పుచున్నాడు. ప్రతి విషయమునకు ఆధారము బైబిలు. ఆ బైబిలును అనుసరించి జీవిస్తూ, అది బోధించే సత్యాలను గైకొనుచున్నచో కడవరి సంక్షోభ సమయములో ముఖ్యముగా సబ్బాతు విషయములో వారు మోసపోవుటకు ఉండదు.

అసత్యమునకు బదులు, సత్యమును అంగీకరించమని రెండవ దూత తన వర్తమానములో మనలను హెచ్చరించుచున్నాడు. మన సంప్రదాయములకు బదులు పరిశుద్ధ లేఖనములను అబద్ద సిద్ధాంతాలు మరియు తప్పుడు బోధలకు బదులు దేవుని వాక్యమేమి బోధిస్తుందో దానిని అనుసరించాలని హెచ్చరింపబడుచున్నాము.

మొదటి రెండు దూతల తరువాత వచ్చిన మూడవ దూత యొక్క వర్తమానములో మృగము యొక్క ముద్రకు వ్యతిరేకముగా హెచ్చరిక ఇవ్వబడెను. బైబిలులోని అన్ని ప్రవచనములలో పేర్కొనబడిన మృగము అనునది రాజకీయ లేక మతపరమైన అధికారానికి సూచన ప్రకటన 13, 14లో పేర్కొనబడిన సముద్రపు మృగము రోము నుండి పైకి వచ్చి ప్రపంచ వ్యాప్తముగా ఆరాధనా విధానమును పరిచయము చేసిన దానికి చిహ్నము. కాలక్రమములో రోమా అధికారము, దానియొక్క పలుకుబడి ప్రపంచ వ్యాప్తముగా వ్యాపింప చేసి సంఘము మరియు రాజ్యపాలన ఈ రెండింటిని ఏకము చేయుటకు ఒక ఉద్యమాన్ని నడిపిస్తుంది. ప్రపంచ వ్యాప్తముగా ఆర్థిక విధానాలు దెబ్బతిన్నపుడు, ప్రకృతి ప్రళయాలు వచ్చినపుడు సామాజికముగా గందరగోళ పరిస్థితులను ఎదుర్కొనుచున్నపుడు అంతర్జాతీయముగా రాజకీయ సంక్షోభము వచ్చినపుడు, విశ్వవ్యాప్తముగా పోరాటాలు సంభవించినపుడు అదే అదనుగా ప్రపంచ ఐక్యత కొరకు ఉద్యమము చేయుచున్న శక్తి లేక అధికారము దానియొక్క గురి చేరుకుంటుంది.

"ప్రపంచ వ్యాప్తముగా ఏర్పడిన ఆ కూటమును అమెరికా సంయుక్త రాష్ట్రాలు ముందుండి నడిపిస్తున్నాయి. రెండు ఘోరమైన తప్పిదముల ద్వారా అనగా ఆత్మ నిత్యత్వము, ఆదివారమునకు పవిత్రత అంటగట్టుట ద్వారా సాతానుడు లోక ప్రజలను తన మోసము క్రిందకు ఆకర్షిస్తాడు. దయ్యములతో మాట్లాడుటకు ఆత్మ నిత్యత్వమనే సిద్ధాంతము నడిపిస్తే, రెండవ తప్పిదము రోముతో సానుభూతితో ఒక బంధము ఏర్పడుటకు నడిపిస్తుంది. దయ్యాలతో మాట్లాడే విషయానికొస్తే అమెరికాలో ఉన్న ప్రొటస్టాంటు క్రైస్తవులు ముందుగా ఉండి నడిపించుటకు వారి స్నేహ హస్తమును రోముకు అందించి నిర్మలమైన మనస్సాక్షి కలిగిన వారిని అణగద్రొక్కుటకు పూనుకుంటారు” -ఎలెన్ జి వైట్, మహా సంఘర్షణ పుట 588.

విశ్వాసులైన క్రీస్తు అనుచరులు దేవుని ఆజ్ఞలు గైకొనుచు, యేసును గూర్చిన సాక్ష్యమును కలిగి విశ్వాస జీవితమును జీవించుటకు ఈ వర్తమానములు పిలుపునిస్తున్నాయి (ప్రకటన 14:12).

`“యేసు, అప్పుడు సత్యము, మిమ్మును స్వతంత్రులనుగా చేయును" అని పలికిన మాటలను ఏవిధముగా మీరు అర్ధము చేసుకుంటారు? ఆ మాటల భావమేమి? ‘స్వతంత్రులు’ అనగా అర్ధమేమిటి?`