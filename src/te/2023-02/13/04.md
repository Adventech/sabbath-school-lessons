---
title:  దిద్దుబాటు కొనసాగుచున్నది
date:   20/06/2023
---

దేవుడు కడవరి దిన ప్రజలను లేవదీశాడు. గొప్ప సంస్కర్తలు ఆరంభించిన ఉద్యమాన్ని వారి భుజముల మీద వేసుకొని ముందుకు తీసుకువెళ్ళుటకు బైబిలు మాత్రమే వారికి ఆధారము. క్రీస్తు ఒక్కడే రక్షణకు మూలాధారము. కేవలం పరిశుద్ధాత్మ మాత్రమే వారి బలమునకు ఆధారము. వారి నిరీక్షణకు ప్రభువు యొక్క రెండవ రాకడే పూర్ణసిద్ధిని అనుగ్రహించును. అనేక ధర్మసూత్రాలతో దిద్దుబాటుదారులు, సంఘసంస్కర్తలు ముందుకు సాగారు. అబద్దాలు, సంప్రదాయాలు అనే చీకటిలో కనుమరుగైపోయిన సత్యాలు అనగా నిజమైన బైబిలు సబ్బాతు సహా అన్ని సంగతులు ప్రభువు రాకడకు ముందు ప్రకటింపబడును.

దిద్దుబాటును మరియు భూమి మీద దేవుని పనిని క్రీస్తుతో కలిసి ముగించుటకు త్రిదూత వర్తమానములు అనుగ్రహింపబడెను. బైబిలు యొక్క చివరి గ్రంథములో పేర్కొనబడిన గొప్ప ప్రవచనము గొప్ప ఆశాభంగమునుండి పైకి లేపబడిన ఈ దైవ సంబంధమైన ఉద్యమమునకు చేయూతనిచ్చినది. ప్రకటన 14 ప్రకారము ప్రపంచ వ్యాప్తముగా సంఘము నిత్యసువార్తకు సంబంధించిన శుభవార్తను ప్రచురము చేయును.

“ప్రకటన 14లోని మూడు దూతలతో ప్రకటన 18లో నాల్గవ దూత కలిసెను. మూడు దూతల వర్తమానములను ప్రకటించుటకు కావలసిన సామర్ధ్యమును అనగ్రహించుటకు ఈ నాల్గవ దూత సహాయపడును. అప్పుడు అతని మహిమ చేత భూమి ప్రకాశించెను” (ప్రకటన 18:1). 18వ అధ్యాయము మానవచరిత్ర అంతిమ దశకు చేరునపుడు సంభవించు గొప్ప సంఘటనలపై తన దృష్టిని పెట్టి అంతిమముగా సువార్త విజయవంతమగునట్లు సహాయపడును.

`ప్రకటన 18:1 చదువుడి. ఈ దూతను గూర్చి ఏ మూడు విషయాలను మనకు యోహాను తెలియపర్చాడు? హబక్కుకు 2:14 చూడుడి.`

పరిశుద్ధ మందిరములోని సింహాసనపు గదిలో నుండి మహిమగల దేవుని సన్నిధి నుండి దూత దిగి వచ్చి భూమి మీద ఏమి సంభవించనైయుందో అనే విషయాలు ప్రకటించుటకు అతని యొద్ద దేవుని చివరి కృపావర్తమానముంది.

ఈ దూత “గొప్ప అధికారముతో వచ్చెను అని వాక్యము సెలవిచ్చుచన్నది. “అధికారము” అనే మాటకు గ్రీకు భాషలో “ఎక్స్ యుసియా” అంటారు. యేసు తన శిష్యులను పరిచర్య చేయమని పంపిన సందర్భములో మత్తయి వ్రాసిన సువార్తలో వ్రాయబడెను. మత్తయి 10:1 ప్రకారము యేసు తన శిష్యులకు అధికారమును, అంధకారశక్తుల మీదను, రాజ్యము మీదను ఇచ్చెను. మంచి చెడులకు జరుగుచున్న మహా సంఘర్షణలో వారు విజయవంతులగునట్లు దైవ సంబంధమైన అధికారమునిచ్చెను. మత్తయి 28:18,19లో తన శిష్యులను పంపిస్తూ వారికి “పరలోకమందును భూమిమీదను సర్వాధికారము”నిచ్చి జనులను ఆయనకు శిష్యులుగా చేయుడని వారితో చెప్పెను”.

`అంతిమముగా, కడవరిదినాలలో ఎదురయ్యే సమస్యలన్నియు నిజముగా అధికారము చుట్టూ ఎందువలన ఉంటాయి? ఎవరి అధికారమును అనుసరిస్తున్నాము? దేవునిదా? స్వంతదా లేక మృగముదా లేక ఇంకెవరి అధికారాన్ని అంగీకరిస్తున్నామా? ఇప్పుడు ఎవరి అధికారమును నీవు వెంబడిస్తున్నావు?`