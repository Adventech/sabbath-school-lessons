---
title:  దేవుని మహిమ చేత భూమి నింపబడును
date:   21/06/2023
---

`ప్రకటన 14:11; 5:12; 19:1; 21:26 చదువుడి. ప్రకటన 18:1లో వ్రాయబడిన ప్రకారము భూమిని నింపే దేవుని మహిమకు సంబంధించి ఇంకా ఏ మాటలు వాడబడెను?`

విశ్వములో మంచి చెడుల మధ్య జరుగుచున్న మహా సంఘర్షణ దేవుని యొక్క ఘనతను గూర్చి కీర్తిని గూర్చి కూడా జరుగుచున్నది. తిరుగుబాటు చేసిన దూతయైన సాతానుడు దేవుడు న్యాయస్తుడని ప్రకటించెను. తనను ఆరాధించమని దేవుడు కోరలేదు. అయితే ప్రతిఫలముగా ఇచ్చేది అతిస్వల్పము. దేవుని యొక్క ధర్మశాస్త్రము మన స్వేచ్ఛను ఆనందమును అడ్డుకుంటుందని సాతానుడు ప్రకటించాడు.

అయితే అవాస్తవమైన ఆరోపణను యేసు యొక్క జీవితము మరణము పునరుత్థానము ఖండించింది. మనలను సృజించి దేవుడు విమోచించుటకు సర్పము యొక్క గోతిలోనికి ఆయన దూకెను. సాతాను యేసు మీద మోపిన నేరములన్నింటికి ఆయన సిలువ మీద జవాబిచ్చెను. మరియు దేవుడు న్యాయవంతుడే కాకుండా ఆయన ప్రేమా స్వరూపియని కూడా యేసు సిలువ మీద నిరూపించెను.

ఆయన ప్రేమకు ఆకర్షితుడై ఆయన ఘనతను గురించి తెలిపినవాడై ఆయన యొక్క కడవరి కాల ప్రజలు దేవుని మహిమను బయలుపర్చుచున్నారు. స్వార్ధముతో నిండిన ఈ లోకమునకు ఆయన స్వభావములో భాగమైన ఆయన ప్రేమను, ప్రాణత్యాగమును కొనియాడుతూ ఆయన మహిమతో ఈ లోకమును వెలుగుతో నింపుచున్నారు.

`నిర్గమ 33:18,19 చదువుడి. దేవుడు తన మహిమను మోషేకు ఏవిధంగా చూపించెను? దేవుని మహిమ ఏమైయుంది?`

దేవుని మహిమయే ఆయన స్వభావమైయున్నది. మనము దేవుని యొక్క ప్రేమతో నింపబడినపుడు, ఆయన విమోచన ప్రేమతో మన స్వభావములు మార్పు చెందినపుడు ఈ భూమి ఆయన మహిమతో నింపబడును.

మన వ్యక్తిగత జీవితాల ద్వారా దేవుని ప్రేమను బయలుపరచినపుడు ఆయన మహిమ లోకమునకు బయలుపర్చబడును. ఆయన స్వభావము లోకమునకు అర్ధమవుతుంది. ఆధ్యాత్మిక అంధకారములో చిక్కుకొనియున్న ఈ లోకమునకు కడవరి వర్తమానముగా త్రిదూత వర్తమానములు ప్రకటింపబడును. "మీరు దేవునికి భయపడి ఆయనను మహిమపరుచుడి” (ప్రకటన 14:7).

“మన మంచి క్రియలలో ఎట్టి మహిమ లేదు. మన నీతియందుగాని, మంచితనముతో గాని ఏమాత్రము మహిమలేదు. క్రీస్తు యొక్క నీతిని గూర్చి వర్తమానము లోకమందంతట వినిపించబడాలి. ఆ మహిమయే మూడవదూత యొక్క పనిని సమాప్తము చేయును”-ఎలెన్ జివైట్, సంఘమునకు సాక్ష్యములు సంపుటి6, పుట 9. ఆమె ఇంకా ఈవిధముగా వ్రాసింది. విశ్వాసము ద్వారా నీతిమంతులుగా తీర్చబడడమంటే ఏమిటి? మానవునికున్న మహిమను తీసివేసి మట్టిలో కలిపి అతడు తనకు తానుగా ఏమి చేసుకొనలేడో దానిని ఆయన చేసి పూర్తిచేయును” -ఎలెన్ జి వైట్, సేవకులకు సువార్త పని వారికి సాక్ష్యములు, పుట 465.

మనకు మహిమలేదు. కాని దేవునికి మహిమ కలుగునుగాక.