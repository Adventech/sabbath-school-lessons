---
title:  అదనపు అధ్యయనము
date:   23/06/2023
---

దేవుని సేవకులు, వారు చేసుకున్న పరిశుద్ధ సమర్పణ వలన వారి ముఖములు వెలిగింపబడి ఆయా స్థలములు తిరుగుచూ, పరలోకమునుండి వచ్చిన వర్తమానమును ప్రకటిస్తారు. వేల సంఖ్యలో వారి స్వరములు పైకెత్తి భూమియందంతట ఈ హెచ్చరిక వర్తమానాల్ని అందిస్తారు. అద్భుత కార్యాలు జరుగును. రోగులు స్వస్థపర్చబడుదురు. ఆశ్చర్యకరమైన సూచనలు, విశ్వాసులను వెంబడించును. సాతానుడు కూడా యుద్దపు అద్భుతాలతో చివరికి పరలోకము నుండి అగ్నిని భూమి మీదకు తీసుకొని వచ్చి మనుష్యుల దృష్టిని ఆకర్షిస్తారు. (ప్రకటన 13:13). అట్టి పరిస్థితుల మధ్య భూనివాసులు ఏ గుంపులో ఉన్నారో ఎవరి పక్షాన ఉన్నారో తెలియజేయుటకు నిలువబడవలసియున్నారు.

“దేవుని యొక్క ఆత్మ అనుగ్రహించే దృఢ విశ్వాసముతో ప్రతివిధమైన వాదనలను దేవుని వర్తమానములతో ఎదుర్కొంటారు. వాదనలు వినిపించబడినవి. విత్తనాలు విత్తబడినవి. అవి మొలకెత్తి, పెరిగి, ఫలములనిస్తాయి. ఖండాంతర సువార్త సేవకులు అందించిన కరపత్రాలు, వాటి ప్రభావమును చూపించగల్గినవి. అనేకులు సత్యమును తెలుసుకొని సత్యమునకు విధేయత చూపుటకు ఆటంకపర్చబడ్డారు. ఇప్పుడు వెలుగు కిరణాలు ప్రతిచోటకు చొచ్చుకొనిపోతున్నాయి. సత్యమును స్పష్టముగా చూడగలుగుతున్నారో నమ్మకస్తులైన దేవుని పిల్లలు వారి బంధకాలను తెంచుకుంటారు. కుటుంబము, సంఘము వంటి బంధాలు బలహీనమయ్యాయి. అవే ఇంతవరకును బంధించిన సత్యమును అంగీకరించకుండా అడ్డుపడినవి. ఇప్పుడవి తొలగించబడును. సత్యము అన్నిటికన్నా విలువైనది. సత్యానికి వ్యతిరేకముగా ఎంత మంది ఉన్నను, అడ్డు నిలిచినా, అధిక సంఖ్యలో ప్రజలు ప్రభువు పక్షమున నిలుచుటకు దృఢ సంకల్పముతో ముందుకు వస్తారు” -ఎలెన్ జి వైట్, మహా సంఘర్షణ, పుట 612.

**చర్చించుకొనుటకు ప్రశ్నలు**

`1. "విశ్వాసము ద్వారా నీతిమంతులుగా తీర్చబడుదురు” అనే వర్తమానము మూడవదూత యొక్క వర్తమానమైయున్నది. ఎలెన్ జి వైట్, సువార్త పరిచర్య, పుట 1901 దీని అర్ధమేమి? విశ్వాసము ద్వారా నీతిమంతులుగా తీర్చబడుటకును త్రిదూత వర్తమానములకు ఉన్న సంబంధం ఏమిటి?`

`2. ప్రకటన 14:12 చదవండి. దేవుని ఆజ్ఞలు గైకొనుట మరియు ఆజ్ఞలను గైకొనడమంటే, క్రియల ద్వారా రక్షణ కలుగుతుందని నమ్మడమే అనే లీగలిజమ్కి మధ్య ఉన్న తేడా ఏమిటి?`

`3. మనము భయంకరమైన మృగాలను గూర్చి బోధించుచున్నపుడు మనలను విమర్శించే వారికి ఏవిధంగా జవాబిస్తారు?`