---
title:  దేవుని యొక్క మహిమతో ప్రకాశించు
date:   17/06/2023
---

### ఈ వారమునకు చదువ వలసిన వచనములు
1థెస్సలో 5:1-6; యోహాను 8:32; ప్రకటన 18:1; 4:11; నిర్గమ 33:18,19; ప్రకటన 5:6, 12; 13:8.

> <p>కంఠతవచనం</p>
> “అటు తరువాత మహాధికారము గల వేరొక దూత పరలోకమునుండి దిగివచ్చుట చూచితిని. అతని మహిమచేత భూమి ప్రకాశించెను” (ప్రకటన 18:1)

త్వరలోనో లేక మరికొంత కాలమునకో కడవరి సంఘటనలు తెరచుకుంటాయి. ఖచ్చితముగా ఎప్పుడు, ఎట్లు అనే విషయాలను గూర్చి మనకు తెలియపర్చలేదు. అయితే మనకు అవసరమైనంతమేరకు తెలియపర్చబడినవి. వారములో ఏడవదినమైన శనివారమునాడు సబ్బాతు ఆరాధన జరుపుకొనుటకు బదులు ఆదివారమునాడు ఆరాధన జరుపుకోవాలి అనే ఒక రకమైన చట్టము అమలు పర్చబడబోవుచున్నది. ప్రకటన గ్రంథము ప్రకారము అనేక ప్రాముఖ్యమైన విషయాలను మనము పరిగణలోనికి తీసుకొనాలి. "ఆకాశమును, భూమిని, సముద్రమును జలధారలను కలుగజేసిన వానికే ఆరాధన చేయుడి” (ప్రకటన 14:7).

అటువంటి వారి పేర్లు జీవగ్రంథములో వ్రాయబడును. దీనికి విరుద్ధముగా మృగమును అతని విగ్రహమును పూజించిన వారి పేర్లు జీవగ్రంథములో వ్రాయబడవు (ప్రకటన 13:8) ఎందరైతే ప్రభువైన యేసుక్రీస్తును వెంబడించి, ఆజ్ఞలను గైకొంటారో వారి పేర్లు జీవగ్రంథములో వ్రాయబడును. ఎందరైతే మృగమును ఆరాధిస్తారో వారి పేర్లు వ్రాయబడవు. మానవుని గ్రంథాలలో పేర్లు ఉండుట కన్నా దేవుని గ్రంథములో ఉండుట ఎంత భాగ్యము.

ఈ వర్తమానమును లోకమునకు ప్రకటించుటకు దేవుడు సెవెంతుడే ఎడ్వెంటిస్టు సంఘమును ఉనికిలోనికి తెచ్చెను. అందుచేత యేసునందున్న సత్యములోనికి మారుమనస్సు పొందుటకు మనకు ఎంతైనా అవసరమున్నది. మరియు ప్రకటన 14:6లోని “నిత్యసువార్త” చేత నూతన పర్చబడియున్నాము. మన నిమిత్తము క్రీస్తు మరణించుట ద్వారా అందులో మనకు రక్షణ వాగ్దానము చేయబడినది.

_జూన్ 24, సబ్బాతుదినమున ఈ వారం పాఠమును చదువుకొనుటకు సిద్ధపడుడి._