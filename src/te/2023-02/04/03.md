---
title:  దేవునికి భయపడుట మరియు విధేయత చూపుట
date:   17/04/2023
---

దేవునికి భయపడుడి అనే భావమును గూర్చి బైబిలు మనకింకా ఏమి బోధిస్తున్నది?

`ద్వితియో 6:2; కీర్త 119:73; ప్రసంగి 12:13,14 చదువుడి. దేవునికి భయపడుట వలన వచ్చు ప్రయోజనములను గూర్చి ఈ వాక్యములు మనకేమి బోధిస్తున్నవి?`

దేవునికి భయపడుట మరియు ఆయన ఆజ్ఞలను గైకొనుటకు మధ్యనున్న బంధమును గూర్చి ఈ వాక్యములు వివరిస్తున్నవి. దేవునికి భయపడుటమంటే భక్తితో కూడిన గౌరవమును ఆయనకు ఇచ్చే వైఖరిని కలిగియుండుట అని దాని భావము. గౌరవము విధేయతకు నడిపిస్తుంది. దేవుని కృపను బట్టి రక్షింపబడినవారు ఆయన ఆజ్ఞలకు విధేయులై జీవిస్తారని పరలోకమునుండి వచ్చు పిలుపై యున్నది. (ఎఫెసి 2:8-10) “దేవుని ఆజ్ఞలకు విధేయత చూపనవసరము లేదని కృప మనకు స్వేచ్ఛను అనుగ్రహించుటలేదు. ఆజ్ఞలు చేసే నేరారోపణ నుండి సువార్త మనకు స్వేచ్ఛను అనుగ్రహిస్తుంది గాని ఆజ్ఞలకు చూపవలసిన బాధ్యతలనుండి మనలను విడుదల చేయుటలేదు.

మన గత కాలపు అపరాధముల నుండి కృప విమోచించుటయే గాక ప్రస్తుత కాలములో దైవసంబంధమైన విధేయత జీవితములను జీవించుటకు అవి మనలను శక్తిమంతులనుగా చేస్తుంది. పౌలు ఈవిధంగా చెప్పాడు (రోమా 1:5).

కృప ద్వారా రక్షణ కలుగుతుందని నమ్మగానే ఇక దేవుని ఆజ్ఞలను గైకొనవలసిన అవసరము గాని లేక వాటికి విధేయత చూపించుట గాని అక్కరలేదు అనే వింతైన భావము కొందరికి కలుగుతుంది. విధేయతను గూర్చి మాట్లాడినచో అది చట్టమును అనుసరించుట ద్వారా రక్షింపబడినట్లవుతుందని కొందరు అభిప్రాయపడుచున్నారు. ఆజ్ఞలను గైకొనుటకు ఇష్టములేని వారు చేసే తప్పుడు బోధ ఇది. నాకు ఆజ్ఞలు అక్కరలేదు నేను ఆజ్ఞలకు విధేయత చూపనవసరం లేదు. నాకు కావలసినదల్లా “యేసు మాత్రమే” అనే వారున్నారు. అయితే ఇక్కడ ఎదురవుతున్న ప్రశ్న ఏమిటంటే ఏ యేసు కావాలి? పరిశుద్ధ వాక్యము చూపించుచున్న యేసు తన ఆజ్ఞలను తానే తక్కువ చేసి ఎన్నడూ మాట్లాడడు. పదియాజ్ఞలు అనగా ఆయన యొక్క స్వభావమును తెలియజేసే వ్రాత రూపములో ఉన్న ప్రతి యున్నవి. విశ్వాససూత్రములను తగ్గించే దిశగా ఆయన మనలను నడిపించడు. విశ్వాససూత్రములు ఆయన ఏమైయున్నారు? ఆయనకున్న ప్రణాళిక లేమిటి అని తెలియజేయును. బైబిలులో ఉన్న క్రీస్తు ధర్మనిష్టాపరుడై యుండి తన మాటలచేత తన బోధలను సాధారణమైన బోధలుగా మనకు చెప్పడు. ముఖ్యము కాని విషయాలు బోధించడు. ఆయన అనుసరించడు. సిద్దాంతాలలో ఉన్న సత్యమును క్రీస్తు తన ఆకారములో కనుపర్చాడు. యేసు మానవావతారములో ఉన్న సత్యమైయున్నాడు. ఆయన జీవిస్తున్న ధర్మసూత్రము.

యేసునందు విశ్వాసము కలిగియుండుటమంటే ఆయన అనుగ్రహించుచున్న వాటి యొక్క సంపూర్ణతను అంగీకరించుట అని అర్ధము. ఇదే ప్రకటన గ్రంథము ఇచ్చుచున్న కడవరి పిలుపు. దైవభక్తి కలిగిన విధేయతతో కూడిన జీవితమును జీవించుటకు అవసరమైన శక్తిని మరియు తన విమోచన శక్తిని విశ్వాసముతో అంగీకరించి ఆయనకు భయపడు వారికి అనుగ్రహిస్తాడు.

`ఇక్కడ ఇవ్వబడిన యేసు యొక్క మాటలు “మరియు ఆత్మను చంపనేరక దేహమునే చంపు వారికి భయపడకుడి గాని ఆత్మను దేహమును నరకములో నశింపచేయగలవానికి మిక్కిలి భయపడుడి” (మత్తయి 10:28) ఏవిధముగా దేవునికి భయపడుడి అనే మాటలకు అర్ధమును గ్రహించుటకు మనకు సహాయపడును?`