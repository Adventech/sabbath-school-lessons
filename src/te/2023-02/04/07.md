---
title:  అదనపు అధ్యయనము
date:   21/04/2023
---

హెబ్రి 7:25లో వ్రాయబడిన విస్మయముతో కూడిన మాటలను ఆలోచించండి. అందులో యేసు మన ప్రధాన యాజకుడని పేర్కొంటూ ఈవిధంగా చెప్పాడు. “ఈయన తన ద్వారా దేవుని యొద్దకు వచ్చువారి పక్షమున, విజ్ఞాపనము చేయుటకు నిరంతరము జీవించుచున్నాడు గనుక వారిని సంపూర్ణముగా రక్షించుటకు శక్తిమంతుడైయున్నాడు" (హెబ్రీ 7:25).

"సంపూర్ణముగా రక్షించుట” అనే మాటలలో సంపూర్ణముగా అనగా గ్రీకు భాషలో మొత్తం సంపూర్ణము, పూర్ణమైన అనే భావమునిస్తున్నది. మనలను రక్షించువాడు యేసు మాత్రమే. చేయగలిగినదంటూ ఏమైనా ఉంటే ఆయనకు మనము సంపూర్ణముగా సమర్పించుకొన వలసింది. ఆయన సాధించిన విజయమును మన కొరకు సమర్పించుకొనవలసింది. ఆయన సాధించిన విజయమును మన కొరకు ఆయన పొందెను గనుక అది మన విజయముగా భావించి మన యందు కాకుండా ఆయనయందే మన నమ్మకమును పెట్టుకోవాలని ఆ వాక్యము యొక్క భావమైయున్నది.

“దేవునికి భయపడి” అనే పిలుపు మానవాళియంతటికి ఇవ్వబడినదనియు, మరియు అది చివరిది లేక కడపటి పిలుపైయున్నదని ప్రకటన గ్రంథము సూచిస్తుంది. యేసును వ్యతిరేకించిన దుర్మార్గపు శక్తులపై విజయము సాధించెను గనుక ఆయన మన మహిమాన్వితుడైన, మహా ప్రభావము గల మన దేవుడని ఎంచుకొనాలి. (ప్రకటన 14:9-11). "దేవునికి భయపడుట" అనగా దేవుడంటే భీతి చెందుట మరియు భయముతో ఆందోళన చెందుట కాదు గాని, సంతోషముతోను, ఆయన యెడల ప్రేమతోను, దేవుని చట్టమునకు సమర్పించుకొని ఆయనను ఆరాధించాలి. అట్టి విధేయత ఆరాధన ఇతరులెవ్వరికి ఇవ్వనిరీతిలో మన ఆరాధనకు ఆయన ఒక్కడే యోగ్యుడనే భావములతో మన ఆరాధన ఉండాలి. ఇట్టి ఆరాధన భయభ్రాంతులు చెంది ఇష్టము లేకపోయినా బలవంతముగా ఆరాధిస్తున్నట్లు కాదు. ఈ తరహా ఆరాధన. విశ్వములో జరుగుచున్న సంఘర్షణ విషయములో దురాత్మ శక్తులతో చేయుచున్న పోరాటము చివరికి అది అపజయముతో అంతరించిపోవును (ప్రకటన 16:13,14; 17:14 ; 20:11-15) అందుచేత దేవునియందు భయమును అనునది మనకు ఒక అనుకూలమైన ఆహ్వానమే. ఈ విశ్వములో జరుగుచున్న సంఘర్షణలో దేవుని పక్షమున ఆయన సన్నిధిలో నిలువబడి ఆయన సాధించిన విజయమును బట్టి ఆనందముతో నిండిన వారమై శాశ్వతముగా ఆయనతో సహవాసము కలిగియుండుటకు ఏర్పాటైన దేవుని ప్రణాళిక ఇది. (ప్రకటన 21:3-11; 22:3-5).

-ఏంజిల్ మాన్యుయల్ రోడ్రిగ్స్, ది క్లోజింగ్ ఆఫ్ ది కాస్మిక్ కాన్స్టిక్స్ త్రిదూత వర్తమానముల పాత్ర, ప్రకటింపబడని ప్రతులు పుట 27.

**చర్చించుకొనుటకు ప్రశ్నలు**

`1. దేవునికున్న మహా శక్తిని గూర్చి ఆలోచించుడి. ఈ విశ్వమునంతటిని సృజించి సంరక్షించువాడు. విశ్వమును గూర్చి ఊహకందని విషయాలెన్నో ఉన్నవి. అట్టి పరిస్థితిలో సృష్టికర్తను ఏవిధంగా గ్రహించగలము?`

`2. మన రక్షణకు అవసరమైన నిరీక్షణ, సిలువ మీద క్రీస్తు పొందిన విజయము ద్వారా మనకు లభిస్తుంది. చర్చించండి.`