---
title:  దేవునికి భయపడి ఆయనను మహిమ పరచుడి
date:   16/04/2023
---

త్వరలో రానైయున్న యేసు కొరకు ప్రజలను సిద్ధము చేసి, ఆయనతో కలిసి లోకమునకు ఆయన యొక్క కడవరి వర్తమానమును ఈ తరానికి ప్రకటించే బాధ్యత ప్రకటన గ్రంథము యొక్క లక్ష్యమైయున్నది. ప్రకటన గ్రంథము దేవుని యొక్క ప్రణాళికలను బయలుపరుస్తూ, సాతాను యొక్క పథకాలను వివరిస్తూ వాటి ముసుగును తొలగిస్తుంది. ఇది దేవుని యొక్క చివరి పిలుపును ఆయన యొక్క శాశ్వతమైన, అత్యవసరమైన, విశ్వములో ఉన్న మానవాళి యంతటికి ఇవ్వవలసిన వర్తమానమును అందిస్తుంది.

`అపొస్తలుడైన యోహాను, ప్రకటన 14:7లో ఇచ్చిన కడవరి కాలమనవిని గూర్చి చదువుడి. (ఆది 22:12; కీర్తన 89:7; సామెతలు 2:5; ప్రసంగి 12:13,14; ఎఫెసి 5:21 చూడుడి) అతడిచ్చుచున్న ప్రత్యేక ఉపదేశము ఏమిటి?`

ప్రకటన 14:7లోని “భయపడు” అనే మాటకు నూతన నిబంధనలో వాడబడిన గ్రీకు పదము "ఫోబియో” దేవుడంటే భయము కలుగుచున్నది అనే భావములో ఇక్కడ మాట వాడలేదు గాని, ఆ పదము భక్తిని వివరించుటకు, మర్యాదను చూపుటకు, వందనాలు తెల్పుటకు ఉపయోగించెను. దేవుని యెడల పరిపూర్ణమైన రాజభక్తిని తెల్పుటకొరకు, ఆయన చిత్తమునకు సంపూర్ణముగా సమర్పించుకున్నామని తెలియజేసే స్థితిని ఆ మాట సూచిస్తుంది. అహంకారమునకు తావు లేని విధముగా దేవుడే కేంద్రబిందువుగా ఉన్న మానసిక స్థితిని ఆ పదము వివరిస్తుంది. పైన పేర్కొనబడిన ఈ లక్షణాలన్నియు లూసిఫర్ యెషయా 14:13, 14లో చూపించిన అహంకార వైఖరికి వ్యతిరేకముగా ఉన్నవి. లూసిఫర్ తన హృదయములో ఈ రీతిగా తలంచెను. “నేను ఆకాశమునకెక్కిపోయెదను. దేవుని నక్షత్రములకు పైగా నా సింహాసనమును హెచ్చింతును. ఉత్తర దిక్కున నున్న సభాపర్వతము మీద కూర్చుందును. మేఘమండలము మీదికెక్కుదును. మహోన్నతునితో నన్ను సమానునిగా చేసుకొందును అని నీవు మనస్సులో అనుకొంటివి కదా?" (యెషయా 14:13,14). ఇది క్రీస్తు యొక్క వైఖరికి భిన్నముగా ఉన్నది. ఆయన దేవుని స్వరూపమందుండి తనను తాను తగ్గించుకొని, సిలువ మరణము పొందునంతగా విధేయత చూపిన వాడాయెను” (ఫిలిప్పి 2:6,8).

మహా సంఘర్షణ యొక్క సారము దేవునికి విధేయత చూపించుట చుట్టూ ఉన్నది. లూసిఫరు గర్విష్టి. తన సొంత అధికారమునకు తప్ప మరెవరి అధికారమునకు లోబడే తత్వము అతనిది కాదు. సింహాసనాసీనుడైన దేవునికి తనను సమర్పించుకొనుటకు బదులు తానే దేవుని సింహాసనము మీద కూర్చొని పరిపాలించాలనుకున్నాడు. దేవునికి బయపడుట అనగా మన ఆలోచనలలో ఆయనను ప్రథమస్థానములో నిలుపుటయైయున్నది. మన గర్వమును విడిచి పూర్తిగా ఆయన కొరకు జీవించవలసి యున్నాము.

ఈ మాటలను మనము తప్పక అంగీకరించాలి. ఎందుకనగా ఆ మాటలు మూడు దూతలలో మొదటి దూత నోటి నుండి పలికినవి కాబట్టి వాటిని మనము గైకొనాలి. ఈ విషయంలో జాగ్రత్త వహించాలి.

`“దేవునికి భయపడుడి” అనే విషయములో మీ వ్యక్తిగత అనుభవమేమిటి? అది ఎందువలన మంచిదో నీవు ఇతరులకు ఏవిధంగా వివరిస్తావు?`