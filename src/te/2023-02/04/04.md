---
title:  దేవుడు కేంద్రముగా ఉన్న జీవితమును జీవించుట
date:   18/04/2023
---

వినియోగదారుల ప్రయోజనాలే ముఖ్యము అనే దినాలలో జీవిస్తున్నాము. ప్రాపంచిక విలువలను బట్టి వ్యక్తే ప్రధానము. అతని చుట్టూ లౌకిక వాదం పనిచేస్తుంది. స్వార్ధమనే క్రూరత్వము నుండి వెలుపలకు రమ్మని దేవుడు కేంద్రముగా ఉన్న జీవితాన్ని జీవించమని పరలోకము పిలుస్తుంది. కొందరికి ధనమే వారి జీవితములకు కేంద్రముగా ఉంటుంది. మరికొందరు సుఖ సంతోషము లేక అధికారము ఈ జీవితానికి ప్రధానమైన అంశాలని భావిస్తారు. ఇంకా కొందరికి క్రీడలు, సంగీతము లేక వినోదము ప్రాముఖ్యమని అంటారు. జీవితమునకు నిజమైన కేంద్ర బిందువుగా దేవుడు ఉండాలనియు ఆయన యెడల భయభక్తులు గౌరవము కలిగియుండాలని ప్రకటన గ్రంథములోని వర్తమానము ప్రోత్సహించుచున్నది.

`మత్తయి 6:33; కొలస్సి 3:1,2; హెబ్రీ 12:1, 2 చదువుడి. మన జీవితములకు దేవుడే నిజమైన కేంద్ర బిందువుగా ఉండాలని ఈ వాక్యాలు ఏమి బోధిస్తున్నవి?`

భూమి మీద సంభవించే చివరి సంఘర్షణలో మానసిక యుద్ధము సంభవిస్తుంది. అది ముఖ్యముగా ఎవరికి మన విధేయతను చూపిస్తాము, ఏ అధికారమునకు మన జీవితాల ద్వారా సేవ చేస్తాము, దేవుని చిత్తమునకు మన విధేయతను చూపిస్తామా? లేక లేదా అవే ప్రశ్నలకు జవాబునిస్తుంది.

మహా సంఘర్షణలో భాగముగా చివరి యుద్దము మంచిచెడుల మధ్య జరుగుతుంది. ఆ యుద్ధము మన తలంపులను ఎవరి స్వాధీనములో ఉంచాలో తేల్చుకొనుటకు జరిగే యుద్దమై యుంటుంది.

"క్రీస్తు యేసుకు కలిగిన యీ మనస్సు మీరును కలిగియుండుడి” (ఫిలిప్పి 2:5). మనిషిగా మన వ్యక్తిత్వమునకు మన మనస్సు ఒక దుర్గముగా ఉంటుంది. అది బావి నుండి ఉబుకు నీటిధారలవలె మన క్రియలు మన మనస్సులో నుండి రూపుదిద్దుకుంటాయి. “లెట్” అనే మాటకు అనుమతించు లేక ఎంపిక చేసుకో అనే భావము. అది మన ఇచ్ఛాశక్తికి సంబంధించినది. క్రీస్తు యొక్క మనస్సు మనము కలిగియుండాలని ఎన్నిక చేసుకొనుట ద్వారా, మన మనస్సులో ఉన్న తలంపులను క్రీస్తుకు స్వాధీనము చేసి నిత్యజీవమునకు సంబంధించిన విషయాలను ఆయనతోపాటు ఆహ్వానిస్తున్నామనే భావము అందులో ఇమిడియున్నది. మన ఆలోచన సరళి ఏవిధముగా ఉన్నదో దానిని బట్టే మన క్రియలు కూడా ప్రతిబింబిస్తాయి. దేవునికి భయపడుట అనగా జీవితములో ఆయనను ప్రధమస్థానములో ఉంచుట అని అర్ధము.

ఆ విధముగా చేయుట ఒక విధముగా ఎంత సులభమో ఆలోచించుడి. మన తలంపులను మన స్వాధీనములో ఉంచుకొనుట. అనగా మనము స్పృహలో ఉన్నపుడు మన తలంపులను మన స్వాధీనములో పెట్టుకోవాలి. ఈ సందర్భముగా మనము సరైన విషయాలపై అనగా భూసంబంధ విషయాలపై కాకుండా పరలోక సంబంధమైన విషయాలపై మన దృష్టిని కేంద్రీకరించవలసి యున్నాము (కొలస్సి 3:2). స్వాభావికముగా పతనమైపోయిన, పాప సంబంధమైన స్థితిలో జీవిస్తున్నాము కాబట్టి నీచమైన విషయాలపైనే మన తలంపులుంటాయి. అందువలన పౌలు చెప్పినట్లు స్వేచ్ఛా చిత్తమనే ఒక పవిత్రమైన వరముతో కావాలని ఆలోచించి ఉద్దేశపూర్వకముగానే పరలోక సంబంధమైన విషయాలను ఎంపిక చేసుకుంటే మన తలంపులు, మన క్రియలు పరలోక సంబంధమైనవగును.

“మెట్టుకు సహోదరులారా, యే యోగ్యతయైనను, మెప్పైనను ఉండిన యెడల ఏవి సత్యమైనవో, ఏవి మాన్యమైనవో, ఏవి న్యాయమైనవో, ఏవి పవిత్రమైనవో ఏవి రమ్యమైనవో, ఏవి ఖ్యాతిగలవో, వాటి మీద ధ్యానముంచుకొనుడి. ఇక్కడ పౌలు చెప్పుచున్న విషయాలు చేయుటకు ఏవిధముగా నేర్చుకొనగలము.