---
title:  దేవునికి మహిమ చెల్లించుట
date:   19/04/2023
---

దైవ సంబంధమైన తీర్పు తీర్చబడినప్పుడు (యెహోషువ 7:19; 1సమూ 6:5; యిర్మియా 13:15, 16; మలాకి 2:2) పాత నిబంధనలో దేవునికి మహిమ చెల్లించుడి. (ప్రకటన 14:7) అనే పదజాలము వాడబడినట్లు చూస్తున్నాము. అదేవిధముగా ప్రకటన 14:7లో చెప్పబడినట్లు మొదటి దూత తన వర్తమానమును ప్రకటించినపుడు దేవుని మహిమపరచుడి అని హెచ్చరించడాన్ని చూస్తున్నాము. ఇదే భావమును ప్రకటన 19:1,2లోను చూస్తున్నాము. "ప్రభువును స్తుతించుడి. రక్షణ మహిమ ప్రభావములు మన దేవునికే చెల్లును. ఆయన తీర్పులు సత్యములును న్యాయములునైయున్నవి”.

`1కొరింథి 3:16, 17; 1కొరింథి 6:19,20 మరియు 1 కొరింథి 10:31 చదువుడి. దేవుడ్ని మనము ఏవిధముగా మహిమపర్చగలమని అర్ధము చేసుకొనుటకు ఈ వాక్యములు ఎట్లు సహాయపడును?`

అపొస్తలుడైన పౌలు ప్రకారము మన దేహములు, పరిశుద్ధాత్మ నివాసముండు ఒక దేవాలయమైయుంది. అందులో దేవుని యొక్క సన్నిధి ఉండుట వలన ఆ దేవాలయము పరిశుద్ధమైనది. మన జీవితములో ప్రతి విషయమందును దేవునిని మహిమపర్చవలెనని ఆహ్వానము ఇవ్వబడుతుంది. దేవుడు మన జీవితమందు కేంద్ర స్థానములో ఉంటే, మన ఆహార నియమాలద్వారా, ధరించే వస్త్రాల ద్వారా, పాల్గొనే వినోదము ద్వారా లేక ఇతరులతో కలిసి పనిచేయునపుడు ఆయనను మహిమ పర్చాలనే కోరిక కలుగుతుంది. దేవుని ప్రేమా స్వభావమును లోకానికి మనము బయలుపర్చుట ద్వారా దేవుని మహిమపరుస్తున్నాము. దేవుని చిత్తమును మన జీవితములో నెరవేర్చుట ద్వారా ఆయనను మహిమపరుస్తున్నామని అర్ధము. భూమి యొక్క అంత్యకాల తీర్పు సమయము సమీపించుచుండగా దేవుని మహిమపర్చుట మరింత ఎక్కువ ప్రాధాన్యతను సంతరించుకుంది.

`రోమా 12:1,2 చదువుడి. మన జీవితమంతటిలోను మనము తీసుకునే నిర్ణయాలను గురించి అపొస్తలుడైన పౌలు చేయుచున్న విజ్ఞాపన ఏమిటి?`

దేహములకు సంబంధించిన నూతన నిబంధన గ్రీకు పదము "సొమాట” దానినే దేహములోని ప్రధాన భాగములన్నింటిని దేహము మనస్సు మరియు భావోద్వేగములు అని మూడు విధాలుగా విభజించడం జరిగింది. “యుక్తమైన సేవ” అనగా అది తెలివితేటలతో చేసే ఆరాధనయైయుంది. ఇంకొక మాటలో చెప్పాలంటే "దేవునికి భయపడుడి” అనగా అది తెలివితేటలతో చేసే ఆరాధనయై సంపూర్ణముగా మీరు చేసే ప్రతి పనిలోను మీ మనస్సును దేహమును మరియు భావోద్వేగములను ఆయనకు సమర్పించుకొనాలి. ఆ విధముగా చేయడమంటే ఆయనను జ్ఞానయుక్తముగా ఆరాధించుచున్నామని భావము. మరియు దేవుని తీర్పును దృష్టిలో పెట్టుకొని ఆయనకు విధేయత చూపుట అనునది మంచి భావమైయున్నది.

`మీ దేహముతో మీరు ఏమి చేస్తున్నారో ఆలోచించుడి. మీ దేహముతో మీరు దేవుని మహిమపర్చుటకు మీరేమి చేయగలరు.`