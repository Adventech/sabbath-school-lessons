---
title:  ప్రకటన గ్రంథములోని జయించువారు
date:   20/04/2023
---

దేవుని ఆజ్ఞలను యేసును గూర్చిన విశ్వాసమును గైకొనుచున్నవారును (ప్రకటన 14:12). కడవరి దినములలో విశ్వాసులైన దేవుని యొక్క ప్రజలను గూర్చి పైవిధముగా చెప్పబడినది. అయితే అప్పుడు గాని, ఇపుడు గాని దేవుని ఆజ్ఞలను గైకొనడమంటే యేసునందున్న విశ్వాసము ద్వారానే ఆజ్ఞలను గైకొనుట సాధ్యమవుతుంది. ఇక్కడ మనకివ్వబడిన వాక్యములో “యేసునందు విశ్వాసము” అని చెప్పలేదు. ఆవిధంగా చెప్పుట చాలా అవసరమైనప్పటికి యేసును గూర్చిన విశ్వాసము అని చెప్పబడినది. అట్లు చెప్పుటలో దానియందు ఇంకా ఏదో ఎక్కువే ఉన్నట్లు భావము కలుగుచున్నది. సాతానుడు పెట్టిన తీవ్రమైన శోధనలను జయించే సామర్థ్యమును అనుగ్రహింపబడెను. ప్రతి విశ్వాసికి ఒక వరముగా విశ్వాసము ఇవ్వబడింది. ఆ విశ్వాసమును పరీక్షించినపుడు పరిశుద్ధాత్మ మన విశ్వాసము అధికమగునట్లు అనగా విశ్వాసము ఎదుగునట్లు సహాయము చేయును. విశ్వాసము అధికమైనపుడు సాతాను పెట్టే శోధనలను జయిస్తాము. అట్లా జయిస్తే మన సామర్ధ్యమునుబట్టి గాని, బలమును బట్టి కాదు గాని మన ద్వారా పనిచేయుచున్న జీవించుచున్న యేసు యొక్క శక్తి ద్వారానే సాతాను శోధనలను జయించగలం. మనమేమైయున్నామో దానిని బట్టి శోధనలను జయించగలం. మనమేమైయున్నామో దానిని బట్టి శోధనలపై విజయము సాధించలేదు గాని యేసు ఏమైయున్నాడో ఆయనను బట్టి మనము జయించినవారమవుతాము.

యేసు జయించాడు కాబట్టి మనము జయించగలము. ఆయన విజయశీలుడైనాడు. మనము కూడా విజయశీలులౌతాము. ఆయన శోధనలపై విజయము సాధించాడు. కాబట్టి మనము కూడా శోధనలను జయించగలం.

`హెబ్రీ 4:14-16; హెబ్రీ 7:25 చదువుడి. దేవునికి భయపడుటకు ఆయనకు మహిమ చెల్లించుటకు, జయించుటకు దేని ద్వారా సాధ్యమవుతుంది?`

దేవుని కుమారుడైన యేసు, సాతాను కుట్రలను జయించాడు. యేసు తన చిత్తమును తన తండ్రి చిత్తమునకు అప్పగించుకొని, దేవుని వాగ్దానాలయందు నమ్మకము పెట్టుకొని సాతాను నెదుర్కొన్నాడు. అన్ని విషయాల్లోను తండ్రి శక్తిమీద ఆధారపడి నమ్మకముంచాడు. ఆయన వైపు చూచాడు. నమ్మాడు. అలా చేస్తే మనము కూడా యేసువలె జయించగలము. త్రిదూత వర్తమానమంతా యేసును గూర్చియే. ప్రకటన వర్తమానము విజయానికి సంబంధించింది. అందులో అపజయ వర్తమానములేదు. యేసు యొక్క శక్తితో కృపతో ఆయన ప్రజలంతా జయించగలరని ప్రకటన గ్రంథము బోధిస్తుంది.

“జయించుట” అనే మాట ఏదో రూపములో 11సార్లు ప్రకటనలో వ్రాయబడింది. 7 సంఘాలను గూర్చిన దర్శనములో మొదటి శతాబ్దము నుండి నేటి వరకు ఉన్న క్రైస్తవ సంఘములందు ప్రాతినిధ్యము కలదు. ప్రతి తరము ఆనాటి విశ్వాసులు “జయించిన వారు” అని యోహాను చెప్పాడు. కడవరికాలములో ఎవరైతే జయిస్తారో వారు స్వాస్థ్యముగా అన్నిటిని పొందుదురు. (ప్రకటన 21:7). ఇది 10 ఆజ్ఞలు గైకొనుట ద్వారా పొందే బహుమానం కాదు. యేసు ద్వారా పొందే విజయము. అది వాగ్దానము చేయబడిన నిత్యజీవము. ఇది క్రియలు ఉన్న విశ్వాసము. మార్పు చేయగలిగేది. జీవితాన్ని మార్చేది. అద్భుతమైన కృప యొక్క పనియైయుంది.

`నీ జీవితములో జయించాలనుకునే విషయాలేమైనా ఉన్నవా? మన కోరికలను క్రియలు ఎట్లు మార్చగలము? ప్రకటనలో జయించు వారుగా మార్చబడుటకు ఆచరణాత్మకమైన మెట్లు ఏమిటి?`