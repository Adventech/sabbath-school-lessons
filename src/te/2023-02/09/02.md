---
title:  బేధమును చూపించు రెండు వ్యవస్థలు
date:   21/05/2023
---

`ప్రకటన 12:7 మరియు ప్రకటన 17:14 చదువుడి. దేవుని సంఘము ఏవిధముగా వర్ణించబడినది. మరియు దానికి సాతాను యొక్క స్పందన ఏమిటి?`

పురాతన కాలము నుండి (అన్ని శతాబ్దాలనుండి) దేవునికి విధేయులైన ప్రజలు ఆయనకున్నారు. విశ్వాసులైన ప్రజలను గురించి ప్రకటన 12:7 ఈవిధముగా వర్ణిస్తున్నది. వారు “దేవుని ఆజ్ఞలను గైకొందురు” “వారిని గూర్చి వేరే చోట వారు పిలువబడిన వారును, ఏర్పరచబడినవారును, నమ్మకమైన వారై యుందురు” అని వాక్యము సెలవిచ్చుచున్నది (ప్రకటన 17:14).

`ప్రకటన 14:8 మరియు ప్రకటన 17:1,2 చదువుడి. దేవదూత చేసిన గంభీరమైన ప్రకటన ఏమిటి? అట్టి ప్రకటన చేయుటకు బబులోను ఏమి చేసినది?`

మొదటి శతాబ్దము చివరిలో యోహాను ప్రకటన గ్రంథము వ్రాసెను. ఆ సమయానికి పురాతన బబులోను పతనమైపోయి రాళ్ళ గుట్టగా పడియున్నది. యోహాను ప్రకటన గ్రంథములోని వర్తమానములను వ్రాసిన సమయానికి నిజమైన బబులోను పట్టణము అనేక శతాబ్దములకు పూర్వమే నాశనము చేయబడియున్నది.

ప్రకటన గ్రంథములో కడవరి కాల బబులోనుకు చిహ్నముగా లేక సాదృశ్యముగా పురాతన కాలపు బబులోను పట్టణమును తీసుకోవడం జరిగింది. ప్రకటన గ్రంథములో పేర్కొనబడిన ప్రవచనములలో బబులోను ఒక అబద్దపు మత విధానమునకు చిహ్నముగా ఉన్నది. ప్రకటన ప్రవచనాలలో పేర్కొనబడిన బబులోను యొక్క లక్షణములు, విధానాలు పాతనిబంధన గ్రంతములో పేర్కొన్న లక్షణాలకు విధానాలకు సరిపోయే విధముగా ఉన్నవి. నవీనకాలమునకు చెందిన ఆధ్యాత్మిక బబులోను, పురాతన బబులోను యొక్క విధి విధానాలను మరియు మూలాధార సూత్రాలను మాదిరిగా చేసుకొని తన కార్యకలాపాలు నిర్వహిస్తుంది.

ప్రకటన 17:1-6లో ధూమ్రరక్త వర్ణము గల వస్త్రము ధరించుకొనిన ఒక స్త్రీని గూర్చి వ్రాయబడినది. ఆ స్త్రీ ఎఱ్ఱని మృగము మీద కూర్చుండెను. బైబిలు ఆమెను వేశ్య అని పిలుచుచున్నది. ఆమె తన నిజమైన ప్రేమికుడైన యేసును విడిచి పెట్టింది. ఇక్కడ యోహాను మత భ్రష్టత్వమునకు బలమైన పునాది వేయబడిన ఈ లోకమును గూర్చి వ్రాసాడు. ఈ సందర్భముగా ఆయన ఉపయోగించిన మాటలను గమనించండి. ఈ నవీన బబులోనుకున్న అధికారముతో “భూరాజులు ఆమెతో వ్యభిచరించి, భూనివాసులు ఆమె వ్యభిచార మద్యములో మత్తులైరి” (ప్రకటన 17:2). మద్యమును సేవించుట అనగా అది వ్యతిరేక గుణము కలిగియున్న స్థితిని బైబిలు ఎల్లప్పుడు చూపిస్తున్నది. జారత్వము లేక వ్యభిచారము చేయుట అనగా, అబద్ధ బోధలకు, అబద్ద సిద్దాంతములకును అబద్ద ఆచారములకును సూచనగా ఉన్నవని బైబిలు బోధిస్తుంది.

ఈ అధికారమునకు సామాన్య మానవులు, నాయకులు అందరూ కలిసి వ్యతిరేక ప్రభావమునకు గురైన వారే. మనకున్న ఏకైక రక్షణ ఏమిటి? (ఎఫెసి 6:10-18).