---
title:  గలిబిలి అని పిలువబడిన పట్టణము
date:   20/05/2023
---

### ఈ వారమునకు చదువ వలసిన వచనములు
ప్రకటన 17:1,2,15; 18:1-4; 17:4-6; మత్తయి 16:18; యిర్మియా 50:33-38; కీర్తనలు 115:4-8.

> <p>కంఠతవచనం</p>
>“వీరు గొట్టెపిల్లతో యుద్దము చేతురు గాని, గొట్టెపిల్ల ప్రభువులకు ప్రభువును, రాజులకు రాజునైయున్నందునను, తనతో కూడ ఉండినవారు పిలువబడినవారై, ఏర్పరచబడినవారై, నమ్మకమైన వారైయున్నందునను ఆయన ఆ రాజులను జయించును” (ప్రకటన 17:14).

ప్రకటన గ్రంథములో ఇద్దరు స్త్రీలను చిహ్నముగా చేసుకొని మహా సంఘర్షణ ఇతివృత్తమును సంక్షిప్తముగా వివరించుట జరిగింది. ఒక స్త్రీ ప్రకటన 12లో సూర్యుని ధరించుకొనినదై యున్నది. రెండవ స్త్రీ ప్రకటన 17లో ధూమ్ర వర్ణముగల వస్త్రము ధరించుకొనియున్నది.

ప్రకటన 12లో తళుక్కున మెరిసే క్రీస్తు యొక్క మహిమను సూర్యుని ధరించుకొనిన స్త్రీ కలిగియుండి ఒక ఆశ్చర్యకరమైన చిహ్నము కనబడుచున్నది. ఆమె తన నిజమైన ప్రేమికుడైన యేసు యెడల విశ్వాసము కలిగియున్నది. అబద్దపు సిద్ధాంతాలతో ఆమె చెడిపోయి అపవిత్రము కాలేదు. బైబిలంతటిలో ఒక పవిత్రమైన స్త్రీ సాదృశ్యముగా యేసు యొక్క పెండ్లి కుమార్తెగాను లేక నిజమైన సంఘముగాను చూపించబడినది. యిర్మియా 6:2లో ప్రవక్త ఈ విధంగా చెప్పెను “సుందరియు, సుకుమారమైన సియోను కుమార్తెను చూచితిని” దేవుని ప్రజలను గూర్చి వివరించుటకు ప్రవక్త సియోను కుమార్తె లేక విశ్వాసియైన స్త్రీ అనే పదములను ప్రవక్త ఉపయోగించెను (ఎఫెసి 5:25-32; హోషేయ 2:10) చూడుడి.

పైన పేర్కొనబడిన లక్షణాలు కలిగిన స్త్రీకి విరుద్ధముగా బైబిలులో మతభ్రష్టత్వమును వ్యభిచారిణులుగా లేక వేశ్య అని వేరొక స్త్రీని గూర్చి పోల్చి చెప్పుట జరిగింది (యాకోబు 4:4). ఇశ్రాయేలు యొక్క తిరుగుబాటును మరియు అవిశ్వాస్యతను గూర్చి యెహెజ్కేలు ఈవిధంగా దుఃఖించెను. వ్యభిచారిణియగు భార్య తన పురుషుని త్రోసి వేసి అన్యజనులను చేర్చుకొనును (యెహె 16:32).

ఈ వారం పాఠంలో ప్రకటనలో పేర్కొనబడిన ఈ ఇద్దరు స్త్రీలను గూర్చి చదువుకొనబోవుచున్నాము. ఇందులో భాగముగా సత్యమునకు, అసత్యమునకు మధ్య జరుగుచున్న ఘర్షణను గూర్చి లోతుగా పరిశీలించబోవుచున్నాము.

_మే 27, సబ్బాతు దినమున ఈ వారం పాఠమును అధ్యయనము చేయుటకు సిద్దపడుడి._