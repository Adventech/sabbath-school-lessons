---
title:  అదనపు అధ్యయనము
date:   26/05/2023
---

"బబులోను కూలిపోయెను అని ప్రకటన 14లో ప్రకటింపబడిన వర్తమానము ఇప్పుడు పవిత్రముగాను, చెడిపోకుండా ఉన్న మత వ్యవస్థలన్నిటికి వర్తిస్తుంది. తీర్పునకు ముందు ఈ వర్తమానము ఒక హెచ్చరికగా ఇవ్వబడినది కాబట్టి ఇది ప్రత్యేకించి కడవరి దినములలో ప్రకటించవలసినదై యున్నది. అందుచేత ఇది కేవలం రోమన్ సంఘానికే వర్తిస్తుంది అని అనుకోవడానికి కూడా ఆస్కారములేదు. కారణమేమంటే ఆ సంఘము అనేక శతాబ్దములకు పూర్వమే పతనమైన స్థితిలో ఉన్నది” - ఎలెన్ జి వైట్, మహా సంఘర్షణ, పుట 383.

దానియేలు 3లో ముగ్గురు హెబ్రీయువకుల వృత్తాంతమున్నది. అందులో వారు రాజైన నెబుకద్నెజరు నిలువబెట్టిన బంగారు విగ్రహమునకు పూజలు చేయవలసిన పరిస్థితి వారికి ఏర్పడినది. (దానియేలు 3:5). పురాతన బబులోనులో విగ్రహారాధనను ఏవిధముగానైతే ప్రోత్సహించబడెనో కడవరి దినములలో కూడా, ఒక అబద్దపు విగ్రహారాధన చేయవలసిందిగా బలవంతము చేయుదురు (ప్రకటన 13:15; 14:9-11; 16:2; 19:20; 20:4). ఆ ముగ్గురు హెబ్రీ యువకులు ఆ రాజుకు విధేయత చూపించి, ఆ విగ్రహమును పూజించిన యెడల వారు రెండవ ఆజ్ఞను మీరియుండెడి వారు (నిర్గమ 20:4,5). దానియేలు 7:25లో పేర్కొనబడిన కాలములు మరియు ఆజ్ఞలు మార్చి వేయబడును అనే దానికి అది ఒక నిదర్శనముగా ఉన్నది.

ఈ ఆజ్ఞతో పాటు మరొక ఆజ్ఞ కూడా మార్పు చేయబడినది. అది ఏ ఆజ్ఞ? అవును అది నాల్గవ ఆజ్ఞ. కడవరి సమయములో మరొకసారి ఈ నాల్గవ ఆజ్ఞ విషయమై, ఆరాధన విషయమై ఒత్తిడి తేబడుతుంది. ఆ సమయములో “ఆకాశమును, భూమిని, సముద్రమును, జలధారలను కలుగజేసిన వానికే నమస్కారము చేయుదువా?” (ప్రకటన 14:7; నిర్గమ 20:11) లేక మృగము మరియు దాని యొక్క విగ్రహమును పూజించెదవా? అనే ప్రశ్న నీవు ఎదుర్కొనబోవుచున్నావు.

**చర్చించుకొనుటకు ప్రశ్నలు**

`1. బాబెలు గోపురమునకు మరియు నవీన ఆధ్యాత్మిక బబులోనుకు మధ్య ఉన్న బాంధవ్యము ఏమిటి? ఈ రెండింటి మధ్య ఉన్న సమానమైన లక్షణాలేమిటి?`

`2. రెండు విభిన్న విషయాలను నీవు ఏవిధముగా వాటి మధ్య సామరస్యమును తీసుకొని రాగలవు. యేసు తన సంఘమునకు అధికారమును ఇచ్చెను. అయితే ఎవరైనా ఒక ఆధ్యాత్మిక నాయకుని చేతులకు ఆ భారమును అప్పగించుటవలన వచ్చే ప్రమాదమేమిటి? సంఘ అధికారమునకు పరిమితులు ఏమిటి?`

`3. బబులోను యొక్క పాపములో ఒకటి విగ్రహారాధన, అనగా కేవలం విగ్రమములకు వంగి నమస్కరించడమేనా?`