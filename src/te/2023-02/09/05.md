---
title:  బద్దులై యుండుటకు ఒక పిలుపు
date:   24/05/2023
---

ప్రకటన గ్రంథములో ఇద్దరు స్త్రీలను గూర్చి సంగ్రహముగా చెప్పబడిన విషయమునకు ఆలస్యము చేయకుండా బద్దులై యుండుటకు పిలువబడెను. సత్యమునకు మరియు అసత్యమునకు మధ్య జరుగుచున్న విశ్వసంఘర్షణలో కొన్ని సందర్భాలలో దేవుని ప్రజలకు అపజయము తప్పదేమో అన్నట్లు కనిపించినను, దేవుని సంఘము అంతిమముగా విజయము సాధిస్తుందని దేవుడు వాగ్దానములు చేసాడు.

`మత్తయి 16:18; ప్రకటన 17:14తో పోల్చి చూడుడి. తన సంఘమును గురించి యేసు తన శిష్యులకు ఇచ్చిన వాగ్దానము ఏమిటి?`

క్రీస్తు అనే బలమైన పునాది మీద ఆయన సంఘము నిర్మింపబడినది. దేవుని వాక్యము యొక్క బోధలపై ఆధారపడి ఆయన సంఘము ఉన్నది. ఆయన ఆత్మ వానికి త్రోవచూపును. అయితే దీనికి విరుద్ధముగా బబులోనును చూచినట్లయితే మానవులు చేసిన బోధలపైనను, సాంప్రదాయములపైనను ఆధారపడియున్నది. పరిశుద్ధ లేఖనములలో బయలుపర్చబడిన దేవుని చిత్తమునకు మించి లేక దానిని తీసి వేసి దాని స్థానములో మానవ అభిప్రాయములను లేక సంప్రదాయములను బదులుగా పెట్టి ఏ మత నాయకుడైనను ఉంచినయెడల అది బబులోను యొక్క గలిబిలిని పెంచి కాపాడుచున్నట్లవుతుంది.

పురాతన బబులోను దినములలో సంఘము మరియు ఈ లోక సంబంధమైన పరిపాలన ఈ రెండు ఒకటిగానే కలిసి పనిచేశాయి. రాజైన నెబుకద్నెజరు తన దేవాలయములో సింహాసనము మీద కూర్చున్నపుడు అతడు వారి దేవుళ్ళ పక్షమున మాట్లాడుచున్నట్లు భావించడమైనది. ఒక సందర్భములో నిజ దేవుని యెడల నిర్లక్ష్య ధోరణితో బబులోను రాజు విశ్వమంతటికి వర్తించే విధముగా ఒక ఆజ్ఞను తన శాసనముగా జారీ చేసెను. ఆ శాసనము ప్రకారము తన ప్రజలందరు తాను నిలువబెట్టించిన ప్రతిమకు నమస్కారము చేయవలెననియు, దానిని పూజించవలెననియు ఆజ్ఞాపించెను. అయితే విశ్వాసులైన దేవుని ప్రజలు ఆ అబద్దపు ప్రతిమకు నమస్కరించుటకు లేక పూజించుటకు తిరస్కరించారు. అటువంటి పరిస్థితి కడవరి దినములలో కూడా రానైయున్నది (దానియేలు 3 చూడుడి).

ఈ లోక చరిత్ర యొక్క కడవరి దినములలో ఒక సంఘము మరియు లోకసంబంధమైన రాజ్యపాలన అనే రెండు విధానములు కలిసిపోయి ఒకే అధికారముగా ఉదయించును లేక పైకి లేచును. ఆవిధముగా ఆధ్యాత్మిక బబులోను ఒక ఆధ్యాత్మిక నాయకుని క్రిందకు వచ్చి దేవుని వలె మాట్లాడును. అతడు మాట్లాడినప్పుడు దేవుడే మాట్లాడుచున్నట్లు, అతడు ఆజ్ఞాపింపగా దేవుడే ఆజ్ఞాపిస్తున్నట్లు ప్రకటించడం సంభవిస్తుంది. అనేక శతాబ్దాల నుండి ఈ భూమి మీద దేవుని స్థానములో రోమా పోపులు ఉన్నారని వారిని వారే ప్రకటించుకున్నారు. 1894 సం|| జూన్ 20కు పోపులియో XIII (13) తన అధికారిక పత్రికలో “సర్వశక్తిమంతుడైన దేవుని స్థానమును ఈ భూమి మీద మేము మాచేతితో పట్టుకొని యున్నాము” అని వ్రాసెను. -ది ఫెరారీస్ ఎక్లిజియాస్టికల్ డిక్షనరీలో “పోపు మనత వహించినవాడు. ఎంతగానో హచ్చింపబడినవాడు కావున అతడు వట్టి మనిషి మాత్రమే కాదు గాని, దేవుడేమైయున్నాడని అతడు కూడా అటువంటి వాడే మరియు దేవునికి ప్రతినిధిగా ఆయన పనిని చూచువాడు- “వికార్గా ఉన్నాడు” అని వ్రాయబడియున్నది. ఈ అధికారమును గూర్చి పౌలు వెల్లడిచేయుచు "ఏది దేవుడనబడునో, ఏది పూజింపబడునో, దానినంతటిని ఎదిరించుచు దానినంతటికి పైగా వాడు తన్ను తానే హెచ్చించుకొనుచు దేవుని ఆలయములో కూర్చుండును" అని వ్రాసెను (2 థెస్స 2:4).

`పైన పేర్కొనబడిన విధానము బబులోనులో ఉన్నప్పటికి, బబులోనులో కూడా విశ్వాసులైన దేవుని ప్రజలు ఉన్నారు. కాబట్టి మనము ఎందువలన వ్యక్తిగతముగా ఎవరిని గూర్చి తీర్పు తీర్చక జాగ్రత్తగా ఉండవలెను?`