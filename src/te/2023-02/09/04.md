---
title:  మర్మము- మహాబబులోను
date:   23/05/2023
---

`ప్రకటన 17:4-6 చదువుడి. దుర్మార్గమైన ఈ విధానమును గూర్చి ఈ వాక్యములు మనకు ఏమి బోధిస్తున్నవి?`

పాతనిబంధనలోని బబులోను తన బోధలను క్రైస్తవ మతములోనికి పరిచయము చేసి దానిని మతభ్రష్టత్వముతో కూడిన మత విధానముగా మార్చిన పరిస్థితులను గూర్చి ప్రకటన 17 వివరిస్తుంది.

బబులోను యొక్క స్వభావమును గూర్చి మనము అర్ధము చేసుకొనుటకు వీలుగా బైబిలులో బబులోను గూర్చి మొట్టమొదట పేర్కొనిన విషయాన్ని మనము ఆదికాండము పరిశోధించి తెలుసుకోవాలి. షీనారు దేశమందు ఒక మైదానముంది. అది నేడు బబులోనియా అని పిలువబడుచున్న దక్షిణ ఇరాకు, మెసపోటేమియా అనే దక్షిణ ప్రాంతములో ఉంది. అక్కడే బాబెలు గోపురము నిర్మింపబడింది. మానవుడు స్వయం సమృద్ధి చెందాడు. తనను తాను సంరక్షించుకొనగలడు. దేవునికి వేరుగా ఉండి స్వతంత్రముగా జీవించగలడని చాటి చెప్పుటకు బాబెలు గోపురము నిర్మింపబడినది. (ఆదికాం. 11:1-4). -ఏంజిల్ మాన్యుల్, రోడరిగ్సు, ది క్లోజింగ్ ఆఫ్ ది కాస్మిక్ సంఘర్షణ, త్రిదూత వర్తమానముల యొక్క పాత్ర, ప్రచురించపబడని పత్రికలో లేని ప్రతులు, పుట 43.

పురాతన బబులోను ప్రదేశములో ఉన్న బాబెలు గోపురము దేవుని యొక్క వాక్యమును బహిరంగముగా ధిక్కరించి నిర్మింపబడినది. ఈ బాబెలు గోపురమును నిర్మించిన నిర్మాతలు వారి స్వప్రయోజనాల కొరకు, వారి సొంత పేరు మరియు మహిమ పొందుటకు నిర్మించుకున్నారు. అదే సమయములో దేవుడు వారి భాషలను తారుమారు చేసెను. ఆదికాండము ఆ విషయమును గూర్చి ఈ విధంగా వ్రాసింది. "అక్కడ యెహోవా భూజనులందరి భాషను తారుమారు చేసెను. అక్కడ నుండి యెహోవా భూమి యందంతట వారిని చెదరగొట్టెను” (ఆది. 11:9).

అక్కడున్న ఆ వ్యవస్థ అంతయు ఎంతో దుర్మార్గముతో నిండియుండుట వలన దానిని ఈవిధంగా వర్ణించడం జరిగింది. “పరిశుద్దుల రక్తము చేతను, యేసు యొక్క హత సాక్షుల రక్తము చేతను మత్తిల్లియుండుట చూచితిని” (ప్రకటన 17:6). బబులోను ఎంతగా చెడిపోయినదో ఈ వివరణ తెలియజేయుచున్నది (యెషయా 49:26) కూడా చూడుడి.

దీని సారాంశమును బట్టి, ఆధ్యాత్మిక బబులోను మానవుల బోధలను ఆధారము చేసుకొనిన మతవిధానమును సూచించుచున్నది. ఆ విధానమును మానవుల యొక్క భావముల మీదను మరియు మానవుల యొక్క సంప్రదాయలతో ప్రోత్సహింపబడి నిర్మితమై యున్నది. అది మానవుడు తయారు చేసిన మత విధానము యొక్క రూపములోను, హక్కులలో ఉన్న తెలివి తేటలు ప్రతిబింబించేలా స్థాపించబడినను, దీనికి వ్యతిరేకముగా సువార్తకున్న శక్తి మరియు ప్రేమ మీద ఆధారపడి నిర్మితమైన సంఘము ఎదురుగా నిలిచిపోరాడును.

ఈ రెండు విధానాలైన మతములను గూర్చి ప్రకటన గ్రంథము వివరించుచున్నది. మొదటి మత విధానములో యేసునందు సంపూర్ణమైన నమ్మకమును చూపించి ఆయన వాక్యము మీద ఆధారపడుతుంది. అయితే రెండవ రకమునకు చెందిన సంఘము మానవుని యొక్క అధికారముపై వారి నమ్మకము పెట్టుకొని ముందుకు సాగిపోతారు. మొదటి రకము క్రీస్తు కేంద్రముగా ఉన్న విశ్వాసముపై కృపపై, రక్షణ కొరకు అర్పించిన బల్యర్పణమీద ఆధారపడి యుంటుంది. రెండవ విధానంలో మానవులచే నిర్మితమైన విధానము క్రీస్తునందున్న విశ్వాసము స్థానములో మానవులు స్థాపించిన పారంపర్యాచారము మీద ఆధారపడుతుంది.

`బబులోనుకున్న మోసపూరితమైన పలుకుబడి నుండి ఎట్లు మనలను కాపాడుకొనగలము?`