---
title:  అదనపు అధ్యయనము
date:   28/04/2023
---

కడవరి దినములలోను తీర్పు సమయములోను మరియు లోకాంతమునందు దేవుని ప్రజలు ఏ స్థితిలో ఉంటారో ప్రవచన సారము ఎంత చక్కగా వివరిస్తుంది. ఒకసారి పరిశీలించండి.

దేవుని యొక్క కరుణయందే వారికి ఏకైక నిరీక్షణ కలుగుతుంది. వారు ప్రార్ధనల ద్వారానే విజయాన్ని పొందగలరు. దూత యెదుట యెహోషువ ప్రాధేయపడుచున్నట్లు పగిలిన హృదయాలతో ఉన్న శేషించిన సంఘము దృఢమైన విశ్వాసముతో యేసు అనే మన ఉత్తరవాది ద్వారా క్షమాపణ కొరకు విమోచనము కొరకు మనము ప్రాధేయపడవలసియున్నది. వారి జీవితములలో ఉన్న పాపమును గురించి వారికి పూర్తిగా తెలుసు. వారే వారి బలహీనతకు మరియు అయోగ్యతకు కారణము. వారి వైపు వారు చూసుకున్నపుడు వారికి నిరాశ ఎదురవుతుంది. వారిని నిందపాలు చేయుటకు అపవాది వారి చెంతనే నిలువబడును. ఆ అపవాది యెహోషువాను ఆ విధముగా శోధించాడు. వారు ధరించిన మురికి గుడ్డలను వారికి చూపిస్తాడు. వారి ప్రవర్తనలో ఉన్న చెడుతనమును ప్రత్యేకించి గుర్తు చేస్తాడు. వారిలో ఉన్న బలహీనతలను, అవివేకమును, బుద్ధిహీనతను, కృతజ్ఞతాభావమును, క్రీస్తంటే అయిష్టత వంటి గుణాలతో వారి విమోచనకునికి అగౌరవము తెస్తున్నారని సాతానుడు వారికి గుర్తు చేస్తాడు. దేవుని ప్రజలు అనేక సందర్భాలలో తప్పులు చేస్తూ జీవిస్తున్నారు. మనుష్యుల చేత ఎట్టి పాపాలు చేయించాలని వారిని శోధిస్తాడో సాతానుకు తెలుసు కాబట్టి వారి పాపపు స్థితి అంతా అతనికి తెలుసు. అందుచేత ఇటువంటి తప్పులు చేసి నన్ను ఆయన సన్నిధి నుండి బహిష్కరించి అనేక పాపములు చేయుచున్న మానవులను ఏవిధంగా తన వద్దకు చేర్చుకుంటాడని దేవునిని ప్రశ్నిస్తాడు. న్యాయవంతుడవైన దేవా నీవు ఆవిధముగా పాపులను క్షమించకూడదు. న్యాయము వారికి శిక్ష విధింపబడాలని కోరుచున్నది. అయితే క్రీస్తు యొక్క అనుచరులు దురాత్మ యొక్క ఆధీనములో ఉండక పాపము చేయుట మాని వినయముతోను, విరిగిన మనస్సుతోను ప్రభువును క్షమించమని వేడుకొనుట ద్వారా దైవ సంబంధమైన ఉత్తరవాది వారి పక్షమున దేవుని సన్నిధిలో క్షమాపణ కొరకు వేడుకుంటాడు. “ఓ దేవా సాతానును గద్దించుము. ఈ ఆత్మల కొరకు నా ప్రాణము ఇచ్చితిని, నా హస్తములలో వారిని లిఖించుకొంటిని" -ఎలెన్ జి వైట్, సంగమునకు సాక్ష్యములు, సంపుటి 5, పుటలు 473, 474.

**చర్చించుకొనుటకు ప్రశ్నలు**

`1. “ఆయన తీర్పు తీర్చు గడియ వచ్చెను” అనే విషయము తెలియుట ద్వారా మన అనుదిన జీవితముపై ఎటువంటి ప్రభావమును అది చూపిస్తుంది? మనము ఏవిధంగా మార్పు చెందగలము?`

`2. తీర్పు అనునది ఎందువలన శుభవార్తయైయున్నది? తీర్పులో యేసు మన నిమిత్తము ఎటువంటి పాత్ర తీసుకుంటాడో ఒక తరగతిగా చర్చించండి. ఆయన మన కొరకు చేసిన దానిని బట్టి మనకు రక్షణ నిరీక్షన ఉన్నదా?`

`3. దేవుని స్వభావములు బయలుపర్చు తీర్పును గురించి మరింత లోతుగా చర్చించండి.`