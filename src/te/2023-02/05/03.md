---
title:  దేవుని యొక్క కృప మరియు తీర్పు
date:   24/04/2023
---

దేవుడు కరుణామయుడు మరియు న్యాయవంతుడు అని సిలువ మరియు తీర్పు ఈ రెండు తెలియజేయుచున్నవి. ఆజ్ఞలను మీరుట వలన పాపికి మరణదండన విధింపబడుచున్నది. పాపమునకు జీతము “మరణము” అయితే దేవుని కృపావరము మన ప్రభువైన క్రీస్తు యేసునందు “నిత్యజీవము” (రోమా 6:23) అని దేవుని యొక్క కృప జవాబిచ్చుచున్నది. పదియాజ్ఞలు గనుక మార్చి వేయబడినను (కొట్టి వేయబడినను) యేసు మరణించుట పూర్తిగా అనవసరమైన చర్యగా మిగిలిపోతుంది. ధర్మశాస్త్రమునకున్న శాశ్వత స్వభావమును క్రీస్తు యొక్క మరణము స్థాపించుచున్నది. మరియు తీర్పునకు ధర్మశాస్త్రమే ఆధారమైయుంది.

`ప్రకటన 20:12 చదువుడి. మనము ఏవిధంగా తీర్పు తీర్చబడుదుము? మన రక్షణకు, మంచి క్రియలకు ఉన్న సంబంధం ఏమిటి?`

మన క్రియలు మనము తీసుకున్న నిర్ణయాలను దేవుని యెడల మనకు కలిగియున్న విశ్వాసమును బయలుపర్చును.

“మీరు విశ్వాసము చేత కృపచేతనే రక్షింపబడియున్నారు. ఇది మీ వలన కలిగినది కాదు గనుక ఎవడును అతిశయపడవీలు లేదు” (ఎఫెసి 2:8,9).

అయితే క్రీస్తు మనలను రక్షించినపుడు మనలను మార్చి వేయును. "మరియు వాటియందు మనము నడుచుకొనవలెనని దేవుడు ముందుగా సిద్దపర్చిన సత్యలు చేయుటకై మనము క్రీస్తు యేసునందు సృష్టింపబడినవారమై ఆయన చేసిన పనియై యున్నాము” (ఎఫెసి 2:10).

పరిశుద్ధాత్మ యొక్క సహాయముతో మనము చేసిన మంచి క్రియలు మనలను రక్షింపవు గాని మన విశ్వాసము యదార్ధమైనదని అవి సాక్ష్యమిస్తాయి. దేవుని యొక్క కడవరి తీర్పు మనలను లోతుగా పరిశీలించి నమ్మించుటకు మనము చేసే నటనను మనలో ఉన్న కృత్రిమ బుద్దిని మనలో ఉన్న అసత్యమును మొదలగు వాటిని తీసి వేసి చెడు ఏమీ లేని వానిగా చేయును. ఈ విధముగా సువార్త మరియు తీర్పు ఈ రెండు జతగా పనిచేయునని ఎలెన్ జి వైట్ ఈ క్రింది విధముగా వివరిస్తున్నది.

“యేసు నామమును ధరించి, ఆయన నామమును ప్రకటించే ప్రతివారు, వారి హృదయములను లోతుగా పరిశీలించుకొని ప్రభువు యెదుట వారి వస్త్రములు ఎంతమురికిగా ఉన్నవో చూచుకొని వినయ మనస్కులై యుండాలి. ఎవరైతే వారి హృదయాలు సత్యమునకు విధేయతకు చూపిస్తారో అట్టి వారిని గూర్చి అల్పులమనే భావము ఏర్పడుతుంది. మచ్చలేని క్రీస్తు యొక్క స్వభావముగా మరింత సమీపంగా పరిశీలించినపుడు ఆయన స్వభావమునకు అనుగుణముగా నడుచుకోవాలనే కోరిక కలుగుతుంది. వారిలో ఉన్న పవిత్రత లేక పరిశుద్ధత వైపు చూసుకొనుటకు వారంతట వారే మానుకుంటారు లేక వారిని వారే తక్కువ చూసుకుంటారు. మన పాపపు స్థితిని గ్రహించినప్పుడు మన నీతి మురికి గుడ్డల వలె ఉన్నదని గ్రహించినపుడు, క్రీస్తే మన నీతియైయున్నాడని గుర్తించి ఆయన మీద ఆధారపడుదుము. సాతానుడు నేరారోపణ చేయునపుడు జవాబు చెప్పలేము. క్రీస్తు ఒక్కడే మన పక్షాన ఉపయోగకరమైన వాదమును వినిపించగలడు. మన మీద నేరారోపణ చేయుచున్న వానికి జవాబు చెప్పుటకు మన యోగ్యతల మీద తన వాదనలను వినిపించక ఆయన యోగ్యతలను చూపించి మన పక్షమున వాదనలను వినిపిస్తాడు" - ఎలెన్ జి వైట్, సంఘమునకు సాక్ష్యములు సంపుటి 5, పుటలు 471, 472.

`సువార్త నుండి తీర్పును విడదీయజాలమని ఆమె మాటల్లో దానిని ఏవిధంగా చూస్తారు?`