---
title:  ఒక దివ్యమైన దృశ్యము
date:   25/04/2023
---

భూమి యొక్క అంత్యదినముల చరిత్రలో సంభవించే వివిధ సంఘటనలను గూర్చి బైబిలులో ప్రవచన పుస్తకాలైన దానియేలు, ప్రకటన మనకు వివరిస్తున్నాయి. దేవుడు తీర్పు తీర్చే గడియవచ్చియున్నదని ప్రకటన ప్రకటిస్తుంది. ఆ తీర్పు ఎప్పుడు ఆరంభమయ్యిందో దానియేలు గ్రంథము బయలుపర్చుచున్నది.

దానియేలు 7లో దేవుడు ప్రవక్తకు ప్రపంచ చరిత్రను బయలుపర్చెను. రాజ్యములు అధికారములోకి వస్తాయి. మరియు పతనమైపోవును. దేవుని ప్రజలను విద్రోహ శక్తులు హింసిస్తాయి. బబులోను రాజ్యము, మాదీయ పారశీకము, గ్రీసు పతనమైపోయిన తరువాత రోము రాజ్యము ముక్కలుగా విడిపోయెను. అటు తరువాత సంఘము 1260 సం॥కాలము పాటు హింసకు గురయినట్లు చదువుతున్నాము (దానియేలు 7:25;

ప్రకటన 12:14 చూడుడి). అన్ని విషయాలను సక్రమమైన రీతిలో సరిచేయుటకు ఆకాశమండలమందు ఒక దివ్యమైన సంఘటనను గూర్చి దేవుడు దానియేలు మనస్సుపై కేంద్రీకరించాడు. ప్రవక్త యొక్క దృష్టికి రాజ్యముల యొక్క ఆరంభము, పతనము మరియు అంధకారశక్తులు చేసిన హింసను చూపిన తరువాత విశ్వమునకు చెందిన సింహాసనమున్న గదిలోకి అతని దృష్టిని నడిపించాడు. అక్కడ దేవుని యొక్క చివరి తీర్పు సంభవించనైయున్నది. ఆ తీర్పులో దేవుడు ప్రతి పొరపాటును పరిశీలించి వాటికి న్యాయము చేసి ఆయన యొక్క నీతి రాజ్యము శాశ్వతముగా నిలిచియుండులాగున స్థాపించును.

దేవుడు దానియేలును ప్రవచన దర్శనములోనికి తీసుకొని వెళ్ళి భూమిమీద జరుగుచున్న ఘర్షణలు మరియు అధ్వాన్నమైన సంఘటనలన నుండి అతని దృష్టిని మహిమతో నింపియున్న పరలోకగుడారమును, విశ్వము యొక్క న్యాయ స్థానములో న్యాయముగా ఈ లోకానికి పరిపాలకుడైన క్రీస్తుకు తండ్రియైన దేవుడు రాజ్యమును అప్పగించుటను చూపిస్తాడు.

`దానియేలు 7:9,10, 13 చదువుడి. ఈ వాక్యాలలో దానియేలు చూసిన విషయాలను వివరించుడి. ఈ తీర్పు యొక్క చివరి ఫలితము ఏమైయుంది? (దానియేలు 7:14, 26, 27 చూడుడి).`

పరలోకము యొక్క న్యాయస్థానములో మానవులందరి గతి లేక భవితవ్యం నిర్ణయించబడినది. న్యాయము స్థాపించబడినది. సత్యము జయించెను పరిశుద్ధ లేఖనములంతటిలో ఈ దృశ్యము మహా అద్భుతము. ఆశ్చర్యముతో కూడినది మరియు కనులకు వింతైనది. దేవుని ప్రజలకు అంతము మేలే జరుగుట ఒక శుభపరిణామం వారందరు క్రీస్తు యొక్క నీతివస్త్రమును ధరించుకొందురు.

విశ్వమంతటి యెదుట యేసు పరలోకపు తండ్రి యొక్క సన్నిధిలోకి ప్రవేశిస్తాడు. దేవుని సింహాసనము చుట్టూ పరలోకపు దూతలు సమూహముగా చేరుకుంటారు. విశ్వములోని దృశ్యాన్ని చూస్తూ నిలబడతారు. వేలాది సంవత్సరముల దీర్ఘ పోరాటము లేక మహా సంఘర్షణ త్వరలో ముగియబోవుచున్నది. విశ్వము యొక్క సింహాసనము కొరకు జరిగిన యుద్దము సమాప్తమవుతుంది.

`ముందుగా ప్రవచించినట్లు రాజ్యాలు అధికారములోనికి రావడం మరియు అవి కూలిపోవడం అంతయు దానియేలు దర్శనములో చూచినట్లే జరిగినది. అటువంటి పరిస్థితిలో కూడా దేవుని వాక్యాన్ని మరియు ఎన్నటికి గతించిపోని “నిత్యరాజ్యమును” గూర్చి నమ్మడానికి ఎందుకంత సందేహము?`