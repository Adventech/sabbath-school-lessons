---
title:  తీర్పును గూర్చిన శుభవార్త
date:   22/04/2023
---

### ఈ వారమునకు చదువ వలసిన వచనములు
ప్రకటన 14:7; కీర్తన 51:1-4; ప్రకటన 20:12; దానియేలు 7:9, 14, 26, ప్రకటన 4:2-4; 5:1-12.

> <p>కంఠతవచనం</p>
> “అతడు -మీరు దేవునికి భయపడి ఆయనను మహిమపరచుడి. ఆయన తీర్పు తీర్చు గడియ వచ్చెను గనుక ఆకాశమును, భూమిని సముద్రమును, జలధారలను కలుగజేసిన వానికే నమస్కారము చేయుడి అని గొప్ప స్వరముతో చెప్పెను” (ప్రకటన 14:7).

బైబిలు ఏ అంశము గూర్చెనా స్పష్టముగా ఉన్నచో, అది తీర్పును గురించై యుంటుంది. దేవుడు తీర్పు తీర్చు దేవుడైయున్నాడు అనునది చాలా స్పష్టమైన విషయము. త్వరలోనో లేక అటు తరువాత తీర్పు రానైయున్నది. మరియు “సర్వలోకమునకు తీర్పు తీర్చు (ఆది 18:25) దేవుడే స్వయముగా దానిని అమలు చేయనైయున్నాడు” (కీర్తన 58:11; 94:2; 98:9) లేక పౌలు వ్రాసినట్లు “మనలో ప్రతివాడును తన్ను గురించి దేవునికి లెక్క అప్పగింపవలెను” (రోమా 14:12).

“ఇది భయమును పుట్టించే తలంపే కదా? దేవుని యెదుట మనలను గురించి మనమే లెక్క అప్పగించాలి. దేవునికి లోతైన విషయాలు తెలుసు. గూఢమైన ప్రతి అంశమును గూర్చి దేవుడు విమర్శ చేయునప్పుడు ఆయన ప్రతి క్రియను అది మంచిదే గాని చెడ్డదే గాని తీర్పులోనికి తెచ్చును” (ప్రసంగి 12:14).

అయితే చివరికి తీర్పులో దేవుని మంచితనమును మరియు ఆయన కృపయు బయలుపర్చబడును. దేవుడు రక్షింపబడిన వారితోను మరియు తప్పిపోయిన వారితోను న్యాయముగాను మరియు కృపతో వ్యవహరించును.

విశ్వములో ప్రచండముగా జరుగుచున్న మహా సంఘర్షణకు సంబంధించిన తీర్పు యొక్క లోతైన విషయాలను గురించి ఈ వారం మనము చదువుకొనబోవుచున్నాము. విశ్వాసులైన దేవుని ప్రజలు వారే స్వయంగా తప్పింపశక్యముగాని "రాబోవు” విమర్శను (తీర్పును) (అపొ.కా. 24:25) ఎదుర్కొననైయుండగా ఏమి సంభవించునో మనము పరిశీలించనైయున్నాము.

_ఏప్రిల్ 29, సబ్బాతు దినమున ఈ వారము యొక్క పాఠమును చదువుడి._