---
title:  తీర్పు తీర్చు గడియకున్న ప్రాధాన్యత
date:   23/04/2023
---

యుగయుగాల నుండి మంచి చెడుల మధ్య జరుగుచున్న మహా సంఘర్షణకు రానైయున్న ముగింపు మీద బైబిలులోని చివరి పుస్తకమైన ప్రకటన తన దృష్టిని పెట్టింది. లూసిఫర్ తిరుగుబాటు చేసిన ఒక దూత. దేవుని యొక్క జ్ఞానమును, పక్షపాతములేని వైఖరిని, న్యాయమును సవాలు చేసెను. విశ్వమును గూర్చి దేవుడు చేసిన నిర్ణయాలను బట్టి ఆయన పక్షపాతియని అన్యాయస్తుడని నిందించాడు. దేవుని యొక్క స్వభావము కేంద్రముగా చేసుకొని లేవనెత్తిన సంఘర్షణకు ముగింపుగా తుది తీర్పును గూర్చి ప్రకటన గ్రంథములో పేర్కొనబడినది.

"అతడు మీరు దేవునికి భయపడి ఆయనను మహిమపరచుడి. ఆయన తీర్పు తీర్చు గడియ వచ్చెను గనుక ఆకాశమును, భూమిని, సముద్రమును జలధారలను కలుగజేసిన వానికే నమస్కారము చేయుడి అని గొప్ప స్వరముతో చెప్పెను” (ప్రకటన 14:7).

`నిత్యసువార్తను గూర్చి మనకు ప్రకటించిన వెంటనే మొదటి దూత దేవుని యొక్క తీర్పును గురించి చెప్పుటలో ఉన్న ప్రాధాన్యత ఏమిటి? దేవుని తీర్పునకు, నిత్యసువార్తకు ఉన్న సంబంధము ఏమిటి?`

మొదటి దూత వర్తమానములో సువార్త మరియు తీర్పు ఈ రెండు అంశములు విడదీయరాని విధముగా కలిసిపోయి ఉన్నవి. నిత్యసువార్తను బట్టియే కదా మనకు తీర్పులో ఒక నిరీక్షణ పుట్టుచున్నది. వాస్తవానికి తీర్పులో మనకున్న ఏకైక నిరీక్షణ “నిత్యసువార్తయే” అందుచేత సువార్తతో పాటు తీర్పును గూర్చి కూడా ప్రకటించడం జరిగింది.

ఈ తీర్పు సమయములో ప్రతి మానవుని రక్షించుటకు దేవుడు చేసిన ప్రతి విషయాన్ని పతనము చెందని ఇతర లోకములు చూస్తాయి. ఈ తీర్పు దేవుని యొక్క న్యాయమును, కృపను బయలుపరుస్తుంది. దేవుని ప్రేమను గూర్చి, చట్టమును గూర్చి వివరిస్తాయి. ఈ తీర్పు రక్షించుటకు దేవుని కృపను గూర్చి మరియు విమోచించుటకు ఆయనకున్న అధికారము గూర్చి మాట్లాడును.

పాప సమస్యకు పరిష్కార మార్గములో దేవుని యొక్క తీర్పు చివరి వివరణ ఇస్తుంది. ఈ విశ్వములో మంచి చెడులకు మధ్య జరుగుచున్న మహా సంఘర్షణలో దేవుని మీద సాతాను మోపుచున్న నేరములకు ఆయన సిలువ మీదే వాటికి సమాధానము చెప్పాడు. అయితే తీర్పులో మాత్రము దేవుడు మనలను సిలువ యొద్దకు నడిపించుటకు మరియు మనలను రక్షించుటకు ఆయన చేయగలిగిన దంతా ఆయన చేసినట్లు బయలుపర్చుచున్నాడు.

పరలోకము యొక్క అనంతమైన అన్ని వివరములతో కూడిన ఖచ్చితమైన పుస్తకాలు తెరవబడును (దాని 7:10). మనము దేవునికి ఎంతో విలువైన వారము కాబట్టి కల్వరి సిలువ మీద ఆయన ఉచితముగా మనకు అనుగ్రహించిన విమోచనమును, సరియైన నిర్ణయాలను మనము తీసుకొనుటకు పరిశుద్ధాత్మ నడిపించిన విధానమును విశ్వమంతయు పరిశీలనగా చూస్తుంది.

`కీర్తన 51:1-4 చదువుడి. ఈ వాక్యాలు ముఖ్యముగా 4వ వచనము తీర్పు యొక్క భావమును మరియు దాని లక్ష్యమును ఏవిధంగా వివరిస్తున్నది?`