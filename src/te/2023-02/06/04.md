---
title:  దానియేలుకు దూత యొక్క ఉపదేశము
date:   02/05/2023
---

`దానియేలు 9:23 చదువుడి. దూత ప్రత్యేకముగా దానియేలుకిచ్చిన ఉపదేశము ఏమిటి? దానియేలు 8:14లో ఉన్న ఆలయ శుద్దీకరణ గూర్చి అర్ధము చేసుకొనుటకు ఆ ప్రత్యేక ఉపదేశము ఏవిధంగా సహాయపడుతుంది?`

“ఈ సంగతిని తెలుసుకొని నీకు కలిగిన దర్శన భావమును గ్రహించుము” (దానియేలు 9:23) అని దూత చాలా స్పష్టముగా దానియేలుకు ఉపదేశించెను. ఆ సంగతి ఏమిటి? మరియు ఆ దర్శనమేమిటి? ఎందువలనంటే దానియేలు 9లో ఎటువంటి దర్శనము గూర్చి మాట్లాడలేదు. బహుశ దానియేలు 8లోని దర్శనములో కొంత భాగమును గూర్చి గాబ్రియేలు దూత మాట్లాడుచున్నడేమో? ఆ భాగమును ప్రవక్త అర్ధము చేసుకోలేకపోయాడేమో- అదే 2300 దినముల దర్శనము. దానియేలు 8:27.

`దానియేలు 9:24-27లో గాబ్రియేలు మాట్లాడం మానలేదు. యేసు యొక్క జీవితము, పరిచర్యలోని ఏ సంఘటనను గూర్చి ఇది మాట్లాడుచున్నది?`

"ఈ ప్రవచనము యొక్క మొదటి భాగము దేవుని ప్రజలైన యూదులకు సంబంధించినదై యున్నది. నీ జనమునకు 70 వారములు విధింపబడెను” యూదయ దేశము (దానియేలు 9:24). బైబిలు ప్రవచనములో ఒక ప్రవచన దినము అక్షరాలా ఒక ప్రవచన సంవత్సరమునకు సమానము (యెహెజ్కేలు 4:6; సంఖ్యా 14:34) దానియేలు మరియు ప్రకటన గ్రంథములలో మనకు సాదృశ్యముగా ఉన్న చిహ్నములున్నట్లే సాదృశ్యముగా ఉన్న కాలమునకు చెందిన ప్రవచనము కూడా ఉన్నది. ఒక దినము - ఒక సంవత్సరమునకు సమానమనే నియమమును మనము అంగీకరించినపుడు కాలపట్టికలో ప్రతి సంఘటన ఒక క్రమమైన రీతిలో సంభవించడం జరుగుచున్నది. (రేపటి దినము పాఠములో చదువుడి) ఈ సూత్రమును మనము వినియోగించినపుడు 70 వారములు అంటే 490 దినములు. ఒక ప్రవచన దినము అక్షరాలా ఒక సంవత్సరమునకు సమానమైనప్పుడు 490 దినములు. 490 సంవత్సరాలుగా ఉంటుంది.

గాబ్రియేలు దానియేలుతో మాట్లాడుతూ 490 సంవత్సరాలు నిర్ణయింపబడెను. దేనిలో నుండి తొలగించబడెను? అనే ప్రశ్న దీని వెంటే వస్తుంది. అదే మరొక కాలపరిమితికి చెందిన ప్రవచనమై ఉంటుంది. అది దానియేలు 8:14 ప్రకారము 2300 దినముల ప్రవచనము దానియేలు 8:14 సంబంధముంది. అందులో కొంత భాగము వివరించకుండా విడిచి పెట్టబడినది. వివరించకుండా విడిచి పెట్టబడిన ఆ ప్రవచనములో భాగమే దానియేలు 8లో ఉంది. ఆవిధముగా గాబ్రియేలు దూత దానియేలుకు అంతకుముందున్న అధ్యాయములో అర్ధము కానిది. 2300 దినములు.