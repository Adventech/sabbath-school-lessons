---
title:  2300 దినములు మరియు కడవరి కాలము
date:   01/05/2023
---

`దానియేలు 8:17,19, 26 చదువుడి. దానియేలు 8 మరియు 2300 దినములు ఏ కాల పట్టికకు సంబంధించినది మరియు దానిని గూర్చి అర్ధము చేసుకోవడం ఎందువలన ప్రాముఖ్యము?`

కొంతమంది 2300 దినములనగా అక్షరాలా 2,300 దినములే అని వాదిస్తున్నారు. దానియేలు 8లో పేర్కొనబడిన చిన్న కొమ్ము అనగా సెల్యూకిడక్కు చెందిన సైన్యాధికారియైన ఆంటియోకస్ ఎపిథీన్సు (క్రీ॥ పూ॥ 216-క్రీ॥పూ॥ 164) వర్తిస్తుందని అతడు యెరూషలేమును ముట్టడి వేసి యూదుల మందిరమును అపవిత్రపరచెను అని చెబుతారు. కాని కాలపట్టిక ప్రకారము 2,300 దినములు దీనిలో అమరుట లేదని తెలిసికూడా వారు ఆవిధముగా నమ్ముతున్నారు. అయితే దేవదూత చెప్పినట్లు ఈ దర్శనము అంత్యకాలమునకు సంబంధించినది అని చెప్పినప్పుడు పైన చెప్పిన వివరణకు సరిపోవడం లేదని గ్రహించాలి. ఆంటియోకస్ ఎఫఫేన్సు ఖచ్చితముగా కడవరి కాలములో జీవించలేదనునది చాలా స్పష్టముగా ఉన్నది.

దానియేలు 8లో గాబ్రియేలు దూత 2300 దినముల ప్రవచనమును వివరించుట ద్వారా తన వివరణను ఆరంభించాడు. అతడు మేకపోతును మాదీయ పారశీక రాజ్యమునకు ప్రతినిధి అని మరియు గొట్టె పొట్టేలు గ్రీసు రాజ్యమునకు ప్రతినిధిగా సూచించబడినదని చెప్పెను. (దానియేలు 3:20,21) చిన్న కొమ్ముకు ముందున్న రెండు రాజ్యముల పేర్లు చెప్పకపోయినను అవి రోము రాజ్యమును సూచించుచున్నది. (దానియేలు 8:9, 23, 24) రోమా రాజ్యమునకు వచ్చేసరికి మతపరమైన, రాజకీయపరమైన రెండు శక్తులు ఒక దశలో కలిసి పనిచేయుట వలన సత్యమును వ్యర్ధపరచి కాళ్ళక్రింద అణగద్రొక్కుచు (దానియేలు 8:10,12,25) క్రీస్తు యొక్క పరలోక పరిచర్యలో జోక్యము చేసుకొనెను. (దానియేలు 3:10 - 12) దానియేలు 8:14లో పేర్కొనబడిన ఆలయ శుద్దీకరణ విషయములో భూసంబంధమైన, మత సంబంధమైన అధికారమును కుట్రపూరితముగా లాగుకొని దేవునినే సవాలు చేయుటకు ఉపక్రమించెను. పాప సమస్యకు పరిష్కారముగా అది దేవుని ప్రణాళికయైయున్నది.

దేవుని యొక్క ప్రవచన పట్టికలోని విషయాలను వివరించుటకు గాబ్రియేలు సిద్దముగానే ఉన్నాడు. దానియేలు 8 యొక్క ముగింపునకు 2300 దినముల (దానియేలు 8:27) ప్రవచన దర్శనమును దానియేలు సరిగా అర్ధము చేసుకొనలేకపోయాడు. మొదటి రెండు అధికారములు అనగా మేకపోతు, పొట్టేలు గూర్చి మొదటి భాగములో స్పష్టముగా వివరించబడినను (దానియేలు 8:20,21). ఆలయ శుద్దీకరణ విషయములో తేటగా వివరించలేదు.

దానియేలు 8లో కనిపించిన గాబ్రియేలు దూత మరలా 9లో కనిపించి దానియేలుతో ఈ విధంగా చెప్పెను. “నీవు బహుప్రియుడవు గనుక నీవు విజ్ఞాపనము చేయనారంభించినపుడు, ఈ సంగతిని నీకు చెప్పుటకు వెళ్ళవలెనని ఆజ్ఞ బయలుదేరెను. కావున ఈ సంగతిని తెలిసికొని నీకు కలిగిన దర్శన భావమును గ్రహించుము” (దానియేలు 9:23) ఏ దర్శనము గూర్చి ఇక్కడ మాట్లాడెను? రేపటి దినాన చదువుకొనబోవు 2300 దినముల మొదటి దర్శనము దానియేలు 8లో ఉన్నది. ఆ దర్శనము గూర్చి దానియేలుకు వివరణ ఇవ్వలేదు.

`“నీవు బహు ప్రియుడవు” అని దానియేలును గాబ్రియేలు పిలుచుచున్నాడు. దీనిని బట్టి పరలోకమునకు మరియు భూమికి ఉన్న సన్నిహిత సంబంధమును గురించి మనకు ఇది ఏమి చెప్పుచున్నది?`