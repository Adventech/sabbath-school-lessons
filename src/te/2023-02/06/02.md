---
title:  ఆలయ శుద్దీకరణ
date:   30/04/2023
---

క్రీస్తు రాకపూర్వము ఒక తీర్పు జరగవలసియున్నదని మనము ఇప్పటికే తెలుసుకొనియున్నాము. ఒక దూత పెద్ద స్వరముతో తీర్పు తీర్చు గడియవచ్చెను (ప్రకటన 14:7) అని ప్రకటించెను. ఈ తీర్పు ఎప్పుడు ఆరంభమవుతుందో దానియేలు మనకు ఆ నిర్ణీత సమయాన్ని తెలియజేస్తాడు.

`దానియేలు 8:14 ఆలయ శుద్దీకరణను గురించి ప్రత్యేకమైన సమయమును గూర్చి దానియేలు మనకు ఏమి చెప్పెను?`

భూలోక సంబంధమైన ఆలయ శుద్దీకరణ అంటే ఏమిటో ప్రతి యూదుడు స్పష్టముగా అర్ధము చేసుకున్నాడు. అది పాపము నిమిత్తము ప్రాయశ్చిత్తము చేసుకొనే లేక పాపప్రాయశ్చిత్తార్ధ దినమున సంభవిస్తుంది. ఆ దినమే తీర్పు దినమైయున్నది. తీర్పు మరియు ఆలయశుద్దీకరణ అనే భావమును గూర్చి దానియేలు అర్ధము చేసుకున్నాడు కాని 2300 దినముల గూర్చి కలవరం చెందాడు.

`దానియేలు 8:27 మరియు దానియేలు 9:21, 22 చదువుడి. 2300 దినములను గూర్చిన దర్శనమునకు సంబంధించి దానియేలు ఏవిధంగా స్పందించాడు? దేవుడు అతనికిచ్చిన జవాబేమిటి?`

దానియేలు చేసిన ప్రార్ధనకు ఆశ్చర్యము చెందినవాడై తాను చేసిన ప్రార్ధనకు లభించిన జవాబును బట్టి అతడు ఊహించిన దానికన్నా 'విశాలముగా ఉన్నదనుకొనెను. దానియేలును గాబ్రియేలు కాలపట్టికలోనికి తీసుకొని వెళ్ళి రాబోవు మెస్సియాకు సంబంధించిన సత్యమును బయలుపర్చెను. మెస్సియ్యా ఎప్పుడు తన పరిచర్యను ప్రారంభిస్తాడో, ఘోరముగా ఎప్పుడు మరణిస్తాడో, ఆలయ శుద్దీకరణకు సంబంధించిన సంఘటనలకు నేరుగా తీసుకొని వెళ్ళెను” (దానియేలు 8) ఇంకొక విధంగా చెప్పాలంటే క్రీస్తు యొక్క మరణము, తీర్పు ఈ రెండు విషయాలు విడదీయ లేని విధంగా జతచేయబడియున్నవి.

`దానియేలు 9:24-27లో పేర్కొనబడిన యేసు యొక్క మరణము దానియేలు 8:14లో తెలియపర్చినట్లు నేరుగా తీర్పునకు జత చేయబడుట ఎందువలన ప్రాముఖ్యమైన విషయము? ఈ విధంగా జత చేయబడుట ద్వారా ఏ గొప్ప సత్యము బోధింపబడుచున్నది?`