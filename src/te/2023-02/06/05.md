---
title:  అభిషిక్తుడు (మెస్సియా) నిర్మూలము చేయబడును
date:   03/05/2023
---

యెరూషలేము తిరిగి నిర్మింపబడవలెను అనే శాసనము రావడము దానియేలుకు మరియు యూదులకు చాలా ప్రాముఖ్యమైన పరిణామము. యెరూషలేము తిరిగి నిర్మింపబడాలని వెలువడిన శాసనముతో 490 సంవత్సరాల ప్రవచనమును గూర్చి మాట్లాడెను. యెరూషలేమును గూర్చి అనేకమైన శాసనాలు వెలువడినను ఎజ్రా 7లో మనకు కనిపించే శాసనము క్రీ॥పూ॥ 457లో ఇవ్వబడినది. ఆ శాసనము ప్రకారము బబులోను నుండి యూదులు వారి స్వదేశమునకు తిరిగి వెళ్ళుటయే గాక, వారిని వారు ఒక మతపరమైన సమాజముగా స్థాపించుకొనవచ్చు అదే శాసనము (ఎజ్రా 7:13,27).

ఇక్కడ ప్రాముఖ్యముగా గమనించవలసిన విషయమేమిటంటే రాజైన అర్తహషస్త యొక్క శాసనము క్రీ॥పూ॥ 457 ఆకురాలు కాలమున ఇవ్వబడినది. ఈ శాసనము ఇచ్చిన సమయము క్రీ॥పూ॥ 27 సంవత్సరానికి చేరుకుంటాము.

మెస్సీయా అనగా "అభిషిక్తుడు" అని అర్ధము. క్రీ॥శ॥ 27 సం॥లో మెస్సీయా అనగా యేసుక్రీస్తు బాప్తిస్మము తీసుకున్నాడు (మత్తయి 3:13-17). దానియేలు కొన్ని వందల సంవత్సరాలకు పూర్వమే క్రీస్తు యొక్క బాప్తిస్మము ఏ సం||లో తీసుకుంటాడో అనే విషయాన్ని, ఏ సమయములో ఆయన యొక్క మూడున్నర సంవత్సరాల సువార్త పరిచర్య ప్రారంభిస్తాడో అనే విషయాలను ముందుగానే తెలియపర్చాడు.

`రోమా 5:6-9తో పాటు దానియేలు 9:26 చదువుడి. ఏ గొప్ప సత్యములు ఇక్కడ బయలుపర్చబడినవి?`

“ఈ 62 వారాలు జరిగిన పిమ్మట తన కొరకు కాదు గాని ఏమియు లేకుండా అభిషిక్తుడు నిర్మూలము చేయబడును” (దానియేలు 9:26). మెస్సియా నిర్మూలము చేయబడును లేక సిలువ వేయబడును. ఇంకొక విధముగా చెప్పాలంటే కల్వరి యొక్క సిలువ మీద మన కొరకే గాని ఆయన కొరకు కాదు క్రీస్తు మరణము చెందాడు. అందువలననే పౌలు ఈ విధంగా వ్రాసాడు. “అయితే దేవుడు మన యెడల తన ప్రేమను వెల్లడిపరచుచున్నాడు. ఎట్లనగా మనమింకను పాపులయై యుండగానే క్రీస్తు మన కొరకు చనిపోయెను” రోమా 5:8.

దానియేలు 9:27లో ఆఖరు 7 సం॥లో అనగా వారము మధ్యలో క్రీస్తు “అర్ధవారమునకు బలిని నైవేద్యమును నిలిపివేయును" అని వ్రాయబడెను. 70వ వారము మధ్యలో క్రీ॥శ॥ 31న సిలువ మీద తన రక్తమును చిందించి మరణించుట ద్వారా నిత్య నిబంధనను స్థిరపర్చెను. బలియర్పణ విధానము ప్రవచనమునకు సంబంధించిన ప్రాధాన్యత పూర్తిగా కోల్పోయింది.

ఈ ప్రవచనములు మెస్సియా, క్రీస్తు సిలువ వేయబడును. బలియర్పణ విధానము నిలిచిపోతుంది. ఇక అమలులో ఉండదు. ఇది క్రీ॥శ॥ 31లో సంభవించినది. అన్ని వివరాలతో ముందుగానే చెప్పబడినట్లు అవన్నియు నెరవేరినవి. ఖచ్చితముగా ఎక్కువ తక్కువ లేకుండా పస్కారోజున ప్రధాన యాజకుడు పస్కా గొఱ్ఱపిల్లను అర్పించుచుండగా క్రీస్తు మన కొరకు తన ప్రాణమును బలియాగముగా అర్పించెను.

`పైన వ్రాయబడిన విషయాలను మనసులో ఉంచుకొని మార్కు 15:38; మత్తయి 3:15,16 చదువుడి. దానియేలు 9:24-27లోని ప్రవచనము అర్ధము చేసుకొనుటకు ఈ వాక్యములు మనకు ఏవిధముగా సహాయపడతాయి?`