---
title:  1844వ సంవత్సరము
date:   04/05/2023
---

2300 సం||ల ప్రవచనములోని మొదటి 490 సం॥రాలను ప్రత్యేకముగా పురాతన యూదా దేశము మొదలుకొని మెస్సియా వచ్చు వరకు వారికి కేటాయించుట జరిగింది. 2300 సం||రాలలోని చివరి భాగము దేవుని ప్రజలకు అనగా యూదులకు, అన్యజనాంగమునకు, పరలోకములోని ఆలయశుద్దీకరణకు, క్రీస్తు రెండవ రాకడకు కేటాయించడమైనది.

మొదటి 490 సం॥ మెస్సియా యొక్క మొదటి రాకడకు మరియు క్రీ॥శ॥ 34 వరకు ఉపయోగపడినది. 2300 సంవత్సరాల నుండి 490 సం||లు తీసివేసినచో 1810 సం॥ మిగులును, ఆ విధంగా మిగిలిన 1810 సం॥ దేవుని ప్రజలకు ఉపయోగపడును. మనము గనుక క్రీ॥శ॥ 34లో ప్రారంభించి వాటికి 1810 సం॥లు కలిపినచో క్రీ॥శ॥ 1844 సంవత్సరానికి వస్తాము.

ఆలయ శుద్దీకరణను తీసుకొనిన లేక ఆలయమును గూర్చిన సత్యమును బోధించుట ద్వారాను మరియు పరలోకము యొక్క కడవరి కాల తీర్పును పరిగణనలోనికి తీసుకొనిన యెడల ప్రకటన 14:6,7లో దేవుడు తన చివరి విన్నపమును మానవజాతి యంతటికి చేస్తూ, ఆయన ప్రేమకు స్పందించి, ఆయన కృపను అంగీకరించి, దేవునికి అంగీకారమైన జీవితాన్ని జీవిస్తూ విధేయత జీవితాన్ని గడపమని తన ప్రజలను పిలుస్తున్నాడు.

`లేవి 16:16 చదువుడి. ఆలయమును శుద్దీకరణ చేయుటకు గల కారణాలు ఏమిటి? ఈ విషయము మనకు సువార్తను గూర్చి ఏమి బోధిస్తుంది?`

ప్రజల యొక్క పాపాలను బట్టి, అపరాధములను బట్టి ఆలయమును శుద్దీకరణ చేయవలసి యుంది. అది కేవలం పశువుల రక్తము చేత సాధ్యమయ్యేది. అదేవిధంగా మన విషయంలో రక్షకుడవసరము. ఆయన జీవితము ప్రాయశ్చితార్ధ దినము వధింపబడిన జంతువుకు సాదృశ్యముగా ఉండి తీర్పునకు మార్గమును తయారుచేస్తున్నాడు.

`లేవి 23:26-29 చదువుడి. తీర్పు దినమున తన ప్రజలను ఏమి చేయమని దేవుడు ఆజ్ఞాపించెను. మరియు నేడు మనకు దాని అర్ధము ఏమైయుంటుంది?`

ఇశ్రాయేలీయులు వారి ఆత్మలను వారు బాధించుకొనేవారు. దాని అర్ధమేమిటంటే వారిని వారు తగ్గించుకొని వినయముతో వారి హృదయములను పరిశీలన చేసుకొని వారి పాపములను ఒప్పుకొనేవారు. మారుమనస్సు పొందేవారు. అటు తరువాత వారిని శుద్ది చేయమని దేవుని వేడుకునే వారు. ప్రధాన యాజకుడు చేసినట్లు మనము దేవుని వేడుకోవాలి. ఈ భూలోక ఆలయము శుద్దీకరణ చేయబడినట్లు మనలను శుద్దీకరించమని దేవుని వేడుకొనవలసియున్నాము.

`ప్రవచనమునకు సంబంధించిన దానియేలు 7-9 మరియు ప్రకటన 14 అధ్యాయములు తీర్పు తీర్చు గడియపై దృష్టిని పెట్టి సిద్దపడవలసియున్నాము. 1844 నుండి మనము తీర్పు తీర్చు గడియ కాలములో ఉన్నాము. మరియు ప్రకటన గ్రంథము యొక్క వర్తమానమును బట్టి మొదటి దూత వర్తమానమును బోధించే సమయములో ఇప్పుడున్నాము (ప్రకటన 14:7) నేడు మనము కూడా ఆత్మలను ఏవిధంగా బోధించే వారముగా ఉన్నాము?`