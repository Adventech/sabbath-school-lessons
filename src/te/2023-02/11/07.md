---
title:  అదనపు అధ్యయనము
date:   09/06/2023
---

పరలోకంలో మహా సంఘర్షణ ఆరంభమైనప్పటి నుండి దేవుని ఆజ్ఞలను తొలగించే లక్ష్యముతోనే సాతాను పనిచేశాడు. దీనిని సాధించుట కొరకే సృష్టికర్తకు వ్యతిరేకంగా తిరుగుబాటు చేసెను. ఆ తిరుగుబాటు తరువాత అతడు పరలోకములో నుండి త్రోసివేయబడినను అతడు తన పోరాటమును భూమి మీద కొనసాగిస్తూనే ఉన్నాడు. మానవులను మోసము చేయుట ద్వారా వారిచే దేవుని ఆజ్ఞలను అతిక్రమించే రీతిలో నిరంతరము పట్టుదలతో పోరాడుతూనే ఉన్నాడు. ఆ విధముగా అతడు దేవుని చట్టమునకు వ్యతిరేకముగా పోరాడేటప్పుడు, ఆ చట్టమును పూర్తిగా తొలగించుటకు ప్రయత్నించాడు. ఒకవేళ అది సాధ్యము కానపుడు ఆ చట్టములోని కొన్ని భాగములను మార్పు చేయుట చట్టముల మీద మనుష్యులకు వ్యతిరేక భావము కలుగజేయుటకు బైబిలు సత్యాలను తప్పుదారి పట్టే విధముగా వాటిని వక్రీకరించాడు. ఆ ప్రయత్నములో దేవుని చట్టముల స్థానములో మనుష్యుల చట్టములను చేర్చి, అసత్యమునే సత్యముగా చూపించి బైబిలు మతమునకును, అబద్ద చట్టము మరియు సాంప్రదాయముల మధ్య యుద్ధమును ప్రారంభించెను - ఎలెన్ జివైట్, మహా సంఘర్షణ, పుట 582.

ప్రకటన గ్రంథమంతటిలో ఆరాధన మరియు సృష్టి ఈ రెండు అంశాలు కూడా జతచేయబడియున్నవి. మంచికి చెడుకు మధ్య జరుగుచున్న సంఘర్షణ, మృగము యొక్క ముద్ర ఇవన్నియు కూడా దేవుడు ఆరాధనకు యోగ్యుడా కాదా అనే అంశము చుట్టూ పోరాటము సాగుచున్నది.

“మనము చూచిన దాని ప్రకారము సృష్టికర్తగా క్రీస్తు అనగానే సబ్బాతు ఆరాధన ప్రధానమైన అంశముగా వెలుగులోనికి వస్తుంది. ఏ దినమునకు ఆయన ప్రభువు అని చెప్పుకున్నాడో ఆ దినమును గూర్చి చాలా ప్రాధాన్యతనిస్తున్నాడు” (మత్తయి 12:8; మార్కు 2:28; లూకా 6:5) శాశ్వత కాలము నిలిచియుండు సబ్బాతు మన సృష్టికర్త యేసు అని గుర్తు చేస్తుంది. అందుచే సబ్బాతు మన గుర్తింపు. ఎవరము, ఏమైయున్నాము, మన విలువ ఏమిటి అనే విషయాలను సబ్బాతు గుర్తు చేస్తుంది. ఆరాధనకు యోగ్యుడైన సృష్టికర్త మనలను సృష్టించెనని సబ్బాతు గుర్తు చేస్తున్నందున సాతాను సబ్బాతును ద్వేషిస్తున్నాడు. అందువలననే కడవరి కాల సంఘర్షణలో సబ్బాతు కేంద్ర బిందువైయున్నది.

**చర్చించుకొనుటకు ప్రశ్నలు**

`1. సముద్రపు మృగము అధికారమును కోరుకొనుటకు దాని వెనుక ఉన్న ప్రధాన నియమాలు ఏమిటి?`

`2. అక్షరాలా సాతానుడు ఉన్నాడనే వాదన చాలా ప్రాచీనమైనది. మూఢ నమ్మకాలకు చెందినదని వాదించే వారికి మీ జవాబేమిటి?`