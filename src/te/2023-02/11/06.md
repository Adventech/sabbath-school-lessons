---
title:  యేసు మన ఏకైక మధ్యవర్తి
date:   08/06/2023
---

`ప్రకటన 13:4,5 చదువుడి. ఈ వాక్యములలో మృగమునకున్న అధికారమును ఆనవాలు పట్టే గుర్తులను గూర్చి ఏమి చెప్పుచున్నది?`

ప్రకటనలోని మృగము విగ్రహారాధన రోము నుండి ఎదిగి అభివృద్ధి చెంది ఒక ఆరాధన విధానమును ప్రపంచ వ్యాప్తముగా పరిచయము చేసి మతభ్రష్టత్వశక్తిగా నిలిచినది. ప్రకటన 13:5ను బట్టి అదొక దైవ దూషణకరమైన మాటలను పలుకుశక్తిగా గుర్తింపు పొందింది. నూతన నిబంధనలో డంబముగా మాట్లాడుట. దేవదూషణ చేయుట అనగా దేవునితో తనను తాను సమానము చేసుకొని దేవునికే చెందిన విశేషాధికారములు మరియు ఆధిక్యతలకు తాను కూడా అర్హుడే అనే విధముగా మాట్లాడుట దేవదూషణ క్రిందకు వస్తుంది.

`లూకా 5:18 - 26; యోహాను 10:33 చదువుడి. ఏ రెండు రీతులుగా ఉన్న దేవదూషణను ఈ వాక్యములు గుర్తించాయి?`

యేసు దేవదూషణ చేయుచున్నాడని నాయకులు ఆయనమీద నేరము మోపారు. యేసు విషయములో వారు వేసిన నిందలు అన్యాయమైనవి. ఎందువలనంటే యేసు దేవుడు. ఆయనకు ఉండవలసిన విశేషాధికారములు మరియు అర్హతలు ఆయనకున్నవి. ఆయనకున్న అధికారములతో మన పాపములను క్షమించే అధికారముంది. అందువలననే ఆయన ఈ విధంగా మాట్లాడెను. “యేసు -ఫిలిప్పు నేనింత కాలము మీ యొద్ద ఉండినను నీవు నన్ను ఎరుగవా. నన్ను చూచినవాడు తండ్రిని చూచియున్నాడు గనుక తండ్రిని మాకు కనుపరచుమని యేల చెప్పుచున్నావు?” (యోహాను 14:9).

అదే సమయములో 1తిమోతి 2:5 ఈ విధముగా బోధిస్తుంది. దేవునికిని నరులకును ఒక మధ్యవర్తి ఉన్నాడు. ఆయన క్రీస్తు యేసు అను నరుడు. ఈ భావమునకు విరుద్ధముగా రోమా సంఘము దేవునికిని పాపులైన నరులకును మధ్యవర్తిగా యాజకుడున్నాడని బోధిస్తుంది. అయితే యాజకుడే పాపియైన మానవ మాత్రుడైయున్నందున అతనికి ఒక మధ్యవర్తి అవసరమైయున్నాడు గనుక యాజకుడు మనకు మధ్యవర్తిగా ఉండనేరడు. ఎవరైనా మానవుడు అతడు దేవుడని గాని లేక దేవుని స్థానములో అతడు నిలువబడుట గాని చేస్తే అది దేవదూషణ క్రిందే వస్తుంది. ఇక్కడ రోము సంఘ అధికార ప్రకటన రెండు విషయాల మీద చేయబడెను.

“పోపు అనబడే వ్యక్తి గొప్ప గౌరవ హోదా కలిగినవాడు. అతడు ఎంతగా హెచ్చింపబడెనంటే, కేవలం అతడు ఒక మనుష్యుడు మాత్రమేకాదు. దేవుడే భూమి మీద ఉన్నట్లుగా ఆయన ఉన్నాడు" - లూసియస్ ఫెరారి “పాపా” వ్యాసము 2 ప్రాంపట బిబ్లి యోథిక్ (1763) సంపుటి 6, పుటలు 25-29.

పోపులియో XIII డంబముగా మాట్లాడుతూ “పోపులమైన మేము ఈ భూమి మీద సర్వశక్తిమంతుడైన దేవుని స్థానమును పట్టుకొనియున్నాము” -ది గ్రేట్, ఎన్ సైక్లికల్ లెటర్సు ఆఫ్ పోపులియో XIII (న్యూయార్కు 1903) పుట 193.

ఈ విధముగా వారు ప్రకటించుకొనిన విషయాలలో ఇంకొకటి ఉన్నది. పదములకు ముందు చేర్చుమాట “ఏంటి” ఉదాహరణకు “ఏంటి క్రైస్టు" అనగా క్రీస్తు విరోధి అనే వ్యతిరేక భావము గూర్చి కాకుండా ఆ “ఏంటి” అనే మాట దీని స్థానములో అనే భావము కూడా ఉన్నది. అందువలన ఏంటి క్రైస్టు అనగా క్రీస్తు యొక్క స్థానములో అనే భావము చూస్తున్నాము. ఇది కూడా దేవదూషణ క్రిందకే వస్తుంది.