---
title:  దైవభక్తి లేని బంధము
date:   06/06/2023
---

మృగము యొక్క ముద్రకు సంబంధించి ప్రవచనము ఏమి చెప్పుచున్నదంటే, మత సహనము లేకపోవడము, ఆర్థిక లావాదేవులను నిరాకరించుట, హింసించుట, చివరిగా ఒక మరణ శాసనము విధించుట వంటి కార్యకలాపములు మృగము యొక్క ముద్రకు సూచనగా ఉన్నవి. ఆశ్చర్యము గొలిపే పరిస్థితులలో కూడా ఎవరైతే దేవుని ఆజ్ఞలను గైకొని యేసును గూర్చిన సాక్ష్యములు (ప్రకటన 14:12)ను కలిగియుంటారో అటువంటి ప్రజలను కాపాడి సంరక్షిస్తాడు. ఆజ్ఞలను కాపాడేవారు నాల్గవ ఆజ్ఞయైన ఏడవదిన సబ్బాతును కూడా గైకొంటారు.

ప్రకటన 13లోని మృగము యొక్క ముద్రకు సంబంధించిన ప్రవచనము దేవునితో సాతాను చేయుచున్న యుద్దమును గూర్చి మాట్లాడుచున్నది. ఈ యుద్ధములో మోసము చేయుట ద్వారా విజయము సాధించాలనునది సాతాను యొక్క వ్యూహ రచనలో మొదటిదైయున్నది. (ప్రకటన 13 ప్రకారము భవిష్యత్తులో సాతానుడు ఈ భూమి మీద ఉన్న మతపరముగాను, రాజకీయ పరముగాను కలిసి ఉన్న అధికారముతో అనగా మృగము యొక్క అధికారము బలవంతముగా దేవుని ప్రజలతో పోరాటము చేస్తుంది. అవసరమైతే చాలా ప్రయోగము చేయుటకు కూడా వెనుకాడడు.

మతపరమైన హింస ఉంటుంది. అయితే ఈ లోకములో అదేమీ క్రొత్తకాదు. దేవుడు సూచించిన విధముగా హేబెలు దేవుని ఆరాధించినందుకు కయీనుకు కోపము వచ్చి తమ్ముడైన హేబెలును హత్య చేసినది మొదలు మతపరమైన లేక దేవునికి ఆరాధన చేసే విషయములో సాతానుడు హింస చేయుచూనే ఉన్నాడు (ఆది 4:1-8) “మొదటి శతాబ్దము మొదలుకొని యుగాంతము వరకు హింస సంభవిస్తూనే ఉంటుంది. ఒక సమయము రాబోవుచున్నదని యేసు హెచ్చరిస్తూ ఆ సమయములో మిమ్మును చంపు ప్రతివాడు తాను దేవునికి చేయుచున్నాననుకొను కాలము వచ్చును" (యోహాను 16:2; మత్తయి 10:22; 1 పేతురు 4:12).

దైవభక్తిలేని ఈ బంధములో మృగము యొక్క ముద్ర చేయు చివరి కార్యమని ఆ ప్రవచనము తెలియజేయుచున్నది. పూర్వమందు జరిగిన హింస వలెనె కడవరి కాలములో కొన్ని విశ్వాస సూత్రములకు అందరూ కట్టుబడి యండాలని బలవంతము చేయుచూ ఆ మృగమునకు అనుకూలమైన ఆరాధన విధానము అందరికి ఆమోదయోగ్యమైన విధానముగా అమలు చేయును.

`ప్రకటన 13:15-17 కడవరి ఆపద సమయములో దేవుని యొక్క కడవరి కాల ప్రజలు ఎదుర్కొనే సమస్యలేమిటి?`

ఆర్ధికపరమైన ఆంక్షలు విధించుట ద్వారా హింస ప్రారంభమవుతుందని ప్రవచనము తెలియజేస్తుంది. ఆ ముద్రలేనిచో "ఎవ్వరూ కొనలేరు లేక అమ్మలేరు. ఇది సంభవించినపుడు అధిక సంఖ్యలో జనాంగములు ఓడిపోయి శత్రువుకు వశమగుదురు. ఎవరైనా ఆ ఆజ్ఞను తిరస్కరించినచో అట్టివారు మరణశిక్షను ఎదుర్కొనవలసి వస్తుంది”. క్రీస్తు అనుచరులము అని చెప్పుకొనే క్రైస్తవులనే సాతానుడు రాజీ చేయుటకు సిద్దపడెను. కడవరి పరీక్ష వచ్చుసరికి మృగము ముద్రను తీసుకొనుటకు అంగీకరించే విధంగా సాతానుడు పనిచేయును. మన యెడల దేవునికున్న ప్రేమ మనలను బలపర్చి ముందు రాబోయే శ్రమకాలములో కాపాడి భద్రపర్చును.

`గలతీయులకు 6:7-9. ఇది కడవరి దినములకు సంబంధించి వ్రాయబడకపోయినా ఇది ఏవిధంగా మృగము యొక్క ముద్రకు సరిపోయే విధంగా ఉంది? అట్టి పరిస్థితులలో విశ్వాసముతో మనము ఎట్లు నిలువబడగలము?`