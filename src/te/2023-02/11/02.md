---
title:  దృఢమైన సహన శక్తి
date:   04/06/2023
---

ప్రకటన 14:7లో ప్రజలందరిని సృష్టికర్తయైన దేవునినే ఆరాధించవలెను. అని దేవుడు పిలుచుచున్నాడు. ఇది మొదటి దూత వర్తమానము. (ప్రకటన 14:8)లో పురాతన బబులోనుతో సంబంధమున్న ఒక అబద్ద మత విధానమును అమలు చేయుచున్న “బబులోనుకు” దేవుడు ఈ హెచ్చరిక వర్తమానము ఇచ్చెను. ఇది రెండవ దూత యొక్క వర్తమానమైయున్నది.

ప్రకటన 14:9,10లో మృగమును ఆరాధించుటకు వ్యతిరేకముగా మూడవ దూత హెచ్చరికను జారీ చేసెను. మూడవ దూత గొప్ప స్వరముతో “ఆ క్రూర మృగమునకు గాని, దాని ప్రతిమకుగాని ఎవడైనను నమస్కారము చేసి తన నొసటి యందేమి, చేతిమీదనేమి, ఆ ముద్ర వేయించుకొనిన యెడల ఏమియు కలుపబడకుండా దేవుని ఉగ్రత పాత్రలో పోయబడిన దేవుని కోపమను మద్యమును వాడు త్రాగును” (ప్రకటన 14:9,10).

`ప్రకటన 14:12 చదువుడి. దేవుని యొక్క కడవరి కాల ప్రజలు ఏ రెండు గుణములను కలిగియుంటారని ఈ వాక్యము సెలవిచ్చుచున్నది? ఆ రెండు విషయాలు ఎందుకు ప్రాముఖ్యము?`

సహనమునకు గ్రీకు పదము “హుసొమోన్” దానిని “దృఢమైన సహనశక్తి” అని తర్జుమా చేయబడినది. కడవరి దిన ప్రజలలో దేవుని ఆరాధించే విషయములో తీవ్రమైన హింస మరియు బలమైన వ్యతిరేకత ఉన్న పరిస్థితులలో దేవునికి విధేయత చూపించే ప్రజలు ఉంటారు. ఆయన కృప ద్వారా వారు దృఢమైన సహనశక్తితో నిలువబడి దేవుడు కేంద్రముగా గల, కృపతో నింపబడిన విధేయత జీవితమును జీవిస్తారు.

సృష్టికర్తను ఆరాధించుట (ప్రకటన 14:7) అనునది మృగమును ఆరాధించుటకు (ప్రకటన 14:9) నేరుగా వ్యతిరేకమైనది. సృష్టికర్తను ఆరాధించే ప్రజలు దేవుని ఆజ్ఞలను గైకొనుచు యేసునందు విశ్వాసము కలిగి యుండుట ద్వారా వారి విశ్వాసమును, విధేయతను ప్రకటిస్తారు. (ప్రకటన 14:12) ఈ కడవరి సంఘర్షణ క్రీస్తుకు విధేయత చూపించుటయా లేక మృగము యొక్క అధికారమునకు విధేయత చూపుటయా అనే అంశము ఆరాధన చుట్టూ తిరుగుచున్నది. మంచి, చెడుల మధ్య జరుగుచున్న మహా సంఘర్షణకు కేంద్రముగా సబ్బాతు ఉన్నది.

`రోమా 8:1-4; ఎఫెసి 2:8-10; కొలస్సి 1:29 చదువుడి. విశ్వాసము ద్వారా జీవించుట వలన కలుగు ఫలితమును గూర్చి ఈ వాక్యాలు ఏమి చెప్పుచున్నవి?`

విశ్వాసము ద్వారా జీవించుట వలన మనము దేవుని కృపను పొందుకుంటాము. మరియు మన జీవితాలు మార్పు చెందును. రక్షకునికి సమర్పించుకొనిన విశ్వాసులకు యేసునందు విశ్వాసముంటుంది. అంతేకాకుండా యేసు యొక్క విశ్వాసము కూడా ఉంటుంది. కడవరి కాలములో యేసు యొక్క విశ్వాసము వంటి విశ్వాసము వారిదే అవుతుంది. యేసు నెరవేర్చినట్లు వారి మరణ పర్యంతము విశ్వాసులుగా నిలిచిపోతారు.

`చిన్నచిన్న విషయాలలో మన విశ్వాసము ఏవిధముగా ఉంటుంది? నిజమైన శోధనలు ఎదురైనప్పుడు మన పరిస్థితి ఏవిధంగా ఉండబోవుచున్నది? (లూకా 16:10 చూడుడి).`