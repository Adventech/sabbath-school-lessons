---
title:  విశ్వ సంబంధమైన పోరాటము
date:   05/06/2023
---

`మత్తయి 27:45-50 చదువుడి. సిలువ మీద యేసు క్రీస్తునకు కలిగిన అనుభవమును గూర్చి ఈ వాక్యము మనకు ఏమి బోధిస్తున్నది? “నా దేవా నన్నెందుకు చేయి విడిచితివి” అని దేవుని అడిగినపుడు యేసు యొక్క ఉద్దేశమేమి? యేసును గూర్చి విశ్వాసము కలిగి యుండాలనుటకు ఈ ఉదాహరణ ఎట్లు సహాయపడుతుంది?`

యేసు సిలువ మీద వ్రేలాడుచుండగా చీకటి ఆవరించుచుండగా, లోక పాపముల కొరకు శిక్షను అవమానమును భరించుచుండగ తన తండ్రి ప్రేమకు దూరమైపోయానేమో అనే భావము కలుగుచుండగా తన తండ్రితో ఆయనకు కలిగిన బాంధవ్యమును గుర్తు చేసుకుంటూ, యేసు తన తండ్రిపై ఆధారపడి ఇవన్నియు భరించెను. సిలువ మీదున్న సమయములోనే కాక తన జీవితములో అన్ని సమయాలలో తండ్రి మీద సంపూర్ణముగా ఆధారపడి యున్నాడు. చివరికి సిలువను సహితము మోయుటకు మరియు ఆ వేదనలను భరించుటకు కూడా సిద్ధపడియున్నాడు. యేసులో సందేహమును రేకెత్తించే సమయములో కూడా రక్షకుడు దేవునిని నమ్మెను. దేవుడు ఆయన చేతిని విడిచి పెట్టాడేమో అనుకునే పరిస్థితిలో కూడా యేసు దేవునిని విడువలేదు.

“అంధకారము అలుముకొనుచుండగా దేవుని చేత తిరస్కరింపబడిన వానిగా మానవుడు పొందవలసిన వేదనను చివరి వరకు అనుభవించాడు. ఆ భయంకరమైన గడియలలో అంతకు పూర్వము తనను ఏ తండ్రి అంగీకరించాడో ఆ తండ్రిపై ఆయన ఆధారపడ్డాడు. విశ్వాసము ద్వారా క్రీస్తు జయశీలుడయ్యాడు" -ఎలెన్ జి వైట్, విజయశీలుడైన క్రీస్తు, పుట 277.

యేసు యొక్క విశ్వాసము చాలా లోతైనది. నమ్మకముతో కూడుకొన్నది. పరిపూర్ణ సమర్పణ కలిగినది గనుక విశ్వములో ఉన్న దుష్టశక్తులు గాని లేక భూమి మీద ఎదురైన శోధనలు గాని, ఆయను కృంగదీయకపోయినవి. చూడలేకపోయినా, నమ్మిన విశ్వాసము ఆయనది. అర్ధము కాకున్నా నమ్మదగినట్టిది. విశ్వాసము పట్టుకొని వ్రేలాడుటకు ఆధారము లేకపోయినా వ్రేలాడగల్గిది. విశ్వాసము ద్వారా యేసు విశ్వాసమును వరముగా పొందియున్నాము. అది మనముందున్న సంక్షోభ సమయాలలో మనలను ముందుకు నడిపిస్తుంది. మన హృదయాలలో నివసిస్తున్న యేసు విశ్వాసము ఆయనను ఆరాధించే విధముగా మనలను శక్తిమంతులనుగా చేయును. అదే సమయములో ప్రకటనలో ప్రవచించిన విధముగా దానిని సహనముతో పోరాడుటకు మనకు సహాయమును అనుగ్రహించును.

అయితే అదేదో, అకస్మాత్తుగా కనిపించేదికాదు ఆ విశ్వాసము. అనుదినము ప్రజలు విశ్వాసము ద్వారా జీవించుట నేర్చుకోవాలి. మంచి సమయాలలోను, చెడు సమయాలలోను దేవుడు సమీపముగా ఉన్నాడనుకున్నపుడు, దేవుడు దూరముగా ఉన్నాడనుకుంటే, ఏ స్థితిలోనైనా అది ప్రధానము కాదు. ఏలయనగా “నీతిమంతుడు విశ్వాసమూలముగా జీవించును” (గలతీ 3:11; హబక్కూకు 2:4 చూడుడి) ఇదే సిద్దపాటునకు సమయము, విశ్వాసముతో ప్రతి శోధనను సహించిన మన జీవితములో అతి ప్రశస్తమైన ఫలములను ఫలించును.

`నీ చుట్టూ నీ జీవితము కృంగిపోతున్నట్లు కనిపించే పరిస్థితులుండవచ్చును. అయితే నీ యొద్ద ఉన్నది నీ విశ్వాసమే. ఆ స్థితిని ఏవిధంగా ఎదుర్కొనగలవు? నీవు నేర్చుకున్న పాఠాలు ఏమిటి? నీ అనుభవము ద్వారా ఇతరుల కెట్లు సహాయపడగలవు?`