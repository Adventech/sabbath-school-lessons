---
title:  గొఱ్ఱపిల్లను వెంబడించేవారు
date:   07/06/2023
---

`ప్రకటన 13:1,2 చదువుడి. మృగము ఎచట నుండి వచ్చును? ఆ మృగమునకు అధికారమును ఎవరు ఇస్తారు?`

ప్రకటన 13లోని మొదటి మృగము తన అధికారమును, తన పీఠమును, గొప్ప హోదాను ఘట సర్పము నుండి పొందెను. ప్రకటన 12:9; 20:2 ఘట సర్పము అనగా సాతానుడు అని గుర్తించెను. సాతానుడు ఒక యుక్తిగల కపటమైన శత్రువు. అతడు భూలోక సంబంధమైన అధికారాల ద్వారా పనిచేయును. ప్రకటన 12:3-5లో ఈ ఘట సర్పము. సాతానుడు “మగశిశువు” జన్మించగానే అతని సంహరించుటకు ప్రయత్నించెను. “అవును ఆ మగశిశువే క్రీస్తు. ఈ 'మగబిడ్డ' అటు తరువాత దేవుని యొద్దకు ఆయన సింహాసనమునకు ఎత్తబడెను. శిశువుగా ఉన్న క్రీస్తును సంహరించుటకు సాతానుడు హేరోదు ద్వారాను, రోమా రాజ్యము ద్వారాను ప్రయత్నించెను. యేసు యొక్క జీవితములోని చివరి దశలో రోమా గవర్నర్ అయిన పిలాతు క్రీస్తుకు మరణ శిక్ష విధించెను. ఆయనను అతిక్రూరముగా సిలువకు మేకులతో కొట్టి శిక్షను అమలుచేయు ఒక రోమా అధికారి సిలువ వేసెను. రోమా సైనికుడొకడు క్రీస్తును బల్లెముతో ప్రక్కనగుచ్చెను. ఆయన సమాధికి కావలిగా రోమా సైనికుడుండెను. (ప్రకటన 13:2) ప్రకారము మహా ఘటసర్పమైన సాతానుడు విగ్రహారాధన చేసే రోము యొక్క సహాయముతో తన ప్రభుత్వ పీఠమును ఒక దానిని ఒక శక్తిగా ఎదుగుచున్న మృగమునకు ఇచ్చెను.

ఘట సర్పము సాతానుకు ప్రతినిధిగా ఉన్నాడు, ఈ ఘటసర్పము రోమా సామ్రాజ్యమునకు ప్రతినిధిగా ఉండెను. కాలక్రమేణా పోపుల రోముగా మారిపోయెను. ఈ పోపుల రోము తన అధికారమును, పీఠమును, గొప్ప హోదాను ఘట సర్పం నుండి పొందియున్నది- ది ఎస్ డి ఎ బైబిలు వ్యాఖ్యానము, సంపుటి 7, పుట 817, చరిత్ర కారుడైన ఎ.సి. ఫ్లిక్ యొక్క వివరణ ప్రకారము “రాజకీయపరమైన రోము యొక్క శిథిలాల నుండి మతపరమైన రూపమును ధరించుకొని, పెద్ద ఆకారముతో రోమను సంఘము అవతరించినది. ది రైజ్ ఆఫ్ మిడీవల్ చర్చి (మధ్య యుగము నాటి సంఘము అభివృద్ధి చెందింది. 1900) పుట 150; ఎసిఎ బైబిలు వ్యాఖ్యానము సంపుటి 7, పుట 817.

`ప్రకటన 13:3; 14:4 చదువుడి. ఈ వాక్యాలలో ఉన్న వ్యత్యాసము ఏమిటి?`

మృగమును వెంబడించే "లోకమంతటికి” విరుద్ధముగా గొఱ్ఱపిల్లను వెంబడించే ప్రజలు దేవునికి ఉన్నారు. ఎప్పుడు ఉన్నట్టుగానే ఇప్పుడు రెండు గుంపుల ప్రజలున్నారు. ఇప్పుడు మనకు తెలిసినట్లుగానే, ఈ రెండు గుంపులకు చెందని తటస్థముగా ఉండే గుంపు అంటూ ఉండదు. స్థిరముగా యేసుకు సమర్పించుకొననిచో ఆయనకు విరోధి పక్షమున ఉన్నట్లే.

`“మీరు నా నిమిత్తము అందరిచేత ద్వేషింపబడుదురు. అంతము వరకు సహించినవాడు రక్షింపబడును” (మత్తయి 10:22) కడవరకు నీవు సహించుటకు ఎంతవరకు సిద్దముగా ఉన్నావు?`