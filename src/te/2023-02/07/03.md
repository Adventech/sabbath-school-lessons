---
title:  సృష్టికర్తను ఆరాధించుడి
date:   08/05/2023
---

`ప్రకటన 14:7 చదువుడి. మొదటి దూత వర్తమానము ఏవిధముగా ముగించబడెను? ఈ తీర్పు గడియ వర్తమానము ఏ చివరి విన్నపమును చేస్తుంది? (యెషయా 40:26; యోహాను 1:1-3 మరియు రోమా 1:20 చూడుడి)`

ప్రకటన 14:7 సృష్టికర్తను ఆరాధించుడి. అది ప్రోత్సాహకరమైన పిలుపుతో ఆ వర్తమానము ముగిసింది. నేటి దినమునకు ఈ పిలుపు చాలా ప్రాముఖ్యమైనది. నేటి కాలములో అనేకమంది శాస్త్రజ్ఞులు మరియు చివరికి క్రైస్తవలోకము కూడా పరిణామసిద్ధాంతమును అంగీకరించే స్థితిలో ఉన్నది. క్రైస్తవులకు మరియు బైబిలు ఈ బోధ వారి గుండెల మీద కొట్టినట్లుంది. పరిణామ సిద్ధాంతము నిజమైన యెడల మనం విశ్వాసము ఒక అబద్దముతో కూడినదై యుంటుంది. అందులో ఉన్న అంశములు అటువంటివి.

ప్రకటన గ్రంథము యొక్క కడవరి పిలుపు బైబిలు యొక్క మొదటి పుస్తకమైన ఆదికాండములో వేర్లు నాటుకున్నది. సృష్టి యొక్క గొప్పతనమును గూర్చి మనము అర్ధము చేసుకుంటేనే తప్ప ఆరాధించడం గూర్చి జరుగుచున్న విశ్వ సంఘర్షణలో దాగియున్న అంశాలను మనము ఎన్నడూ గ్రహించలేము.

“ఆదియందు దేవుడు భూమ్యాకాశములను సృజించెను” (ఆది 1:1).

పరిశుద్ధ లేఖనములంతటికి ఈ వాక్యమే పునాదియైయున్నది. ఆదియందు దేవుడు సృష్టించెను. ఆ పదమునకు సమానమైన హీబ్రూ పదము "బారా” అదొక క్రియా పదము. ఆ పదము కేవలం దేవుడొక్కడికే చెందుతుంది.

దేవుని యొక్క శక్తి ఎంత అనంతమైనదో తెలుసుకొనుటకు చిన్న ఉదాహరణ. దేవుడు సృష్టించిన వాటిలో ఒకటైన సూర్యుని గురించి తెలుసుకుందాము. కాలము ఆరంభమైనప్పటి నుండి నేటి వరకు మానవ జాతి యావత్తూ కలిసి చమురును, గ్యాస్ను, బొగ్గును లేక ఇతర పదార్థాలను ఉపయోగించి ఉత్పత్తి చేసిన శక్తిని మించి సూర్యుడు ఒక్క సెకనులో ఉత్పత్తి చేస్తున్నాడు.

సూర్యుని యొక్క నడిమి కొలత లేక వ్యాసము సుమారు 865 మైళ్ళు మరియు దానిలో భూమి కొలతలు లేక భూమి యొక్క పరిమాణము కలిగిన 10 లక్షల గ్రహాలు ఇమిడిపోగలవు. గేలక్సీ అనబడే పాలపుంతలో సూర్యుని కొలతలకు సమానమైన కొలతలు కలిగిన 100 మిలియను నక్షత్రాలున్నవి. (సూర్యుడు కూడా ఒక నక్షత్రమే) పిస్టల్ స్టార్ అనే నక్షత్రము మన సూర్యుడు ఉత్పత్తి చేస్తున్న శక్తి కన్నా పది మిలియన్ల రెట్లు ఎక్కువ శక్తిని ఉత్పత్తి చేస్తుంది. ఈ పిస్టల్ స్టార్ అనే నక్షత్రములో మన సూర్యుని కొలతలతో సమానమైయున్న మిలియను నక్షత్రాలు పిస్టల్ స్టార్ గోళములో ఇమిడి పోగలవు. ఇటువంటి సృష్టి చుట్టూ మన మనస్సులలో ఏవిధంగా త్రిప్పి చూడగలము? హద్దు లేని లేక అపారమైన శక్తి మరియు విస్మయమును కలిగించే దేవుని సృష్టి బయలుపర్చుచున్నది. దేవుని యొక్క సృజనాశక్తి భూమిని మరియు ఆకాశములను ఉనికిలో తేవడమే కాకుండా శతాబ్దాల తరబడి ఆయన ప్రజల పక్షమున పనిచేసియున్నాడు. ఈ ప్రపంచమును ఉనికిలోనికి తెచ్చిన దేవుడు ఈ లోకములోనే ఎల్లపుడు హాజరవుతున్నాడు. ఈ లోకములో ఉన్న ప్రజలను ఆయన విడువడు మరియు ఎడబాయడు.

`ఈ సృష్టిలో మనము ఎంతో చిన్నవారమైనప్పటికి, క్రీస్తు మన కొరకు చనిపోయెను. వివరింపశక్యముగాని విశాలమైన ఈ సృష్టి ఏవిధముగా దేవుని ప్రేమ యొక్క వాస్తవాన్ని పెద్దగా వివరించగలరు?`