---
title:  సృష్టికర్తను ఆరాధించుట
date:   06/05/2023
---

### ఈ వారమునకు చదువ వలసిన వచనములు
ప్రకటన 1:9; యెష 40:26, 2 కొరింథి 5:17; కొలస్సి 1:17; ప్రకటన 4:11; యోహాను 19:16-30.

> <p>కంఠతవచనం</p>
>“ఆ యిరువది నలుగురు పెద్దలు సింహాసనమునందు ఆసీనుడైయుండు వాని యెదుట సాగిలపడి, యుగయుగములు జీవించుచున్న వానికి నమస్కారము చేయుచు - ప్రభువా, మా దేవా నీవు సమస్తమును సృష్టించితివి. నీ చిత్తమును బట్టి అవి యుండెను. దానిని బట్టియే సృష్టింపబడెను గనుక నీవే మహిమ ఘనత ప్రభావములు పొందనర్హుడవని చెప్పుచు తమ కిరీటములను ఆ సింహాసనము ఎదుట వేసిరి' (ప్రకటన 4:11).

మనకు తెలిసిన విషయాలను గాని లేక మన అనుభవములను గాని చాలా ఉదాసీన వైఖరితో తీసుకుంటాము. యవ్వన బిడ్డలు వారి తల్లిదండ్రుల యెడల వారిని గూర్చి వారికి బాగా తెలుసు. కాబట్టి చాలా సులభంగా కలిసిపోతారు. ఆ విధముగానే మనకు ప్రతి దినము కనిపించే సూర్యుడు, ఆకాశము, గాలి, నీరు మరియు మన కాళ్ళక్రింద భూమి వీటన్నిటిని మనకు తెలియకుండానే వాటిని గుర్తిస్తాము మరియు అనుభవిస్తాము.

అయితే ఎప్పుడైనా కొంత సమయము కేటాయించి మన ఉనికిని గూర్చి మన సంరక్షణ ఏవిధముగా సాగిపోతున్నది అనే విషయమును గూర్చి ఆలోచించామా? లేక దానంతట అదే మనకు సహాయపడుతున్నాయని ఊరకనే అనుభవిస్తున్నామా? ఎందుకు శూన్యము ఉండవలసిన చోట ఏదో రూపములో ఇంత పదార్ధము ఉంది? అని ఎంత తరచుగా మనము ప్రశ్నించుకుంటున్నాము?

మన విశ్వము మరియు అందులోని ఆశ్చర్యకరమైన అద్భుతాలతో కూడిన ఘనమైనవేమి లేక సూక్ష్మమైనవేమి ఏవిధముగా ఉన్నవి. అసలు వాటియొక్క ఉనికి ఏవిధముగా ఆరంభమైంది. ఇక్కడ ఎందుకు ఉన్నాము అనే అనేక విషయాలను గూర్చి మనము తెలుసుకొనాలి. ఇంకొక మాటలో చెప్పాలంటే మనము అనిశ్చయ పరిస్థితులలో జీవిస్తున్నాము. శాస్త్రీయ పరిశోధనలను బట్టి చూస్తే ఒకప్పుడు మన విశ్వాసము అసలు ఉనికిలోనే లేనట్లు కనుగొన్నారు. అయితే ఇప్పుడు వాటన్నింటితో ఇక్కడ బ్రతుకుట ఒక అద్భుతము. శూన్యములో నుండి విశ్వము పుట్టుకొచ్చింది అనే ఒక కల్పిత కథ కన్నా సృష్టికర్తయైన దేవుడు ఈ విశ్వమునకు మరియు దానిలో ఉన్న సమస్త విషయాలకు కారకుడనే విషయాన్ని ఈ వారం పాఠములో చదువుకొనబోవుచున్నాము.

_మే 13, సబ్బాతుదినమున ఈ సబ్బాతుబడి పాఠమును చదువుటకు సిద్దపడుడి._