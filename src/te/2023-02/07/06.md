---
title:  సిలువ మీద సృష్టికర్త
date:   11/05/2023
---

ప్రభువైన క్రీస్తు మన సృష్టికర్తయని ఆశ్చర్యముతో ఆరాధించినను, దానికి మించి ఇంకా ఎంతో ఉన్నది. దానితో మన సృష్టికర్త మన విమోచకుడు కూడా అనే విషయాన్ని మరింత లోతుగా పరిశీలించవలసిన అవసరము ఉన్నది. మనలను సృష్టించిన దేవుడే మనలను విమోచించిన దేవుడు.

“దేవుడు మన స్వరూపమందు మన పోలిక చొప్పున నరులను చేయుదము. వారు సముద్రపు చేపలను, ఆకాశపక్షులను, పశువులను సమస్త భూమిని, భూమి మీద ప్రాకు ప్రతి జంతువును ఏలుదురు గాకనియు పలికెను” (ఆది 1:26). అని చెప్పిన దేవుడు మన సృష్టికర్తే. అదే దేవుడు సిలువ మీద “ఇంచుమించు మూడు గంటలప్పుడు యేసు- ఏలీ ఏలీ లామాసబక్తానీ అని బిగ్గరగా కేక వేసెను. ఆ మాటకు నా దేవా, నా దేవా నన్నెందుకు చెయ్యి విడిచితివని అర్ధము” (మత్తయి 27:46) అని ఏడ్చాడు. అందుచేత దేవునికి భయపడుటకు మరియు ఆయనను ఆరాధించుటకు గల కారణము గూర్చి చర్చించండి. ఇంత ఆశ్చర్యకరమైన సత్యమునకు అనుకూలముగా పతనమైన మానవులము ఎట్లు స్పందించగలము? ఏమి చేయాలో మొదటి దూత వర్తమానము మనకు తెలియజేస్తుంది.

“అంతట మీరు దేవునికి భయపడి ఆయనను మహిమపరచుడి. ఆయన తీర్పు తీర్చు గడియ వచ్చెను. గనుక ఆకాశమును భూమిని సముద్రమును, జలధారలను కలుగజేసిన వానికే నమస్కారము చేయుడి అని గొప్ప స్వరముతో చెప్పెను” (ప్రకటన 14:7).

`యోహాను 19:16-30 చదువుడి. యేసు సిలువ మీద ఉన్న దృశ్యమును యోహాను వివరిస్తున్నాడు. ఆ విషయాలను మనము చదువుచుండగా యేసు సృష్టికర్తగా ఏమి చేసాడో చూడండి. “ఏలయనగా ఆకాశమందున్నవియు, భూమి యందున్నవి, దృశ్యమైనవి గాని అదృశ్యమైనవిగాని అవి సింహాసనములైనను, ప్రభుత్వములైనను, ప్రధానులైనను అధికారములైనను సర్వమును ఆయనయందు సృజింపబడెను. సర్వమును ఆయన ద్వారాను, ఆయనను బట్టియు సృజింపబడెను” (కొలస్సె 1:16). ఈ ఆశ్చర్యకరమైన దేవుని యొక్క ప్రేమకు మనము ఏవిధముగా జవాబు ఇవ్వగలము?`

యేసు సృష్టికర్తగా బైబిలు సాక్ష్యమిచ్చుచున్నది. ఆయన సిలువ మీద మరణముచెందాడు. “మనుష్యుల పోలికగా పుట్టి, దాసుని స్వరూపమును ధరించుకొని తన్ను తాను రిక్తునిగా చేసికొనెను. మరియు ఆయన ఆకారమందు మనుష్యుడుగా కనబడి మరణము పొందునంతగా అనగా సిలువ మరణము పొందునంతగా విధేయత చూపినవాడై తన్ను తాను తగ్గించుకొనెను” (ఫిలిప్పి 2:7,8).

ఇవన్నియు జరిగిన తరువాత మొదటి దూత వర్తమానములో అనగా క్రీస్తు సిలువ మీద అప్పటికే మరణించిన తరువాత సృష్టికర్తను అనాదినుండి అనే పిలుపు వచ్చుచున్నది. ఇది చాలా ప్రాముఖ్యమైన విషయం.

యేసు భూమి మీదికి ఒక మానవుడుగా అవతరించకపూర్వము ఆయన పరలోకములో అనుభవించిన అమోఘమైన స్థితిని గూర్చి తెలుసుకోవడం గొప్ప ఆధిక్యతయైయుంది. పరలోకమందున్న వారందరు ఆయనను ఆరాధించారనుటలో ఆశ్చర్యపడవలసిన పనిలేదు. మన మట్టుకైతే ఆయన చేత సృష్టించబడిన మనము ఆయన రక్తము చేత విమోచింపబడిన మనము ఆయనను సృష్టికర్తగాను విమోచకునిగాను ఆరాధించక ఇంకేమి చేయగలము?

`సిలువను దృష్టిలో పెట్టుకొని దానికి మించిన విషయాలను మానవులముగా మనము ఆయనకు చేర్చిన యెడల అది నాస్తికత్వమునకు చెందిన భావము అనబడదా? సృష్టికర్తగా మన యెడల ఆయన చేసిన కార్యము లేమిటి?`