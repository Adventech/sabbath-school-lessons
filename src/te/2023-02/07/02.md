---
title:  విపత్తులో ఒక స్నేహితుడు
date:   07/05/2023
---

యేసు పరలోకమునకు ఆరోహణమైన తరువాత (అపొ.కా. 1:9) అపొస్తలులలో జీవించుచున్న ఆఖరి అపొస్తలుడు యోహానును పత్మాసు ద్వీపములో ఆయన దర్శించాడు. క్రూరుడైన డొమిషియను రోమా చక్రవర్తి యోహానును అక్కడకు పంపించాడు.

`ప్రకటన 1:9 చదువుడి. మత్తయి 13:21; అపొ.కా. 14:22; యోహాను 16:33 చూడుడి. ఈ లోకములో యేసును అనుసరించాలని కోరే వారికివ్వబడిన వర్తమానమేమి?`

క్రైస్తవ సమాజమునుండి, స్నేహితుల నుండి, కుటుంబ సభ్యులనుండి వేరు చేయబడి ఎటువంటి సహాయసహకారాలు అందక యోహాను ఒంటరితనముతో యేసు యొక్క అనుచరుడుగా ఆ ఆపత్కాల పరిస్థితులను ఎదుర్కొని జీవిస్తున్నాడు. ఆయన పరిచర్యముగియలేదు. ఆయన ఇవ్వవలసిన సాక్ష్యము పూర్తికాలేదు. మహా తేజస్సుతో ఒక దేవదూత ఆ ద్వీపములో ఒంటరిగా ఉన్న ఆయనను దర్శించుటకు, దేవుని సింహాసనము నుండి నేరుగా ఒక వర్తమానమును తెచ్చెను. యేసు యొద్ద నుండి ఆ వర్తమానము శతాబ్దముల తరబడి ప్రతిధ్వనించవలసియున్నది. ప్రతి తరము వారికిని అదొక నిరీక్షణతో కూడుకున్న వర్తమానమైయుంది. ముఖ్యముగా యేసు యొక్క రెండవ రాకడకు సమీపముగా ఉన్న కడవరి కాల ప్రజలు ఆయన రాకడకు సిద్ధపడుటకు వీలుగా ఈ వర్తమానము ప్రకటింపబడవలసియున్నది. అదొక తీవ్రమైన హెచ్చరికతో కూడుకొనిన వర్తమానము మరియు కడవరి దినములలో శ్రమలను ఎదుర్కొనవలసి వచ్చినప్పుడు, ఇప్పుడు కూడా శ్రమలను ఎదుర్కొనుచున్నట్లయితే మనము సిద్దపడుటకు అవసరమైన ప్రోత్సాహకరమైన వర్తమానముగా కూడా ఉన్నది.

పరలోకపు దూత ఒక గుహలో బంధింపబడియున్న యోహానును దర్శించినట్లు నీవు కూడా ఆ గుహలోనికి ప్రవేశించిన యెడల ప్రవచనమునకు సంబంధించిన ఈ మాటలు పలక మీద వ్రాయబడినట్లుగా చూస్తారు. “అతడు- మీరు దేవునికి భయపడి ఆయనను మహిమపరచుడి. ఆయన తీర్పు తీర్చు గడియవచ్చెను. గనుక ఆకాశమును భూమిని సముద్రమును జలధారలను కలుగజేసిన వానికే నమస్కారము చేయుడి అని గొప్ప స్వరముతో చెప్పెను” (ప్రకటన 14:7).

ప్రకటన గ్రంథములోని ముఖ్య ధ్యానాంశము "ఆరాధన" మనము ఆరాధించే మనుష్యులముగా సృష్టింపబడితిమి. ఎవరో ఒకరిని లేక ఏదో ఒకదానిని మనలో ప్రతి వారు “ఆరాధిస్తారు”. సృష్టికర్తను ఆరాధించేదే నిజమైన ఆరాధన. ఆ ఆరాధనలో మన జీవితము యొక్క నిజమైన లక్ష్యమును కనుగొనుటకు అది మనలను శక్తిమంతులను చేస్తుంది. మనము జీవించుటకు సరియైన కారణమును అది చూపిస్తుంది. ఏదో మరణించుటకే అన్నట్లు కాకుండా జీవించుట కొరకు, శ్రమలు సహించుట కొరకు అది మనలను సిద్దపరుస్తుంది. కడవరి విపత్తు ఎదురైనపుడు అప్పుడు మనము ఈ విధముగా అర్ధము చేసుకుంటాము. “విశ్వాసమందు నిలకడగా ఉండవలెననియు, అనేక శ్రమలను అనుభవించి దేవుని రాజ్యములో ప్రవేశింపవలెనని” తెలుసుకుంటాము. (అపొ.కా. 14:22).

`విశ్వాసియైన దేవుని సేవకుడు యోహాను వంటి వారే శ్రమలను, శోధనలను ఎదుర్కొనియున్నచో మనకు శ్రమలు ఎదురుకావని అనుకొనగలమా? (1 పేతురు 4:12-15).`