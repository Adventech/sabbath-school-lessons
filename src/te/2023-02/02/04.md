---
title:  పరలోకపు తీర్పు
date:   04/04/2023
---

`ప్రకటన 14:14 మరియు అపొ.కా. 1:9-11 చదువుడి. ఈ వాక్యములో ఉన్న సమానమైన విషయాలు లేక పోలికలు ఏమిటి?`

యోహాను ఈ విధంగా చెప్పాడు. “మరియు నేను చూడగా, ఇదిగో తెల్లని మేఘము కనబడెను. మనుష్యకుమారుని పోలిన యొకడు ఆ మేఘము మీద ఆసీనుడైయుండెను. ఆయన శిరస్సు మీద సువర్ణ కిరీటమును, చేతిలో వాడిగల కొడవలియు ఉండెను” (ప్రకటన 14:14) యేసు పరలోకమునకు ఆరోహణమైనప్పుడు ఆ విషయాన్ని లూకా, అపొ.కా. 1:9లో ఈవిధముగా వ్రాసాడు. వారు (శిష్యులు) చూచుచుండగా ఆయన ఆరోహణమాయెను. అప్పుడు వారి కన్నులకు కనబడకుండా ఒక మేఘము ఆయనను కొనిపోయెను. “యేసు మేఘము వలె ఉన్న దేవదూతల సమూహములో ఏవిధముగా ఆరోహణమాయెనో అదే రీతిగా మేఘము వలె ఉన్న దేవదూతల సమూహముతో ఆయన తిరిగి వస్తాడు. ఆశ్చర్యముతో అక్కడ నిలిచియున్న యేసు యొక్క శిష్యులతో దూతలు ఈవిధంగా ప్రకటించెను. "మీ యొద్ద నుండి పరలోకమునకు చేర్చుకొనబడిన యీ యేసే ఏరీతిగా పరలోకమునకు వెళ్ళుట మీరు చూచితిరో ఆ రీతిగానే ఆయన తిరిగి వచ్చునని వారితో చెప్పిరి” (అపొ.కా. 1:11) ఈ వాక్యములలో అది కనబడకపోవచ్చును గాని ఒక దైవసంబంధమైన సత్యము దాగియున్నది. ఈ యేసే మనుష్యకుమారుడు. దుమ్ముతో కూడిన నజరేతు రోడ్లపై ఆయన నడిచాడు. జనులు ఎక్కువగా నడిచే యెరూషలేము వీధులలో యేసు తన పరిచర్యను చేసాడు. ఇశ్రాయేలు గ్రామాలలో రోగులను స్వస్థపర్చాడు. పచ్చని గడ్డితో కప్పబడిన గలిలయ కొండల ప్రాంతములో యేసు సువార్తను ప్రకటించెను. ఆ యేసే తిరిగి రానైయున్నాడు.

దానియేలు 7లో పేర్కొనబడిన తీర్పు విషయములో కూడా మనుష్య కుమారుడని సంబోధించబడెను.

`దానియేలు 7:9,10, 13,14 చదువుడి. తీర్పును గూర్చి మాట్లాడుచున్న గంభీరమైన సమయములో దానియేలు యేసును “మనుష్యకుమారుడని” ఎందుకు పిలిచెను. మనుష్యకుమారుడు తీర్పు విషయములో కూడా కేంద్ర స్థానములో ఉన్నాడనే విషయము మనకు ఎట్టి ఆదరణ కలుగజేస్తుంది?`

దానియేలు 7:9,10లో పరలోకములో జరుగు తీర్పు సమయములో వేలాది దూతలు సింహాసనము చుట్టూ చేరియుండగా వారి మధ్య తీర్పు ఆరంభమైనది. మన జీవితాలకు సంబంధించిన పరలోకపు గ్రంథాలు విశ్వమంతటి ముందు తెరవబడెను (దానియేలు 7:13,14)లో మనుష్యకుమారుడు వచ్చి ఆ మహా వృద్ధుడగు వాని సన్నిధిలో (తండ్రి సన్నిధిలో) తన శాశ్వత రాజ్యమును స్వీకరించును. మానవులనందరిని రక్షించుటకు తండ్రియైన దేవుడు, కుమారుడైన దేవుడు, పరిశుద్ధాత్మ దేవుడు ఏవిధంగా పనిచేసారో విశ్వసము ముందు బయలుపర్చబడెను. ఈ తీర్పు పరిశుద్ధులెవరో రుజువు చేయుటయే గాక సాతానుడు దేవునికి వ్యతిరేకముగా దేవుని స్వభావాన్ని గూర్చి తప్పుగా ఆరోపించిన విషయాలు కూడా అబద్దములని బయలుపర్చుచున్నది. (యోబు 1, 2; కీర్తన 51:1-4 చూడుడి).

`దేవుని యెదుట మన జీవితమంతా పరిశీలనలోకి తీర్పు సమయములో తేబడుతుందనే సత్యమును గూర్చి ఆలోచించు. ఆవిధముగా పరిశీలనలోకి వచ్చునపుడు మనకున్న ఏకైక నిరీక్షణ ఏమిటి? (రోమా 8:1 చూడుడి).`