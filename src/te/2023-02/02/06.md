---
title:  ప్రతి విత్తనము ఒక పంటను ఉత్పత్తి చేస్తుంది
date:   06/04/2023
---

ప్రకటన 14లో రెండు రకాలైన కోతకు సిద్ధముగా ఉంది. కోతకు సిద్ధముగా ఉన్న పంట నీతిమంతులకు చిహ్నము. రెండవ పంట నెత్తుటితో కప్పబడిన ద్రాక్షపండ్లు. ఈ పండ్లు అనీతిమంతులు లేక రక్షణ పొందని వారికి సూచనగా ఉన్నది. రెండు రకాలైన పంటలు పూర్తిగా పండికోతకు సిద్దముగా ఉన్నవి. విత్తబడిన ప్రతి విత్తనము పక్వమునకు వచ్చినవి.

`ప్రకటన 14:17-20 చదువుడి. “దేవుని కోపమును ద్రాక్షల పెద్ద తొట్టి" అనగా ఏమిటి? ప్రకటన 14:10; 15:1 మరియు 16:1 చూడుడి.`

మరియొక దూత బలిపీఠము నుండి వెడలి వచ్చెను. అతడు అగ్ని మీద అధికారము నొందినవాడు. (ప్రకటన 14:18) దేవుని యొక్క కడవరి తీర్పులో అవసరమైన అగ్ని మీద అధికారము కలిగిన దూతను ఇక్కడ చూస్తున్నాము. పంట కోతకు సిద్దముగా ఉంది. పాపము దాని హద్దులు దాటి యుంది. దేవుని కృపను దాటుకొని తిరుగుబాటు చాలా దూరము వెళ్ళింది. దుర్మార్గము అంతకంతకు హేయమైన స్థితికి దిగజారింది. ప్రేమామయుడైన దేవుడు మనకొరకు తాను చేయగలిగినదంతా చేసాడు. మన పాపములనిమిత్తము సిలువ మీద తన ప్రాణము బలియాగముగా అర్పించెను.

“ఎందుకనగా మన మాయనయందు దేవుని నీతి అగునట్లు పాపమెరుగని ఆయనను మన కోసము పాపముగా చేసెను" (2కొరింథి 5:2; గలతీ 3:13).

సిలువకుమించి దేవుడు ఏమి చేయగలడు? పరిశుద్ధాత్మను పదేపదే తిరస్కరిస్తున్న వారి యెడల కృపను చూపుటకు మించిన కృప వేరొకటి లేదు. ఇక ఆలస్యము చేయుటకు వీలుపడని ప్రవచన వర్తమానము (ప్రకటన 14లో కలదు). ప్రతి విత్తనము ఫలించి, దాని పంటను కోయుటకు సిద్దముగా ఉన్నది. విత్తనములు పంటకోతకు సిద్దముగా ఉన్నవి. ద్రాక్షపండ్లు పక్వమునకు వచ్చినవి. కోతకు సిద్ధము. విశ్వము యెదుట దేవుని ప్రజలు ఆయన ప్రేమను కృపను మరియు దయను తెలియపర్చుటకు సిద్దముగా ఉన్నారు. దురాత్మ యొక్క సంతానము వారు చూపిన దుర్మార్గమును, దురాశను, ద్వేషమును మరియు పగను విశ్వము యెదుట ప్రదర్శించుటకు సిద్ధము. ఒక గుంపు యొక్క జనాంగములో యేసు స్వభావము బయలుపర్చబడుచున్నది. మరొక గుంపునకు చెందిన జనాంగములో సాతాను స్వభావము బయలుపర్చబడుతుంది.

ఇంతకు పూర్వమెన్నడు ఏ తరమువారైనా దేవుని యొక్క నీతిని విశ్వము మీద ఈవిధంగా బయలుపర్చియుండకపోవును. ఇంత ఘనముగా ఇంతకుపూర్వము ఎవ్వరూ దేవుని గూర్చి సాక్ష్యమిచ్చియుండకపోవచ్చును. దేవుని ప్రజలలో బయలుపర్చబడిన క్రీస్తు నీతిని బదులుగా దేవునికి వ్యతిరేకముగా తిరుగుబాటు చేసిన జనాంగము. సాతాను యొక్క దుర్మార్గమును పాపము, నియమనిబద్దత లేక విచ్చలవిడితనమును విశ్వము ముందు సాతాను అనుచరులు చూపించబోతున్నారు. మంచి చెడులకు, తప్పొప్పులకు, విధేయత అవిధేయతకు మధ్య ఉన్న తేడాలు విశ్వమంతటికి మానవులకు మరియు దూతలకు స్పష్టముగా కనబడును.

`మంచి చెడులకు మధ్య ఉన్న తేడాను స్పష్టముగా ఎట్లు చూడగలము? ఆ తేడాను తెలుసుకొనుటకు ఎందుకంత ప్రాముఖ్యము? (హెబ్రి 15:14).`