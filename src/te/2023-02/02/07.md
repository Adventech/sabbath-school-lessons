---
title:  అదనపు అధ్యయనము
date:   07/04/2023
---

“ఆయనను చూచుట ద్వారా మనము ఆధ్యాత్మికముగాను మరియు బుద్ధిపరముగాను ఆయనవలె మార్పు చెందుదుము. మనస్సు ఏ అంశముల మీద తన దృష్టి పెడుతుందో ఆ విషయాలు క్రమముగా మనలో పొందుపరచబడును. ప్రేమకు మరియు భయభక్తులతో కూడిన గౌరవమును చూపించుటకు అలవాటుపడినపుడు ఆ లక్షణాలు మనలో జీర్ణమై మనము ఎవరి యందు ఆ లక్షణాలను చూచితిమో వారి వలె మనము కూడా మారుటకు సహాయపడును. ఒక మనుష్యుడు తనకు కలిగిన మంచితనము పవిత్రత లేక కలిగియున్న సత్యమునకు మించి పైకి ఎదగలేడు. తనకు స్వార్ధమే అతి ప్రీతి పాత్రముగా ఉంటే దానికిమించి ఉదార స్వభావమును చేరుకోలేడు. అంతేకాక క్రమముగా ఇంకా క్రింది స్థాయికి దిగజారిపోయే పరిస్థితులు ఏర్పడును. మానవుని ఉన్నతస్థితిలో పెట్టుటకు కేవలం దేవుని యొక్క కృపకు మాత్రము ఆ శక్తి ఉంది. ప్రతి మనిషిని తనకు తానుగా విడిచినచో అతడు క్రిందకు కృంగిపోతాడే తప్ప ఉన్నతస్థాయికి చేరుకోలేడు” -ఎలెన్ జి వైట్, మహా సంఘర్షణ, పుట 555.

ఎవరికి తెలియకుండానే మరియు అతి సూక్ష్మముగా మన స్వభావము మరియు వ్యక్తిత్వము మనస్సులలో ఎటువంటి విత్తనమును విత్తుతామో, ఆ విత్తనాలను పోలి మార్పు చెందుతూ ఉంటాము. మంచివిత్తనములు విత్తితే మంచి ఫలాలు ఉత్పత్తి చేస్తావు. నీవు ఈ లోక సంబంధమైన చెడు విత్తనాలు విత్తితే అవి చెడును ఉత్పత్తిచేయును. మంచి జీవిత విలువలకు, మంచి ఆశయాలను కలిగియుండుటకు అవి సహాయపడవు. ఒక దినమున సాతానుడు కడవరి కాలములో మనలను హింసలకు గురి చేస్తాడని నాకు తెలుసు. అది సంభవించినపుడు ఎట్లా తప్పించుకోవాలో నాకు తెలుసు అని అనుకునే వారు, చాలా ప్రమాద మార్గాన్ని ఎంచుకుంటున్నారు. అట్టి పరిస్థితులు ఎదురవుతాయి. కాబట్టి ఇప్పటి నుండే సిద్దపాటు కలిగి యుండమని దేవుడు మనల్ని పిలుచుచుండగా, ఆయనకు సమర్పించుకొనకుండా నిర్లక్ష్యము చేసిన యెడల ఆ శ్రమ కాలము వచ్చినపుడు సిద్ధముగా ఉండము కాబట్టి అతి సులభంగా ఆ శ్రమలకు బలియై పోదుము. ఒకరోజు పరిశుద్ధాత్మ పిలుపును నిర్లక్ష్యము చేసినచో మన హృదయము కఠినపర్చబడుతుంది. చివరికి అదే స్వభావము మనలో వృద్ధి చెంది దురాత్మకు బానిసలుగా మిగిలిపోతాము.

**చర్చించుకొనుటకు ప్రశ్నలు**

`1. ప్రకటన 14:14-20 ప్రకారము కృప ద్వారా రక్షింపబడుట మరియు కృపయందు పెరుగుట అను ఈ రెండింటికి మధ్య ఉన్న సంబంధము ఏమిటి?`

`2. మొక్కలు ఏవిధంగా ఎదుగుతాయో తెలుసుకొని ఆవిధముగానే మనము ఆధ్యాత్మికముగా ఎదుగుటకు అవసరమైన విషయాలను తెలుసుకొనండి. ఈ రెండింటి మధ్య ఉన్న సమానమైన విషయాలు ఏమిటి?`

`3. క్రైస్తవులుగా మనము ఎదిగే కొలది మనకున్న సంకల్పశక్తి దేవుడిచ్చే సామర్ధ్యమును మధ్య ఏమైనా తేడా ఉన్నదా? ఈ రెండింటి మధ్య ఉన్న తేడా తెలుసుకోవడం ఎందువలన ప్రాముఖ్యము?`