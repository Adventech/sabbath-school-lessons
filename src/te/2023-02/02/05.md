---
title:  విజేతకు కిరీటము
date:   05/04/2023
---

“మరియు నేను చూడగా ఇదిగో, ఆ గొఱ్ఱపిల్ల సియోను పర్వతము మీద నిలువబడి యుండెను. మనుష్యకుమారుని పోలిన యొకడు ఆ మేఘము మీద ఆసీనుడైయుండెను. ఆయన శిరస్సు మీద సువర్ణ కిరీటమును, చేతిలో వాడిగల కొడవలియు ఉండెను (ప్రకటన 14:14) యోహాను యేసును గూర్చి ఆవిధముగా వర్ణించెను. కిరీటమునకు మరొక పదము 'స్టెఫనోస్' అనగా విజేత ధరించే కిరీటమై యున్నది. క్రీడాకారుడు ఒక ప్రముఖ క్రీడారంగములో పోటీ చేసి విజయశీలుడైనప్పుడు విజేతగా అతని శిరస్సు మీద స్టెఫనోసన్ను ధరింపజేస్తారు. అది విజయమునకు, గౌరవమునకు, ఘనతకు చిహ్నమైయున్నది”.

యేసు ఒకసారి ముళ్ళకిరీటమును ధరించెను. అది అవమానమునకు మరియు హేళనకు సూచనగా నిలిచియున్నది. ఆయన మనుష్యలచేత తృణీకరింపబడిన వాడును, విసర్జింపబడినవాడుగా ఉన్నాడు. ఆయన కొరడాలతో కొట్టారు. మొత్తారు, ముఖము మీద ఉమ్మి వేశారు. అయితే ఇప్పుడు ఆయనను ఒక మహిమ కిరీటమును ధరించి రాజులకు రాజుగా ప్రభువులకు ప్రభువుగా మరలా రానైయున్నాడు.

`ప్రకటన 14:15; మార్కు 4:26-29 చదువుడి. ఈ వాక్యాలలో ఉన్న పోలికలు ఏమిటి? దేని విషయమై ఈ రెండు వాక్యాలు మాట్లాడుచున్నవి?`

దేవుని సన్నిధి నుండి పరిశుద్ధ మందిరము యొక్క మహిమతో దూతలు దిగివచ్చి 'సమయము ముగిసినది. పంట పండియున్నది' వెళ్ళి మీ సంతానమును గృహమునకు చేర్చుడి అని ప్రకటించెను.

నూతన నిబంధన గ్రంథములో యేసు తరచుగా వ్యవసాయమునకు సంబంధించిన ఉదాహరణలను ఎంచుకొని మాట్లాడేవాడు. పంట పండియున్నదనే “సంప్రదాయ చిహ్నము ద్వారా తన ప్రజల యొక్క జీవితములలో సువార్త విత్తనము పరిపూర్ణముగా పెరిగియుందని వివరించాడు”.

విత్తనములు మొలకెత్తుట అనగా ఒకనిలో ఆధ్యాత్మిక జీవితము ఆరంభమైనదనే భావము అందులో ఉంది. అట్లా ఆరంభమైన జీవితము, అభివృద్ధి చెందుతూ ఒక చెట్టుగా పెరిగి ఫలములను ఏవిధముగా ఇస్తుందో అదే రీతిగా ఆధ్యాత్మిక ఫలాలు కూడా క్రైస్తవ జీవితములో కనిపిస్తాయి. ప్రకృతిలో వలెనే కృప విషయములో కూడా ఎదుగుదల లేకుండా జీవముండదు. మొక్క ఎదగాలి లేక చావాలి. మొక్క యొక్క ఎదుగుదల నిశబ్దముగా అగోచరమైన రీతిలో ఉన్నను పెరుగుదల అనునది నిరంతర ప్రక్రియ. అట్లే క్రైస్తవ జీవితము కూడా పెరగాలి. వివిధ దశలలో ఎదిగేటప్పుడు మన జీవితము పరిపూర్ణ స్థితికి చేరుకుంటుంది. అయితే దేవుని లక్ష్యము మనలో నెరవేరాలంటే, ఏ దశలోను పెరుగుదల నిలిచిపోకుండా నిరంతరము ముందుకు సాగాలి. పరిశుద్ధ పర్చబడుట జీవితమంతా కొనసాగవలసిన చర్య. మనకు అనుగ్రహించబడిన అవకాశాలు రెట్టింపయితే అనుభవము కూడా విశాలమవుతుంది. జ్ఞానము వృద్ధియగును” -ఎలెన్ జి వైట్, క్రీస్తు యొక్క ఉ పమాన పాఠములు, పుటలు 65, 66.

పంట పండినది. విత్తనాలు బంగారు రంగు ధరించుకున్నవి. అనగా కృప ద్వారా మార్పు చెందిన వారు ప్రేమ ద్వారా ప్రేరేపించబడి చైతన్యవంతులై, క్రీస్తు యొక్క నామమునకు మహిమ తెచ్చు విధంగా విధేయతతో జీవింతురని అర్ధము. అట్టి వారి హృదయము యేసుతో ఒకటిగా ఉండి యేసు ఏమి కోరుకుంటే అదే కోరుకుంటారు.

`వివిధ దశలలో జరిగే అభివృద్ధి ప్రతి దశలోను జీవితము పరిపూర్ణముగా ఉండాలని ఎలెన్ వైట్ చెప్పిన విషయాన్ని ఎట్లు అర్ధం చేసుకుంటారు? మన పొరపాట్లు తప్పిదాలు మన గుణాన్ని పరిశీలించుకొనుట ద్వారా ఎట్టి అర్ధమును మన జీవితానికి అందిస్తుంది?`