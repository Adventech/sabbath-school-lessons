---
title:  శాశ్వతమైన నిర్ణయాలు
date:   02/04/2023
---

సుమారు 6 వేల సం॥రాల కాలములో పేరుకుపోయి ఉన్న పాపముతో మరియు దుర్మార్గముతో నిండియున్న ఈ లోకములో తిరుగుబాటు వలన పతనమైన వారి యెడల యేసు అనుగ్రహించిన తన కడవరి కృపావర్తమానమును గూర్చి ప్రకటన వివరించుచున్నది. ఒక దినము రాబోవుచున్నది. అప్పుడు ఈ భూమి మీద ఇక ఎప్పటికి నిలిచియుండే మరియు మార్పు చేసుకొనుటకు వీలులేనటువంటి తీర్మానము ప్రతి మానవుడు తీసుకొనవలసియున్నాడు. ఆ తీర్మానము యేసుకు అనుకూలమైనది కావచ్చు లేక వ్యతిరేకమైనది కావచ్చును. సమస్త పాప భారము నుండి మనకు విమోచన లభించునని క్రీస్తు యొక్క నీతిని గూర్చి ప్రకటన గ్రంథములోని వర్తమానములు తెలియజేయుచున్నది.

`మత్తయి 24:14 చదివి దానిని ప్రకటన 14:6తో పోల్చి చూడుడి. యేసు రెండవసారి తిరిగి వచ్చే సమయానికి లోకమందంతట సువార్త ఏవిధంగా ప్రకటింపబడుతుందో ఆయన తన శిష్యులకు చేసిన వాగ్దానమేమిటి?`

రాజ్య సువార్త ప్రపంచమందంతట ప్రకటించబడును. అని మత్తయి 24:14లో శిష్యులకు యేసు చేసిన వాగ్దానము ప్రకటన 14:6లో చేయబడిన కడవరి దిన వర్తమానములో అది నెరవేరియున్నది. ఎట్లనగా భూనివాసులకు అనగా ప్రతి జనమునకును, ప్రతి వంశమునకును, ఆయా భాషలు మాటలాడు వారికిని, ప్రతి ప్రజకును ప్రకటించునట్లు నిత్య సువార్త తీసుకొని ఆకాశమధ్యమున ఎగురుచుండెను”.

ఆయన త్వరగా వచ్చుచున్నాడని, యేసు ప్రకటన 22లో మూడుసార్లు చెప్పెను. (ప్రకటన 22:7,12,20) ఆయన త్వరగా రానైయున్న సందర్భమును బట్టి మన ప్రభువు ఈ విధముగా చెప్పెను. "అన్యాయము చేయువాడు ఇంకను అన్యాయమే చేయనిమ్ము, అపవిత్రుడైనవాడు ఇంకను అపవిత్రుడుగానే యుండనిమ్ము. నీతిమంతుడు ఇంకను నీతిమంతుడుగానే యుండనిమ్ము. పరిశుద్ధుడు ఇంకను పరిశుద్ధునిగానే యుండనిమ్ము” (ప్రకటన 22:11) క్రీస్తుకు అనుకూలముగా గాని లేక వ్యతిరేకముగా గాని ప్రతి వ్యక్తి నిర్ణయము తీసుకొనవలసియున్నవని ప్రకటన గ్రంథము మహిమతో కూడిన ఔన్నత్యమును కనపర్చియున్నది.

“చిన్న విషయాలలో” కూడా మనలో ప్రతి ఒక్కరు ప్రతిరోజూ తీర్మానాలు తీసుకుంటూనే ఉన్నాము. మనము తీసుకొనే నిర్ణయాలు క్రీస్తుకు అనుకూలముగానైనా, వ్యతిరేకముగానైనను ఉండవచ్చును. నేడు ప్రతి విషయములోను ప్రతి దినము క్రీస్తుకు విరోధముగా నిర్ణయాలు తీసుకొనుచున్నవారు, అకస్మాత్తుగా కడవరి ఆపత్కాలములో యేసువైపు తిరిగి ఆయన పక్షమున తీర్మానములు తీసుకొనుట సాధ్యమయ్యే పనికాదు. అందుచేత నేడే మరియు ప్రతిరోజు క్రీస్తు నందు విశ్వాసముతో జీవించే విధముగాను ఆయన ఆజ్ఞలను గైకొనే విధముగాను మనము తీసుకొనబోవు నిర్ణయాలుండాలి. ఏలయనగా “మనమాయన ఆజ్ఞలను గైకొనుటయే దేవుని ప్రేమించుట. ఆయన ఆజ్ఞలు భారమైనవి కావు” (1యోహాను 5:3) ఈ విషయములో ఎలెన్ జి వైట్, ఇట్లు చెప్పింది “యేసు వచ్చు సమయములో ఎవరి స్వభావములను మార్చడు. మార్పు చేయగల క్రియ నేడే చేయవలసియున్నది. నేడు మనము జీవించుచున్న మన అనుదిన జీవితములే మన భవిష్యత్తును లేక విధిని నిర్ణయించనైయున్నది” కడవరి దిన సంఘటనలు, పుట 295.

`మన స్వభావములను దేవుడు ఏవిధముగా తీర్చిదిద్దును? ఆయన కృపయందు ఎదుగుటకు ఆయన ఏ పద్దతిని అనుసరిస్తాడు? ఎక్కువగా యేసువలె ఉండుటకు వీలుగా మనము మార్పు చెందుటకు పరిశుద్దాత్మ మనలో పనిచేయుటకు మనము ఏమి చేయాలి?`