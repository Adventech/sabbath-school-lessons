---
title:  భవిష్యత్తును నిర్ణయించే సమయం
date:   01/04/2023
---

### ఈ వారమునకు చదువ వలసిన వచనములు
మత్తయి 24:14; ప్రకటన 14:14-20; మత్తయి 16:27; అపొ.కా.1:9-11; మార్కు 4:26-29; ప్రకటన 16:1.

> <p>కంఠతవచనం</p>
>“మరియు నేను చూడగా, ఇదిగో తెల్లని మేఘము కనబడెను. మనుష్యకుమారుని పోలిన యొకడు ఆ మేఘము మీద ఆసీనుడై యుండెను. ఆయన శిరస్సు మీద సువర్ణ కిరీటమును, చేతిలో వాడిగల కొడవలియు ఉండెను. అప్పుడు మరియొక దేవదూత దేవాలయములోనుండి వెడలి వచ్చి - భూమి పైరు పండియున్నది. కోత కాలము వచ్చినది. నీ కొడవలి పెట్టి కోయుమని గొప్ప స్వరముతో ఆ మేఘము మీద ఆసీనుడై యున్న వానితో చెప్పెను” (ప్రకటన 14:14,15).

ఒక్కొక్క సమయానికి ఏ సత్యము సంబంధము కలిగి యుంటుందో ఆ సమయము నాటి ప్రజలు వినవలసి యుంటుందో, ఆ సత్యమును దేవుడు తన ప్రజలతో మాట్లాడుచుండెను. ఉదాహరణకు జలప్రళయమును గూర్చి హెచ్చరిక ఇవ్వబడింది. (ఆది 6:7) యేసు యొక్క మొదటి రాకడను గూర్చి ముందుగానే ప్రవచించబడినది (దాని 9:24-27) రెండవ రాకడకు ముందు జరుగు తీర్పును గురించి (దాని 7:9,10; 8:14) క్రీస్తు రాకడకు ముందు సంభవించు కడవరి సంఘటనలు (ప్రకటన 12-14) గురించి అవును దేవుడు మనతో మాట్లాడాడు. మానవ చరిత్ర యొక్క ఈ కడవరి దినాలలో ఆయన ప్రజలకు మరియు లోకమునకు ఒక ప్రత్యేక వర్తమానమని తెలియపర్చెను. అది ఈ కడవరి సమయానికి సమయోచితమైన దాన్ని చెప్పెను. ఈ వర్తమానమును మూడు దూతలు మధ్య ఆకాశములో ఎగురుతూ ప్రకటించుచున్నవి. ఈ వర్తమానము లోకమంతటికి కడవరి కాల వర్తమానమును మరియు ఆలస్యము చేయజాలనిదిగా పేర్కొనబడినది.

ఈ త్రిదూత వర్తమానములు మానవుల యెడల యేసు చూపించే కృపకు సంబంధించినవి మరియు కడవరి వర్తమానములైయున్నవి. మన స్వనీతి మీద మన నమ్మకమును పెట్టుకొనక మనలను నీతిమంతులనుగా తీర్చగలిగే యేసు యొక్క నీతియందు నమ్మకము పెట్టుకుందాము.

ఎప్పుడు జరుగుచున్నట్లుగానే, మనము క్రీస్తును ఎన్నిక చేసుకోవాలి. మనము ఆయనకు సమర్పించుకోవాలి. విధేయులమైయుండాలి. రాబోవు కాలములో మనము ఎదుర్కొనబోవు చివరి ఆపద సమయములో తీసుకొనవలసిన నిర్ణయాలను ఇప్పుడు మనము తీసుకొనే నిర్ణయాలు ప్రభావితము చేస్తాయి. అందుచేత సిద్దపడే సమయము ఇప్పుడే వచ్చియున్నది.

_ఏప్రిల్ 8, సబ్బాతు దినమున ఈ వారము యొక్క పాఠమును చదువుటకు సిద్ధపడుడి._