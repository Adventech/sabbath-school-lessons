---
title:  మనుష్యకుమారుడు తిరిగి వచ్చును
date:   03/04/2023
---

ప్రపంచమునకు మరియు తన ప్రజలకు ప్రభువు ఇచ్చిన కడవరి దిన వర్తమానము ప్రకటన 14లో ఇమిడియున్నది.

“యేసు-అవును నేనే. మీరు మనుష్యకుమారుడు సర్వశక్తిమంతుని కుడి పార్శ్వమున కూర్చుండుటయు, ఆకాశమేఘారూఢుడై వచ్చుటయు చూచెదరని చెప్పెను” (మార్కు 14:62) అనే ఈ వాగ్దానము యొక్క నెరవేర్పు ప్రకటన 14లోని వర్తమానము యొక్క ప్రధాన అంశమైయున్నది.

`ప్రకటన 14:14 చదువుడి. యేసు భూమికి తిరిగి వచ్చేటప్పుడు ఆయన ఏ నామముతో పిలువబడును? యేసుకు ఈ బిరుదును యోహాను ఎందుకు ఎంచుకున్నాడు?`

యేసు తనను గూర్చి చెప్పుకున్నపుడు “మనుష్యకుమారుడు” అని సువార్తలలో 82సార్లు పరిచయము చేసుకున్నాడు. ఆయన తనను గూర్చి వాడుకున్న పేర్లలో “మనుష్యకుమారుడు” అనే నామము ఆయనకు ఎక్కువ ఇష్టమైన నామము. మనతో ఒకడుగా గుర్తింపు పొందడం ఆయనకు ఎక్కువ ఇష్టము. మనలను అర్ధము చేసుకొనగలిగే రక్షకుడు. మనము ఎదుర్కొనే శోధనలను ఆయన ఎదుర్కొన్నాడు కావున మనలను తన గృహమునకు తీసుకువెళ్ళుటకు “మనుష్యకుమారుడాయెను” మన కొరకు తిరిగి రానైయున్న ఆ యేసే మన మధ్యన నివసించియున్నాడు. ఆయన మనలో ఒకడయ్యాడు కావున శోధనలను ఎదుర్కొన్నాడు. సాతాను ఆగ్రహమును విజయవంతంగా ఎదుర్కొన్నాడు కావున మనలను విమోచించుటకు ఆయన యోగ్యుడయ్యాడు.

**మనుష్యకుమారుడైన యేసుక్రీస్తును గూర్చి మత్తయి సువార్తలలో పేర్కొనబడిన ఈ క్రింది వాక్యాల నుండి మనము ఏమి నేర్చుకొనగలము?**

`మత్తయి 16:27`

`మత్తయి 24:27,30`

`మత్తయి 25:31,32`

ఈ వాక్యములలో ఉన్న కొన్ని విషయాలను గమనించండి.

1. యేసు మనుష్యకుమారుడుగా తన దూతలతో కలిసి మహిమతో రానైయున్నాడు. 2. ఆయన గొట్టెల నుండి మేకలను వేరు చేయును. ప్రాథమికముగా అదొక తీర్పు 3. ప్రపంచ దేశముల యొక్క భవిష్యత్తు మరియు సర్వ మానవాళి యొక్క భవిష్యత్తు త్వరలో శాశ్వతముగా నిర్ణయింపబడుతుంది.

`“మనుష్యకుమారుడు” అనే మాటలను గూర్చి ఆలోచించండి. ఆ మాటలు క్రీస్తు యొక్క మానవత్వమును గురించి ఏమి మాట్లాడుచున్నవి? దేవుడైయుండి కూడా ఆయన మనలో ఒకడిగా ఉండుటకు మనవలె ఉండుటకు వచ్చెను గాని మనవంటి వాడు కాదు. ఆయన ఎన్నడు పాపము చేయలేదు. మన యెడల ఆయనకున్న ప్రేమను గూర్చి, మన మెదుర్కొనిన శోధనలను తాను కూడా ఎదుర్కొని విజయవంతుడైనందున మనకు ఎటువంటి నిరీక్షణను ఆయన కలుగజేయుచున్నాడు?`