---
title:  బబులోను - సూర్యారాధనకు కేంద్రము
date:   30/05/2023
---

ఐగుప్తు, అస్సీరియా పర్షియా మరీ ముఖ్యముగా బబులోనులో సూర్యారాధనకు ప్రసిద్ది. “ప్రకృతిని ఆరాధించుట” అనే పుస్తకములో దాని గ్రంథకర్త జేము ప్రాజల్ తన అభిప్రాయమును క్రింది విధముగా చెప్పాడు. పురాతన బబులోను ప్రాచీన కాలమునుండి సూర్యుని ఆరాధించడం వాడుకలో ఉంది (లండన్, మేక్ మిలన్ 2 కం 1926) సంపుటి 1, పుట 529. చూచుటకు ఆశ్చర్యము కలిగించినను పాత నిబంధనలోని దేవుని ప్రజలు బబులోను చేయుచున్న సూర్యారాధనకు ప్రభావితులై వారు కూడా అప్పుడప్పుడు సూర్యారాధన చేసేవారు.

`యెహెజ్కేలు 8:16; 2రాజులు 23:5,11 చదువుడి. ఇశ్రాయేలును మరియు యూదాలోను సూర్యారాధనకు ప్రభావితులైన సంఘటనలను గూర్చి ప్రవక్తలు ఏమి వ్రాసారు? (రోమా 1:25 చూడుడి).`

దానియేలుకు సమకాలికుడైన ప్రవక్త యెహెజ్కేలు, దేవుని ప్రజలు వారి వీపులను దేవుని మందిరము వైపు ఉంచి, తూర్పు దిశకు తిరిగి సూర్యుని ఆరాధించిన విధానమును వర్ణించాడు. సూర్యుని సృజించిన సృష్టికర్తను పూజించుటకు బదులు వారు సూర్యుని ఆరాధించారు. ప్రకటన 17లో యోహాను ఒక సమయమును గూర్చి వివరిస్తూ, బబులోనీయులు సూర్యుని పూజించిన విధముగానే క్రైస్తవ సంఘములోనికి సూర్యారాధన ప్రవేశించింది అని చెప్పెను. 4వ శతాబ్దము ప్రథమార్ధములో కాన్స్టంటైన్ ఆకస్మికముగా క్రైస్తవ మతమును స్వీకరించినపుడు రోమా సామ్రాజ్యములో మహా గొప్ప ఆనందము కలిగింది. కాన్స్టంటైన్కు సూర్యారాధన అంటే బలమైన సంబంధమున్నది. ప్రముఖ చరిత్రకారుడు ఎడ్వర్డు గిబ్బన్ ఈ విధంగా వ్రాసాడు. "సూర్యుడు విశ్వమంతటిలోను కాన్స్టాంటైన్కు జయింపశక్యముగాని, మార్గ దర్శకుడు గాను, సంరక్షకుడు గాను ఉన్నాడని కొనియాడుతూ సూర్యునికి ఉత్సవము జరిపేవాడు. “ది హిస్టరీ ఆఫ్ ది ఒక్లయిన్ అండ్ ఫాల్ ఆఫ్ ది రోమన్ అంపైర్ (లండన్: జె.ఓ. రాబిన్ సన్ & కొలిమిటెడ్ 1830) పుట 12. క్రీ.శ. 321లో కాన్స్టాంటైన్ మొదటి ఆదివారము చట్టమును జారీ చేశాడు. ఆ చట్టములో ఇట్లుంది.

“పూజ్యుడైన సూర్యుని దినమున మెజిస్ట్రేటులు, మరియు పట్టణాలలో జీవిస్తున్న ప్రజలు ఏ పనిచేయకుండా విశ్రాంతి తీసుకోవాలి మరియు అన్ని కర్మాగారాలు మూసివేయాలి” -క్రీ.శ. 321లో రాజశాసనము జారీ చేసెను. ఆయన క్రింద ఉన్న ప్రజలు ఆదివార చట్టాన్ని ఆమలు చేయాలని రోమా ప్రజలలో నాటుకుంది.

కొన్ని దశాబ్దాల తరువాత వచ్చిన చక్రవర్తులు, పోపులు ఈ కాన్స్టాంటైన్ చట్టాన్ని గౌరవించి ఆదివారము ఆరాధించాలని భావించారు. అధిక సంఖ్యాకులు నేటికి ఆరాధన దినముగా కొనసాగించి ఆ విషయాన్ని నమ్ముతున్నారు. ఆచరిస్తున్నారు. వారిని బట్టి ఒక అబద్దము నిజము కాబోదు.

`క్రైస్తవ సంఘాలలో ఆదివారము ఆరాధన ఎంత విస్తారముగా జరుగుతుందో మన చుట్టూ పరిశీలిస్తే అర్ధమగును. దీనిని బట్టి సాతాను యొక్క మోసము ఎటువంటి మార్పులకు కారణమైందో గ్రహించగలమా? మృతుల యొక్క స్థితిని గూర్చి మనకున్న ఏకైక రక్షణ ఏమిటి?`