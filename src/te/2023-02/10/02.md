---
title:  మానవుని దృష్టిలో న్యాయ మనుకొనే మార్గము
date:   28/05/2023
---

`కడవరి దినములకు సంబంధించి యేసు ఒక హెచ్చరిక చేసాడు. (మార్కు 13:22) “ఎవరు ఈ ఏర్పరచబడినవారు? ఆయన ఈ విధంగా చెప్పియున్నారు. (మత్తయి 24:31).`

అది కొంత భయమును కలుగజేసేదైయున్నది కదా! కడవరి దినములలో మోసము చాలా బలముగా ఉంటుంది. దానికి విశ్వాసులు కూడా మోసపోయే పరిస్థితి వస్తుంది.

`ప్రకటన 12:9 చదువుడి. సాతాను ద్వారా ఎవరు మోసము చేయబడుదురు? ఈ మాటలను మనము ఏవిధముగా అర్ధము చేసుకొనగలము?`

స్పష్టముగా కనిపించే విషయమేమంటే, యుగయుగాల నుండి దేవునికి విశ్వాసులైన ప్రజలు ఏవిధముగానైతే ఉన్నారో, అదే రీతిగా కడవరి దినాలలో కూడా విశ్వాసులుంటారు. అయితే ఇక్కడ ఉపయోగించిన మాటలను బట్టి నిజముగా సాతాను యొక్క మోసము ఎంత పెద్దదో తెలుసుకోవచ్చు.

`సామెతలు 14:12 చదువుడి. ఇక్కడ ఏ తీవ్రమైన హెచ్చరిక ఇవ్వడినది?`

“మనుష్యులు ఏది మంచి, ఏది చెడు, ఏది న్యాయము, ఏది అన్యాయమైనదో వారే నిర్ణయించుకొని, వారి స్వంత మనస్సాక్షిని బట్టి జీవించమని తరచూ హెచ్చరింప బడుతుంటారు. అయితే పరిశుద్ధ లేఖనాలు మనమందరము పాపులమనియు, చెడిపోయిన వారమనియు సెలవిస్తుంది”. (యిర్మియా 17:9; రోమా 3:9-18) అందుచేత మన సొంత అభిప్రాయాలను నమ్ముకొనుట సరియైన విధానము కాదు. వారు చేయు పనులు న్యాయమైనవే అని నమ్మిన ప్రజలు యుగయుగాల నుండి అనేక దుర్మార్గపు క్రియలను ప్రజలు చేయుచునే యున్నారు. అనగా “వారి దృష్టిలో న్యాయమనుకునే మార్గమును వారు ఎంచుకున్నారు”.

మన సొంత ఆలోచనల మీద ఆధారపడుట కన్నా దేవుని వాక్యమునందు లోతుగా ఇమిడిపోయి, ఆయన వాక్యము నుండి మనలను పరిశుద్ధాత్మకు సమర్పించుకొనుట ద్వారా అసత్యము నుండి సత్యమును, తప్పు నుండి నిజమును, చెడు నుండి మంచిని నేర్చుకుంటాము. ఆవిధముగా కాకుండా, మన సొంత ఆలోచనలకు, సొంత అనుభవాలకు మనలను మనము అప్పగించుకుంటే సాతాను యొక్క మోసములకు సులభంగా పడిపోదుము. అప్పుడు సాతాను మనలను మ్రింగివేయును.

`మనుష్యులలో కొందరు నమ్మినదే నిజము లేక వారు నమ్ముకున్నదే దేవుని యొక్క చిత్తమైయున్నది, అని వారి ఆలోచనల ప్రకారము నడుచుకుంటూ చివరికి ఘోరమైన తప్పిదాలు చేయుదురు. అట్టి ఘోరమైన సంఘటనలనుండి మనము ఏమి నేర్చుకొనగలము?`