---
title:  విశ్వాస్యత కలిగియుండుటకు పిలుపు
date:   31/05/2023
---

ప్రకటన 14లో రెండవ దూత వర్తమానము ఈ విధముగానున్నది. “మహా బబులోను కూలిపోయెను. కూలిపోయెను” ప్రకటన 17లో పేర్కొనబడిన స్త్రీ ఆధ్యాత్మిక బబులోనుగా గుర్తింపబడెను. ఆ స్త్రీ ధూమ్ర రక్తవర్ణముగల వస్త్రము ధరించుకొనెను. ఆ స్త్రీ ఎఱ్ఱని మృగము మీద కూర్చుండెను. ఆమె ఒక సువర్ణ పాత్రను చేత పట్టుకొని లోకమంతటిని దానిలోనిది అనగా దాని పొరపాట్లను త్రాగించెను. సంఘము మరియు ఈ లోక రాజ్యము ఒకటిగా కలిసిపోయినవి. అబద్దము విచ్చలవిడిగా ఈ లోకమంతా కడవరి సంఘర్షణకు అయత్తపడుచున్నది.

అదే సమయములో దేవుని ప్రజలు దూషింపబడుచున్నారు. వారిని హేళన చేస్తూ, అణగద్రొక్కుచు, హింసించుచున్నారు. అయితే దేవుని ప్రజలు క్రీస్తు మరియు పరిశుద్ధాత్మ శక్తిని బట్టి పట్టుదలతో స్థిరముగా విశ్వాసముతో నిలువబడుచున్నారు. అంధకార శక్తులు కలుగజేయు నరక యాతనలకు సహితము వారును నిలిచి క్రీస్తు యెడల వారికున్న విధేయతను నిరూపించుకున్నారు. క్రీస్తునందు భద్రముగా కాపాడబడిరి. ఆయనే వారికి "ఆశ్రయమును దుర్గమునై యున్నాడు. ఆపత్కాలములో ఆయన నమ్ముకొనదగిన సహాయకుడు” (కీర్తనలు 46:1).

కడవరి కాలమునకు చెందిన ప్రజలను దేవుని వాక్యము యెడల విశ్వాస్యత కలిగియుండుటకు దేవుడు పిలుస్తున్నాడు. యేసు ఇలా ప్రార్ధించెను “సత్యమందు వారిని ప్రతిష్ట చేయుము. నీ వాక్యమే సత్యము” ( యోహాను 17:17). ఈ లోక చరిత్ర క్లిష్ట సమయములో ఉండగా మానవ అభిప్రాయములకుగాని, సంప్రదాయములకు గాని విలువనివ్వక, దేవుని వాక్యమునకున్న సత్యములో ముందుకు సాగిపోవుటకు ధ్రువనక్షత్రముగా మనలను దేవుని వాక్యము నడిపిస్తుంది.

డాక్టర్ ఎడ్వర్డు టి హిస్ కాక్సు, స్టాండర్డ్ మాన్యువల్ ఫర్ బాప్టిస్టు చర్చిస్ అనే పుస్తకములో దాని గ్రంథకర్తగా అసాధారణమైన మాటలను వ్రాసాడు. వందలాది మంది ఉన్న బాప్టిస్టు సేవకుల సదస్సులో అందరూ విస్మయము చెందేలా క్రైస్తవ సంఘములోని ఆదివారము ఆరాధన దినముగా ఎట్లు వచ్చిందో వివరించాడు.

“ఆదివారము విగ్రహారాధన గుర్తుతో సూర్య దేవుడు పేరుతో సంఘములో ప్రవేశింపగా, పోపుల అధికార భ్రష్టత్వముతో ప్రొటస్టాంటు సంఘాలకు మరణశాసన పూర్వకముగా ఇచ్చిన సొత్తుగా పరిగణింపబడుతుంది". న్యూయార్కు సేవకుల సదస్సులో చెప్పబడిన విషయము, నవంబరు 13, 1893.

`యెహెజ్కేలు 20:1-20తో ఆయన ఇచ్చిన వర్తమానము యొక్క సారాంశమేమి? విశ్వాస్యత కలిగియుండుటకు ఇవ్వబడిన పిలుపులో సబ్బాతు ఎట్లు చేర్చబడినది?`

యెహెజ్కేలు 20లో ఇవ్వబడిన పిలుపు గంభీరమైనది. ఇశ్రాయేలు తన విగ్రహారాధన ఆచారములను విడనాడి, అబద్ద దేవతలను పూజించుటకు బదులు నిజ దేవుని ఆరాధించినచో వారు బ్రతుకుదురు అని వారికి దేవుడు సెలవిచ్చెను. త్రిదూతల వర్తమానములలో కూడా దేవుడు కడవరి కాలములో జీవిస్తున్న తన ప్రజలకు లోకమునకు “బబులోను కూలిపోయినది. కూలిపోయినది” అని గుర్తు చేస్తూ సృష్టికర్తను ఆరాధించమని ఇశ్రాయేలీయులకు పూర్వమందు చేసినట్లు నేడు కూడా అదే విన్నపమును చేసాడు. కడవరి సంఘటనలలో సబ్బాతు ఆచరణ, చూపించే విశ్వాస్యత గొప్ప పాత్రను పోషించును.

`యెహెజ్కేలు 20:1-20లో వ్రాయబడిన విషయాలనుండి ఏ పాఠాలను నేర్చుకొనగలము? (1కొరింథి 10:11 చూడుడి).`