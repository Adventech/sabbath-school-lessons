---
title:  విధేయులగునట్లు కృప
date:   01/06/2023
---

ఆ స్త్రీ ధూమ్ర రక్త వర్ణముగల వస్త్రము ధరించుకొని, ఎఱ్ఱని మృగము మీద కూర్చుండెను. ఆమె ఒక సువర్ణ పాత్రను తన చేత పట్టుకొని దానిలోని మద్యమును లోకమునకు త్రాగించెను. బబులోను మద్యమును గూర్చి ఎలెన్ వైట్ ఈవిధముగా వ్రాసారు. ఆ గిన్నెలోని మద్యమేమిటి? ఆమె యొక్క అబద్దపు సిద్ధాంతములు. ఆమె లోకమునకు నాల్గవ ఆజ్ఞకు సంబంధించిన సబ్బాతుకు బదులుగా ఒక అబద్దపు సబ్బాతును ఇచ్చెను. మరియు ఆ స్త్రీ ఆదియందు ఏదెనులో సాతానుడు "ఆత్మ నిత్యత్వమును గూర్చి పలికిన అబద్దమును తిరిగి ఆ స్త్రీ లోకమునకు ఇచ్చినది"-లెట్ ది ట్రంపెట్ గివ్ ఎ సర్బన్ సౌండ్, ఎడ్వంట్ రివ్యూ అండ్ సబ్బాతు హెరాల్డు, డిశంబరు 6, 1892. దేవుడు తన ప్రజలకు కడవరి కాల పిలుపును ఇస్తున్నాడు.

`ప్రకటన 18:4,5 చదువుడి. పతనమైపోయిన మత సంస్థలలో ఉన్న జన సమూహములకు దేవుని యొక్క విజ్ఞప్తి ఏమిటి?`

మనము ముందుగానే గమనించినట్లు అనేకమంది దేవుని ప్రజలు మత సంబంధమైన సంస్థలో ఉన్నారు. అందులో వారు బైబిలు సంబంధమైన విషయాలలో రాజీ పడుచూ ఆ బోధలను బోధిస్తున్నారు. పరిశుద్ధ లేఖనములలో ఉన్న సత్యమును వారు గ్రహింపలేకపోతున్నారు. అందుకు దేవుడు వారిని నేరుగా పిలుస్తున్నాడు. “నా ప్రజలారా మీరు దాని పాపములో పాలివారు కాకుండునట్లును దాని తెగుళ్ళలో ఏదియు మీకు ప్రాప్తింపకుండునట్లును దానిని విడిచి రండి” (ప్రకటన 18:4).

`1యోహాను 3:4; దానిని రోమా 14:23తో పోల్చుడి. బైబిలు పాపమును ఏవిధముగా వర్ణించుచున్నది? ఈ బైబిలు వాక్యాలు ఒక దానితో ఒకటి ఏవిధంగా ఏకీభవించాయి?`

దేవుని ఆజ్ఞలను మీరుటయే లేక వాటిని గైకొనకపోవడమే పాపము. ఎవరైనను పది ఆజ్ఞలను గైకొనాలనుకున్నట్లయితే, సజీవుడైన క్రీస్తు యొక్క శక్తి మీద విశ్వాసముంచుట ద్వారానే వారు ఆజ్ఞలకు విధేయత చూపగలరు. మనము బలహీనులము. తప్పులు చేయుదుము. పాపాత్ములైన మానవమాత్రులము. విశ్వాసము ద్వారా మనము క్రీస్తును అంగీకరించిన యెడల ఆయన కృప మన గతమునకు పాప పరిహారము చేసి, ఆయన యందు నిలిచి యుండునట్లు మన ప్రస్తుత జీవితమును ఆధ్యాత్మికముగా బలపరుస్తుంది. “విశ్వాసమునకు విధేయులగునట్లు ఈయన ద్వారా మేము కృపను అపొస్తలత్వమును పొందితిమి. మీరును వారిలో ఉన్న వారై యేసుక్రీస్తు వారుగా ఉండుటకు పిలుపువబడి యున్నారు” (రోమా 1:5-7). దేవుని ఆజ్ఞలకు విధేయత చూపకుండా, వాటి యెడల గౌరవము లేకుండా సంఘాలలో ఉన్న ఆయన ప్రజలను వెలుపలకు రండి అని పరలోక పిలుపును అందిస్తున్నాడు. సబ్బాతును గైకొనుచున్న ఎడ్వంటిస్టు సభ్యులనుద్దేశించి, మీరు మీ స్వార్ధమును, గర్వమును విడిచి, విధేయత యెడల మానవ ప్రయత్నములను క్రీస్తు కృపయందు విశ్వాసముంచి దైవభీతిగల జీవితాలను జీవించండి. అప్పుడు మనపై పాపమునకున్న అధికారము నుండి, శాపమునుండి విమోచింపబడుదురు. (ద్వితియోపదేశ 4:6) చదువుడి.