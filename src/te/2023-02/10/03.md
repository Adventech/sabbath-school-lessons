---
title:  ఆత్మనిత్యత్వము అనే పురాతన అబద్దము
date:   29/05/2023
---

`ప్రకటన 16:13, 14 మరియు 18:2, 23 చదువుడి. దయ్యములున్నవను పదమునకు ఉదాహరణలుగా ఈ వాక్యాలలో మీరేమి కనుగొనగలరు?`

"దయ్యములు నివాసముండు స్థలములు” లేక “దయ్యముల ఆత్మలు” మరియు మంత్ర విద్య ఇవన్నియు కూడా దయ్యములకు సంబంధించిన కార్యకలాపములను సూచించుచున్నవి. కడవరి దినములలో ఎదురయ్యే రెండు గొప్ప మోసములను గూర్చి హెచ్చరించిన వాటిలో “ఆత్మ నిత్యత్వము కలిగియుంటుందనే అబద్దము ఆ రెండు అబద్ధాలలో ఒకటైయున్నది. (ఎలెన్ జి వైట్, మహా సంఘర్షణ, పుట 588).

అవును దానిని మనము నేడు చాలా సులభంగా చూడవచ్చును. చివరికి క్రైస్తవ ప్రపంచములో కూడా ఆత్మ అనునది నిత్యత్వము కలిగియుంటుందనే ముఖ్యమైన క్రైస్తవ సిద్దాంతమున్నది. ఒక విశ్వాసి మరణించినపుడు అతడు రక్షణ పొందియుంటే, మరణించిన తక్షణమే పైకెగిరిపోయి, పరలోకము చేరుకుంటాడు. రక్షింపబడకపోతే నేరుగా నరకానికి దిగిపోతాడు అని అనేక మంది క్రైస్తవులు నమ్ముచున్నారు. విశ్వవిఖ్యాత బిల్లీగ్రహమ్ సువార్త సేవకుడు మరణించినపుడు “బిల్లీగ్రహమ్ ఇప్పుడు క్షేమముగా పరలోకములో ప్రేమ కలిగిన యేసు యొక్క హస్తాలలో ఉన్నాడు లేక అటువంటిదేదో జరిగిందని ఎవరైనా చెప్పుట విన్నామా? ఇటువంటి బోధలను తరచుగా సంఘములో బోధకుడు బోధించే స్థలమునుండి తరగతి గదులలోను, సమాధి కార్యక్రమాలలోను బోధిస్తూ ఉంటారు.

`ప్రసంగి 9:5; యోబు 19:25 - 27; 1థెస్సలో 4:16, 17; ప్రకటన 14:13 చదువుడి. దేవుడు తన ప్రజలకు మరణము తరువాత జీవమును గూర్చి ఇచ్చిన స్పష్టమైన ఉపదేశమేమిటి? మన నిరీక్షణను ఎక్కడ కనుగొందుము?`

బబులోనీయుల మోసములలో ఒకటి మరణమును గూర్చిన అబద్ద అవగాహన. వాళ్ళ యొక్క నమ్మకమును బట్టి చనిపోయిన వారి ఆత్మ నిత్యత్వము కలిగియుంటుంది అనే మోసముతో కూడిన భావము దయ్యాలున్నవనే భావమునకు మార్గమును సరాళము చేసినట్లవుతుంది. మీరు గనుక మరణించినవారి గూర్చి వారు ఏదో రూపములో జీవిస్తూనే ఉన్నారనియు, అంతేకాక వారు మనతో మాట్లాడగలరని నమ్ముచున్నట్లయితే సాతాను చేసే మోసముల నుండి ఎట్లు తప్పించుకొనగలము? మీకు సంబంధించిన వారిలో ఎవరైనా మరణించిన తరువాత మీ తల్లి గాని లేక బిడ్డ గాని అకస్మాత్తుగా మీ ముందు నిలువబడి మాట్లాడుచున్నట్లయితే ఏవిధంగా ఉంటుంది? అటువంటి మోసములు గత కాలములో జరిగాయి. ఇప్పుడు జరుగుతున్నాయి. మనము కడవరి దినములను సమీపించుచుండగా కూడా జరుగుతాయి. అట్టి పరిస్థితులనుండి సంరక్షణ బైబిలు బోధలనుండి మాత్రమే లభించును. మరణము అనగా యేసు రెండవసారి వచ్చు పర్యంతము నిద్రలో ఉండుట అనే భావమును బైబిలు బోధిస్తుంది.

`మీ సంస్కృతిలో దయ్యములున్నవని ఏ నవీన ఉదాహరణలను చూపించగలరా? దేవుని వాక్యమునకు గట్టిగా కట్టుబడి ఉండుట ద్వారా మనకు సంరక్షణ ఎందుకు లభించదు?`