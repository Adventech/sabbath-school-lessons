---
title:  సాతాను యొక్క కడపటి మోసములు
date:   27/05/2023
---

### ఈ వారమునకు చదువ వలసిన వచనములు
ప్రకటన 12:9; ప్రకటన 16:13,14; 1థెస్స 4:16,17; యెహెజ్కేలు 8:16; 20:1-20; ప్రకటన 18:4,5.

> <p>కంఠతవచనం</p>
>“సత్యమందు వారిని ప్రతిష్ట చేయుము” (యోహాను 17:17).

షికాగోలో అది ఒక ఆహ్లాదకరమైన సెప్టెంబరు నెల ఉదయ కాలము మిషిగన్ సరస్సుపైన సూర్యుడు ఉదయించుచుండగా కెనడి, మరియు ఐషన్ హోవర్ ఎక్స్ ప్రెస్ రహదారులపై వాహనముల రాకపోకలు చాలా రద్దీగా ఉన్న సమయములో పిల్లలు వారి పాఠశాలలకు వెళ్ళుచున్నారు. ఉన్నట్టుండి అధైర్యమును కలిగించే ఒక విషయము షికాగో ప్రజల గుండెలలో భయాందోళనలను రేకెత్తించింది. ప్రజలు దుఃఖకరమైన రీతిలో రోగులుగా మారిపోతున్నారు. కొందరైతే “టైలినాల్” మందు బిళ్ళలను వాడిన కొన్ని గంటలలో చనిపోతున్నారు. ఆ టైలినాల్ మందు బిళ్ళలపై కొన్ని పరీక్షలు నిర్వహించిన తరువాత తేలిన విషయమేమిటంటే 'పొటాషియమ్ సెనైడు' అనే ఒక ప్రాణహానికరమైన విష పదార్ధమును ఆ ‘టైలినాల్' అనే మందు బిళ్ళలపై చల్లుట వలన వాటిని సేవించిన వారు అకస్మాత్తుగా చనిపోవడం జరిగిందని తెలుసుకున్నారు. ఎవడో మతిభ్రమించినవాడు ఆ మందును అక్రమంగా పాడు చేయుట వలన ఆ మందు బిళ్ళలు వికటించి ప్రమాదమును కలిగించెను. ఆ పని చేసిన దుండగుడెవడో నేటికిని తెలియలేదు.

మనము చూచినట్లుగా “బబులోను మద్యము” అనే ప్రాణాంతకమైన పానమును “భూనివాసులు” త్రాగుదురు అని ప్రకటన హెచ్చరించుచున్నది. భూనివాసులమధ్య అబద్ద ధర్మసూత్రములు మరియు అబద్ధ బోధలు ఉన్నవి. అది చివరకు కేవలం మరణమునకు మాత్రమే నడిపిస్తాయి. అయితే అటువంటి ఆధ్యాత్మిక విషయము నుండి కాపాడుటకు విషమునకు విరుగుడైన “త్రిదూత వర్తమానములు” ప్రకటింపబడెను.

ఈ వారం పాఠములో బబులోను యొక్క మోసములను గూర్చి మాత్రమే కాకుండా ఆ మోసములనుండి మరియు అవి తీసుకొని వచ్చే మరణము నుండి మనము రక్షించుటకు ఇవ్వబడిన యేసు యొక్క ప్రణాళికను కూడా చదువుకొనబోవుచున్నాము.

_జూన్ 3, సబ్బాతు దినమున ఈవారం పాఠమును చదువుకొనుటకు సిద్ధపడుడి._