---
title:  యేసు యొక్క విజయమును అంగీకరించుట
date:   28/03/2023
---

బైబిలులో వర్ణించబడిన రీతిగా సాతానుతో చేసిన యుద్ధములో యేసు ఎన్నడూ అపజయము పొందలేదు. ఆయన శక్తిమంతుడైన విజేత. సాతాను శక్తులపై ఆయన విజయము పొందాడు. సాతాను కలుగజేసిన శోధనలన్నింటిని యేసు విజయవంతముగా ఎదుర్కొన్నాడని నమ్ముట ఒక విషయమైతే క్రీస్తు విజయమే మన విజయమని నమ్ముట మరొక ముఖ్యమైన విషయము.

`ప్రకటన 12:10 చదువుడి. మన మీద నేరము మోపు అపవాది. “పడద్రోయబడెను” అనే సత్యమునకెటువంటి ప్రోత్సాహాన్నిస్తుంది?`

భూమి మీద యుద్ధము ఇప్పటికి తీవ్రమైన ఉద్రిక్తత కలుగజేస్తున్నను సాతానుడు మాత్రము ఓడిపోయాడనునది సత్యము. మానవ చరిత్ర యొక్క ముగింపు దశలో క్రీస్తు అంతిమముగా విజయశీలుడవుతాడు. మన వ్యక్తిగత జీవితములో కూడా పోరాడుచున్నది, అంధకారశక్తులతోను, ప్రధానులతోను అధికారులతోను పోరాడుచున్నామనే విషయము నగ్న సత్యము. కొంతమంది క్రైస్తవులు అపజయము ద్వారా భంగపాటుకు గురై జీవిస్తూ ఉంటారు. వారి వ్యక్తిగత జీవితములలో క్రీస్తు యొక్క విజయమునకున్న ప్రాధాన్యతను మరచిపోయి, వారి స్వంత అలవాట్ల నుండి, వైఖరి నుండి వెలుపలికి రాలేక కృంగిపోతుంటారు. క్రీస్తు యొక్క విజయమును వారి విజయముగా అంగీకరించక కష్టాల సుడిగుండంలో శ్రమలు పడుతుంటారు.

`ప్రకటన 12:11 వాక్యాలలో విజయమును గూర్చి క్రీస్తు మనకు ఎటువంటి నమ్మకమును కలుగజేయుచున్నాడు?`

ప్రకటన గ్రంథములో పేర్కొనబడిన 7 సంఘములకు ఇచ్చిన వర్తమానాలలో ఏడుసార్లు “జయించువానికి” అని చెప్పడం జరిగింది. ప్రకటన 12:11లో మరొకసారి జయించు వానికి అని వ్రాయబడెను. “జయించువారు” అనే మాట ఆదిమ భాషలో 'నికాల్' అని వున్నది. దానిని అక్షరం అక్షరం తర్జుమా చేసిన యెడల “జయించుట, ఒప్పించుట, ప్రభావితం చేయుట" అనే భావము ఆ మాటలో ఇమిడియుంది. మనము ఏవిధంగా జయించగలమో గమనించండి. ప్రకటన 12:11లో గొట్టె పిల్ల రక్తమును బట్టి జయించగలము అని చెప్పుచున్నది.

ప్రకటన 5:6లోని ప్రవచనమునకు సంబంధించిన దర్శనములో యోహాను తన కన్ను చెదరకుండా పరలోకమును చూచినపుడు “వధింపబడినట్లుండిన గొఱ్ఱపిల్ల నిలిచియుండుట చూచెను. పరలోకమంతయు కూడా క్రీస్తు చేసిన బలియాగము మీదనే దృష్టి పెట్టినట్లు కనిపిస్తుంది. అపారమైన గంభీరమైన దేవుని యొక్క ప్రేమను రుజువు చేయుటకు సిలువ కన్నా మహనీయమైనది వేరొకటి లేదని నిదర్శనముగా చూపించబడెను”.

క్రీస్తు మన కొరకు ఏమి చేసాడనే విషయాన్ని విశ్వాసము ద్వారా అంగీకరించినప్పుడు మన దుఃఖము తుడిచి వేయబడుతుంది. దేవుని సన్నిధిలో మనము పరిశుద్దులముగా నిలబడగలము. మన పాపములు క్షమించబడెను (ఎఫెసి 1:7; కొలస్సి 1:14; 2:14) మన సహోదరుల మీద నేరము మోపువాడైన అపవాది “పడద్రోయబడియున్నాడు” (ప్రకటన 12:10). మన స్వంత యోగ్యతలను బట్టి కాకుండా మన పక్షాన క్రీస్తు సాధించిన విజయాలను బట్టి విమోచింపబడితిమి, గెలిచితిమి, రక్షింపబడితిమి.