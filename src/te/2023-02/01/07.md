---
title:  అదనపు అధ్యయనము
date:   31/03/2023
---

“దేవునిని మరియు ఇతరులను ప్రేమించేవారు కావాలని ఆయన కోరుకున్నట్లయితే మానవులను స్వేచ్ఛ నిర్ణయాధికారము కలవారిగా సృష్టించక ఆయనకుతప్పలేదు అని వాదించేవారు కూడా ఉంటారు. వారు స్వేచ్ఛాపరులు కానియెడల, వారు ప్రేమించలేరు. అట్టి పరిస్థితులో ప్రేమ లేకుండా మన ఈ విశ్వము ఏమి సాధిస్తుంది? మనుష్యులు కూడా ప్రేమించే అవకాశము లేకపోవుటచే ఏదో యంత్రములవలె వారు కూడా జీవించేవారు ఆ పరిస్థితిలో వారు కేవలం రక్తమాంసముల ముద్దవలె ఉండెడివారు. ఆ పరిస్థితే నిజమై యుంటే కొన్ని భౌతిక సూత్రములకు లోనై యుండి ఎవరి యెడల ప్రేమానురాగాలు లేకుండా ఏదో కొన్ని అణువుల సముదాయముగా మనుష్యులు జీవించియుండేవారు.

అయితే దేవుని రాజ్యమునకు ప్రేమయే పునాదియై యుంది. తెలివితేటలు గల మానవులు నీతి సూత్రాలననుసరించి పరిపూర్ణ జీవితాన్ని జీవించుటకు అది దోహదపడుతుంది. ప్రతి జీవి యెడల ప్రేమ కల్గిన సేవ కలిగి యుండాలని దేవుడు కోరుతున్నాడు. దేవుని స్వభావమును అర్ధము చేసుకొని, ఆ అవగాహనతో ఇతరుల యెడల అట్టి ప్రేమను చూపించే సేవాగుణము కలిగి యుండాలి. ఎవరి యొద్ద నుండి బలవంతపు విధేయతను దేవుడు కోరడు. ప్రతివారు దేవుని ప్రేమాస్వభావమును అర్ధము చేసుకొని స్వచ్ఛంద సేవను చేయుటకు ఆయన స్వేచ్ఛను, స్వేచ్ఛా చిత్తమును అనుగ్రహించెను.

సృష్టించబడిన వారు దేవుని ప్రేమను గురించి ఆయన యెడల విశ్వాసమును ప్రభు భక్తిని చూపించినపుడు విశ్వమంతయు పరిపూర్ణమై సామరస్యముతో జీవించుటకు వీలగును. సృష్టికర్త యొక్క లక్ష్యమును నెరవేర్చుట యందే పరలోకము ఆనందిస్తుంది. ఆయన మహిమను ప్రతిబింబిస్తూ ఆయనకు స్తుతియాగాలు చేయాలి. దేవుని యెడల ప్రేమ కలిగియుండుట అన్నిటికన్నా మించిన గుణమైతే ఒకరియెడల ఒకరు ప్రేమ కలిగి యుండుట వారి యొక్క నిస్వార్ధ గుణమును తెలియజేసినవారవుతారు. అట్టి ప్రేమ ఉన్నపుడు విశ్వములో ఎట్టి బేధములుండవు” -ఎలెన్ జి వైట్, పితరులు ప్రవక్తలు, పుటలు 34, 35.

**చర్చించుకొనుటకు ప్రశ్నలు**

`1. త్రిదూత వర్తమానాలకు ప్రకటన 12 ఎందువలన సరియైన పరిచయమై యుంటుంది?`

`2. అనుదిన జీవితములో మీకు ఎదురయ్యే శోదనలు మరియు శ్రమలకు సంబంధించి వ్యక్తిగతంగా ప్రకటన 12 ఏవిధంగా మీకు ప్రోత్సాహాన్ని కలిగిస్తుంది?`

`3. మన పూర్వీకులను బట్టి, పరిసరాలను బట్టి మన క్రియలు మన ప్రవర్తన ఆధారపడియుంటుందని కొందరు వాదిస్తుంటారు. దీనితో నీవు అంగీకరిస్తావా? లేదా? మన ప్రవర్తన ఏవిధంగా మనం తీసుకునే నిర్ణయాల మీద ఆధారపడి ఉంటుంది?`