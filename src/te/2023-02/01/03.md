---
title:  సాతాను యొక్క దాడి
date:   27/03/2023
---

ఆది నుండి సాతాను క్రీస్తును నాశనము చేయుటకే ఎంచుకున్నాడు (ప్రక 12:4,5 చూడుడి). అయితే ప్రతి ప్రయత్నములోను సాతానుడు అపజయం పొందాడు. ఉదాహరణకు క్రీస్తు జన్మించిన సమయములో హేరోదు యొక్క దుర్మార్గమైన ప్రణాళికను బట్టి దేవదూత యోసేపు మరియలను హెచ్చరించగా వారు ఐగుప్తునకు పారిపోయిరి. అరణ్యములో ఆశ చూపించి సాతాను యేసును శోధింపగా "ఈ విధముగా వ్రాయబడియున్నదని” దేవుని వాక్యమును ఆధారము చేసుకొని ఆ శోధనలను జయించెను”. సిలువ మీద పొందిన మరణములో ఆయన ప్రేమ యొక్క గొప్పతనమును బయలుపరచి పాపము వలన కలుగు శిక్ష నుండి మనలను విమోచించెను. ఆయన పునరుత్థానములో సజీవుడైన మన ప్రధాన యాజకుడుగా మన జీవితాల మీదున్న పాపము యొక్క అధికారం నుండి విడుదల చేసెను.

**ప్రక 12:4-6,9; ఎఫెసి 5:25-27, 32; మరియు కీర్త 2:7-9 చదివి ఈ క్రింద ఇవ్వబడిన చిహ్నముల యొక్క భావమును వివరించుడి.**

`ఘట సర్పము`

`మగ శిశువు`

`ఇనుప దండము`

బైబిలులో ఒక దండము అనగా రాజ్యాధికారమును లేక పరిపాలకుని సూచించుచున్నది. జయింపశక్యముగాని రాజ్యాధికారమును, సర్వాధికారమును, ఎడతెగని స్థితికి ఇనుపదండము చిహ్నముగా ఉన్నది. మనవలెనే యేసు అన్ని విషయాలలో శోధింపబడెను గాని ఆయన ఒక విజయశీలుడుగా నిలిచాడు. సాతానుడు ఓడించబడిన శత్రువు. యేసు ఆయన జీవితము ద్వారా మరణములోను, పునరుత్థానము చెందుట ద్వారా సాతానుపై విజయము చెందెను. క్రీస్తు కల్వరి సిలువపై సాతానును ఓడించెను గనుక మనము కూడా సాతానుపై విజయము పొందగలము. సాతానుపై క్రీస్తు యొక్క విజయము పరిపూర్ణమైనది. అయితే క్రీస్తుకు మరియు సాతానుకు మధ్య జరుగుచున్న మహా సంఘర్షణ ఇంకా ముగియలేదు.

క్రీస్తు మనకు చేసిన దానిని విశ్వాసముతో అంగీకరించిన యెడల మన పాప భారము రద్దు చేయబడినది. క్రీస్తు యొక్క నీతిని ధరించుకొనిన వారమై దేవుని యెదుట పరిపూర్ణులుగా నిలువబడుదుము. పౌలు ఈవిధంగా చెప్పెను. “క్రీస్తును సంపాదించుకొని ధర్మశాస్త్రమూలమైన నా నీతినిగాక, క్రీస్తునందలి విశ్వాసము వలనైన నీతి అనగా విశ్వాసమును బట్టి దేవుడు అనుగ్రహించు నీతిని బట్టి (ఫిలిప్పీ 3:9). మనము క్షమింపబడిన యెడల యేసు పాపముపై విజయము పొందెను. గనుక, దేని విషయము నేరము మోపుటకు అవకాశము లేదు. పాపముపై ఆయన దాడి చేసి, దానిమీద విజయము పొందెను, గనుక మనము యేసును అంగీకరిస్తే ఆయన విజయము మన విజయమవుతుంది.

`క్రీస్తు సాతాను మీద విజయము పొందెను గనుక రక్షణ వాగ్దానము మనకు ఎందువలన అతి ముఖ్యము. పౌలు ఫిలిప్పీ 3:9లో వ్రాసినది ఏవిధముగా అది మన అనుభవమై యుంటుంది?`