---
title:  అరణ్యములో స్త్రీ
date:   29/03/2023
---

`ప్రకటన 12:6 చదివి దానిని ప్రకటన 12:14-16తో పోల్చి చూడుడి. ఇక్కడ సూచించబడిన కాలపరిమితిని సాతాను “స్త్రీ” (సంఘము) మీద జరిపిన దాడులను గూర్చి ఆలోచించుడి. దేవుడు తన ప్రజల యెడల చేసిన ఏర్పాట్లను పరిశీలించుడి. ఈ వాక్యములు ఏవిషయమును గూర్చి మాట్లాడుచున్నవి?`

ప్రకటన 12:6లో 1260 దినములు ప్రకటన 12:14లో పేర్కొనబడిన ఒక కాలము కాలములు, అర్ధకాలమునకు సమాంతరముగా ఉంది. ఈ కాల పరిమితికి సంబంధించిన ప్రవచనము దానియేలు 7:25లో ప్రకటన 11:2,3; ప్రకటన 13:5లో ఉన్నది.

ఇవి ప్రవచనమునకు సంబంధించిన చిహ్నములు కాబట్టి (అక్షరాక్షరముగా చూచినయెడల రెక్కలు కలిగిన స్త్రీ అరణ్యమునకు పారిపోలేదు).

ఒక దినము ఒక సంవత్సరము అనే సూత్రమును ఈ ప్రవచనమునకు వర్తింపజేస్తున్నాము (సంఖ్యా 14:34; యెహెజ్కేలు 4:4-6 చూడుడి).

అనగా ఒక ప్రవచన దినము ఒక సంవత్సరమునకు సమానమని సుళువుగా అర్ధము చేసుకొనవచ్చును (ప్రకటన 11:2లో ఉన్న కాలమునకు సంబందించిన ప్రవచనమును గూర్చి ఆండ్రూస్ అధ్యయన బైబిలు గ్రంథములో ఈ వ్యాఖ్యానము చేయబడినది. చరిత్రకారులు 1260 ప్రవచన దినాలను 1260 సంవత్సరాలుగా పరిగణిస్తూ ఆ సంవత్సరాలు క్రీ.శ. 538 నుండి ఆరంభమై 1798 సంవత్సరములో ముగిసినట్లు గుర్తించబడెను (పుట 1673లో ప్రకటన 11:2ను గూర్చిన వ్యాఖ్యానములో భాగము). భ్రష్టత్వములో కూరుకుపోయిన ఒక సంఘము, భ్రష్టు పట్టిన రాజ్యపాలన కలిసి దేవుని యొక్క విశ్వాసులైన ప్రజలను కొన్ని సందర్భాల్లో హతమార్చి కొన్ని చోట్ల హింసించి అణగద్రొక్కెను.

క్రూరమైన రీతిలో సాతానుడు బైబిలును నమ్మిన క్రైస్తవులను హింసించడమనునది మంచిచెడులకు మధ్య జరుగుచున్న మహా సంఘర్షణ యొక్క పొడిగింపుగా కూడా ఇది పరిగణింపబడుతుంది. చీకటియుగముగా పేర్కొనబడిన మధ్యయుగములలో సంఘమందు చోటు చేసుకున్న దిద్దుబాటు కాలములో స్త్రీ పురుషులు వారి స్వేచ్ఛా చిత్తముననుసరించి దేవుని వాక్యమునకు విధేయులై యుంటారా లేక మత నాయకులు యాజకులు బోధించిన బోధలను అనుసరిస్తారా? అనే విషయమై ఎన్నిక చేసుకొనవలసి వచ్చెను. అటువంటి క్లిష్ట సమయములో మరొకసారి సత్యము గెలిచినది మరియు బలమైన వ్యతిరేక గాలులు వీచుచున్న సమయములో విశ్వాసముతో దేవునిని వెంబడించి ఆయన పక్షాన నిలవడానికి ఎన్నిక చేసుకొనిన విశ్వాసులు ఉన్నారా?

ఈ వాక్యాలలో దేవుడు ఏవిధంగా తన బిడ్డలను సంరక్షిస్తాడో అనే విషయమై చాలా ఆసక్తిని రేకెత్తించే విషయాలు ఈ వచనాల్లో చూడగలము. ప్రకటన 12:6లో “దేవుడొక స్థలమును సిద్దపర్చెను” అనే ఆదరణతో కూడిన మాటలున్నవి. (ప్రకటన 12:14లో దేవుడు స్త్రీని అరణ్యములో పోషించెను).

మరియు ప్రకటన 12:16లో భూమి ఆ స్త్రీకి సహకారియై ఉంది. అట్టి తీవ్రమైన హింసా కాలములో దేవుడు తన సంఘమునకు కావలసిన సంరక్షణను అనుగ్రహించెను. ఆ కాలములో దేవుడు చేసినట్లుగానే, కడవరి కాలములో శేషించిన వారిని కూడా ఆయనే సంరక్షించును.

`నీ వ్యక్తిగత జీవితములో ఎదురైన క్లిష్ట సమస్యను గూర్చి వివరించండి. ఆ సవాళ్ళను ఎదుర్కొనుటకు దేవుడు ఏవిధంగా సహాయపడెను?`