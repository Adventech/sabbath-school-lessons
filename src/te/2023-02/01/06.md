---
title:  కడవరి కాలములో దేవునికిచెందిన శేషించబడినవారు
date:   30/03/2023
---

పరలోకములో సాతాను చేసిన తిరుగుబాటుకు కొనసాగింపుగా క్రీస్తుతో అతడు యుద్దము చేస్తూనే యున్నాడు (ప్రకటన 12:7) అప్పుడు మరియు ఇప్పుడు కూడా విశ్వమంతటిని తన స్వాధీనములో పెట్టుకోవాలనే లక్ష్యంతోనే సాతానుడు పనిచేయుచున్నాడు (యెషయా 14:12-14). ఈ లోక చరిత్ర యొక్క అంతిమ దినములలో దేవుని ప్రజలపై సాతానుడు తన దృష్టిని పెట్టి యున్నాడు. “అందుచేత ఆ ఘటసర్పము ఆగ్రము తెచ్చుకొని, దేవుని ఆజ్ఞలు గైకొనుచు యేసును గూర్చి సాక్ష్యమిచ్చుచు ఉన్నవారైన ఆమె సంతానములో శేషించిన వారితో యుద్ధము చేయుటకై బయలు వెడలి సముద్ర తీరమున నిలిచెను” (ప్రకటన 12:17). ఆమె సంతానములో "మిగిలిన వారిని" అనే మాటలను కింగ్ జేమ్స్ వర్షన్లో “శేషించిన వారు” అని తర్జుమా చేయబడెను. దేవుని యొక్క శేషించిన జనాంగము క్రీస్తుకు మరియు ఆయన సత్యమునకు విధేయులైయుండి, ఆయన పరిచర్యలో విశ్వాసులై ఉంటారు.

`ప్రకటన 12:17 చదువుడి. కడవరి దినాల్లో దేవుని సంఘము శేషించిన వారి యొక్క స్వభావము మరియు విశేష గుణములను గూర్చి ఈ లోకము ఏమి బోధిస్తుంది?`

ప్రకటన 12:17లో సాతానుడు (ఘట సర్పము) దేవుని సంఘమునకు చిహ్నముగా ఉన్న ఆ స్త్రీని బట్టి బహు క్రోధము కల్గియున్నాడు. దేవుని ఆజ్ఞలను గైకొనుచు ప్రజలంటే సాతానుడు ఆగ్రహము కలిగియున్నాడు. వారిని నాశనము చేయుటకు తనకు ఏమి సాధ్యమో అవన్నియు అతడు చేస్తాడు.

చివరికి ఒక శాసనము అమలులోకి వచ్చే విధంగా సంబంధిత శక్తులను పురికొల్పి దేవుని ప్రజలు వస్తువులను కొనుటకుగాని లేక అమ్ముటగాని చేయకూడదనే నియమమును ప్రవేశపెట్టుటకు ప్రయత్నిస్తాడు. ఆ శాసనమును ఉల్లంఘించిన వారిని చెరసాలలో బంధించి చంపుటకు కూడా వెనుకాడడు. (ప్రకటన 13:14-17). సాతాను క్రీస్తును నాశనము చేయలేకపోతే క్రీస్తు అమితముగా ప్రేమించే సంఘమును నాశనము చేయుటకు ప్రయత్నిస్తాడు. ఈ భూమి మీద జరగనైయున్న కడవరి యుద్దము మధ్య తూర్పు దేశములలో జరగదు గాని అది దేవుని ప్రజల యొక్క మనస్సుల చుట్టూ ప్రపంచమందంతట జరిగే పోరాటములై యున్నవి. క్రీస్తు మరియు సాతాను అనే రెండు విభిన్న శక్తులమధ్య సంభవించే యుద్దమైయున్నది. ఇందులో తటస్థముగా ఉండే వారెవరు ఉండరు.

ఈ కడవరి యుద్ధములో ప్రధానమైన ప్రశ్న ఏమిటంటే మన విధేయత ఎవరికి చూపిస్తున్నాము? ఎవరివైపు చూపిస్తున్నాము? మన స్వామి భక్తి ఎవరికి చూపిస్తున్నాము? దేవుని ఆజ్ఞలను గైకొనుచు క్రీస్తు యొక్క ప్రేమకు ఆకర్షింపబడిన వారై, ఆయన లక్ష్యములను నెరవేర్చుటకు సంసిద్ధులై ఆయన సేవ కొరకు చివరికి ప్రాణములను త్యాగము చేయుటకు కూడా నిరాకరించని విశ్వాసులను పరలోకం పిలుస్తుంది. మన ప్రపంచము పెద్ద విపత్తువైపు నడుస్తుంది. యేసునందు యేసు ద్వారా, యేసులో విజయము. విశ్వాసముతో జీవిస్తే, ఆయన యెడల విధేయత చూపుటకు నడిపించును. ఇదంతా మనము చేసుకొనే స్వేచ్ఛా నిర్ణయముపై ఆధారపడి ఉంది.

`నీ జీవితములో, క్రైస్తవ అనుభవంలో ప్రకటన 12:17లోని వాస్తవికతను ఏవిధంగా చూస్తున్నావు? నీ జీవితంలో మహా సంఘర్షణ ఏ అంశాల మీద ఏవిధముగా జరుగుచున్నది?`