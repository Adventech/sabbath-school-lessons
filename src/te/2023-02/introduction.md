### త్రిదూతవర్తమానం

అక్టోబరు 15, 1844న, అనగా గొప్ప నిరాశ లేక ఆశాభంగము సంభవించుటకు ఒక వారంరోజుల ముందు జర్మనీలో దైవభక్తి కలిగిన లూథరన్ కుటుంబములో ఒక బాలుడు జన్మించాడు. ఫ్రెడ్రిక్ నెట్స్ అనే ఆ బాలుడే పెద్దవాడై ఈ నవీన ప్రపంచంలో ఒక నాస్తికుడుగా గొప్ప ప్రభావమును చూపాడు. పాశ్చాత్యదేశాలలో క్రైస్తవ దేవుడు ఇక సజీవుడుగా లేడని బలముగా నమ్మి క్రైస్తవ మతానికి ఆదరణకు వ్యతిరేకముగా ఎగతాళి చేస్తూ, అడ్డుపడుతూ వచ్చాడు. క్రైస్తవ మతము బోధించుచున్న “నీతిప్రవర్తన" అనునది కేవలము బలహీనులను క్రైస్తవ బానిసలుగా “తయారు చేయుటకు మోసముతో కూడిన తలంపులతో "నిన్నువలె నీ పొరుగు వారిని ప్రేమించు” అని నీతి బోధలు చేస్తున్నారని ఫ్రెడ్రిక్ క్రైస్తవ మతముపై అభియోగం మోపాడు. “మంచి చెడులను గూర్చిన పురాతన ఆలోచనలనుండి ఈ నవీన ప్రపంచము వెలుపలకు రావలసి యున్నదనియు, పది ఆజ్ఞలకు సంబంధించి “ఆ పాత చట్టములు” (పదియాజ్ఞలను) వ్రాయబడిన ఆ పురాతన రాతి పలకలను అవశ్యముగా ధ్వంసం చేయవలసియున్నదని (దజ్ స్పేక్ జరాత్రుష్ట్రు) తాను వ్రాసిన పుస్తకంలో పేర్కొన్నాడు.

కమ్యూనిజమునకు స్థాపకుడైన కార్ల్ మార్క్సునకు కూడా 1844వ సంవత్సరము చాలా ప్రధానమైనది. అదే సంవత్సరము కార్ల్ మార్క్ను "ఆర్థికపరమైన మరియు తత్వశాస్త్రమునకు సంబంధించిన చేవ్రాతలు 1844” అనే గ్రంథమును రచించినను, అది సోవియట్ యూనియన్ 1932లో ప్రచురించే వరకు మరుగున పడియున్నది. ఆ వ్రాతలలో కార్ల్ మార్క్స్ భౌతికవాదమునకు సంబంధించిన తన భావ జాలమును కార్మిక లోకమునకు తెలియజేస్తూ, పెట్టుబడిదారీ వ్యవస్థను కూల్చివేయనిచో ప్రపంచములో కార్మికులు అణగత్రొక్కబడుతూనే ఉంటారనియు, ఉత్పత్తియైన వస్తుసామాగ్రి ప్రజల యొక్క అవసరాలు తీర్చుటకు అందుబాటులో ఉండవనియు, ఆవిధముగా జరగనప్పుడు ఆదర్శవంతమైన జగత్తును ఈ భూమి మీద సృష్టించుట సాధ్యము కాదనే వాదనను చాలా బలముగా వినిపించాడు.

చార్లెస్ డార్విన్నకు కూడా 1844వ సంవత్సరము చాలా ప్రాధాన్యతతో కూడుకున్నదే. “1844 యొక్క వ్యాసము" అనే రచన అదే సంవత్సరము ప్రచురించకపోయినను, డార్విన్ “పరిణామ సిద్దాంతమును” ప్రజల యొక్క పరిశీలన కొరకు సిద్ధపర్చాడు. కాని దానిని ప్రచురించలేదు. అయితే 1859లో అనేక జాతులకు చెందిన జీవుల ఆరంభము లేక ఉత్పత్తి అనే (ఆరిజన్ ఆఫ్ స్పీసీస్) అనే గ్రంథమును ప్రచురణ చేసి ఈ భూమి మీదున్న అనేక జీవులు కేవలము సహజసిద్ధమైన, మరియు అకస్మాత్తుగా ఒకే పురాతన జీవి నుండి ఉనికిలోనికి వచ్చెనని డార్విన్ తన పరిణామ సిద్దాంతమును ప్రచురించెను.

అదే సంవత్సరము అనగా 1844లో దానియేలు గ్రంథము 8:14లో పేర్కొనబడిన 2,300 దినముల ప్రవచనము నెరవేరియున్నది. అదే సంవత్సరంలో సంభవించిన గొప్ప ఆశాభంగము తరువాత ప్రపంచ వ్యాప్తముగా జరిగిన ఉద్యమము యొక్క ఫలితముగా కార్ల్ మార్క్స్, ఫ్రెడ్రిక్ నెట్సక్ మరియు డార్విన్ల యొక్క భావజాలములు వేగముగ, ప్రపంచమంతా వ్యాపించుచుండగా, వాటిని ఎదుర్కొనుటకు ఆశాభంగములో అంతర్భాగముగా కొన్ని విత్తనములు వెదజల్లబడినవి. మార్క్ను ఊహించిన ఆదర్శవంతమైన జగత్తుకు వ్యతిరేకముగా వస్తు సామగ్రికి సంబంధించిన చరిత్ర కాకుండా క్రీస్తుకు, సాతానుకు మధ్య జరుగుచున్న పోరాటమును ఆధారము చేసుకొని సెవెంతు డే ఎడ్వంటిస్టు ఉద్యమము దేవుని శక్తితో తన నిత్యరాజ్యమును స్థాపించబోవుచున్నాడనే లోక చరిత్రను ప్రకటించుచున్నది.

డార్విన్ ప్రకటించిన పరిణామసిద్ధాంతానికి విరుద్ధముగా, స్వాభావికముగానే అకస్మాత్తుగా జీవము ఉనికిలోనికి రాలేదనియు, యాదృచ్ఛికముగా జీవజాతి పరివర్తనము చెంది నూతన జీవరాసులు ఉనికిలోనికి వచ్చినవనే సిద్ధాంతమును మరియు స్వాభావికముగానే వేర్వేరు జాతులుగా జీవరాసులు కాలక్రమేణ వృద్ధి చెందినవనే డార్విన్ సిద్ధాంతములను ఎడ్వంటిస్టు ఉద్యమము సృష్టికర్తయైన దేవుని యొక్క శక్తివలననే భూమి దానిలోని జీవరాసులు ఆరుదినములలో సృష్టించెననియు, తన పనియంతటిని ఆరు దినాల్లో ముగించి ఏడవ దినమున దేవుడు విశ్రమించెనని లోకమందంతట ప్రకటించుచున్నది.

మరియు ఫ్రెడ్రిక్ నెట్సక్ బోధించిన నాస్తిక సిద్ధాంతములకు విరుద్ధముగా ఎడ్వంటిస్టు ఉద్యమము రాతి పలకల మీద వ్రాయబడిన దేవుని ధర్మశాస్త్రము లేక పదియాజ్ఞలు నీతి ధర్మశాస్త్రముగా నేటికిని నిలిచే యున్నవని, అవి దేవుడు ఉనికిలో ఉన్నాడని ప్రకటించుటయే గాక దేవుడు పదియాజ్ఞలనే ప్రామాణికముగా ఎంచుకొని తన తీర్పును అమలు చేస్తాడనియు అది మానవజాతి యంతటికి నిలిచే యున్నవని బోధిస్తున్నారు.

1844లో సంభవించిన ఈ సంఘటనలన్నియు ఏక కాలములో యాదృచ్ఛికముగా సంభవించినవని చెప్పవచ్చునా? ఏ ఒక్కరు ఆవిధముగా ఆలోచించకూడదు. మార్పు, నెట్సక్, డార్విన్ వంటి వ్యక్తులు చేసిన ప్రకటనలు లేక బోధించిన సిద్ధాంతములు ఎన్నటికి మరమ్మత్తు సాధ్యము కాని హాని చేసియున్నవి. అయితే వీరు చేసిన తప్పిదముల మధ్య దేవుడు ఈ లోకాన్ని విడువకుండా వారి భావాలకు మనుష్య జాతికి కీడు సంభవించకుండా, తగిన సమయమందు, ఎడ్వంటిస్టు సంఘమును ఒక ఉద్యమమువలె లేవనెత్తి దాని ద్వారా త్రిదూత వర్తమానములను కడవరి దినాల్లో లోకానికి బోధించుటకు ఎంచుకొనెను. ఈ వర్తమానాలు అంతర్భాగముగా తప్పులను ఖండిస్తూ తప్పుడు మానవ అభిప్రాయాలను తప్పులుగా చూపి, అంత్యకాలములో సత్యమును బోధిస్తున్నవి.

"నేటి సత్యమునకు” (2 పేతురు 1:12) అనుగుణ్యముగా త్రిదూత వర్తమానాలు ఒక విధంగా ఎడ్వంటిస్టు సంఘము ఒక సేనవలె ముందుకు సాగిపోయే విధముగా ఈ మూడు దూతల వర్తమానాలు ఇవ్వబడినవి. ఈ త్రిదూత వర్తమానములలో అంతర్భాగముగా సువార్త ఇమిడియున్నది. ఈ వర్తమానాలు అతిసామాన్యము, పవిత్రము, స్వచ్ఛమైనవి.

అందుచేత ఈ త్రిమాసమంతటిలో త్రిదూత వర్తమానాలు మన అధ్యయనము నిమిత్తము ఏర్పాటు చేయబడినవి.

మార్కు ఫిన్లే అంతర్జాతీయముగా పేరుగాంచిన సువార్త సేవకుడు. ఈయన అమెరికా సంయుక్త రాష్ట్రాలలో ఉన్న కనెక్టి కట్కు చెందినవాడు. ఈయన 2005-2010 వరకు ఎడ్వంటిస్టు వారి జనరల్ కాన్ఫెరెన్సులో ఉపాధ్యక్షుడుగా తన సేవలను అందించాడు. పదవీ విరమణ చేసిన తరువాత జనరల్ కాన్ఫెరెన్స్ అధ్యక్షునికి సహాయకుడుగా పనిచేశాడు. పాష్టరు ఫిన్లే మరియు ఆయన భార్య ఎవాంజిలినక్కు ముగ్గురు సంతానము. 5 మంది మనుమలు మనుమరాండ్రు ఉన్నారు.