---
title:  మరణకరమైన గాయాలు
date:   11/06/2023
---

మనము ముందుగానే చదివిన ప్రకారం ప్రకటన 13, 14లో పేర్కొనబడిన మృగము యొక్క అధికారము అనగా ప్రపంచ వ్యాప్తముగా ఉన్న అబద్ద ఆరాధన విధానమును సూచిస్తుంది. అయితే దానికి మించి ఎంతో ఉన్నది.

`ప్రకటన 13:5; 12:6-14 మరియు దానియేలు 7:25 చదువుడి. గతించిపోయిన శతాబ్దములలో ఈ అధికారము మతపరముగా ఎంతకాలము ఆధిపత్యమును చూపించెను?`

చరిత్రలో ఈ మృగము నిర్ణయించబడిన ఒక కాలము పాటు తన అధికారమును చలాయించెను. కాలమునకు చెందిన ప్రవచనములలో ఒక ప్రవచన దినము అక్షరాలా ఒక సంవత్సరమునకు సమానము. సంఖ్యాకాండము 14:34లో ఈ విధముగా చదువుచున్నాము. దినమునకు ఒక సంవత్సరము చొప్పున లెక్కించినట్లయితే ఒక సంవత్సరమునకు ఒక దినముగా లెక్కించవలసియున్నది. ఇంకా దేవుడు చెప్పినదేమంటే “సంవత్సరమొకటికి ఒక దినము చొప్పున నేను నిర్ణయించియున్నాను” (యెహెజ్కేలు 4:6) దినము ఒక సంవత్సరానికి సమానమనే నియమము ప్రకారము కాలమునకు సంబంధించిన బైబిలు ప్రవచనాలను ఖచ్చితంగా సరియైన వివరణతో సమీపించవచ్చును. దానియేలు 9:24-27లో పేర్కొనబడిన 70 వారాల ప్రవచనమును ఉదాహరణగా తీసుకొనవచ్చును. ఒక నెలలో 30 రోజులున్నట్లు లెక్కించినచో ప్రకటన 13:5లో పేర్కొనబడిన 42 నెలలకు 1260 ప్రవచన దినాలు వస్తాయి. లేక అక్షరాలా 1260 సం॥లు వస్తాయి. పురాతన కాలెండర్లలో సంవత్సరమునకు 360 దినములు క్రమముగా చూపబడేవి.

నాల్గవ శతాబ్దములో కాన్స్టాంటైన్ అనే రోమా చక్రవర్తి తన రాజ్యమందంతట క్రైస్తవ మతమును న్యాయబద్ధమైన మతముగా పరిగణించాడు. క్రీ.శ. 330లో తన రాజ్యము యొక్క తూర్పు భాగమును, పశ్చిమ భాగమును ఒకటిగా చేయుటకు వీలుగా రాజధానిని బైజంటియమ్కు మార్చుట వలన రోములో నాయకత్వ శూన్యత ఏర్పడినది. అప్పుడు పోపు దానిని భర్తీ చేశాడు. ఆవిధముగా అక్కడ ఏర్పడిన శూన్యతను, తన సేవలను అందిస్తూ దానిని భర్తీ చేయుటయే గాక, పోపు ఒక బలమైన మత నాయకుడుగాను, ఐరోపా అంతటిలో ఒక రాజకీయ శక్తిగాను ఉన్నతమైన స్థానమును ఆక్రమించుకున్నాడు. క్రీ.శ. 538లో విగ్రహారాధికుడైన రోమా చక్రవర్తి 'జస్టీనియన్' రోములో ఉన్న బిషప్ నకు 'విశ్వాసమును రక్షించువాడు’ అనే బాధ్యతను అధికారికముగా అప్పగించాడు. మధ్యయుగము నాటి సంఘము క్రీ.శ. 538 నుండి క్రీ.శ.1798 వరకు గొప్ప అధికారముతో కూడిన పలుకుబడిని ప్రదర్శించారు. దానిలో భాగముగానే, ఈ వారం పాఠమునకు ఇవ్వబడిన ఉపోద్ఘాతములో బైబిలును వారికి అర్ధమైన రీతిలో వారి విశ్వాసమును కాపాడుకున్నందుకు విశ్వాసమును రక్షించువాడు అనే సాకుతో వారిని ఘోరమైన చిత్రహింసలకు గురి చేశారు. అట్టి పరిస్థితుల్లో నెపోలియన్ సైన్యాధికారి బెర్తీయర్ ప్రవచనము ఖచ్చితముగా నెరవేరునట్లు క్రీ.శ. 1798లో పోపును చెరసాలలో బంధించెను.

బెర్తీయర్ అతని సైన్యము పోపు పయస్ VIను అమర్యాదగా పోపుల సింహాసనమునుండి తొలగించిరి. పోపుల అధికారమునకు జరిగిన ఘోరమైన ఆ అవమానము మరియు తగిలిన ఆ దెబ్బను ప్రకటన 13:12లో " మరణకరమైన గాయముగా” వర్ణించిరి. ప్రకటన 13:12లోని ప్రవచనము ప్రకారము ఆ మరణకరమైన ఆ గాయము మానిపోవును. ఈ అధికారము నుండి ఇంకా ఎన్ని విషయాలను ఈ లోకం వింటుంది.

`బైబిలు ప్రవచనము భవిష్యత్తులో జరుగబోవు సంఘటనలను గూర్చిన దేవుని జ్ఞానమును బయలుపర్చును. దేవుని వాగ్దానాలు నెరవేరుట చూడకపోయినను పైన చెప్పిన సత్యాలు దేవునియందు నమ్మకానికి ఎట్లు సాయపడును?`