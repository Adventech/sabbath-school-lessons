---
title:  భ్రష్టత్వము
date:   12/06/2023
---

`2థెస్సలో 2:3,4,9 - 12 చదువుడి. కడవరి దినములలో ఏమి సంభవిస్తుందని పౌలు ముందుగానే చెప్పెను? క్రీస్తు విరోధి అనబడే మృగము యొక్క అధికారమునకు నిదర్శనముగా ఆయన ఇచ్చిన గురుతులు ఏమిటి?`

దేవుని వాక్యములో ఉన్న సత్యమును విడిచిపెట్టి భ్రష్టత్వములో పడిపోవద్దని క్రైస్తవ సమాజమును అపొస్తలుడైన పౌలు హెచ్చరించెను. అప్పటికే నూతన నిబంధన సంఘములో విశ్వాస ఘాతుకులుగా మారిపోయి స్వమత ధర్మమును విడిచి పెట్టడాన్ని ప్రోత్సహిస్తున్న విత్తనములు వెదజల్లబడుచున్నందున ఆ విషయమై పౌలు తన ఆవేదనను వెల్లడి చేశాడు. మరియు రాబోవు శతాబ్దాలలో క్రీస్తు రెండవ రాకడకు ముందు కూడా అట్టి పరిస్థితులు మరింత ఎక్కువ వస్తాయని తెలియపర్చాడు. దేవుని వాక్యమును మార్పు చేసి విపరీత అర్ధములతో సంఘములలోనికి ఒక రకమైన అబద్ద సువార్త ప్రవేశిస్తుంది.

“ఇటువంటి విశ్వాస ఘాతుకానికి సాతానుడు విశ్వాసుల వెనకుండి నడుపును. అతడే నిజమైన నాశనపాత్రుడు. 'పాపపురుషుడు' ఏది దేవుడనబడునో, ఏది పూజింపబడునో దానినంతటిని ఎదిరించుచు, దానికంతటికి పైగా వాడు తన్ను తానే హెచ్చించుకొనుచూ తాను దేవుడనని కనుపర్చుకొనుచూ దేవుని ఆలయములో కూర్చుండును” (2థెస్స 2:4). అయితే ఆ మోసగాడు మానవ ప్రతినిధుల ద్వారా తనకేమి కావాలో దానిని సాధించుకుంటాడు. దానియేలు 7లో చూపిన చిన్న కొమ్ము లక్షణాలను దానియేలు ప్రకటన గ్రంథాలలో బయలుపర్చబడెను. చిన్న కొమ్ము అనబడేవాడు ప్రకటన 13:14లో చూపబడిన మృగము అనబడేవాడు. తరువాత 2థెస్సలో 2లో చూపించబడిన “ధర్మవిరోధి” అనబడేవాడు. వీరందరు ఒకనినే సూచిస్తున్నవి. అతడే సాతానుడు.

“దీనివిషయమై ఎసిఎ వ్యాఖ్యానము ఇట్లా వివరిస్తుంది. దానియేలు యొక్క ప్రవచనములో దేవదూషణ చేసే అధికారము ఒకటి విగ్రహారాధిక రోము నుండి అధికారమును పొందియుండెను. యోహాను వివరించిన దాని ప్రకారము చిరుతపులిని పోలిన మృగము మరియు చిన్న కొమ్ము, మృగము యొక్క అధికారమును ధర్మవిరోధి అనబడే ఈ మూడింటికి చెందిన లక్షణాలు ఒకే విధంగా ఉన్నవి. దానిని బట్టి దానియేలు, పౌలు, యోహాను మాట్లాడేది ఒకే అధికారమును గూర్చి అని అర్ధమగుతుంది. ఆ అధికారమే పోపుల అధికారమై యుంది” సంపుటి 7, పుట 271.

దేవుని వాక్యము విషయములో రాజీపడిపోయి, సువార్త స్థానములో కొన్ని మానవ సంప్రదాయాలను చేర్చి బైబిలు సత్యము నుండి వెడలిపోయిన మత విధానమును గూర్చి బైబిలు ప్రవచనము వివరించుచుందనే ప్రాముఖ్య విషయాన్ని గుర్తుంచుకోవాలి. తన ప్రజలను యేసు యొక్క రాకడ కొరకు సిద్ధపర్చుటకు అపారమైన ప్రేమను చూపిన దేవుని ద్వారా ప్రవచనాలు బైబిలులో ఇచ్చారు. విశ్వాసఘాతుకమునకు పాల్పడుతూ, దేవుని వాక్యానికి దూరముగా వెళ్ళిన లేక దేవుని వాక్యమునకు విరోధముగా మాట్లాడే మత సంస్థలకే ఈ గద్దింపు గాని, దానిలో ఉన్న ప్రజలకు కాదని కూడ మనం గుర్తుంచుకోవాలి. (ప్రకటన 18:4 చూడుడి). లక్షల ప్రజలను మోసము చేసిన మత విధానమును హెచ్చరిస్తూ మన వర్తమానాలుంటాయి. ఆ ప్రజలు ఒక మత విధానము ద్వారా మోసగించబడినను క్రీస్తు వారిని ఎంతగానో ప్రేమించుచున్నాడు. అందుచే మనము కూడా వారిని ప్రేమతో చూడాలి.

`“కావున మనుష్యులు మీకు ఏమి చేయవలెనని మీరు కోరుదురో ఆలాగుననే మీరును వారికి చేయుడి. ఇది ధర్మశాస్త్రమును ప్రవక్తల ఉపదేశమునైయున్నది” ప్రకటన 13, 14లో పేర్కొన్న మృగము యొక్క అధికారమును అనుసరించే వారి విషయములో ఈ సూత్రమును మనము ఎట్లు అనుసరించగలము?`