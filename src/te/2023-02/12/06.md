---
title:  సబ్బాతు పరీక్ష
date:   15/06/2023
---

రాబోయే హింసకు సంబంధించి ఇప్పటికే రంగం సిద్ధమైనట్లుగానే ఉన్నది. జూన్ 6, 2012న పోపు బెనడిక్ట్ XVI రోములోని సెయింట్ పీటరు ప్రాంగణములో ఒక అత్యవసర ప్రకటన చేస్తూ, ప్రజలు దేవునితోను వారి కుటుంబాలతో స్వేచ్ఛగా గడుపుటకు అందరూ ఆదివారమును విశ్రాంతి దినముగా ఆచరించవలసిన అవసరము ఎంతైనా ఉందని అక్కడ సమావేశమైన 15,000 మంది ప్రజలకు ప్రకటించాడు. అతడు ఈవిధంగా అన్నాడు. “ఆదివారమును సమర్ధించుట ద్వారా వారు మానవ స్వేచ్ఛను సమర్ధిస్తున్నారని అర్ధము. ఆదివారమును ఆచరించనివారు ఆ దినమున ఆచరించాలని పోపు బెన్ డిక్ట్ XVI యొక్క ఉద్దేశము కాదు గాని, ఆదివారము అనునది నిజముగానే విశ్రాంతి దినము అని చెప్పినట్లుగా ఉన్నది. ఇది బైబలుకు వ్యతిరేకమైన బోధ. ఇదొక సమస్య త్వరలో ఏదో ఒక సమయాన్ని చిత్తశుద్ధితో దేవుని వాక్యాన్ని అనుసరించుచున్న వారికి నిజమైన సబ్బాతును గైకొనేవారికి వ్యతిరేకముగా చట్టములు తేబడును. నిజమైన సబ్బాతు ఆచరించే వారిని సమాజము యొక్క మంచి సూత్రాలను ఆచరించుట లేదని నిందలు వేస్తారు.

అట్టి విపత్తు కాలములో దేవుని యందు విశ్వాసమున్న ఆయన ప్రజలు ఆయన కృపను బట్టి ఆయన శక్తి ద్వారా వారు నమ్మిన విశ్వాసాలను గట్టిగా పట్టుకుంటారు. ఎటువంటి ఒత్తిడికి వారు లొంగిపోరు.

మృగము యొక్క ముద్రను వేయించుకొననివారు, దేవుని ముద్రను పొందుదురు. పురాతన కాలములో అధికారపత్రములు సక్రమమైనదే అని రూఢి చేయుటకు ముద్రలు వేసి ధృవీకరించేవారు. అదేవిధంగా దేవుడు తన చట్టములో ఒక ముద్రను పొందుపరచియున్నాడు. పురాతన ముద్రలు ప్రత్యేకమైనవిగాను, ఒక్కొక్క ముద్రను గుర్తించేవిధముగా ఉండేవి. ప్రవక్తయైన యెషయా ఈ విధముగా చెప్పాడు. “ఈ ప్రమాణ వాక్యమును కట్టుము. ఈ బోధను ముద్రించినా శిష్యులకు అప్పగించుము” (యెషయా 8:16).

`నిర్గమ 20:8–11 చదువుడి. సబ్బాతు ఆజ్ఞలాగా బైబిలు సంబంధమైన ఏ ముద్ర వున్నది? సబ్బాతు ఆజ్ఞ ఎట్లు ఇతర ఆజ్ఞలకన్నా భిన్నముగా ఉన్నది?`

నాల్గవ ఆజ్ఞ మూడు విషయాలతో కూడిన నిజమైన గురుతుగ ఉన్నది. మొదటగా ఆ ముద్రను వేసిన వాని పేరుంది. “నీ దేవుడైన యెహోవా (నిర్గమ 20:10).

రెండవది : ముద్ర వేసిన వాని హోదా ఉంది. సమస్తమును సృజించెను” (నిర్గమ 20:11). మూడవది : ముద్ర వేసిన వాని భూభాగమును తెలుపును : ఆకాశమును, భూమిని, సముద్రమును వాటిలోని సమస్తమును సృజించెను (నిర్గమ 20:11).

ప్రకటన 7:1,2 ప్రకారము దేవుని యొక్క ముద్రను కేవలము మన నొసటి మీద మాత్రమే వేయబడును. ఇది మన మనస్సులకు చిహ్నము. యేసు మన స్వేచ్ఛా చిత్తమును గౌరవిస్తాడు. తన పరిశుద్ధాత్మ ద్వారా మనస్సులను చెక్కి దేవుని వాక్యము యెడల విశ్వాసము కలిగియుండునట్లు, ప్రతి చిన్న విషయానికి మన విశ్వాసము కదిలిపోకుండా భద్రపరచును (ఎఫసి 4:30). విశ్వాసులెవరనగా “దేవుని ఆజ్ఞలను గైకొనుచు యేసును గూర్చిన విశ్వాసము కలిగియుంటారు (ప్రకటన 14:12). ఆ ఆజ్ఞలలో నాల్గవ ఆజ్ఞ ఇమిడియుంది. ఇది మార్చుటకు మృగము యొక్క అధికారము ప్రయత్నించెను (దాని 7:25).

`మనకున్న మత స్వాతంత్య్రాన్ని అనేక రకాలైన ఆంక్షలతో కట్టుదిట్టము చేయుటకు ప్రయత్నించుచుండగా వారు విధించే నిబంధనలు ఏమిటి? ఇంకా ఇతర అవరోధాలు ఏమిటి?`