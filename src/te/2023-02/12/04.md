---
title:  సాతాను యొక్క చివరి వ్యూహం
date:   13/06/2023
---

ప్రభుత్వముల మీదను మరియు వ్యవస్థల మీదను అపనమ్మకము చాలా లోతుగా ఉన్నట్లు సమాచార సేకరణ ద్వారా వచ్చే నివేదికలు నిరూపించుచున్నవి. “ఈ లోకాన్ని పరిపాలించుటకు నైతికముగా సమర్ధుడైన వాడు ఒక్కడు లేడా?" అని లక్షలాది మంది ప్రజలు వారి ఆవేదనను వ్యక్తపర్చారు. ఈ పాత్రను సమర్ధవంతముగా నిర్వహించుటకు మతపరమైన రాజకీయపరమైన కలయికతో కూడిన మృగము యొక్క అధికారము ఆ ఖాళీని పూరిస్తుందని ప్రకటనలోని ప్రవచనాలు సూచిస్తున్నవి.

`ప్రకటన 17:12-14 చదువుడి. లోకసంబందమైన చరిత్ర యొక్క చివరి దృశ్యాలు ఏవిధముగా ఉండబోవుచున్నవో యోహాను ఎట్లు వివరించెను?`

ఈ వాక్యములలో యోహాను మూడు ప్రధానమైన అంశాలను సూచించెను.

మొదటిది : రాజకీయ శక్తులు “ఏకమనస్సుతో” వారి అధికారమును, హోదాలను మృగమునకు అప్పగించెను.

రెండవది : ఈ తప్పుడు విధానములన్ని ఒకటిగా కలిసిపోయి గొఱ్ఱపిల్లయైన యేసుకు వ్యతిరేకముగా యుద్ధము చేస్తాయి.

మూడవది : భూమిపైని చివరి యుద్దము. అందులో క్రీస్తు, ఆయనను వెంబడించిన వారు విజయశీలులవుతారు. మృగమునకు విజయము రాదు. యేసు జయశీలుడవుతాడు.

దేశములన్నింటిని ఐక్యము చేయుటకు సాతానుడు ఎటువంటి వ్యూహమును రచిస్తాడో ఎప్పుడైనా ఊహించారా? చరిత్రలోని సంఘటనలు తిరిగి జరుగుతూ ఉంటాయి. రోమా సామ్రాజ్యము పతనమైపోయిన పరిస్థితులనుండి ఎన్నో విలువైన పాఠాలను కనుగొన్నాము. పశ్చిమ ఐరోపా మీద ఉత్తరము నుండి జర్మనీ వారు దండయాత్ర చేసినపుడు రోమా చక్రవర్తియైన కాన్స్టాంటైన్ మతము వైపు తన దృష్టి పెట్టాడు. సంఘమునకున్న అధికారము, ప్రభుత్వాధికారముతో కలిసిపోయినపుడు కాన్స్టాంటైన్ ఏమి జరగాలనుకున్నాడో అది సంభవించింది. 4వ శతాబ్దములో ఆదివారమును ఆరాధన దినముగా అధికారికముగా నిర్ణయించడము అనునది పరిస్థితులను దృష్టిలో పెట్టుకొని మతశక్తులు, రాజకీయ శక్తులు కలిసి తీసుకున్న తీర్మానమును బట్టి రోమా సామ్రాజ్యము మరొకసారి ఐక్యపర్చబడి బలమును పుంజుకున్నది. కాన్స్టాంటైన్ తన రాజ్యము ఐక్యముగా ఉండాలని కోరుకుంటే, రోమను సంఘము అనేకులను సంఘములోనికి చేర్చబడుదురని ఆశించింది. గొప్ప పేరుగాంచిన చరిత్రకారుడైన ఆర్ధర్ వైయల్ ఈవిధంగా వివరించాడు. “సంఘము ఆదివారాన్ని పవిత్రదినముగా మార్చింది. ఆదివారం వారంవారం వచ్చే సూర్యారాధన పండుగ దినము. ఆవిధముగా విగ్రహారాధికుల పండుగలు క్రైస్తవుల పండుగలయ్యాయి. అట్లు చేయుట ద్వారా ప్రజలకు అప్పటికే సూర్యారాధన పండుగ ఉన్నది కావున క్రైస్తవ మత ప్రాధాన్యతగా మారింది” -క్రైస్తత్వంలో ఉన్న విగ్రహారాధన (న్యూయార్కు జిపి పుట్నమ్సు 1928, 145 పుటలు).

పరిస్థితుల ప్రభావం వల్ల ప్రపంచమంతా భయాందోళనలతో చిక్కుకొనియుండగా ఎవరో ఒకరు ముందుకువచ్చి అందరికి సంరక్షణ, సుస్థిరతను అనుగ్రహిస్తే బాగుండుననుకొని ప్రజలు భావించారు. గతంలో నిరంకుశ పరిపాలన మరోసారి జరగకూడదనుటకవకాశం లేదు. ఏదో సంఘటన ద్వారా కడవరి శ్రమలు వచ్చి తీరును.

ఇదంతా ఎట్లు జరుగుతుందో తెలుసుకొనుట కష్టమైనా, గొప్ప మార్పులు లోకములో ఎలా సంభవిస్తాయో ప్రజలు ఇప్పటికే చూడగలిగారు. భవిష్యత్తులో ఏమి జరగనైయుందో తెలియకపోయినా ఏమి సంభవించినా దాని నెదుర్కొనుటకు మాత్రము మనమందరము సిద్ధముగా ఉండాలి.