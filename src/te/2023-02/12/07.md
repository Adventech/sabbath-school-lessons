---
title:  అదనపు అధ్యయనము
date:   16/06/2023
---

“రోమా అధికారమును అందుకొనుటకు ప్రొటస్టాంటు మతము తన చేయి చాచినప్పుడు, దయ్యములతో సంభాషించుటకు చేతులు కలిపినప్పుడు ఈ ముగ్గురు కలయిక ప్రభావముతో మన దేశము (అమెరికా సంయుక్త రాష్ట్రాలు) ప్రొటస్టాంటు మరియు రిపబ్లికన్ సిద్దాంతాలతో నడిచే ప్రభుత్వమైయుండగా, దాని యొక్క రాజ్యాంగ స్ఫూర్తిని మరియు రాజ్యాంగములో ఉన్న నియమాలు నావి కాదనుకొని పోపులు అబద్దపు సిద్ధాంతాలను, ఆచారాలను ప్రచారము చేసుకొనుటకు ప్రోత్సాహమును కల్పిస్తూ ఉన్నపుడు సాతానుడు తన ఆశ్చర్యకార్యాలు చేసుకొనుటకు, అంతము సమీపించియున్నదని మనము తెలుసుకొనవచ్చును” -ఎలెన్ జి వైట్, సంఘమునకు సాక్ష్యములు, సంపుటి 5, పుట 451.

“వ్యతిరేక శక్తులు ఆదివారమును ఆరాధన దినముగా భావిస్తారనే సత్యమును మనము గుర్తించుటకు నిర్లక్ష్యము చేసియుండవచ్చును. ప్రకటన గ్రంథములో ఆదివారము అనునది చాలా ప్రాముఖ్యమైన చిహ్నము. ఈ చిహ్నము ద్వారా ఘట సర్పము ఎంత యుక్తిగాను, ఎంత ఆడంబరముగాను, దేవునికి వ్యతిరేకముగా విశ్వ సంఘర్షణలో పాలుపంచుకుంటూ అతి సామాన్యముగా కనిపిస్తుంది గాని అందులో గొప్ప మోసముంటుంది. విశ్వములో దేవునికున్న స్థానమును ఘట సర్పము లాక్కొని, తానే ఆరాధింపబడుటకు యోగ్యమైన వానిగా చూపిస్తూ దేవుని చట్టములు అన్యాయమైనవి వాటిని మార్చవలసిన అవసరము ఎంతైనా ఉందని వాదిస్తుంది. ఘట సర్పము దేవుని ఆజ్ఞలను మార్చుట ద్వారా ముఖ్యముగా దేవుడు సృష్టికర్తయని సృష్టికర్తగా ఆయన మాత్రమే లోకము యొక్క ఆరాధనకు పాత్రుడని చూపించే నాల్గవ ఆజ్ఞను మార్చివేసెను (నిర్గమ 20:8-11; దానియేలు 5; ప్రకటన 4:11; 5,9,13,14) పదియాజ్ఞలను మార్చివేయుట ద్వారా దేవుని యెడల ఘట సర్పానికున్న ద్వేషము బయలుపర్చబడుతుంది. ఈవిధంగా మార్పు చేయబడిన చట్టము విశ్వవ్యాపితముగా అమలు చేయుటలో అతడు విజయము సాధించాడు” -ఏంజిల్ మాన్యువల్ రోడ్రిగ్సు, దిక్లోజింగ్ ఆఫ్ ది కాస్మిక్ కాన్స్టిక్ట్ త్రిదూత వర్తమానము పాత్ర అప్రకటిత చేవ్రాత ప్రతులు, పుటలు 53, 54.

**చర్చించుకొనుటకు ప్రశ్నలు**

`1. మనము ఆశావాదులముగా జీవిస్తూ, కడవరి సంఘటనలను గూర్చి ఆలోచిస్తూ మతపిచ్చి ఉన్నట్లుగా తారీఖులను నిర్ణయించుట మనకు బయలుపర్చబడిన దానికన్నా ఎక్కువగా ఊహించుకోవడము వంటివి చేసేటప్పుడు మనము ఎందుకు జాగ్రత్త వహించవలసియున్నది?`

`2. పై ప్రశ్నలో దాగియున్న ప్రమాదాలను గూర్చి ప్రక్కన పెట్టి, ప్రస్తుత పరిస్థితులను సమీపించినట్లయితే ఇప్పటిలో మృగము యొక్క ముద్ర మరియు హింసలు మొదలగునవి ఆరంభము కావు అని ఎందుకు అనుకొనకూడదు?`