---
title:  దేవుని ముద్ర -మృగము ముద్ర భాగము-2
date:   10/06/2023
---

### ఈ వారమునకు చదువ వలసిన వచనములు
ప్రకటన 12:6, 14; దానియేలు 7:25; 2థెస్స 2:3,4; ద్వితియో 6:8; 11:18; నిర్గమ 20:8-11.

> <p>కంఠతవచనం</p>
> “ఎవడైనను చెరపట్టవలెననియున్న యెడల వాడు చెరలోనికి పోవును. ఎవడైనను ఖడ్గముచేత చంపిన యెడల వాడు ఖడ్గము చేత చంపబడవలెను. ఈ విషయములో పరిశుద్దుల ఓర్పును, విశ్వాసమును కనబడును” (ప్రకటన 13:10).

15వ శతాబ్దములో ఉత్తర ఇటలీలోని ఎత్తైన ఆల్ప్స్ యొక్క పెడిమెంట్ లోయలు “వాలెన్ సెస్స్”కు నివాస స్థలముగా ఉండేవి. వాలెన్ సెన్స్ అనే వారు, బైబిలు వారికి ఏవిధముగా అర్ధమైనదో దాని ప్రకారము విశ్వాసముగా జీవించాలని పట్టుదల గలిగిన ప్రజలు వారు. క్రీస్తు యెడల వారికున్న అచంచలమైన భక్తి విశ్వాసమును బట్టి ఎంతో ఘోరముగా హింసింపబడ్డారు. క్రీ.శ. 1488లో “వాలెన్ సెస్స్”లు వారు చూపించిన విశ్వాసమును బట్టి లోయసి లోయలో రోమా సంఘము అతిక్రూరముగా వారిని హతమార్చింది.

17వ శతాబ్దములో సావోయి రాజు 8,000 మంది సైనికులను వాలెన్ సెన్స్ నినివసిస్తున్న ప్రాంతానికి పంపి, వారి గృహాలలో తన సైనికులను పోషించమని వారిని బలవంతము చేసిన సందర్భముగా ఘోరముగా వారిని హింసించారు. రాజు కోరినట్లుగానే సైనికులను వారి గృహాలలోనికి చేర్చుకున్నారు. అయితే ఆ సైనికులు వారి గృహాలలోనే ఉంటూ వారిని హింసించడం సులభమగును అనే కుట్రతో ప్రవేశించారు. ఏప్రిల్ 24, 1655 సం|| ఉదయము 4 గం॥కు ఆ సైనికులు వాలెన్ సెన్స్ను హతమార్చుటకు సంకేతము ఇవ్వగా వారిని హతమార్చడం మొదలిడిరి. ఈసారి సుమారు 4000 మంది వాలెన్ సెస్ట్లు మరణించారు.

కొన్నిసార్లు చరిత్రలో జరిగిన సంఘటనలే మరలా తిరిగి తిరిగి జరుగుతాయి. మృగము యొక్క ముద్ర ప్రవచనము ప్రకారము కడవరి కాలములో దైవభక్తి లేని బంధము వలన పురాతన కాలములో జరిగినట్లు మతపరమైన హింసలు మరొకసారి చెలరేగుతాయి. పురాతన కాలములో వలెనె, ఆరాధన విధానమునకు చెందిన కొన్ని నమ్మకాలను, గురిగా పెట్టుకొని ప్రతివారు వాటిననుసరించి జీవించాలని బలవంతము చేయబడుదురు. అయితే అటువంటి హింసలకు కూడా భయపడని వారు నమ్మిన సత్యాల విషయములో రాజీపడకుండా విశ్వాసముతో వాటిని ఎదుర్కొనగల దేవుని బిడ్డలు ఎల్లప్పుడూ ఉంటారు.

_జూన్ 17 సబ్బాతు దినమున ఈ వారము యొక్క పాఠమును అధ్యయనము చేయుటకు సిద్ధపడుడి._