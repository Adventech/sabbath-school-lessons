---
title:  సృష్టి, సబ్బాతు మరియు కడవరి కాలము
date:   17/05/2023
---
దేవుని యొక్క అధికారమును ప్రశ్నించుట కొరకే పరలోకములో మహా సంఘర్షణ చోటుచేసుకున్నది. ఇప్పటికి ఆ సవాలు కొనసాగుతూనే యున్నది.

**ప్రకటన 14:7,9 మరియు 12 చదువుడి. ఈ వాక్యాలలో ఉన్న భావముతో ఈ క్రింద ఇవ్వబడిన వాక్యాలు పూరించండి.**

`ప్రకటన 14:7 అని గొప్ప స్వరముతో చెప్పెను`

`ప్రకటన 14:9 అని గంభీరమైన విన్నపము చేసెను`

`ప్రకటన 14:12 గైకొనుచున్న ప్రజలు ఇందులో కనబడును`

ఈ వాక్యాలను బట్టి కడవరి దినాలలో మంచి చెడుల మధ్య క్రీస్తునకు సాతానుకు మధ్య జరుగుపోరాటము ఆరాధనను గూర్చినదైయున్నది. మన విశ్వాస సూత్రములన్నింటికి ఆదికాండములో వివరించబడిన సృష్టిని గూర్చిన సమాచారము ఆధారమైయున్నది (ఆది 2:1-3). (దేవుడు మన సృష్టికర్త అని కాకుండా ఇతరమైన ఏ విషయమైనా నమ్ముట ఏమి (ప్రయోజనము?) అనగా ఏడవదిన సబ్బాతు శాశ్వతముగా నిలిచేది మరియు మార్పు చెందని సృష్టికి చిహ్నముగా ఉన్నది. దేవుని తరువాత అదే ప్రాముఖ్యమైన, మరియు మాదిరికరమైన అంశమైయున్నది.

అందుచేత అన్యాయముగా ఏడవదిన సబ్బాతును తొలగించడమంటే ఆదిలోనే ప్రభువైన దేవుని యొక్క అధికారమును మరియు సృష్టికర్త అనే గుర్తింపును కూడా అన్యాయముగా తొలగించిన దానికి సమానమవుతుంది. కూకటివేళ్ళతో సత్యమును పెకలించినట్లవుతుంది. దేవునికి చెందిన స్థానమునే కోరుకున్నట్లవుతుంది (2థెస్సలో 2:4).

యేసు యెడల మనము చూపించే ప్రేమ మరియు నమ్మకము ఏవిధంగా ఉన్నది అనే విషయమే కడవరి దినములలో మనకు ఎదురయ్యే అంశము. అయితే బైబిలు ప్రకారము ఈ ప్రేమ దేవుని ఆజ్ఞలకు విధేయత చూపించుట ద్వారా వ్యక్తమవుతుంది (1యోహాను 5:3; ప్రకటన 14:12) మరియు దేవుని ఆజ్ఞలలోని సబ్బాతు ఆజ్ఞ ఒక్కటే దేవుడు సృష్టి కర్తయని చూపించుచున్నది. సబ్బాతును గైకొనుట ద్వారా దేవుడు సృష్టికర్తయని చాటి చెప్పుచున్నాము. (నిర్గమ 20:8-11). చివరికి దేవుని ఆరాధించే వారికిని, మృగమును ఆరాధించే వారికిని మధ్య ఒక చిహ్నముగా సబ్బాతును గైకొనుట ద్వారా, మనము ఎవరి పక్షమున ఉన్నామో అనే విషయము బయలుపర్చబడుతుంది (ప్రకటన 14:11,12). ప్రతి విషయానికి సబ్బాతు ప్రాథమికమైన అంశము కాబట్టి సృష్టికర్తను ఆరాధించుట అనే అంశము కడవరి దినములలో ప్రాథమిక విషయముగా ఉండనైయున్నది.

`సబ్బాతు దినముగా ఏ దినమును గైకొనినను అదేమీ తేడాను చూపించదు. ఏడవ దినమునే సబ్బాతుగా ఆచరించనవసరము లేదని వారించేవారు నేటి సమాజములో కూడా ఉన్నారు. బైబిలును ఆధారము చేసుకొని అటువంటి వాదనకు ఏవిధముగా జవాబునివ్వబడెను?`