---
title:  తీర్పు, సృష్టి మరియు జవాబుదారీతనము
date:   14/05/2023
---

మనము మానవులముగా కేవలం యాదృచ్చికముగా ఏర్పడిన ఒక కణ సముదాయాల ముద్దవంటి వారమైతే మరియు ఆకస్మికముగా పుట్టిన జీవకణము నుండి పరిణామము చెందిన వారమైతే లేక అభివృద్ధి చెందిన ఆఫ్రికా కోతి జాతికి చెందిన వారమైతే మన ఈ జీవితానికి అర్ధముండదు. ఈ భూమి మీదున్న సుమారు 8 బిలియన్లలో మీరు ఒకరైయుండి జీవన యాత్రను గడుపుటకు ఒకరితో ఒకరు పోటీ పడరు. నివాసయోగ్యమైన స్థలము కోసము ఆరాటపడుతూ ఉన్నట్లయితే జీవితానికి ఒక గమ్యము లేనట్లే అవుతుంది. కేవలం బ్రతకడమే మన ధ్యేయము కాకూడదు. ఈ పరిస్థితులకు వ్యతిరేకముగా బైబిలులో చూపబడిన సృష్టి మన జీవితాలకు ఒక లక్ష్యమును నిర్దేశించుటయే గాక నీతిప్రదముగా జీవించవలసిన బాధ్యతను కూడా గుర్తు చేస్తున్నది. మనము దేవుని ద్వారా సృష్టింపబడితిమి. మనము చేసే ప్రతి క్రియకు ఆయనకు జవాబుదారితనమైయున్నాము. మనలను కలుగజేసినవాడు మనలను లెక్క అడగబోవుచున్నాడు. మన సృష్టికర్త మనకు కొన్ని విషయాలలో పరిస్థితులకు అనుగుణ్యముగా సంపూర్ణాధికారత్వమును అనుగ్రహించినను, ఆయనకు లోబడియుండాలనే నియమమును పాటించవలసియున్నాము.

`ప్రకటన 14:7; రోమా 14:10; యాకోబు 2:8-13 చదువుడి. బాధ్యత కల్గియుండుట, జవాబుదారితనమును చూపే విషయాలలో తీర్పుకు ఉన్న అర్ధమేమి? తీర్పు, ఆజ్ఞలు, దేవునికి ఆరాధన చెల్లించుట ఇవన్ని ఎట్లు జతపర్చబడెను?`

ప్రకటన 14లోని ఆకాశమధ్యమున ఎగురుచున్న మూడు దూతలలో ఒక దూత “మీరు దేవునికి భయపడి ఆయనను మహిమపరచుడి” ఆయన తీర్పు తీర్చు గడియ వచ్చెను. (ప్రకటన 14:7) మనము దేవుని ద్వారా సృష్టింపబడితిమి గనుక నీతిపరమైన నిర్ణయాలు తీసుకునే శక్తిని ఆయన మనకు అనుగ్రహించెను. అందుచేత మనము తీసుకొనే నిర్ణయాలకు బాధ్యత వహించవలసియున్నాము. ఒకవేళ మనము కేవలం కొన్ని జీవకణాల ముద్దయైనచో లేక వంశపారంపర్యముగాను, పరిసరాల ప్రభావము వలన ఉనికిలోనికి వచ్చినచో మన స్వాధీనములో లేని కొన్ని శక్తులే మనలను నడిపిస్తాయి. అయితే ఆవిధముగా ఉనికిలోనికి వచ్చిన వారము కాదు. మనము తీర్పును ఎదుర్కొనబోవుచున్నాము. కాబట్టి మనకు బాధ్యత ఉన్నదని ధానిని బట్టి తెలుస్తుంది. ఈ లోక చరిత్ర చాలా ఆందోళనగా ఉంటుంది. ఇట్టి సమయములోనే తీర్పు గడియ వచ్చియున్నది. అందుచేత శాశ్వత జీవితమునకు సంబంధించిన విషయాలలో మనము తీర్మానములు తీసుకొనవలసియున్నదని దేవుడు మనలను పిలుస్తున్నాడు. మొదటి దూత “ఆకాశమును, భూమిని, సముద్రమును జలధారలను కలుగజేసిన వానికి నమస్కారము చేయుడి” (ప్రకటన 14:7) అని మనఃపూర్వకముగా విజ్ఞప్తి చేస్తున్నాడు. దీనిని బట్టి చూచినయెడల మన ఆరాధనంతయు దేవుడు మనలను సృష్టించాడనే సత్యము మీద ఆధారపడియుందని గ్రహించాలి.

అదే సమయములో ఏడవదిన సబ్బాతును గైకొనుట ద్వారా, మన సృష్టికర్తయైన యేసు ఆరాధనకు అర్హుడని నమ్ముచున్నామని అర్ధము. పరిపూర్ణముగా జీవించుటకు దైవికముగా అనుగ్రహింపబడిన ఆయన పదియాజ్ఞల ధర్మశాస్త్రమును అంగీకరిస్తున్నామని అది బయలుపరుస్తున్నది. పదియాజ్ఞలు దేవుని పరిపాలనకు పునాది మాత్రమే కాక అవి ఆయన స్వభావాన్ని బయలుపర్చును. వీటిని ఆధారం చేసుకొనే తీర్పు తీర్చబడుతుంది. సబ్బాతు ఆజ్ఞకు కట్టుబడి, దేవునికి విధేయతగా జీవిస్తామని గుర్తు చేస్తూ అందులో మన విశ్వాసము కనుపర్చుచున్నాము.

`సృష్టిని అర్ధము చేసుకొనుట ద్వారా మన ప్రవర్తనను అది ఎట్లు ప్రభావితం చేస్తుంది? అనుదినము చేసే తీర్మానాలకు, వారసత్వమునకు, పరిసరాల మధ్య ఎట్టి సంబంధముంది? మన ప్రవర్తనలో ఉన్న బలహీనతలను దేవుని కృపను బట్టి ఎట్లు అధిగమించగలము?`