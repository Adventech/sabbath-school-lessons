---
title:  సబ్బాతు మరియు సృష్టి
date:   15/05/2023
---

ఈ లోకము మరియు దానిలోని సమస్తము దేవుని ద్వారా సృష్టింపబడినదని ఈ లోక ప్రజలకు హామీ ఇచ్చుటకు దేవుడు మనకు సబ్బాతును అనుగ్రహించెను. 1800 సం॥ల మధ్య కాలములో ఊహాజనితమైన పరిణామ సిద్ధాంతము ఒక తుఫానులా ప్రపంచాన్ని కుదిపివేస్తుండగా, దేవుడు అద్భుతమైన ఒక నిరీక్షణతో కూడిన వర్తమానమును పంపించెను. ఆ వర్తమానమును ప్రకటన 14:6,7లో మనము చదువుతున్నాము.

సాతానుడు యేసును ద్వేషిస్తున్నాడు. కాబట్టి ఆయన చేసిన సృష్టి కార్యము యదార్ధము కాదని వక్రీకరించుటకు అతడు చేయగల ప్రయత్నాలన్నీ చేసాడు. యేసు సృష్టికర్తగాను, విమోచకునిగాను, ఆరాధనకు యోగ్యుడుకాదని సాతాను నిరూపించుటకు ప్రయత్నించాడు. సృష్టికర్తగా మన ఆరాధనకు క్రీస్తు యోగ్యుడు కాబట్టి ఆ యోగ్యత ఆయనకు లేకుండా చేయుటకే, ఆ అంశము మీద సబ్బాతును మహా సంఘర్షణకు ప్రధానాంశముగా, దానిని కేంద్రముగా చేసి ఆరంభించెను. యేసు భూమ్యాకాశములను, మానవులమైన మనలను సృజించాడు. కాబట్టి మనము ఆయనను ఆరాధించుటకు కారణమైంది.

`ఆది 2:1-3; నిర్గమ 20:8-11 మరియు ద్వితియో 5:12-15; ప్రకటన 14:6,7 కలిపి చదవండి. సబ్బాతు ఆజ్ఞలో సృష్టి మరియు విమోచనము జత చేయబడినట్లు మనము ఎట్లు చూడగలము.`

యేసునందు మనకు శాశ్వత విశ్రాంతి అనగ్రహింపబడినదనుటకు చిహ్నముగా సబ్బాతు ఉన్నది. సృష్టికర్తయెడల చూపించే విధేయతకు అదొక ప్రత్యేకమైన గుర్తు (యెహెజ్కే 20:12,20) అదేదో ఏకపక్షముగా, చట్టపరమైన, పాటించవలసిన నియమముగా కాకుండా నిజమైన విశ్రాంతి ఆయనలో కనిపించే నీతిక్రియలను సూచించుచున్నది. మన కొరకు మనంతట మనము చేసుకొనలేని విషయాన్ని ఆయన నెరవేర్చియున్నాడని దేవుని గూర్చి సబ్బాతు మాట్లాడుచున్నది.

ప్రతి సబ్బాతు దినమున ఆయన ప్రేమలోను, సంరక్షణలోను విశ్రాంతి పొందమని పరిశుద్ధ వాక్యము పిలుస్తుంది. సబ్బాతు విశ్రాంతికి ఒక చిహ్నము గాని క్రియలకు కాదు. చట్టముశాసించుచున్నదని కాదు గాని అది కృపకు చిహ్నము. అది నమ్మకమునకు చిహ్నముగాని శిక్ష విధించుటకు కాదు. మన మీద కాకుండా ఆయన మీద ఆధారపడాలనుటకు ఒక చిహ్నమైయున్నది. ప్రతి విశ్రాంతి దినమున ఆయన మంచితనమునందు ఆనందిస్తున్నాము. క్రీస్తు నందు మాత్రమే కనుగొను రక్షణను బట్టి ఆయనకు స్తుతియాగము చేస్తాము.

సబ్బాతు గతములో లోపములేని స్థితిలో ఉన్న ఏదెనుకు మరియు భవిష్యత్తులో ఉండబోవు మహిమతో కూడిన నూతన భూమి ఆకాశములకు మధ్య ఉన్న శాశ్వత బంధమునకు చిహ్నము. (యెషయా 65:17; ప్రకటన 21:11).

సబ్బాతు తిరిగి మన మూలాలలోనికి రమ్మని పిలుస్తుంది. సృష్టి ఆరంభములో ఉన్న కుటుంబమునకు నేడు మనకు మధ్య గల బంధమునకు గురుతుగా ఉంది. కాలము ఆరంభము నుండి మధ్యలో ఎక్కడ వారంవారం సబ్బాతు క్రమము తెగిపోకుండా ఆచరించబడుతుంది. ఆరంభము నుండి సబ్బాతు తెగిపోకుండా ఉంది. మనము దేవుని బిడ్డలము అనే సత్యము వైపు మన దృష్టిని కేంద్రీకరిస్తుంది. అది దేవునితో మనము సన్నిహిత బాంధవ్యములో కొనసాగాలని మనలను పిలుస్తుంది.

`ప్రకటన 14:6,7 ఏవిధముగా సబ్బాతు ఆజ్ఞను సూచించుచున్నదో మన కడవరి కాలవర్తమానమునకు ఎందువలన అది ప్రాముఖ్యమైనది? (నిర్గమ 20:8-11).`