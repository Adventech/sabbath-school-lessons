---
title:  కుటిలముగా వంచించెను
date:   16/05/2023
---

అపూర్వమైన మన సృష్టిని నాశనము చేయాలనే ప్రయత్నములో సాతానుడు కుటిలముగా ఒక నకిలీ ఆలోచనను ప్రవేశపెట్టెను. ఈ ఆలోచనను మనలో కూడా కొందరు అంగీకరిస్తున్నారు. అది ఈ విధముగా ఉంది. సృష్టికి ప్రధాన కారకుడు దేవుడు. అయితే ఆయన జీవమును ఉనికిలోనికి తెచ్చుటకు అనేక యుగములు తీసుకున్నాడు. పరిణామ క్రమము అనే పద్ధతిని అనుసరించాడు. ఈ క్రమములో ఆయన శాస్త్రీయ సమాచారమును, ఆదికాండములో ఉన్న సమాచారముతో, ఈ రెండిటి మధ్య సామరస్యానికి ప్రయత్నించాడు. ఆ విషయంలో వారు నొక్కి చెప్పేదేమంటే, సృష్టిని పూర్తి చేయుటకు ఎక్కువ దినములు తీసుకున్నట్లు, భూమి మీద ఉన్న జీవమునకు బిలియన్ల సం॥రాల వయస్సు ఉందని ఆ నకిలీ ఆలోచన యొక్క సారాంశము.

`కీర్తనలు 33:6,9 మరియు హెబ్రీ 11:3 చదువుడి. స్పష్టముగా ఉన్న ఈ బైబిలు వాక్యము దేవుడు ఈ లోకమును ఏవిధముగా సృష్టించాడని వివరిస్తుంది?`

సృష్టిని గూర్చి బైబిలు సమాచారము చాలా స్పష్టముగా ఉంది. దేవుడు మాట సెలవియ్యగా దాని ప్రకారమాయెను. ఆయన ఆజ్ఞాపింపగానే కార్యము స్థిరపరచబడెను (కీర్తనలు 33:9). ప్రపంచములు దేవుని వాక్యము వలన నిర్మాణమైనవనియు, అందును బట్టి దృశ్యమైనది కనబడెడు పదార్ధముచే నిర్మింపబడలేదనియు విశ్వాసము చేత గ్రహించుచున్నాము (హెబ్రి 11:3) దినమునకు 24 గంటలు కలిగిన అక్షరాల ఆరు దినములలో దేవుడు ఈ లోకమును సృజించెననియు, ఏడవదినమున ఆయన విశ్రమించెననియు ఆదికాండము మొదటి అధ్యాయము రూఢిపరచుచున్నది. భాషాపరముగా చూచినప్పుడు ఆదికాండము 1,2 అధ్యాయాలు వేరే విషయాలను అనుమతించుటలేదు. అక్షరాలా ఆరు దినాల్లో సృష్టి పూర్తయిందని నమ్మని విద్యావేత్తలు సహితము ఆదికాండమును వ్రాసిన గ్రంథకర్త యొక్క ఉద్దేశము ప్రకారము ఆరుదినాల సృష్టినే అతడు బలపర్చుచున్నాడని వారు నమ్ముచున్నారు.

ఆది 1లో ఉన్న దినము అనే పదమునకు హెబ్రీ భాషలో “యామ్” అని అంటారు. బైబిలంతటిలో “యామ్” అనే పదమును సంఖ్యలోనికి మార్చినపుడు అనగా మొదటి రోజు, మూడవ రోజు అని లెక్కించినపుడు ఒక దినము అనగా 24 గంటలు సమయమునకు పరిమితము. దానికి మించి ఏ దినమూ లేదు.

దేవుడు గనుక ఈ లోకమును ఆరు దినములలో అనగా ఒక్కొక్క దినమునకు 24 గంటల సమయము గల అక్షరాలా ఆరు దినాలలో సృష్టించని యెడల ఏడవదినమైన సబ్బాతుకు ప్రాధాన్యత ఏమి ఉంటుంది? సబ్బాతుదినమును గూర్చి ఆయన ఆజ్ఞను ఎందుకు ఇస్తాడు? ఆరు దినముల సృష్టి అనంతరము ఏడవదినమును విశ్రాంతి దినముగా నియమించెను. దీనికి బదులు సృష్టి కార్యమును పూర్తి చేయుటకు దినములో 24 గంటలు కలిగిన ఆరుదినాల్లో సృష్టిని పూర్తి చేయకుండా యుగాల తరబడి సృష్టిని చేసినట్లు బోధించుట ఏడవదిన సబ్బాతును సవాలు చేయుట కొరకే అన్నట్లుగా ఉన్నది. ఆవిధంగా బోధించుట ద్వారా పరిశుద్ధ లేఖనములకున్న చిత్తశుద్దిని శంకించినట్లవుతుంది.

సబ్బాతును సవాలు చేయుట ద్వారా, దేవుని అధికారాన్ని ప్రశ్నించినట్లవుతుంది. సాతాను యొక్క ఉద్దేశమదే. సృష్టికి జ్ఞాపకార్ధముగా ఉన్న సబ్బాతును ఎదిరించుట కొరకు అసలు సృష్టి 6 దినములకన్నా ఎంతో ఎక్కువ సమయం పట్టింది అనే తప్పుడు సిద్దాంతమును సాతాను వెలుగులోకి తెచ్చాడు. అంతిమముగా మోసము చేయాలనుకొనుటకు ఇదొక మోసముతో ముందుకు తీసుకురాబడిన అబద్దపు వాదన.