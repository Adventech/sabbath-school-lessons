---
title:  సబ్బాతు మరియు అంతము
date:   13/05/2023
---

### ఈ వారమునకు చదువ వలసిన వచనములు
యాకోబు 2:8-13; ద్వితియో 5:12-15; కీర్తనలు 33:6,9; ప్రకటన 14:2; 2 పేతురు 3:13; ప్రకటన 21:1.

> <p>కంఠతవచనం</p>
>“శోధింపశక్యముగాని క్రీస్తు ఐశ్వర్యమును అన్యజనులలో పూర్వకాలమునుండి మరుగైయున్న ఆ మర్మమును గూర్చిన ఏర్పాటు ఎట్టిదో అందరికిని మానవజాతికి గౌరవము వారు సృష్టింపబడిన విధానము ద్వారా కలుగుతుంది” (ఎఫెసి 3:9).

మానవ జాతికి గౌరవము వారు సృష్టింపబడిన విధానము ద్వారా కలుగుచున్నదా?

దేవుడు మనలను ఒక ఉన్నతమైన రీతిలో సృజించుట వలన ప్రతి మానవునికి గొప్ప విలువ వచ్చింది. తల్లిగర్భములో నుండి జన్మించని శిశువు, శరీరములోని మెడ క్రింది భాగమంతయు పక్షవాతము వచ్చి కదలలేని స్థితిలో ఉన్న యువకులు, కొన్ని లోపముల వలన శారీరక, మానసిక క్షీణతతో బాధపడుచున్న మధ్య వయస్కులు, మెదడు క్షీణించుట వలన జ్ఞాపకశక్తి లేకపోవడం వంటి జబ్బుతో బాధపడే వృద్ధులు, ఇటువంటి వారందరు దేవునికి అపారమైన విలువ కలిగినవారు. అట్టి వారికి దేవుడే తండ్రియైయున్నాడు. వారు ఆయనకు కుమారులు కుమార్తెలైయున్నారు. “దేవుడు జగత్తును అందలి సమస్తమును నిర్మించెను. ఆయనే ఆకాశమునకును, భూమికిని ప్రభువైయున్నందున హస్తకృతములైన ఆలయములలో నివసింపడు. ఆయన యొకనినుండి ప్రతి జాతి మనుష్యులను సృజించెను” (అపొ.కా. 17:24-26).

మనము అందరూ పంచుకొనే వారసత్వమునకు చెందినవారము. ఒకే దేవుడు మనలను సహోదరులుగాను, సహోదరీలగాను సృష్టించి, మనకు ఒక రూపమును ఏర్పరచినవాడు ఆయనే. ఆత్మ విలువతో మనము సృష్టింపబడినాము. నీకు కలిగిన వ్యక్తిత్వముతో నీవు జన్మించుటకు క్రోమోజోములు మరియు జన్యువులు (జీన్సు) కలియుట వలన సాధ్యమగుచున్నది. నీవంటి వ్యక్తి విశ్వములో మరొకరు ఉండరు. నీకు నీవేసాటి. విశ్వమంతటిని సృజించిన సృష్టికర్తయైన దేవుడు మన శరీరమును ధరించుకొని మన కొరకు మరియు మన పాపములనిమిత్తమై శ్రమ నొందాడు. చివరికి మరణించి మరియు తిరిగి లేచాడు.

_మే 20, సబ్బాతు దినమున ఈ వారము యొక్క పాఠమును చదువుటకు సిద్ధపడుడి._