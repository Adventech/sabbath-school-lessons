---
title:  సబ్బాతు మరియు నిత్య విశ్రాంతి
date:   18/05/2023
---

అలసిపోయిన ప్రపంచానికి సబ్బాతు ఒక ఆశ్రయమిచ్చు స్థలము. ప్రతి వారము ఈ లోక సంబంధమైన పనులను విడిచి పెట్టు సబ్బాతు అనబడే ప్రశాంతమైన దేవుని యొక్క ఆశ్రయములోనికి ప్రవేశిస్తాము. ప్రముఖ యూదయ గ్రంథకర్త అబ్రహాము హాస్కల్ సబ్బాతును “సమయానుకూలమైన ఒక రాజనగరు” అని పిలిచాడు సబ్బాతు నవీన మానవునికి దానియొక్క అర్ధము (న్యూయార్కు : ఫరార్ స్ట్రాస్ లిగిరాక్సు 2005) పుట 12. ప్రతి ఏడవదినమున దేవుని యొక్క పరలోకపు రాజనగరం పరలోకమునుండి భూమి మీదకు దిగివచ్చును. మరియు ప్రభువుతో సన్నిహిత సహవాసమును పొందుటకు సబ్బాతు దినము యొక్క 24 గంటల సమయమును మహిమతో కూడిన ఆయన సన్నిధికి మనలను ఆహ్వానించుచున్నాడు.

"సబ్బాతుకు ఉన్నటువంటి ఆకర్షణీయమైన ప్రత్యేకతను మరియు గంభీరతను వర్ణిస్తూ హాస్కల్ వ్రాసిన గ్రంథమునకు పరిచయ వాక్యములు ఆయన కుమార్తెయైన సుసన్నా హాస్కల్ ఈ మాటలలో సబ్బాతుకు ఉన్న ప్రాధాన్యతను వివరించింది. సబ్బాతు అనునది పరలోకమునకు ఒక రూపకాలంకారము వంటిది. దేవుని యొక్క సన్నిధి అక్కడ ఉందనుటకు ఒక సాక్ష్యమైయున్నది. మన ప్రార్ధనలలో మెస్సియాను గూర్చి ఎదురుచూస్తూ ఉంటాము. ప్రతి సబ్బాతు మెస్సియ్యాను ఎదుర్కొనబోయే అనుభవానికి మనలను సిద్ధము చేస్తుంది. ఎవరైనను సరే. సబ్బాతు యొక్క రుచిని ఆనందించుటకు లేక ఇష్టపడుటకు నేర్చుకుంటే తప్ప రాబోవు లోకములో నిత్యత్వము యొక్క రుచిని ఆనందించుటకు సామర్థ్యత ఉండదు. అనగా సబ్బాతును ఆనందించువారే నిత్యత్వమును కూడా ఆనందించగలరు” -పుట 15.

యేసు ఈ సర్వసృష్టిని చేసిన తరువాత మన కొరకు ప్రత్యేకమైన నివాస స్థలమును నిర్మించాడు. అక్కడ మనము రక్షణను కనుగొనగలము. ఆయన పని పూర్తయింది. మనము సబ్బాతు విశ్రాంతిలో పాల్గొన్నపుడు, దేవుని యొక్క ప్రేమా సంరక్షణలో విశ్రాంతి పొందుతున్నామని అర్ధము. అలా పాల్గొనుచున్నామంటే త్వరలో సంభవించనైయున్న నూతన ఆకాశము, నూతన భూమిలో పొందనైయున్న విశ్రాంతిని ముందుగా రుచి చూస్తున్నామని అర్ధము.

`యెషయా 65:17; 66:22; 2 పేతురు 3:13 మరియు ప్రకటన 21:1 చదువుడి. సబ్బాతును గైకొనుట ద్వారా అది మనలను నిత్యత్వమువైపు ఎట్లు నడిపిస్తుంది?`

ముందుగా ఏ దేవుడైతే ఈ భూమిని సృష్టించాడో ఆ దేవుడే మరొకసారి భూమిని సృష్టిస్తాడు. ఆయనే సృష్టికర్తగా చూపించుటకు సబ్బాతు శాశ్వత చిహ్నముగా నిలిచిపోతుంది. (యెషయా 66:23) వాస్తవానికి యూదులు సబ్బాతును చిహ్నముగా చూసారు. అది భవిష్యత్తులో అనగా హెబ్రీ భాషలో “ఓలం హబా” అని పిలువబడిన “రాబోవు లోకములో” ఉండే సబ్బాతు యొక్క తొలి రుచిని ఆస్వాదించినట్లు ఈ లోకములో సబ్బాతును గైకొనేటపుడు భావించాడు.

ఆకాశములో ఎగురుతున్న త్రిదూత వర్తమానము ద్వారా సృష్టికర్తను ఆరాధించుడి అనే విన్నపమును నిరుత్సాహముతో ఎట్టి నిరీక్షణ లేనట్టి ఈ లోకానికి పరలోకము యొక్క జవాబుగా పంపించబడింది. ఆ వర్తమానము మనలను సృష్టికర్తవైపు మళ్ళించుతుంది. ఈ లోకాన్ని సృష్టించి తీర్పు తరువాత విమోచిస్తాడు. నూతనపర్చును. “అప్పుడు సింహాసనాసీనుడై యున్నవాడు - ఇదిగో సమస్తమును నూతనమైనవిగా చేయుచున్నానని చెప్పెను” (ప్రకటన 21:5).

`పరలోకము యొక్క నిజమైన రుచిని మన జీవితములోను, కుటుంబ జీవితములోను ముందుగానే రుచి చూచుటకు సబ్బాతు ఏ విధముగా సహాయపడుతుంది?`