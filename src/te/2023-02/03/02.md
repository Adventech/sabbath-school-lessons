---
title:  కృపతో నిండిన నిరీక్షణ గ్రంథము
date:   09/04/2023
---

బైబిలులోని చివరి పుస్తకమును గూర్చి ఆలోచించేటప్పుడు అనగా ప్రకటన గ్రంథము విషయములో అనేకులు దేవుని కృపను గూర్చి ఆలోచించరు. దేవుని యొక్క కడవరి దిన వర్తమానమును పరిశీలించినపుడు తక్షణమే వారు పోరాటముతో నిమగ్నమైన మృగములను గూర్చి నిగూఢమైన చిహ్నముల గురించి మరియు వింతైన రూపములను గురించి ఆలోచించారు. ప్రకటన గ్రంథము దేవుని కృపను విస్తారముగా బయలుపర్చుచు, గొప్ప నిరీక్షణను కలుగజేయుచున్నను అనేకులు ఆ పుస్తకమును చదివి భయమునకు గురవుతూ ఉంటారు. అందులో భయమును కలుగజేయు మృగాలను, ముందుముందు చాలా కష్టమైన పరిస్థితులను ఎదుర్కొనవలసియున్నదని ఆ పుస్తకము తెలియజేయుచున్నను, దేవుడు అనుగ్రహించు తన రక్షణయందు ఆనందించుటకు ఈ పుస్తకములో అనేక కారణములున్నవి.

`ప్రకటన 1:1-3 మరియు 14:6 చదువుడి. ఈ వాక్యములు ఏవిధముగా మనకు ప్రకటన గురించే కాక, దానిలో ఉన్న “నిత్యసువార్తను” బోధిస్తున్నవి?`

ప్రకటన గ్రంథమంతయు యేసును గూర్చే బోధిస్తుంది. ఇందులోని వర్తమానము యేసు తన ప్రజలకు ఇచ్చిన వర్తమానమైయుంది. ముఖ్యముగా ఈ గ్రంథములోని వర్తమానము కడవరి దినములలో ఉన్న ఆయన సంఘమునకు వర్తిస్తుంది. కడవరి కాలములో నిరీక్షణతో ఎదురు చూస్తున్న మనకు దేవుని కృపతో నిండియున్న వర్తమానమును ఈ గ్రంథము అందిస్తుంది. ఇందులో వధింపబడిన గొఱ్ఱపిల్లగా క్రీస్తు పరిచయం చేయబడ్డాడు. ఈ గ్రంథాన్ని చదువు వారికి, దానిని గ్రహించువారికి దానిలో బయలుపర్చబడిన సత్యములను అనుసరించి జీవించు వారికి దీవెనకరమైన వాగ్దానము అనుగ్రహింపబడెను.

ప్రకటన 1:5,6 ప్రకారము యేసు ఒక్కడే మనలను ప్రేమించి తన సొంత రక్తముతో మన పాపములను కడిగివేసి శుద్దులనుగా చేయుటయేగాక, తన తండ్రికి చెందిన రాజులును మరియు యాజకులుగా మనలను చేసెను. క్రీస్తునందు మనము క్షమించబడితిమి. గత పాపములను ఆయన కృప క్షమించెను. ప్రస్తుతము మనలను శక్తిమంతులనుగా ఆయన చేయును. త్వరలో ఒక దినమున పాపము యొక్క ఉనికి లేకుండా చేయును. బైబిలులోని చివరి పుస్తకమైన ప్రకటన గ్రంథము యొక్క ముఖ్య వర్తమానము మరియు సారాంశమైయున్నది.

ఈ గ్రంథములో ఉన్న వర్తమానము మనకు అత్యవసరము. దీనిని బట్టి ఒక దూత మధ్య ఆకాశములో సత్యసువార్తను పట్టుకొని ఎగురుచుండెను. సువార్త? క్రీస్తునందు విశ్వాసము ద్వారా రక్షణ కలుగుట? మన పాపప్రాయశ్చిత్తార్ధమై క్రీస్తు మరణించుట మనము నెరవేర్చిన దానిని బట్టి కాకుండా క్రీస్తు మనకొరకు చేసిన దానిని బట్టి నిత్యజీవము వాగ్దానము చేయబడెను? ఇవన్నియు కూడా త్రిదూత వర్తమానములకు ముందే సంభవించాయా? అవును నిజముగా అవన్నియు జరిగినవి.

అందుచేత త్రిదూత వర్తమానాలను గూర్చి ఆశ్చర్యము చెందనవసరము లేదు. ఆ వర్తమానాలు కృపతో నిండినవై విరిగి నలిగిన హృదయాలకు గొప్ప నిరీక్షణ కలుగజేయును.

`ప్రకటనలో కడవరి దినాలకు సంబంధించి అనేక విషయాలు అందులో ఉన్నను ముఖ్యముగా మన పక్షాన క్రీస్తు చేసిన బలియాగమును గూర్చి ఏమి చెప్పుచున్నది?`