---
title:  ఒక పరిచర్య ఉద్యమము
date:   13/04/2023
---

తెలుసుకోవాలనే ఉత్సాహమువలనేమి, బైబిలును లోతుగా చదువుటనేమి ఆదిమ ఎడ్వంటిస్టు సభ్యులు ఈ వర్తమానములకున్న ప్రాముఖ్యతను గూర్చి అర్ధము చేసుకోవాలనే ఆశ పెరిగింది. ఈ తరము వారికి అవసరమైన ఒక వర్తమానమును దేవుడు సిద్ధము చేసి ఉంచాడని వారు గ్రహించారు. ఇది కడవరి కాలములో ఆలస్యము చేయకుండా ప్రతి ప్రజకును ప్రకటించవలసిన వర్తమానము. ఇది క్రీస్తు యొక్క రెండవ రాకడకు ఈ లోకమును సిద్దపరచే వర్తమానమిది. ఆరంభమునుండి కూడా ఎడ్వంటిస్టు సంఘ సభ్యులకు త్రిదూత వర్తమానములు మంచి ప్రేరణను కలిగించాయి.

1874 సం||లో జనరల్ కాన్ఫరెన్సు వారు మన మొదటి ఖండాంతర సువార్త సేవకుని ఐరోపా నుండి పంపారు. మన సువార్త సేవకుల జాబితాలో జాన్ ఆండ్రూస్ గారిని "మంచి సమర్ధుడైన వ్యక్తి" అని ఎలెన్ జి వైట్ ప్రశంసించారు. ఆండ్రూస్ గారు సుమారు 7 రకాలైన భాషలను మాట్లాడగలిగేవారు. క్రొత్త నిబంధన గ్రంథమంతటిని చాలా వరకు కంఠత పెట్టారు. పాతనిబంధన గ్రంథములో కూడా చాలావరకు కంఠస్తం చేసారు. ఆయన చాలా తెలివైన విద్యావేత్త, చాలా చక్కగా వ్యాసాలు వ్రాసాడు. మంచి బలంగా వాక్యాన్ని బోధించగలిగేవాడు. వేదాంతములో దిట్ట.

ప్రతిభావంతుడైన వ్యక్తి ఏదో కొద్ది మంది విశ్వాసులున్న చోటుకు సువార్తికునిగా ఎందుకు పంపాలని ప్రశ్నించారు. అయితే ఆయన ఒక నూతన ప్రాంతములోనికి ఖండాంతర సువార్త సేవకునిగా వెళ్ళుటకు అంగీకరించాడు. ఆయన క్రీస్తు సేవ చేయాలనే సంకల్పముతోనే తన ఇద్దరు చిన్న పిల్లలతోను భార్యతోను వెళ్ళాడు.

ఆయన నమ్మికకు కారణము ఒకటే. యేసు త్వరలో రానైయున్నాడని నమ్మాడు. అందుచేత ప్రపంచమందంతట కడవరి కాల వర్తమానము ప్రకటింపబడాలి. అదే సంకల్పము ఆయనలో దృఢముగా ఉంది.

మన సంఘ చరిత్ర పరిశీలిస్తే తెలివైన వారు కడవరి వర్తమానమును భూమి మీద నలుమూలకు చేరవేయాలని సుదూర ప్రయాణాలు చేసారు. ఖండాంతర సువార్త సేవకులుగా వెళ్ళినవారిలో ఉపాధ్యాయులు, వైద్య సిబ్బంది, పాదుర్లు, వ్యవసాయదారులు, సాంకేతిక నిపుణులు, వడ్రంగి పనివారు మరియు వ్యాపారవేత్తలు కూడా సేవకులుగా వెళ్ళారు. అలా వెళ్ళిన వారిలో ఎడ్వంటిస్టు వ్యవస్థలో పనిచేయుచున్న సభ్యులున్నారు. అదే సమయములో కొందరు పని వారు కాని సంఘ సభ్యులు కూడా మిషనెరీ సంస్థతరపున ప్రచారకులుగా వెళ్ళారు.

`ప్రకటన 14:6; అపొ.కా. 1:8 మరియు మత్త 24:14 చదువుడి. ఈ వాక్యాలలో ఉన్న సమాన అంశాలేమిటి?`

భౌగోళిక హద్దులు దాటుకొని బోధించుట ద్వారా “నిత్యసువార్త” గంతులు వేయుచు లోకమంతా వెళ్ళింది. మారుమూల ప్రాంతాలకు సహితము ప్రకటింపబడింది. ప్రతి భాషకు, సంస్కృతికిని ఈ వర్తమానం అందజేయబడింది. అట్లా భూమి మీద దాని ప్రభావము చూడగలము. ఐక్యరాజ్య సమితి గుర్తించిన 235దేశాలుండగా వాటిలో 210 దేశాలలోనికి నిత్యసువార్త ప్రకటించబడింది.

`ప్రతి ప్రజకును, ఆయా భాషలు మాటలాడువారికిని, త్రిదూత వర్తమానములు ప్రకటింపబడుటకు నీవు ఏవిధంగా సాయపడగలవు? నీ పాత్ర ఏమైయున్నది?`