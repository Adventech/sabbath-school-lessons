---
title:  నిత్యసువార్త
date:   10/04/2023
---

ప్రకటన 14:6ను చదివినచో త్రిదూత వర్తమానములు “నిత్యసువార్తతో” ఆరంభమైనవి. సువార్త యొక్క లోతైన భావమును అర్ధము చేసుకొనని యెడల త్రిదూత వర్తమానములలో ఉన్న ప్రధానమైన అంశమును విడిచి పెట్టేసినట్లు అవుతుంది. సువార్తను మనము పరిపూర్ణముగా గ్రహించనిచో దేవుని యొక్క తీర్పు గడియ, వర్తమానములో ఉన్న విషయాలను లేక బబులోను యొక్క పతనము లేక మృగము యొక్క ముద్ర అనగానేమిటో అనే విషయాలను అర్ధము చేసుకొనలేము.

`1కొరింథి 15:1-4; రోమా 3:24 - 26; 5:6-8 చదువుడి. ఈ వాక్యాలలో “నిత్యసువార్తను” ఏవిధముగా అందించెను? ఇక్కడ మనకు అనుగ్రహించబడిన గొప్ప నిరీక్షణ ఏమిటి?`

మన పాపముల నిమిత్తమై క్రీస్తు మరణించుట అనునది శుభవార్త ఆయన మహిమతో పునరుత్తానుడగుట మరియు నిరంతరము మనపై చూపే ప్రేమే సువార్తయై యుంది. ఆయన చిందించిన రక్తమునందు, పునరుత్తానశక్తియందు విశ్వాసముంచుట ద్వారా పాపము యొక్క అధికారము శిక్ష నుండి విడుదల పొందుచున్నాము. పౌలు బోధించిన అన్ని విషయాలలో క్రీస్తు కేంద్ర బిందువుగా ఉన్నాడు. అతనిని తన పాత నేరము నుండి నింద నుండి సిలువ వేయబడిన క్రీస్తు విమోచించెను. అతడు జీవించిన కాలమునకు పునరుత్తానుడైన క్రీస్తు శక్తినిచ్చెను. మరియు త్వరలో తిరిగి రానైయున్న క్రీస్తు పౌలునకు భవిష్యత్తునకు సంబంధించిన నిరీక్షణను అనుగ్రహించెను.

రోమీయులకు వ్రాసిన పత్రికలో నాలుగు ప్రధాన అంశాలు ఇమిడియున్నవి. 1. ఉచితముగానే కృప వలన మనము నీతిమంతులముగా తీర్చబడితిమి. 2. కృప అనగా దేవుని యొక్క నీతిని వెల్లడిపరచుట. 3. విశ్వాసము ద్వారా ఎందరైతే యేసును అంగీకరిస్తారో అట్టి వారిని కృప ద్వారా నీతిమంతులుగా తీర్చబడుదురు. 4. మనము ఇంకను పాపులముగా ఉండగానే మన యెడల దేవుని కున్న ప్రేమ నిరూపించబడెను.

అయోగ్యులకు, అర్హత లేని వారికి, ఎవరూ దానిని సంపాదించుకొనలేని వారికి క్రీస్తు యొక్క కృప అనుగ్రహించబడెను. పాపులు మరణించవలసిన బాధాకరమైన మరణమును యేసు శ్రమల పాలై మరణించెను. పాపమునకు వ్యతిరేకముగా తండ్రికున్న ఉగ్రతను లేక తీర్పును యేసు భరించెను. మనము అంగీకరింపబడులాగున ఆయన తిరస్కరింపబడెను. ఆయన జీవించినట్లు మనము జీవించుటకు వీలుగా, మనము పొందవలసిన మరణమును ఆయన పొందాడు.

అందును బట్టి ధర్మశాస్త్ర సంబంధమైన క్రియలు లేకుండా విశ్వాసము ద్వారానే రక్షణ కలుగును అనుటలో ఆశ్చర్యమేముంది? దానికి మనము ఏమి చేర్చగలము? మన మంచి క్రియలు అనగా పరిశుద్ధాత్మతో నిండిన నీ క్రియలు క్రీస్తు సిలువ మీద పొందిన మరణమునకు కలుపబడునా?

ఈ రక్షణ ప్రణాళిక అనాది కాలములోనే వేయబడింది (2తిమోతి 1:9; తీతు 1; 2 ఎఫెసి 1:4) అందునుబట్టి ఆ ప్రణాళికను నిత్యసువార్త అని పిలువవచ్చు. లోకము సృజింపక మునుపే ఏమి సంభవించనైయుందో దేవునికి తెలుసు కావున ఆ సంక్షోభమును ఎదుర్కొనుటకు ముందు గానే రక్షణ ప్రణాళిక ఏర్పాటు చేసెను.