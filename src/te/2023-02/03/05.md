---
title:  సర్వలోకమునకు
date:   12/04/2023
---

`ప్రకటన 14:6 చదువుడి. “నిత్యసువార్త” ఎంత మట్టుకు ప్రకటించవలసియుంది? పిలువబడిన సంఘమునకు, మనకు మన పరిచర్యకు దానికివచ్చే జవాబు ఎందుకంత ప్రాముఖ్యమైనది?`

త్రిదూత వర్తమానములలో ఆలస్యము చేయుటకు వీలులేని కడవరి కాలమునకు చెందిన మొదటి దూత వర్తమానమైన 'నిత్యసువార్త' ప్రతి జనమునకును, ప్రతివంశమునకును, ఆయా భాషలు మాట్లాడువారికిని, ప్రతి ప్రజకును ప్రకటించవలెను. దివ్యమైన, ఎంతో విస్తారమైన, శ్రేష్టమైన, అనేక విషయాలు కలిసియున్న మనస్సులను మార్చి వేయ శక్తికలిగిన నిత్య సువార్తను ప్రకటించే గొప్ప పరిచర్యలో నిమగ్నమైయున్నాము. అది మన యొక్క అత్యుత్తమ ప్రయత్నమును మరియు దానియెడల మన సంపూర్ణ దీక్షను కోరుచున్నది. స్వప్రయోజనమును చేకూర్చే వృత్తి నుండి మన దృష్టిని త్రిప్పి క్రీస్తు యొక్క పరిచర్య కొరకు మనలో ఆవేశమును అది పుట్టించును. సంకుచిత భావజాలముతో మన సొంత లాభము కొరకు జీవిస్తున్న మనలను మనకన్నా పెద్దది మరియు వైభవముతో కూడిన బాధ్యతలోనికి నడిపించుటకు అది మనలను ప్రేరేపిస్తుంది.

`మత్తయి 28:19, 20 చదువుడి. ఈ వాక్యములు మొదటి దూత వర్తమానము యొక్క వివరాలను ఏవిధముగా చూపిస్తున్నాయి?`

“మరి కొంత ఎక్కువ కొరకు అన్వేషణము” అనే పుస్తకములో పాల్ డేవిడ్ ట్రిప్ అనే రచయిత “నీకు మించిన పెద్దదైన దానికొరకు జీవించుట అనే మానసిక శాస్త్రమునకు సంబంధించిన అంశముతో మానవ అవసరములను గూర్చి విశ్లేషించాడు. మానవులు వారికన్నా పెద్దదైన ఏదో ఒక విషయము నిమిత్తము సృజింపబడిరి. అయితే పాపము మనలను మనమున్న ఈ స్థితికి కృంగదీసింది. ఒక మఠములో ఒంటరిగా బంధింపబడి కేవలం మన స్వార్ధము కొరకే జీవిస్తూ మన మీదే మన దృష్టిని కేంద్రీకరించి మనకంటూ ఒక చిన్న సామ్రాజ్యమును సృష్టించుకొని జీవిస్తున్న మనలను విడిపించుట కొరకు దేవుని రాజ్యములో శాశ్వతకాలము ఆనందముగా జీవించుటకు వీలుగా క్రీస్తు తన కృపను మనకు అనుగ్రహించెను” - బి & బి మీడియా గ్రూపు ప్రచురణ.

మానవుడు తనంతట తానుగా తన కన్నా ఉన్నతమైన స్థితిలోనికి చేరుటకు ఎన్నటికి సాధ్యము కాని పరిస్థితులలో దేవుడు తన దివ్య ప్రణాళిక చొప్పున మానవుని ఉన్నతస్థితిలోనికి నడిపించుటకు ఏర్పాటైన దైవానుగ్రహమునకు మించిన వేరొక బహుమానముండదు. దేవుడు తన సంఘమునకు ప్రకటన 14లో పేర్కొనబడినట్లు దేవుడు తన సంఘమునకు ఇచ్చిన పరిచర్య భారము చాలా గొప్ప దీక్షతో చేయవలసిన కార్యమైయున్నది. యేసు మరల తిరిగి రావడానికి ముందు తెలుసుకొనశక్యముగాని దేవుని యొక్క ప్రేమను లోకానికి బయలుపర్చే దివ్యమైన మరియు బరువైన కార్యమును నెరవేర్చమని మనః పూర్వకమైన పిలుపు ఈ వర్తమానములో కలదు.

`నీకు మించిన విషయములో పాల్గొనగలిగే పెద్ద బాధ్యత నీకు కలిగినచో నీ సొంత అనుభవము నీకేమి బోధిస్తుంది? నేడు మనము చదువుకున్న అంశమునకు ఆ అనుభవము ఏవిధంగా సహాయపడుతుంది? విశ్వమును సృష్టించిన సృష్టికర్త నిన్ను తన సేవలో ఉప యోగించుకొనుచుండగా దీనికి మించిన ఉన్నతమైన పిలుపు వేరొకటి ఉంటుందా?`