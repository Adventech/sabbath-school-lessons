---
title:  అదనపు అధ్యయనము
date:   14/04/2023
---

అన్ని విషయాలలో మనకన్నా పెద్దదైన విషయము మీద మన దృష్టి పెట్టాలని బుధవారం పాఠములో చదువుకున్నాము. ఆ అంశముపై మరింత లోతుగా ఆలోచించుడి. కోరిక నూతన భావమును కలుగజేయుటయేగాక, భౌతికముగా ఏ పాటి వారమనే విషయాన్ని మనకు తెలియజేస్తుంది. కొద్దిపాటి రక్తమాంసములతో సృష్టించబడిన మనము ఇంతటి విశాల విశ్వములో ఏమి చేయగలము?

మనకొరకే మనము జీవిద్దామా? మనకన్నా పెద్దదైన విషయం గురించి ఆలోచించనవసరములేదా? మనకు మించి మన చుట్టూ ఎంతో ఉండగా మనమొక ఏకాకిగా జీవిస్తూ నిరుపయోగముగా మన కొరకు మనమే జీవిద్దామా? మనముందు ఎత్తైన ప్రాకారములు గల పట్టణాలు ఎంతో పెద్ద భవనాలు, ఆ భవనాలలో అశేష ప్రజానీకము నిత్యజీవమునకు సంబంధించిన వాగ్దానమును గూర్చి వినని వారుండగా యేసును గూర్చి సాక్ష్యము ఎప్పుడు ఎవరు ఇస్తారు?

“దేవుని సేవకులు, పనివారు ఆయా ప్రాంతాలను దర్శిస్తూ పరలోకము నుండి వచ్చిన కడవరి కాలమునకు చెందిన వర్తమానమును బోధించుచున్నారు. భూమియందంతట వేలాది మంది స్వరములు ఎత్తి కడవరి కాలములో హెచ్చరిక వర్తమానము అందిస్తారు. అనేక అద్భుతకార్యాలు జరుగుతాయి. ఈ పరిచర్యలో అనేకమంది రోగులు స్వస్థపర్చబడుదురు. విశ్వాసులు అనేక అద్భుతకార్యాలు, సూచకక్రియలను చూస్తారు. అదే సమయములో సాతానుడు కూడా తనకు సమయం తక్కువగా ఉందని రెట్టింపు ఉత్సాహముతో, అబద్దాలతో కూడిన క్రియలను చేయుచులోకమంతా సంచరించును. అతడు మనుష్యులు చూస్తుండగా పరలోకం నుండి అగ్ని రప్పిస్తాడు (ప్రకటన 13:13). ఇట్టి సమయంలో భూమిమీద నివసించుచున్న మానవులందరు వారు ఏ నిర్ణయం చేసుకుంటారో అది వారి భవిష్యత్తును నిర్ణయిస్తుంది" - ఎలెన్ జి వైట్, మహా సంఘర్షణ, పుట 612.

**చర్చించుకొనుటకు ప్రశ్నలు**

`1. "విశ్వాసము ద్వారా నీతిమంతులుగా తీర్చబడుటనునది మూడవ దూత వర్తమానమని అనేకమంది తెలుసుకొనుటకు నాకు వ్రాస్తున్నారు. అది యదార్ధమే అని నేను జవాబు ఇస్తున్నాను” -ఎలెన్ జి వైట్, ఎడ్వంట్ రివ్యూ, సబ్బాతు హెరాల్డు, ఏప్రిల్ 1, 1890, విశ్వాసులుగా నీతి మంతులుగా తీర్చబడుటకు త్రిదూత వర్తమానాలకు ఉన్న సంబంధం ఏమిటి?`

`2. నిత్య సువార్త అనే పద జాలమును గూర్చి ఆలోచించండి. సువార్తలో నిత్యము ఉండేది ఏమిటి?`

`3. ప్రపంచమందంతట అనేక దేశాలలో సెవెంతు డే ఎడ్వెంటిస్టు వారున్నారు. అనగా దాని అర్ధమేమిటి? పనిని పూర్తి చేయుటకు ప్రాంతీయ సంఘాలు సబ్బాతుబడులు ఏవిధంగా దోహదపడతాయి?`