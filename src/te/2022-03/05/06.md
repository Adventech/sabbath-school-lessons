---
title:  తీవ్రమైన వేడి
date:   28/07/2022
---

ఇప్పటివరకు ఈ త్రిమాసములోని పాఠముల ద్వారా శ్రమలకు సంబంధించి అనేక ఉదాహరణలు పరిశీలించాము. క్రీస్తును పోలిన పరిశుద్ధతను మన జీవితాలలో తీసుకొని వచ్చుటకు బంగారములో ఉన్న మలినములను తొలగించుటకు దానిని కొలిమిలో కాల్చి కరిగించినపుడే శుద్ద బంగారము వచ్చునట్లు దేవుడు ప్రేమించిన బిడ్డల యెడల కూడా ఆవిధంగా శుద్ధి చేయుననే విషయాన్ని తెలుసుకున్నాము. అందును బట్టి ఆవిధంగా శుద్ది చేయుననే విషయాన్ని తెలుసుకున్నాము. అందును బట్టి దేవుడంటే తీవ్రముగా శిక్షించి పని చేయించే ఒక క్రూరమైన అధికారితో పోల్చబడుచున్నాడు. దేవుడు మనలో ఏదో మంచిని ఆశించి ఆవిధంగా శ్రమలను అనుమతిస్తున్నాడు తప్ప ఆయన నిజముగా కొందరు ఊహించుచున్నట్లు క్రూరమైనవాడు కాదని చెప్పే వారు కూడా ఉన్నారు.

పాపముతో నిండిన ఈ భూమి మీద ఏమి జరుగుతుందని పూర్తిగా అర్ధము చేసుకోలేము. అది నిజమే. పరలోకములో ఎన్నో విషయాలను మనము అర్ధము చేసుకొనబోవుచున్నాము (1కొరింథి 13:12). అయితే ఇప్పుడు మాత్రము తీవ్రమైన ఒత్తిడితో జీవిస్తూ దేవుడున్నాడు. అన్ని సమయాలలో అన్ని విషయాలలో మంచిగా లేకపోయిన ఆయన మనలను కాపాడుచున్నాడనే నమ్మకముతో జీవించుచున్నాము. మానవులు ఎదుర్కొనే తీవ్రమైన ఒత్తిడి గురించి యెషయా చక్కగా వివరిస్తున్నాడు.

యెషయా 43:1-7 చదువుడి. 2వ వాక్యములో తన ప్రజలు నీటి ప్రవాహము గుండా, అగ్నిగుండా నడిచి వెళ్ళెదరని దేవుడు చెప్పాడు. ఇవి తీవ్రమైన ప్రమాదాలకు సూచనగా ఉపమానాల రూపములో తెలియపర్చబడినవి. ఇశ్రాయేలీయులు ఎఱ్ఱ సముద్రమును మరియు యోర్దాను నదిని దాటి వెళ్ళినపుడు కలిగిన భయాందోళనను గుర్తు చేయుటకును అట్టి సమయములో దేవుడు వారిని ఏవిధంగా కాపాడెనో అనే విషయాన్ని జ్ఞాపకము చేసుకొనుటకు వీలుగా పైన వాక్యాలు వ్రాయబడినవి. అయితే దేవుడు అట్టి ప్రమాదకరమైన మార్గాల గుండా నడిపించుటకు బదులు సులభమైన మార్గాలగుండా నడిపించవచ్చును గదా అని చెప్పేవారు కూడా ఉంటారు. అయితే కీర్తన 23లోని గొట్టెల కాపరిని గుర్తు చేస్తూ ప్రమాదకరమైన పరిస్థితులలో కూడా దేవుడు తన ప్రజలను సురక్షితమైన రీతిలో నడిపించగలడని తెలుస్తుంది. దేవుడు తోడుగా ఉన్నాడు కాబట్టి మనము భయపడవలసిన అవసరముండదు.

`యెషయా 43:1-7 చదువుడి. జలముల వెంబడి నడిచినను, అగ్నిగుండా నడచినను దేవుడు తన ప్రజలను సురక్షితము గాను, ఆదరణతో ఆయన అనేక విధానాలను ఎంచుకుంటాడు. దేవుడంటే ఏమైయున్నాడని నీ మనసులో లిఖించబడింది? నీ కొరకు ఏ వాగ్దానములు నెరవేరాలని నీవు కోరుకుంటావు?`

దేవుని ద్వారా కలిగే కొలిమి 3 విధాలుగా ఉంటుంది.

మొదటగా మనలను కాదు గాని మన పాపమును నాశనము చేయుటకు దేవుడు తీవ్రమైన వేడిని కలిగియుంటాడు.

రెండవదిగా దేవుడు కలిగియున్న తీవ్రమైన వేడి మనలను దుఃఖించేవిధంగా చేయాలని కాదు గాని, మనలను శుద్ధి చేసి పరిశుద్దులనుగా చేయుట కొరకని మనము గుర్తించాలి.

మూడవదిగా దేవుని కాపుదల మన యెడల నిరంతరము ఒకే విధంగా ఉంటుంది. మరియు మన యెడల ప్రేమ కలిగి ఉంటాడు. మనలను ఎన్నడు ఒంటరిగా విడువడు. ఏమి సంభవించినా ఆయన మన వెంట ఉంటాడు.

`దేవుని యొక్క స్వభావమును గూర్చి ఆయన చేయు క్రియలను గూర్చి ఈ వాక్యాలు ఏమి బోధిస్తున్నాయి? కీర్త 103:13,14; మత్త 28:20; 1కొరింథి 10:13; 1పేతురు 1:7 నీ జీవితంలో ఈ వాక్యాల నిజరూపాన్ని ఎట్లు అనుభవపూర్వకముగా తెలుసుకున్నావు?`