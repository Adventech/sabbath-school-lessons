---
title:  మొండి వైఖరి కలిగిన ఇశ్రాయేలీయులు
date:   25/07/2022
---

హోషేయ యొక్క వృత్తాంతము మనకు కొన్ని శక్తివంతమైన గుణపాఠములను బోధించుచున్నది. హోషేయ యొక్క పరిస్థితులు అసాధారణమైనవి. అతని భార్య గోమెరు పారిపోయి ఇతర పురుషులతో పిల్లలను కన్నది. లైంగిక పరముగా ఆమె తన భర్తకు అపనమ్మకస్తురాలుగా ఉన్నది. అట్టి స్థితిలో ఆమె ఉండగా దేవుడు హోషేయను పిలిచి తన భార్యయైన గోమెరును తిరిగి తన గృహమునకు తీసుకొని వచ్చి ఆమె యెడల తన ప్రేమను చూపించమని చెప్పెను. ఈ వృత్తాంతము ఒక ఉపమానముగా దేవుని గూర్చి మరియు ఇశ్రాయేలీయులను గూర్చి చెప్పబడుచున్నది. ఇశ్రాయేలీయులు దేవుని విడిచి పెట్టేసారు. ఆత్మీయముగా ఇతర దేవతలతో వ్యభిచారము చేసారు. అయినా దేవుడు వారిని ప్రేమించాడు. మరియు తన ప్రేమను వారికి చూపించాలని కోరుకున్నాడు. అయితే దేవుని పద్దతులనొకసారి పరిశీలించండి.

**హోషేయ 2:1-12 చదువుడి. ఇశ్రాయేలీయులను తన ప్రక్కకు తిరిగి చేర్చుకొనుటకు దేవుడు ఏ పద్దతులను అనుసరించెను. ఈ అనుభవములను గూర్చి ఏవిధముగా భావించారు?**

`హోషేయా 2:2,3`

`హోషేయా 2:5-7`

`హోషేయా 2:8,9`

`హోషేయా 2:10`

దేవుడు మనలో మారు మనసు కలిగించాలని కోరినపుడు ఆయనను గూర్చి మన అనుభవము విషయములో రెండు సంగతులను ఈ వృత్తాంతము లేవనెత్తుచున్నది.

మొదటగ, దేవుడు పని కలిగియున్నాడనే విషయాన్ని మనము గుర్తించకుండా తప్పు చేస్తున్నాము. ఇశ్రాయేలీయులు కఠినమైన అనుభవములను ఎదుర్కొనినప్పుడు, వారి దేవుడు రక్షణ కొరకు పనిచేయుచున్నాడనే విషయాన్ని వారు గుర్తించి యుండకపోవచ్చును. మన మార్గము వెంబడి ముళ్ళ కంచెలున్నపుడు లేక మనము ఎక్కడికి వెళ్ళాలో తెలియని పరిస్థితులు ఏర్పడినప్పుడు, మనము ఎటువెళ్ళుచున్నామో తెలుసుకోలేని స్థితిలో ఉంటాము (హోషేయ 2:6) మనలను నడిపించుచున్నది దేవుడేనా అని అనిపిస్తుంది. మన కనీస అవసరాలు అందనప్పుడు చికాకు పడుదుము (హోషేయ 2:9,10) మనము ఏవిధముగా భావించినప్పటికి దేవుడు మాత్రము మనలను మారుమనస్సు పొందే దిశగా పనిచేస్తూ ఉంటాడు. ఆయన మనలను ఎంతగానో ప్రేమించుచున్నాడు.

రెండవదిగా దేవుడు పనిలో ఉన్నప్పుడు మనము ఆయనను అపార్ధము చేసుకుంటాము. దేవుడు పనిలో ఉన్నాడని మనము గుర్తించవచ్చును గాని ఆ పని మనకు ఇష్టములేనిదై యుండవచ్చును. అటువంటి సందర్భములో దేవునిని మనము నిందిస్తూ ఉంటాము. అయితే దేవుడు మాత్రము తన నిబంధన ప్రేమ ద్వారా మనలను ప్రేమించుచునే ఉంటాడు.

`హోషేయా 2:14-23 చదువుడి. ఈ వాక్యములు దేవుని గూర్చి ఏమి బయలుపర్చుచున్నవి? నీ జీవితానికి సంబంధించిన ఏదో ఒక విషయములో దేవుని నుండి నీవు పారిపోవుచున్నావేమో చూపించమని పరిశుద్ధాత్మను అడగండి. దేవునికి నిన్ను నీవు సంపూర్ణముగా సమర్పించుకొనకుండా ఏ విషయము నిన్ను ఆపివేయుచున్నది?`