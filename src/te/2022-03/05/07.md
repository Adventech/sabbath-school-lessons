---
title:  అదనపు అధ్యయనము
date:   29/07/2022
---

ఎలెన్ జి వైట్, పితరులు మరియు ప్రవక్తలులోని "విశ్వాసము పరీక్షించబడెను” పుటలు 145, 155. సంఘమునకు సాక్ష్యములు సంపుటి 5లోని "ప్రభువును స్తుతించుడి” పుటలు 315-319 చదువుడి.

దేవుడు తన ప్రజలను ఎల్లప్పుడు వేదన అనే కొలిమిలో పరీక్షించెను. కొలిమి వేడి వలననే నిజమైన బంగారములోని మలినములు తొలగించబడును. అదే రీతిలో క్రైస్తవ ప్రవర్తనలో ఉన్న లోపాలు సవరించబడును. యేసు ఆ పరీక్షను పరిశీలిస్తూ ఉంటాడు. విలువైన బంగారమును శుద్ధి చేయుటకు ఏమి అవసరమో ఆయనకు తెలుసు. దేవుడు తన సేవకులను తీవ్రమైన శోధనల ద్వారా క్రమశిక్షణలో పెట్టును. కొందరిలో ఆయన సేవను ముందుకు తీసుకొని వెళ్ళగలిగే సామర్థ్యముంటుంది. అట్టి వారిని ఆయన పరీక్షిస్తాడు. వారిలో ఉన్న బలహీనతలు వారికి తెలియపరుస్తాడు. తన మీద ఆధారపడే విధముగా వారికి బోధిస్తారు. ఆయన సంకల్పము చొప్పున ఉన్నతమైన హోదాను వారికి అనుగ్రహించి ఆయన లక్ష్యాన్ని నెరవేర్చుకొనును” -ఎలెన్ జి వైట్, పితరులు మరియు ప్రవక్తలు, పుటలు 129, 130.

దేవుని యొక్క సంకల్పము చొప్పున మనము శోధనలను భరించవలసినచో, సిలువను అంగీకరించి, ఆ గిన్నెలోని చేదైన చిరకను త్రాగాలి. పరలోకపు తండ్రి ఆ గిన్నెను మన పెదవులకు అందిస్తాడని గుర్తించాలి. చీకటిలోను, వెలుగులోను ఆయనను నమ్మాలి. దేవుడు మన మేలు కోరి ప్రతి విషయాన్ని చేస్తున్నాడన్న సత్యాన్ని నమ్మలేమా? ఆయన కల్వరి సిలువపై చూపిన ప్రేమను గుర్తుచేసుకొని మనకు వేదన కలిగినపుడు ఆయనను తిరస్కరిద్దామా? -ఎలెన్ జి వైట్, సంఘమునకు సాక్ష్యములు, సంపుటి 5, పుట 316.

**చర్చించుకొనుటకు ప్రశ్నలు**

`మీ తరగతిలో ఎవరైనా ఒకరు విశ్వాసమును బట్టి పరీక్షింపబడ్డారు అనే విషయాన్ని వివరించుటకు ప్రోత్సహించుడి. అబ్రహాము పరీక్షింపబడినంత తీవ్రముగా మీరు పరీక్షింపబడకపోవచ్చును. ఆ వ్యక్తి యొక్క స్వీయ అనుభవము ద్వారా నీవేమి నేర్చుకుంటావు?`

`క్రీస్తు సిలువ వేయబడక ముందు గడచిన 24 గంటలలో ఆయన జీవితాన్ని గూర్చి పరిశీలించండి. ఆయన ఎదుర్కొన్న తీవ్ర సంగతులు ఏమిటి? ఆయన ఏవిధంగా సహించాడు. మనము శ్రమలనెదుర్కొన్నపుడు ఆయననుండి నేర్చుకున్న విషయాలు ఎట్లు అమలుపర్చగలము?`

`ఈ వారం పాఠమును నేర్చుకున్నట్లు మనము శ్రమల నెదుర్కొనుట ద్వారా, శ్రమలలో ఉన్న వారికి పరిచర్య చేయగలము. ఈ భావముతో పరిచర్య చేస్తే ఏ సమస్యలనెదుర్కొనవలసి వస్తుంది?`