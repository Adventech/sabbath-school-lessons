---
title:  తీవ్రమైన వేడిమి
date:   23/07/2022
---

### ఈ వారమునకు చదువ వలసిన వచనములు
ఆది 22; హోషేయ 2:1-12; యోబు 1:6-2; 10; 2 కొరింథి 11:23-29; యెషయ 43:1-7.

> <p>కంఠతవచనం</p>
> “అతని నలుగగొట్టుటకు యెహోవాకు ఇష్టమాయెను. ఆయన అతనికి వ్యాధి కలుగజేసెను. అతడు తన్ను తానే అపరాధ పరిహారార్ధ బలి చేయగా అతని సంతానము చూచును. అతడు దీర్ఘాయుష్మంతుడగును. యెహోవా ఉద్దేశము అతని వలన సఫలమగును" (యెషయ 53:10).

ప్రముఖ క్రైస్తవ రచయిత సి.యస్. లూయిస్ గారి భార్య మరణించే స్థితిలో ఉండగా ఆయన ఈవిధంగా వ్రాసాడు. “నేను దేవునియందు నమ్మకమును కోల్పేయే ప్రమాదములో లేను గాని, ఆయనను గూర్చి అంత భయంకరమైన విషయాలను నమ్మవలసి రావడములోనే నిజమైన ప్రమాదముందని వ్రాసాడు. ముగింపుగా దేవుడనే వాడు లేడు అనుటలోకన్నా, దేవుడు నిజముగా ఇటువంటి వాడైయున్నాడనుటలో భయము పుట్టుచున్నది" - ఒక వేదనను అనుభవించెను (న్యూయార్కు హర్పర్ కోలిన్సు, 1961 పుటలు 6,7)

కొన్ని విషయాలు బహు వేదన కలిగించేవిగా ఉన్నపుడు, మనలో కొంతమంది దేవుని పూర్తిగా తిరస్కరిస్తారు. ఇతరులకైతే, లూయిస్ వంటి వారికి, దేవుని గూర్చిన అభిప్రాయమును మార్చుకునే శోధన కలుగవచ్చును. మరియు మనవంటి వారికి ఆయనను గూర్చి చెడు విషయాలను ఊహించుకొనవచ్చును. ఇక్కడ తలెత్తే ప్రశ్న ఏమిటంటే దేవుడు ఎంత వేడిని పుట్టిస్తాడు? తన కుమారుని యొక్క స్వరూపములోనికి మనలను మార్పు చేయుటకు తన ప్రజలను పరీక్షించుటకు ఎంత వేడిమిని దేవుడు అనుమతిస్తాడు? (రోమా 8:29).

**సంక్షిప్తముగా ఈ వారము యొక్క పాఠము**: దేవునిని తెలుసుకొని ఆయనను ప్రేమించే మనుష్యులు ఆయనను అపార్ధము చేసుకునేంతవరకు ఎందుకు వారిని పరీక్షిస్తాడు? "తన కుమారుని యొక్క స్వరూపములోనికి” ఆయనను ప్రేమించే వారిని మార్పు చేయునిమిత్తము ఆయనను ఎంతవరకు అపార్ధము చేసుకొనుటకు దేవుడు అంగీకరిస్తాడు?

_జూలై 30 సబ్బాతుదినమున ఈ వారం పాఠం అధ్యయనము చేయుటకు సిద్ధపడుడి._