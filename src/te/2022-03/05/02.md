---
title:  కొలిమిలో అబ్రహాము
date:   24/07/2022
---

ఆది 22 చదువుడి. ఎటువంటి వివరణ ఇవ్వకుండానే అకస్మాత్తుగా అబ్రహామును దేవుడు పిలిచి తన స్వంత కుమారుని దహనబలిగా అర్పించమని చెప్పెను. అబ్రహాము ఏవిధముగా బాధపడి యుంటాడో మనము ఊహించగలమా? పరిశుద్ధుడైన దేవుడు తన స్వంత కుమారుని దహనబలిగా అర్పించమని కోరుట పూర్తిగా విముఖత కలుగజేయు భావమై యున్నది. ఒకవేళ అబ్రహాము తన కుమారుని దహనబలిగా అర్పించుటకు అంగీకరించినను దేవుడు తనకు అనుగ్రహిస్తానని వాగ్దానము చేసిన వారసత్వము సంగతి ఏమిటి? ఆ కుమారుడు లేకుండా ఆ వాగ్దానము యొక్క నెరవేర్పు ఉండదు.

`దహన బలిగా తన కుమారుని అర్పించమని అబ్రహామును దేవుడు ఎందుకు అడిగాడు? దేవుడు సమస్తమును ఎరిగినవాడైతే ఆవిధముగా అడుగుటలో అర్ధమేమిటి?`

“దేవుడు అడిగిన విషయము మరియు ఆ సమయము ముందు వెనుక ఆలోచించకుండా చేసిన విషయము కాదు. అన్ని విషయాలు పరిగణలోనికి తీసుకొనిన తరువాతే దేవుడు అబ్రహామును పిలిచి తన కుమారుని దహనబలిగా అర్పించమని కోరెను. అప్పటికి అబ్రహాము వృద్ధుడైపోయి వయో భారముతో కృంగియున్న దశలో ఎంతో బాధాకరమైన ఆ పరీక్షకు అతడు గురికాబడెను. అతడు విశ్రాంతి పొందాలని కోరుకుంటున్న సమయములో గొప్ప అలజడి జీవితములో ఏర్పడింది" ఎలెన్ జి వైట్, పితరులు మరియు ప్రవక్తలు పుట 147.ఈ పరీక్ష పెట్టింది ఒక మతిలేని దేవుడా? కానే కాదు. మానవుని యొక్క విమోచన నిమిత్తమై దేవుడు చేసిన బలియాగములో దాగియున్న వేదనను అబ్రహాము తన జీవితములో తన సొంత అనుభవము ద్వారా అతని జీవితములో చీకటి దినముగా ఉన్న ఆ సమయము గడపవలసి వచ్చినది. -పితరులు మరియు ప్రవక్తలు పుట 154.

అది కేవలం ఒక పరీక్ష మాత్రమే. అబ్రహాము తన కుమారుని దహనబలిగా అర్పించుట ద్వారా అతనిని చంపివేయాలనునది దేవుని ఉద్దేశము ఎన్నడు కాదు. పూర్తి చేయలేని విషయాన్ని చేయమని దేవుడు మనలను అడుగవచ్చును. కొన్ని చేరలేని ప్రదేశాలకు వెళ్ళమని ఆయన చెప్పవచ్చును. అంతము ఏమైయున్నది అనునది దేవునికి ప్రాముఖ్యమైన విషయము కాదు గాని దాని ద్వారా మనము ఏమి నేర్చుకొనుచున్నామనే విషయము ప్రాముఖ్యమైనది.

యేసు యూదులతో మాట్లాడినప్పుడు అబ్రహాము యొక్క అనుభవమును గూర్చి ఆలోచించి యుండవచ్చును.

"మీ తండ్రియైన అబ్రహాము నా దినము చూతునని మిగుల ఆనందించెను. అది చూచి సంతోషించెను అనెను" (యోహాను 8:56). అది సాతాను యొద్ద నుండి వచ్చిన స్వరమైయుంటుందని అబ్రహాము ఆ పరీక్ష నుండి తప్పించుకొనియుండవచ్చును. అయితే ఈ విషయమంతటిలో అబ్రహాము దేవుని యొక్క స్వరమును గుర్తు పట్టుట నేర్చుకొనెను.

`దేవుని స్వరమును నీవెట్లు తెలుసుకొనగలవు? దేవుడు నీతో మాట్లాడుచున్నాడని నీవెట్లు తెలుసుకొనగలవు? ఏవిధానముల ద్వారా దేవుడు తన చిత్తమును నీకు తెలియజేస్తాడు?`