---
title:  చేదైన జలములు
date:   11/07/2022
---

“తరువాత ఇశ్రాయేలీయుల సర్వ సమాజము యెహోవా మాట చొప్పున తమ ప్రయాణములో సీను అరణ్యము నుండి ప్రయాణమైపోయి రెఫీదీములో దిగిరి. ప్రజలు తమకు త్రాగునీళ్ళు లేనందున” (నిర్గమ 17:1).

మనము కోరినవన్నియు దేవుని యొద్ద నుండి మనము పొందలేకపోవచ్చును. అయితే మనకు అవసరమైనవన్నియు ఆయన నుండి పొందాలని కోరుకొనకూడదా?

అక్కడ ఇశ్రాయేలీయులకు ఒక అవసరత ఉంది. వారికి కావలసింది “నీరు” మేఘ స్తంభము మధ్యన ఇశ్రాయేలీయులను ఎఱ్ఱసముద్రగుండా నడిపించగా వారు ఆయనను వెంబడించారు. ఎడారి మార్గములో వారు 3 దినాలు ప్రయాణించారు. ఇప్పుడు వారికి నీరు అత్యవసరమైయుంది. వారికి అవసరమైన నీరు ఎప్పుడు లభిస్తుంది?

అటువంటి పరిస్థితిలో దేవుడు వారిని ఎక్కడికి నడిపిస్తున్నాడు? మేఘ స్తంభము వారిని నీళ్ళున్న స్థలమైన మారా యొద్దకు నడిపించెను. అది తెలుసుకొని ఆ ప్రజలు సంతోషించి యుండవచ్చును. అయితే వారి సంతోషము ఎక్కువసేపు నిలువలేదు. మారా యొద్ద లభించిన నీళ్ళు చేదుగా ఉన్నవి. “ప్రజలు మేమేమి త్రాగుదుమని మోషే మీద సణుగుకొనిరి” (నిర్గమ 15:24).

కొన్నిదినముల తరువాత దేవుడు మరొకసారి వారిని నడిపించెను. అప్పుడు ఆ మేఘ స్తంభము నిజముగా నీళ్ళు లేని చోట నిలిచినది (నిర్గమ 17:1).

`నిర్గమ 15:22 - 27; నిర్గమ 17:1-7 చదువుడి. దేవుడు తనను గూర్చి ఇశ్రాయేలీయులకు మారా యొద్దను మరియు రెఫీదీము యొద్దను ఏమి బయలుపర్చెను? వారు నేర్చుకున్న గుణపాఠములు ఏమైయుండవచ్చును?`

`రెఫీదీము యొద్ద ఇశ్రాయేలు జనాంగము ఏమని ప్రశ్నించారు? (నిర్గమ 17:7) అదే ప్రశ్నను నీవెప్పుడైనా అడిగావా? అడిగియుంటే ఎందువలన అడిగావు? దానికి జవాబు లభించినపుడు నీవేవిధముగా భావించావు? మనము దానిని అడుగుట మానేవరకు ఎన్నిసార్లు జవాబును పొందాలని కోరుకుంటున్నాము?`