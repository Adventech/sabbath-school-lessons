---
title:  పక్షిని బంధించుటకు పంజరము
date:   09/07/2022
---

### ఈ వారమునకు చదువ వలసిన వచనములు
నిర్గమ 14, 15:22-27; నిర్గమ 17:1-7; లూకా 4:1-13; 1 పేతురు 1:6-9; సామెతలు 3.

> <p>కంఠతవచనం</p>
> “ఇందువలన మీరు మిక్కిలి ఆనందించుచున్నారు. గాని అవసరమును బట్టి నానావిధములైన శోధనల చేత, ప్రస్తుతమున కొంచెము కాలము మీకు దుఃఖము కలుగుచున్నది (1 పేతురు 1:6).

సూర్యోదయమున ఇతర పక్షుల వలె పంజరములో బంధింపబడిన పక్షి తన యజమానుడు నేర్పించాలనుకున్న పాటను పాడదు. అక్కడక్కడ ఆ పక్షి ఏదో నేర్చుకొనుటకు ప్రయత్నిస్తుంది గాని పూర్తిగా ఒక ప్రత్యేకమైన రాగమును నేర్చుకొనలేదు. అంతట ఆ యజమాని దాని పంజరమును ఒక నల్లని బట్టతో కప్పి పంజరము లోపల చీకటిని కలుగజేసి, ఆ పక్షికి వినబడే విధముగా తాను నేర్పాలనుకున్న పాటను వినిపిస్తుండగా ఆ పక్షి పాటను నేర్చుకుంది. అప్పుడు ఆ పక్షిని వెలుగులోనికి తీసుకొని వచ్చినపుడు కూడా అది ఎంతో రాగయుక్తముగా ఆ పాటను పాడగలుగుతుంది. దేవుడు తన బిడ్డల యెడల కూడా అదే ప్రకారము చేస్తున్నాడు. మనకు నేర్పుటకు ఆయనకొక పాట వుంది. వేదనల నడుమ మనము ఆ పాటను నేర్చుకున్నచో, అటు తరువాత దానిని మనము నిరంతరం పాడగలుగుదుము ఎలెన్ జి వైట్, స్వస్థత సువార్త పరిచర్య, పుట 472.

గమనించండి. యజమానుడే తన పక్షిని చీకటి ప్రదేశములోనికి నడిపిస్తాడు. సాతానుడు వేదనలను కలుగజేస్తున్నాడనే విషయాన్ని సులభంగా అర్ధము చేసుకొనవచ్చును. అయితే మనము కలవరము చెంది, గాయపడే విధముగా దేవుడు మనలను కరిగించి పరీక్షించే కొలిమిలోనికి నడిపిస్తాడా?

**సంక్షిప్తముగా ఈ వారము యొక్క పాఠము**: వేదనలు కలిగించే అనుభవములోనికి సహితము దేవుడు తన ప్రజలను నడిపించుననే బైబిలులో ఏ ఉదాహరణలను గూర్చి మీరు ఆలోచించగలరు? వారు ఏ నూతన గీతాలను పాడాలని ఆయన కోరుకుంటున్నాడు? నీ అభిప్రాయమేమిటి?

_-జూలై 16, సబ్బాతు దినమున ఈ వారం పాఠమును అధ్యయనం చేయుటకు సిద్దపడుడి._