---
title:  మార్గము యొక్క అంతిమ భాగంగుండా వాగ్దానభూమిలోనికి
date:   10/07/2022
---

> <p></p>
> “ఫరో సమీపించుచుండగా ఇశ్రాయేలీయులు కన్నులెత్తి ఐగుప్తీయులు తమ వెనుకవచ్చుట చూచి మిక్కిలి భయపడి యెహోవాకు మొఱ్ఱపెట్టిరి” నిర్గమ 14:10.

మీరు ఎప్పుడైనా ఒక మార్గము యొక్క చివరి భాగమునకు నెట్టబడిరా? లేక ఎప్పుడైనా ఒక బోనులో చిక్కుకున్నారా? కొన్నిసార్లు అది మంచిదైనట్లుగానే కనబడవచ్చును. పుట్టినరోజు శుభాకాంక్షలు తెల్పుటకు రహస్యముగా ఒక గదిలో కూర్చున్న స్నేహితుల మధ్యకు తెలియకుండానే నడిచి వెళ్ళుట ఆశ్చర్యాన్ని కల్గిస్తుంది.

కొన్ని సందర్భాలలో అసహ్యమైన పరిసరాలకు తెలియకుండా ప్రవేశించుట వలన విస్మయానికి గురయ్యే పరిస్థితి ఏర్పడవచ్చును. ఇశ్రాయేలీయులు ఐగుప్తు దేశమును విడిచిన మొదటి దినము నుండి వారు వాగ్దాన భూమిలోనికి ప్రవేశించే వరకు ప్రభువు వారిని “వారు పగలు రాత్రియు ప్రయాణము చేయునట్లుగా యెహోవా త్రోవలో వారిని నడిపించుటకై పగటి వేళ మేఘస్తంభములోను వారికి వెలుగిచ్చుటకు రాత్రివేళ అగ్ని స్తంభములోను ఉండి వారికి ముందుగా నడచుచువచ్చెను” (నిర్గమ 13:21). వారి ప్రయాణమంతా దేవుడే స్వయముగా వారి వెంబడి ఉండి నడిపించాడు. అయితే వారిని మొదటిగా ఎక్కడకు నడిపించాడో చూడండి. వారి ముందు సముద్రము, ఇరువైపులా పర్వతాలు, వారి వెనుక కను చూపు మేరలో ఫరో సైన్యము వెంబడించుచున్నది.

`నిర్గమ 14 చదువుడి. ఇశ్రాయేలీయులు మిక్కిలి భయము చెందుదురని తెలిసి కూడా దేవుడు ఎందుచేత వారిని అక్కడకు నడిపించాడు?`

స్తంభమును వెంబడించుట అన్నివేళలా ఆనందమును వాగ్దానము చేయలేదు. నీతి విషయములో తర్బీదు పొందే సమయాలలో కొన్నిసార్లు కఠినమైన అనుభవాలను ఎదుర్కొన వలసి యుంటుంది. అవి మన హృదయాలను పరీక్షించేవిధముగా స్వాభావికముగానే మోసకరముగా ఉండవచ్చును. (యిర్మియా 17:9) ఇటువంటి క్లిష్టపరిస్థితులలో వేదనలు లేనంత మాత్రాన దేవుడు మనకు తోడుగా ఉన్నాడనుకొనుటకంటె దేవుని యొక్క ఉపదేశములను మనస్ఫూర్తిగా స్వీకరించి మన మనస్సులను ఆయన నడుపుదలకు నిరంతరము సమర్పించుకొనుట ఎంతైనా అవసరముంది.

`ఈ అనుభవము నుండి ఇశ్రాయేలీయులు నేర్చుకున్న గుణపాఠము ఏమిటి?`

`కొన్నిసార్లు దేవునియందు మన నమ్మకముంచుటనునది కష్టముతో కూడుకున్నదని ఎందుకనిపిస్తుంది? మనయెడల అనేకమైన ఆశ్చర్యకరమైన వాగ్దానములను ఆయన చేసాడు కదా? ఒక ప్రమాదకరమైన స్థితిలో దేవుడు ఎట్లు కాపాడెనో జ్ఞాపకము చేసుకోండి. ఆయనకు భయపడి ఆయనయందు నమ్మకము నేర్పించుట కొరకే కష్టమైన పరిస్థితులను అనుమతించెను.`