---
title:  ఎడారిలో ఎదురైన గొప్ప వివాదము
date:   12/07/2022
---

“యేసు పరిశుద్ధాత్మ పూర్ణుడై యోర్దాను నుండి తిరిగి వచ్చి నలువది దినములు ఆత్మచేత అరణ్యములో నడిపింపబడి అపవాది చేత శోధింపబడుచుండెను. ఆ దినములలో ఆయన ఏమియు తినలేదు. అవి తీరిన తరువాత ఆయన ఆకలిగొనగా” (లూకా 4:1,2).

`లూకా 4:1-13 చదువుడి. శోధనలను ఎదుర్కొని మరియు పాపములో పడిపోకుండునట్లు ఈ వృత్తాంతము ద్వారా ఏ గుణపాఠాలను నేర్చుకొనవచ్చును?`

మనము కోరుకునే వాటిని ఆధారము చేసుకొని శోధనలు కలుగుతాయి. ఆ శోధనలు మనము బహు బలహీన క్షణాలలో ఉన్నపుడు సంభవిస్తాయి.

సాతాను చేత యేసు శోధింపడుటను గూర్చి లూకా 4 వివరిస్తుంది. ఆ వివరణలో కొన్ని క్లిష్టమైన విషయాలను మన దృష్టికి తేవడం జరిగియున్నది. అయితే దేవుడు ఎన్నడూ మనలను శోధించడు (యాకోబు 1:13) కాని దేవుడు మనలను పరీక్షించే కొలిమిలోనికి నడిపిస్తున్నట్లు చూస్తున్నాము. లూకా 4వ అధ్యాయములో చూసినచో సాతాను శోధనలు చాలా తీవ్రమైనవిగా ఉన్నచో అట్టి సమయాలలో పరిశుద్ధాత్మ మనలను అక్కడ కూడా నడిపించవచ్చును. అటువంటి సమయాలలో దేవునిని మనము నిజముగా వెంబడించుట లేదు కావున ఈ శోధనలు ఇంత బలముగా వస్తున్నాయని అపార్ధము చేసుకొనవచ్చును. అయితే అది నిజముకాదు. “మనము పరీక్షించబడే పరిస్థితిలో ఉంచబడినపుడు దేవుని ఆత్మ మనలను ఆ శోధనలోనికి నడిపిస్తున్నట్లు భావిస్తూ ఉంటాము. కాని యేసు విషయములో ఆత్మే ఆయనను సాతాను ద్వారా శోధించబడుటకు నడిపించెను. మనలను దేవుడు శోధనలోనికి నడిపించినపుడు మనమేలు కొరకే ఆయన ఆవిధముగా చేయుచున్నాడు. శోధనలో ప్రవేశించకుండునట్లు యేసు దేవుని యొక్క వాగ్దానములమీద ఆధారపడలేదు. అలాగని యేసు మీదికి శోధనలు వచ్చినపుడు వాటి నెదుర్కొనుటకు ఆయన అధైర్యపడి లొంగిపోలేదు. మనము కూడా అట్లే చేయవలసియున్నాము. -ఎలెన్ జి వైట్, యుగయుగాల అభీష్టము, పుటలు 126, 129.

కొన్ని సమయాలో కొలిమిలో ఉన్నపుడు మనము పరిశుద్ధ పర్చబడుటకు బదులు అందులో కాలిపోవచ్చును. యేసు శోధనల సమయములో స్థిరముగా నిలబడ్డాడు కాబట్టి మనము కూడా శోధనల క్రింద నలిగిపోకుండా నిలువబడుటకు ఆయన మనకున్నాడు. యేసు మన పాపాలను మోసి, మన అపజయాలకు తగిన మూల్యము చెల్లించెను. ఆవిధముగా చెల్లించుట కొరకే ఘోరమైన కొలిమిని ఎదుర్కొని జయించెను. దేవుడు ఎన్నడూ విడనాడువాడు కాదు. పాపులలో ప్రధానుడైనను, అట్టివానిని కూడా విడనాడడనే నిరీక్షణ వున్నది (1తిమోతి 1:15).

`ఇప్పుడు నీవు ఎదుర్కొనుచున్న శోధనలు ఏమిటి? యేసు విడిచి వెళ్ళిన మాదిరినుండి గుణపాఠాలు నేర్చుకొనుటకు వీలుగా ప్రార్ధనయందు నిలకడగా ఉండి శోధనలో పడవలసిన అవసరములేదని గుర్తించండి. శోధనలో పడినను రక్షకుడున్నాడనే సత్యమును ఎన్నడూ మరువకూడదు.`