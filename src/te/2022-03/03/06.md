---
title:  అగ్ని ద్వారా శోధింపడుట
date:   14/07/2022
---

ఒక యౌవనస్తున్నాడు. అతని పేరు అలెక్సు అనుకుందాము. అతడు ఎన్నో కష్టాలను తన యౌవన ప్రాయములోనే ఎదుర్కొన్నాడు. అతడు మత్తు పదార్థాలకు అలవాటు పడి, హింసా కార్యకలాపాల్లో పాల్గొన్నాడు. చివరికి చెరసాలలో కూడా కొంత కాలము గడిపాడు. అట్టి స్థితిలో ఉన్న ఈ యౌవనస్తునికి ఒక దయగలిగిన ప్రాంతీయ సంఘ సభ్యుడు పరిచయమయ్యాడు. (అతని యొద్దే అలెక్సు దొంగతనము చేసాడు) ఆ సంఘ సభ్యుని ద్వారా అలెక్సు దేవునిని తెలుసుకొని తన హృదయమును యేసుకు సమర్పించుకున్నాడు. అయినప్పటికి అతని పూర్వ సమస్యలు అతనిని వెంటాడుతూనే యున్నవి. అయితే ఇప్పుడు అలెక్సు యేసునందు నూతన వ్యక్తి. దేవునిని ప్రేమించుచున్నాడనుటకు సూచనగా అతడు పది ఆజ్ఞలకు విధేయత చూపించుచున్నాడు. (1యోహాను 5:1,2). ఒకానొక సమయములో అలెక్సు దేవుని సేవకుడుగా పనిచేయాలని కోరుకున్నాడు. దేవుని పిలుపుకు తన అంగీకారాన్ని తెలియపర్చాడు.

కళాశాలలో విద్యనభ్యసించుటకు చేరాడు. మొదట అన్నీ సవ్యముగానే సాగిపోతున్నవి. అటు తరువాత ఒకదాని వెంబడి మరొకటి అతనికి వ్యతిరేకముగా జరుగుచున్నవి. జీవితములో కొన్ని సమస్యలు ఏర్పడినవి. అతని దగ్గర డబ్బు నిల్వలు కరిగిపోవుచున్నవి. అతనికి చాలా సన్నిహితముగా ఉండే స్నేహితుడు అతనికి వ్యతిరేకమయ్యాడు. అలెక్సు మీద నింద వేయుటవలన, అతని పేరు చెడిపోయింది. అనారోగ్యానికి గురయ్యాడు. అతనికున్న వ్యాధి ఏమిటో ఎవ్వరూ కనిపెట్టలేకపోయారు. చదువులో వెనకపడుట, ఫలితముగా స్కూలు నుండి ఇంటికి పోవలసిన పరిస్థితి ఎదురయింది. మత్తు పదార్ధాలవైపు దృష్టి మళ్ళింది. ఆ శోధన అంతకంతకు మితిమీరిపోయింది. ఇవన్నియు అతనికి ఎందుకు సంభవిస్తున్నాయో అర్ధము కాని పరిస్థితిలో పడిపోయాడు. అయితే యేసు అతడిని ఆ పాఠశాలకు నడిపించాడని అతనికి తెలుసు. ఆ విషయములో అలెక్సు తప్పు చేసాడా? అదే నిజమైతే దేవునితో అలెక్సుకు కలిగిన విశ్వాసము విషయములో కూడా అనుమానములు ఏర్పడుచున్నవి.

`ఊహించండి. ఈ పరిస్థితుల మధ్య అలెక్సు వచ్చి మీ సలహా కోరిన యెడల నీవేమి చేస్తావు? నీ అనుభవము ద్వారా అతనికెట్లు సహాయపడగలవు? నీవు ఏ బైబిలు వాక్యాలను చూపించి అతనితో మాట్లాడగలవు? సామెతలు 3; యిర్మియా 29:13; రోమా 8:28; 2కొరింథి 12:9; హెబ్రీ 13:5.`

`ప్రభువును వెంబడించు వారందరికి ఈ సమస్యలు ఏర్పడుట ద్వారా, ప్రభువు యొక్క నడిపింపు మీద అనుమానాలు ఏర్పడవచ్చు. అట్టి సమయాలలో దేవుని వాగ్దానాలను జ్ఞాపకముంచుకొని, గతములో ఆయన ఏవిధంగా నడిపించాడో ఒక్కసారి జ్ఞాపకముంచుకోండి. ప్రభువు మనలను ఎన్నడూ విడువడు. దేవుని విడిచి పెట్టాలనే శోధనకు లొంగిపోకుండా ఎట్లు ఉండగలము?`