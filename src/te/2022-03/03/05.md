---
title:  భరించగలిగే సొత్తు
date:   13/07/2022
---

`1పేతురు 1:6,7 చదువుడి. పేతురు ఏమి చెప్పుచున్నాడు.`

కష్ట సమయాలను ఎదుర్కొంటూ అనేక సందర్భాలలో ఒంటరిగా ఉన్నామనే భావముతో బ్రతుకుచున్న ప్రజలకు పేతురు వ్రాస్తున్నాడు. యేసుక్రీస్తు రక్తమువలన ప్రోక్షింపబడుటకును, ఏర్పరచబడిన వారిని అనగా, పొంతు గలతీయ, కప్పదొకియ, ఆసియ, బితునియ అను దేశములలో చెదరియున్న దేవుని ప్రజలకు ఆయన వ్రాస్తున్నాడు (1పేతురు 1:1) ఈ ప్రాంతములను మనము ఇప్పుడు పశ్చిమ టర్కీగా పిలుస్తున్నాము. కొన్ని వాక్యాల తరువాత వారు ఎటువంటి విషయాలను అనగా శోధనలను మరియు వేదనలను అనుభవించుచున్నారో పేతురుకు తెలిసినట్లు వ్రాస్తున్నాడు (1పేతురు 1:6).

`“వారు యాత్రికులు మరియు చెదరినవారు” అని పిలుచుటలో పేతురు యొక్క ఉద్దేశము ఏమైయుంది? వారు పొందే వేదనలకు వారి స్థితి ఎట్లు సహాయపడింది?`

ఆ దినములలో ఒక క్రైస్తవుడు జీవించటమంటే అదొక నూతనమైన విషయముగా భావించారు. విశ్వాసుల సంఖ్య చాలా స్వల్పముగా ఉండెడిది. అనేక ప్రాంతాలలో వారు అల్ప సంఖ్యాకులుగా పేరు పొందారు. వారు ఎక్కువగా అపార్ధము చేసుకొనబడినవారు మరియు ఎక్కువగా హింసింపబడినవారుగా ఉన్నారు. అయితే వారికి మాత్రమే శోధనలు వస్తున్నాయనే భావము వారిలో ఉండనవసరము లేదని పేతురు వారికి వాగ్దానము చేస్తున్నాడు (1పేతురు 1:6,7). నిజమైన విశ్వాసమును కాపాడుకొనుట వారి గురియైయున్నది. కాబట్టి వారికి సకల శోధనలు ఎదురవుచున్నవని వారిని పేతురు ప్రోత్సహిస్తున్నాడు.

`1పేతురు 1:6-9 చదువుడి. విశ్వాసులు ఎదుర్కొనుచున్న శోధనలను బట్టి వారికి ఎటువంటి అభయమును పేతురు వారికిచ్చుచున్నాడు? మనకు కూడా ఆ నిరీక్షణ యొక్క భావమేమైయున్నది?`

తొలి విశ్వాసులకు ఎటువంటి శోధనలు ఎదురైనా వారు ఎటువంటి శ్రమలపాలైనా క్రీస్తు తిరిగి వచ్చినపుడు వారికి అనుగ్రహింపబడే శాశ్వత జీవముతో అవి పోల్చదగినవేనా? పేతురు వారికిచ్చిన మాటలే దేవుడు మనకు ఇచ్చుచున్న మాటలు. ఈ జీవితములో మనమెన్ని శ్రమలను వేదనలను అనుభవించిననూ, నూతన ఆకాశము మరియు నూతన భూమిలో మనకు లభించే శాశ్వత జీవితమును గూర్చిన తలంపులను ఎట్టి పరిస్థితిలోను మరచిపో కూడదు. మనలను మన పాపముల నుండి శుద్ధి చేయమని ప్రభువును వేడుకుందాము.