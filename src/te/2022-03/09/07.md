---
title:  అదనపు అధ్యయనము
date:   26/08/2022
---

ఎలెన్ జి వైట్, ప్రవక్తలు మరియు రాజుల గ్రంథమునుండి “యెహోషాపాత్” పుట 190-203; పితరులు మరియు ప్రవక్తల గ్రంథము నుండి ఎరికో యొక్క పతనము, పుటలు 487-488 చదువుడి.

“అసాధారణమైన తన ప్రేమను మన యెడల చూపిన దేవునికి మన హృదయములోను, మన పెదవులతోను స్తుతియాగము చేయుటకు తర్ఫీదు పొందుదుము. కల్వరి సిలువ యొద్ద నుండి వెలుగు ప్రకాశించుచుండగా, నిరీక్షణ కలిగియుండుటకు మన జీవములను తర్బీదు చేసుకొందుము. సైన్యముల కధిపతియగు యెహోవా మరియు పరలోకపు రాజు యొక్క కుమారులము, కుమార్తెలమని మనమెన్నడు మరువరాదు. దేవుని యందు నిశ్చయముగా నిలిచియుండుట మనకు భాగ్యమని గుర్తుంచుకోవాలి” స్వస్థతా సువార్త పరిచర్య పుట 253.

“నేను దేవుని ఆరాధించుచు ఆయనను ఘనపరచుచుండగా నాతో కలిసి మీరును ఆయనను ఘనపర్చమని కోరుచున్నాను. మీరు చీకటిలో పడిపోయినను దేవుని స్తుతి యాగము చేయుడు. శోధనలలో ఆయనకు స్తుతియాగము చేయుడు. “ప్రభువునందు సంతోషించుడి మరల చెప్పుదును సంతోషించుడి అని పౌలు చెప్పుచున్నాడు. అది మీ కుటుంబములకు చీకటిని, విచారమును తీసికొనివస్తుందా? లేదు ఎన్నడూ ఆవిధముగా జరగదు. అది మీకు గొప్ప ప్రకాశవంతమైన వెలుగును కలుగజేస్తుంది. మహిమ సింహాసనము నుండి నీవు ఆ విధముగా శాశ్వత జీవ కిరణాలను ప్రోగు చేసుకుంటావు. నీ చుట్టూ ఉన్న వారికి ఈ వెలుగును ప్రకాశింపజేయుడి మరియు వెదజల్లుడి. ఈ పనిలో మీరు నిమగ్నులైనపుడు మీ ఇరుగుపొరుగు వారు పరలోక మహిమను కనుగుంటారు."ఎలెన్ జి వైట్, సంఘమునకు సాక్ష్యములు, సంపుటి 2, పుటలు 593, 594

**చర్చించుకొనుటకు ప్రశ్నలు**

`క్రైస్తవుని జీవితములో సామాజికముగా స్తుతియాగము చేయుటలో గల ప్రాధాన్యత ఏమిటి? మీ సబ్బాతు ఆరాధనలో స్తుతి యాగమును గూర్చి ఎట్లు వివరించెదవు? అది మిమ్ములను ఉన్నత స్థాయికి తీసుకొని వెళ్ళగలుగుచున్నదా? అలా లేనియెడల నీవేమి చేయగలవు?`

`నీవు అంధకారపు లోయలో పడిపోయినను “ప్రభువును స్తుతించుడి” అనగా అర్ధమేమిటి? శోధనలలోను, బాధలలోను స్తుతి యాగము మనకెట్లు సహాయపడుతుంది?`

`సంఘ సభ్యులు వారి జీవితాలలో స్తుతియాగము చేయుట ద్వారా ఎటువంటి మార్పులు సంభవించాయో వ్యక్తిగతముగా సాక్ష్యమివ్వమని ప్రోత్సహించండి. ఒక్కొక్కరి అనుభవము నుండి నీవేమి నేర్చుకొనుచున్నావు?`