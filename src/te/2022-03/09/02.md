---
title:  స్తుతి యాగమునకు రూపము
date:   21/08/2022
---

ఒక ప్రముఖ రష్యా దేశపు రచయిత ఫాయిడోర్ డోస్టోవ్స్కినకు మరణ శిక్ష విధించబడినది. ఆ మరణ శిక్షను అమలుపర్చుటకు కొన్ని చివరి క్షణాల ముందు మార్పు చేయబడినది. అయితే అతడు ఎన్నో సంవత్సరాలు జైలు జీవితం అనుభవించాల్సి వచ్చింది. తనకు కలిగిన జైలు అనుభవమును గూర్చి మాట్లాడుతూ ఈ విధముగా వ్రాసాడు. “మనుష్యులందరు నిన్ను ఒంటరివానిని చేసి విడిచి వెళ్ళినా, చివరి వరకు నమ్ము. నీవొక్కడివే విశ్వాసిగా నిలువబడవచ్చు. నీ ఏకాంత జీవితంలో దేవునికి కానుకలు సమర్పించి స్తుతి యాగము చేయి”.

ఈ పాఠముల ద్వారా పౌలు నమ్మశక్యముగాని విధముగా తన పరిచర్యకు వ్యతిరేకతను మరియు హింసను సహించుట చూచి యున్నాము. ఇప్పుడైతే ఆయన ఒక రోమా జైలులో బంధింపబడ్డాడు. అయినప్పటికీ నిరుత్సాహపడలేదు. ఆ సమయములో ఫిలిప్పీలో ఉన్న విశ్వాసులను ప్రోత్సహించుటకు వారికి ఎంతో ఉత్కంఠతో ఉత్తరమును వ్రాసాడు.

`ఫిలిప్పి 4:4–7 చదువుడి. పౌలు తానే స్వయముగా జైలులో కూర్చొనియుండగా అటువంటి విషయాలను ఏవిధంగా వ్రాసాడు? “దేవుని సమాధానమును” పొందుట కవసరమైన ముఖ్య విషయాలు ఏమిటని ఈ వాక్యాలు తెలియజేస్తున్నాయి.`

అన్ని విషయాలు సక్రమముగా ఉన్నపుడు సంతోషముగా ఉండుట సహజమే. అయితే పౌలు ఇక్కడ "ఎల్లప్పుడు సంతోషించుడి" అని మనలను ప్రోత్సహించాడు. ఆ పిలుపు వినుటకు కొంత వింతగాను ఉన్నది. పౌలు వ్రాసిన విషయాన్ని ఉన్నది ఉన్నట్లు తీసుకుంటే విమర్శకు గురయ్యే రెండు విషయాలను ఎదుర్కొనాలి.

మొదటగా ఎల్లప్పుడు మనము సంతోషించాలనుకుంటే, పరిస్థితులు అనుకూలముగా లేనప్పుడు సంతోషించాలి. రెండవదిగా ఎల్లవేళలా సంతోషంగా ఉండాలనుకుంటే సంతోషించుటకు మనసు లేకున్నా నేర్చుకోవాలి.

మనకు అసహజమనుకున్న అనేక సమయాలలో కూడా దేవునికి స్తుతియాగము చేయమని పౌలు పిలుస్తున్నాడు. ఇంకొక విధముగా చెప్పాలంటే సరియైన కారణములేకున్నా సంతోషించమనియు, అదొక విశ్వాస చర్యగా పరిగణించబడుతుంది. విశ్వాసము అనగా కనిపించే పరిస్థితులను బట్టి కాదు గాని దేవుని గూర్చిన సత్యమును బట్టి విశ్వాసమును అనుభవిస్తున్నాము. ప్రకటిస్తున్నాము. ఆవిధముగానే దేవుని గూర్చిన సత్యమును బట్టి మనకు ఆయన చేసిన వాగ్దానములను బట్టి స్తుతియాగము చేయబద్దులమైయున్నాము.

`నేటి కొరకు ఏర్పాటు చేయబడిన వాక్యాలలో దేవుని సత్యమును గూర్చి పౌలు గుర్తించినదేమిటి? అతడు ఏవిధంగా జైలులో స్తుతియాగము చేయగలిగాడు? దేవుని గూర్చిన సత్యము విషయమై మీ తలంపులను బట్టి కొన్ని విషయాలు వ్రాసి ప్రతి దాని కొరకు ఆయనను స్తుతించుడి.`