---
title:  స్తుతియాగము చేసే జీవితము
date:   23/08/2022
---

మంచి పరిస్థితులలో కూడా దేవునికి స్తుతియాగము చేయుట మనకు సహజ లక్షణము కాకపోవచ్చును. అయితే వ్యతిరేక పరిస్థితులలో అది ఇంకెంత కష్టమో తెలుసా? అయినను మనము స్తుతియాగము చేయవలసియున్నామని పిలువబడితిమి. ఇది ఏదో ఒక సమయానికి పరిమితము కాకుండా, మనము జీవించుచున్న పరిస్థితులలో భాగమయ్యేంత వరకు తర్ఫీదు చేస్తుండాలి. స్తుతియాగము చేయుట ప్రత్యేక విధానములో చేయాలనుటకంటే అది జీవిత విధానమైయుండాలి.

`కీర్తన 145 చదువుడి. దేవుని స్తుతించుటకు గల ఏ కారణాలను దావీదు చూపించుచున్నాడు? ఏ రీతులలో ఈ కీర్తనలోని మాటలు మీ సొంత కీర్తనగా ఉండాలి?`

చార్లెస్ హేడెన్ స్పర్జన్ అనే ప్రముఖ బ్రిటన్ దేశపు ప్రసంగీకుడు "స్తుతియాగము అభ్యాసము చేయుట” అనే పుస్తకమును రచించాడు. నేడు మనం ఎంచుకొనిన కీర్తన 7వ వచనమును ఆధారము చేసుకొని వ్రాయబడినది. ఈ చిన్న వచనములో మూడు ప్రాముఖ్యమైన విషయాలకు మన గమనములను స్పర్జన్ గారు త్రిప్పుచున్నారు.

1. మన చుట్టు ప్రక్కలను పరిశీలించుట ద్వారా స్తుతియాగము అభ్యాసము చేయబడుచున్నది. మన చుట్టూ ఉన్న ప్రదేశమును చూడనియెడల, దేవుని గొప్పతనమును చూడలేము. అప్పుడు మనము స్తుతియాగము చేయుటకు కారణమవుతుంది. దేవుని స్తుతించుటకు దేవుని సృష్టి సౌందర్యముగా ఉన్నది. ఒక యువ క్రైస్తవుని విశ్వాసము ఎదుగుచుండగా, ఆధ్యాత్మిక లోకములో దేవుని స్తుతించుటకు అదొక కారణమవుతుంది కదా?

2. మనము చూచిన దానిని జ్ఞాపకముంచుకొనుట ద్వారా స్తుతియాగము అభ్యాసము చేయబడుతుంది. స్తుతించే వాతావరణములో మనము జీవించినట్లయితే దానికి కారణమెవరై యుంటారనే విషయాన్ని జ్ఞాపకము చేసుకుంటాము. దేవుని చేత సృష్టించబడిన ఘనమైన విషయాలను గుర్తుంచుకున్నపుడు ఆయన యొక్క మంచితనము, ఆయనను గూర్చిన సత్యము మన మనస్సులలో స్థిరముగా నిలిచియుంటుంది కదా?

3. స్తుతి యాగమును గూర్చి సంభాషించినపుడు దానిని అభ్యాసము చేయుచున్నామని అర్ధము. స్తుతి చేయడము అంటే మన తలలతోచేయుట కాదు. అది మన నోటి నుండి రావలసియుంది. అదే మన చుట్టు ఉన్న వారికి వినబడే విధముగా ఉంటుంది. మాటలతో దేవునిని స్తుతించుటకు ఏ కారణాలను నీవు వెతుకుతావు. అటువంటి స్తుతియాగము ఎటువంటి ప్రభావమును చూపును? మరియు ఎవరిపైన తన ప్రభావము చూపిస్తుంది?

`ఈ మూడు అంశాలగూర్చి మీ సొంత ఊహలలో ప్రాముఖ్యమైన కొన్ని విషయాలను కాగితముపై వ్రాసి నీ జీవితంలో స్తుతియాగము చేయుట అలవాటుగా నీవేమి చేయగలవు?`