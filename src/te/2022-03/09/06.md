---
title:  విజయమును సాధించే ఒక ఆయుధము
date:   25/08/2022
---

2 దినవృత్తా 20:1-30 చదువుడి. స్తుతియాగము బలమైన ఆయుధముగా పనిచేస్తుందని యెహోషాపాతు కనుగొన్నాడు. అతనికి వ్యతిరేకముగా బలమైన పెద్ద సంఖ్యలో ఉన్న శత్రు సైనికులు దండెత్తి రాగా ఆ విషయము తెలిసిన వెంటనే యెహోషాపాతు కూడా తన సైన్యముతో యుద్ధ సన్నాహాలకు సిద్ధపడలేదు. అతడు యుద్ధములోనికి ప్రవేశించకముందు యూదా ప్రజలు ఉపవాసముండి యెరూషలేమునకు వచ్చినప్పుడు యెహోషాపాతు తాను ఎట్టి స్థితిలో ఉన్నాడో ఎరిగినవాడై నిజమును ఒప్పుకున్నాడు. “మా దేవా నీవు వారికి తీర్పు తీర్చవా? మా మీదికి వచ్చు ఈ గొప్ప సైన్యముతో యుద్ధము చేయుటకును మాకు శక్తి చాలదు. ఏమి చేయుటకును మాకు తోచదు. నీవే మాకు దిక్కు అని ప్రార్ధన చేసెను” (2దిన 20:12).

`ఒక పెద్ద సైన్యము మిమ్ములను చేరుటకు సన్నద్ధమైవచ్చుట మీరు చూచినప్పుడు మీ స్పందన తక్షణమే ఏవిధంగా ఉండబోతుంది? (2దిన 20:3-12)లో యెహోషాపాతు ఇచ్చిన జవాబును బట్టి బలమైన ప్రత్యర్థులు ఉన్నపుడు ఏవిధంగా ఎదుర్కొనాలో ఈ సంఘటన ద్వారా ఏమి నేర్చుకున్నారు?`

యహాజీయేలు మీదికి యెహోవా ఆత్మ రాగా అతడు చాలా ధైర్యముగా ప్రకటించెను. “ఈ యుద్ధములో మీరు పోట్లాడవలసిన నిమిత్తము లేదు. యూదావారలారా, యెరూషలేమువారలారా మీరు యుద్ధపంక్తులు తీర్చి నిలువబడుడి. మీతో కూడనున్న యెహోవా దయ చేయు రక్షణను మీరు చూచెదరు. భయపడకుడి. జడియకుడి. రేపు వారి మీదికి పోవుడి. యెహోవా మీతో కూడా ఉండును” (2 దినవృ 20:17). దాని తరువాత స్తుతి యాగము చేసి దేవుని కొనియాడారు. గొప్ప శబ్దముతో స్తుతించిరి. (2దిన 20:19). దేవుడు వారి పక్షమున యుద్దము చేయబోవుచున్నను వారు యుద్ధ సన్నద్ధులై శత్రువును ఎదుర్కొనుటకు యుద్ధమునకు వెళ్ళవలసియున్నారు.

అయితే ఇదొక సామాన్యమైన ప్రయత్నము కాకూడదు. యూదా వారు యుద్ధమునకు బయలుదేరుచుండగా యెహోషాపాతు ఒక గానబృందమును నియమించెను. “వారు పాడుటకును స్తుతించుటకును మొదలు పెట్టగా యెహోవా యూదా వారి మీదికి వచ్చిన అమ్మోనీయుల మాటుగాండ్రను పెట్టెను గనుక వారు హతులైరి” (2 దినవృ 20:22). వారు దేవుని మీద ఉన్న వారి విశ్వాసమును ప్రదర్శించిన వెంటనే దేవుడు అదే క్షణములో కలుగజేసుకొనెను.

"మరియు అతడు జనులను హెచ్చరిక చేసిన తరువాత యెహోవాను స్తుతించుటకు గాయకులను ఏర్పరచి, వారు పరిశుద్ధాలంకారములు ధరించి సైన్యము ముందర నడచుచు యెహోవా కృప నిరంతరముండును. ఆయనను స్తుతించుడి అని స్తోత్రము చేయుటకు వారిని నియమించెను” (2 దినవృ 20:21).

`నేటి దినమునకు ఏర్పాటు చేయబడిన బైబిలు వాక్యాలను చదవండి. కష్ట సమయాలలోను, శోధనలలోను దేవునితో నీ నడతకు ఈ వాక్యాలలో ఉన్న నియమాలు ఏవిధంగా సహాయపడునో తెలుసుకొనుము.`