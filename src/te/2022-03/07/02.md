---
title:  విశాలమైన పటము
date:   07/08/2022
---

`మనము గాయపర్చుచున్నప్పుడు, మనకేమి సంభవించిందో అది ఊహించుకోవడమే ముఖ్యము గాని మిగతా విషయాన్ని అంతగా పట్టించుకోము. అయితే ఇక్కడ కేవలం “నన్ను” గూర్చి మాత్రమే కాకుండా కొంచెము విశాలమైన విషయము ఒకటున్నది (ప్రకటన 12:7; రోమా 8:22 చూడుడి) హబక్కుకు 1:1-4 చదువుడి. హబక్కుకు ఎదుర్కొన్నది ఏమిటి?`

హబక్కుకు జరుగుచున్న విషయము చాలా ఘోరమైనది. “నేను వచ్చి నీకు సహాయపడాలనుకొనుచున్నాను" అని దేవుడు మాట్లాడాలి అని నీవు అనుకొనవచ్చును. అయితే దేవుని యొక్క జవాబు వ్యతిరేకముగా ఉంది. పరిస్థితులు ఇంకా ఎక్కువ ఘోరంగా ఉండబోవుచున్నవి అని ఆయన హబక్కుకు చెప్పెను. హబక్కుకు 1:5-11 చదువుడి.

అషూరీయులు, ఇశ్రాయేలీయులను బంధీలుగా చెరపట్టియున్నారు. అదే సమయములో ఇంకా ఘోరమైనవి ఇశ్రాయేలీయులకు సంభవిస్తాయని దేవుడు హెచ్చరించాడు. బబులోనీయులు యూదా ప్రజలను బంధీలుగా తీసుకొని వెళ్ళిపోతారు. 12-17 వచనాల్లో హబక్కుకు మరొకసారి దుఃఖముతో దేవునికి ప్రార్ధించి ఆయన ఏమి సెలవిస్తాడాయని వేచియున్నాడు.

`హబక్కుకు 2:2,3లో బబులోనును దేవుడు ఎట్లు నాశనము చేయబోవుచున్నాడో వాగ్దానము చేసెను. ఆ వాగ్దానము వారికెట్టి నిరీక్షణను కలుగజేసింది?`

హబక్కుకు 2లో బబులోనీయులను ఎట్లు నాశనము చేయునో దేవుడు తన వాగ్దానము ద్వారా తెలియపర్చాడు. భవిష్యత్తులో దీనికి మెస్సియాకు సంబంధించిన వాగ్దానము ఉన్నట్లు హెబ్రి 10:37లో హబక్కుకు 2:3ను దృష్టాంతముగా పేర్కొనెను. బబులోను యొక్క నాశనమును గూర్చి ఎంత ఖచ్చితముగా వాగ్దానము చేయబడెనో, అదే రీతిలో మహాబబులోను గూర్చి ఎంత ఖచ్చితముగా నాశనము కాబోవుచున్నదనే వాగ్దానము ఇవ్వబడెను (ప్రకటన 18:2).

తన చుట్టూ ఘోరమైన దుర్మార్గమునకు మరియు దానికన్నా ఘోరమైన నాశనము రాబోవుచున్నదని చేయబడిన వాగ్దానమునకు మధ్యన హబక్కుకు చిక్కుకొనియున్నాడు. అదేవిధముగా రక్షణ చరిత్రలో మనము అటువంటి ఈ సమయములోనే ఉన్నాము. మహా దుర్మార్గము మన చుట్టూ ఉంది. అయితే ఇంకా ఘోర దుర్మార్గము రాబోవుచున్నదని బైబిలు భవిష్యత్తును గూర్చి చెబుతుంది. ఈ స్థితి ఏ రూపములో ఉండునో హబక్కుకు తెలుసుకొనునట్లుగా అతడు ఆ సమయములో బ్రతికి యుండుటకు ప్రధాన కారణము. భవిష్యత్తులో ఏమి జరుగునో దేవుడాయనకు తెలిపాడు. కాబట్టి 3వ అధ్యాయములో అతడు దేవునిని మహిమపరుస్తూ నమ్మశక్యము గాని ప్రార్ధన చేసాడు.

`హబక్కుకు 3:16-19 చదువుడి. తనలో నిరీక్షణ కలుగుటకు ఏ కారణమును హబక్కుకు గుర్తించాడు. కడవరి కాలపు ప్రవచనములు నెరవేరబోవుచుండగా దేవుని ప్రజలకున్న నిరీక్షణ ఏమిటి? ఆ నిరీక్షణను ఏవిధముగా నీవు సొంతము చేసుకొనగలవు?`