---
title:  మన కొరకు తండ్రి యొక్క ప్రణాళికలు
date:   10/08/2022
---

`ప్రతి ఒక్కరు నిరీక్షణ కొరకు చూస్తున్నారు. అయితే అది ఎక్కడ కనబడుతుంది? కొందరికి వారి స్నేహితుల చిరునవ్వులో నిరీక్షణ కనిపిస్తుంది. ఇతరులకు ఆర్థికపరమైన వెసులుబాటు నుండి నిరీక్షణ కలుగును. కొందరికి నిలకడగా ఉన్న వివాహ బంధములో నిరీక్షణ కనబడును. దానికొరకు, ధైర్యము కొరకు సామాన్యముగా నీవెక్కడ వెదకెదవు?`

యిర్మియా గ్రంథములో ప్రవక్త తన ప్రజలకు వ్రాస్తూ ప్రవాసులుగా జీవిస్తున్న మీరు నిరీక్షణను కోల్పోయి యున్నారు. “బబులోను నదుల యొద్ద కూర్చుండి యున్నప్పుడు మనము సియోనును జ్ఞాపకము చేసుకొని యేడ్చుచుంటిమి. (కీర్తన 137:1) వారు ఆవిధముగా హృదయములు పగిలి జీవిస్తున్నను ఎట్టి పరిస్థితిలోను నిరీక్షణను కోల్పోవద్దని యిర్మియా వ్రాసాడు.

`నిరీక్షణ కలిగియుండుటకు ఏ కారణాలను యిర్మియా 29:1-15లో చూపాడు.`

ఈ వాక్యాలలో నిరీక్షణకు ఆధారమైన మూడు విషయాలు పరిశీలించదగినవి ఉన్నవి. మొదటగా : తన ప్రజలకు నిరీక్షణ వదిలి పెట్టవలదని దేవుడు చెప్పుచున్నాడు. వారున్న పరిస్థితి అనుకోకుండా జరిగింది కాదు. దేవుడే వారికి ఆ విధముగా చేసాడు. “ఇశ్రాయేలు దేవుడును సైన్యములకధిపతియగు యెహోవా తన ప్రేరేపణ చేత బబులోనుకు చెర తీసికొనిపోబడిన వారందరికి ఈలాగు ఆజ్ఞ ఇచ్చుచున్నాడు” (యిర్మియా 29:4).

రెండవదిగా : ఇప్పుడు వారున్న పరిస్థితిలో కూడా దేవుడు పని చేయగలడు కాబట్టి వారు వారి నిరీక్షణను కోల్పోకూడదు. “నేను మిమ్మును చెరగొనిపోయిన పట్టణము యొక్క క్షేమము కోరి దానికొరకు యెహోవాకు ప్రార్ధన చేయుడి. దాని క్షేమము మీ క్షేమమునకు కారణమగును” (యిర్మియా 29:7).

మూడవదిగా : వారి ప్రవాస జీవితానికి అంతము పలకనైయున్నాడు గనుక వారు వారి నిరీక్షణను కోల్పోకూడదు. ఒక ప్రత్యేకమైన సమయములో దేవుడు పరదేశులుగా ఉన్న వారిని విడిపిస్తానని వాగ్దానము చేస్తున్నాడు. ప్రభువు ఈ విధముగా చెప్పాడు. “బబులోను రాజ్యమునకు 70 సం॥లు గతించిన తరువాతనే మిమ్మును గూర్చి నేను పలికిన శుభవార్త నెరవేర్చి యీ స్థలమునకు మిమ్మును తిరిగి రప్పించునట్లు నేను మిమ్మును దర్శింతును” (యిర్మియా 29:10).

వారి గతముపై దేవుడు ఏవిధముగా బాధ్యత కలిగియున్నాడో వర్తమాన కాలమునకు (నేటి కాలమునకు) మరియు భవిష్యత్తు కాలమునకు విశ్వమంతటి మీద అధికారము కలిగి యుంటాడు. అదే విషయాన్ని ఎంతో అందముగా వర్ణిస్తున్నాడు (యిర్మియా 29:11-14).

`యిర్మియా 29:11-14 చదువుడి. మీరు అనే చోట మీ సొంత పేరును పలికి అనగా దేవుడే స్వయముగా మీకు వాగ్దానము చేస్తున్నట్లు భావన కలుగుటకు ఆవిధముగా చేద్దాము. ఆ వాగ్దానము నీకే వర్తిస్తాయనే విధముగా చదవండి. (యిర్మియా 29:11-14).`