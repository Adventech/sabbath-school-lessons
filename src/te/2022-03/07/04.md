---
title:  మన తండ్రి యొక్క సన్నిధి
date:   09/08/2022
---

> <p></p>
> “నీ దేవుడైన యెహోవానగు నేను -భయపడకుము నేను నీకు సహాయము చేసెదనని చెప్పుచు నీ కుడి చేతిని పట్టుకొనుచున్నాను” (యెషయా 41:13).

ఒకసారి ఒకాయన ఈవిధంగా అన్నాడు. “దేవుడు మనకు దూరముగా ఉన్నాడనిపించినపుడు ఎవరు ముందుకు జరిగారు? సమస్యలు మనలను వెంటాడుతున్నపుడు మనలను దేవుడు విడిచిపెట్టి వేసాడని ఊహించుకుంటాము. సత్యము ఏమిటంటే ఆయన ఎక్కడికి వెళ్ళిపోలేదు.

యూదులు శతృదేశములో ప్రవాసులుగా ఉన్నపుడు వారికి దేవుని సన్నిధి దూరమైపోయినట్లు అనిపించింది. అయితే యెషయా ద్వారా వారికి భవిష్యత్తులో కలిగే విడుదలను గూర్చిన వాగ్దానము దేవుడు చేసెను “వారు నిజముగా యెరూషలేమునకు భవిష్యత్తులో తిరిగి వచ్చే సమయము ఇంకా అనేక సంవత్సరములు ఉన్నప్పటికి, వారిని దేవుడు విడిచి పెట్టలేదనియు తమ నిరీక్షణలో కొనసాగుటకు ఎటువంటి అనుమానము లేదని తన ప్రజలు తెలుసుకోవాలని దేవుడు కోరుకున్నాడు.

`యెషయా 41:8-14 చదువుడి. భవిష్యత్తులో వారికి కలుగబోయే విడుదల నిమిత్తము వారు నిరీక్షణతో ఎదురుచూచుటకు గల కారణములు ఏమిటి? మనము కూడా చివరిగా ఈ భూమిని విడిచి వెళ్ళిపోవుటకు ఇప్పుడు వేచి చూస్తున్నామని ఈ వాగ్దానము మనకు ఎట్లు సహాయపడుతుంది?`

ఈ దృశ్యమునకు సంబంధించిన శక్తివంతమైన సూచన 13వ వచనములో ఉన్నది. విశ్వమంతటిపైన సార్వభౌమాధికారము గల దేవుడు తన ప్రజలకు ఈవిధముగా చెప్పుచున్నాడు. “నీ దేవుడనైన యెహోవానగు నేను భయపడకుము నేను నీకు సహాయము చేసెదనని చెప్పుచు నీ కుడి చేతిని పట్టుకొనుచున్నాను” (యెషయా 41:13). భూమికి ఎన్నోవేల కోట్లు కాంతిమైళ్ళ దూరములో ఉన్న దేవుడు భూమి మీద జరుగుచున్న ప్రతి విషయమును తన సింహాసనమునుండి నడిపించుచున్నాడను మాట ఒక విషయమైతే, ఆయన మన కుడి చేతిని పట్టుకొనుచున్నంత దగ్గరలో ఉన్నాడనుట మరొక విషయమైయున్నది. ఆయన ప్రియమైన బిడ్డలు ఈ విషయాలను గమనించాలి.

మనము విస్తారమైన పని కలిగియున్నపుడు దేవుడు మన చేయి పట్టుకునేంత దగ్గరలో ఉన్నాడని గుర్తుంచుకోవడం కష్టమైన విషయమే. అయితే ఆయనకు ఇమ్మానుయేలు “దేవుడు మనతో ఉన్నాడు" అని మనము జ్ఞాపకముంచుకొనినప్పుడు ఆ ఆలోచన ఎంత తేడాను చూపిస్తుంది. దేవుని సన్నిధి మనతో ఉంటే ఆయన లక్ష్యాల ఆయన వాగ్దానాలు, మార్పు చేయగల ఆయన శక్తి ఇవన్నియు కూడా మనతో ఉన్నాయని భావము.

`రాబోవు కొన్ని దినములలో, ఒక ప్రయోగము చేయుటకు ప్రయత్నించుడి. సాధ్యమైనంతవరకు విశ్వమంతటికి దేవుడైన మన దేవుడు చేయి పట్టుకునేటంత సమీపంగా ఉన్నాడనే విషయాన్ని ప్రతిక్షణం జ్ఞాపకముంచుకోండి. ఆ తలంపు నీ జీవితములో ఎట్టి మార్పులను కలుగజేసెనో ఒక పుస్తకములో వ్రాసి యుంచుకోండి. సబ్బాతు దినాన మీ తరగతిలో పంచుకొనుటకు సిద్ధపడుడి.`