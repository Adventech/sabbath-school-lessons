---
title:  మన తండ్రి ఎవరైయున్నారు
date:   08/08/2022
---

ఆస్వాల్డు చాంబర్సు ఈవిధముగా వ్రాసాడు. “దేవుడు ఏమి చేయబోతున్నాడో అనే విషయాన్ని నీవు ఆయనను అడుగుతూనే యున్నావా? నీకు ఆయన ఎన్నడూ చెప్పడు. దేవుడేమి చేయబోవుచున్నాడో అనే విషయాన్ని నీకు ఆయన ఎన్నడూ చెప్పడు. ఆయన ఏమైయున్నాడో అనే విషయాన్ని నీకు ఆయన బయలుపరుస్తాడు” “ఆయన ఉన్నతమైన సేవార్ధమైనా సమస్తమ” బార్బర్ అండ్ కంపెని 1963, జనవరి 2.

`చాంబర్సు చెప్పిన ఆ భావమును గూర్చి నీవేమనుకొనుచున్నావు?`

మనకందరికి తెలిసిన విధముగా యోబు గ్రంథము, యోబు వ్యక్తిగత జీవితములో సంభవించిన దుర్ఘటనను వివరిస్తూ ప్రారంభమైంది. తన ప్రాణము మరియు అతని భార్య మినహా అతడు సమస్తమును పోగొట్టుకున్నాడు. అతని భార్య వచ్చి “దేవుని దూషించి మరణించమని” అతనికి సలహా ఇచ్చినది (యోబు 2:9) దీని తరువాత యోబు తన స్నేహితులతో చేసిన సంభాషణ మరియు యోబు అనుభవించుచున్న ఆ దుర్భరమైన స్థితికి కారణమేమైయుంటుందో అనే విశ్లేషణ వారు చేసినట్లు వ్రాయబడింది. ఈ చర్యలన్నింటిలో దేవుడు నిశబ్దముగా ఉండిపోయాడు.

తరువాత అకస్మాత్తుగా యోబు 38లో దేవుడు ప్రత్యక్షమై మాట్లాడాడు “జ్ఞానములేని మాటలు చెప్పి నా ఆలోచనను చెరుపుచున్న వీడెవడు? (యోబు 38:2) ఎట్టి విరామము ఇవ్వకుండా దేవుడు యోబును ఆశ్చర్యమును కల్గించే 60 ప్రశ్నలు అడిగాడు. మీ బైబిళ్ళను తెరచి యోబు 38 మరియు 39లో వాటిని చదవండి.

చివరి ప్రశ్న వేసిన తరువాత యోబు సమాధానము చెప్తూ “చిత్తగించుము. నేను నీచుడను. నేను నీకు ఏమని ప్రత్యుత్తరమిచ్చెదను? నానోటి మీద నా చేతిని ఉంచుకొందును. ఒక మారు మాటలాడితిని నేను మరల నోరెత్తను. రెండుసారులు మాటలాడితిని. ఇకను పలుకను” యోబు 40:4,5. అయితే అంతటితో దేవుడు తన సంభాషణను ముగించలేదు. మరొకసారి మరికొన్ని పెద్ద ప్రశ్నలను ఒకదాని వెంబడి ఒకటి అడిగాడు.

`యోబు యొక్క చివరి జవాబును యోబు 42:1-6లో చదవండి. దేవుడు యోబునకు ఏమి చెప్పాలని ప్రయత్నించాడు? ఆ మాటలు అతని మీద ఎట్టి ప్రభావాన్ని చూపాయి?`

యోబు యొక్క స్నేహితులు “ఎందువలన” అని అడిగిన ప్రశ్నలకు దేవుడు ఎన్నడు జవాబులివ్వడు. అయితే దేవుడు ఆశ్చర్యమును కలిగించే తన సృష్టి కార్యముల ద్వారా తన అద్వితీయమైన లేక సాటిలేని మహాత్యమును వివరించాడు. ఆ విషయాలన్నింటిని వినిన తరువాత యోబు ఇక జవాబులతో నిమిత్తము లేకుండా ఊరకుండెను. దేవుని యొక్క దివ్యత్వము ముందు ఎట్టి వివరణ అవసరములేదు. మనము చెప్పే ప్రతి విషయము కూడా కాంతిహీనముగా ఉంటుంది.

ఈ వృత్తాంతమంతయు ఆశ్చర్యమును కలిగించే వైరుధ్యములను బయలుపర్చుచున్నది. మనకు తెలిసినది బహు స్వల్పమే అని గుర్తించుట ద్వారా మనలోని నిరీక్షణ మరియు ప్రోత్సాహము జనిస్తుంది. దేవుడు మన అవివేకమును మనముందుంచుట ద్వారా, మన నిరీక్షణ మనకన్నా ఘనుడైన దేవునిలోనే ఉంటుంది.

`నీకు అర్ధం కాని విషయాలు సంభవించుచున్నవా? అట్లయిన యెడల దేవుని యొక్క స్వభావముపై నీ దృష్టి పెట్టుకో. ఆవిధముగా చేయుట ద్వారా నీకు నిరీక్షణ ఏవిధముగా కలుగును?`