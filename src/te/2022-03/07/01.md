---
title:  శాశ్వతమైన నిరీక్షణ
date:   06/08/2022
---

### ఈ వారమునకు చదువ వలసిన వచనములు
హబక్కు 1:1-4; యోబు 38-41; యెషయ 41:8-14; యిర్మియా 29:1-10; హెబ్రీ 12:1-13.

> <p>కంఠతవచనం</p>
> “ఎందుకనగా ఈ నిరీక్షణ మనలను సిగ్గుపరచదు. మనకు అనుగ్రహింపబడిన పరిశుద్ధాత్మ ద్వారా దేవుని ప్రేమ మన హృదయములలో కుమ్మరింపబడియున్నది” (రోమా 5:5).

దేవుని ఆలయములో చిరు నవ్వుతో సభ్యులందరు కలిసి యుండగా నిరీక్షణను గురించి మాట్లాడుట, పాటలు పాడుట ఎంతో తేలికైన విషయమే. అయితే మనము ఏకాంతముగా వేదనలో లేక మండుచున్న కొలిమిలో ఉండగా, అప్పుడు నిరీక్షణను గూర్చి ఆలోచించుట అంత సులభమైన విషయము కాదు. మన చుట్టూ ఉన్న పరిస్థితులు అనుకూలముగా లేనప్పుడు ప్రతి విషయములో ప్రశ్నించుట ప్రారంభిస్తాము. ముఖ్యముగా దేవుని యొక్క జ్ఞానమును గూర్చి శంకించుదము.

ఒక రచయితయైన సి.ఎస్. లూయిస్ తాను వ్రాసిన పుస్తకాలలో ఒక దానిలో నమ్మటానికి వీలున్న సింహమును గూర్చి వ్రాసాడు. ఆ సింహమును కలుసుకోవాలని ఆశించిన ఒకరు ఈ సింహము ప్రమాదకరమైన వాడు కాదు గదా అని వేరొక వ్యక్తిని అడిగాడు. అప్పుడా వ్యక్తి అన్నాడు “ఆ సింహము మంచివాడే” కాని అంత సురక్షితమైన వాడు కాదు”.

అన్ని సమయాలలో మనము దేవుని అర్ధము చేసుకొనలేకపోయినను, ఆయన ఏమి చేస్తాడో తెలియకపోయినంత మాత్రాన దేవుడు మనకు వ్యతిరేకి అని అనుకొనకూడదు. ఇక్కడ అర్ధము చేసుకొనవలసిన విషయమేమంటే, దేవుని గూర్చి మనకు పరిపూర్ణమైన అవగాహన ఇప్పటికి కూడా లేదు. మనకు సమాధానము లభించుట కొరకు దేవుడు మనకు అర్ధమగును, ఆయన ఏమి చేస్తాడో ఊహించుకొనగలమని అనుకోవాలి. మన ఆలోచనలలో ఆయన సురక్షితమైనవాడే.

**సంక్షిప్తముగా ఈ వారము యొక్క పాఠము**: "కష్ట సమయాలలో కూడా మనకు సహాయపడే స్వభావము గలవాడు దేవుడని మనము ఏ విధముగా అర్ధము చేసుకొనగలము?

_ఆగష్టు 13, సబ్బాతు దినమున ఈ వారము పాఠమును అధ్యయనము చేయుటకు సిద్దపడుడి._