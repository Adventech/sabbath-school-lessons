---
title:  గొట్టెల కాపరి యొక్క వేదన
date:   25/06/2022
---

### ఈ వారమునకు చదువ వలసిన వాక్యాలు
కీర్తన 23; రోమా 12:18-21.

> <p>కంఠతవచనం</p>
> “నా ప్రాణమునకు ఆయన సేద దీర్చుచున్నాడు. తన నామమును బట్టి నీతిమార్గములలో నన్ను నడిపించుచున్నాడు” (కీర్తన 23:3).

సోఫీ తన పడక గది తలుపునకు ఆనుకొని కన్నీళ్ళను కార్చుతూ నెమ్మదిగా నేల మీదకు జారి కూర్చున్నది. దుఃఖమును ఆపుకొనలేక వెక్కి వెక్కి ఏడ్చుచున్నది. “తన యెడల అతడు ఆవిధముగా ఎట్లు ప్రవర్తించగలడు? అనే ప్రశ్న ఆమెను వేదనకు గురి చేస్తున్నది. తన హృదయము పగిలిపోయే ఒక వార్త అప్పుడే అందుకున్నది. ఆమె ఎంతగానో నమ్మి, గౌరవించిన స్నేహితుడు ఆమెకు గౌరవభంగము కలిగే రీతిలో భయంకరమైన కాలక్షేపపు మాటలు ప్రచారము చేస్తున్నాడు. ఆవేదనలో తన పడక మీదున్న బైబిలును తానందుకొని దానిని తెరచినప్పుడు బాగా పరిచయమైన కొన్ని మాటలు ఆమె కంటపడినవి.

“నా ప్రాణమునకు ఆయన సేదదీర్చుచున్నాడు. తన నామమును బట్టి నీతిమార్గములలో నన్ను నడిపించుచున్నాడు. గాడాంధకారపు లోయలో నేను సంచరించినను ఏ అపాయమునకు భయపడను నీవు నాకు తోడైయుందువు. నీ దుడ్డు కఱ్ఱయు నీ దండమును నన్ను ఆదరించును” (కీర్తన 23:3,4).

ఆ మాటలు తనకు ఊరటనిచ్చుటలేదు. గాని వాటిలోని భావమునుండి తప్పించుకొనలేకపోవుచున్నది. కీర్తనలో పేర్కొనబడిన గొట్టెల కాపరి తన గొట్టెలను నీతిమార్గములో నడిపించుటకు ప్రయత్నిస్తున్నాడు కాని ఆ మార్గములు కూడా మరణ ఛాయలు గల గాడాంధకారపు లోయలలోనికి దారి చూపిస్తున్నాయి. అయితే తనను మోసము చేయుచున్న ఒక స్నేహితుని వలన ఎదురౌచున్న గాఢాంధకారపు లోయకు సంబంధించిన అనుభవము ద్వారా దేవుడు తనను నీతిమార్గములో నడిపించుటకు సహాయపడుతున్నాడా అనే ఆలోచన ఆమెలో కలిగింది.

**ఈ వారం పాఠం యొక్క ముఖ్య తలంపు**: నీవు ఆత్మీయముగా ఎప్పుడు ఎక్కువగా ఎదిగావు? సుళువైన సమయములలోనా? లేక కష్ట సమయాలలోనా?

_జూలై 2, సబ్బాతుదినమున ఈ పాఠమును అధ్యయనము చేయుటకు సిద్దపడుడి?_