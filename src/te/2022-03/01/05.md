---
title:  "ఊహించని తిరుగు ప్రయాణం-2; భోజనము సిద్దపర్చబడెను"
date:   29/06/2022
---

> <p></p>
> “నా శత్రువులయెదుట నీవు నాకు భోజనము సిద్ధపరచుదువు. నూనెతో నా తల అంటియున్నావు. నా గిన్నె నిండి పొర్లుచున్నది” (కీర్తన 23:5).

మన జీవితాలలో ఏదో ఒక సమయాన్న అనివార్య పరిస్థితులలో శత్రువులమధ్యకు చేరుకుంటాము. వారితో నీవెట్లు ప్రవరిస్తావు? నీ పనిని నాశనము చేయాలని చూసేవారిపై లేక నిన్ను గాయపరచినవారిపై కక్ష ఎట్లు తీర్చుకోవాలని రాత్రింబవళ్ళు ఆలోచించిన సమయముందా? శత్రువులపై కక్ష ఏవిధముగా తీర్చుకోవాలో గ్రహించుటకు క్రైస్తవులకు కష్టమైన విషయమే.

`నీ జీవితములో నీకు ఎదురైన శత్రువులు ఏ విభాగమునకు చెందిన వారు? నిన్ను గాయపర్చాలని చూసే వారి యెడల లేక నీవు సంరక్షించేవారి యెడల నీవు ఏవిధముగా స్పందించావు? యేసు మత్తయి 5:44లో పలికిన మాటలకు లేక పౌలు రోమా 12:18-21లో పలికిన మాటలకు నీవు ఏవిధంగా స్పందించావు?`

కీర్తన 23:5లో శత్రువులతో మనము ఏవిధముగా ప్రవర్తించాలో దావీదు మనకు చూపిస్తున్నాడు. తన పక్షమున దేవుడు ఏమి చేయుచున్నాడో అనే విషయాల మీద తన దృష్టిని పెట్టి తన శత్రువుల యొక్క ఉనికే తనకు తెలియదన్నట్లు ఊరుకున్నాడు. అదే సమయములో దేవుడు అతనికి విందు భోజనమును తయారు చేయిస్తున్నాడు.

దావీదు మనకు తెలిపిన సంప్రదాయము ప్రకారము ఎవరైనా ఒక గౌరవనీయుడైన అతిథి విందు భోజనమునకు హాజరగుచున్న యెడల ఆ విందు యజమాని అతిథిగా వచ్చిన వ్యక్తి తలపై నూనె పోసి అతనిని అభిషేకించి విందునకు ఆహ్వానిస్తాడు. అక్కడ వాడబడిన నూనె ఒలీవనూనె మరియు పరిమళ ద్రవ్యము యొక్క కలయికతో తయారు చేయబడినది. అటు తరువాత ఆ అతిథిని ఎన్నడూ ఏ ఒక్కరూ తినలేనంత ఆహారము ముందు కూర్చోబెట్టుదురు.

`ఇక్కడ కీర్తన 23:5లో పేర్కొనబడిన మూడు వస్తువుల పేర్లను గమనించినట్లయితే (భోజనపుబల్ల, నూనె, గిన్నె) చివరికి లోయలో కూడా దేవుడు మనకు ఏవిధముగా ఆహారమును సిద్దపరుస్తాడో అనే విషయాన్ని జ్ఞాపకము చేస్తున్నాడు కదా?`

పౌలు మనకు గుర్తు చేస్తున్నట్లు “ఏలయనగా మనము పోరాడునది శరీరులతో కాదు గాని ప్రధానులతోను, అధికారులతోను, ప్రస్తుత అంధకార సంబంధులగు లోకనాధులతోను, ఆకాశ మండలమందున్న దురాత్మల సమూహములతోను పోరాడుచున్నాము (ఎఫెసి 6:12). మన శత్రువుల జాబితాలో కొందరు మన కంటికి కనిపించేవారు ఉంటారు. మనకు ఇష్టమున్నను, లేకున్నను మనమందరము ముట్టడి వేయబడియున్నాము. అయినప్పటికి మనము గొట్టెల కాపరితో ఉన్నప్పుడు, కనిపించే శత్రువైనను, లేక కనిపించని శత్రువైనను ఏ ఒక్కరు కాపరి మనకు అనుగ్రహించిన దానిని మననుండి దొంగిలించలేరు.

`నీవు శత్రువులతో ముట్టడించబడినపుడు ఏవిధముగా గొట్టెల కాపరి నిన్ను సంరక్షించాడో ఒకసారి ఆలోచించుకో. అట్టి కష్ట సమయాలలో కూడా కాపరికి వందనస్తుడవై యుండుటకు నీవేమి చూడగలిగితివి?`