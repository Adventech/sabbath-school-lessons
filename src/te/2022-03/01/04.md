---
title:  "ఊహించని తిరుగు ప్రయాణం-1: లోయ"
date:   28/06/2022
---

> <p></p>
> “గాఢాంధకారపులోయలో నేను సంచరించినను, ఏ అపాయమునకు భయపడను. నీవు నాకు తోడైయుందువు నీ దుడ్డుకఱ్ఱయు నీ దండము నన్ను ఆదరించును” (కీర్తన 23:4).

చల్లని నీటి యోరన ఉన్న గడ్డి ప్రదేశములో నీతి మార్గములు వేయబడి ఉంటే, ఆ మార్గముగుండా ప్రయాణించుట ఎంతో ఆహ్లాదకరముగా ఉంటుంది. అయితే దావీదు వివరించిన మార్గము అటువంటిది కాదు. ఆ మార్గముల వెంబడి మరణఛాయలు గల లోయలున్నవి. అట్టి ప్రదేశమును సంచరించుటకు మనము ఏమాత్రము వేగిరపడము. ఇశ్రాయేలులో సంవత్సరములోని కొన్ని సమయాలలో ఎండిపోయిన ఏటి గర్భము మరియు కొండల సందులలో అకస్మాత్తుగా మెరుపు వరదలతో (వర్షాకాలము) నిటారుగా పైకి క్రిందకు ఉండి చీకటిగా ఉంటాయి. అందువలననే ఆ మార్గములను మరణఛాయలుగల గాఢాంధకారపు లోయలుగా వర్ణింపబడుచున్నవి.

`నీకు కలిగిన మరణఛాయగల లోయలలో సంచరించిన అనుభవమును గూర్చి ఆలోచించుము. అది ఏవిధముగా ఉంది? అక్కడ మీకు కాపరి అండగా ఉన్నా మీకు భయమేసిందా? ఆ సమయములో బైబిలులోని ఏ వాక్యాలు ప్రశస్తమైనవిగా అనిపించాయి? ఎందువలన?`

`గొట్టెలు ఆ లోయలలో చిక్కుకున్నాయని అనుకుంటున్నావా? ఆ గొట్టెలు వాటంతటవి లోయలోనికి వెళ్తాయా? లేక కాపరే వాటిని ఆ ప్రదేశానికి నడిపించాడా? మీ జవాబును సమర్ధించుకోండి.`

ఎలిజబెత్ ఇలియట్ ఈ విధముగా వర్ణించింది. మరణ ఛాయ కలిగిన లోయలోనికి వెళ్ళిన గొఱ్ఱపిల్ల, అయితే తనను మోసపూరితముగా అక్కడకు కాపరి నడిపించాడని అనుకొనవచ్చును. భయపడకుండునట్లు నేర్చుకొనుటకు, ఆ గొఱ్ఱపిల్లకు అవసరమైయుంది. ఆ స్థితిలో గొట్టెపిల్ల వెంబడి కాపరి ఉన్నాడు" -ప్రేమ కొరకు అన్వేషణము (గ్రాండ్ రాపిడ్. ఎమ్ ఐ, రెవెల్ బుక్సు 1996) పుట 218.

`ప్రమాదమనే లోయలోనికి నీవు మోసపూరితముగా నడిపింపబడినావని నీవెపుడైనా భావించావా? ఆ సమయములో నీవెట్లు దేవునికి జవాబిచ్చావు? గాఢాంధకారపు లోయలోనికి నడిపించినపుడు ఎందువలన కాపరిని నిందిస్తాము?`