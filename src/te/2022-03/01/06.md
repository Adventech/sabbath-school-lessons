---
title:  ప్రయాణము నిమిత్తమై ఒక వాగ్దానము చేయబడెను
date:   30/06/2022
---

> <p></p>
> “నేను బ్రదుకు దినములన్నియు కృపా క్షేమములే నావెంట వచ్చును చిరకాలము యెహోవా మందిరములో నేను నివాసము చేసెదను” (కీర్తన 23:6)

మనము లోయలో ఉన్నప్పుడు లేక శత్రువులతో ముట్టడి వేయబడినప్పుడు ఒంటరిగా విడువబడితిమనే భావము మనలో కొందరికి కలుగవచ్చును. దేవుడు మనకు అవసరమునకు మించి చేస్తున్నాడనే విషయాన్ని మనము ఎల్లవేళలా గుర్తుంచుకోకపోవచ్చు. దేవుడు మనకు నిజముగా సహాయము చేయుచున్నయెడల మనము ఇప్పుడు ఈ పరిస్థితిలో ఎందుకుంటామని అనుకొనేవారుంటారు. అయితే దావీదు మాత్రము ఆ దృష్టితో ఎన్నడు చూడలేదు.

`దావీదుకెదురైన కష్ట సమయాలలో రెండు విషయాలు తప్పనిసరిగా జరుగుతాయని నమ్మి ఆయన కీర్తన 23:6లో వెల్లడించినవి ఏమిటి? ఎఫెసి 1:4, 2పేతురు 1:10 మరియు హెబ్రి 11:13-15 కూడా చూడుడి.`

కొన్ని తర్జుమాలలో అదే విషయాన్ని “మంచితనము” మరియు “అపజయము పొందని ప్రేమ” అనగా దేవుని యొక్క నిబంధన వాగ్దానమునకు చెందిన ప్రేమ నా జీవితకాలమంతయు నన్ను వెంబడించును అని వ్రాయబడెను. అయితే మొదటి క్రియాపదము చాలా బలమైన భావమును కలిగియున్నది. హెబ్రీ పత్రికలో కూడా అదే క్రియా పదము వాడబడినది. ఇంకా ఆది 14:14; యెహోషువ 10:19 మరియు 1 సమూయేలు 25:29 కూడా చూడుడి.

`నిన్ను దేవుని మంచితనము మరియు అపజయము పొందని ప్రేమ వెంబడించుచున్నదనే భావము నీలో ఎటువంటి ఊహలకు దారితీస్తున్నది? ఈ విధముగా దేవుడు మనలను సంరక్షిస్తున్నాడని దావీదు వివరించుటలో ఆయన భావమేమైయున్నది?`

లోయ ఎంత లోతుగా ఉన్నను లేక శత్రువు ఎంత బలముగా ముట్టడి వేయుటకు ప్రయత్నించినను దేవుని యొక్క మంచితనము మరియు మన యెడల ఆయనకున్న నిబంధన సంబంధమైన ప్రేమ మనలను వెంబడించుచు మన జీవన యాత్ర చివరివరకు కాపాడుతూనే ఉంటుందని దావీదు సాక్ష్యమిస్తున్నాడు. అదే తలంపును మన హృదయములో భద్రపర్చుకొనవలసియున్నది.

కొన్ని సందర్భాలలో మనము సంరక్షించే వారిలో అనేక ప్రశ్నలు తలెత్తుతూ ఉంటాయి. వాటికి మనము వేదాంత సంబంధమైన జవాబుల కొరకు వెతకకుండా దావీదు కీర్తన 23:6లో చూపినట్లు దేవునియందు వ్యక్తిగత నమ్మకముతో మనము విశ్వాసమును బలపర్చవలసియున్నది.

`దేవుని యెడల నీకున్న వ్యక్తిగత జ్ఞానముతో ఆయన మంచితనము మరియు అపజయము చెందనటువంటి ఆయన ప్రేమ మనలను వెంబడించుచున్నదనే సత్యమును నీవు ఏవిధముగా చూపించగలవు? బైబిలు నుండి ఏ ఆధారమును నీ జవాబునకు జత చేయగలవు? అదే విషయాన్ని ఇతరులతో నీవెట్లు పంచుకొనగలవు? మనలను వెంబడిస్తున్న ప్రేమకు సిలువ అన్నిటికన్నా ఏవిధంగా మాదిరైయుంది?`