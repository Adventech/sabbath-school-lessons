---
title:  యాత్రలోని ప్రదేశములు
date:   27/06/2022
---

> <p></p>
> “నా ప్రాణమునకు ఆయన సేద దీర్చుచున్నాడు. తన నామమును బట్టి నీతిమార్గములలో నన్ను నడిపించుచున్నాడు” (కీర్తన 23:3).

“నీతిమార్గములను” గురించి (కీర్తన 23:3) ఊహించుకోండి. మనముందు అవి చాలా దూరముగా ఉన్నట్లు కనిపిస్తాయి. ఆ మార్గము ఎక్కడ అంతమవుచున్నదో చూడలేము. కాని ఆ మార్గము యొక్క చివర దేవుని గృహమున్నది. కొంచెము సమీపముగా మీ మార్గము పరిశీలించినట్లయితే అది మిమ్ములను ఎక్కడికి నడిపిస్తుందో మీరు చూడగలరా? కొన్ని ప్రదేశాలను మీరు స్పష్టముగా చూడవచ్చును. అయితే కొన్ని ఇతర ప్రాంతములు కొన్ని కొన్ని అడ్డంకుల వలనను లేక ప్రమాదకరమైన ఆటంకములవలనను అవి మీకు కనబడకపోవును. కొన్ని సందర్భాలలో ఎత్తైన కొండల వరుస వలన ఆ మార్గము కనబడకుండా అదృశ్యమగును. కొన్ని మార్గముల వెంబడి సులభంగా నడవ వచ్చును. కొన్ని మార్గములు కష్టముగా ఉండును. అగమ్యగోచరమైన మార్గములలో ఇశ్రాయేలీయులు ఐగుప్తు నుండి వాగ్దాన భూమికి నడిచి వెళ్ళారు. అటువంటి ప్రయాణమును గూర్చే ఈ కీర్తన వివరించుచున్నది.

`నీతిమార్గముల గుండా గొట్టెలు దేవుని గృహమువైపు ప్రయాణము చేయుచుండగా దావీదు కనుగొనిన ప్రదేశములను కీర్తన 23లో గుర్తించండి.`

అయితే ఈ మార్గములను “నీతిమార్గములు” లేక సక్రమమైన మార్గములు” అని ఎందుకు పిలువబడినవి. వాటిని ఆ విధముగా పిలుచుటకు 4 కారణములున్నవి.

1. అది నిజమైన గమ్యమునకు అనగా గొట్టెల కాపరి గృహమునకు నడిపిస్తాయి. కాబట్టి వాటిని సక్రమమైన మార్గములు అని పిలువబడెను. 2. అవి సరియైన వ్యక్తితో అనగా గొట్టెల కాపరితో మాత్రమే సామరస్యముగా ఉండుటకు సహాయపడును. కాబట్టి ఆ మార్గములు సరియైనవి. 3. అవి మనలను సరియైన వ్యక్తులనుగా అనగా గొట్టెలకాపరిని పోలిన వారినిగా తర్బీదు చేస్తాయి కాబట్టి అవి సక్రమమైన మార్గములని పిలువబడెను. 4. మనము దేవునికి మహిమను చెల్లించే సరియైన మనుష్యులనుగా చేయుటకు అవి సక్రమమైన సాక్ష్యమును మనకు అందిస్తాయి. కాబట్టి అవి సరియైనవి.

ఆ మార్గముల వెంబడి వెళ్ళునపుడు ఆ ప్రయాణం సులభమైనా లేక కష్టమైనా కావచ్చు గాని, అవి మాత్రము “నీతిమార్గములే” అందులో ఎట్టి సందేహము లేదు.

దేవుడు మనలను నడిపిస్తున్నాడు అంటే ఏదో ఒక వస్తువును జాగ్రత్తగా అది చేరవలసిన గమ్యమునకు చేర్చడము వంటిదికాదు. లేక మనకు త్రోవ చూపి సంరక్షించుట మాత్రమే కాదు. దేవుని యొక్క నడిపింపు చాలా విశిష్టతతో విశిష్టతతో కూడుకున్నదైయుంటుంది. ఉదా: బైబిలులో దేవుడు అబ్రహామును తన వాగ్దానముల ద్వారా నడిపించాడు లేక ఇశ్రాయేలు ప్రజలను వారి త్రోవలో నడిపించుటకై పగటి వేళ మేఘ స్తంభములోను, వారికి వెలుగునిచ్చుటకై రాత్రివేళ అగ్నిస్తంభములోను ఉండి దేవుడు నడిపించెను. వారిని నడిపించేటపుడు అది వారికి ఎల్లపుడు నీతిమార్గమును అనుసరించి జీవించుటకు అవసరమైన తర్ఫీదును ఆయన అనుగ్రహించుచున్నాడని భావము.

`నీ జీవితమునకు నీతిమార్గములు అవసరమైయున్నవని గొజ్జెల కాపరికి తెలుసు అని నీవు గుర్తించుచున్నావా? క్రీస్తు యొక్క స్వభావమును ప్రతిబింబించుటకు నీకు ఎదురయ్యే శోధనలు నీ జీవితమును ఏవిధముగా మార్పు చేస్తున్నవి?`