---
title:  యేసు యొక్క చివరి మాట
date:   19/07/2022
---

యేసు యెరూషలేములో ఉన్నాడు. ఆయన త్వరలో మరణించబోవుచున్నాడు. మత్తయి సువార్త ప్రకారము, పస్కాను ఆచరించుటకు ముందు యేసు తన శిష్యులతో మాట్లాడుతూ ఉపమానముల రూపములో మాట్లాడెను. అందులో 10 మంది కన్యకలను గూర్చి గొట్టెలు, మేకలను గూర్చిన ఉపమానములున్నవి. యేసు రెండవ రాకడను అపేక్షించు మనము అప్పటి వరకు ఏవిధముగా జీవించాలనే విషయాలను గూర్చి ఈ వృత్తాంతములు వివరించినవి. రాకడ మరింత సమీపముగా ఉన్నది కాబట్టి ఈ ఉపమానములు నేడు మనకు కూడా ఎంతగానో వర్తిస్తున్నాయి. వాటి యొక్క ప్రాధాన్యత ఇప్పటికి మారలేదు.

పదిమంది కన్యకల ఉపమానములో (మత్తయి 25:1-12) పేర్కొనబడిన నూనె పరిశుద్ధాత్మకు చిహ్నముగా ఉందని అనేకులు వ్యాఖ్యానించారు. ఎలెన్ జి వైట్ వారితో అంగీకరిస్తూ, ఆ నూనె అనగా మన ప్రవర్తనకు సూచనగా ఉన్నదనియు దానిని మనంతట మనము సంపాదించుకొన జాలమని ఒక నూతన విషయాన్ని ఆమె తెలియపర్చింది.

**ఉపమానమును చదవండి. నూనె అనగా పరిశుద్ధాత్మకు సూచనగా ఉన్నదనియు లేక మన ప్రవర్తనకు కూడా సూచనగా ఉందనే భావమును అంగీకరించినచో, ఉపమాన భావములో ఎట్టి మార్పు కనిపించును? ఆ నూనె పరిశుద్ధాత్మకు చిహ్నముగా ఉందని లేక క్రీస్తును పోలిన ప్రవర్తనకు సూచనగా ఉందని భావించినచో దానిలో అణగియున్న అర్ధమేమి?**

`పరిశుద్ధాత్మ`

`ప్రవర్తన`

`మత్తయి 25:31-46లో ఉన్న గొట్టెలు మరియు మేకలను గూర్చిన ఉపమానమును చదువుడి. గొట్టెలను, మేకలను వేరు చేయుటకు ఏ లక్షణములను పాటించెను?`

గమనించండి. గొట్టెలను మేకలను వాటివాటి క్రియలను బట్టి, ప్రవర్తనను బట్టి రాజు వాటిని వేరు చేసెను. ఇక్కడ యేసు క్రియల ద్వారా రక్షణ అని బోధించుట లేదు గాని, రక్షణ ప్రణాళికలో ప్రవర్తనకున్న ప్రాముఖ్యత గూర్చి చూడగలము. ఎవరైతే క్రీస్తు ద్వారా రక్షింపబడుదురో అట్టి వారు వారి జీవితాలలోను, స్వభావములోను క్రీస్తును ప్రతిబింబిస్తారని రూఢి పర్చబడింది.

`మనిషి చీకటిలో ఉన్నపుడు అతని స్వభావము బయట పడునని చెప్పబడింది. నిన్నెవరు గమనించని సమయాలలో నీవెట్టి వ్యక్తిగా ఉంటున్నావు? నీలో రావలసిన మార్పులను గూర్చి ఆ జవాబు నీకేమి చెప్పుచున్నది?`