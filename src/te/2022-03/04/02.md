---
title:  ఆయన స్వరూపములో
date:   17/07/2022
---

> <p></p>
> “ఎందుకనగా తన కుమారుడు అనేక సహోదరులలో జ్యేష్టుడగునట్లు దేవుడెవరిని ముందు ఎరిగెనో, వారు తన కుమారునితో సారూప్యముగల వారవుటకు వారిని ముందుగా నిర్ణయించెను” (రోమా 8:29).

`ఏవిధముగా దేవుని యొక్క స్వరూపము మానవ జాతిలో తుడిచివేయబడినదని చూడగలము?`

మనమందరము పాపము వలన చెడిపోతిమి. ఆ విషయము అందరికి కనిపిస్తూనే యున్నది (రోమా 3:10-19) అయినప్పటికి తిరిగి తన స్వరూపములోనికి మనలను మార్చుకోవాలనే కోరిక దేవునిలో ఉంది. నేటి కొరకు ఏర్పాటు చేయబడిన వాక్యము ఈ విషయమై చాలా స్పష్టముగా తెలియజేస్తున్నది. ఎవరైతే వారి జీవితాలను పరిశుద్దాత్మకు సమర్పించుకుంటారో అట్టి వారిని దేవుడు తన కుమారునితో సారూప్యముగలవారవుటకు ఎంచుకొనెను” (రోమా 8:29).

దీనికి వేరొక కోణము కూడా ఉన్నది. “మానవ జాతిలో దేవుని యొక్క స్వరూపము మరల కలుగజేయవలసియున్నది. తన ప్రజల యొక్క ప్రవర్తనలో దేవుని యొక్క మరియు క్రీస్తు యొక్క గొప్పతనము పరిపూర్ణముగా ప్రదర్శించబడాలి" - ఎలెన్ జి వైట్, యుగయుగాల అభీష్టము పుట 671.

`ఎలెన్ జి వైట్ పైన చెప్పిన విషయాన్ని మనము ఎట్లు అర్ధము చేసుకొనగలం? (యోబు 1; మత్తయి 5:16; 1కొరింథి 4:9 మరియు ఎఫెసి 3:10 కూడా చూడుడి.`

విశ్వములో సంభవించుచున్న సంఘటనలలో క్రైస్తవులముగా మనము చుట్టు ప్రక్కల క్రీస్తునకు మరియు సాతానుకు జరుగుచున్న మహా గొప్ప పోరాట దృశ్యములు ప్రదర్శింపబడుచున్నవి. అదంతయు ఎక్కువ భాగము మన కంటికి గుప్తముగా ఉన్నను, క్రీస్తు అనుచరులముగా దానిని మనము అర్ధము చేసుకొనగలము. మరియు ఈ సంఘర్షణలో మనము నిర్వహించవలసిన పాత్ర కూడా మనకివ్వబడినదని గ్రహించవలసియుంది. ఆ విధముగా మనకు ఇవ్వబడిన పాత్రను మనము పోషించినప్పుడు మన జీవితముల ద్వారా క్రీస్తు యొక్క నామము మహిమ పర్చబడుతుంది.

`మనమొక విశాల ప్రాంగణములో ఉన్నట్లు ఊహించుకోండి. దానిలో ఒక ప్రక్క ప్రభువునకు విధేయులైన పరలోకపు దూతలు ఉన్నవి. మరొక ప్రక్క లూసిఫర్ విధేయులైన పతనమైన దూతలున్నారు. ఇందులో 24 గంటలు నీ జీవితమును ప్రదర్శించిన యెడల ఏ పక్షాన నీవు నిలుతువు? నీ జవాబు ఏమైయున్నదో నీవు తెలియపర్చగలవా?`