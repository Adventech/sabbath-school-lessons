---
title:  కంసాలి యొక్క ముఖమును చూడగలుగుట
date:   16/07/2022
---

### ఈ వారమునకు చదువ వలసిన వచనములు
మత్తయి 5:16; 1కొరింథి 4:9; ఎఫెసి 3:10; యోబు 23:1-10; మత్త 25:1-12; దాని 12:1-10; ఎఫెసి 4:11-16.

> <p>కంఠతవచనం</p>
> “మనమందరమును ముసుకులేని ముఖముతో ప్రభువు యొక్క మహిమను అద్దమువలె ప్రతిఫలింపజేయుచు, మహిమ నుండి అధిక మహిమను పొందుచు, ప్రభువగు ఆత్మచేత ఆ పోలికగానే మార్చబడుచున్నాము” (2కొరింథి 3:18).

ఆమీ కార్మికల్ చిన్న పిల్లల బృందాన్ని ఒక దానిని తీసుకొని భారతదేశములో ఉన్న ఒక సంప్రదాయ కంసాలి ఇంటికి తీసుకొని వెళ్ళెను. బొగ్గుతో మండుచున్న కొలిమి మధ్యన, ఇంటిపై కప్పు మీద వేసే వంగిన ఆకారముగల పెంకు ఉన్నది. కొలిమిలో కాలుచున్న పెంకు మీద ఉప్పుతో కలిపిన మిశ్రమము, ముగ్గిన చింతకాయ మరియు కొంత ఇటుక పొడి ఉన్నది. ఈ మిశ్రమములో బంగారము తునకలున్నవి. ఆ మిశ్రమమును కొలిమిలోని మంట కాల్చగా, బంగారము శుద్ది చేయబడి శుద్ధమైన బంగారముగా మారుతుంది. అంతట ఆ కంసాలి పట్కారుతో శుద్ధి చేయబడిన ఆ బంగారమును పైకి తీసి చూడగా, అది పూర్తిగా శుద్ధి చేయబడలేదని గ్రహించి పెంకు మీద మరల కొంత మిశ్రమము వేసి అందులో ఆ బంగారమును మరొకసారి కరిగించాడు. ఆవిధముగా శుద్ధి చేయబడిన మేలిమి బంగారము లభించువరకు కొలిమిలో కాల్చబడుతుంది. ఆవిధంగా కాల్చబడేటప్పుడు ప్రతిసారి కొలిమి వేడిని అధికం చేస్తాడు.

స్వచ్ఛమైన బంగారముగా అది ఎప్పుడు శుద్ధి చేయబడుతుందో నీకెట్లు తెలుస్తుందని ఆ బృందమువారు అతనిని ప్రశ్నించగా, “నేను నా ముఖమును ఆ బంగారములో చూచుకొనగలిగినప్పుడు శుద్దబంగారమని నాకు తెలియునని ఆ కంసాలి జవాబిచ్చాడు” - ఆమీ కార్మికల్, దేవుని గూర్చి నేర్చుకొనుట, (ఫోర్టు వాషింగ్టన్, క్రిస్టియన్ లిటరేచర్ క్రూనేడ్ 1989) పుట 50.

దేవుడు మనలను శుద్ధి చేయుటకు వెదకుచున్నాడు. బంగారమును శుద్ధి చేసినట్లు మనలను శుద్ధి చేసి మనలో ఆయన స్వరూపమును చూడవలెనని, మనలను మార్చివేయాలని కోరుచున్నాడు. మనయెడల దేవుని యొక్క గురి చాలా ఆశ్చర్యమైనది. జీవితములో ఎదురయ్యే వేదనల గుండా ప్రయాణమును సాగించిన జీవితములు క్రీస్తును పోలిన నడవడిక అభివృద్ధి చెందుతుందనుట మరింత ఎక్కువ ఆశ్చర్యాన్ని కలిగిస్తుంది.

**సంక్షిప్తముగా ఈ వారము యొక్క పాఠము**: శుద్ది చేయబడే క్రమములో వేదనలకున్న పాత్ర ఏమిటి? మహా గొప్ప సంఘర్షణను గూర్చి తెలుసుకొనుట ద్వారా ఏవిధముగా శుద్ధి చేయబడే ప్రక్రియను మనము అర్ధము చేసుకొనగలము.

_-జూలై 23, సబ్బాతు దినమున ఈవారము పాఠమును అధ్యయనము చేయుటకు సిద్దపడుడి._