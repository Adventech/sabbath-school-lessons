---
title:  అదనపు అధ్యయనము
date:   22/07/2022
---

ఎలెన్ జి వైట్ "దేవుని కుమారులు మరియు కుమార్తెలు నుండి “దేవుడు ఒక మాంసపు గుండెను మనకు వాగ్దానము చేయుచున్నాడు" పుట 100.

క్రీస్తు ఉపమాన పాఠముల నుండి “పెండ్లి కుమారుని కలుసుకొనుటకు" పుటలు 405-421; మహా సంఘర్షణ నుండి “ఆపద సమయము” 613-634,

మానవులకు అప్పగించిన పనిలో ప్రాముఖ్యమైనది ప్రవర్తన నిర్మాణము. ఇప్పుడు ఆ అంశమును చదువుటకు మిక్కిలి అనుకూలమైన సమయము. ఇంతకుముందెన్నడు లేనంత ప్రాధాన్యత ఇపుడు దానికున్నది. ఇట్టి అంశమును గూర్చి చదవాల్సిన అవసరము రాలేదు. నేటి యువతీయువకులు ఎదుర్కొనుచున్న సమస్యలు ముందెన్నడూ ఆ కాలపు ప్రజలు ఎదుర్కొనలేదు” ఎలెన్ జి వైట్, విద్య, పుట 225.

ఒక ఉపమాన పాఠములో బుద్ధి లేని కన్యకలు నూనె కొరకు బ్రతిమాడారు. అయితే వారికి నూనె లభ్యము కాలేదు. ఆపద కాలములో నిలువబడుటకు అవసరమైన సిద్దపాటు లేని వ్యక్తులకు సూచనగా బుద్ధిలేని కన్యకలున్నారు. పొరుగువారి యొద్దకు వెళ్ళి మీ ప్రవర్తనను మాకు ఇవ్వండి అని అడిగినట్లుంది. వారి అభ్యర్ధన. మీ ప్రవర్తన మాకు అప్పుగా ఇవ్వనిచో మేము నశింతుమనే విధంగా వారడిగిరి. ప్రవర్తన ఒకరి నుండి వేరొకరికి బదిలీ చేసేది కాదు. దానిని ఎవరూ కొనలేరు లేక అమ్మలేరు. ఎవరి ప్రవర్తనను బట్టి వారి భవిష్యత్తు నిర్ణయించబడుతుంది. దానిని ఎవరి మట్టుకు వారు సంపాదించుకోవాలి. ప్రతి మానవునికి వారి కృప కాలము ముగిసేవరకు నీతిమయమైన ప్రవర్తన అలవాటు చేసుకొనుటకు అవకాశమును దేవుడనుగ్రహించెను. అయితే నీతి ప్రవర్తనను ఒక వ్యక్తి నుండి వేరొక వ్యక్తికి బదిలీ చేసే అవకాశము దేవుడివ్వలేదు. మన రక్షకుడు, ఉపాధ్యాయుడైన యేసు యొద్ద జీవితపాఠములను నేర్చుకున్నవారు, శోధనలు వారిని వెంటాడినపుడు విశ్వాసముతో స్థిరముగా నిలువబడగలరు. అటువంటి వారికి ఎదురయ్యే అసాధ్యమనే కొండలను ఆయనే తొలగిస్తాడు.-ఎలెన్ జి వైట్, దియూత్ ఇన్స్ట్రక్టర్, జనవరి 16, 1896.

**చర్చించుకొనుటకు ప్రశ్నలు**

`ప్రవర్తన నిర్మాణము అంటే ఏమిటి? దానిని నీవు ఏవిధముగా చేయగలవు? నీ వ్యక్తిగత జీవితములోను, మీ సంఘ సమాజములో, ప్రవర్తనా నిర్మాణమునకు ఎటువంటి ప్రాధాన్యత ఇవ్వబడెను?`

`గురువారం పాఠములో క్రైస్తవుని జీవితములో సమాజము యొక్క ముఖ్యపాత్రను గూర్చి చదివాము. మీ ప్రాంతీయ సంఘము క్రీస్తు యొక్క దేహముగా ఎంత సమర్ధవంతముగా పనిచేయగలుగుచున్నది?`

`మనము యేసునందున్న విశ్వాసము మూలముగానే రక్షింపబడుచున్నాము. మంచిప్రవర్తన నిర్మాణము ఎందుకంత ప్రాముఖ్యమైన అంశముగా ఎంచబడినది? మన ప్రవర్తనను ఎందుకు అభివృద్ధి పర్చుకోవాలి?`