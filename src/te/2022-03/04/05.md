---
title:  బుద్ధిమంతులు
date:   20/07/2022
---

యేసు యొక్క రెండవ రాకడను అపేక్షించు వారి ప్రవర్తనకు చాలా ప్రాధాన్యత ఉన్నట్లు నిన్నటి పాఠములో చదివాము. యేసు యొక్క రెండవ రాకడ సమయములో సజీవులుగా ఉన్న వారి ప్రవర్తనకున్న ప్రాధాన్యతను గూర్చి ప్రత్యేకించి నేడు చదువుకొనబోవుచున్నాము.

`దానియేలు 12:1-10 చదువుడి. అక్కడ సందర్భమేమిటి? ఈ లోక చరిత్రకు సంబంధించి ఏ సమయమును గూర్చి ఆ సందర్భము తెలియపర్చుచున్నది? ఆ సమయములో దేవుని ప్రజల యొక్క స్వభావము ఏవిధముగా ఉండునని మనము చెప్పగలము? దుర్మార్గులకు భిన్నమైన ఎటువంటి స్వభావము దేవుని ప్రజలు కలిగియుంటారు?`

యేసు యొక్క రెండవ రాకడకుముందు మునుపెన్నడు లేనంత దుర్మార్గముతో లోక చరిత్ర నిండియుంటుందని పేర్కొనడమైనది. ఆ కాలములో నీతిమంతులు మరియు అనీతిమంతుల స్థితి ఏమైయుంటుందో దానియేలు 12:3,10లో చూపించబడింది. 'దుష్టులు గొప్ప కార్యములు చేయుదురు” అని చెప్పబడియున్నది (దానియేలు 12:10) దాని 12:3లో చూచినచో దీనికి విరుద్ధముగా నీతిమంతులు ఆకాశమండలములోని జ్యోతులను పోలిన వారై ప్రకాశించెదరు. వారు శుద్ధి చేయబడి, ఎటువంటి మచ్చయైనను మలినమైనను వారిలో కనబడదు (దానియేలు 12:10) ముందెన్నడు లేని విధముగా మహా ఆపద సమయము వచ్చును (దానియేలు 12:1) ఈ విషయములను గూర్చి దుర్మార్గులకు అర్ధము కాదు గాని, నీతిమంతులు బుద్ధిమంతులు గనుక వారు అర్ధము చేసుకొందురు.

దేనిని అర్ధము చేసుకొనగలరు? విజ్ఞాన శాస్త్రాన్నా, లెక్కలనా లేక విమర్శనా? “యెహోవాయందు భయభక్తులు కలిగియుండుట తెలివికి మూలము” అని సామెత 1:7 చెప్పుచున్నది. ఈ సందర్భముగా చూచినపుడు బుద్ధిమంతులు జ్ఞానము కలిగియున్నారు కాబట్టి వారు కడవరి కాలములో జరిగే చివరి సంఘటనలను గూర్చి అవగాహన కలిగియుంటారని దాని భావము. ఏదైనా సంఘటన జరిగినప్పుడు ఆవిధంగా జరిగిందేమిటని ఆశ్చర్యము చెందరు. దేవుని వాక్యము చదువుదురు. కాబట్టి వారికి వాటి విషయమై అవగాహన కలిగియుంటారు. అయితే దుర్మార్గులకు మాత్రము తిరుగుబాటుతో జీవిస్తారు. కాబట్టి వారిలో దుర్మార్గము చోటు చేసుకొని యుంటుంది.

ఇక్కడ మనము గమనించవలసిన విషయమేమిటంటే, అగ్నిలో పుటము వేయబడి, శుద్ధిచేయబడిన ప్రజలను గూర్చి ప్రాముఖ్యముగా మాట్లాడుచున్నది.

`మనము చదివిన వాక్యాలను కడవరి కాలమునకు చెందినవిగాను మరియు ఆ సందర్భమునకు చెందినవిగా ఉన్నా ఇక్కడ అగ్నిలో కాల్చబడుట, శుద్ధిచేయబడుట వంటి విషయాలను గూర్చి చదువుచు అవి నేటికి కూడా వర్తిస్తాయని మనము గమనించగలుగుచున్నామా?`