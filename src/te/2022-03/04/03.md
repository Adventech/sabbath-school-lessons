---
title:  శుద్ధి చేసే అగ్ని మధ్య విశ్వాసమును కనుపర్చుట
date:   18/07/2022
---

యుద్దములో పాల్గొనడం ఒక విషయమైతే, యుద్ధములో పాల్గొనే వివిధ బలగాలను చూచుట మరొక విషయమవుతుంది. క్రైస్తవులుగా మన పరిస్థితి ఆవిధముగా ఉన్నది. యుద్ధ శక్తులు బారులు తీరి అక్కడుండుట కనిపిస్తున్నాయి. మన జీవితములో యుద్ధ ప్రభావమును అనుభవిస్తున్నాము. అయినప్పటికి మన విశ్వాసముతో ముందుకు సాగిపోవాలి. మన కంటికి కనిపించని వానియందు నమ్మకముతో జీవించాలి (హెబ్రి 11:27).

`యోబు 23:1-10 చదువుడి. యోబు చెసిన పోరాటము యొక్క భావమేమిటి? అతడు చూడలేకపోయినదేమిటి? అదే సమయములో అతడు ఎన్ని శ్రమలు ఎదుర్కొనినను విశ్వాసముతో ఏమి చేసాడు?`

ఎన్నో శ్రమల మధ్య చిక్కుకొని యున్నను యోబు మాత్రము తన నమ్మకమును ప్రభువునందే ఉంచాడు. తన జీవితమునకు ఏమి సంభవించినను వాటన్నిటిని సహించుటకు దృఢ సంకల్పమును ప్రదర్శించాడు. ఒక బంగారు పతకము కోసము అతడు ఎంతో దీక్షతో ఎదురు చూడలేదు గాని అతడు భవిష్యత్తులోనికి చూస్తూ దేవునిని అంటి పెట్టుకొని యున్నాడు. పుటము వేయబడిన బంగారము వలె అతడు దేవుని దృష్టిలో కనబడాలనే పట్టుదలతో తన విశ్వాసమును కాపాడుకున్నాడు. తెర వెనుక యోబు యొక్క జీవితములో ఏమి సంభవిస్తున్నదో మనకు తెలియపర్చలేదు గాని ఎంత గుప్తముగా దాచబడినప్పటికి శుద్ధి చేసే కొలిమిలోని అగ్నిని అతడు సహించెను.

అగ్ని అంటే నీవు భయపడుచున్నావా? పరిస్థితులు సృష్టించే వేడిమిని గురించి నీవు ఆందోళన చెందుచున్నావా? అయితే యోబు విషయములో దేవునిని గూర్చి అతనికున్న దీక్ష వివరింపశక్యము కానిది. నూతన ఉద్యోగానికి గాని, నూతన గృహానికి గాని అనుకూలంగా సర్దుబాటు చేసుకొనుట కష్టమైనా, తప్పని పరిస్థితులలో మార్చుకోవడం జరుగుచున్నది. జీవితంలో ఎదురయ్యే సమస్యలను అర్ధము చేసుకొనలేకపోయినను, మనలను శుద్ధి చేయుటకు దేవుడు మాత్రము ఆ శ్రమలను ఉపయోగించి ఆయన స్వరూపములోనికి మన స్వభావము మారునట్లు సహాయపడును.

యోబును శుద్ధి చేయబడిన బంగారమునకు పోల్చుట ద్వారా, పైనున్న వాటిపై తన దృష్టిని పెట్టుటకది సహాయపడింది. తాను ఎదుర్కొనిన శ్రమలన్నిటిని ప్రోత్సాహకరములుగా స్వీకరించాడు. ఆ గుణము ఒక బలమైన సాక్ష్యముగా తన జీవితములో నిలిచింది. అతనికర్ధమైనది స్వల్పమైనా, ఒక విషయం తెలుసుకున్నాడు. శ్రమలు అతనిని శుద్ధి చేయుటకుపయోగపడినవని గ్రహించాడు.

`నీ అనుభవములో శ్రమలు ఏవిధంగా శుద్ధి చేసినవి? ఇంకా ఏ పరిస్థితులలో నీవు శుద్ధి చేయబడవచ్చును?`