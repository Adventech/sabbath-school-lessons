---
title:  కృప కొరకు మధ్యవర్తిత్వము చేయుట
date:   29/08/2022
---

`నిర్గమ 32:1-14 చదువుడి. ఇక్కడ మోషే నిర్వహించిన పాత్ర ఏమిటి?`

ఇశ్రాయేలు ప్రజలు బంగారు దూడను ఆరాధించుట ప్రారంభించినపుడు వారు చాలా దూరము వెళ్ళిపోయారని దేవుడు తలంచి వారిని పూర్తిగా నాశనము చేసి, మోషేను ఒక గొప్పజనముగా చేయుదునని ప్రకటించెను. దేవుడు చేసిన ఆ ప్రతిపాదనను అంగీకరించుటకు బదులు తన ప్రజల యెడల దేవుడు తన కృపను చూపమని మోషే బ్రతిమాలగా, దేవుడు తన మొరను ఆలకించెను.

నిర్గమ 32:1-14 రెండు ప్రాముఖ్యమైన అంశాలను లేవనెత్తుచున్నది. మొదటగా దేవుడు తిరుగుబాటు చేసిన ప్రజలందరిని నాశనము చేసి పరీక్షగా మోషేను ఆశీర్వదిస్తానని ప్రతిపాదన చేసాడు. ఈ అవిధేయులైన ప్రజల యెడల మోషేకున్న ప్రేమ, దయ ఎలాటిదో అతడు చూపుటకు దేవుడతనికి ఒక పరీక్ష పెట్టాడు. ఆ పరీక్షలో మోషే తన ప్రేమను మరియు దయను నిరూపించుకున్నాడు. యేసు పాపులకొరకు విజ్ఞాపన చేసినట్లు మోషే అవిధేయులైన తన ప్రజల కొరకు దేవునికి తన విజ్ఞాపన తెలియజేసాడు. ఇక్కడ ఆసక్తికరమైన విషయమొకటి బయలుపర్చబడింది. కొన్నిసార్లు మనము వ్యతిరేకతను ఎదుర్కొనుటకు దేవుడు అనుమతించును. మనము కొలిమిలో పడుటకు అనుమతిస్తాడు. అప్పుడు ఆయన మనము మరియు దీనినంతటిని గమనించుచున్న విశ్వము దారి తప్పిన వారి యెడల ఎంత దయ ఉన్నదో కనుగొనుటకు మనకు అవకాశం లభిస్తుంది.

`ఇశ్రాయేలును నాశనము చేయవద్దని ఏ కారణాలను చూపి మోషే ప్రభువును వేడుకుంటాడు?`

రెండవదిగా ఈ వాక్యాలను బట్టి వ్యతిరేకత మరియు అవిధేయతను అవకాశముగా తీసుకొని కృపను బయలుపర్చుటకు పిలుపు ఇవ్వబడెను. ప్రజలు ఎప్పుడైతే అనర్హులుగా ఉంటారో ఆ సమయములోనే వారికి కృప అవసరమైయున్నది. అయితే వారు అనర్హులుగా ఉన్న సమయములోనే వారికి తక్కువ ప్రతిపాదన చేసే అవకాశము కూడా ఉంది. అయితే మోషే అక్క మిర్యాము అతనిని విమర్శించినపుడు ఆమెకు కలిగిన కుష్టు వ్యాధి నుండి స్వస్థపర్చమని మోషే ప్రభువుని వేడుకున్నాడు. (సంఖ్యా 12) కోరహు యెడల, అతని అనుచరుల యెడల దేవుడు కోపముగా ఉండి, వారినందరిని నాశనము చేస్తానని చెప్పినపుడు వారి ప్రాణములు కాపాడుమని మోషే సాష్టాంగపడి దేవుని వేడుకుంటాడు. మరుసటి రోజున మోషేకు వ్యతిరేకముగా ఇశ్రాయేలు ప్రజలు సణుగుకొని తిరుగుబాటు చేసినపుడు వారందరిని నాశనము చేస్తానని దేవుడు చెప్పినపుడు మోషే దేవుని యెదుట సాష్టాంగపడి అహరోనును పిలిచి వారందరి నిమిత్తమై దహన బలిని అర్పించమని కోరెను (సంఖ్యాకాండము 16) మోషే తన సాత్వికముతో నిస్వార్ధముగా వ్యవహరిస్తూ కొలిమి మధ్యలోనికి వెళ్ళాడు. అనర్హులైన వారి పక్షమున మోషే దేవుని కృప కొరకు ప్రాధేయపడ్డాడు.

`కృపను పొందుటకు బొత్తిగా అనర్హులైన మీ చుట్టు ప్రక్కలున్న ప్రజలను గూర్చి ఆలోచించుడి. వారికి దేవుని యొక్క కృపను నీ సాత్వికముతోను, నిస్వార్ధమైన వినయముతోను ఎట్లు బయలుపర్చగలవు?`