---
title:  తెరవని ఒక నోరు
date:   31/08/2022
---

కొలిమిలో సాత్వికము చూపించిన గొప్ప శక్తివంతమైన ఉదాహరణ యేసు యొద్ద నుండి వస్తుంది. ఆయన ఈ విధముగా చెప్పినపుడు “నేను సాత్వికుడను దీనమనస్సు గల వాడను గనుక మీ మీద నా కాడి నెత్తుకొని నా యొద్ద నేర్చుకొనుడి. అప్పుడు మీ ప్రాణములకు విశ్రాంతి దొరకును” (మత్తయి 11:29). మనము ఊహించలేని భావము ఆయన కలిగి యుండవచ్చును.

`1పేతురు 2:18 - 25 చదువుడి. బానిసలకు పేతురు ఆశ్చర్యమైన సలహాను ఇస్తున్నాడు. యేసును ఏవిధముగా అన్యాయముగాను, బాధాకరముగాను బాధించారో మనము గమనించినట్లయితే ఆయన యెడల వారు వ్యవహరించిన తీరును బట్టి ఆయన అడుగు జాడలను వెంబడించుటకు వీలుగా ఆయన ఒక మాదిరిని విడిచి వెళ్లాడు (1పేతురు 2:21) పేతురు వివరించినట్లు యేసు యొక్క మాదిరి నుండి కొలిమిలో ఆయన చూపిన సాత్వికము మరియు వినయమునుండి మనము ఏమి నేర్చుకొనియున్నాము?`

ఒక వ్యక్తి వేరొక వ్యక్తి యెడల అన్యాయముగా వ్యవహరిస్తున్నపుడు ఆ స్థితిని చూడడము చాలా బాధాకరముగా ఉంటుంది. మనలో న్యాయమును గూర్చి లోతైన అవగాహన ఉండుట వలన అన్యాయము జరిగినప్పుడు నీతిపరమైన మరియు న్యాయముగానే కొంత కోపం వస్తుంది.

సాత్వికముతో జీవించడం అంత సులభమైన విషయము కాదు. ప్రతి విషయము మన పరలోకపు తండ్రి స్వాధీనములో ఉందని నమ్మితేనే తప్ప సాత్వికముతో జీవించలేము. అన్ని సమయాలలోను అన్యాయము జరిగినపుడు ఆ పరిస్థితి నుండి మనలను కాపాడేవారు ఉండకపోవచ్చు. యేసు విషయములో కూడా అన్యాయము జరిగియున్నది. అటువంటి పరిస్థితులలో కూడా మన పరలోకపు తండ్రి మనతో ఉన్నాడనే సత్యము జ్ఞాపకముంచుకొనాలి.

యేసు యొక్క జీవితమును, మాదిరిగా తీసుకొని పేతురు ఇచ్చిన సలహా మేరకు అన్యాయముగా బాధింపబడినపుడు నోరు తెరవకుండా నిశ్శబ్దముగా ఉండటము కూడా దేవుని మహిమకు గొప్ప సాక్ష్యమిచ్చిన దానికి సమానమని పేతురు వివరించుచున్నాడు. అన్యాయము చేయు వారిని సరియైన రీతిలో శిక్షించుటకు బదులు నిశ్శబ్దముగా ఉండుట గొప్ప లక్షణము. ఎందువలనంటే దేవునికి అన్ని విషయాలు ఆయన స్వాధీనములో ఉన్నవి అని నమ్ముచున్నాము. కాబట్టి నెమ్మదిగా ఉండుట కూడా సాక్ష్యమిచ్చే విధానమైయున్నది. కయప మరియు పిలాతు యేసును ప్రశ్నించునపుడు ఆయన నోరు తెరచి అనేక విషయాలను గూర్చి తనను తాను సమర్ధించుకొనుటకు మాట్లాడియుండెడి వాడే. కాని యేసు ఆ విధముగా చేయలేదు. ఆయన సాత్వికమునకు ఆయన నిశ్శబ్దమే సాక్ష్యముగా నిలిచింది.

`నీ యెడల న్యాయము జరగనప్పుడు ఆ పరిస్థితిని నీవు ఏవిధముగా పరిష్కరిస్తావు? నీ జీవితమునకు నేడిక్కడ చర్చించిన కొన్ని నియమాలను ఏ విధముగా అనుసంధానము చేసుకొని యేసు స్వభావమును బయలుపర్చగలవు?`