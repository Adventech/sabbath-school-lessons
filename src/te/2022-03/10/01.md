---
title:  కొలిమిలో సాత్వికము కలిగియుండుట
date:   27/08/2022
---

### ఈ వారమునకు చదువ వలసిన వచనములు
యెహెజ్కేలు 24:15-27; నిర్గమ 32:1-14; మత్తయి 5:43-48; 1 పేతురు 2:18-25; కీర్తన 62:1-8.

> <p>కంఠతవచనం</p>
> “సాత్వికులు ధన్యులు. వారు భూలోకమును స్వతంత్రించుకొందురు” (మత్తయి 5:5).

మనము “సాత్వికము” అనే మాటను మోషేను గూర్చి చదివినపుడు గాని లేక ధన్యతలను గూర్చి చదివినప్పుడు గాని వాడుదుము తప్ప తరచుగా వాడము. సాత్వికము గూర్చి తెలుసుకొనుట అంత కష్టమైన విషయము కాదు. గాయమైనప్పుడు ఓర్పుతో సహించుట మరియు దాని విషయమై ఆగ్రహం వెల్లడించకపోవుట సాత్వికము అంటారు. సాత్వికమును గూర్చి అంత ఎక్కువ మాట్లాడరు. లేక సాత్వికము అనే లక్షణాన్ని అన్ని సంప్రదాయాలలో గౌరవిస్తున్నారు. కొన్నిసార్లు బైబిలు ఈ మాటకు “వినయము” అని తర్జుమా చేస్తున్నది. వినయము కలిగియుండుట స్వభావము కాదు గాని అది కూడా ఒక లక్షణమే. ఈ లక్షణాన్ని అన్ని సంప్రదాయాలు గౌరవిస్తున్నాయి

అయితే సాత్వికము, గాయమును సహనముతో ఓర్చుకొనుట, ఆగ్రహమును తెలియపర్చకుండుట అనే లక్షణాలు యేసు యొక్క స్వభావములోను ఆయనను వెంబడించిన వారిలోను చాలా బలముగా కనిపిస్తాయి. అంతమాత్రము చేత దానంతటదే సంపూర్ణ భావము కలిగినది కాదు. వేదన మరియు శ్రమల మధ్య నలిగిపోతున్న వారిలో సాత్వికముగల మనస్సు బలమైన ఆయుధముగా ఉపయోగపడుతుంది. కొలిమి ఒక మంచి ఉదాహరణ. అందులో సాత్వికముతో కూడిన హృదయమునకు గొప్ప స్థానముంది. కొలిమిలో సాత్వికమును గూర్చి నేర్చుకొనుటకు కూడా అనువైన స్థలము. మనము సాత్వికముతో, విరిగి నలిగిన పాత్రలుగా ఉన్నప్పుడు దేవునికి మంచి బలమైన సాక్షులుగా నిలువబడగలము.

**సంక్షిప్తముగా ఈ వారముయొక్క పాఠము**: శ్రమలను ఎదుర్కొనుట మరియు సాత్వికము కలిగియుండుటకు మధ్యగల బాంధవ్యమేమిటి? మన సొంత సాత్వికముతో, విరిగి నలిగిన మనస్సుతో ఇతరులకు ఏవిధముగా ఒక సాక్షిగా ఉండగలము? క్రైస్తవునికి సాత్వికమనునది ఒక బలహీనత కాదు గాని అదొక బలముగా పరిగణింపబడుతుంది?

_ సెప్టెంబరు 3, సబ్బాతు దినమున ఈవారము యొక్క పాఠమును అధ్యయనము చేయుటకు సిద్ధపడుడి._