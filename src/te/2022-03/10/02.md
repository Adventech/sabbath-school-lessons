---
title:  విరిచిన రొట్టె గాను మరియు ప్రవహించు ద్రాక్షారసముగాను ఉండాలి
date:   28/08/2022
---

`పరిశీలించండి : ఆశ్వాల్డు చాంబర్సు ఈ విధముగా చెప్పాడు. మనము ఇతరులకు విరిచిన రొట్టెగాను, ప్రవహించు ద్రాక్షారసముగాను ఉండాలని చెప్పాడు. దీని అర్ధమేమైయుంటుందని నీవు అనుకొనుచున్నావు?`

ఇతరులకు పరిచర్య చేయుటకు గాను కొందరు విరచిన రొట్టెగా ఉన్నదని బైబిలంతటిలోను అనేక ఉదాహరణలు కన్పిస్తున్నవి. వాగ్దాన భూమిలోనికి ఇశ్రాయేలు ప్రజలను నడిపించినపుడు మోషే ఎన్నో విమర్శలకు మరియు వ్యర్ధ ప్రసంగములను ఎదుర్కొనవలసి వచ్చింది. వాటన్నిటిని మోషే సహించాడు. యోసేపు ఐగుప్తు దేశమునకు ప్రభుత్వ అధికారిగా నియమింపబడకముందు నమ్మక ద్రోహమునకు, జైలు శిక్షకు గురయ్యాడు. ప్రతివాని ఉదాహరణలో దేవుడు వారికి ఇబ్బందికరమైన పరిస్థితులను అనుమతించుట ద్వారా వారు ఇతర ప్రజలకు మాదిరిగా ఉండి దేవుని కృపను, ఆయన సంరక్షణను తెలియపర్చారు. దేవుడు మనలను కూడా అదే రీతిలో వాడుకుంటాడు. కొన్ని సందర్భాలలో కోపము తెచ్చుకొనుట లేక గాయపడిన భావాలలో బాధపడుట సుళువు గానే సంభవిస్తాయి. అయితే నిన్నటి దినములోని పాఠములో చూచినట్లు సాత్వికము కలిగియుండుట అనునది దేవుడు అనుగ్రహించు సామర్ధ్యము మరియు అది సహనముతోను మరియు కోపమును ప్రదర్శించక సహించుటకది తోడ్పడును.

`యెహెజ్కేలు 24:15-27 చదువుడి. ఇక్కడ ఏమి జరుగుచున్నది? యెహెజ్కేలు కొలిమిలో ఎందుకు ఉంచబడెను?`

యెహెజ్కేలు 24:24లో దేవుడు ఈవిధముగా చెప్పియున్నాడు. “యెహెజ్కేలు మీకు సూచనగా ఉండును. అతడు చేసినదంతటి ప్రకారము మీరును చేయుదురు. ఇది సంభవించునప్పుడు నేను ప్రభువైన యెహోవానై యున్నానని మీరు తెలిసికొందురు” దేవుడు ఎవరైయున్నాడు. ఆయన సార్వభౌమాధికారము గల ప్రభువని ప్రజలు యెహెజ్కేలు యొక్క మాదిరిగా గుర్తించబోవుచున్నారు. ఈ సత్యమును వారు అనుభవపూర్వకముగా యెహెజ్కేలు జీవితము ద్వారా, శ్రమల ద్వారా తెలుసుకొనిరి. మన ద్వారా మన ప్రభువు సార్వభౌమాధికారము గల రాజని ఎంత మంది తెలుసుకొనబోవుచున్నారో ఎవరికి తెలుసు?

`కాస్త ముందో లేక వెనుకో మన జీవితాలన్నియు విరగగొట్టబడును. విరగ గొట్టబడుట అనగా ఏమిటో అని అనుభవపూర్వకముగా తెలుసుకున్నారా? ఆ సమయములో నీవు నేర్చుకున్న గుణపాఠములేమిటి? ఇతరులకు సహాయపడుటకు విరిగిన నీ మనస్సును దేవుడు ఏవిధంగా వాడుకొనబోవుచున్నాడు?`