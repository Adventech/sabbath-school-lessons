---
title:  మనలను గాయపర్చువారిని ప్రేమించుట
date:   30/08/2022
---

ఒకరు ఈ విధముగా అన్నారు. మన శత్రువులను ప్రేమించుట అనగా ముత్యము మురికిలో పాతిపెట్టబడి ఉంటే ఆ మురికిని ప్రేమించమని అర్ధము కాదు. దానికి బదులుగా మురికిలో కప్పబడియున్న ముత్యమును మనము ప్రేమించాలి. మనము స్వాభావికముగా ప్రేమింపదగిన వారము కాబట్టి దేవుడు మనలను ప్రేమించుట లేదు గాని ఆయన మనలను ప్రేమించుచున్నాడు కాబట్టి మనము ప్రేమింప దగినవారమయ్యాము.

`మీరు మీ శత్రువులను చూచినపుడు సాధారణముగా మీరేమి చూస్తారు? ముత్యమునా? లేక దాని కప్పియున్న మురికినా?`

`మత్తయి 5:43 - 48 చదువుడి. మన శత్రువులను ప్రేమించి వారి కొరకు ప్రార్ధించమని యేసు పిలుస్తున్నాడు. ఎందుకు శత్రువులను ప్రేమించాలో మనము అర్ధము చేసుకొనుటకు సహాయపడుటకు ఏ ఉదాహరణ యేసు ఇచ్చాడు? ఆయన ఏ విషయాన్ని బోధించాడు?`

మత్తయి 5:45లో పరలోకమందున్న తన తండ్రిని ఉదాహరణగా యేసు ఉపయోగిస్తూ మనలను గాయపరచిన వారిని లేక ఘోరమైన కొలిమిలోకి నెట్టివేసిన వారిని మనము ఏవిధముగా ప్రేమించాలో బోధించుచున్నాడు. నీతిమంతులకు, అనీతిమంతులకు తన తండ్రి వర్షమనే దీవెనను ఏ బేధము లేకుండా పంపుచున్నాడని యేసు చెప్పుచున్నాడు. అనీతిమంతులకు కూడా దేవుడు వర్షమును అనుగ్రహించుచున్న యెడల మనము వారిని ఏవిధముగా ఆదరించవలసియున్నాము?

మనకు శ్రమను కలిగించే వారి యెడల ఎల్లపుడు ప్రేమ కలిగి వ్యవహరించాలి అని యేసు మనకు చెప్పుట లేదు. శత్రువుల యెడల ప్రేమ కలిగి యుండుట అంటే అది వారి యెడల మనకున్న భావన కాదు గాని, ప్రత్యేకమైన క్రియల రూపములో వారి యెడల జాగ్రత్త తీసుకుంటున్నామని బయలుపర్చవలసియున్నది.

తరచుగా చర్చకు కారణమవుతున్న వాక్యాన్ని యేసు ముగింపు భాగములో ఉపయోగించాడు. “మీ పరలోకపు తండ్రి పరిపూర్ణుడు గనుక మీరును పరిపూర్ణులుగా ఉండెదరు” మత్తయి 5:48.

ఆ సందర్భమును బట్టి గమనించినచో దాని భావము చాలా స్పష్టముగానే ఉన్నది. దేవుడు పరిపూర్ణుడైనట్లు మనుష్యులు కూడా పరిపూర్ణులుగా ఉండగోరిన యెడల దేవుడు తన శత్రువుల యెడల చూపించే ప్రేమను, పోలిన ప్రేమను వారి శత్రువుల యెడల చూపించవలసియున్నది. దేవుని దృష్టిలో పరిపూర్ణులుగా ఉండగోరిన యెడల వారు వారి శత్రువులను ప్రేమించాలి. ఆవిధముగా చేయాలంటే వారి హృదయములో సాత్వికముఉండాలి. సాత్వికం కేవలం దేవుడు మాత్రమే ఇవ్వగలడు.

`సాత్వికమును గూర్చి మనము ఇచ్చిన వివరణను మనస్సులో పెట్టుకొని అవసరమైన సాత్వికమును మన హృదయాలకు ప్రభువు అనుగ్రహించునట్లు ఏ మార్పులు చేసుకొనవలెనో జాబితాను తయారు చేయండి. శత్రువుల యెడల సరియైన వైఖరి మనము కలిగియుండాలి.`