---
title:  మన శైలము మరియు ఆశ్రయపురము
date:   01/09/2022
---

ఆత్మ గౌరవము చాలా తక్కువగా ఉన్నవాళ్ళు ఎవరంటే గర్విస్టులు, అహంకారులు మరియు రెచ్చగొట్టేవారై యుంటారు. వారిలో అంతరంగికముగా లోపించిన విషయాన్ని కప్పిపుచ్చుకొనుటకు పైకి గర్విస్టులుగా ప్రవర్తిస్తూ ఉంటారు. వారిలో సాత్వికము లేక వినయము ఉండదు. ముఖ్యముగా శ్రమలు ఎదురైనపుడు మనందరికి అవసరమైనట్లే వారికిని భద్రత భావము, ఉత్తమమైన యోగ్యతలు, అంగీకరించబడుట మొదలగునవి అవసరమవుతాయి. ప్రభువు ద్వారానే వీటిని పొందగలమని క్లుప్తముగా చూచినప్పుడు సాత్వికము మరియు వినయము అనునవి బలహీనతకు సంబంధించిన లక్షణాలు కాదు. ఎవరి జీవితమైతే బండ మీద స్థిరముగా నిలిచియుంటుందో సాత్వికము మరియు వినయము అనే లక్షణాలు కనిపిస్తాయి.

`కీర్తన 62:1-8 చదువుడి. ఈ సంకీర్తనకు ఉన్న ప్రాతిపదిక ఏమిటి? దావీదు వివరిస్తున్న విషయమేమిటి? ఆ విషయాల నుండి ఎట్టి ఆధ్యాత్మిక నియమాలను నేర్చుకొనగలము? ఆ నియమాలను నీ జీవితమునకు ఏవిధంగా అన్వయించగలవు?`

“అకారణముగానే మనుష్యులు మనకు విరోధులవుతూ ఉంటారు. లోకము చేత మాత్రమే కాక, తోటి సహోదరుల వలన కూడా దేవుని ప్రజల యొక్క ఉద్దేశాలకు అపార్ధాలు అంటగట్టుదురు. ప్రభువు యొక్క సేవకులను కష్టమైన స్థలములలో బంధిస్తారు. స్వార్ధముతో కూడిన మరియు అవినీతికరమైన మార్గముల ద్వారా లాభమును పొందుటకు గోరంతలను కొండంతలుగా చేసి చూస్తారు. తప్పుడు ప్రచారము ద్వారా ఈ మనుష్యులు చీకటి కార్యములకు ప్రాధాన్యతనిచ్చి అపనమ్మకముతో వ్యవహరిస్తారు. అటువంటి వారిని నమ్ముటకు వీలుండదు. దేవుని సేవకులు క్రీస్తుకు కలిగిన మనస్సును కలిగియుండాలి. వారికి అవమానము సంభవించినదని అనుకొనరాదు. దేవుని సేవకులను ఆవేశపరులని మరియు మతమూఢత్వము గల వారని నిందలు వేస్తారు. అయితే వారు నిరుత్సాము చెందకూడదు. ముందు జాగ్రత్తగా దేవుని యొక్క హస్తములు ఆయన పనిని ఆయన మహిమార్ధమై నడిపిస్తాయి” ఎలెన్ జి వైట్, పై వాటినే చూచుట పుట 177.

`ఇతరులు మీ మీద వేసే నిందలను ఏవిధముగా మీరు స్వీకరించగలుగుచున్నారు? స్వీకరించలేకపోతున్నారా? మీరు ఏవిధముగా ప్రభువునకు అంటి పెట్టుకొని మిమ్ములను మీరు కాపాడుకొనగలరు? ఆయన మీ పాపాలనిమిత్తమే చనిపోయాడు కావున ఆయనే మీకు సహాయము చేస్తాడు?`