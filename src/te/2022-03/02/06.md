---
title:  పరిపక్వము చెందుటకు సహాయపడే వేదనలు
date:   07/07/2022
---

> <p></p>
> “నాకు కలిగిన ప్రత్యక్షతలు బహు విశేషముగా ఉన్నందున నేను అత్యధికముగా హెచ్చిపోకుండు నిమిత్తము నాకు శరీరములో ఒక ముల్లు, నేను అత్యధికముగా హెచ్చిపోకుండు నిమిత్తము నన్ను నలుగగొట్టుకు సాతాను యొక్క దూతగా ఉంచబడెను” (2కొరింథి 12:7).

ఒక చెట్టును నరికివేయుటకు లేక దాని కొమ్మలను కేవలం కత్తిరించుటకు మధ్య చాలా తేడా ఉంది. మనకు అనవసరము అనుకున్న చెట్టును పూర్తిగా నరికి వేస్తాము. ఎక్కువ ఫలములను ఫలించే రీతిలో ఆ చెట్టు ఉండాలనుకున్నపుడు దాని కొమ్మలను కత్తిరిస్తాము. ఈ రెండు పద్ధతులను అనుసరించుటకు పదునైన కత్తి అవసరము. ఒక చెట్టును పూర్తిగా నరికి వేయుటకంటే, దాని కొమ్మలను కత్తిరించేటపుడు బహుశ ఎక్కువ జాగ్రత్తలు తీసుకొనవలసియుంటుంది. ఇట్టి ప్రక్రియనే ఒక ఆధ్యాత్మిక దృష్టితో చూచినపుడు బ్రూస్ విల్కిన్సస్ ఈవిధముగా వ్రాస్తున్నాడు. “నీవు దేవుని కుమారునివలె ఉండగోరుచున్నావనియు మరియు అపారమైన దీవెనల కొరకు దేవునిని ప్రార్ధించుచున్నావా?”

“నీ జవాబు అవునన్నట్లయితే పెద్ద కత్తెర వంటి కోత సాధనమును నీవు కోరుచున్నావని అర్ధము” - ద్రాక్షావల్లిలోని రహస్యములు, పుట 60 (మల్టీనోర్మా పబ్లిషర్స 2001).

“నా శరీరములో ఒక ముల్లు ఉంచబడెను” (2కొరింథి 12:7) అని పౌలు వ్రాసినప్పుడు దాని విషయమై ప్రజలు ఆశ్చర్యమును వ్యక్తపర్చారు. కొందరైతే ఆయన నత్తివాడని మరియు తన శత్రువులు ఆయనను వేధించేవారని అనుకున్నారు. అయితే ఆయనకు కంటి చూపు సరిగా లేకపోవుట వలన ఆయన ఇబ్బందిపడేవాడని (ఎలెన్ జి వైట్, ఎసి ఎ బైబిలు కామెంటరీ, సంపుటి6, పుట 1107 చూడుడి) భావించారు. ఆశ్చర్యకరముగా “ఆ ముల్లును అతనికి అనుగ్రహింపబడెను” అని పౌలు నమ్మియున్నాడు.

`“నాకు ఇవ్వబడెను” అనుటలో పౌలు యొక్క ఉద్దేశము ఏమైయుంటుందని మీరు అనుకొనుచున్నారు? దానిని ఎవరు ఆయనకు అనుగ్రహించెను? అది పౌలుకు మేలు కరముగా ఉండుటకు దానిని దేవుడు ఏవిధముగా ఉపయోగించుకున్నాడు?`

గమనించండి. పౌలు కలిగియున్న “ముల్లు”నకు ఒక ప్రత్యేకమైన ఉపయోగమున్నది. “నేను అత్యధికముగా హెచ్చిపోకుండు నిమిత్తము” (2కొరింథి 12:7) అని పౌలు భావించియున్నాడు. అతడేదో పాపము చేసియున్నాడు కాబట్టి ఆ ముల్లు అతనికి ఇవ్వబడెను అనుటకంటే భవిష్యత్తులో పాపములో పడకుండునట్లు ఆ ముల్లు ఆయనకు అనుగ్రహింపబడెను అని అర్ధము చేసుకొనవచ్చును. స్వాభావికముగా ఆయన పాపము చేయు స్థితిలో ఉన్నవాడే అయినందున, ఆ ముల్లు ఆయనను పాపము చేయకుండా నిలువరించును అనే భావము అక్కడ కనిపించుచున్నది.

2కొరింథి 12:7 - 10 చదువుడి. పౌలు తాను కలిగియున్న ముల్లు విషయమై ఏమి చేసాడు? ఆ ముల్లు కలిగియుండుట వలన పౌలునకు వేరే ఆధ్యాత్మిక మేలులు కలిగాయని నీవనుకుంటున్నావా? మీలో కలిగియున్న ముల్లుల విషయమై పౌలు నుండి మీరేమి నేర్చుకొనగలరు?

`ఆధ్యాత్మిక అభివృద్ధి కొరకు మీ తలంపులకన్నా మీ యెడల దేవుని తలంపులు ఏవిధముగా భిన్నమైనవిగా ఉంటాయి. నీతి విషయములో ఎక్కువ ఫలములు ఫలించుటకు నీ జీవితములో ఏవిషయాలు సహాయపడును? “కత్తిరించుట” అనే విధానము ద్వారా దేవుని యొద్ద నుండి ఏ ఆధ్యాత్మిక గుణములను పొందాలని నీవు కోరుచున్నావు?`