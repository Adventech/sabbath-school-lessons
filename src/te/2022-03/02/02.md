---
title:  ఆశ్చర్యమును కలుగజేయు విషయాలు
date:   03/07/2022
---

"ప్రియులారా, మిమ్మును శోధించుటకు మీకు కలుగుచున్న అగ్ని వంటి మహా శ్రమను గూర్చి మీకేదో యొక వింత సంభవించునట్లు ఆశ్చర్యపడకుడి” (1 పేతురు 4:12). అనేక రీతులలో ఆశ్చర్యమును, వేదనను కలుగజేయు విషయాలు రావచ్చు. నీవు నడచి వెళ్ళు మార్గములోనే ఒక కారు వేగముగా ఢీకొనవచ్చును. నీ ఉద్యోగం పోయిందనే వార్త నీకు అకస్మాత్తుగా తెలియపర్చబడుతుంది. నీవు చేయించుకున్న ఒక వైద్య పరీక్షలో నీవు ఊహించని చెడు వార్త వినిపించవచ్చును. నిన్ను ప్రేమించిన వ్యక్తి నీకు ద్రోహం చేయవచ్చు. ఈ విషయాలన్నీ కలిగించే బాధతో పాటు అవి అకస్మాత్తుగా సంభవిస్తాయి.

ఈ వారం ప్రత్యేకించి మనకు ఎదురయ్యే కొన్ని పరిస్థితులను గూర్చి లేక మూసలను గూర్చి ముఖ్యముగా అవి అకస్మాత్తుగా సంభవించకముందే మనము వాటిని అన్వేషించ బోవుచున్నాము.

మరొకసారి నేటి కొరకు ఏర్పాటు చేయబడిన పేతురు పత్రికలోని మాటలను పరిశీలిద్దాము. 1 పేతురు 4:12లోని "ఆశ్చర్యపడకుడి" అనే మాటకు సమానమైన గ్రీకు పదానికి “పరాయి” లేక “ఇతరమైన” అనే భావమును కలిగియున్నది. ఇక్కడ పేతురు విశ్వాసులను ఉద్దేశించి మాట్లాడుతూ క్రైస్తవ అనుభవములో శ్రమలు లేక అగ్ని పరీక్షలు వంటివి ఉండవు. లేక అవి వారికి చెందనట్టివి అని నమ్మకూడదని చెప్పుచున్నాడు. అంతేకాక హేతుబద్దముగా ఆలోచించినచో అవి క్రైస్తవ జీవితానికి సాధారణమైనవేయనియు అవి తప్పనిసరిగ వారికి సంభవిస్తాయని అనుకొని ఎదురు చూడాలి.

“అగ్ని పరీక్షలు” లేక “తీవ్రమైన శ్రమలు” అనే మాట వేరొక గ్రీకు పదము నుండి వస్తున్నవి. మరియు కాలుట అనే భావము ఆ మాటకుంది. ఆ భావము నిచ్చే మాటనే వేరొక చోట “కొలిమి” అని తర్జుమా చేయబడినది. మన విశ్వాసమును కాపాడుకొనుట కొరకు శ్రమలు అనుభవించవలసియుందనే “అనుభవము” లోహములను అగ్నితో శుద్ది చేసే విధానమును పోలి ఉంటుంది. దానినే “మూస”లో వేసి కరిగించుట అని కూడా పిలుతురు.

`1పేతురు 4:12-19 చదువుడి. ఇక్కడ పేతురిచ్చే వర్తమానము ఏమిటి?`

జీవితములో శ్రమ కలగడమును గూర్చి మనలో అనేకులు ఆశ్చర్యానికి గురవుతుంటారు. క్రైస్తవ జీవితమును గూర్చి మన అభిప్రాయము కొంచెము వేరుగా ఉంటుంది. దానికి రెండు వైపులున్నవి. మంచివాడైన దేవుడు; చెడ్డవాడైన సాతానుడు. చాలాసార్లు మనకు మంచి అనిపించే వాటిని దేవుని ఖాతాలోనికి, చెడు అనబడే విషయాలను సాతాను ఖాతాలోనికి జమ చేస్తూ ఉంటాము. అయితే జీవితము మనము ఊహించినంత సుళువేమీ కాదు. పక్షాన ఏముండాలి? సాతాను పక్షమున ఏముండాలని నిర్ణయించడానికి మన భావోద్వేగాలను ఉపయోగించరాదు. కొన్ని సమయాలలో దేవునితో నడచుట సవాళ్ళతో కూడుకొన్నది మరియు కష్టమైనది. సాతానును వెంబడించుట వలన గొప్ప ప్రతిఫలము లభించవచ్చును. యోబు నీతిమంతుడైనను ఎన్నో శ్రమలను ఎదుర్కొన్నాడు. యోబు దేవుడిని ఈవిధముగా ప్రశ్నించాడు. "భక్తిహీనులు ఏల బ్రదుకుదురు? వారు వృద్ధులై బలాభివృద్ధి ఏలనొందుదురు?” (యోబు 21:7).

`క్రీస్తు కొరకు విశ్వాసముతో నిలువబడుటవలన అగ్ని పరీక్షలు రావచ్చునని పేతురు హెచ్చరించాడు. అగ్ని పరీక్షలు వేరేవిధంగా కూడా రావచ్చును. అందులో సందేహము లేదు. శ్రమలతో కూడిన పరీక్షలను ఎదుర్కొనుటకు నీ స్నేహితులను సిద్దపర్చుటకు 1 పేతురు 4-12-19 నీకెట్లు సహాయపడును?`