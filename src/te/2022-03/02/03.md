---
title:  సాతాను వలన కలుగు వేదనలు
date:   04/07/2022
---

> <p></p>
> “నిబ్బరమైన బుద్ధిగలవారై మెలకువగా ఉండుడి. మీ విరోధియైన అపవాది గర్జించు సింహమువలె ఎవరిని మ్రింగుదునా అని వెదకుచు తిరుగుచున్నాడు” (1 పేతురు 5:8).

`పై వాక్యమును చదువుడి. దానిలో మనకున్న వర్తమానమేమి? ఆ మాటలను నేను ఎంత తీవ్రముగా పరిగణించాలి? అవి చాలా తీవ్రమైన మాటలని తెలియజేయుటకు నీ జీవితములో ఏమి చేస్తావు?`

ఆకలిగా ఉన్న సింహాన్ని మీరెపుడైనా చూసారా? ఆ దృశ్యము చూచుటకు చాలా భయంకరముగా ఉంటుంది. అది తినాలనుకున్నదేనినైనను బందీగా పట్టుకొని తినివేస్తుంది. మన విరోధియైన సాతానుడు కూడా గర్జించు సింహమువలె ఎవరిని మ్రింగుదునా అని వెదకుచు తిరుగుచున్నాడని పేతురు మనలను హెచ్చరించుచున్నాడు. మనలను హతమార్చాలనే గాఢమైన కోరిక సాతానుకుందని చుట్టు ప్రక్కలున్న పరిసరాల ప్రభావాలను బట్టి గ్రహించగలం. మరణము, వేదనలు, తగాదాలను సృష్టించే పరిస్థితులు మరియు నీతినియమములు ఉల్లంఘించుటకు అనువైన వక్రమార్గములు ప్రతిచోట ఉన్నవి. సాతాను యొక్క క్రియలను చూడకుండా తప్పించుకొనలేము.

`1పేతురు 5:8-11 చదువుడి. సాతాను యొక్క గర్జనలకు క్రైస్తవులు ఏవిధముగా స్పందించాలి?`

`శ్రమలను ఎదుర్కొనే వారిని గూర్చి దేవుని వాగ్దానమేమి? (1పేతురు 5:10)`

క్రైస్తవ విశ్వాసము మీద సాతానుడు చేసే దాడులను ఉద్దేశించి పేతురు ఈ మాటలను వ్రాసాడు. అయితే మనము ముందుగానే గ్రహించినట్లు సాతానుడు అనేక విధాలుగా మన మీద పోరాటము చేయుచున్నాడు.

సాతాను యొక్క శక్తి సామర్థ్యాలను గూర్చి మనకు తెలిసినను యేసు సాతానును ఓడించి యున్నాడు గనుక, మనము యేసును హత్తుకొని విశ్వాసములో కొనసాగినంతవరకు సాతాను విషయమై భయము చెందనవసరములేదు. సాతాను చేతులలో మనకు ఎన్నడూ అపజయముండదు. సిలువను బట్టి క్రీస్తు యొక్క విజయము మన విజయముగా పరిగణింపబడుతుంది.

`సాతానుడు ఏయే విధాలుగా మనకు వేదనలు కలుగజేస్తూ ఉంటాడు? మనము పాపలోకములో జీవిస్తున్నాము కాబట్టి సాతానుడు మన యెడల కలుగజేయు ఉపద్రవముల విషయమై మనము ఎందువలన ఆందోళన చెందనవసరము లేదని 1పేతురు 5:8-11 మనకు బోధించుచున్నది.`