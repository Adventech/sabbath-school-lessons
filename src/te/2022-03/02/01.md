---
title:  ఎదురయ్యే వేదనలు
date:   02/07/2022
---

### ఈ వారమునకు చదువ వలసిన వచనములు
1 పేతురు 4:12-19; 5:8-11; రోమా 1:21-32; యిర్మియా 9:7-16; 2కొరింథి 12:7-10.

> <p>కంఠతవచనం</p>
> “ప్రియులారా మిమ్మును శోధించుటకు మీకు కలుగుచున్న అగ్నివంటి మహాశ్రమను గూర్చి మీకేదో యొక వింత సంభవించినట్లు ఆశ్చర్యపడకుడి. క్రీస్తు మహిమ బయలుపరచబడినప్పుడు మీరు మహానందముతో సంతోషించునిమిత్తము క్రీస్తు శ్రమలలో మీరు పాలివారైయున్నంతగా సంతోషించుడి” (1 పేతురు 4:12,13).

రసాయన శాస్త్ర ప్రయోగశాలలో తరచుగా వివిధ రకాలైన పదార్ధములను చిన్న గిన్నెలో వేసి అమితమైన వేడి వచ్చే వరకు ఆ గిన్నె క్రింద మంట పెట్టుదురు. ఆ గిన్నె వేడెక్కే కొలది, దానిలో ఉన్న పదార్థాలను బట్టి కొన్నిసార్లు అది కరగిపోవచ్చును. చుయ్ మని ధ్వని చేయవచ్చును. నురుగులాంటి స్రావంగా మారవచ్చు లేదా ప్రకాశవంతముగా కాలిపోవచ్చు. అట్టి ప్రయోగాలకు వాడే గిన్నెను మూస అని పిలుస్తారు.

ఒక మూసను గురించి నిఘంటువులో ఈ క్రింది విధంగా నిర్వచించబడెను.

1. పదార్ధమును అధికమైన వేడి సహాయముతో కరగబెట్టుటకు ఉపయోగించెడి పాత్ర లేక గిన్నె. 2. తీవ్రమైన పరీక్ష లేక 3. ఒక విషయములో మార్పు చేయుటకు గాని లేక అభివృద్ధి చేయుటకు గాని తీవ్రమైన ఒత్తిడిని తీసుకొని రాగలిగే శక్తి కలిగిన బృందము చేయు ప్రయత్నము.

పైన పేర్కొనిన ఈ నిర్వచనాలు మన ఆధ్యాత్మిక జీవితములో ఏమి సంభవించవచ్చును అనే విషయముతో కొంత పరిజ్ఞానమును కలిగించుటకు సహాయపడును. మన నడవడికలోగాని, స్వభావములోగాని మార్పు తీసుకొనివచ్చుటకు ఉపయోగకరముగా ఉండే ఏవిధంగా మనంతట మనము తీసుకొనే నిర్ణయాలను బట్టి అది మనలను తీవ్రమైన ఒత్తిడిలోనికి నడిపించవచ్చును లేక తీవ్రమైన పరీక్షలను ఎదుర్కొనవలసి వస్తుంది. ఈ విధముగా ఎదుర్కొనే పరిస్థితులకు కొన్ని కారణాలను ఈ వారం పాఠం ద్వారా అధ్యయనం చేయబోవుచున్నాము. దేవుడు మన జీవితాలలో ఏమి చేయుచున్నాడనే విషయములో కొంత వరకు తెలుసుకొనుట ద్వారా శోధనలో పడినప్పుడు, వేదనలు ఎదురైనపుడు వాటికి ఏవిధముగా స్పందించాలో అనే భావము కలుగుతుంది.

**ఈ వారం పాఠం యొక్క ముఖ్య తలంపు**: మన జీవితాలలో ఎదుర్కొనే క్లిష్ట పరిస్థితులకు కారణములు ఏమిటి?

_జూలై 9, సబ్బాతు దినమున ఈ పాఠమును అధ్యయనం చేయుటకు సిద్ధపడుడి._