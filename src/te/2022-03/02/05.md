---
title:  పరిశుద్ధము చేయుటకు సహాయపడే వేదనలు
date:   06/07/2022
---

> <p></p>
> “కావున సైన్యములకధిపతియగు యెహోవా ఈలాగు సెలవిచ్చుచున్నాడు. -ఆలకింపుము, వారిని చొక్కము చేయునట్లుగా నేను వారిని కరిగించుచున్నాను. నా జనులను బట్టి నేను మరేమి చేయుదును?” (యిర్మియా 9:7).

"మిమ్ములను గాయపర్చే ఏదైనా విషయాన్ని దేవుని ఆత్మ మీ దృష్టికి తీసుకొని వచ్చిన యెడల దాని ద్వారా మీలో దాగియున్న మరణకరమైన విషయాన్ని తొలగించుకొనుటకు మీకు సహాయపడుచున్నాడని భావించవలెను”.

“ఆశ్వాల్డు చాంబర్సు” ఆయన ఉన్నతమైన విషయానికి నా సర్వస్వము" పుట 271

`పైన పేర్కొనబడిన ఆ వాక్యమును ఏవిధముగా నీవు అర్ధము చేసుకొనగలవు? పరిశుద్ధపర్చే ప్రక్రియలో ఇమిడియున్న వేదనలవిషయములో నీ స్వీయ అనుభవమేమి?`

`యిర్మియా 9:7-16 చదువుడి. “నేను యూదా మరియు యెరూషలేమును కరిగించి పరీక్షించుచున్నాను” అని యెహోవా సెలవిచ్చుచున్నాడు (యిర్మియా 9:7) వారిని ఆవిధముగా చేయుటకు దేవునికున్న రెండు కారణములు ఏమిటి? (యిర్మియా 9:13,14) వారిని పరిశు ద్దము చేయుటకు కరిగించడము ద్వారా ఎట్లు సాధ్యమవుతుంది? (యిర్మియా 9:15,16).`

దేవుడు కరిగించి పరీక్షించే ప్రక్రియలో కఠినమైన చర్య దాగి యుంది. కరిగించి పరీక్షించడమనునది ఒక కొలిమిలో వేయబడుటకు సమానమని చెప్పుటకు మూడు కారణములున్నవి. మొదటగా మన పాపమును మన దృష్టికి తీసుకొనివచ్చుటకు, బాధాకరమైన పరిస్థితులు మనమీద ప్రభావముచూపుటకు దేవుడు అనుమతిస్తాడు. ఇదే విషయాన్ని ఎంతో విచారకరముగా యిర్మియా వివరించుచున్నాడు.

కొలిమి తిత్తి బహుగా బుసలు కొట్టుచున్నది గాని అగ్నిలోనికి సీసమే వచ్చుచున్నది. వ్యర్ధముగానే చొక్కము చేయుచువచ్చెను. దుష్టులు చొక్కమునకు రారు” (యిర్మియా 6:29).

రెండవదిగా, మనము ఏ పాపములో పడియున్నామో దానిని ఇప్పుడు చాలా స్పష్టముగా గ్రహించుట వలనను లేక చూచుట వలనను దాని విషయమై విచారమును వ్యక్తపరుస్తూ గొప్ప వేదనను అనుభవిస్తాము.

మూడవ విషయానికొస్తే మనము అనుసరించిన పాప జీవితమును విడిచి వేరే విధముగా జీవించుటకు ప్రయత్నించినపుడు ఎంతో నిరుత్సాహానికి గురవుతూ ఉంటాము. మనలో భాగమైయున్న క్రియలను విడిచి పెట్టుటకు తీర్మానించుకున్నపుడు అది కష్టతరముగా ఉంటుంది. మరియు ఎంతో అసౌకర్యాన్ని కలిగించవచ్చును.

`నీవు పోరాడుచున్న పాపములను గురించి ఆలోచించు. దేవుడు నేడు నిన్ను కరిగించి పరీక్షించాలనుకున్నట్లయితే దానిని ఆయన ఏవిధముగా చేస్తాడు? ఆయన ఇశ్రాయేలు యెడల చేసినట్లుగా నీ యెడల చేయకుండునట్లు నీవు ఏ చర్యను తీసుకుంటావు?`