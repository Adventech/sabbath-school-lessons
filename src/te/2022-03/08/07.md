---
title:  అదనపు అధ్యయనము
date:   19/08/2022
---

ఎలెన్ జివైట్, ప్రవక్తలు మరియు రాజుల గ్రంథము నుండి “రాణియైన ఎస్తేరు దినములలో” పుటలు 598-606 చదువుడి.

“ఎవరైతే ఆయనను వేడుకుంటారో, వారికి పరిశుద్ధాత్మను అనుగ్రహిస్తానని దేవుడు చెప్పలేదా? ఈ ఆత్మ సత్యవంతుడు మరియు నిజమైన మార్గదర్శకుడు కాడా? దేవుడు చెప్పిన మాటలను వినుటకు కొందరు భయపడుదురు. అది వారి ఊహ మాత్రమే అని వారు అనుకుంటారు. మనకు బోధించమని ప్రభువును ప్రార్థిస్తాము కాని, ఒక ప్రక్క ఆయనంటే భయం కలిగియుండి ప్రార్ధించినది సంభవించదేమో అని అనుమానమైన మనస్సు ఉన్నపుడు దేవుడు చేసిన వాగ్దానములు నెరవేరవని ఎందుకు అనుమానించాలి? ఆవిధముగా మనము ఎన్నడు దేవునిని అనుమాన పడకూడదు. మరియు ఆయనను అవమాన పరచకూడదు. దేవుని చిత్తమును తెలుసుకోవాలని నీవు కోరినపుడు ఆయన చిత్తమును గ్రహించియున్నావు. మనలను మనమే నమ్మకపోవుట వలన ఆయన బోధలను తప్పుగా వివరిస్తున్నాము. ఆ విషయములో కూడా ఆయన యందు నమ్మిక యుంచి ప్రార్ధనా పూర్వకముగా ముందుకు సాగాలి. అప్పుడు ఆయన పరిశుద్దాత్మ సరియైన రీతిలో దేవుని వాక్యమును వివరించి దానిని అనుసరించాలని ఆయనే సహాయపడును" ఎలెన్ జి వైట్, చేవ్రాతలు సంపుటి 6, పుట 225.

"వ్యతిరేక ప్రభావములను ఎదుర్కొనుట ద్వారాను, అనుమానములను చేధించుట ద్వారాను విశ్వాసము బలపడుతుంది. అతి విలువైన వజ్రములకన్నను, ఏ శోధనలనైతే ఎదుర్కొన్నామో మరియు ఆవిధముగా ఎదుర్కొనుట ద్వారా కలిగిన అనుభవము ఎక్కువ విలువైనది” —ఎలెన్ జి వైట్, సంఘమునకు సాక్ష్యములు, సంపుటి 3, పుట 555.

**చర్చించుకొనుటకు ప్రశ్నలు**

`మనము చూడని విషయాలను నమ్మే వాటిని గూర్చి మీ తరగతిలో చర్చించండి. ఈవిధముగా చేయుట వలన “అదృశ్యమైన వానిని చూచుట” అనే అంశమును ఎట్లు అర్ధము చేసుకొనగలము?`

`బుధవారం పాఠంలోని చివరి ప్రశ్నను గూర్చి మీ తరగతిలో చర్చించండి. ఆ పరిస్థితిలో మనము ఎన్నిసార్లు కనబడుచున్నాము? మనకు ఇష్టము లేకపోయినను ప్రభువు మార్గము ఎల్లపుడు మంచిదని మనము ఎట్లు నమ్మగలము?`