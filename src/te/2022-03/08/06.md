---
title:  దేవుని చూడలేకపోయినను విశ్వాసము కలిగియుండుడి
date:   18/08/2022
---

మనకు సంభవించే విషయాలను గూర్చి ఎవరూ జాగ్రత్త తీసికొనుటలేదని తలంచుట విచారకరమైన విషయమే.

బబులోనులో బంధీలుగా ఉన్న యూదులకు, వారి పరిస్థితిని గూర్చి దేవుడు శ్రద్ధ వహించుటలేదనే భావము వారిలో కలిగింది. వారి పాపము వలన దేవుడు వారిని విడిచిపెట్టాడనియు అందువలననే ఇంకను బంధీలుగానే ఉన్నారనే భావము వారిలో ఉంది. అయితే వారికి యెషయా ఆదరణతో కూడిన మాటలను ప్రకటించాడు. యెషయా 40 చాలా చక్కటి భావము కలిగినది.

“గొట్టెల కాపరివలె ఆయన తన మందను మేపును. తన బాహువుతో గొఱ్ఱపిల్లలను కూర్చి రొమ్మున ఆనించుకొని మోయును. పాలిచ్చు వాటిని ఆయన మెల్లగా నడిపించును” (యెషయా 40:11).

చాలా కాలము గతించిపోవుట వలనను, వారు అప్పటికి బబులోను చెరలో ఉన్నందున “ప్రభువా నీవెక్కడున్నావు? మమ్ములను గూర్చి మీరు జాగ్రత్త కనుపరుస్తున్నారని గాని, ఎక్కడ మాకు ఆధారములు దొరుకుటలేదు?

`యెషయా 40:27-31 చదువుడి. యెషయా ఏవిధముగా దేవునిని వర్ణించుచున్నాడు? “యాకోబూ నా మార్గము యెహోవాకు మరుగైయున్నది. నా న్యాయము నా దేవుని దృష్టికి కనబడలేదు అని నీవేల అనుకొనుచున్నావు” ఇశ్రాయేలూ, నీ వేల ఈలాగు చెప్పుచున్నావు? (యెషయా 40:27) దేవుని గూర్చి ఈవిధముగా వర్ణించుట ద్వారా వారి నమ్మకము ఏవిధముగా ఉందని సూచించుచున్నది?`

వేరొక గుంపునకు చెందిన ప్రజలు కూడా ఆవిధముగా భావించినట్లు ఎస్తేరు పుస్తకంలో చూడవచ్చును. ఈ పుస్తకములో దేవుని నామము ఒక్కసారి కూడా కనిపించదు. అయితే వారిని నాశనము చేయవలసిందిగా మరెన్నటికి మార్పు చెందని రాజు యొక్క ఉండగా దేవుడు ఏవిధంగా అడ్డుకొని ప్రజలను నాశనము నుండి కాపాడెనో చూడగలము. ఈ వృత్తాంతము పూర్వకాలములో జరిగిన విషయాలను గుర్తు చేయుటయే గాక భవిష్యత్తులో దేవుని ప్రజలకు శ్రమలు కలుగునని, మరణకరమైన శాసనములివ్వబడునని చెప్పబడింది (ప్రకటన 13:15) అట్టి పరిస్థితులు కడవరి దినాల్లో సంభవించినచో దేవుడు తన ప్రజలను విడిచాడనే ఆందోళన చెందే పరిస్థితులు ఏర్పడును. భయపడవద్దు. ఎస్తేరులో ఏ దేవుడైతే తన ప్రజలను రక్షించాడో అదే దేవుడు కడవరి కాలములోని ప్రజలను రక్షిస్తాడు.

`బానిసలుగా ఉన్న దేవుని ప్రజలను గూర్చి యెషయా యొక్క వివరణను గూర్చి చదివియున్నాము. దేవుడు వారిని విడనాడాడు. మాకు కనిపించుటలేదని భావించే దేవుని ప్రజలకు దేవుని గూర్చి ఎట్లు వివరిస్తావు? వారి చుట్టూ ఉన్న పరిస్థితులను చూచి కాదు గాని విశ్వాస నేత్రాలతో పరిస్థితులను పరిగణించాలని వారికి నీవెట్లు బోధిస్తావు?`