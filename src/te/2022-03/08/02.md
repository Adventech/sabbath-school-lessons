---
title:  మన తండ్రి యొక్క అపరిమితమైన మంచితనము
date:   14/08/2022
---

“దేవుడు నన్ను నిజముగా ప్రేమించుచున్న యెడల ఆయన నాకు ఫలాన విషయాన్ని నా యెడల నెరవేర్చియుందుడు" అని చాలాసార్లు మన మనుష్యులలో ఆ తలంపులు వస్తూ ఉంటాయి. ప్రస్తుత పరిస్థితిని ఒకసారి చూసుకొని, ఆయన నిజముగా మనలను ప్రేమించుచున్న యెడల మా పరిస్థితులు ఈ విధముగా ఉండి యుండెడివి కాదని అనుకుంటాము.

దేవుని యొక్క మంచితనమును అపార్ధము చేసుకొనుటకు మన విచక్షణ జ్ఞానమును రెండు విధాలుగా ఉపయోగించుకుంటాము. మొదటగా ఫలాన విషయము మనకు మంచిదనే కోరిక హృదయాలలోను, మనస్సులలోను బలముగా ఉన్నపుడు అదే సందర్భమును బట్టి దేవుడు వేరే విధంగా మనకు చేసినప్పుడు దేవుడు చేసింది హాస్యాస్పదంగా ఉందనిపిస్తుంది. రెండవది దేవుని మంచితనమును గురించి నమ్ముచున్న విషయము. అదే సందర్భములో మనము పొందిన అనుభవముతో అది ఘర్షణ పడుతుంది. అప్పుడు ఆయన మంచితనమును అనుమానపడుదుము. ఏదైనా ఒక విషయము “మంచిగా ఉన్నది. మంచిగా కనిపిస్తున్నది. మంచి రుచి కలిగియుంది అనుకున్నపుడు అది మంచిగానే ఉండాలి. ఆవిధముగా లేనపుడు ఆ విషయములో దేవునితో కోపపడతాము.

ఇక్కడ విశ్వాసము తన పాత్రను పోషించుటకు ముందుకు వస్తుంది. దేవుని యొక్క మంచితనమును ఆయననే మనము అనుమానించే విధముగా శోధింపబడినప్పుడు విశ్వాసము క్రియారూపములో వస్తుంది.

`రోమా 8:28 - 39 చదువుడి. ఈ వాక్యములు మన యెడల దేవునికున్న మంచితనమును గూర్చి వివరించుచున్నవి. దేవుని మంచితనమునకు వ్యతిరేకముగా అనుమానము కలుగకుండా మనస్సులకు కావలి కాయుటకు గల కారణాలను ఈ వాక్యములలో మీరు కనుగొనగలరు.`

రోమా 8:32లో మనకు సంభవించిన పరిస్థితుల ప్రభావము వలన అదుపు తప్పి ప్రవర్తించకుండా మనలను కాపాడుకొనుటకు సహాయపడే ఒక ప్రాముఖ్యమైన తర్క భావము ఉన్నది. “దేవుడు మనకు సమస్తము అనుగ్రహించుటకు ఎటువంటి సంకోచము చూపించకుండా మన స్థితిని ధరించుకొని నష్టము భరించుటకు ఇంకేమైనా ఉన్నదా?” మన కొరకు చనిపోవుటకు తన కుమారుడైన యేసును పంపిన తరువాత కూడా ఆయన చాలా పిసినారి లేక నీచుడు అని ఆయనకు వ్యతిరేకముగా ఎట్లు మాట్లాడగలము?

అందుచేత మనము కోరిన విధముగా జరగనంతమాత్రాన మన యెడల ఆయన మంచితనమును ఉదారమైన ప్రేమను సంకోచించి త్రోవ తప్పిపోకూడదు. మన మేలు కొరకే కొన్ని సందర్భాలలో కీడు అనే వేదనలు మనకు సంభవిస్తాయి.

`దేవుని యెడల నీకు కలిగిన అనుమానాల కన్నా, దేవుని మంచితనమును గూర్చిన సత్యము నీలో బలమైన కార్యము నెరవేరుట ఎట్లు సాధ్యము? మన కొరకు మరణించుటకై యేసును ఈ లోకములోనికి పంపించెను అనే సత్యమును గూర్చి ధ్యానించుడి. ఆ ధ్యానము విశ్వాసమునకేమి చేయును?`