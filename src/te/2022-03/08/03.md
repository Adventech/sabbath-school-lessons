---
title:  యేసు నామములో
date:   15/08/2022
---

> <p></p>
> “నా నామమున మీరు నన్నేమి అడిగినను నేను చేతును” (యోహాను 14:14)

యేసు దీర్ఘకాలము తన శిష్యులతో గడపబోవుట లేదు. కొంత కాలము వారితో గడిపి అనేక విషయాలలో ప్రోత్సహించి మద్దతుగా నిలిచిన యేసు పరలోకమునకు వెళ్ళిపోవుచున్నాడు. ఆ విషయము గ్రహించిన శిష్యులు శక్తిహీనులై పోతున్నట్లు భావించారు. కొంత సమయము తరువాత యేసును వారు భౌతికముగా చూడలేకున్నా వారికొక ముఖ్య వాగ్దానము చేసాడు.

యోహాను 14:1-14 చదువుడి. 13, 14 వచనాలలో “ఆయనను ఏమి అడిగినను, దానికి చేసెదనని యేసు వాగ్దానము చేసాడు. ఈ వాగ్దానమును బట్టి ప్రతిసారి ప్రార్ధన చేయునపుడు ముగింపు భాగములో యేసు నామములో ఆమేన్" అని ప్రార్ధించుచున్నాము.

`మనము ఆవిధముగా పలికినప్పుడు, దాని అర్ధమేమైయుంటుందని భావిస్తున్నాము? ఆవిధముగా ప్రార్ధించమని యేసు మనలను ప్రోత్సహించినపుడు ఆయన ఉద్దేశమేమైయుంది? ఆయన చెప్పే విషయాన్ని అర్ధము చేసుకొనుటకు ఈ వాక్యాలలో లభించే మర్మములేమిటి?`

మనము చేసే విన్నపము “యేసు నామములో” ఉన్నపుడు మన పక్షాన పరలోక విధానాలన్నియు పనిచేస్తాయనే విషయాన్ని రూఢిగా నమ్మవచ్చును. చుట్టూ దేవదూతలు పనిచేస్తున్నా మనము చూడలేకపోవచ్చును. అయితే వారు మన చుట్టూ ఉంటారు. మన విన్నపములను నెరవేర్చుటకై యేసు నామములో పరలోకపు సింహాసనము యొద్ద నుండి పంపబడుదురు.

మనము యేసు నామములో ప్రార్ధించేటపుడు మధ్యలో కండ్లు తెరచి ఏమైనా వేరుగా సంభవిస్తుందా లేదా యని చూస్తుంటాము. అక్కడ ఎటువంటి మార్పు కనబడకపోవును. అంతా యధావిధిగా ఉంటుంది. అయితే యేసు పెద్ద తుఫానును నిమ్మళపరచినట్లు, ఆశ్చర్యకరముగా దేవుని శక్తి మనకు కనిపించని రీతిలో పనిచేయును. దేవుని శక్తి యేసును గెత్సెమనేలో కాపాడినది. మనము ఊహించినట్లు అకస్మాత్తుగా ఏమీ సంభవించకపోయినా, మనతో దేవుడు పనిచేయుట లేదని దాని అర్ధముకాదు.

`యోహాను 14:1-14 మరొకసారి చదువుడి. ఆ వాక్యాలను మీరు చదువుచుండగా, యేసు ముఖాముఖిగా మీతో మాట్లాడుచున్నట్లు ఊహించుకొనండి. ఈ వాక్యాలలో పేర్కొనబడిన వాగ్దానము నుండి ఎట్టి నిరీక్షణ, ఆదరణ పొందగలరు. అదే సమయంలో నాకు సంబంధించిన ఏ విషయాలు, నేను పొందగోరే వాగ్దానములకు అడ్డుగా వస్తున్నవో అని ఆలోచించుడి. నా హృదయములో ఎట్టి మార్పులను నేను చేసుకోవలసియున్నానో పరీక్షించుకోవాలి?`