---
title:  పునరుత్థానము యొక్క శక్తి
date:   16/08/2022
---

మానవజాతి యొక్క శక్తిహీనతకు సంబంధించిన సమస్యను పునరుత్థానము పరిష్కరించుచున్నది. యేసు యొక్క జీవితము మరణము ఆయన యొక్క పునరుత్థానమును గూర్చి మనము ఆలోచించినపుడు ఆయన మరణము దేవునితో మనకున్న బాంధవ్యమును న్యాయపరముగా తిరిగి నెలకొల్పుచున్నది. అదే సత్యమైయున్నది.

అంతమాత్రమే కాకుండా పునరుత్థానము రక్షణకు ప్రత్యేకమైన కొలమానముగా ఉంది. ఒక దినమున మనము కూడా పునరుత్తానము చెందుదుమని యేసు యొక్క పునరుత్థానము చూపించుచున్నది. కాబట్టి ఆయన పునరుత్థానము చాలా భావముతో కూడినదనుకొనుటయే గాక యేసు పునరుత్థానుడైనందున శక్తినందును మరియు అధికారమునందును దేవుని యొక్క కుడిపార్శ్వమున నిలువగలిగే హోదాను పొందాడు. అట్టి పునరుత్తాన శక్తిని నేడు మనకు కూడా దొరుకునట్లు దేవుడు అనుగ్రహిస్తాడు.

`ఎఫెసి 1:18-23లో దేవుని యొక్క శక్తిని గూర్చి పౌలు మాట్లాడుచున్నాడు. పునరుత్తాన శక్తిని గూర్చి ఈ వాక్యాలు మనకేమి బోధిస్తున్నవి? ఈ వాక్యాలలో నీవెట్టి నిరీక్షణ, వాగ్దానములను నీవు కనుగొనగలవు?`

కేవలము దైవ సంబంధమైన సహాయముతోనే కొన్ని విషయాలను సరియైన రీతిలో

అర్ధము చేసుకొనగలము కాబట్టి ఎఫెసీయులకు ఆ విషయాలు అర్ధమగునట్లు పౌలు దైవ శక్తి కొరకు ప్రార్ధిస్తున్నాడు. మొదటగా యేసు మనలను పిలిచిన దాని ప్రకారము మనకు శాశ్వతమైన భవిష్యత్తుతో పాటు రూపాంతరము చెందే నిరీక్షణ ఉన్నది. రెండవదిగా మన పక్షమున వ్యక్తపర్చబడిన శక్తిని మనము అర్ధము చేసుకోవాలి.

ఆ శక్తి ఎంత ఆశ్చర్యకరమైనదో వివరించుటకు పౌలు ప్రయత్నించాడు. నేడు మనకు అందుబాటులో ఉన్న అదే శక్తి యేసును పునరుత్తానుడుగా చేసినది. సమాధిలోనుండి ప్రాణముతో లేపుటయేగాక ఆయనను తండ్రి యొక్క కుడి పార్శ్వమున కూర్చుండునట్లు చేసెను.

అంతటితో పౌలు ఆగలేదు. పునరుత్తానమువలన యేసు ఏదో ఒక విధమైన శక్తిని పొందుట కాదు గాని ఆయనకు పరిపాలించే అధికారమును అనుగ్రహించెను. మరియు ఆయన ప్రజలకు శాశ్వతకాలము అవసరమైన సమస్తమును అనుగ్రహించెను.

`పునరుత్తానుడైన యేసు శక్తి మీకు ఎక్కడెక్కడ అవసరమో పట్టీగా వ్రాయండి. మీకు ఎక్కడేమి అవసరమో దానిని పొందుటకు వీలుగా ప్రార్ధించండి. నీ జీవితములో ఈ శక్తి స్వేచ్ఛగా పనిచేయుటకు నీవే నిర్ణయాలు తీసుకుంటావు?`