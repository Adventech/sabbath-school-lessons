---
title:  అదృశ్యుడైన వానిని చూచుట
date:   13/08/2022
---

### ఈ వారమునకు చదువ వలసిన వచనములు
రోమా 8:28-39; యోహాను 14:1-14; ఎఫెసి 1:18-23; యెషయా 40:27-31.

> <p>కంఠతవచనం</p>
> “విశ్వాసమును బట్టి అతడు అదృశ్యుడైనవానిని చూచుచున్నట్టు స్థిరబుద్ధిగలవాడై, రాజాగ్రహమునకు భయపడక ఐగుప్తును విడిచిపోయెను” (హెబ్రీ 11:27).

హెబ్రీ గ్రంథంలో పేర్కొనబడిన “విశ్వాసము” అనే పదమునకు నిర్వచనము చేయుట ఎల్లప్పుడు సవాలుతో కూడినదై యుంటుంది. (హెబ్రీ 11:27) మనకు అగోచరమైన దాని విషయమై ఎట్లు రూఢిగా నమ్మగలము? అయితే ఇదే విషయాన్ని మోషే మన కంఠతవచనములో విశదపర్చుచున్నాడు. అదృశ్యుడైన వానిని అతడు చూచెను గనుక స్థిరబుద్ధి గలవాడై పట్టుదల గలిగిన వాడాయెను.

మనకు అన్ని విషయాలు సవ్యముగా జరుగుచున్నపుడు మాత్రమే కాకుండా ప్రతి విషయము మనకు వ్యతిరేకముగా జరుగుచున్నపుడు కూడా “అదృశ్యుడైన దేవునిని” మనము వెదకవలసియున్నామనియు అది చాలా సవాలుతో కూడుకున్నదనియు గుర్తించాలి. ఆవిధముగా చేయుటకు మనకు విశ్వాసము అవసరము. క్రీస్తును పోలిన విశ్వాసము మరియు దేవుని రాజ్యము మీద నమ్మకము కలిగియుండాలి. తండ్రి యొక్క మంచితనమునకు సంబంధించిన సత్యము, యేసు నామములో ఉన్న శక్తి, ఆయన పునరుత్థానములో ఉన్న శక్తి, దేవుని కనికరము మొదలగునవి అవసరమైన సత్యములై యున్నవి. అవి మనలను శ్రమ కాలములో బలముగాను స్థిరముగాను నిలువబడుటకు సహాయపడును.

**సంక్షిప్తముగా వారము యొక్క పాఠము**: దేవునికి సంబంధించిన ఏ సత్యాలు కష్ట కాలములో కూడా మనలను సంరక్షించుటకు సహాయపడును?

_ఆగష్టు 20, సబ్బాతు దినమున ఈవారం పాఠమును అధ్యయనము చేయుటకు సిద్దపడుడి._