---
title:  దేవుని చిత్తమును తెలుసుకొనకముందు మరణము సంభవిస్తుంది
date:   12/09/2022
---

అనేక మంది క్రైస్తవులు వారి జీవితముల యెడల దేవుని చిత్తము ఏమైయున్నదో తెలుసుకొనుటకు మనః పూర్వకముగా ఆయనను వెదకుచున్నారు. “నా జీవితము యెడల దేవుని చిత్తమేమైయున్నదో నేను తెలుసుకోగలిగితే ఆయనకు నా సమస్తమును అర్పించుకుంటాను" ఈ విధముగా దేవునికి వాగ్దానము చేసిన తరువాత కూడా ఆయన చిత్తమేమిటో అనే విషయము మనలను కలవరపెడుతూ ఉంటుంది. ఈ రకమైన కలవరమునకు కారణము రోమా 12:1,2లో చూడగలము. ఇక్కడ దేవుని చిత్తమును ఏవిధముగా తెలుసుకోగలమో అనే విషయములో ఒక ప్రాముఖ్యమైన సలహాను ఇస్తున్నాడు. నీ యెడల దేవుని చిత్తము ఏమైయున్నదో తెలుసుకొనగోరిన యెడల నీవు ముందుగా నిన్ను నీవు ఆయనకు సమర్పించుకొనవలసి యున్నది.

రోమా 12:1,2 చదువుడి. మన దేవుని చిత్తము ఏమైయున్నదో “పరీక్షించి తెలుసుకొనగలము” అని పౌలు వ్రాసాడు (రోమా 12:2). అప్పుడు ఈ క్రింది విషయాలు సంభవిస్తాయి.

1. మన యెడల దేవుని యొక్క కృపను గూర్చి మనకు నిజమైన అవగాహన కలుగుతుంది (రోమా 12:1). 2. మనము దేవునికి సజీవ యాగముగా సమర్పించుకుంటాము (రోమా 12:1) 3. మన మనస్సులు మారి నూతన మగును (రోమా 12:2)

కేవలం మార్పు చెందిన మనస్సు మాత్రమే నిజముగా దేవుని యొక్క చిత్తమును అర్ధము చేసుకుంటుంది. ఈ మార్పు చెందడమనునది ముందుగా మన స్వార్ధము మరణించుటతో ముడిపడి ఉంటుంది. క్రీస్తు మన కొరకు శ్రమలను ఎదుర్కొని యున్నాడు. అది సరిపోదు. ఆయన మరణించవలసియున్నది.

`నీ జీవితములో పూర్తిగా మరణించని విషయాలేమైనా ఉన్నవేమో చూపించమని పరిశుద్ధాత్మను అడుగుము. నీవు దేవునికి సజీవయాగముగా మారుటకు ఏ విషయాలను నీవు విడిచి పెట్టవలసిందని పరిశుద్ధాత్మ నిన్ను కోరుచున్నాడు?`

“మన జీవితములో కొన్ని విషయాలు మన స్వార్ధముతో పాటు మరణించకపోయిన యెడల అప్పుడు దేవుడు కొన్ని వేదనలను (కొలిమిలు) అనుమతించి వాటి ద్వారా మన గమనమును ఆయన ఆకర్షిస్తాడు. మనము పొందే శ్రమలను మన పాపమును ఎదిరించుటకు సహాయపడుటయే గాక, మన కొరకు యేసు ఏవిధంగా శ్రమను అనుభవించాడో అనే విషయాన్ని అర్ధము చేసుకుంటామో, దానిని బట్టి మన హృదయాలను అంత సమీపంగా ఉండునట్లు ఆయనకు సమర్పించుకుంటాము” అని ఎలిజబెత్ ఇలియట్ వ్రాసెను. ఇంకా వివరిస్తూ సిలువను గూర్చి పొందే అనుభవము రక్షకునికి కలిగిన అనుభవముతో పోల్చుకుంటే చాలా తక్కువగా ఉంటుంది. అయినప్పటికి ఆయన శ్రమలలో అనుభవము పొందుటకు అవకాశము ఇస్తున్నాడు. మనము పొందే ప్రతి శ్రమ ద్వారా ఆయన శ్రమానుభవములోనికి పిలుచుచున్నాడు. ప్రేమ కొరకు వెదకుట, పుట 182.

`రోమా 12:1,2 చదివి ప్రార్ధించుడి. నీవు సజీవయాగముగా సమర్పించుకొనక ముందు ఏమి విడిచి పెట్టవలసి యున్నావో ఆలోచించుకో.`