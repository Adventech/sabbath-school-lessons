---
title:  అదనపు అధ్యయనము
date:   16/09/2022
---

ఎలెన్ జి వైట్, పితరులు మరియు ప్రవక్తల నుండి “ఏలీ మరియు అతని కుమారులు”పుటలు 575-580 మరియు సౌలు యొక్క అహంకారము పుటలు 616-626 చదువుడి.

మన స్వకీయ కోరికలను, ఆశలను మనము చంపుకొనినప్పుడు దేవుని చిత్తమునకు సమర్పించుకొనుట సాధ్యమగును. ఆవిధముగా చేయుట ద్వారా ఇతరులకు సేవ చేసే మార్గములు తెరుచుకుంటాయి. బలియాగముగా మారనంతవరకు దేవుని కొరకు జీవించలేము. దేవుని యొక్క స్వరమును వినుటకు సంసిద్ధులమై ఉండాలి. నిజముగా మన చిత్తమును దేవుని చిత్తమునకు సమర్పించుకున్నపుడు మన మీద మనము ఆధారపడుట వలన ఎదురయ్యే ప్రమాదాలను గూర్చి ఆలోచించాలి. దేవుని శక్తికి, ఆయన వాక్యమునకు ప్రత్యామ్నాయములను వెదకరాదు. క్రీస్తును పోలిన జీవితము మన హృదయములో ఉన్నపుడు దేవుని చిత్తానికి సమర్పించుకొనుట సాధ్యమగును. ఆయన మీద ఆధారపడి జీవించునట్లు దేవుడు మనకు కొన్ని వేదనలను లేక కొలిమిని అనుమతిస్తాడు.

"ఏలి యొక్క నిర్లక్ష్యమును ఆ దేశములో నివసించిన ప్రతి తండ్రికి మరియు ప్రతి తల్లికి వివరించుట జరిగింది. తన కుమారుల యెడల ఏలీ చూపిన అపవిత్రమైన ప్రేమ ఫలితముగా, చెడిపోయిన తన కుమారులలో పాపమనే పంటను కోసియున్నాడు. దుర్మార్గమును అనుమతించిన తల్లిదండ్రులు, దుర్మార్గమును ప్రోత్సహించి, దాని ప్రకారము జీవించిన పిల్లలు దేవుని యెదుట అపరాధులుగా నిలిచారు. వారు చేసిన పాప ఫలితముగా పాప ప్రాయశ్చిత్తముగా వారర్పించిన దహన బలులను దేవుడు అంగీకరించలేదు” -ఎలెన్ జి వైట్, చైల్డు గైడెన్సు, పుట 276.

**చర్చించుకొనుటకు ప్రశ్నలు**

`ఒక తరగతిగా దేవుని కుమారుడు మన పాపాల నిమిత్తమై మరణించుటకు మానవుడుగా ఈ భూమి మీదకు రావడమనునది నమ్మశక్యము గానిదిగా ఉంది. దానిని బట్టి ఒకడు తన్నుతాను తగ్గించుకొనుట మరియు స్వార్ధమునకు మరణించుట అంటే అర్ధమేమిటి? అది ఇతరులకు ఏ మేలు చేయును? యేసు చేసినట్లు మనమేవిధముగా ఏమి చేయలేకపోయినను, ఆ నియమాలు మనముందున్నవి. వాటిని ఏవిధంగా అనుసరించగలము?`

`మరుసటి క్షణము ఏమి సంభవిస్తుందో తెలియని స్థితిలో ఉన్నవారు దేవునికి సమర్పించుకొనుట అంటే అదొక భయంకర అనుభవముగా భావిస్తారు. అట్టివారికి మీరేవిధముగా సలహాలివ్వగలరు?`

`దేవునికి సమర్పించుకొనుటలో ఇతరులకు ఎదురవుతున్న కష్టాలను గూర్చి ప్రార్ధన చేయండి. అట్టి వారి కొరకు మీరేమి చేయగలరు?`