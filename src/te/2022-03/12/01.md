---
title:  మొలకెత్తే విత్తనమువలె మరణించుట
date:   10/09/2022
---

### ఈ వారమునకు చదువ వలసిన వచనములు
ఫిలిప్పి 2:5-9; రోమా 12:1,2; 1సమూ 2:12-3:18; 1సమూ 13:1-14; జెకర్యా 4:1-14.

> <p>కంఠతవచనం</p>
> “గోధుమగింజ భూమిలోపడి చావకుండిన యెడల అది ఒంటిగానే యుండును. అది చచ్చిన యెడల విస్తారముగా ఫలించును” (యోహాను 12:24).

“గోధుమ గింజ మొలకెత్తేటప్పుడు చనిపోవడము అనే ఒక ఆసక్తిని రేపే సాదృశ్యము ద్వారా యేసు మాట్లాడుతూ, మనము దేవుని చిత్తమునకు అప్పగించుకున్నట్లయితే మన పరిస్థితి కూడా ఆవిధముగానే ఉంటుందని వివరిస్తున్నాడు. మొదటగా గోధుమ గింజ క్రింద రాలిపోతుంది. కంకినుండి రాలిపోయిన గోధుమ గింజకు ఎక్కడ ఎప్పుడు ఏవిధముగా నేల మీద పడిపోయినదో అనే విషయములో దాని ప్రమేయమేమీ లేదు.

రెండవది : అక్కడ వేచియుండవలసి వస్తున్నది. ఆ గింజ భూమిలో పడినపుడు, దాని భవిష్యత్తు ఏమైయుంటుందో దానికే మాత్రం తెలియదు. భవిష్యత్తులో తన జీవితము ఏవిధముగా ఉండనైయున్నదో అది ఊహించుకొనలేదు. ఎందువలనంటే అది కేవలం ఒక గింజ మాత్రమే కనుక.

మూడవది : అక్కడ మరణించడం సంభవిస్తుంది. ఆ గోధుమ గింజ తనకున్న క్షేమకరమైన, సౌకర్యవంతమైన స్థితిని విడనాడితేనే గాని, అది ఒక గోధుమ మొక్కగా వృద్ధి చెందలేదు. అది జరగాలంటే ఆ గింజ చావాలి. అనగా అది ఒక గింజ దశనుండి, ఫలము ఫలించే మొక్కగా మార్పు చెందాలంటే, గింజదశలో దానికున్నటువంటి అన్ని లక్షణాలను అది విడిచి పెట్టవలసియున్నది.

**సంక్షిప్తముగా ఈ పాఠము యొక్క సారాంశము**: మన యెడల దేవునికున్న చిత్తము మనకు మంచిదనుకున్న యెడల, దానిని అంగీకరించుటకు ఎందుకంత కష్టపడవలసి వస్తుంది? సమర్పించుకొనే విషయములో క్రీస్తు మనకు విడిచి పెట్టి వెళ్ళిన మాదిరి ఏమిటి? గోధుమ గింజ సాదృశ్యమును మన జీవితాలకు అన్వయించడాన్ని మీరు ఏవిధముగా చూస్తున్నారు?

_సెప్టెంబరు 17, సబ్బాతు దినమున ఈ పాఠమును అధ్యయనము చేయుటకు సిద్దపడుడి._