---
title:  ప్రత్యామ్నాయములు
date:   15/09/2022
---

మనము మన స్వశక్తి మీద ఆధారపడుట వలన దేవుని చిత్తమునకు మనలను సమర్పించుకోవడంలో అశ్రద్ధ చూపిస్తామని నిన్నటి పాఠములో చదువుకున్నాము. దేవునికి బదులు ఇతర ప్రత్యామ్నాయాల మీద ఆధారపడుటకు ప్రయత్నిస్తారు. కొందరు అధైర్యము చెంది కృంగినపుడు వారిని వారు సంతోషపర్చుకొనుటకు బజారుకు వెళ్ళి ఏమైనా వస్తువులు కొనుక్కుంటారు. కొందరు తగిన గుర్తింపు లేనపుడు గొప్ప పేరును సంపాదించాలని ప్రయాసపడుదురు. భార్యాభర్తల మధ్య ఒకరికొకరు పడనప్పుడు వేరే వారి నుండి ఆప్యాయతను మరియు ఆనందమును పొందాలని ప్రయత్నిస్తారు.

మనము ఉపయోగించే కొన్ని వస్తువులు మనలో ఒత్తిడిని తగ్గిస్తాయి. అయితే అవి సమస్యను మాత్రము తీర్చలేవు. లేక రెండవసారి అదే సమస్య ఎదురైతే దానిని ఏవిధముగా ఎదుర్కొనాలో అవి బోధించలేవు. కేవలం దైవ సంబంధమైన సహాయము మాత్రమే సమస్యలను తీర్చగలవు. ప్రతి విషయములోను దేవుని మీద ఆధారపడుటకు బదులు, ప్రత్యామ్నాయము వెదకుచూ మన సమస్య పరిష్కారము కొరకు వాటిని నమ్ముకుంటాము.

దేవునికి బదులు మనము మూడు ప్రత్యామ్నాయముల మీద ఆధారపడతాము.

1. మనకు దేవుని యొద్ద నుండి పరిష్కార మార్గము అవసరమైనపుడు, మానవుని యొక్క తెలివితేటల మీద ఆధారపడుదుము.

2. దేవుని పరిష్కారములు మనకు అవసరమైనప్పుడు, మన సమస్యలకు అడ్డము వేయుటకు ప్రయత్నించుదుము.

3. దేవునిని ప్రక్కన పెట్టి వాస్తవాలు నుండి పారిపోవుటకు చూస్తాము. దైవశక్తి కొరకు దేవునితో మాట్లాడవలసి యున్నది.

మనము ప్రత్యామ్నాయములను వెదకుచున్నపుడు, అది కాదు మనకు కావలసిందని ఆలోచించుటకు జెకర్యా మనకు సహాయపడగలడు. చాలా కాలము తరువాత దేవుని ప్రజలు బబులోను చెర నుండి విడుదల పొంది స్వదేశమునకు తిరిగి వచ్చారు. వారు తిరిగి వచ్చిన వెంటనే దేవుని మందిర నిర్మాణం ప్రారంభించారు. దానికి చాలా వ్యతిరేకత వచ్చింది (ఎజ్రా 4-6లో చూడండి). ఆ సమయంలో జెరుబ్బాబెలు నుండి ప్రోత్సాహకరమైన వర్తమానమును జెకర్యా తెచ్చి పునర్నిర్మాణ పని జరిగించాడు.

`ఈ విషయాలను జెకర్యా 4లో చదివి 4:6లో ఉన్న దాని విషయమై దేవుని యొక్క భావమేమిటి? పరిశుద్ధాత్మ ద్వారా పునర్నిర్మాణ కార్యక్రమము సాగియున్నడా? మనము చేసే పనులకు, పరిశుద్ధాత్మునికి మధ్య ఎటువంటి బాంధవ్యముండాలని ఇది మనకు బోధిస్తుంది?`

మందిర నిర్మాణ విషయములో తలెత్తిన వ్యతిరేకతను దేవుడు ఆపలేదు. లేక ఒత్తిడిలో ఉన్న జెరుబ్బాబెలును కూడా ఆయన విడువలేదు. వ్యతిరేకత నుండి దేవుడు అన్ని వేళలా మనల్ని కాపాడకపోవచ్చు. వ్యతిరేకత రావచ్చును. దానిని దేవుడు శ్రమగాను, కొలిమిగాను ఉపయోగించుట వలన అది మనలను దేవుని మీద ఆధారపడునట్లు నేర్పుతుంది.

`ఒత్తిడి వచ్చినపుడు, నీ మొదటి స్పందన ఏమిటి? ఆహారమా? టెలివిజనా? ప్రార్ధనా? దేవునికి సమర్పించు కొనుటా? ఏ విషయాలలో మీకు మార్పు అవసరమో మీ జవాబు మీకు ఎటువంటి పాఠమును నేర్పిస్తుంది?`