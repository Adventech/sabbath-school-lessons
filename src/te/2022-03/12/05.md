---
title:  స్వశక్తినే నమ్ముకొనుట
date:   14/09/2022
---

ఏదేను తోటలో హవ్వ పాపము చేసినప్పుడు, దేవుని యొక్క మాటను అనుమానించింది. కాబట్టి ఆమె పాపము చేసింది అనుకొనుటకు వీలులేదు. అక్కడ ఆమె సమస్య ఏమిటంటే తనంతట తాను అది మంచిది. ఆవిధముగా ఆమె చేయుట సరియైనదే అని అనుకొనుటకు ఆమెకు తగినంత జ్ఞానముందని అనుకొనుట వలన అక్కడ ఆ సమస్య ఏర్పడినది. ఆమె తీసుకొనిన నిర్ణయము సరియైనదే అని నమ్మింది. దేవుని వాక్యమును నమ్ముటకు బదులు మనము తీసుకొనిన నిర్ణయాల మీద ఆధారపడినపుడు, అన్ని సమస్యలు మన మీదకు వచ్చుటకు వీలుగా తెరలేపినట్లవుతుంది.

సౌలు తన స్వశక్తినే నమ్ముకొని తీసుకున్న నిర్ణయాల వలన ఒక దాని వెంట మరొకటిగా ప్రమాదములు ఎదురయ్యాయి. సౌలును దేవుడు నిర్ణయించిన రాజుగా సమూయేలు అభిషేకించెను (1 సమూయేలు 10:1) అటు తరువాత అతడు ఏవిధముగా నడుచుకోవాలో చెప్పాడు (1సమూ 10:8) అయితే సౌలు అవిధేయత చూపించాడు.

`తరువాత భాగమును 1సమూ 13:1-14 చదువుడి. సౌలు యొక్క పతనానికి అతనే కారకుడయ్యాడనుటకు సౌలు చేసిన పని ఏమిటి?`

రాజుగా సౌలు నియమింపబడిన తరువాత అతడు తన స్వశక్తినే నమ్ముకొని అతి త్వరలోనే పతనానికి దారితీసాడు. అతడు తీసుకున్న మూడు విధానపరమైన నిర్ణయాలు వాటంతట అవి తప్పుడు నిర్ణయాలు కాకపోయినను వాటిలో ప్రమాదకరమైన విత్తనాలున్నవి. అతడు తీసుకున్న నిర్ణయాలు దేవునికి వేరుగా ఉండి స్వతంత్రముగా తీసుకొన్నాడు. సౌలు పొందిన పతన క్రమమును చూడుడి.

1. "జనులు (తన సైన్యముతో సహా) నా యొద్ద నుండి చెదరిపోవుటయు మరియు సమూయేలు అతని యొద్ద లేకపోవుటయు నేను చూచితిని” అని సౌలు చెప్పెను. (1సమూ 13:11) సౌలు అక్కడ చాలా ఒత్తిడిలో ఉన్నాడు. అక్కడ ఏమి సంభవించుచున్నదో తన కనులారా చూచి దానిని సమీక్ష చేసుకున్నాడు.

2. “నేను చూచాను” అని చెప్పిన సౌలు ఇపుడు “నేనే చెప్పాను” అనే స్థితికి వెళ్ళాడు. ఫిలిష్తీయులు వచ్చి నా మీద పడుదురు లేక జయించెదరు" అని అతడు ఊహించెను (1సమూ 13:12) “పరిస్థితులను తన కళ్ళతో ఏమి చూసాడో దాని ప్రకారము నిర్ణయాన్ని తీసుకున్నాడు.

3. సౌలు “నేను చెప్పాను” నుండి నేను భావించాను అనే స్థితికి వెళ్లాడు. వెంటనే అతడు దహనబలి అర్పించెను (1సమూ 13:12) సౌలు ఏమి తలంచాడో వాటి ప్రకారం తన భావములు మారిపోయాయి.

మన మందరము ఈవిధంగానే చేస్తున్నాము. మన మానవ కనుదృష్టి మీదే ఆధారపడు తున్నాము. అది మనలను సొంత ఆలోచన మీద ఆధారపడుటకు నడిపిస్తుంది. తరువాత మనసొంత భావాల మీద ఆధారపడుతున్నాము. ఆ భావాలను క్రియా రూపములోనికి మార్చుదము.

`సౌలు ఎందుచేత తన సొంత నిర్ణయాల మీద ఆధారపడి యున్నాడని మీరనుకొనుచున్నారు? మనము బలహీనులమని తెలిసి కూడా మన మీద ఆధారపడుటకు మనం నిర్ణయించుకుంటాము. దేవుని ఆజ్ఞలకు విధేయులగుటకు ఏమి చేయగలము?`