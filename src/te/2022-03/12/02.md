---
title:  సేవ చేయుట కొరకు లొంగిపోవుట
date:   11/09/2022
---

`ఫిలిప్పీ 2:5-9 చదువుడి. ఈ వాక్యాలలో ఏ ప్రాముఖ్యమైన వర్తమానముంది?`

నేటి మన సంప్రదాయ మరియు సంస్కృతి సమాజములో మన హక్కుల కొరకు పోరాడమని మన మీద ఒత్తిడి తీసుకొని వస్తున్నది. సాధారణముగా ఆవిధముగానే పరిస్థితులు ఉండాలి. అయితే మన యెడల దేవునికున్న చిత్తము నెరవేరాలంటే, తండ్రియైన దేవునికి సేవ చేయాలనుకుంటే, స్వేచ్ఛగా మన హక్కులను విడనాడాలని యేసు బోధిస్తున్నాడు. ఆవిధముగా చేయుట ద్వారా దాని ప్రభావము దేవుని రాజ్యము మీద ఉంటుంది. అయితే హక్కులను విడిచి పెట్టడమనే ప్రక్రియ కొంచెము కష్టమైనది. అందులో మనము కొలిమిలో పెట్టబడిన వారముగా ఉన్నామనే అసౌకర్యము కూడా ఉంది.

ఇదే విషయాన్ని యేసు ఏవిధముగా చేసాడో చూడండి (ఫిలిప్పీ 2:5-8) దేవుని చిత్తమునకు తనను తాను అప్పగించుకొనుటకు యేసు మూడు మెట్లను అనుసరించినట్లు ఈ వాక్యాలు చెప్పుచున్నవి. ఆదిలోనే పౌలు మనలను "క్రీస్తు యేసునకు కలిగిన ఈ మనస్సు మీరును కలిగియుండుడి” (ఫిలిప్పీ 2:5) అని హెచ్చరిస్తున్నాడు.

మనలను రక్షించే స్థితిలో ఉండుటకు తండ్రితో తనకున్న సమానవత్వమును యేసు విడిచి పెట్టి మానవునిగా ఈ భూమి మీదకు మానవునికున్న అన్ని పరిమితులతో వచ్చాడు (ఫిలిప్పి 2:6,7).

యేసు ఒక ప్రముఖ వ్యక్తిగా, ఘనమైన మానవునిగా ఈ భూమి మీదకు రాలేదు గాని ఇతర మానవులకు ఒక సేవకుడుగా వచ్చెను (ఫిలిప్పి 2:7).

మానవులకు సేవకునిగా, యేసు సుదీర్ఘకాలము సుఖసంతోషాలతో జీవించలేదు గాని "మరణము పొందునంతగా విధేయత" చూపించాడు. ఘనమైనది మరియు మహిమకరమైన విధముగా కూడా మరణించలేదు. “మరణము పొందునంతగా” అనగా "సిలువ మరణము పొందునంతగా విధేయత చూపించెను” (పిలిప్పి 2:8).

`మన జీవితాలలో ఏ విషయాలలో యేసు మనకు మాదిరిగా ఉండగలడు? సమానత్వము మరియు హక్కులు మంచివైనపుడు వాటిని కాపాడుకొనవలసియున్నది. వాటిని విడిచి పెట్టాలనే సలహాను నీవెట్లా వివరిస్తావు? ఇప్పుడు ఫిలిప్పీ 2:9 చదువుడి. దేవుని యొక్క చిత్తమునకు సమర్పించుకోవాలనే విషయాన్ని అర్ధము చేసుకొనుటకు ఈ వాక్యము ఏవిధముగా సహాయపడుతుంది?`

`పరిశుద్ధాత్మ నుండి మనకు జ్ఞానము వచ్చునట్లు ప్రార్ధించండి. నా చుట్టూ ఉన్న వారికి, నా సంఘమునకు, నా కుటుంబమునకు సేవ చేయుటకు వీలుగా నేను యేసు యొక్క చిత్తమునకు సమర్పించుకొనకుండా ఇప్పుడు కలిగియున్న ఏ వాక్కు నాకు మరియు యేసునకు మధ్య అడ్డుగా నిలుచుచున్నది? మంచి సామర్ధ్యముతో ఇతరులకు సేవ చేయుటకు నాకు ఎదురయ్యే ఇబ్బందులను నేను ఎట్లు సహించగలను?`