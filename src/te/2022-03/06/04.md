---
title:  క్రమశిక్షణతో కూడిన చిత్తము
date:   02/08/2022
---

మన చిత్తమునకు సొంత అనుభూతులే గొప్ప శక్తులలో ఒకటైయున్నవి. మన భావమును లేక స్పర్శను ఉత్తేజపరచి మన ఆవేశములను, భావములను రేకెత్తించే విధముగా ఇప్పుడు సమాజములో చలన చిత్రములు, సంగీతము ఉన్నవి. అవి సంప్రదాయములను సహితము దాటుకొని ఎక్కడికో తీసుకువెళ్తున్నవి. మనలో కోపమును, భయందోళనలను లేక శారీరక వాంఛలను మనకు తెలియకుండానే సృష్టిస్తున్నాయి. మనము నేటి సాయంత్ర భోజనమునకు ఏమి తిందుము? నేడు నేను ఏమి చేయాలనుకొనుచున్నాను? ఫలాన వస్తువు కొనాలంటే నేను దాని విషయమై మంచి అభిప్రాయముతో ఉన్నానా? ఇటువంటి తలంపులు మనము తీసుకొనే తీర్మానముపై ప్రభావము చూపిస్తున్నాయి. భావములన్నియు కేవలం చెడ్డవి కానవసరం లేదు. అయితే కొన్ని విషయాలలో మనము తీసుకొనే నిర్ణయాలలో మన భావములు అడ్డు తగులవచ్చు. నిజము చెప్పాలంటే మన భావములు మనలో అబద్దాలను ప్రోత్సహించవచ్చు. “హృదయము అన్నిటికన్నా మోసకరమైనది (యిర్మియా 17:9) అవి మనలో తప్పుడు విషయాన్ని సృష్టించవచ్చు. తద్వారా మనము చెడు నిర్ణయాలు తీసుకునే ప్రమాదములో పడవచ్చు లేదా కొంతవరకు స్వయంకృతాపరాధమువలన వేదనలు కలుగవచ్చును.

`దేవుని వాక్యానుసారముగా కాకుండా ప్రజలు వారి సొంత భావావేశము వలన తీసుకొనిన తీర్మానములకు సంబంధించిన ఏ ఉదాహరణలను బైబిలు నుండి కనుగొనగలము? వాటి ఫలితములు ఏవిధముగా ఉన్నవి? ఉదాహరణలను చూడండి; ఆది 3:6; 2సమూ 11:2-4; గలతి 2:11,12.`

`1పేతురు 1:13 చూడుడి. పేతురు ఏ విషయమును గూర్చి ఆలోచించుచున్నాడు. బైబిలు చదివే వారు ఏమి చేయాలని ఆయన కోరుచున్నాడు?`

దేహమునకు మనస్సు చుక్కాని వంటిది. దానిని మనము అదుపు చేయగలము. మనస్సు యొక్క ఆధీనమును తీసివేసినపుడు మనవైపు ఎటువంటి భావాలు వస్తాయో వాటి వైపు కొట్టుకొనిపోతాము. గొట్టెల కాపరి ఇంటికి ఇరుకైన మార్గముగుండా నడిచి వెళ్ళుచున్నట్లు ఊహించుకోండి. ఆ మార్గము వెంబడి అనేక దిశలకు నడిపించే మార్గములున్నవి. మనము వెళ్ళకూడదని నిశ్చయించుకొనిన చోటికి వీటిలో కొన్ని మార్గములు నడిపిస్తాయి. మరికొన్ని మార్గములు మనలను శోధనలోనికి నడిపిస్తాయి. అవి మన భావములకు, మన ఉద్రేకములకు, కోరికలవైపు చూపిస్తాయి. వాటిలో ఏ మార్గమును అనుసరించినా మనము తప్పిపోవడం జరుగుతుంది. సక్రమమైన మార్గమునకు దూరమైపోవుదుము.

`ఏ ప్రాముఖ్యమైన తీర్మానములను మీరు తీసుకొనాలి? చిత్తశుద్ధితో మీ అంతరాత్మలను అడగండి. దేవుని వాక్యమునకు విరోధముగా నేను నా భావావేశము వలనను తప్పుడు నిర్ణయాలు తీసుకుంటున్నానేమో నేను ఎట్లు తెలుసుకొనగలను?`