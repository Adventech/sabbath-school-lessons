---
title:  బలముగా పోరాడుట
date:   30/07/2022
---

### ఈ వారమునకు చదువ వలసిన వచనములు
యోహాను 16:5-15; కొలొస్స 1:28,29; 1 పేతురు 1:13; మత్తయి 5:29; ఆది 32.

> <p>కంఠతవచనం</p>
> “అందునిమిత్తము నాలో బలముగా కార్యసిద్ధి కలుగజేయు ఆయన క్రియా శక్తిని బట్టి నేను పోరాడుచు ప్రయాసపడుచున్నాను” (కొలొస్స 1:29).

ఒక టి.వి పరిచయ కార్యక్రమములో స్త్రీ పురుషులిద్దరు కలిసి కూర్చున్నారు. ఇరువురు కూడా ఒక్కొక్క చిన్న బిడ్డ హత్య కావించబడిన సంఘటనలో వేదన అనుభవించారు. 20 సం||ల క్రితము ఆ స్త్రీ యొక్క కుమారుడు హత్యకు గురయ్యాడు. అప్పటి నుండి ఆమెకు మితిమీరిన కోపము ద్వేషము కలిగియుంది. ఆ పురుషుడైతే ఆమెకు విరుద్ధముగా ఉన్నాడు. కొన్ని సంవత్సరాల క్రితం ఉగ్రవాదులు అతనికుమార్తెను చంపివేసారు. తన కుమార్తెను హత్య చేసిన వారి యెడల ఆ పురుషుడు క్షమాపణను గూర్చి మాట్లాడుచున్నాడు. మరియు అతని గాయమును దేవుడు ఏవిధముగా మాన్పియున్నాడో వివరించాడు. అతడెంత బాధను అనుభవించినను అటువంటి చీకటి సమయాలలో దేవుడు తీసుకొని వచ్చే స్వస్థతకు అతడు ఉదాహరణగా నిలిచాడు.

ఇద్దరు వ్యక్తులు ఇంత విభిన్నముగా ఎలా స్పందించగలిగారు? ఒక క్రైస్తవుని జీవితములో ఆధ్యాత్మిక మార్పు ఏవిధముగా సంభవిస్తుంది. ఆ వ్యక్తి శోధనలనే కొలిమిలో వెళ్ళినను జీవితములో ఏవిధముగా పరిణతి చెందగలిగాడు?

**సంక్షిప్తముగా ఈ వారము యొక్క పాఠము**: మనకున్న మనో శక్తి మరియు మన తలంపులు పాపము యెడల మరియు ఒకని వ్యక్తిత్వము యెడల ఎటువంటి పాత్ర పోషిస్తుంది? మన భావములపై ఆధారపడి మనము తీసుకునే నిర్ణయాలు ఉండకూడదని ఏవిధముగా దానిని సాధించగలము? మనము శోధనలో ఉన్నపుడు లేక కొలిమిలో ఉన్నప్పుడు సహించాలే గాని దానిని నుండి తప్పించుకొనుటకు ఎందువలన మనము ప్రయత్నించకూడదు?

_ఆగస్టు 6 సబ్బాతు దినమున ఈ వారం పాఠంను అధ్యయనము చేయుటకు సిద్దపడుడి._