---
title:  అదనపు అధ్యయనము
date:   05/08/2022
---

ఎలెన్ జి వైట్, పితరులు మరియు ప్రవక్తలులోని “రాత్రియందు పోరాటము” పుటలు 195-203; క్రీస్తు యొద్దకు మెట్లు నుండి “సమర్పణ" పుటలు 43-48 చదువుడి.

"మనుష్యుని యొక్క స్వభావము పరిపూర్ణముగా ఉండుటకు అతని చిత్తమునకు ఎంతో ప్రాధాన్యత ఉన్నది. మానవుని చిత్తమును అతని పతనము తరువాత సాతాను స్వాధీనములోనికి వెళ్ళినది. అప్పటి నుండి మానవుడు తన చిత్తమును, తన స్వప్రయోజనము కొరకును, తన సొంత ఆనందము కొరకును ఉపయోగించుకొనుచున్నాడు. అయితే ఆ పరిణామము వలన మానవుడు పూర్తిగా పతనమైపోయాడు. ఎంతో యాతనకు గురయ్యాడు" ఎలెన్ జి వైట్, సంఘమునకు సాక్ష్యములు, సంపుటి 5, పుట 515.

దేవుని సహాయమును పొందుటకు వీలుగా మనుష్యుడు తన బలహీన స్థితిని మరియు తనలో ఉన్న లోపాలను ముందుగా తెలుసుకోవాలి. అతనిలో గొప్ప మార్పు సంభవించే విధముగా తన మనస్సు ప్రార్ధన మీదను, అతను పడే ప్రయాస మీదను లగ్నము చేయవలసి యున్నది. చెడు అలవాట్లను, ఆచారములను విడిచి పెట్టాలి. ఆవిదముగా చేయుట ద్వారా పొరపాట్లను సరిదిద్దుకొని సరియైన నియమాలను అనుసరించి జీవించుటకు దోహదపడుతుంది. విజయము లభిస్తుంది. అనేక మంది వారు చేరగల్గిన హోదాలను చేరలేకపోతున్నారు. దానికి కారణం వారు చేయగలిగిన పనిని కూడా దేవుడే చేయాలని కూర్చుంటారు. అయితే ఆ పనిని చేయుటకు వారికి అవసరమైన నైపుణ్యతను దేవుడు వారికి అనుగ్రహించాడనే విషయాన్ని వారు గుర్తించలేకపోదురు. ఉపయోగకరమైన సేవకు తగిన వారందరికి మానసికమైన విషయాలపైన మరియు నీతికి సంబంధించిన క్రమశిక్షణ మీద చాలా కఠినమైన తర్బీదు ఇవ్వవలసియుంటుంది. ఆవిధముగా చేసినపుడు వారికి దేవుడు సహకారిగా ఉండి దైవ భక్తి మానవ ప్రయాసతో ఏకమవుతుంది" ఎలెన్ జి వైట్, పితరులు మరియు ప్రవక్తలు, పుట 248.

**చర్చించుకొనుటకు ప్రశ్నలు**

`మానవుడు పతనమైనపుడు మానవులయొక్క చిత్తములు సాతాను ఆధీనములోనికి ఇవ్వబడెను. అదే విషయాన్ని ఎంత వరకు మనము గుర్తించి యున్నాము. యేసు యొక్క స్వభావముపై మన దృష్టిని కేంద్రీకరించుట ద్వారా ఎంత వరకు పతనమైనాము మరియు మన యెడల దేవుని యొక్క కృప ఎంత గొప్పదో అనే విషయాన్ని అర్ధము చేసుకొనగలమా?`

`గెత్సెమనెలో యేసును గూర్చిన విషయాలను చదవండి. (మత్తయి 26:36-42). దేవుని చిత్తమునకు వ్యతిరేకముగా యేసు యొక్క స్వంత భావాలు, కోరికలు ఏమిటి? ఈ ఉదాహరణ నుండి ఏమి నేర్చుకొనగలము?`

`ఒక తరగతిగా మీ సమాజములో ఉన్న సంప్రదాయములను తెలుసుకొని అవి మనము బోధిస్తున్న విషయాలను త్రోసిపుచ్చి సాతానుడు మన మీద దాడి చేయుటకు సహాయపడేవి ఏమైనా ఉన్నవా ఆలోచించుడి. ఈ ప్రమాదముల విషయమై ఇతర సంఘ సభ్యులను కూడా అప్రమత్తము చేసి వారికి ఏవిధంగా సహాయపడగలమో ఆలోచించుడి.`