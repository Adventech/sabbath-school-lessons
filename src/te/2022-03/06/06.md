---
title:  పట్టుదల కలిగియుండుట అవసరము
date:   04/08/2022
---

`యాకోబు దేవునితో పోరాడిన కథనము గూర్చి చదువుడి (ఆది 32) ఎంతో గొప్ప నిరుత్సాహము నడుమ పట్టుదల కలిగియుండాలనే విషయమును గూర్చి ఈ వృత్తాంతము ఏమి చెపుతుంది? మీరు జవాబు చెప్పకముందు యాకోబు ఎదుర్కొన్న పరిస్థితిని మనస్సులో పెట్టుకోండి.`

ఏది న్యాయమైనదో మనకు తెలుసు మరియు మన చిత్తములను మన స్వాధీనములో ఉంచుకొని న్యాయమునే జరిగిస్తాము. అయితే మనము ఒత్తిడిలో ఉన్నపుడు దేవుని హత్తుకొని ఆయన వాగ్దానములయందు నమ్మకముంచుట చాలా కష్టమైన విషయము. మనము బలహీనులము మరియు భయస్తులము, కాబట్టి ఆయన యందు నమ్మకముంచుటలేదు. అందువలన క్రైస్తవునికి అతనిలో ఉన్న అతని పట్టుదలే అతనిని తన కార్యనిర్వహణలో ముందుకు సాగిపోయే సామర్ధ్యమును అందిస్తుంది.

బైబిలులో యాకోబు ఎక్కువ పట్టుదలను కనుపర్చిన వ్యక్తికి ఉదాహరణగా నిలిచాడు. అనేక సంవత్సరాలకు పూర్వము జేష్టత్వము పొందు నిమిత్తము యాకోబు తన సహోదరుడైన ఏశావును మరియు తన తండ్రిని మోసము చేసెను (ఆది 27) అప్పుడు ఏశావు అతనిని చంపివేస్తాడేమో అనే భయముతో ఇంటి నుండి పారిపోయాడు. ఆ రాత్రి ఆకాశమును అంటిన ఒక నిచ్చెన యాకోబునకు కలలో కనబడెను. అప్పుడు దేవుడతనికి ఆశ్చర్యకరమైన వాగ్దానములను చేయుటయే గాక అతనికి తోడుగా ఉంటానని వాగ్దానము చేసినప్పటికి అతడు ఇంకను భయపడుతూనే ఉన్నాడు (ఆది 28) ఎంతో కాలము క్రితం దేవుడు చేసిన వాగ్దానము ఇంకా నిలిచియుంటుందా మరియు అతనిని దేవుడు అంగీకరించాడా అనే అనుమానములు యాకోబును ఆందోళనకు గురి చేస్తున్నాయి. ఆ ఆందోళనలో యాకోబు నిజముగా యేసుతో పోరాడియున్నాడు. ఆ పోరాటములో యాకోబు తుంటి ఎముక జారియున్నది. అటు తరువాత జారిన తుంటి ఎముక వలన బాధ ఎక్కువై యాకోబు ఇక పోరాడలేకపోయాడు. ఆవిధముగా తనకు చేసిన వాగ్దానముల యెడల అభయం పొందే వరకు యాకోబు తన పట్టుదలను విడిచి పెట్టలేదు. అందుకు యేసు “తెల్లవారుచున్నది గనుక నన్ను పోనిమ్మనెను” (ఆది 32:26).

యాకోబునకు కలిగిన బాధలోను దేవునిని వదలక పట్టుకొని యున్నాడు గనుక అతడు దీవెనలను పొందాడు. మన విషయములో కూడా ఆ విధముగానే జరుగును. దేవుడు మన తుంటి ఎముక కూడా జారిపోవునట్లు చేయును. ఆయనను విడువక వెంబడించుమని హెచ్చరించును. అనుభవించిన బాధల యొక్క జాడలు నిలిచి యుండేవిధముగా కొనసాగించాడు. అటు తరువాత యాకోబు కుంటుతూ నడవడం ప్రారంభించాడు. యాకోబు కుంటుతూ తన సహోదరుని కలుసుకున్నాడు. అది బయటకు చూచుటకు బలహీనతగా కనిపించినది కాని అదే విషయాన్ని యాకోబు తన బలమునకు సంకేతముగా యోచించాడు.

`నిరుత్సాహముల మధ్య, శోధనల మధ్య పట్టుదలతో దేవుని వెంబడించిన సంఘటనలు నీ జీవితములో ఉన్న యెడల వాటిని వివరించుము (సహనములు, జీవిత విధానము, చదువుటకు పుస్తకాలు, ఆరోగ్యపు అలవాట్లు, ఆధ్యాత్మిక జీవితము మొద॥)`