---
title:  సత్య స్వరూపియైన ఆత్మ
date:   31/07/2022
---

“దేవా దయ చేసి నన్ను మంచిగా చేయి” అని నీవెపుడైన ప్రార్ధించావా? అయితే కొద్దిగా కూడా మార్పు సంభవించలేదా? మన జీవితాలలో ఎటువంటి మార్పు కనిపించనపుడు గొప్ప మార్పు చేసే దేవుని యొక్క శక్తి కొరకు ఏ విధముగా ప్రార్ధించగలము? దేవునికున్న లోకాతీతమైన మరియు అపరిమితమైన వనరులను ఆయన ఉచితముగాను మరియు ఎంతో సంతోషముగాను మనకు పంచి పెడుతున్నాడని తెలుసు. దేవుని యొక్క ఆ మంచి స్వభావమును మనకు అనుకూలముగా మార్చుకొని ఆయన అనుగ్రహించే దీవెనలకు సమానమైన మార్పు కలిగిన జీవితము ఉండనవసరం లేకుండానే వాటిని పొందాలనుకొనుచున్నాము.

ఎందువలన ఆవిధముగా మనము ఆశించుచున్నాము? దానికొక కారణమున్నది. మనలను మార్చి వేయగల శక్తి దేవుని ఆత్మకు అపారముగా ఉన్నను దేవుడు ఏమి చేయగలడో దానిని పూర్తిగా చేయనీయకుండా మన సొంత నిర్ణయాల ప్రకారము దానిని పరిమితం చేయగలము.

`యోహాను 16:5 -15 చదువుడి. ఈ వాక్యాలలో యేసు పరిశుద్ధాత్మను “సత్యస్వరూపియైన ఆత్మ” అని పిలుస్తున్నాడు. (యోహాను 16:13) మనకు పరిశుద్ధాత్మ ఏమి చేసాడని ఈ వాక్యము సూచించుచున్నది?`

పరిశుద్దాత్మ మనకు మన పాపముల విషయమైన సత్యమును గూర్చి తెలియపర్చినను మనము మారుమనస్సు పొందే విధముగా మనలను చేయలేడు. దేవుని గూర్చిన ఈ సత్యమును పరిశుద్దాత్మ మనకు బయలుపర్చగలడు. ఆ సత్యమును మనము నమ్మాలని గాని లేక దానికి విధేయులమై యుండాలని గాని పరిశుద్ధాత్మ మనలను బలవంతము చేయలేడు. ఏ విషయములోనైనా దేవుడు గనుక మనలను ఏమాత్రమైన బలవంతము చేసిన యెడల మన స్వేచ్ఛా చిత్తమును పోగొట్టుకుంటాము. అప్పుడు దేవుడు మన మనస్సుల మీద, మన హృదయాలలోను ఒత్తిడి తీసుకొని వచ్చి తన పక్షమున మనలను త్రిప్పుకుంటున్నాడని మహా గొప్ప పోరాటములో సాతానుడు దేవుని నిందిస్తాడు. పరలోకములో యుద్దము జరిగినప్పుడు మన తండ్రి సాతానుని గాని, ఇతర దూతలను గాని ఏ ఒక్కరిని తన పక్షమున ఉండమని, ఆయన న్యాయవంతుడు మరియు మంచివాడని బలవంతము చేయలేదు. అదేవిధముగా ఏదెను వనములో మంచిచెడ్డల తెలివినిచ్చు చెట్టు యొక్క ఫలములను గూర్చి కూడా ఎవరిని బలవంతము చేయలేదు. లేక ఆదాము మరియు అవ్వలను వారు ఇష్టపూర్వకముగా ఆ చెట్టు ఫలములను తినుచున్నప్పుడు అడ్డుకొనలేదు. ఆ చెట్టును గూర్చిన సత్యమును వారికి ముందుగానే వివరించాడు. ఆయన మాటను వినాలా లేక అక్కరలేదా అనే స్వేచ్ఛను ఆయన వారికే విడిచి పెట్టెను. అటువంటి దేవుడు నేడు మనతో వేరుగా ప్రవర్తించడు. అందునుబట్టి పరిశుద్ధాత్మ దేవుని గూర్చి పాపమును గూర్చిన సత్యమును అందించిన తరువాత “నీవేమి చేస్తావనే నిర్ణయాన్ని అతడు మనకే విడిచిపెడతాడు”.

మనము వేదనలను ఎదుర్కొనుచున్నపుడు ఆ విధముగానే ఉంటుంది. కొన్నిసార్లు మనము మన పాపముల విషయమై మారుమనసు చెందకుండా లేక సత్యమునకు విధేయత చూపకుండా ఉంటే మనలను మనమే కొలిమిలోకి నడిపించుకుంటున్నాము. అట్టి స్థితిలో మన తండ్రి మన పక్షాన పనిచేయాలని కోరిన యెడల ఆయన శక్తికి అవకాశమును, స్వేచ్ఛా వాతావరణములో అవకాశమును ఇవ్వాలి. అప్పుడు ఆయన మనలను పూర్తిగా మార్చును.

`ఈ మధ్య కాలములో “సత్య స్వరూపియైన ఆత్మ” ఏయే పాపాలను ఒప్పుకొనుటకు మన దృష్టికి తీసుకొనివచ్చెను? ఆయన స్వరమునకు మనము ఎంత మంచిగా స్పందిస్తున్నాము? నీ స్వేచ్ఛా చిత్తముతో ఎటువంటి నిర్ణయాలు నీవు తీసుకుంటున్నావు?`