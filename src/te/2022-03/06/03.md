---
title:  దైవ - మానవ కలయిక
date:   01/08/2022
---

గొప్ప నైపుణ్యతతో ఇంతవరకు నీవు సాధించినదేమిటి. ఏదో నీవు నీ పడక మీద నుండి లేచిన వెంటనే వాటన్నిటిని నీవు సాధించి సమకూర్చలేదు. ఈ జీవితములో ఏదైనా విలువైన విషయాన్ని సాధించాలనుకున్నపుడు అది మన సమయమును మరియు ప్రయత్నము లేక మన ప్రయాసను తీసుకుంటుంది. మనము క్రీస్తుకు శిష్యులముగా ఉండుటకూడా దీనికి విరుద్ధముగా జరిగేది కాదు.

`కొలస్స 1:28,29 చదువుడి. పౌలు జీవితములో దేవుడు పనిచేయుచున్నను అందులో మానవ ప్రయత్నము కూడా ఉన్నదని ఏవిధముగా అతడు చూపాడు? ద్వితి 4:4; లూకా 3:24; 1కొరింథి 9:25 మరియు హెబ్రీ 12:4 చూడుడి.`

పౌలు తన పనిలో దేవునితో ఉన్న తన సహవాసమును చూస్తున్నాడు. అతడు తన పనిలో ప్రయాసపడుచున్నాడు. అయితే ఒంటరిగా కాదు. దేవుని యొక్క శక్తితో ప్రయాసపడుచున్నాడు.

“లేబరు” అనే గ్రీకు పదమును “అలసిపోయినంతగా పనిచేయుట” అని తర్జుమా చేయబడినది. ఈ మాటను ప్రత్యేకముగా క్రీడాకారులు వారు పొందే తర్బీదును సూచించే విధముగా వాడబడినది. తరువాత వచ్చే మాట స్ట్రగుల్ను కొన్ని భాషలలో "మిక్కిలి దుఃఖపడుట” లేక బాధపడుట అనే అర్థాన్నిస్తుంది. ఇక్కడ మనకు క్రీడాకారుడు ఒకడున్నాడు. అతడు విజయము సాధించుటకే ప్రతి ప్రయత్నము ఉంటుంది. ఈ భావమునకు పౌలు వేరొక భావమును జతచేస్తున్నాడు. తనకు కలిగిన ప్రతిదానితో పౌలు బాధపడుట లేదు గాని దేవుడిచ్చే ప్రతి విషయములోను ఆయన ప్రయాపడుచున్నాడని తెలియజేస్తున్నాడు. అందుచేత పౌలు యొక్క క్రైస్తవ పరిచర్యలో ఆయన వ్యక్తిగత ప్రయత్నములో క్రమశిక్షణ పాటిస్తూ దేవుని యొక్క మహా శక్తితో ప్రయాపడ్డాడు. ఇదే బాంధవ్యము మనలో క్రీస్తు యొక్క స్వభావము అభివృద్ధి చెందులాగున పనిచేస్తుంది.

ఈ తలంపు మనకు చాలా అవసరము. ఎందువలనంటే మనము జీవించుచున్న ఈ లోకములో తక్కువ ప్రయాసతో ఎక్కువ ఫలితాన్ని ఆశించుటకు అలవాటు పడ్డాము. అదే భావము క్రైస్తవ్యములోనికి కూడా పాకింది. కొంతమంది క్రైస్తవ బోధకులు మీరు కేవలం నమ్మినయెడల పరిశుద్దాత్మ మీ మీద కుమ్మరింపబడుతుంది. అప్పుడు మీరు మానవాతీతమైన శక్తితో అనేక అద్భుతములను చేయవచ్చునని వాగ్దానము చేస్తున్నారు. అయితే ఇది చాలా ప్రమాదకరమైన అర్ధ సత్యము. ఎందువలనంటే మనం కేవలం సుఖముగా ఒక చోట కూర్చొని వేచియున్నట్లయితే దేవుని యొక్క శక్తివస్తుందని నమ్మువిధంగా బోధలుంటాయి.

`పౌలు మాట్లాడుచున్న ప్రయాస విషయమై నీ వ్యక్తిగత అనుభవము ద్వారా నీకేమి అర్ధమగుచున్నది? నీవు ప్రయాసపడుచున్న ఏవిషయాలను దేవుడు నీ హృదయం మీద మోపాడు. దేవుని చిత్తమునకు నిన్ను సమర్పించుకొనుటకు నీవు ఏవిధముగా నేర్చుకొనగలవు?`