---
title:  సంపూర్ణ నిబద్ధత
date:   03/08/2022
---

> <p></p>
> "నీ కుడి కన్ను నిన్ను అభ్యంతరపరచిన యెడల దాని పెరికి నీ యొద్ద నుండి పారవేయుము. నీ దేహమంతయు నరకములో పడవేయబడకుండ నీ అవయవములలో నొకటి నశించుట నీకు ప్రయోజనకరము గదా” (మత్తయి 5:29).

యేసు పలికిన పై మాటలను తీవ్ర భావములు కలిగిన మాటలుగా నీవు భావిస్తావా? అలా అనుకుంటే ఎందుకలా భావిస్తున్నావు? దేవుడు క్రైస్తవ జీవితమును చాలా కష్టమైనదిగా చేసాడు కాబట్టి చాలా తీవ్రమైన చర్యలను తీసుకోవడం అవసరము కాదు గాని, మన సమాజము మన జీవిత విధానములో దేవుని ప్రణాళికను విడిచిపెట్టి ఎవరి ఇష్టానుసారంగా వారు జీవిస్తున్నారు కాబట్టి తీవ్రమైన చర్యలు అవసరమే. ప్రజలు ఒక్కొక్కసారి మేల్కొని దేవుని నుండి ఇంత దూరము ఏవిధంగా వెళ్ళిపోయాము? అని ప్రశ్నించుకుంటారు. దానికి జవాబు మాత్రము ఒకేవిధంగా ఉంటుంది. ఒకసారి ఒక మెట్టు మాత్రమే జారిపోయాము అనే జవాబు సరియైనది.

మత్తయి 5:29,30 చదువుడి. లైంగిక పాపమును గూర్చి యేసు ఆ సందర్భములో మాట్లాడుచున్నాడు. అయితే అదే సమయములో ఇతర పాపములను గూర్చి కూడా ఆయన మాటలలో కనిపించుచున్నవి. ఇక్కడ సాధారణముగా చూచినచో క్రీస్తునందు మన ఎదుగుదలను గూర్చి ఆయన మాట్లాడుచున్నాడు.

`ఆ మాటల ద్వారా యేసు ఏ ప్రధాన విషయాన్ని వెలుగులోనికి తెస్తున్నాడు? మనము నిజముగా మన దేహములోని అవయవాలను పెకలించి వికలాంగులుగా ఉండాలని ఆయన ఉద్దేశమా?`

మన దేహాలను భౌతికముగా గాయపర్చుకొమ్మని యేసు మనలను పిలుచుట లేదు. దానికి బదులుగా ఆయన మన మనస్సులను స్వాధీనములో ఉంచుకొనుట ద్వారా అది ఎంత సమస్య అయినప్పటికీ మన దేహములు బాగానే ఉంటాయని ఆయన మనలను హెచ్చరిస్తున్నాడు. ఆ మును బాగుగా పరిశీలించినట్లయితే, మన దేహములో, మన జీవితములో ఉన్న అవాంఛనీయ లేక పాప సంబంధమైన వైఖరి తీసివేయమని దేవునికి ప్రార్ధిస్తే ఆవిధముగానే జరుగుతుందని ఈ వాక్యము చెప్పుట లేదు. అవాంఛనీయమైన విషయాలను మనలో నుండి తొలగించుకోవాలంటే మనకు చిత్తశుద్ధితో కూడిన నిబద్దత ఉండాలి మరియు దాని ప్రకారము నూతన దృక్పథమును అవలంబించుట ఆరంభించాలి. అది చాలా వేదనతో కూడుకున్న పని. మనము చెడును ప్రేమిస్తున్నాము కాబట్టి ఆ చెడును తీసివేసుకోవాలంటే మన మనస్సు అంగీకరించాలి. మన దేహము సహకరించాలి. అందువలన అది తీవ్రమైన వేదన వంటిది. మనము సరియైన నిర్ణయాలను తీసుకున్నట్లయితే ఎదురయ్యే శోధనల యొక్క ప్రభావము మన జీవితముల మీద సన్నగిల్లిపోతుంది.

మన గమనములను ఆయన వైపు త్రిప్పుకొనుటకు ఆయన మన జీవితములో కొన్ని శ్రమలు లేక పరీక్షలను అనుమతిస్తాడు. ఆ వేదనను ఎదుర్కొనినపుడు మాత్రమే మనమెంత తప్పు చేసామో లేక దేవునికి ఎంత దూరముగా వెళ్ళిపోయామో అనే విషయమును గ్రహించగలము. ఆవిధముగా తండ్రి యొక్క ప్రణాళిక మనయెడల నెరవేరునట్లు శ్రమలు ఎదురవుతూ ఉండవచ్చును.