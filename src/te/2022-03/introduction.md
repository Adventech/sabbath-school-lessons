### ఉపోద్ఘాతం: సిలువ వేయబడిన సృష్టికర్త

"కలిగియున్నదేదియు ఆయన లేకుండ కలుగలేదు” (యోహాను 1:3). సమస్తము యేసు మూలముగా కలిగెను. అయినప్పటికి “యేసు కన్నీళ్ళు విడిచెను” అని పరిశుద్ధ లేఖనము తెలియజేయుచున్నది. (యోహాను 11:35) సృష్టికర్త దుఃఖించుటయా? అంతమాత్రమే కాకుండా అతడు (యేసు) “అతడు తృణీకరింపబడినవాడును ఆయెను. మనుష్యులవలన విసర్జింపబడినవాడును వ్యసనా క్రాంతుడుగాను, వ్యాధిననుభవించినవాడు గాను మనుష్యులు చూడనొల్లనివాడుగాను ఉండెను. అతడు తృణీకరింపబడినవాడు గనుక మనము అతనిని ఎన్నికచేయకపోతిమి" (యెష 53:3). ఒకసారి ఆయన “నా దేవా నా దేవా నన్నెందుకు చెయ్యి విడిచితివని బిగ్గరగా కేకవేసెను” (మత్తయి 27:46).

ఈ విషయాలు ఎట్లు సంభవిస్తాయి? యేసు మన సృష్టికర్త మాత్రమే కాదు. ఆయన మన విమోచకుడు మరియు మనలను రక్షించు నిమిత్తము, ఆయన నరునిగా, మానవ స్వభావమును ధరించుకొని ఈ లోకములో జన్మించెను గనుక, ఆయనకు చెందని విషయాల కొరకు శ్రమలను ఎదుర్కొని చివరికి రోమా సంప్రదాయములకు చెందిన ఒక సిలువ మీద మరణపర్యంతము వ్రేలాడదీయబడెను.

ఆవిధముగా మనము ఎవరి యుందైతే బ్రదుకుచున్నామో, చలించుచున్నామో మరియు ఉనికి కలిగియున్నామో (అపొ.కా.17:28) ఆ సృష్టికర్త మనము ఎన్నడు శ్రమపడనంత విధముగా ఆయన స్వీకరించిన మానవ స్వభావములో శ్రమపడియున్నాడు. సిలువపై మనము పొందవలసిన శిక్షను ఆయన భరించెను.

"నిశ్చయముగా అతడు మన రోగములను భరించెను. మన వ్యసనములను సహించెను. అయినను మొత్తబడినవానిగాను, శ్రమనొందినవాని గాను మనమతనిని ఎంచితిమి” (యెషయా 53:4). ఈ విశ్వచరిత్రలో అదొక విస్మయముతో కూడిన చర్యయైయున్నది.

ఈ నేపథ్యంలో (సిలువ వేయబడిన దేవుడు మనముందే పైకెత్తబడిన) రాబోవు కొన్ని నెలల పాటు సిలువ వేయబడిన సృష్టికర్తను గూర్చి అగోచరమైన అనేక విషయాలను క్రైస్తవులుగా మనము ఎదుర్కొనబోయే శ్రమల ద్వారా గ్రహించుటకు మన అధ్యయనము ద్వారా ప్రయత్నము చేయబోవుచున్నాము. "క్లిష్టమైన విషయాలన్నింటిని గూర్చి మనకు సమాధానములు లభిస్తాయని అనుకొనుట లేదు గాని ఎవరి జీవితములను క్రీస్తుకు సమర్పిస్తారో వారికి ఎదురయ్యే అనుభవముల వెనుక దేవుని ప్రేమ" (1యోహాను 4:8) ఉన్నదనే మర్మమును బాధాకరమైన సంఘటనల ద్వారా గ్రహించగలుగుతాము.

ఈ త్రిమాసములో మనము చేసే అధ్యయనము ద్వారా దేవుని వాక్యము ప్రకారము ఇతర విశ్వాసులు వారికి ఎదురైన నిరాశ, నిస్పృహలను, మోసములను, బలత్కారములను ఏవిధముగా ఎదుర్కొన్నారో మరియు వాటి నుండి ఏమి నేర్చుకున్నారో అనే విషయాలతో పాటు అవి మనకు ఏమి బోధిస్తున్నాయనే విషయమును తెలుసుకొనబోవుచున్నాము. సిలువ నేపథ్యములో చూచినపుడు, మనము మన క్రైస్తవ అనుభవములో పొందిన శ్రమలను, మన సృష్టికర్త, మన విమోచకుడైన యేసుక్రీస్తు పొందిన శ్రమలతో పోల్చి చూచినపుడు అవి ఏమాత్రము ఆయన పొందిన శ్రమలకు సాటిరావు.

మన దేవుడు శ్రమలను అనుభవించిన దేవుడు. నిజానికి ఒక క్రైస్తవుడే కాని ఆల్బర్టు కామస్ అనే గ్రంథకర్త సిలువ యొద్ద దేవుడు ఎదుర్కొనిన శ్రమలను గూర్చి ఈ విధముగా వర్ణించాడు. ఆ రాత్రి సమయములో గొల్గొతాపై మానవచరిత్రలో ఒక అసాధారణమైన సంఘటన చోటు చేసుకున్నది. “అక్కడ దైవత్వమునకు సహజముగా ఉన్న ఆధిక్యతలు విడిచి పెట్టబడినవి మరియు మరణ సంబంధమైన వేదన, నిరాశలను చివరి బొట్టు వరకు పానము చేయబడెను” ది రిబెల్ (న్యూయార్కు : వింటేజ్ ఇంటర్నేషనల్ 1991)

“మొద్దు బారిన మన మనస్సుతో సిలువ వేదనను మనము గ్రహించలేకపోవచ్చును గాని పాపము ప్రవేశించినప్పటి నుండి అది దేవుని యొక్క హృధయమునకు గాయమును చేయుచునే యున్నది” -విద్య, పుట 263.

ఈ లోకములో పాపమున్నను, దేవుడు మంచివాడే అనే విధముగా మన పాఠాలు వెల్లడిచేయుట కాదు గాని, శ్రమలన్నవి తప్పని పరిస్థితులలో ఎదురవుతాయి కాబట్టి వాటిని ఏవిధముగా ఎదుర్కొవాలనే ప్రయత్నమే ఈ పాఠాలు చేయుచున్నవి. అనగా మనకు శ్రమలు, వేదనలు ఎదురైనపుడు దేవుడు మనలను విడిచిపెట్టినందున అవి మనకు సంభవిస్తున్నవని కాదు గాని, ఆయన మనతో పాటు వేదన చెందాడనే విషయాన్ని గ్రహించబోవుచున్నాము. అయితే ఇక్కడ యేసు మనకనుగ్రహించే నిరీక్షణతో పాటు మన జీవితానికి ఒక గమ్యము ఒక భావమున్నదనే విషయాన్ని ఈ పాఠములు మనకు విశదీకరించనైయున్నవి.

“దేవుని ప్రేమించువారికి, అనగా ఆయన సంకల్పము చొప్పున పిలువబడిన వారికి, మేలు కలుగుటకై సమస్తమును సమకూడి జరుగుచున్నవని యెరుగుదుము” (రోమా 8:28). దేవుడు సమస్త సృష్టిని చేసియున్నను ఆయన అన్ని శ్రమలను కూడా ఎదుర్కొన్నాడు.

ఈ త్రిమాసము యొక్క సబ్బాతుబడి పాఠములను రచించిన గ్రంథకర్తగా విన్ ఆంధోని ఒక మిషనెరి బాలుడుగా శ్రీలంకలో పెరిగాడు. ఆయన ఇంగ్లండులో ఒక సంఘ పాదిరిగా పనిచేసి, తరువాత ఐస్లాండ్కు కాన్ఫరెన్సు అధ్యక్షుడుగా పనిచేశాడు. ఆ సమయములో ఈ పాఠములను వ్రాసాడు.