---
title:  శ్రమలను ఎదుర్కొనిన దేవుడు
date:   22/09/2022
---

మనము ఒక దానికి అలవాటుపడి ఉండవచ్చును. ఈ లోకములో మనమున్నంతవరకు శ్రమపడుతూనే ఉంటాము. పాపములో పడిన మనుష్యులముగా అది మన విధియైయుంటుంది. బైబిలు వేరే విధముగా మనకు ఏమీ వాగ్దానము చేయుటలేదు.

`మనము చర్చించున్న అంశమునకు సంబంధించి ఈ వాక్యాలు మనకు ఏమి వివరిస్తున్నవి? అపొ.కా. 14:22; ఫిలిప్పీ 1:29; 2తిమోతి 3:12.`

మనము శ్రమల మధ్యలో జీవిస్తున్నప్పటికి రెండు విషయాలు మన మనస్సులో ఉంచుకోవాలి. మొదటగా ఏ మానవుడు కూడా శ్రమలు పొందలేనంతగా, మన ప్రభువైన క్రీస్తు శ్రమలను అనుభవించాడు. సిలువ యొద్ద ఆయన “నిశ్చయముగా అతడు మన రోగములను భరించెను. మన వ్యసనములను సహించెను” (యెష 53:4). మనందరి నిమిత్తమై ఆయన శ్రమ నొందెను అనే విషయాన్ని తోటి మానవులుగా మనకు తెలుసు. పాపరహితుడైన ఆయన మన కొరకు పాపముగా చేయబడెను (2కొరింథి 5:21).

రెండవది. మనము శ్రమ పడుచుండగ క్రీస్తు యొక్క శ్రమల ఫలితమును గుర్తుంచుకోవాలి. అనగా క్రీస్తు మన కొరకు చేసిన దాని ద్వారా ఏ వాగ్దానము చేసెనో దానిని గుర్తుంచుకోవాలి.

`యోహాను 10:28; రోమా 6:23; తీతు 1:2 మరియు 1 యోహాను 2:25 చదువుడి. మనకు చేయబడిన వాగ్దానములేమిటి?`

ఇక్కడ ఎన్ని శ్రమలున్నప్పటికి, యేసు మన పక్షమున శిక్షను తానే అనుభవించి నందుకు, ఆయనకు వందనస్తులమైయుండాలి. ఇప్పుడే యేసునందు విశ్వాసము ద్వారా మనము ఆయనయందు స్థిరముగా నిలువబడగలము. నిత్యజీవము మనకు వాగ్దానము చేయబడినది. క్రీస్తు యొక్క పరిపూర్ణ జీవితాన్ని బట్టి, బలియాగమును బట్టి మనకు వాగ్దానము చేయబడెను. మనమనుభవించే శ్రమలు, నిరుత్సాహములు నష్టాలు ఇవన్నియు శాశ్వతమైనవి కాదు. మన ఉనికిలో అవి ఏదో కొద్ది కాలము మాత్రమే ఉండెడివి. దీనికి విరుద్ధముగా మనకు నూతన ఆకాశము నూతన భూమి వాగ్దానము చేయబడెను. అక్కడ ఇక పాపముండదు. నష్టముండదు. శ్రమలుండవు. మరీ ముఖ్యముగా మరణమెన్నటికి ఉండదు. ఇవన్నియు కూడా క్రీస్తు మన కొరకు అనుభవించిన శ్రమలను బట్టి "అతడు తనకు కలిగిన వేదనను చూచి తృప్తినొందును” (యెష 53:11)