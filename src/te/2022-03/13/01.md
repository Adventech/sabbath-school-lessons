---
title:  శ్రమ కొలిమిలో క్రీస్తు
date:   17/09/2022
---

### ఈ వారమునకు చదువ వలసిన వాక్యములు
లూకా 2:7, 22-24; మత్తయి 2:1-18; యోహాను 8:58, 59; లూకా 22:41-44; మత్తయి 27:51,52; రోమా 6:23; తీతు 1:2.

> <p>కంఠతవచనము</p>
> “ఇంచుమించు మూడు గంటలప్పుడు యేసు - ఏలీ ఏలీ, లామా సబక్తానీ అని బిగ్గరగా కేక వేసెను. ఆ మాటకు నా దేవా, నా దేవా, నన్నెందుకు చెయ్యి విడిచితివని అర్ధము” (మత్తయి 27:46).

శ్రమలను గూర్చి మనము ఎప్పుడు ఆలోచించినా ఈ ప్రశ్న ఎదురవుతుంది. మొట్టమొదట పాపము మరియు శ్రమలు ఏవిధముగా వచ్చినవి? దైవ ప్రేరేపణ ద్వారా ఈ ప్రశ్నకు మనకు మంచి జవాబులేవున్నవి. మానవులు పాపము లేకుండా ఉ న్నపుడు దేవుడు వారికిచ్చిన స్వేచ్ఛను వారు దుర్వినియోగము చేసారు. అందువలన అవి ప్రవేశించినవి. ఈ జవాబు మరొక ప్రశ్నకు చోటిచ్చినది. ఈ మానవులు పాపములో పడిపోతారని దేవునికి ముందుగానే తెలుసా? అవును దేవునికి తెలుసు. ఈ సందర్భముగా సి.ఎస్.లూయిస్ ఈ విధముగా వ్రాసాడు. మానవులు పాపములో పడుదురని దేవునికి ముందుగానే తెలిసియున్నను నరులను గూర్చి "ఈ నష్టము భరించుట యోగ్యమైనదిగా ఆయన తలంచెను”.

ఆ మాత్రము నష్టము భరించుట యోగ్యమైనదేనా? ఎవరి కొరకు భరించాలి? అవును మన కొరకే ఆయన భరించుచు పరలోకములోని సింహాసనము మీద ఆయన కూర్చున్నాడా? ఆవిధముగా కాదు గాని, దేవుడు తాను చేసిన సృష్టిలో తెలివైన వారున్నారు. వారికివ్వబడిన స్వేచ్ఛ పవిత్రమైనది లేక దైవసంబంధమైనది. అందుచేత ఆ స్వేచ్ఛను తెలివైన మానవులకు ఇవ్వకుండా దేవుడు ఉండలేకపోయాడు. మానవులుగా మనకివ్వబడిన స్వేచ్ఛను దుర్వినియోగము చేసినప్పుడు దానివలన కలిగిన వేదన యొక్క తీవ్రతను దేవుడు తానే భరించుటకు తీర్మానించుకున్నాడు. ఆయన పడిన ఆ శ్రమను యేసు యొక్క జీవితము మరియు మరణములో చూస్తున్నాము. యేసు మన దేహములో వచ్చి శ్రమను అనుభవించి పరలోకమునకును మరియు భూమికిని మధ్య శాశ్వతకాలము నిలిచియుండు బంధమును సృష్టించెను.

**సంక్షిప్తముగా ఈ వారము యొక్క పాఠము**: మన పక్షమున క్రీస్తు ఏమి శ్రమపడ్డాడు? ఆయన పొందిన శ్రమలనుండి ఏమి నేర్చుకొనగలము?

_సెప్టెంబరు 24, సబ్బాతుదినమున ఈ వారము యొక్క పాఠమును అధ్యయనము చేయుటకు సిద్ధపడుడి._