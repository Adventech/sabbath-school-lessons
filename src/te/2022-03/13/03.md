---
title:  మనుష్యులలో ఆయన తృణీకరింపబడినవాడు నీచముగా ఎంచబడినవాడు
date:   19/09/2022
---

`యేసు దేవుడైయున్నాడు. ఆయన భూమ్యాకాశములు, వాటిలోని సమస్తమును సృజించాడు. లోక పాపముల నిమిత్తమై తన్నుతాను అర్పించుకొనుటకు ఈ లోకానికి నరావతారిగా వచ్చాడనే విషయాలను మనసులో పెట్టుకొని ఇక్కడివ్వబడిన వాక్యాలను చదువుడి. (మత్తయి 12:22 - 24; లూకా 4:21-30; యోహాను 8:58,59) యేసు ఈ భూమి మీద ఎదుర్కొన్న శ్రమలను గూర్చి అర్ధం చేసుకొనుటకు ఈ వాక్యాలు ఎట్లు సహాయపడును?`

ఆనాటి నాయకులు మొదలుకొని సామాన్యప్రజల వరకు యేసు యొక్క జీవితమును గూర్చి, చేసిన కార్యాలను గూర్చి, ఆయన బోధలను అపార్ధము చేసుకొని, ఆయనను తృణీకరించారు. కొందరైతే ఆయనను నీచముగా ఎంచారు. చెడు అలవాట్లకు అలవాటుపడిన కుమారుడని ఆ తల్లిదండ్రులు ఎంత ప్రేమించినను ఆయనను అంతకన్నా ఎక్కువ ద్వేషించారు. యేసు ఈ భూమి మీదున్నపుడు తిరస్కారమును ఎదుర్కొన్నాడు. అది ఆయనకు ఎంతో వేదనను కలిగించియండవచ్చును.

`మత్తయి 23:37 చదువుడి. క్రీస్తు మనుష్యుల చేత తృణీకరించబడినపుడు ఆయన ఏవిధంగా బాధపడ్డాడో అనే విషయమును గూర్చి ఈ వాక్యమేమి చెపుతుంది? నీవు ఆ వాక్యాన్ని చదువుచుండగా తనను గూర్చి బాధపడినాడా? లేక వేరే కారణము బట్టి బాధపడ్డాడా? అది వేరే కారణమైతే అదేమైయుంటుంది?`

"తృణీకరించబడుట వలన కలిగే బాధను మనమందరము ఏదో ఒక సమయములో అనుభవించియుందుము. బహుశ మనము కూడా క్రీస్తు పొందిన బాధనే పొందియుంటాము. తృణీకరింపబడినందుకు బాధ నొందలేదు గాని, మనలను తృణీకరించిన వారు మనలను గూర్చి ఏమనుకుంటున్నారో అనే బాధపడుచున్నాము. అయితే యేసు విషయములో ఆయనను తృణీకరింపబడుట వలన దానివలన కలిగే పర్యవసానముల గూర్చి ఆయనకు తెలుసు. అందుచేత ఆయన వ్యసనపడియుంటాడు. క్రీస్తు నిరపరాధి కాబట్టి సాతానుడు ఆయనపై చేసే దాడులను ఆయన బాధతో భరించెను” ఎలెన్ జి వైట్, ఎన్నిక చేయబడిన వర్తమానములు, పుస్తకము 3, పుట 129.

`తృణీకరింపబడినందుకు నీకు కలిగే బాధను భరించుటకు నీవు క్రీస్తు నుండి ఏమి నేర్చుకోగలవు? ఆయన మాదిరి నీకేమి చూపిస్తుంది? నీ సొంత జీవితానికి దానినెట్లు అన్వయించుకుంటావు?`