---
title:  తొలి దినములు
date:   18/09/2022
---

యేసు ఈ లోకములో జీవించిన కాలములో ఆయన తొలి సంవత్సరములను గూర్చి బైబిలు ఎక్కువ సమాచారమును ఇవ్వలేదు. అయితే ఆయన ఎటువంటి పరిస్థితులలో జీవించియున్నాడో అనే విషయాన్ని కొన్ని వచనములు వివరించుచున్నవి.

`లూకా 2:7, 22,24 (లేవీ 12:6-8 కూడా చూడుడి) మత్తయి 2:1-18 ఆరంభము నుండి యేసు తన జీవితము ఏ రీతిగా గడిపెనో అనేవిషయాలను గూర్చి ఈ వాక్యములేమి చెప్పుచున్నవి?`

అవును. ఆ కాలములో యేసు ఒక్కడే పేదరికములో జీవించడముకాదు. అప్పటిలో పేదరికము అంతటా ఉన్నది. అయితే ఆయన బాల్యదశ నుండి కూడా ఆయనను చంపాలని చూసిన వారు కూడా ఉన్నారు. ఆయన జీవితమును ఇంకొంచెం లోతుగా అర్ధం చేసుకొనుటకు తొలి సంవత్సరాలలో ఏమి సంభవించినదో అనే విషయాలను తెలుసుకొనుటకు వేరే కోణములో చూడవలసియున్నాము.

`యోహాను 1:46 చదువుడి. యేసు ఎదుర్కొనిన శ్రమలను గూర్చి ఈ వాక్యము ఏ విషయాన్ని తెలియజేయుచున్నది?`

మానవులు పాపములో ప్రవేశించకముందు ఆదామవ్వలు తరువాత యేసు ఒక్కరే ఈ భూమి మీద పాపములేకుండా జీవించియున్నాడు. ఆయన తనలో పాపము లేని స్థితిలో, పవిత్రుడుగా, పాపము నిండిన లోకములో ఉన్నాడు. యేసు బాల్యదశ నుండి పవిత్రుడైయుండి తన చుట్టూ పాపముండుట వలన దాని మధ్య జీవించడమనునది ఆయనకు అధిక వేదనతో కూడుకొనినదైయుంది. మనలో పాపము పేరుకుపోయి ఉన్నను మనము కూడా మన చుట్టూ ఉన్న పాపమునకు గురికాకుండునట్లు దానికి దూరముగా ముడుచుకొని పోవుటకు ప్రయత్నించినపుడు పాపము మన మీద ఎదురు దాడి చేసే ప్రయత్నం చేస్తుంది. పవిత్రుడైన క్రీస్తు పాపము నెదుర్కొనుటకు ఎంతో శ్రమపడి ఉంటాడు. పాపపు ఛాయలు ఆయనను కళంకము చేయలేకపోయినవి. ఆ విషయములో ఆయనకు ఇతరులకు మధ్య తేడా గమనించాలి. పాపములో పడకుండా తనను తాను కాపాడుకొనుటకు ఎంత వేదన చెందాడో గమనించు.

మన చుట్టూ ఉన్న పాపముల విషయమై ప్రతి ఒక్కరు “నేను పాపములో పడకుండా జాగ్రత్తపడుచున్నానా లేక పాపమునకు లొంగిపోతున్నానా అని ప్రశ్నించుకొనవలసియున్నది. పాపము మనలను ఇబ్బంది పెట్టుచున్నదా? దాని విషయములో నేను కఠినముగా వ్యవహరిస్తున్నానా? ఆలోచించండి.