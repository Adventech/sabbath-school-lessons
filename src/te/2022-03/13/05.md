---
title:  సిలువ వేయబడిన దేవుడు
date:   21/09/2022
---

రోమా దేశములో ఎవరికైనా కఠినమైన మరణ శిక్ష విధించాలంటే సిలువ వేసే పద్దతిని వారనుసరించేవారు. అది భయంకరముగా మరణించుటకు గుర్తుగా ఉంది. ఆవిధముగా ఎవరైనా చంపబడినారంటే అది భయంకరమైన వార్తగా ఉండెడిది. అటువంటి రీతిలో దేవుని కుమారుడు సిలువ వేయబడ్డాడు. దేవుని కుమారుడైన యేసు మనవలె మానవ రక్తమాంసములతో జన్మించాడనే విషయాన్ని ఎల్లవేళలా గుర్తుంచుకోవాలి. కొరడా దెబ్బల వలనను, కాళ్ళు చేతులకు మేకులు కొట్టుట వలనను, సిలువపై వ్రేలాడదీయబడిన ఆయన దేహము యొక్క బరువుకు దేహము తెగిపోయి గాయాలుగా ఏర్పడుటవలనను, ఆయనకు భరించరాని శారీరకమైన నొప్పి కలిగింది. ఘోరమైన నేరాలు చేసిన వానికి సహితము ఇంత తీవ్రమైన విధముగా శిక్షించడము జరగలేదు. కాని ఆయన యెడల చాలా దురుసుగా ప్రవర్తించారు. ప్రతి విషయములోను నిరపరాధియైన యేసు, అటువంటి ఘోరమైన మరణదండనను ఎదుర్కొనడం చాలా అన్యాయము.

అయినప్పటికి మనకు తెలిసినట్లుగా, అక్కడ సంభవించుచున్న విషయాలతో పోల్చుకుంటే ఆయన పొందిన శారీరక శ్రమలు తక్కువనే అనుకోవాలి. ఇదొక నిరపరాధియైన మనుష్యుని చంపుటకు మించినదైయుంది.

**యేసు యొక్క మరణము చుట్టూ సంభవించిన సంఘటనలను గమనించినచో ఆ సమయములో ఆ దృశ్యాన్ని చూసిన ప్రజలకు అర్ధమైన దానికన్నా ఇంకా ఎక్కువ జరుగుతుందా? అక్కడేమి సంభవించినదో బయలుపర్చుటకు సహాయపడే ప్రతి సంఘటనలో ఉన్న ప్రత్యేకత ఏమి?**

`మత్తయి 27:45`

`మత్తయి 27:51,52`

`మార్కు 15:38`

అక్కడ మరణమే కాకుండా చాలా స్పష్టముగా వేరేదేదో సంభవించుచున్నది. అది ఎంత అన్యాయమైనదైనప్పటికి ఒక నిరపరాధి శిక్షింపబడుచున్నాడు. లేఖనాల ప్రకారము పాపమునకు వ్యతిరేకముగా ఉన్న దేవుని ఆగ్రహము మన పాపము యేసుపై కుమ్మరింపబడెను. సిలువ మీద యేసు పాపమునకు వ్యతిరేకముగా అనగా సర్వలోక పాపానికి వ్యతిరేకముగా నీతిమంతుడైన దేవునికి ఉన్న న్యాయమైన ఆగ్రహమును ఎదుర్కొన్నాడు. ఆ విధముగా యేసు బహు లోతైన, అంధకారమైన మరియు తీవ్రమైన బాధను ఏ మానవుడు అనుభవించనంతగా ఆయన అనుభవించాడు. యేసు శిక్షను ఎదుర్కొనిన ఆ అనుభవమును లోకములో ఏ మానవుడు అనుభవించలేదు.

`నీకెదురౌచున్న ఎటువంటి శ్రమలలోనైన, నీ కొరకు క్రీస్తు సిలువ మీద పొందిన శ్రమల నుండి నీవు ఎటువంటి ఆకర్షణ మరియు నిరీక్షణను పొందుచున్నావు?`