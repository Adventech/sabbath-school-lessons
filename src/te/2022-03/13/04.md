---
title:  గెత్సెమనెలో యేసు
date:   20/09/2022
---

> <p></p>
> “అప్పుడాయన-నా ప్రాణము మరణమగునంతగా దుఃఖములో మునిగియున్నది. మీరిక్కడ ఉండి మెలకువగా నుండుడని వారితో చెప్పెను” (మార్కు 14:34).

యేసు ఈ భూమి మీద తన 33 సం॥రాల జీవితము, ఏ విషయములో బాధపడినను, అది సిలువకుముందు చివరి గంటలలో ఆయన ఎదుర్కొనిన బాధతో సమానమైనది కాదు. క్రీస్తు యేసును జగత్తు పునాది వేయకమునుపే లేక అనాది కాలములోనే (ఎఫెసి 1:1-4; 2తిమో 1:8,9; తీతు 1:1,2) లోక పాపములను మోసికొనిపోవుటకు అర్పణగా యేసు తన ప్రాణమును అర్పించుటకు ప్రణాళిక వేయబడెను. అనాది కాలములో వేయబడిన ఆ ప్రణాళిక అంతయు జరుగును.

`గెత్సెమనెలో క్రీస్తు పొందిన వేదనను గూర్చి ఈ క్రింది వాక్యాలేమి వివరిస్తున్నవి? మత్తయి 26:39; మార్కు 14:33-36; లూకా 22:41 - 44.`

వారు ఆయనను చూడగలిగేటట్లు మరియు వినగలిగేటట్లు ఉన్నంత దూరము వారి నుండి వెళ్ళెను. అటు తరువాత ఆయన భూమి మీద సాగిలపడెను. పాపమును బట్టి ఆయన తన తండ్రి నుండి వేరుచేయబడెనని భావించెను. తన తండ్రికిని తనకును మధ్య ఏర్పడిన ఆ అగాధము చాలా వెడల్పుగాను చాలా చీకటిగాను, చాలా లోతుగాను ఉన్నది. దాని ముందు ఆయన ఆత్మ వణికెను. ఆ వేదన నుండి తప్పించుకొనుటకు తన దైవశక్తిని వినియోగించకూడదు. మానవుని యొక్క పాపఫలితములకు బదులుగా ఆయన శ్రమ పడవలసినదే. ఆజ్ఞాతిక్రమమునకు వ్యతిరేకముగా దేవుని యొక్క ఉగ్రతను మనుష్యుడుగానే యేసు సహించవలసివచ్చెను.

క్రీస్తు అంతకుముందెపుడు నిలువబడనట్టి స్థితిలో నిలువబడెను. ఆయన ఎదుర్కొనిన వేదనను ప్రవక్తయొక్క మాటలలో వివరించబడినది.

"ఖడ్గమా, నా గొట్టెల కాపరి మీదను, నా సహకారి మీదను పడుము. ఇదే సైన్యములకధిపతియగు యెహోవా వాక్కు - గొట్టెలు చెదరిపోవునట్లు కాపరిని హతము చేయుము. చిన్నవారి మీద నా హస్తము నుంచుదును. ఇదే యెహోవా వాక్కు" (జెకర్యా 13:7). పాపాత్ముడైన మానవునికి బదులుగా, హామీగా దైవ తీర్పు ప్రకారము క్రీస్తు శ్రమపడవలసిందే. న్యాయమంటే ఏమిటో దానికి ఆయన అర్ధము చెప్పెను. ఇంతవరకు ఇతరుల కొరకు విజ్ఞాపన చేసేవాడు. కాని ఇపుడైతే తన కొరకు విజ్ఞాపన చేసే వారుంటారేమో అని ఎదురు చూసాడు" -ఎలెన్ జివైట్, యుగయుగాల ఆకాంక్ష పుట 686.

`గెత్సెమనెలో యేసునకు ఏమి సంభవించుచున్నదో చర్చించండి. ఆయన మీద లోక పాపములయొక్క భారము పడుట ఆరంభమైనది. అది ఏవిధముగా ఉంటుందో ఊహించండి. అంతకు పూర్వము గాని లేక ఆ సమయంలో గాని ఆయన ఒక మానవునిగ పొందినంత వేదనను ఏ మనిషి పొందలేదు. మన యెడల దేవునికున్న ప్రేమను ఇది మనకు ఏవిధంగా వర్ణిస్తుంది? దీనినుండి నీవు పొందే నిరీక్షణ ఏమిటి?`