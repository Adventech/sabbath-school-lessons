---
title:  యెహోవాను బట్టి సంతోషించుటకు నేర్చుకొనుట
date:   08/09/2022
---

> <p></p>
> “యెహోవాను బట్టి సంతోషించుము. ఆయన నీ హృదయవాంఛలను తీర్చును” (కీర్తన 37:4).

కీర్తన 37:4 ఒక అద్భుతమైన వాగ్దానము కలిగియున్నది. నీవు ఎల్లప్పుడు కావాలని కోరుకునే దానిని నీవు పొందుటను గూర్చి ఊహించుకో. అయితే మన హృదయవాంఛలు తీరాలనుకున్నట్లయితే మనకు ప్రభువునందు సంతోషించే హృదయాలుండాలి. అయితే యెహోవాను బట్టి సంతోషించుట అంటే అర్ధమేమిటి?

కీర్తన 37:1-11 చదువుడి. కీర్తన 37:4నకు ఉన్న పూర్వ సంబంధం బహుశః కొంత ఆశ్చర్యాన్ని కలిగించునదై యుండవచ్చు. దావీదునకు దేవునికి వ్యతిరేకముగా పని చేయుచున్న మనుష్యులు అతని చుట్టూ ఉన్నారని దావీదు వ్రాసాడు. మనుష్యులు మనకు వ్యతిరేకముగా పని చేస్తున్నపుడు ఆ సందర్భములో సహజముగానే కోపపడవచ్చు లేక మనలను మనము సమర్ధించుకొనుటకు ప్రయత్నించవచ్చును. అయితే దావీదు వేరే విధముగా ఉండమని సలహాయిస్తున్నాడు.

**ఈ క్రింది వాక్యాలలో ఈ పరిస్థితిని బట్టి దేవుని ప్రజలకు దావీదు ఇస్తున్న సలహా ఏమిటి?**

`కీర్తన 37:1`

`కీర్తన 37:5`

`కీర్తన 37:7`

`కీర్తన 37:8`

`కీర్తన 37:4ను చదువుడి. మీరు చదివినపై వాక్యములను దృష్టిలో పెట్టుకొని, “యెహోవాను బట్టి సంతోషించుట అంటే ఏమిటి?`

“దేవునిని నమ్మండి” అని వేర్వేరు విధములుగా పదేపదే దావీదు చెప్పుచున్నాడు. పనిచేయుటకు ఆయనను నమ్మండి. దేవుడు మీ దేవుడై యున్నాడు. ఇప్పుడు కూడా ఆయన మీ కొరకు పనిచేయుచున్నాడు. అందువలన మీరు కలవరము చెందవద్దు. నీవు మారి, నీ అంతట నీవే విషయాలను పరిష్కరించుకోవాలనుకోవద్దు. మీ పరలోకపు తండ్రి అన్నిటి మీద అధికారము గలవాడు. అందుచేత ఆయనను పరిపూర్ణంగా నమ్మండి.

ఈ సందర్భములోనే దావీదు “యెహోవానుట్టి సంతోషించుడి” అని వ్రాసాడు. దేవుని బట్టి సంతోషించడమంటే ఆయన యెడల పరిపూర్ణ నమ్మకము కలదనియు, దానిని ఆధారము చేసుకొని మనము జీవిస్తున్నామని అర్ధము. దేవుడు ఇక్కడున్నాడు. పనిచేయుచున్నాడు. కాబట్టి ఏ విషయములో కూడా మన శాంతిని భంగపరచలేదు. ఆయనకు మన స్తుతియాగము అర్పించగలము. చిరునవ్వుతో మాట్లాడగలము. ఎవరూ మనలను ఆయన యొద్ద నుండి త్రోసి వేయలేరు. ఆవిధముగా చేయుటకు నేర్చుకున్న యెడల ప్రేమ గల తండ్రిమనకేమి అనుగ్రహించునో దానిని పొందగలము. ముఖ్యముగా ఆయన రాజ్యమును పొందగలము.

`యెహోవాను బట్టి సంతోషించుటకు ఏవిధంగా నేర్చుకొనగలము? దేవుని నడుపుదల కొరకు ప్రార్ధనలో కొంత సమయం గడుపుడి. అప్పుడవన్నియు మీ జీవితంలో నిజమవుతాయి.`