---
title:  దేవుని యొక్క సమయములో
date:   05/09/2022
---

`రోమా 5:6; గలతీ 4:4 చదువుడి. దేవుడు నిర్ణయించిన సమయమును గూర్చి ఈ వాక్యములు ఏమి నేర్పుచున్నవి?`

ఈ వాక్యాలలో యేసు మన కొరకు సరైన సమయములో చనిపోవుట కొరకు వచ్చియున్నాడని పౌలు చెప్పాడు. అది సరైన సమయమై ఎందుకుంటుందని పౌలు చెప్పుట లేదు. ఈ వాక్యాలను చదివి, పాపమునకు ఒక పరిష్కారమును కనుగొనుటకు యేసు ఈ భూమి మీదకు రావడానికి వేలాది సంవత్సరాలు ఎందుకు వేచియున్నాడు? అంతకుముందు పాపము చాలా చెడ్డదని ఈ విశ్వము అర్ధము చేసుకొనలేకపోయిందా? యేసు రెండవసారి వచ్చుటకు ఎందుకింకా వేచి చూస్తున్నాడు అని అడగవచ్చు. ప్రభువు నా ప్రార్ధనకు జవాబు ఇచ్చుటకు ఎందుకింత కాలము వేచియున్నాడని మనము అడుగవచ్చును.

`ఉదాహరణకు దానియేలు యొక్క 70 వారముల ప్రవచనమును గూర్చి అనగా యేసు మెస్సీయ్యాగా రానైయున్నాడనే విషయమును గూర్చి ఆలోచించుడి. దీని కాల పరిమితి ఎంత? దేవుని సమయమును బట్టి ఆలోచించవలసియున్నదనే విషయాన్ని నేర్చుకొనుటకు ఇదేమి చెప్పుచున్నది?`

వేచియుండవలసిన సమయములను గూర్చి ఎన్నో ఆధ్యాత్మిక కారణములు ఉన్నవని తెలుసుకుంటాము. మొదటగా వేచియుండే సమయములో మన గమనములను సరియైన విషయముపై కేంద్రీకరించులాగునను, మనలను తిరిగి దేవుని యొద్దకు నడిపించుటకు సహాయపడుతుంది.

రెండవదిగా మన కోరికలు మరియు ఉద్దేశములు ఏవిధముగా ఉన్నవో సరిచూసుకొనుటకు వేచియుండు సమయము మనకు సహాయపడుతుంది.

మూడవదిగా పట్టుదలతో లేక నిరంతర కృషితో వేచియుండాలనే విషయాన్ని లేక ఆధ్యాత్మిక సహనము అభివృద్ధి పరచుకొనుటకు సహాయపడుతుంది.

నాల్గవదిగా వేచియుండుట వలన ఆధ్యాత్మికముగా బలపడుటకు మార్గములు తెరువబడును. అనగా విశ్వాసము, నమ్మకము, అభివృద్ధి చెందుతాయి.

ఐదవదిగా పెద్ద దృశ్యములో లోపించిన చిన్న చిన్న భాగములను సక్రమముగా మార్చుటకు వేచియుండే కాలము సహాయపడుతుంది.

ఆరవదిగా మనము ఎందుకు వేచియున్నామో కారణము మనకు ఎన్నటికి తెలియకపోవచ్చును. అందువలననే విశ్వాసము ద్వారా జీవించుటకు నేర్చుకుంటాము. వేచియుండుటకు నీకేమైనా ఇతర కారణాలు కనిపిస్తున్నాయా?

`దేవుడు ప్రతి విషయాన్ని తన సమయమందు చేయుచున్నాడు అని తెల్పుటకు నీకు ఇతర ఉదాహరణలు ఏమైనా తెలుసా? నీవు ఆయనను నమ్మినచో నీకు మేలుకరముగా ఆయన సమయమందు నీ కోరికలు నెరవేర్చును. నా ప్రార్ధనలకు దేవుని యొద్ద నుండి జవాబులు ఆలస్యముగా రావడానికి నేనే కారణమైయున్నానా అనే విషయాన్ని మనము గుర్తించగలుగుచున్నామా?`