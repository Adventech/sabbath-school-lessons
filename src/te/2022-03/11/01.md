---
title:  కొలిమిలో వేచియుండుట
date:   03/09/2022
---

### ఈ వారమునకు చదువ వలసిన వాక్యములు
రోమా 15:4,5; రోమా 5:3-5; 1 సమూయేలు 26; కీర్తన 37:1-11.

> <p>కంఠతవచనం</p>
> “అయితే ఆత్మఫలమేమనగా... ప్రేమ, సంతోషము, సమాధానము, దీర్ఘశాంతము, దయాళుత్వము, మంచితనము, విశ్వాసము, సాత్వికము, ఆశానిగ్రహము” (గలతి 5:22).

శాస్త్రజ్ఞులు నాలుగు సంవత్సరాల వయస్సున్న పిల్లలతో ఒక ప్రయోగమును నిర్వహించారు. దాని ప్రకారము ఆ పిల్లలు శాస్త్రజ్ఞులు చెప్పినట్లు చెస్తే వారికి “మార్షుమాలో” అనే ఒక తియ్యని పదార్థాన్ని తినుటకు ఇస్తారు. ఒక శాస్త్రజ్ఞుడు వేరే పని మీద బయటకు వెళ్తూ, తిరిగి వచ్చేవరకు ఓపికగా ఆ పిల్లలు మారుమాలు (తినుబండారము) తినకుండా వేచియున్న యెడల వారికి రెండు మార్షుమాలు ఇస్తానని వాగ్దానము చేసాడు. అతను వెళ్ళిపోగానే వారిలోని కొంతమంది పిల్లలు వారికివ్వబడిన మార్షుమాలును నోటిలో కుక్కుకొని తినేసారు. కొందరు పిల్లలైతే ఆ శాస్త్రజ్ఞుడు తిరిగి వచ్చే వరకు తినకుండా ఎదురుచూస్తున్నారు. అక్కడ వారి మధ్య ఏర్పడిన తేడాను గమనించడం జరిగింది.

ఆ శాస్త్రజ్ఞులు ఆ పిల్లలను అంతటితో విడిచి పెట్టక వారిలో పెద్దవారిగా ఎదిగి ఒక్కొక్కరు ఏవిధముగా తయారయ్యారనే విషయాన్ని వారి పరిశోధన ద్వారా తెలుసుకున్నారు. మొదటి పరిశోధనసమయములో ఆ శాస్త్రజ్ఞుడు తిరిగి వచ్చేవరకు వారికివ్వబడిన తినుబండారాన్ని తినకుండా వేచియున్న పిల్లలు ఇప్పుడు యువకులుగా ఉన్నారు. వారు పరిస్థితులను అనుకూలముగా సర్దుబాటు చేసుకొని జీవించుటకు అలవాటు పడినట్లుగా కనిపించారు. మంచి విద్యార్థులుగా ఉన్నారు. ఓపిక పట్టని ఇతర పిల్లలతో పోల్చినపుడు వీరు ఎక్కువ నమ్మకముగల ధైర్యముగల వారిగా ఎదిగారు. ఆ పరిశోధనను బట్టి సహనము, ఓర్పు అను లక్షణములు మానవ స్వభావములో ఉన్నతమైన మరియు ప్రాముఖ్యమైన పాత్రను పోషించుచున్నవని తేలింది. అందువలననే మన ప్రభువు ఆ లక్షణాలను అలవర్చుకొని అభివృద్ధిపర్చుకోమని ప్రోత్సహించి యున్నాడు.

ఈ వారము మనము వేచియుండే కొలిమిని గూర్చి అధ్యయనము చేయుదము.

**సంక్షిప్తముగా ఈ పాఠము యొక్క సారాంశము**: కొన్ని సందర్భాలలో కొన్ని విషయాలు నెరవేరుటకు ఎందువలన మనము కనిపెట్టవలసియున్నది? కొలిమిలో ఉండగా సహనమును గూర్చి ఏ పాఠములను నేర్చుకొనగలము.

_సెప్టెంబరు 10, సబ్బాతు దినమున ఈ వారము యొక్క పాఠమును అధ్యయనము చేయుటకు సిద్ధపడుడి._