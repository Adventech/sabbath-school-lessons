---
title:  సహనముగల దేవుడు
date:   04/09/2022
---

`రోమా 15:4,5 చదువుడి. ఈ వాక్యాలలో దాగియున్న విషయాలేమిటి?`

మనకు కావాలనుకునే విషయాలలోను మనకు వాగ్దానము చేయబడినను అవి ఇప్పటికి నెరవేరకపోయినను, సాధారణముగా వాటి విషయమై అసహనాన్ని వెలుబుచ్చుతూ ఉంటాము. వేటి కొరకై ఎదురుచూస్తున్నామో అవి లభించినపుడు తృప్తి చెందుదుము. ఫలాన విషయము కావాలనుకున్నా అందుబాటులో లేనపుడు కొంత కలత చెంది అసహనాన్ని ప్రదర్శిస్తాము. అట్టి స్థితిలో ఉన్నప్పుడు దేవుని యందు నమ్మకముతో సహనము కలిగి జీవించడం అసాధ్యమనిపిస్తుంది.

వేచియుండడమనునది దాని అర్ధమును బట్టి చూస్తే అది బాధాకరమైన విషయమే. దీనికి సమానమైన హెబ్రీ పదమును కీర్తన 37:7లో "కనిపెట్టుకొని యుండుము” అని చూడగలము. ఆ మాటలు ఒక హెబ్రీ పదమును తర్జుమా చేయబడిన మాటల నుండి వస్తున్నది. “బాధతో నిండియున్న” “కదిలింపబడిన" “వణికిపోవుచున్న” “గాయపర్చబడియున్న” “విచారముతో నిండియున్న” అనే భావములు అందులో ఉన్నవి. ఓర్పు కలిగి జీవించుటకు నేర్చుకొనడం అంత సులభమైన విషయమేమి కాదు. అది కొన్ని సందర్భాలలో కొలిమిలో పెట్టబడినట్లు అనే భావమును కలిగియుంటుంది.

`కీర్తన 27:14; కీర్తన 37:7; మరియు రోమా 5:3-5 చదువుడి. ఈ వాక్యాలు మనకు ఏమి చెప్పుచున్నవి? ఓర్పు లేక సహనము దేనికి నడిపిస్తుంది?`

మనము వేచి చూస్తున్నపుడు, రెండు విషయాల మీద మన మనస్సును పెట్టవచ్చును. ఏ విషయాల కొరకు వేచి చూస్తున్నామో వాటి మీద మన దృష్టి పెట్టవచ్చును. లేక ఎవరి హస్తములు వాటిని కలిగి యుంటారో వారి మీద నైనను మన దృష్టిని కేంద్రీకరించవచ్చును. ఇక్కడ గమనించినచో దేని కోసము మనము వేచి చూస్తున్నామో అది ప్రధానమైన విషయము కాదు గాని ఏ వైఖరితో వేచి చూస్తున్నామో అది ప్రాముఖ్యము. ప్రభువు నందు నమ్మకము పెట్టినచో, ఆయన హస్తాలకు జీవితాలను సమర్పించుకున్నచో మన చిత్తమును ఆయన వశము చేసిన యెడల, అప్పుడు ఆయన మనకేది మంచిదో దానిని చేస్తాడని నమ్మగల్గుదుము. అది ఎంత కష్టమైనా, ఎంత సమయము తీసుకున్నా ఆయనను నమ్ముతాము.

`ఏ విషయాల కొరకు నీవు ఆశతో ఎదురు చూస్తున్నావు? దేవుని చిత్తమునకు మరియు ఆయన నిర్దేశించిన సమయమునకు, సమస్తమును ఆయనకు అప్పగించుకొనుటకు మన మెట్లు నేర్చుకొనగలము? ప్రభువునకు సంపూర్ణముగా సమర్పించుకునే వైఖరిని అనుగ్రహించమని ప్రార్ధిద్దాము.`