---
title:  "ఏలియా : వేగిరపాటు వలన వచ్చిన సమస్య"
date:   07/09/2022
---

కర్మెలు పర్వతము మీద జరిగిన శక్తి ప్రదర్శన అంతమునకు వచ్చినది. (1రాజులు 18) ఆకాశము నుండి అగ్ని కురిసినది. అక్కడ సమావేశమైన జనులందరు నిజ దేవుడు ఎవరో గుర్తించారు. అబద్ద ప్రవక్తలు చంపబడ్డారు. నిజమైన దేవుడెవరో నిరూపించబడ్డాడు. దినములు గడిచే కొలది ఏలియా ఆధ్యాత్మికముగా బలపడుచున్నాడని మీరు తలంచవచ్చును. అయితే అకస్మాత్తుగా వినిన వార్త వలన అతడు భయపడి, చనిపోతే మంచిదనే నిర్ణయానికి వచ్చాడు. మిగిలిన వృత్తాంతమంతటిని 1రాజులు 19:1-9లో చూడుడి. ఆ వాక్యాలలోని చివరి మాటలు ఆందోళన కలిగించేవిగా ఉన్నవి.

“అచ్చట ఉన్న యొక గుహలో చేరి బస చేసెను. యెహోవా వాక్కు ప్రత్యక్షమై - ఏలియా యిచ్చట నీవేమి చేయుచున్నావని అతనినడిగెను” (1 రాజులు 19:9) పరిస్థితిని గమనించినట్లయితే ఏలియాకు కలిగిన భయము వలన అనుకూలముగాని స్థలములో దాగుకొనుటకు పారిపోయాడు.

`కర్మెలు పర్వతము మీద ప్రభువు ఎంతో శక్తిని ప్రదర్శించిన తరువాత ఏలియా ఎంతో విశ్వాసముతోను మరియు నమ్మకముతోను నిండియుండవలసింది. అయితే దానికి విరుద్దముగా ప్రాణమునకు భయపడి పారిపోయాడు. దీనినుండి ఏ గుణపాఠమును నేర్చుకొనగలము?`

ఈ వృత్తాంత మంతయు ఒక ప్రాముఖ్యమైన విషయాన్ని తెలియజేస్తుంది. మనము విషయములోనైనా వేగిరపడినప్పుడు మనము తప్పుడు స్థలములోనికి వెళ్ళిపోదుము. ఏలియా విషయములో అతని భయమే అతనిని తొందరపెట్టి, అతడు జన్మించి యుండకపోతే ఎంత బాగుండుననుకొనుచూ ఎడారిలోనికి పారిపోయాడు. దేవునికి మన యెడలున్న ప్రణాళికకు బదులు వాటికి విరుద్ధంగా చేయుటకు వేగిరపడుతుంటాము.

`ఈ క్రింది వాక్యాలను చదవండి. ఈ వాక్యాలలో చూపించబడిన వ్యక్తులు దేవుని చిత్తమునకు విరోధముగా వెళ్ళుటకు కారణాలేమిటి? ఆది 16:1-3; సంఖ్యా 20:10–12; న్యాయాధిపతులు 14:1-3; మత్తయి 20:20,21; లూకా 9:52 - 56; అపొ.కా. 9:1.`

కోరిక, కోపము, మనోవికారము, అవిశ్వాసము లేక ప్రభువు కొరకు పట్టుదల కలిగియున్నట్లు భావించుట, ఇవన్నియు కూడా మనము ఎక్కడికి వెళ్ళకూడదో అక్కడికి నడిపించుటకు దోహదపడును. ఈ ప్రమాదమునకు గురికానట్టి అతీతులెవ్వరూ ఉండరు. అయితే దీనంతటిని బట్టి నేర్చుకున్నదేమంటే దేవుని యొక్క మంచితనము మీదను, ఆయన కృప మీదను, నమ్మకముతో కూడిన విశ్వాసమును అభివృద్ధి పరచుకొనవలసి ఉంది. దేవుడు మనలను ప్రేమించి, మేలు జరగాలని కోరుకుంటున్నట్లు మనకు తెలుసు. అంతమాత్రాన అదేదో యాంత్రికముగా జరిగిపోయేది కాదు అది విశ్వాసమునునది ఒక వరమై యున్నది. అయితే ఆ వరమును అభివృద్ధి చేసుకొనాలి. పోషించాలి. ఎంతో పట్టుదలతో సంరక్షించవలసియుంది.