---
title:  అదనపు అధ్యయనము
date:   09/09/2022
---

ఎలెన్ జి వైట్ పితరులు మరియు ప్రవక్తల నుండి “దావీదునకు అభిషేకము చేయబడెను” పుటలు 637-642 చదువుడి.

మన కొరకు దేవునికున్న ప్రణాళిక ప్రకారము ఎక్కువ కాలము వేచియుండవలసిందేమో. ఆ విధముగా వేచియుండటమంటే, అది కొలిమిలో పడిన అనుభవమును పోలియుంటుంది. దేవునియందు నమ్మకముంచిన యెడల ఓర్పుతో వేచియుండటము సాధ్యమవుతుంది. ఆవిధముగానే వేచియుండనిచో ఊహించిన దానికన్నా ఎన్నో రెట్లు దేవుని దీవెనలను పోగొట్టుకుంటాము. దేవుడు మన పక్షమున పనిచేయుచున్నాడు. ఆయనయందు సంతోషించుట, ఆయనను హృదయపూర్వకముగా నమ్ముటవలన మనమెంతగానో మేళ్ళను పొందుదుము.

మనమెదుర్కొనే ప్రతి శోధనను ఆయన దాని బరువును చూస్తాడు దానిని లెక్కిస్తాడు.

నేను బాధలలో ఉన్నపుడు దేవుని యొక్క లక్ష్యమును గూర్చి తెలుసుకొనవలెను. అయితే మనకు ఏది మంచిదో ఆయనకు తెలుసు. నా యొక్క విశ్వసనీయమైన సృష్టికర్తగా ఆయనకు నన్ను సమర్పించుకుంటాను. నా జీవమును, నా దేహమును ఆయనకే సమర్పించుకుంటాను.

“ఆ హేతువు చేత ఈ శ్రమలను అనుభవించుచున్నాను గాని, నేను నమ్మిన వానిని ఎరుగుదును గనుక సిగ్గుపడను. నేను ఆయనకు అప్పగించిన దానిని రాబోవుచున్న ఆ దినమువరకు ఆయన కాపాడగలడని రూఢిగా నమ్ముకొనుచున్నాను” (2తిమోతి 1:12). మన జీవాత్మను సరియైన రీతిలో తర్బీదు చేసిన యెడల, మన పరలోకపు తండ్రి పై మన పరిపూర్ణ నమ్మకమును ఉంచినచో మన జీవిత పోరాటముల గుండా ప్రయాణించినపుడు మనకు ఎక్కువ సమాధానమును, సంతోషమును కలుగును.

“యేసు యొక్క చేతులకు వేరుగా ఉంటూ భయముతోను లేక ఆందోళనతోను జీవించాలని ఆయన కోరుకొనుట లేదు. ఎక్కువ వేచియుండుటకు మనము నేర్చుకొనవలసి యున్నాము” ఎలెన్ జి వైట్, ఎన్నిక చేయబడిన వర్తమానములు, పుస్తకము 2, పుట 242.

**చర్చించుకొనుటకు ప్రశ్నలు**

`మనము ఎదుర్కొనే ప్రతి శోధనను యేసు దాని బరువును చూస్తాడు. దాని కొలతలను గమనిస్తాడు అంటే అర్ధమేమిటి? మనము వేచియున్న సమయములో ఈ విషయమును గూర్చి తెలిసికొనుట వలన మనకు ఏవిధంగా సహాయపడుతుంది?`

`ఓపికతో వేచియుండుట అంటే ఏమిటో మీ తరగతిలో ఉన్న సభ్యులను అడిగి వారి అనుభవమును బట్టి ఇతర సభ్యులకు వివరించమనండి. వారు విన్న సాక్ష్యమును బట్టి ఏమి నేర్చుకొనియుంటారు?`

`ఓర్పును అలవాటు చేసుకొనుటకు ప్రార్ధన ఏవిధంగా సహాయపడుతుంది?`