---
title:  "దావీదు : వేచియున్న ఒక ఉపమాన పాఠము"
date:   06/09/2022
---

1 సమూయేలు 16:1-13లో దావీదును రాజుగా సమూయేలు అభిషేకించెను. అయితే యెష్షయి కుమారునికి తన తండ్రి పొలములో నుండి యెరూషలేములో ఉన్న సింహాసనమును చేరుటకు కొంత సమయము పట్టింది. అనుమానమేమియు లేదు. కొన్నిసార్లు దావీదు కొలిమి మధ్యలో ఉన్నట్లు భావించాడు.

మొదటగా కలవరము చెందియున్న సౌలు మనసుకు ఊరట కలుగు నిమిత్తము బాలుడైన దావీదు సంగీత వాయిద్యమును వాయించవలసివచ్చెను. (1సమూ 16) తరువాత అతడు గొల్యాతును చంపుట ద్వారా ఇశ్రాయేలీయులకు ఒక శూరుడయ్యాడు (1 సమూ 17) అటు తరువాత చాలా సంవత్సరాలు దావీదు తన ప్రాణములను కాపాడుకొనుటకు పారిపోతూ బ్రతికాడు. సౌలు తరువాత దావీదు ఇశ్రాయేలీయులకు రాజు కాబోవుతున్నాడనే విషయము సౌలు మరియు అతని కుమారుడైన యోనాతానుకు తెలుసు (1సమూ 23:17; 24:20). అయితే దావీదుకి దేవుడు నిర్ణయించిన విధి చేరుటకు తనంతట తానుగా ఎట్టి ప్రయత్నము చేయలేదు. నిజము చెప్పాలంటే దావీదు అంత త్వరగా రాజు కాకూడదని కొన్ని వ్యతిరేక సేవలు చేసాడు. అతనిని చంపుటకు సౌలు కుట్రలు పన్నినా దావీదు సౌలుకు అపకారమేమియు చేయక, సౌలు వస్త్రపు చెంగును కత్తిరించుకొనిపోయెను. ఆవిధముగా చేసియుండకూడదని బాధపడ్డాడు (1సమూ 24:5-7) మరొకసారి సౌలు దావీదుకు దొరికినా చంపుటకు దావీదు నిరాకరించాడు (1సమూ 26:7-11).

`1సమూ 26:1-11 చదువుడి. సౌలును చంపుటకు దావీదు ఎందుకు నిరాకరించాడు? దేవునికి మన యెడల ఉన్న ప్రణాళికలను నెరవేర్చుటకు మార్గములు ఆయనకు ఉంటాయి. ఈ సందర్భముగా దావీదు సౌలును చంపకపోవుటను బట్టి ఏ నియమమును గూర్చి ఆ విషయము మనకు బోధిస్తుంది?`

`ఇప్పుడు 1 సమూ 26:12-25 చదువుడి. సౌలును దావీదు చంపుటకు నిరాకరించుట ద్వారా ఆ సంఘటన సౌలుకు ఎట్టి మానసిక క్షోభ కలుగజేసింది? దేవుని కొరకు వేచియుండుట వల్ల ప్రయోజనాల గూర్చి ఈ సంఘటన ఏమి బోధిస్తుంది?`

దావీదు సింహాసనమును అధిరోహించుటకు ముందు సాగినయాత్రనంతటిని గమనించినచో, దేవుడు నీకు ఇంకను అప్పగించని దానిని బలవంతంగా తీసుకొనవద్దు అనే గుణపాఠము నేర్చుకొనవచ్చు. దేవుని వరాలు ఆయన హస్తాల మీదుగా పొందితే అవి ఎప్పటికి మేలైనవిగా ఉంటాయి. దేవుడు తన సమయాన్ని బట్టి వాటిని అనుగ్రహిస్తాడు. ఈవిధానములో సుదీర్ఘ కాలము వేచియుండవలసి యుంటుందేమో. చిక్కుడు గింజలు గంటల వ్యవధిలోనే మొలకెత్తును. సింధూర వృక్ష విత్తనాలు మొలకెత్తుటకు సంవత్సరాలు పడుతుంది. అయితే బలమైన గాలులు లేచినపుడు సింధూర వృక్షము కూలిపోదు. స్థిరముగా నిలబడుతుంది.

`సౌలును దావీదు చంపియున్నచో ఆ చర్యను సమర్ధించుకొనుట సులభమే. అయితే దావీదు చర్యలు దేవుని మీద అతనికున్న నిజమైన విశ్వాసమును తెలియజేయుచున్నవి. నీవు వేచియుండవలసిన విషయాలలో ఈ ఉదాహరణ ఏవిధంగా నీవు నిరుత్సాహపడకుండా సహాయపడుతుంది?`