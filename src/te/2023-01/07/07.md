---
title:  ಹೆಚ್ಚಿನ ಚಿಂತನೆ
date:   17/02/2023
---

ಶ್ರೀಮತಿ ವೈಟಮ್ಮನವರು 'ದಿ ಡಿಸೈರ್ ಆಫ್ ಏಜಸ್ ಪುಸ್ತಕದ 637ನೇ ಪುಟದಲ್ಲಿ ಹೀಗೆ ತಿಳಿಸುತ್ತಾರೆ :

"ಮನುಷ್ಯಕುಮಾರನು ತನ್ನ ಮಹಿಮೆಯಿಂದ ಎಲ್ಲಾ ದೂತರೊಂದಿಗೆ ಕೂಡಿ ಬರುವಾಗ, ತನ್ನ ಮಹಿಮೆಯ ಸಿಂಹಾಸನದಲ್ಲಿ ಕೂತುಕೊಳ್ಳುವನು. ಮತ್ತು ಎಲ್ಲಾ ದೇಶಗಳ ಜನರು ಆತನ ಮುಂದೆ ಕೂಡಿಸಲ್ಪಡುವರು. ಆತನು ಅವರನ್ನು ಬೇರೆ ಬೇರೆ ಮಾಡುವನು" (ಮತ್ತಾಯ 25:31-32). ಈ ರೀತಿಯಾಗಿ ಕ್ರಿಸ್ತನು ಎಣ್ಣೆ ಮರಗಳ ಗುಡ್ಡದಲ್ಲಿ ತನ್ನ ಶಿಷ್ಯರಿಗೆ ಮಹಾನ್ಯಾಯತೀರ್ಪಿನ ದಿನದ ದೃಶ್ಯವನ್ನು ಮುಂದಾಗಿ ತಿಳಿಸಿದನು. ಎಲ್ಲಾ ದೇಶಗಳ ಜನರು ಆತನ ಮುಂದೆ ಕೂಡಿರುವಾಗ, ಜನರು ಎರಡು ಗುಂಪುಗಳಿಗೆ ಮಾತ್ರ ಸೇರಿರುವರು. ಬಡವರಿಗೆ ಕಷ್ಟದಲ್ಲಿರುವವರಿಗೆ ಯಾರು ಸಹಾಯ ಮಾಡಿದರೋ, ಅಥವಾ ಸಹಾಯ ಮಾಡಲು ನಿರ್ಲಕ್ಷಿಸಿದರೋ ಅವರು ಕ್ರಿಸ್ತನಿಗೆ ಸಹಾಯ ಮಾಡಿದಂತೆ ಅಥವಾ ನಿರ್ಲಕ್ಷಿಸಿದಂತೆ ಎಣಿಸಲ್ಪಡುವರು. ಈ ಕಾರ್ಯಗಳ ಮೇಲೆ ಅವರು ಪರಲೋಕ ಇಲ್ಲವೆ ನರಕಕ್ಕೆ ಪಾತ್ರರೆಂದು ನಿರ್ಣಯಿಸಲಾಗುವುದು".

ಶ್ರೀಮತಿ ವೈಟಮ್ಮನವರು ಮುಂದುವರೆದು ಅದೇ ಪುಸ್ತಕದ 639ನೇ ಪುಟದಲ್ಲಿ ಹೀಗೆ ಹೇಳುತ್ತಾರೆ :

"ಕಷ್ಟದಲ್ಲಿರುವವರಿಗೆ, ಬಡವರಿಗೆ ನೀವು ಸಹಾಯ ಮಾಡಿದಾಗ, ನೀವು ಅದೃಶ್ಯ ರೂಪದಲ್ಲಿ ದೇವದೂತರಿಗೆ ಸ್ವಾಗತ ಬಯಸುತ್ತೀರಿ. ಪರಲೋಕದ ದೇವದೂತರ ಒಡನಾಟವನ್ನು ನೀವು ಸ್ವಾಗತಿಸುವಿರಿ. ಆಗ ಅವರು ಹರ್ಷ ಹಾಗೂ ಸಮಾಧಾನವೆಂಬ ಪರಿಶುದ್ಧ ವಾತಾವರಣವನ್ನು ನಿಮ್ಮಲ್ಲಿ ಉಂಟುಮಾಡುವರು. ಅವರು ನಿಮ್ಮ ವಿಷಯದಲ್ಲಿ ದೇವರಿಗೆ ಸ್ತುತಿಸ್ತೋತ್ರ ಸಲ್ಲಿಸುವಾಗ, ಪರಲೋಕದಲ್ಲಿಯೂ ಸಹ ದೇವರಿಗೆ ಕೊಂಡಾಟವಾಗುವುದು. ನೀವು ಮಾಡುವ ಪ್ರತಿಯೊಂದು ದಯೆ, ಕರುಣೆಯ ಕಾರ್ಯವು ಪರಲೋಕದಲ್ಲಿ ಮಧುರವಾದ ಸಂಗೀತದ ಮೂಲಕ ದೇವರಿಗೆ ಸ್ತುತಿ ಉಂಟುಮಾಡುವುದು. ಪರಲೋಕದ ತಂದೆಯು ಇಂತಹ ನಿಸ್ವಾರ್ಥಿಗಳಾದ ವ್ಯಕ್ತಿಗಳನ್ನು ಅಮೂಲ್ಯವಾದವರೆಂದು ಎಣಿಸುವನು".

**ಚರ್ಚಿಸಬೇಕಾದ ಪ್ರಶ್ನೆಗಳು**

`"ದೇಶದಲ್ಲಿ ಯಾವಾಗಲೂ ಬಡವರು ಇರುವರಷ್ಟೆ' ಎಂದು ಸತ್ಯವೇದವು ತಿಳಿಸುತ್ತದೆ (ಧರ್ಮೋಪದೇಶಕಾಂಡ 15:11; ಮತ್ತಾಯ 26:11). ಕೆಲವರು ಈ ವಾಕ್ಯವನ್ನು ಉದಾಹರಿಸಿ ಬಡವರಿಗೆ ಸಹಾಯ ಮಾಡುವುದಿಲ್ಲ. ಈ ರೀತಿಯಾಗಿ ಆಲೋಚಿಸುವುದು. ಯಾಕೆ ತಪ್ಪಾದ ಅಭಿಪ್ರಾಯವಾಗಿದೆ?`

`1 ತಿಮೊಥೆ 6:17-19ನೇ ವಚನಗಳನ್ನು ಓದಿರಿ. ಇಹಲೋಕದ ವಿಷಯದಲ್ಲಿ ಐಶ್ವರ್ಯವುಳ್ಳವರು ಅಹಂಕಾರಿಗಳಾಗಿರದೆ.... ಎಲ್ಲವನ್ನೂ ಹೇರಳವಾಗಿ ದಯಪಾಲಿಸುವ ದೇವರ ಮೇಲೆ ನಿರೀಕ್ಷೆಯನ್ನಿಡಬೇಕೆಂತಲೂ ವಾಸ್ತವವಾದ ಜೀವವನ್ನು ಹೊಂದುವುದಕ್ಕೋಸ್ಕರ ಅವರು ಒಳ್ಳೇದನ್ನು ಮಾಡುವವರೂ, ಸತ್ಕಾರ್ಯಗಳಲ್ಲಿ ಐಶ್ವರ್ಯವಂತರೂ, ದಾನಧರ್ಮಗಳನ್ನು ಮಾಡುವವರೂ, ಪರೋಪಕಾರ ಮಾಡುವವರೂ ಆಗಿದ್ದು ಮುಂದಿನ ಕಾಲಕ್ಕೆ ಒಳ್ಳೆ ಅಸ್ತಿವಾರವಾಗುವಂಥವುಗಳನ್ನು ತಮಗೆ ಕೂಡಿಸಿಟ್ಟುಕೊಳ್ಳಬೇಕೆಂತಲೂ ಅವರಿಗೆ ಆಜ್ಞಾಪಿಸು" ಎಂದು ಪೌಲನು ತಿಳಿಸುತ್ತಾನೆ. ಕೊನೆಯಲ್ಲಿ ತಾವು ಏನೂ ತೆಗೆದುಕೊಂಡ ಹೋಗಲಾಗದೆಂದು ತಿಳಿದಿದ್ದರೂ, ಯಾಕೆ ಜನರು ತಮ್ಮ ಐಶ್ವರ್ಯದ ಮೇಲೆ ಭರವಸವಿಡುತ್ತಾರೆ? ಬದಲಾಗಿ ದೇವರ ಮೇಲೆ ಭರವಸವಿಡುವುದು ಯಾಕೆ ಪ್ರಾಮುಖ್ಯವಾಗಿದೆ?`