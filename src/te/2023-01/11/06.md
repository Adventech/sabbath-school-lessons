---
title:  ಕ್ರಯವಿಕ್ರಯ ಮಾಡಲಾಗದ ಸಮಯ
date:   16/03/2023
---

ಕ್ರಿಸ್ತನ ಎರಡನೇ ಬರೋಣಕ್ಕೆ ಮೊದಲು ಲೋಕದ ಸ್ಥಿತಿಯು ಎಷ್ಟೊಂದು ಭಯಾನಕವಾಗಿರುತ್ತದೆಂದು ಸತ್ಯವೇದವು ತಿಳಿಸುತ್ತದೆ .... ಮೊಟ್ಟಮೊದಲು ಜನಾಂಗವು ಉಂಟಾದಂದಿನಿಂದ ಅಂದಿನವರೆಗೆ ಸಂಭವಿಸಿದಂತ ಸಂಕಟವು ಸಂಭವಿಸುವುದು....” ಎಂದು ಪ್ರವಾದಿಯಾದ ದಾನಿಯೇಲನು 12:1ನೇ ವಚನದಲ್ಲಿ ತಿಳಿಸುತ್ತಾನೆ. ಹಿಂದೆ ಸಂಭವಿಸಿದಂತ ಕೆಲವು ಕಷ್ಟಕರವಾದ ಸಮಯವನ್ನು ನೆನಪಿಸಿಕೊಂಡಾಗ, ದಾನಿಯೇಲನು ತಿಳಿಸುವಂತ ವಿಷಯವು ಬಹಳ ಕೆಟ್ಟದ್ದಾಗಿರುತ್ತದೆಂದು ತಿಳಿಯಬಹುದು.

ಪ್ರಕಟನೆ ಪುಸ್ತಕವೂ ಸಹ ಕ್ರಿಸ್ತನ ಬರೋಣಕ್ಕೆ ಮೊದಲು ಬರುವ ಸಂಕಟದ ಸಮಯದ ಬಗ್ಗೆ ತಿಳಿಸುತ್ತದೆ.

`ಪ್ರಕಟನೆ 13:11-17ನೇ ವಚನಗಳನ್ನು ಓದಿರಿ. ಕೊನೆಯ ಕಾಲದಲ್ಲಿ ಉಂಟಾಗುವ ಸಂಕಟದೊಂದಿಗೆ ಹಣಕಾಸಿನ ವಿಷಯವು ಹೇಗೆ ಸಂಬಂಧ ಹೊಂದಿದೆ?`

ನಾವು ಕ್ರಯವಿಕ್ರಯ ಅಂದರೆ ಏನನ್ನೂ ಮಾರಲೂ ಆಗದು ಅಥವಾ ಡುಕೊಳ್ಳಲೂ ಆಗದ ಸಮಯ ಬರುತ್ತದೆ! ನಮ್ಮ ಸಮಯ, ಕೌಶಲ ಮತ್ತು ವಸ್ತುಗಳನ್ನು ಯಾರು ಕೊಂಡುಕೊಳ್ಳಲು ಬಯಸುತ್ತಾರೋ, ಅವರಿಗೆ ಮಾರುವುದು ನಮ್ಮ ಕೆಲಸವಾಗಿದೆ. ಕ್ರಯವಿಕ್ರಯ ಮಾಡಬಾರದು ಅಂದರೆ ಸಮಾಜದಲ್ಲಿ ನಮ್ಮ ಕಾರ್ಯನಿರ್ವಹಿಸಲಾಗದು ಎಂಬ ಅರ್ಥಕೊಡುತ್ತದೆ. ಅಂತಹ ಸಂಕಟದ ಸಮಯದಲ್ಲಿ ದೇವರಿಗೆ ನಂಬಿಗಸ್ತರಾಗಿರುವವರ ಮೇಲೆ ಅಪಾರವಾದ ಮಾನಸಿಕ ಒತ್ತಡ ಉಂಟಾಗುತ್ತದೆ. ಅದರೊಂದಿಗೆ ನಮ್ಮಲ್ಲಿ ಹಣ ಹೆಚ್ಚಾಗಿದ್ದಷ್ಟೂ ಈ ಲೋಕದ ಆಕರ್ಷಣೆಯೂ ಸಹ ಅಷ್ಟೇ ಹೆಚ್ಚಾಗಿರುತ್ತದೆ. ಈ ಕಾರಣದಿಂದ ಕ್ರಯವಿಕ್ರಯ ಮಾಡಬಾರದೆಂಬ ಒತ್ತಡವು ಬಹಳ ಬಲವಾಗಿರುತ್ತದೆ.

ಅಂತಹ ಸಂಕಟದ ಸಮಯಕ್ಕೆ ನಾವು ಸಿದ್ಧರಾಗುವುದು ಹೇಗೆ? ದೇವರ ಕೃಪೆಯಿಂದ ಲೌಕಿಕವಾದ ವಸ್ತುಗಳಿಗೆ ಮತ್ತು ಹಣಕ್ಕೆ ನಾವು ದಾಸರಾಗದಂತೆ ಖಚಿತಪಡಿಸಿಕೊಳ್ಳುವುದಕ್ಕಾಗಿ ನಾವು ಈಗಿನಿಂದಲೇ ಸಿದ್ಧರಾಗಬೇಕು. ಆಗ ಕ್ರಯವಿಕ್ರಯ ನಡೆಸಬಾರದೆಂಬ ಸಮಯಬಂದಾಗಲೂ ನಾವು ದೇವರಲ್ಲಿ ಪ್ರಾಮಾಣಿಕರಾಗಿರಲು ಸಾಧ್ಯವಾಗುತ್ತದೆ.

`ಧರ್ಮೋಪದೇಶಕಾಂಡ 14:22 ಹಾಗೂ 23ನೇ ವಚನದ ಕೊನೆಯ ಭಾಗ ಓದಿರಿ, ದೇವಜನರು ತಮ್ಮ ಆದಾಯ ಅಥವಾ ಹೊಲಗದ್ದೆಯ ಉತ್ಪನ್ನಗಳನ್ನು ಏನು ಮಾಡಬೇಕು? ದೇವರು ಯಾಕೆ ಇದನ್ನು ಮಾಡಬೇಕೆಂದು ತಿಳಿಸಿದನು?`

"ಹೀಗೆ ನಿಮ್ಮ ದೇವರಾದ ಯೆಹೋವನಲ್ಲೇ ಭಯಭಕ್ತಿಯುಳ್ಳವರಾಗಿರುವುದನ್ನು ಅಭ್ಯಾಸ ಮಾಡಿಕೊಳ್ಳುವಿರಿ" ಎಂದು ದೇವರು ಮೋಶೆಗೆ ತಿಳಿಸುತ್ತಾನೆ. ದಶಮಭಾಗವನ್ನು ದೇವರಿಗೆ ಸಲ್ಲಿಸುವ ಕಾರಣಗಳಲ್ಲಿ ಇದೂಸಹ ಒಂದಾಗಿದೆ. ಅದನ್ನು ದೇವರಿಗೆ ಹಿಂತಿರುಗಿಸುವುದರಿಂದ ನಾವು ಆತನಲ್ಲಿ ಭಯಭಕ್ತಿಯುಳ್ಳವರಾಗಿರುವುದನ್ನು ಅಭ್ಯಾಸ ಮಾಡಿಕೊಳ್ಳುತ್ತೇವೆ. ದೇವರಲ್ಲಿ ಭಯಭಕ್ತಿಯುಳ್ಳವರಿಗೆ ಆತನು ಕೊಡುವ ಆಶೀರ್ವಾದವನ್ನು ದಾವೀದನು ಹೀಗೆ ತಿಳಿಸುತ್ತಾನೆ : "ಸದ್ಭಕ್ತರಿಗೋಸ್ಕರ ನೀನು ಇಟ್ಟುಕೊಂಡಿರುವ ಮೇಲೂ, ಆಶ್ರಿತರಿಗೋಸ್ಕರ ನೀನು ಎಲ್ಲರ ಮುಂದೆ ಮಾಡಿದ ಉಪಕಾರಗಳೂ ಎಷ್ಟೋ ವಿಶೇಷವಾಗಿವೆ” (ಕೀರ್ತನೆ 31:19) (ಇಂಗ್ಲೀಷ್ ಬೈಬಲ್ಲಿನಲ್ಲಿ Those who fear you ಅಂದರೆ ನಿನ್ನಲ್ಲಿ ಭಯಭಕ್ತಿಯುಳ್ಳವರು ಎಂದು ತಿಳಿಸಿರುವುದನ್ನು ಕನ್ನಡ ಸತ್ಯವೇದದಲ್ಲಿ ಆಶ್ರಿತರು ಎಂದು ಅನುವಾದವಾಗಿದೆ).

ದೇವರಿಗೆ ಭಯಪಡುವುದೆಂದರೆ ಆತನಲ್ಲಿ ಭರವಸವಿಡುವುದು ಎಂಬ ಅರ್ಥ ಕೊಡುತ್ತದೆ. ಆದುದರಿಂದ ನಾವು ಸ್ವಾರ್ಥಿಗಳಾಗದಂತೆಯೂ ಮತ್ತು ಎಲ್ಲಾ ಆಶೀರ್ವಾದಗಳನ್ನು ದಯಪಾಲಿಸುವ ಕರ್ತನ ಮೇಲೆ ನಾವು ಭರವಸೆ ಇಡುವಂತೆ ನಮ್ಮನ್ನು ಪ್ರೇರೇಪಿಸುವುದಕ್ಕಾಗಿ ದೇವರು ದಶಮಭಾಗ ಕೊಡಬೇಕೆಂದು ತಿಳಿಸಿದ್ದಾನೆಂಬುದು ಇದರಿಂದ ಮನವರಿಕೆಯಾಗುತ್ತದೆ. ದಶಮಭಾಗ ಕೊಡುವುದರಲ್ಲಿ ಪ್ರಾಮಾಣಿಕರಾಗಿರುವವರು, ಅಂತ್ಯಕಾಲದವರೆಗೂ ಪ್ರಾಮಾಣಿಕರಾಗಿರುತ್ತಾರೆಂದು ನಿರೀಕ್ಷಿಸಲಾಗದು. ಆದರೆ ದಶಾಂಶ ಕೊಡದಿರುವವರು ಖಂಡಿತವಾಗಿಯೂ ಸಮಸ್ಯೆಗೆ ಒಳಗಾಗುತ್ತಾರೆ.