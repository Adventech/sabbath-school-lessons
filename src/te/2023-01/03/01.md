---
title:  ದಶಭಾಗ ಸಲ್ಲಿಸುವ ಒಪ್ಪಂದ
date:   14/01/2023
---

### ಈ ವಾರದ ಪಾಠದ ಅಧ್ಯಯನಕ್ಕಾಗಿ
ಆದಿಕಾಂಡ 14:18-20; ಮಲಾಕಿಯ 3:10; ಧರ್ಮೋಪದೇಶಕಾಂಡ 12:5-14; ಯಾಜಕಕಾಂಡ 27:30; 1 ಅರಸುಗಳು 17:9-16 ಹಾಗೂ 1 ಕೊರಿಂಥ 4:1,2ನೇ ವಚನಗಳನ್ನು ಓದಿರಿ.

> <p>ಸ್ಮರಣವಾಕ್ಯ</p>
> ನನ್ನ ಆಲಯವು ಆಹಾರಶೂನ್ಯವಾಗುವಂತೆ ನೀವು ದಶಮಾಂಶ ಯಾವತ್ತನ್ನೂ ನನ್ನ ಭಂಡಾರಕ್ಕೆ ತೆಗೆದುಕೊಂಡು ಬನ್ನಿರಿ. ನಾನು ಪರಲೋಕದ ದ್ವಾರಗಳನ್ನು ತೆರೆದು ನಿಮ್ಮಲ್ಲಿ ಹಿಡಿಸಲಾರದಷ್ಟು ಸುವರವನ್ನು ಸುರಿಸುವೆನೋ, ಇಲ್ಲವೋ ನನ್ನನ್ನು ಹೀಗೆ ಪರೀಕ್ಷಿಸಿರಿ. ಇದು ಸೇನಾಧೀಶ್ವರ ಯೆಹೋವನ ನುಡಿ” (ಮಲಾಕಿಯ 3:10).

ಆದಿಕಾಂಡ 14ನೇ ಅಧ್ಯಾಯವು ಅಬ್ರಹಾಮನು ನಾಲ್ಕು ಮಂದಿ ಅರಸರೊಡನೆ ಯುದ್ಧದಲ್ಲಿ ಜಯಗಳಿಸಿ ತನ್ನತಮ್ಮನ ಮಗನಾದ ಲೋಟನೂ ಸೇರಿದಂತೆ ಎಲ್ಲಾ ಒತ್ತೆಯಾಳುಗಳನ್ನು ಬಿಡಿಸಿಕೊಂಡು ಬಂದ ವಿಷಯವನ್ನು ಓದುತ್ತೇವೆ. ಇದರಿಂದ ಬಹಳವಾಗಿ ಸಂತೋಷಪಟ್ಟ ಸೊದೋಮಿನ ಅರಸನು ಕೃತಜ್ಞತೆ ಸೂಚಕವಾಗಿ ಯುದ್ಧದಲ್ಲಿ ಸಿಕ್ಕಿದ ಎಲ್ಲಾ ಕೊಳ್ಳೆಯನ್ನು ಅಬ್ರಹಾಮನಿಗೆ ಕೊಡಲು ಬಯಸಿದನು. ಆದರೆ ಅಬ್ರಹಾಮನು ಅದನ್ನು ನಿರಾಕರಿಸಿದ್ದು ಮಾತ್ರವಲ್ಲದೆ, ತಾನು ಗೆದ್ದು ತಂದಿದ್ದ ಎಲ್ಲಾ ವಸ್ತುಗಳಲ್ಲಿ ಹತ್ತನೆಯ ಒಂದು ಭಾಗವನ್ನು ಸಾಲೇಮಿನ ಅರಸನೂ, ಪರಾತ್ಪರನಾದ ದೇವರ ಯಾಜಕನೂ ಆಗಿದ್ದ ಮೆಜೆದೇಕನಿಗೆ ಕೊಟ್ಟನು.

ಇದಾದನಂತರ ಕರ್ತನಾದ ಯೆಹೋವನು ಅಬ್ರಹಾಮನಿಗೆ "ನೀನು ಭಯಪಡಬೇಡ; ನಾನು ನಿನಗೆ ಗುರಾಣಿಯಾಗಿದ್ದೇನೆ, ನನಗೋಸ್ಕರ ಅತ್ಯಧಿಕ ಬಹುಮಾನ ಇಟ್ಟಿದೆ" ಎಂದು ವಾಗ್ದಾನಮಾಡಿದನು. ಅಂದರೆ ಅಬ್ರಹಾಮನೇ "ಚಿಂತೆ ಮಾಡಬೇಡ, ನಾನು ನಿನ್ನ ಸಂರಕ್ಷಕನೂ, ನಿನಗೆ ಯಾವುದೇ ಕೊರತೆಯಿಲ್ಲದಂತೆ ಆಶೀರ್ವದಿಸುವೆನು" ಎಂದು ಕರ್ತನು ಹೇಳಿದನು. ಆಮೇಲೆ ನೂರಾರು ವರ್ಷಗಳ ನಂತರ ವಾಗ್ದಾನ ಮಾಡಲ್ಪಟ್ಟ ಕಾನಾನ್ ದೇಶಕ್ಕೆ ಪ್ರವೇಶಿಸುವ ಮುನ್ನ ಮೋಶೆಯು ಇಸ್ರಾಯೇಲ್ಯರಿಗೆ ಪ್ರತಿವರುಷದ ನಿಮ್ಮ ಹೊಲದಬೆಳೆಯಲ್ಲಿ ದಶಮಭಾಗವನ್ನು ಪ್ರತ್ಯೇಕಿಸಬೇಕು. ಧಾನ್ಯ ದ್ರಾಕ್ಷಿ, ಎಣ್ಣೆ ಇವುಗಳಲ್ಲಿ ದಶಮಭಾಗವನ್ನೂ ಕೊಡಬೇಕು... ಹೀಗೆ ನಿಮ್ಮ ದೇವರಾದ ಯೆಹೋವನಲ್ಲೇ ಯಾವಾಗಲೂ ಭಯಭಕ್ತಿಯುಳ್ಳವರಾಗಿರುವುದನ್ನು ಅಭ್ಯಾಸಮಾಡಿಕೊಳ್ಳುವಿರಿ" (ಧರ್ಮೋಪದೇಶಕಾಂಡ 14:22-23).

ಶ್ರೀಮತಿ ವೈಟಮ್ಮನವರು ಆದಾಮನ ಕಾಲದಿಂದಲೂ ದೇವರಿಗೆ ಸಲ್ಲಿಸಬೇಕಾದ ದಶಾಂಶ ಪದ್ಧತಿಯು ಇತ್ತೆಂದು ತಮ್ಮ 'ಟೆಸ್ಟಿಮೊನಿಸ್ ಫಾರ್ ದಿ ಚರ್ಚ್' ಸಂಪುಟ 3, ಪುಟ 393ರಲ್ಲಿ ಹಿಗೆ ತಿಳಿಸುತ್ತಾರೆ :

"ದೇವರಿಗೆ ಎಲ್ಲಾ ಆದಾಯದಲ್ಲಿ ದಶಮಭಾಗ ಸಲ್ಲಿಸಬೇಕೆಂಬ ವಿಷಯವನ್ನು ಮೋಶೆಯು ಕ್ರಮಪಡಿಸಿದನು. ಆದರೆ ಆದಾಮನ ಕಾಲದಿಂದಲೂ ದೇವಜನರು ಧಾರ್ಮಿಕ ಉದ್ದೇಶಗಳಿಗಾಗಿ ದೇವರಿಗೆ ದಶಮಭಾಗ, ಕಾಣಿಕೆಗಳನ್ನು ಸಮರ್ಪಿಸುವ ಪದ್ಧತಿಯು ಜಾರಿಯಲ್ಲಿತ್ತು".

ಇವೆಲ್ಲವೂ ಇಂದಿನ ಕಾಲದಲ್ಲಿ ಜೀವಿಸುತ್ತಿರುವ ನಮಗೆ ಯಾವ ಅರ್ಥ ಕೊಡುತ್ತದೆ?