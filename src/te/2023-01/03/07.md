---
title:  ಹೆಚ್ಚಿನ ಚಿಂತನೆ
date:   20/01/2023
---

ಹೆಚ್ಚಿನ ಅಧ್ಯಯನಕ್ಕಾಗಿ ಶ್ರೀಮತಿ ವೈಟಮ್ಮನವರ 'ಟೆಸ್ಟಿಮೊನಿಸ್ ಫಾರ್ ದಿ ಚರ್ಚ್' ಸಂಪುಟ 9, ಪುಟಗಳು 245-252 ಹಾಗೂ 'ಕೌನ್ಸೆಲ್ಸ್ ಆನ್ ಸ್ಟೀವರ್ಡ್ಶಿಫ್ ಪುಸ್ತಕದ 3ನೇ ಭಾಗವನ್ನು ಓದಿರಿ (ಪುಟಗಳು 65-107),

ಶ್ರೀಮತಿ ವೈಟಮ್ಮನವರು 'ಟೆಸ್ಟಿಮೊನಿಸ್ ಫಾರ್ ದಿ ಚರ್ಚ್' ಸಂಪುಟ 4, ಪುಟ 474ರಲ್ಲಿ ಹೀಗೆ ತಿಳಿಸುತ್ತಾರೆ :

"ನಮ್ಮ ಜನರಾದ ಅಡ್ಡೆಂಟಿಸ್ಟರು ಪ್ರಾಮಾಣಿಕವಾಗಿ ದಶಮಭಾಗವನ್ನು ದೇವರಿಗೆ ಸಮರ್ಪಿಸಿದಲ್ಲಿ, ಅವರಿಗೆ ಹೇರಳವಾದ ಆಶೀರ್ವಾದ ಉಂಟಾಗುವುದು. ಆಗ ಪವಿತ್ರವಾದ ಉದ್ದೇಶಕ್ಕಾಗಿ ಕೊಟ್ಟ ಈ ಕಾಣಿಕೆ, ದಶಾಂಶಗಳು ಹತ್ತರಷ್ಟು ಅಧಿಕವಾಗುತ್ತದೆ. ಇದರಿಂದ ದೇವರು ತನ್ನ ಜನರೊಂದಿಗೆ ಯಾವಾಗಲೂ ಸಂಪರ್ಕ ಹೊಂದಿರುತ್ತಾನೆ".

ಶ್ರೀಮತಿ ವೈಟಮ್ಮನವರ ಈ ಹೇಳಿಕೆಯು ವಿಸ್ಮಯ ತರುತ್ತದೆ. ಅಡ್ರೆಂಟಿಸ್ಟರಾದ ನಾವೆಲ್ಲರೂ ನಮ್ಮ ದಶಮಭಾಗವನ್ನು ಪ್ರಾಮಾಣಿಕತೆಯಿಂದ ದೇವರಿಗೆ ಹಿಂದಿರುಗಿಸಿದಲ್ಲಿ, ಆತನು ಅದನ್ನು ಶೇಖಡ ಸಾವಿರದಷ್ಟಾಗುವಂತೆ ಆಶೀರ್ವದಿಸುತ್ತಾನೆ.

ಅದೇ ರೀತಿ "ಅಡ್ಡೆಂಟಿಸ್ಟ್ ರಿವ್ಯೂ... ಎಂಬ ಪುಸ್ತಕದ ಡಿಸೆಂಬರ್ 17, 1901ನೇ ಇಸವಿಯ ಸಂಚಿಕೆಯಲ್ಲಿ ಶ್ರೀಮತಿ ವೈಟಮ್ಮನವರು "ಮಲಾಕಿಯ ಮೂರನೆಯ ಅಧ್ಯಾಯದಲ್ಲಿ ದೇವರು ಮನುಷ್ಯರೊಂದಿಗೆ ಮಾಡಿಕೊಂಡ ಒಪ್ಪಂದವು ತಿಳಿಸಲ್ಪಟ್ಟಿದೆ. ತನ್ನ ಪರಲೋಕದ ದ್ವಾರಗಳನ್ನು ತೆರೆದು ಆಶೀರ್ವಾದ ಸುರಿಸಬೇಕಾದಲ್ಲಿ ಆತನಿಗೆ ನಾವು ಸಲ್ಲಿಸಬೇಕಾದ ಭಾಗ ಎಷ್ಟೆಂದು ದೇವರು ಸ್ಪಷ್ಟವಾಗಿ ತಿಳಿಸುತ್ತಾನೆ".

"ಟೆಸ್ಟಿಮೊನಿಸ್ ಫಾರ್ ದಿ ಚರ್ಚ್' ಸಂಪುಟ 6, ಪುಟ 384ರಲ್ಲಿ ಶ್ರೀಮತಿ ವೈಟಮ್ಮನವರು ದಶಮಭಾಗದ ಬಗ್ಗೆ ಹೀಗೆ ತಿಳಿಸುತ್ತಾರೆ :

"ದೇವರು ನಮ್ಮಮೇಲೆ ಹೊಂದಿರುವ ಹಕ್ಕು ಇತರೆಲ್ಲಾ ಹಕ್ಕುಗಳ ಮೂಲಾಧಾರವಾಗಿದೆ ಎಂಬುದನ್ನು ಎಲ್ಲರೂ ನೆನಪಿನಲ್ಲಿಡಬೇಕು. ಆತನು ನಮಗೆ ಹೇರಳವಾಗಿ ದಯಪಾಲಿಸುತ್ತಾನೆ. ಹಾಗೂ ಆತನು ನಮ್ಮೊಂದಿಗೆ ಮಾಡಿಕೊಂಡ ಒಪ್ಪಂದದಂತೆ ನಮ್ಮ ಎಲ್ಲಾ ಆದಾಯಗಳಲ್ಲಿ ಹತ್ತನೇಭಾಗವನ್ನು ಆತನಿಗೆ ಹಿಂದಿರುಗಿಸಬೇಕು. ದೇವರು ತನ್ನೆಲ್ಲಾ ಭಂಡಾರವನ್ನು ಕೃಪೆಯಿಂದಲೇ ತನ್ನ ಪಾರುಪತ್ಯಗಾರರಾದ ನಮಗೆ ಒಪ್ಪಿಸಿದ್ದಾನೆ. ಆದರೆ ದಶಮಭಾಗದ ವಿಷಯದಲ್ಲಿ ಇದು ತನಗೆ ಸೇರಿದ್ದೆಂದು ಹೇಳುತ್ತಾನೆ. ದೇವರು ನಮಗೆ ಕೊಟ್ಟಿರುವ ಆಸ್ತಿಪಾಸ್ತಿ, ಆದಾಯಗಳಿಗೆ ಅನುಗುಣವಾದ ಪ್ರಮಾಣದಲ್ಲಿ ನಾವು ಪ್ರಾಮಾಣಿಕತೆಯಿಂದ ಆತನಿಗೆ ದಶಮಭಾಗವನ್ನು ಸಲ್ಲಿಸಬೇಕು. ಈ ವಿಶಿಷ್ಟವಾದ ಒಪ್ಪಂದವನ್ನು ಯೇಸುಕ್ರಿಸ್ತನೇ ಸ್ವತಃ ನಮ್ಮೊಂದಿಗೆ ಮಾಡಿಕೊಂಡಿದ್ದಾನೆ".

**ಚರ್ಚಿಸಬೇಕಾದ ಪ್ರಶ್ನೆಗಳು**

`ದಶಮಭಾಗವನ್ನು ದೇವರಿಗೆ ಸಲ್ಲಿಸುವುದು ಇಸ್ರಾಯೇಲ್ಯರಿಂದ ಬರಲಿಲ್ಲ. ಇದು ಹೇಗೆ ಆದಿಯಿಂದಲೂ ನಿರಂತರವಾಗಿ ಕೊಡಲ್ಪಟ್ಟಿದೆ ಎಂಬುದನ್ನು ತಿಳಿದುಕೊಳ್ಳಲು ಹೇಗೆ ಸಹಾಯಕವಾಗಿದೆ? ಅಲ್ಲದೆ ನಾವೂ ಸಹ ದಶಾಂಶ ಕೊಡುವ ಅಗತ್ಯವಿದೆ ಎಂಬುದನ್ನು ಹೇಗೆ ತಿಳಿಸುತ್ತದೆ?`

`ನಮ್ಮ ಸದಸ್ಯರು ದಶಮಭಾಗ ಕೊಡದಿದ್ದಲ್ಲಿ ನಮ್ಮ ಸಭೆಗೆ ಏನಾಗಲಿದೆ? ಸಭೆಯು ಉಳಿಯುವುದೇ ಕಷ್ಟವಾಗುವುದಲ್ಲವೇ? ಕೆಲವರು ನಾನು ಕೊಡುವ ದಶಾಂಶ ಬಹಳ ಕಡಿಮೆಯಾಗಿದೆ. ಇದನ್ನು ಕೊಡದಿದ್ದರೂ ಏನೂ ತೊಂದರೆಯಿಲ್ಲ ಎಂಬ ಭಾವನೆ ಹೊಂದಿದ್ದಾರೆ? ಅವರ ಈ ಭಾವನೆಯು ಯಾಕೆ ತಪ್ಪಾಗಿದೆ? ಪ್ರತಿಯೊಬ್ಬರೂ ಅದೇ ರೀತಿ ಆಲೋಚಿಸಿದಲ್ಲಿ ಏನಾಗುವುದು?`

`ನೀವು ಪ್ರಾಮಾಣಿಕವಾಗಿ ದಶಾಂಶವನ್ನು ಕೊಟ್ಟಿದ್ದರಿಂದ ಉಂಟಾದ ಆಶೀರ್ವಾದಗಳನ್ನು ತರಗತಿಯಲ್ಲಿ ಇತರರೊಂದಿಗೆ ಹಂಚಿಕೊಳ್ಳಿರಿ.`