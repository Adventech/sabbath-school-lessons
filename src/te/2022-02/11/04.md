---
title:  యూదా మరియు తామారు
date:   07/06/2022
---

తామారు యొక్క వృత్తాంతము ఇక్కడ అవసరము లేనిది కాదు. ఐగుప్తులో యోసేపు అమ్మబడిన తరువాత వరుస క్రమములో ఈ సంఘటన జరిగియుంది.(ఆది 38:1) మరియు యూదా తన సోదరులతో విభేదించినందున అతడు వారిని విడిచి వెళ్ళిపోయెను. ఇక్కడ పేర్కొనబడిన ఈ వాక్యములో ఉన్న మాటలు మరియు కారణములు అంతకుముందున్న అధ్యాయములో కూడా కనిపించుచున్నవి. అనగా ఈ అధ్యాయము కూడా వేదాంత శాస్త్రమునకు చెందిన పాఠమును బోధించుచున్నదని దాని అర్ధమైయున్నది. ఒక దుర్మార్గపు క్రియ రక్షణకు అనుకూలమైన సంఘటనగా మారిపోవచ్చును అనే విషయము అందులో ఉన్నది.

`ఆది 38 చదువుడి. కనానీయురాలైన తామారుతో యూదా ప్రవర్తనను పోల్చుడి. ఆ ఇరువురిలో ఎవరు ఎక్కువ నీతిమంతులుగా పరిగణింపబడిరి? ఎందువలన?`

కనానీయులలో నుండి యూదా ఒక భార్యను ఎంచుకున్నాడు (ఆది 38:2) ఆమెతో అతనికి ఏరు, ఓనాను, షేలా అని పేర్లు గల ముగ్గురు కుమారులు పుట్టారు. యూదా తన పెద్ద కుమారుడైన ఏరును తామారు అనే ఒక కనానీయురాలితో వివాహము చేసెను. ఒక క్రమమైన వంశావళి ఏర్పడుతుందని తామారుతో వివాహము చేసెను. ఏరు మరియు ఓనానుల యొక్క దుష్టత్వము వలన దేవుడు వారిని చంపివేసెను. అందువలన తామారుకు యూదా యొక్క మూడవ కుమారుడైన షేలా పెద్దవాడైనప్పుడు అతడు తన మరిది ధర్మమును నెరవేరుస్తాడని యూదా ఆమెకు వాగ్దానము చేసెను.

కొంత కాలమైన తరువాత యూదా తాను తామారుకు చేసిన వాగ్దానమును మరచిపోయాడు. ఈ లోగా యూదా భార్య మరణించుట యూదా తనను తాను ఓదార్చుకొనుటకు చూచుచుండగా తామారు వేశ్యవలె నటించి యూదా తనకు చేసిన వాగ్దానమును నెరవేర్చుకొనుటకు అతనితో వెళ్ళెను. తామారును యూదా గుర్తించలేదు. అతడు వేశ్య అనుకున్న తామారుకు చెల్లించుటకు డబ్బు లేనందున, ఆమెకు తన మేకల మందలో నుండి ఒక మేక పిల్లను పంపెదనని చెప్పెను. అందుకామె ఆ మేక పిల్లను పంపించే వరకు అతని వస్తువులలో ఏదైనా ఒకదానికి కుదువ పెట్టవలెనని ఆమె అడిగినప్పుడు, అతని ముద్రను దాని దారమును మరియు అతని చేతి కజ్జును ఆమెకిచ్చెను.

ఆ విధముగా వారిరువురి మధ్య జరిగిన కలయిక వలన ఆమె గర్భవతియైనది. తరువాత కూడా ఆమెను జారత్వము చేసినదని నిందించినపుడు అతడు ఆమె యెద్ద కుదువ పెట్టిన వస్తువులను చూపించి, అవి ఎవరివో వాని వలననే నేను గర్భవతి నైతినని చెప్పినపుడు యూదా ఆ పరిస్థితులను అర్ధము చేసుకొని ఆమెకు క్షమాపణ చెప్పెను.

ఆ నీచమైన సంఘటన ద్వారా పెరెసు జన్మించెను అనగా “చేధించుకొని వచ్చెను” అని అర్ధము. అతడు యాకోబు వలె కవలలో రెండవ వానిగా జన్మించి మొదటివానిగ గుర్తింపబడెను. అతడు రక్షణ చరిత్రలో దావీదుకు పూర్వికుడు (రూతు 4:18-22) మరియు మీ సేక్రీస్తుకు పూర్వికుడయ్యాడు (మత్త 1:3) తామారు విషయానికి వస్తే నలుగురు స్త్రీలలో ఆమె మొదటిది. ఆమె వెంబడి తరువాత వచ్చిన వారు . రాహాబు (మత్త 1:15) రూతు (మత్త 1:5, 6) మరియు ఊరియా యొక్క భార్య (మత్త 1:6) వీరందరు యేసు తల్లియైన మరియ వంశావళిలో ముందున్న వారు (మత్త 1:16).

ఈ వృత్తాంతము ద్వారా ఒక పాఠమును నేర్చుకొనగలము. దేవుడు తన కృప చొప్పున తామారును రక్షించి చెడును మంచిగా మార్పు చేసి, యేసు యొక్క సిలువ ద్వారా తన ప్రజలను రక్షించును. అదే రీతిగా యోసేపు విషయములో అతని వేదనలను యాకోబు మరియు అతని కుమారుల యొక్క రక్షణగా మార్చి వేయును.