---
title:  యోసేపు ఐగుప్తులో ఒక బానిస
date:   08/06/2022
---

“తామారు యొక్క సంఘటన వలన యోసేపు యొక్క కథనాలను గూర్చి తెలుసుకొనుటకు కొంత అంతరాయము కలిగినందున మరల యోసేపు చరిత్రను పరిశీలిద్దాము. ఇప్పుడు యోసేపు ఒక బానిసగా రాజు ఖైదీలు బంధింపబడు చెరసాల యొక్క సేనాధిపతి ఇంటిలో పనిచేయుచున్నాడు” (ఆది 40:3,4; 41:10-12).

`ఆది 39 చదువుడి. రాజ సంరక్షక సేనాధిపతియునైన పోతీఫరు క్రింద అతని ఇంటి మీద విచారణకర్తగా యోసేపు పని చేయుచున్నాడు. ఆ విధముగా యోసేపు ఇంత విజయమును సాధించుటకు అతని నడిపించిన కారణాలేమిటి?`

యోసేపు ఏ పని చేసినను అందులో వర్ధిల్లుచున్నాడనే పేరు వెంటవెంటనే అతనికి వచ్చింది (ఆది 39:,2,3) అతడు చాలా మంచివాడుగా ఉన్నందున అతని యజమానుడైన పోతీఫరు యోసేపును నమ్మి తన ఇంటి మీద విచారణకర్తగా నియమించెను (ఆది 39:4).

యోసేపు తన పనిలో వర్ధిల్లుచున్నను అతడు అవినీతిపరుడు కాలేదు. పోతీఫరు భార్య యోసేపును చూచి అతనికి ఆకర్షితురాలై ఆమెతో నిద్రించాలని బలవంతము చేసినప్పుడు అతని ఆ ఉద్యోగము పోయినప్పటికి మంచిదే అనుకొని ఆమె కోరికను తిరస్కరించెను.

“ఇంత ఘోరమైన దుష్కార్యము చేసి దేవునికి విరోధముగా ఎట్లు పాపము చేయుదును” అని చెప్పెను (ఆది 39:9). యోసేపు యొక్క తిరస్కారమువలన ఆ అవమానముగా భావించి తన ఇంటిలో ఉన్న ఇతర సేవకులకును మరియు ఆమె భర్తకును యోసేపు మీద అబద్దములు చెప్పెను. దానికి ఫలితముగా యోసేపు చెరసాలలో బంధింపబడెను.

కష్ట కాలములో దేవుడు విడిచి పెట్టేసాడు అనే భావము యోసేపునకు కలిగినట్లే మనకందరికి కలిగియుండ వచ్చును. “అయితే అటువంటి పరీక్ష సమయములో కూడా యెహోవా యోసేపునకు తోడై యున్నాడు” (ఆది 39:21).

చివరికి దేవుడు తన పక్షమున పని చేయుట వలన జైలు అధికారితో యోసేపునకు సంబంధము అనుకూలముగా మారింది. తన యజమాని గృహములో దేవుడు యోసేపును వర్దిల్లచేసినట్లు ఇక్కడ కూడా దేవుడు అతనిని ఆశీర్వదించెను. అతడు బానిసగా ఉన్నప్పటికి తానున్న స్థితిలోనే తనకు అనుకూలముగా పరిస్థితులు పనిచేయునట్లు దేవుడు అతనికి తోడుగా ఉన్నాడు. పరిస్థితులు ఏవిధముగా ఉన్నప్పటికి చివరికి దేవుడే అతనికి జయమును అనుగ్రహించాడు. “చెరసాల అధిపతి ఆ చెరసాలలో ఉన్న ఖైదీలనందరిని యోసేపు చేతికప్పగించెను. వారక్కడ ఏమి చేసిరో అదంతయు అతడే చేయించువాడు” (ఆది 39:23). ఎవరికి ఏ వరము ఉన్నప్పటికి, ఎవరు ఎంత విజయవంతముగా పనిచేసినప్పటికి, అంతిమముగా అది అంతయు దేవుని యెద్ద నుండి వచ్చుచున్నదని మనము గుర్తుంచుకోవాలి.

`ఆది 39:7-12 చదువుడి. పోతీఫరు భార్య యోసేపును శోధించినపుడు అతడు ఆ పరిస్థితిని ఏవిధముగా ఎదుర్కొన్నాడు? ఆమె అడిగిన విషయాన్ని నెరవేర్చిన యెడల అది దేవునికి వ్యతిరేకముగా చేసిన పాపమగునని ప్రత్యేకించి యోసేపు ఎందుకు భావించెను? పాపమంటే ఏమిటి? దాని స్వభావమును గూర్చి అతడెట్టి అవగాహన కలిగియున్నాడు?`