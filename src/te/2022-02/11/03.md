---
title:  యోసేపు మీద దాడి జరిగెను
date:   06/06/2022
---

ముందుముందు జరుగబోవు సంఘటనలు ఎంత ఘోరముగా ఉండబోవుచున్నవో అర్ధము చేసుకొనుట కష్టమేమీ కాదు. వాటికి బహు సమీపముగాను లేక వాటితో సంబంధమున్న వారెవరైనా, ముందో వెనకో సమస్యలకు గురి కావడం తథ్యం. దానంతటికి కారణం ద్వేషము. అతడిని వారు ద్వేషించుచున్నారు గనుక ఆవిధముగా సంభవించినది.

`ఆది 37:12-36 చదువుడి. దుర్మార్గముతో నిండిన హృదయాలు ఎంత ప్రమాదకరమైనవిగా మారునో ఇక్కడ పేర్కొనబడిన విషయాల ద్వారా ఏమి నేర్చుకోగలము?`

దేవుని యొక్క అనుగ్రహము లేక దయ యోసేపు మీద ఉంది కాబట్టి అతనిని తన సహోదరులు ద్వేషించిరి (అపొ.కా.7:9) ముందు ముందు జరుగబోవు సంఘటనలలో దేవుడు చూపే దయ మెట్టు మెట్టుకు నిర్ధారణ అయ్యింది. యోసేపు తన మార్గమును తప్పిపోయినపుడు ఒక మనుష్యుడు అతనికి దారి చూపించాడు. (ఆది 37:15). యోసేపు సహోదరులు అతనిని చంపుటకు కుట్ర పన్నుచుండగ రూబేను మధ్యలో కలుగజేసుకొని, చంపుటకు బదులు ఒక గోతిలో వేయమని సలహా ఇచ్చాడు (ఆది 37:20-22).

ఇక్కడ అతని యెడల వ్యక్తపరచిన ద్వేషమును వర్ణించుట కష్టమే. ముఖ్యముగా ఎవరో కాదు తన సొంత కుటుంబీకులు ఆవిధంగా చేయుట చాలా శోచనీయమైన విషయమే. ఆ నౌవనస్తులు యోసేపు యెడల అంతకర్కశముగా ఎట్లు ప్రవర్తించగలిగారు? వారి తండ్రి మీద దాని ప్రభావము ఏవిధంగా పనిచేస్తుందో కొన్ని నిమిషాలైనా వారు ఆలోచించలేదా? వారి తండ్రి యోసేపును ఎక్కువగా ప్రేమిస్తున్నాడనే కారణముతో, అతని సోదరులై యుండి, ఒకే కుటుంబములోని పిల్లలై యుండివారు ఎట్లు ప్రవర్తించగలిగారు? మానవులు ఎంత క్రూరముగా ఉండగలరో చూపించుటకు ఇది ఒక మంచి ఉదాహరణైయున్నది.

సోదరులలో కొందరు అతని యెడల పగ తీర్చుకొనే విషయములో ఇంకా తృప్తి చెందలేదు. అదే సమయములో వ్యాపారులు ఆ మార్గము గుండా రావడం వారు గమనించారు. యోర్దాను అవతల నుండి ఇష్మాయేలీయుల బృందము ఐగుప్తునకు వెళ్ళుచూ ఆ మార్గమును ఎంచుకున్నారు. వారి వెంబడి సుగంధ ద్రవ్యములు మరియు ఇతర వస్తువులు తీసుకొని వెళ్ళుచున్నారు. అతనిని గుంటలో త్రోసి అతని మరణానికి కారణమయ్యే బదులు అన్యజనాంగమైన వ్యాపారులకు అమ్ముట మంచిదని యూదా తలంచెను. వారేమి చేసినను అతని రక్తమునకు వారు బాధ్యులు కాకూడదనుకొనిరి” ఎలెన్ జి వైట్, పితరులు ప్రవక్తలు, పుట 211.

అతనిని ఒక గుంటలో త్రోసి తరువాత చంపివేయాలనే ప్రయత్నములో ఒక వ్యాపారుల గుంపును చూచి, వారికి యోసేపును అమ్ముటకు యూదా సలహా ఇచ్చెను. (ఆది 37:26, 27) మిద్యానీయులకు యోసేపును అమ్మిన తరువాత (ఆది 37:28) వారు ఐగుప్తులో ఉన్న వ్యక్తికి యోసేపును అమ్ముట జరిగింది. ఆవిధముగా తన భవిష్యత్తు మహిమను వారు కోరుకున్నారు (ఆది 37:36).

`నీవు అటువంటి కార్యములను చేయడం నీకే ఇష్టము లేనప్పుడు, అటువంటి లక్షణాలు నీలో ఉంటే దేవుని సహాయమును కోరుట ఎందుకంత ప్రాముఖ్యము?`