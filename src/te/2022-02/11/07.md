---
title:  అదనపు అధ్యయనము
date:   10/06/2022
---

ఎలెన్ జి వైట్ పితరులు మరియు ప్రవక్తలు పుటలు 213-223లో ఉన్న “ఐగుప్తులో యోసేపు చదువుడి”.

యోసేపు మరియు దానియేలు మౌనవ ప్రాయము నుండి పెద్ద వారుగా ఎదుగుచున్న సమయములోనే వారి గృహాల నుండి వేరు చేయబడి, అన్య దేశాలలోనికి, బానిసలుగా కొనిపోబడిరి. ముఖ్యముగా యోసేపునకు కలిగిన శోధనలలో అతని జీవితము ఎన్నో మలుపులు తిరిగినది. తన తండ్రి యింట ఎంతో ఆప్యాయముగా పెరిగినవాడు పోతీఫరు ఇంటిలో బానిసగా పనిచేసి ఆ గృహ యజమాని నమ్మకమును పొందిన పరిశీలన, మరియు పరిచయాల ద్వారా చదువుకున్నవాడు. రాజ సంరక్షక చెరసాలలో అన్యాయముగా ఇరికించబడినవాడుగా చెరసాల నుండి విడుదలకు అవకాశములేని పరిస్థితులలో దేశము గొప్ప సంక్షోభములో ఉన్నపుడు ఆ దేశమును పరిపాలించే అధిపతిగా హెచ్చింపబడ్డాడు. అంత నమ్మకము ఎట్లు సంపాదించాడు.

“తన బాల్యదశలో యోసేపు, తన తండ్రి యెద్ద ప్రేమ, దేవుని యెడల భయమును గూర్చి నేర్చాడు. అనేకసార్లు రాత్రులందు సిరియా దేశములో నక్షత్రాల వెలుగులో బేతెలు యొద్ద కలిగిన దైవ దర్శనమును గూర్చి పరలోక ద్వారమును అందుకున్న నిచ్చెన గూర్చి దాని మీద దూతలు ఎక్కుచు, దిగుచూ ఉన్న దృశ్యమును గూర్చి యాకోబుకు వివరించబడిన విషయాలన్నిటిని గూర్చి తెలుసుకున్నాము. యబ్బోకు యొద్ద జరిగిన పెనుగులాటను గూర్చి తెలుసుకుంటాడు. ఆ పెనుగులాటలో తొలి విజయము సాధించి దేవునితో ఉన్న రాజుగా ఒక హోదాను పొందియున్న విషయాలు తెలుసుకుంటాడు.

“తన తండ్రి గొట్టెల మందను కాసే సున్నితమైన బాలుడుగా యోసేపు శారీరకముగాను, మానసికముగాను ఎదుగుతున్నాడు. ప్రకృతి ద్వారా గొప్ప సత్యములను నేర్చుకొనుట ద్వారా దేవునితో సంభాషించేవాడు. తండ్రి నుండి కుమారుడు అభ్యసించినట్లు గొప్ప జీవిత సత్యాలను నేర్చుకున్నాడు.

తన జీవితములో ఎదురైన సంక్షోభ సమయాన్ని కానానులో ఉన్న తన కుటుంబ సభ్యుల గుడారములను ఆ కొండల మీద చివరిసారిగా చూచినపుడు, యోసేపు తన తండ్రి యొక్క దేవునిని చూసాడు. తన బాల్యదశలో నేర్చుకున్న పాఠములను తన హృదయ వాంఛను జ్ఞాపకము చేసుకున్నాడు. ఎల్లపుడు పరలోక రాజు యొక్క పౌరునిగా ఉండాలని కోరుకున్నాడు - ఎలెన్ జివైట్, విద్య, పుటలు 51, 52.

**చర్చించుకొనుటకు ప్రశ్నలు**

`1. యోసేపును దానియేలు మరియు యేసుతో పోల్చి చూడుము. వారిలో ఉన్న సాదృశ్యము ఏమిటి? యేసు ఈ విధముగా ఉంటాడనుకొనుటకు యోసేపు దానియేలు వారి సొంత విధానములో ఏమి బయలుపర్చారు?`

`2. మీ తరగతిలో గురువారం పాఠంలోని చివరి ప్రశ్నను గూర్చి చర్చించుడి. యోసేపునకు కలిగినట్లు అన్ని విషయాలు అతనికి అనుకూలముగా లేకున్నను అతడు దేవుని నమ్మినట్లు మనము కూడా దేవుని నమ్ముటకు ఎట్లు నేర్చుకొనగలము?`