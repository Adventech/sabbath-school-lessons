---
title:  ఫరో యొక్క కలలు
date:   09/06/2022
---

`ఆది 40:1-41 చదువుడి. ఫరోకు కలిగిన కలలు అధికారులకు వచ్చిన కలలకు ఎట్టి సంబంధమున్నది? ఈ సాదృశ్యము యొక్క ప్రాధాన్యత ఏమిటి?`

అక్కడ జరుగుచున్న సంఘటనలు దైవానుగ్రహము వలన జరుగుచున్నట్లున్నవి. ఫరో రాజు యొక్క ఇద్దరు ఉద్యోగులు చెరసాలలో బంధింపబడిరి. అదే చెరసాలలో యోసేపు కూడా బంధింపబడెను. ఫరో ఉద్యోగులలో ఒకడు పానదాయకుడు, మరొకడు భక్ష్యకారుడు. రాజ సంరక్షక సేనాధిపతి ఆ ఉద్యోగులిరువురిని యోసేపు వశమున ఉంచెను (ఆది 41:9-11). చెరసాలలో బంధింపబడిన ఆ ఉద్యోగులిరువురికి కలలు వచ్చినవి. అయితే వాటి భావము వివరించేవారు లేకపోవుట వలన వారికి వారి కలల భావము తెలియుటలేదు (ఆది 40:8). వారిరువురి కలలను వేరువేరుగా యోసేపునకు వివరించి చెప్పెను.

చెరసాలలో ఉన్న ఇద్దరు అధికారులకు వచ్చిన రెండు కలల వంటి కలలు ఈసారి ఫరో రాజుకు వచ్చినవి. ఇద్దరు అధికారులు వారి కలలను గూర్చి ఆందోళన చెందినట్లు ఫరో రాజు కూడా వాటి భావము తెలిపేవారు లేక ఆందోళన చెందుతున్నాడు. (ఆది 4:1-8) ఆ సమయమున పానదాయకుల అధిపతి యోసేపును రాజు గారికి సిఫారసు చేసెను (ఆది 41:9-13). అంతట యోసేపు ఫరో రాజు కలలను భావమును వివరించెను. (ఆది 41:14-24). ఇద్దరు అధికారులకు వచ్చిన కలలో చిహ్నములున్నట్లు ఫరోకు వచ్చిన కలలో కూడా చిహ్నములున్నవి. ఏడేసి చొప్పున రెండు గుంపుల ఆవులు కనిపించెను. మొదటి గుంపు ఆవులు 7 బలిసినవి. చూపునకు అందమైనవి. రెండవ గుంపుకు చెందిన 7 ఆవులు చిక్కిపోయి వికారముగానున్నవి. అదేవిధముగా మరొక కలలో పుష్టి గల 7 మంచి వెన్నులు ఒక్కదంటున పుట్టెను. చెడిపోయిన-ఎండిన పీల వెన్నులు తరువాత మొలిచెను?

యోసేపు ఫరో కలను వివరిస్తూ : 7 మంచి ఆవులు 7 సంవత్సరములు 7 మంచి వెన్నులు 7 సంవత్సరములు. అదేవిధముగా చిక్కిన వికారము గల ఆవులు 7 సంవత్సరములు. అట్లే చెడిపోయిన 7 పీల వెన్నులు 7 సంవత్సరాలను సూచించును. ఈ రెండు కలలు సమాంతరముగా ఉన్నవి. ఈ కార్యములన్నియు కూడా దేవుని అనుగ్రహము వలన తెలియజేయబడిన వర్తమానము (ఆది 41:32ను 37:9తో పోల్చుడి).

ఫరో యొక్క కలను వివరించినది యోసేపు అయినను ఆ వివరణ దేవుని ఎలోహిమ్ వలన ఫరోకు తెలియజేయబడినదని ఫరో గ్రహించాలని యోసేపు యొక్క ఉద్దేశమైయున్నది. దేవుడేమి చేయబోవుచున్నాడో వాటిని తన దాసుడైన యోసేపు ద్వారా ముందుగానే తెలియపర్చాడని ఫరో తెలుసుకున్నాడు (ఆది 41:25, 28). అందువలననే ఆ పరిస్థితులను ఎదుర్కొనుటకు మనుష్యులను సిద్ధము చేయుటకు సమయము వచ్చినపుడు రాజు ఈ విధముగా చెప్పెను. “ఫరో - దేవుడు ఇదంతయు నీకు తెలియపరచెను గనుక నీవలె వివేక జ్ఞానములు గలవారెవరును లేరు. నీవు నా యింటికి అధికారియై యుండవలెను. నా ప్రజలందరు నీకు విధేయులై యుందురు” (ఆది కా. 41:39,40) అని ఫరో యోసేపునకు చెప్పెను.

ఎంత ఆసక్తికరమైన విషయము : యోసేపు పోతీఫరు ఇంటి మీద విచారణకర్తగా (అధికారిగా) నుండి చెరసాల అధికారిగా వెళ్ళి అక్కడ నుండి ఐగుప్తు అంతటి మీద అధికారి అయ్యాడు. పరిస్థితులు ఎంతో బాధాకరముగా ఉన్నప్పటికి దేవుని యొక్క అనుగ్రహము చొప్పున ఆయన ఏమి దాచి యుంచాడో వాటిని బయలుపర్చాడు.

`దేవుడు నెమ్మదిగా ఉన్నాడు ఆయన అనుగ్రహము మన మీద లేదని అనిపించినా పరిస్థితులలో దేవుని మీద ఆయన వాగ్దానము మీద ఎట్లు నమ్మకముంచగలము?`