---
title:  కలలు కనిన యోసేపు
date:   04/06/2022
---

### ఈ వారమునకు చదువ వలసిన వాక్యములు
ఆది 34; మత్తయి 20:26,27; అపొ.కా.7:9; ఆది 38, 39, 40:1-41:36.

> <p>కంఠతవచనం</p>
> “వారు ఇదిగో ఈ కలలు కనువాడు వచ్చుచున్నాడు” (ఆది 37:19).

యోసేపు యొక్క చరిత్ర (ఆది 37-50) ఆదికాండము యొక్క చివరి భాగమైయున్నది. కానానులో అతని మొదటి కల నుండి (ఆది 37:1-11) అతడు ఐగుప్తులో మరణించు వరకు ఆది 50:26లో ఉంది. ఆదికాండ గ్రంథములో మరే ఇతర పితరుడు ఆక్రమించనంత స్థలమును యోసేపు ఆక్రమించాడు. యోసేపు యాకోబు యొక్క 12 మంది కుమారులలో ఒకడుగా ఉన్నప్పటికి అతడు అబ్రహాము, ఇస్సాకు మరియు యాకోబు వంటి గొప్ప పితరుడుగా ఆదికాండము చూపిస్తుంది.

మనము చూస్తున్నట్లుగా, యోసేపు జీవితము వేదాంత శాస్త్రమునకు చెందిన రెండు ముఖ్య విషయాలను ప్రధానముగా చూపుతుంది. మొదటగా దేవుడు తన వాగ్దానమును నెరవేర్చెను. రెండవది, దేవుడు దుర్మార్గమును మంచిదిగా మార్చగలడు.

ఈ వారము అధ్యయనము యోసేపు యొక్క ప్రాథమిక జీవితము గూర్చి చదువుకొనబోవుచున్నాము. అతడు యాకోబుకు ఇష్టుడైన కుమారుడు. అతనికి 'బ అల్ హకలోమోట్' అనగా 'కలలు కనువాడు' అని అతనిని చనువుగా పిలిచేవారు (ఆది 37:19). అనగా కలలు కనడములో ఆరితేరినవాడనే అర్ధానిస్తుంది. ఈ పేరు అతనికి సరిగ్గా సరిపోతుంది. ఎందువలనంటే అతడు కలలు కనడమే కాదు గాని, వాటిని అర్ధము చేసుకొనగలడు మరియు ప్రవచనమునకు సంబంధించిన కలలను వివరించగలడు. అతడు తన జీవిత కాలములో నెరవేర్చిన వాడు కూడాను.

ఈ అధ్యాయములో మరొకసారి మానవుని యొక్క దుర్మార్గము ఎంతటిదైనను దేవుని యొక్క భవిష్యత్తు విషయాలను ఎవరూ ఆపలేని స్థితిలో నెరవేరడము దేవుని యొక్క నడిపింపుయైయుంది.

_జూన్ 11, సబ్బాతు దినమున ఈ వారం పాఠమును అధ్యయనం చేయుటకు సిద్ధపడుడి._