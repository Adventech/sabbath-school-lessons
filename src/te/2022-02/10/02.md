---
title:  దేవునితో పెనుగులాడుట
date:   29/05/2022
---

లాబాను గృహములో నుండి వెళ్ళిన యాకోబునకు వెనువెంటనే దేవునితో మరొక అనుభవము కలిగింది. తన అన్నయైన ఏశావు 400 మందితో (ఆది 32:6) అతనిని ఎదుర్కొనుటకు వచ్చుచున్నాడని తెలుసుకొని యెహోవా దేవునికి మనః పూర్వకముగా ప్రార్ధించి ఆయన తన యెడల చేసిన కార్యములన్నింటిని జ్ఞాపకము చేసుకొని యున్నాడు "నీవు నీ సేవకునికి చేసిన సమస్త ఉపకారములకును సమస్త సత్యమునకును అపాత్రుడను (ఆది 32:10) 'కృప' అనగా ఏమైయుందనే విషయాన్ని యాకోబు ఖచ్చితముగా అర్ధము చేసుకున్నాడు. అతని యెడల దేవుడేవిధంగా స్పందించాడు?

`ఆది 32:22-31; హోషేయా 12:3,4 చదువుడి. ఈ ఆశ్చర్యకరమైన వృత్తాంతము యొక్క ఆధ్యాత్మిక ప్రాధాన్యత ఏమైయున్నది?`

అక్కడ చోటు చేసుకున్న సంఘటనలను గూర్చి యాకోబు దుఃఖ పడుచున్నాడు. తన కుటుంబమును కాపాడుకొనుటకు ఏమి చేయగలడో ఆ ఏర్పాట్లను ముగించుకొని ఆ రాత్రికి తానొక్కడే అక్కడ మిగిలిపోయాడు. అప్పుడతనిపై అకస్మాత్తుగా ఒక మనిషి దాడి చేసెను (ఆది 32:24). అక్కడ దేవుని యొక్క సన్నిధి ఉందనుటకు ఆ ప్రత్యేకమైన శబ్దమునకున్న అర్ధము సూచించుచున్నది (యెష 53:3) పరలోకపు యాజకుడు “మిఖాయేలు"కు సూచిస్తూ దానియేలు ఆ మాటను ఉపయోగించాడు (దాని 10:5). అదేవిధముగా "యావెహ్ (యెహోవా దేవుడు) యెహోవా సేనాధిపతిగా వచ్చినపుడు” (యెహోషువ 5:13-15) యెహోవా కూడా అదే పదమును వాడెను.

యాకోబు ఆ రాత్రి చేయుచున్న పెనుగులాటలో అతను పెనుగులాడుచున్నది దేవునితో అని తెలుసుకొని తన మాటలలోనే ఈ విధముగా చెప్పియున్నాడు. “నీవు నన్ను ఆశీర్వదించితేనే గాని నిన్ను పోనియ్యననెను” (ఆది 32:26) అయినప్పటికి అతడు దేవునిని హృదయపూర్వకముగా హత్తుకొని ఆయనను వెళ్ళనీయకుండా చేయుట ద్వారా, తాను క్షమాపణ పొందుటకు మరియు అతడు దేవునితో సత్ప్రవర్తన కల్గియుండుటకు తన అభిమతమును తెలియజేయుచున్నాడు.

జన్మ హక్కును మోసపూరితముగా పొందుటకు యాకోబును నడిపించిన పాపము స్పష్టముగా తనముందు కనబడుతుంది. అతడు దేవునియందు చేసిన వాగ్దానముల యందు నమ్మకముంచకుండా తన స్వశక్తి మీద ఆధారపడి తన కోరికను నెరవేర్చుకోవాలనుకున్నాడు. అయితే దేవుని వాగ్దానాల ప్రకారము అతడు తనకు తానుగా ప్రయత్నము చేయకపోయినా, దేవుడు తన సమయమును ఆయన మార్గములో వాటిని నెరవేర్చేవాడు” ఎలెన్ జి వైట్, పితరులు ప్రవక్తలు, 197, 198.

అతని పేరు మార్చబడుట ద్వారా తన పాపక్షమాపణ పొందియున్నాడని తాను పొందిన విజయము ద్వారా విదితమగుచున్నది. “అప్పుడు నీవు దేవునితోను, మనుష్యులతోను పోరాడి గెలిచితివి గనుక ఇక మీదట నీ పేరు ఇశ్రాయేలే గాని యాకోబు అనబడదు” అని ఆ దూత చెప్పెను (ఆది 32:28).

`దేవునితో పోరాడుటను గూర్చి నీ సొంత అనుభవము ఏమై యుంది? ఆ విధముగా చేయుట అవసరమేమిటి? అట్టి అనుభవము మనము వ్యక్తిగతముగా కలిగియుండుట ఎందువలన ప్రాముఖ్యము?`