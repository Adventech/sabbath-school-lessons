---
title:  సహోదరులు కలుసుకున్నారు
date:   30/05/2022
---

పెనూయేలు నుండి “ముఖాముఖిగా దేవునిని చూచిన” (ఆది 32:30) స్థలములో అతనికి దేవునితో కలిగిన అనుభవముతో బయలుదేరి తన సహోదరుని కలుసుకొనుటకు యాకోబు వెళ్ళుచున్నాడు. 20 సం||ల ఎడబాటు తరువాత తన సహోదరుడు 400 మందితో రావడము యాకోబు చూచెను (ఆది 33:1) యాకోబు భయపడుతూనే ఏమి సంభవించినను ఎదుర్కొనుటకు సిద్ధపడి తన కుటుంబముతో ఎదురు వెళ్ళుచున్నాడు.

`ఆది 33 చదువుడి. పెనూయేలులో దేవుని ముఖాన్ని చూచిన యాకోబు యొక్క అనుభవమునకు యాకోబు తన సహోదరుని ముఖము చూచిన అనుభవానికి మధ్య ఉన్న సంబంధమేమి? దేవునితో మనకున్న సంబంధం, వారు ఎవరైనా మన సహోదరులతో మనకున్న సంబంధములో దాగియున్న అర్ధమేమిటి?`

యాకోబు తన సోదరుడు సమీపించు వరకు ఏడుసార్లు నేలను సాగిలపడెను (ఆది 33:3) తన సోదరుని యాకోబు "నా ప్రభువు” అని అనేకమార్లు పిలిచెను (ఆది 33:7,13,15) తనను అతనికి “సేవకుడని” చెప్పుకొనెను. (ఆది 33:5లో ఆది 32:4, 15,20 పోల్చుడి). ప్రాముఖ్యముగా యాకోబు ఏడుసార్లు నేలను సాగిలపడుటనగా తన తండ్రి నుండి పొందిన ఏడు దీవెనలకు సాదృశ్యముగా ఉన్నది (ఆది 27:27-29) అతడు సాగిలపడినపుడు, తన తండ్రి ఇచ్చిన దీవెనలను తన సహోదరునికి తిరిగి ఇచ్చి వేస్తూ “జనములు నీకు సాగిలపడుదురు నీకు దాసులగుదురు” అని చెప్పెను (ఆది 27:29).

దీనంతటిని బట్టి చూస్తే యాకోబు తాను దొంగిలించిన దీవెనలో తిరిగి తన సహోదరునికి ఇచ్చుటకును, అతనికి ఋణపడినదంతయు తిరిగి చెల్లించి వేయుటకు యాకోబు ఉద్దేశమైయున్నది (ఆది 33:11) ఏశావు తన సహోదరుని చూచినపుడు, ఊహించిన ప్రవర్తనకు విరుద్ధముగా యాకోబు చెంతకు పరుగెత్తుకొని వెళ్ళి అతనిని చంపుటకు బదులు “కౌగలించుకొని, ముద్దు పెట్టుకొని ఏడ్చెను (కన్నీరు విడిచెను)” (ఆది 33:4).

తరువాత ఏశావును ఉద్దేశించి యాకోబు ఈ విధముగా వ్యాఖ్యానించాడు. “దేవుని ముఖము చూచినట్లు నీ ముఖము చూచితిని” (ఆది 33:10) అని పలికెను. ఏశావు అతనిని క్షమించెననిగ్రహించి యాకోబు అసాధారణమైన రీతిలో ఆవిధముగా మాట్లాడెను. హీబ్రూ క్రియాపదము “రట్ హ్” సంతోషించెను (ఆది 33:10) అనే పదము వేదాంత శాస్త్రమునకు చెందిన పదమైయుంది. దాని అర్ధములో దేవుడంగీకరించిన అర్పణయెడల సంతోషించుట వలన దేవుని యొద్ద నుండి పాపక్షమాపణ లభించుననే భావము అందులో ఇమిడియుంది (లేవి 22:27; ఆమోసు 5:22).

పెనూయేలు యొద్ద దేవుడు యాకోబునకు పాపక్షమాపణ అనుగ్రహించుట ద్వారా అతడు దేవుని ముఖమును చూడగలిగెననే అనుభవముతో ఉన్న యాకోబునకు తిరిగి అదే అనుభవమును తన సహోదరుని నుండి అతని నేరాలు క్షమాపణ పొందియున్నాడని, అందుచే తన సహోదరుని ముఖము దేవుని వలె ఉందని చెప్పెను. రెండవ పెనూయేలు యెద్ద యాకోబు బ్రతికి మొదటి పెనూయేలు యొద్ద బ్రతికి యుండుట రెండవ వాని యొద్ద బ్రతుకుట కొరకే అని అర్ధమవుతుంది. యాకోబు దేవుని, సహోదరుని యొద్ద క్షమాపణ పొందెను. అందునుబట్టి నిజముగా మునుపెన్నడూ దేవుని కృప యొక్క అర్ధమును పూర్తిగా తెలియని యాకోబునకు ఇప్పుడు పూర్తిగా అర్ధమైంది.

`నిన్ను ఇతరులు క్షమించుట ద్వారా (దేవుని కృప కాకుండా) కృపను గూర్చి నీవేమి నేర్చుకొని యున్నావు?`