---
title:  అదనపు అధ్యయనము
date:   03/06/2022
---

ఎలెన్ జి వైట్ యొక్క పితరులు మరియు ప్రవక్తలు పుటలు 195-203లోని పెనుగులాడిన రాత్రి చదవండి.

యాకోబు ఆ రాత్రి పెనుగులాడిన అనుభవము మరియు ఆవేదన క్రీస్తు యొక్క రాకడకు ముందు దేవుని ప్రజలు పొందవలసిన అనుభవమైయున్నది. దుష్ట శక్తులతో దేవుని ప్రజలు కడవరి దినములలో యాకోబు వలె పెనుగులాడవలసియున్నారు. దేవుడు తన ప్రజల యొక్క విశ్వాసమును పరీక్షిస్తాడు. వారు పరీక్షింపబడుచుండగా వారి యొక్క పట్టుదల, దేవుడు వారిని అంధకార శక్తుల నుండి విడుదల చేస్తాడనే నమ్మకము బయలుపడతాయి. వారి యొక్క పరిస్థితి బహు దయనీయమైనదిగా ఉందని వారిని సాతానుడు భయపెడతాడు. వారి పాపములు చాలా ఘోరమైనవి. అవి క్షమింపరానివని, వారు ఉద్దేశపూర్వకముగా తెలిసే వారని, వారు వాటిలో కూరుకుపోతారని వారిలో ఆందోళన కలిగిస్తాడు. అయితే దేవుని యొక్క కృపను గురించి జ్ఞాపకము చేసుకున్నట్లయితే, వారు చిత్తశుద్ధితో మారు మనస్సు పొందినచో, వారు క్రీస్తు ద్వారా దేవుని వాగ్దానములు వారి యెడల నెరవేరునట్లు ఆయన సన్నిధిలో ప్రాధేయపడవలెను. వారి ప్రార్ధనలు తక్షణమే జవాబులను పొందకపోయినను వారి విశ్వాసము వారిని అపజయములలోనికి నెట్టి వేయదు. వారు దేవుని యొక్క శక్తిని గట్టిగా పట్టుకొని అనగా యాకోబు ఆ దేవదూతను గట్టిగా పట్టుకొనినట్లు కడవరి కాలములో ఉన్న దేవుని ప్రజలు కూడా “నీవు నన్ను దీవించువరకు నేను నిన్ను విడువను ప్రభువా” అని వేడుకొనవలసియున్నారు.

“పాపములోనికి మోసపూరితముగా నడిపింపబడిన వారని యాకోబు యొక్క చరిత్రలో అతను పొందిన వాగ్దానము వంటి హామీని పొందుకుంటారు. యాకోబు తన పక్షమున దేవుని మీద పూర్తిగా ఆధారపడి తనను తాను పూర్తిగా దేవునికి అర్పించుకొనిన తరువాత మాత్రమే దైవశక్తి అతనికి తోడుగా ఉంటుందనే వాగ్దానమును పొందాడు. అతడు ఎన్నడు తన సొంత శక్తి మీద ఆధారపడలేదు. ఆవిధముగానే కడవరి కాలములో జీవించుచున్న విశ్వాసులు కూడా చేయవలసియున్నది. దేవుడు చేసిన బలియర్పణ ద్వారా మాత్రమే మనము రక్షింపబడబోవుచున్నాము. ఎంతమాత్రము మన శక్తి మీద ఆధారపడి కాదు” -ఎలెన్ జి వైట్ పితరులు మరియు ప్రవక్తలు, పుటలు 201-203.

**చర్చించుకొనుటకు ప్రశ్నలు**

`1. యాకోబు యొక్క బలహీనత సమయములో ఎందుకు దేవుని యొక్క కృపకు అవకాశం దొరుకుతుంది? “నేను బలహీనంగా ఉన్నపుడు బలవంతుడను” (2 కొరింథి 13:10) పౌలు యొక్క అనుభవము యాకోబు అనుభవముతో సంబంధముంది.`

`2. బైబిలులో ఉన్న జనుల హేయమైన కృత్యములకు సంబంధించిన వివరాలను బైబిలు ఎందుకు వాటిని భద్రపర్చి బహిర్గతము చేస్తుంది? దానిలోనుండి అది ఏమి బోధిస్తుంది? దానినుండి మనకు ఎటువంటి వర్తమానము వస్తుంది?`

`3. విగ్రహారాధనను గూర్చి చర్చించండి. మన సంప్రదాయములలో ఉన్న, నాగరికతలో ఉన్న విగ్రహము ఏమిటి? దేవుని తప్ప లోకము ఎవరిని లేక దేనిని ఆరాధించుటలేదని ఎట్లు రూఢి పర్చుకొనగలము?`