---
title:  దీనా అవమానపర్చబడెను
date:   31/05/2022
---

ఇప్పుడు యాకోబు తన సోదరునితో సమాధానపడుట వలన కానాను దేశములో స్థిరపడి శాంతిగా జీవించాలని కోరుకున్నాడు. “షాలెమ్” అనగా “సురక్షితముగా” (ఆది 33:18) అని అర్ధము అదే విధముగా 'షాలోమ్” శాంతి అనే భావముతో మొదటిసారి తన ప్రయాణమంతటిలో వినిపించింది.

ప్రాంతములో నివసిస్తున్న వారి యొద్ద నుండి కొంత భూమిని కొని (ఆది 33:19) అక్కడొక బలి పీఠమును కట్టించి తాను ఏవిధముగా దేవుని మీద ఆధారపడి జీవిస్తున్నాడో, దేవుని మీద తనకున్న విశ్వాసమును చూపించాడు. ప్రతిసారి బలియర్పణ చేసినప్పుడు దేవునిని ఆరాధించించుట జరిగియుంది.

అయితే మొట్టమొదటిసారి ఆ దేశములో (ఆ ప్రజల మధ్య) నివాసము ఏర్పాటు చేసుకొనుట వలన యాకోబు (ఇశ్రాయేలు) అక్కడ ఎదురైన ఇబ్బందులకు గురి కాబడెను. గెరారు వద్ద అబీమెలెకుతో ఇస్సాకు పరవాసిగా నివసించునట్లు (ఆది 26:1-33) యాకోబు కనానీయుల మధ్య నివసించుటకు ప్రయత్నించెను.

`ఆది 34 చదువుడి. అతడు ఆశించిన శాంతియుత సహజీవమునకు భంగము కలుగునట్లు అక్కడ ఏమి జరిగినది?`

అక్కడ సంభవించిన నీచమైన సంఘటన ఆ ప్రజల యొక్క స్వభావము మరియు ప్రజలను బయలుపర్చినది. శరీర సుఖమును ఆశించిన షెకెము దీనాను ప్రేమిస్తున్నట్లు ప్రవర్తించి ఆమెను చెరిపెను. ఆమెను తనతో వివాహము చేయమని అతని తండ్రిని కోరెను. అవసరమైతే అతడు నిబంధన ప్రకారము సున్నతి అనే ఆచార కర్మను కూడా స్వీకరించుటకు అతని ఇష్టమును తెలియపర్చెను.

ఈ సమయములో దేవుని నియమములను, ఆయన ఆజ్ఞలను కాపాడే బాధ్యతగల వారి వలె షిమ్యోను, లేవి ప్రవర్తించి కనానీయులతో పెండ్లికి ఒప్పుకొనలేదు (లేవి 19:29 అబద్దములు పలుకుచు, మోసము చేయుటకు సిద్ధపడిరి (ఆది 34:13) తరువాత వారు కనానీయులను చంపి వారిని దోచుకొనుటకు సిద్ధమైరి (ఆది 34:25-27) వారి క్రియలు ఆమోద యోగ్యము కానివిగా ఉండుటయే గాక అనేక సమస్యలను సృష్టించుటకు కారకులయ్యారు. యాకోబు మాత్రము శాంతి కోసమే ఎదురుచూసాడు. అతని కుమార్తెను షెకెము మానభంగము చేసినా తెలిసి ఊరకుండెను (ఆది 34:5). ఆ సందర్భములో కుమారులు చేసిన పనిని బట్టి వచ్చే పర్యవసానము గూర్చి కోపముతో వారిని గద్దించెను. “అప్పుడు యాకోబు షిమ్యోనును లేవిని చూచి మీరు నన్ను బాధ పెట్టి యీ దేశ నివాసులైన కనానీయులలోను, పెరిజ్జీయులలోను అసహ్యునిగా చేసితిరి. నా జన వారు నా మీదికి గుంపుగా వచ్చి నన్ను చంపెదరు. నేనును నా యింటి వారును నాశనమగుదుమని చెప్పెను” (ఆది 34:30).

`మరొకసారి మోసము, దగా చేయుట మనము చూస్తున్నాము. అదే సమయములో బైబిలునందున్న సమాచారమును బట్టి దయ, కృపకు సంబంధించిన క్రియలు కూడా జరుగుచున్నవి. ఈ విషయాలన్నియు మానవ స్వభావము గూర్చి ఏమి చెప్పుచున్నవి?`