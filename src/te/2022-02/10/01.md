---
title:  యాకోబు -ఇశ్రాయేలు
date:   28/05/2022
---

### ఈ వారమునకు చదువ వలసిన వచనములు
ఆది 32:22-31; హోషేయా 12:3,4; యిర్మియా 30:5-7; ఆది 33; ఆది 34: 30-35:29.

> <p>కంఠతవచనం</p>
> “అప్పుడు ఆయన -నీవు దేవునితోను, మనుష్యులతోను పోరాడి గెలిచితివి గనుక ఇక మీదట నీ పేరు ఇశ్రాయేలే గాని యాకోబు అనబడదని చెప్పెను” (ఆది 32:28).

మంచి చెడులతో కూడిన యాకోబు యొక్క కుటుంబ గాథ కొనసాగుచున్నది. అదే సమయములో నిబంధన వాగ్దానముల యెడల దేవునికున్న విశ్వాస్యతను బట్టి ఆయన హస్తము వారిని నడిపించుచున్నది.

ఈ వారం యాకోబు విషయమై మరికొంత అధ్యయనం చేయబోవుచున్నాము. యాకోబు ఇపుడు లాబాను గృహమును విడిచి తన గృహమునకు తిరిగి వెళ్ళుచున్నాడు. యాకోబు యొక్క విశ్వాస ఘాతుకత్వమునకు బలియైన ఏశావును అతడు ఎదుర్కొనబోవుచున్నాడు. తన సహోదరుని యెడల ఎంతో మోసపూరితముగా వ్యవహరించిన యాకోబును ఏశావు ఏమి చేయబోవుచున్నాడు?

యాకోబు తనకు ఎదురయ్యే ప్రమాద పరిస్థితులను ఊహించుకొని భయపడుచున్న సమయములో తన పితరుల దేవుడు మరొకసారి అతనికి ప్రత్యక్షమై "యాకోబునకు ఆపద తెచ్చు దినము” (యిర్మియా 30:5-7) అటు తరువాత కాలములో పేర్కొనబడిన దానికి ముందస్తు సూచనగా ఆ రాత్రి దేవునితో పెనుగులాడిన సంఘటనలో మోసగాడు అని పిలువబడిన యాకోబు పేరును "ఇశ్రాయేలు” అనే కొత్త పేరు అతనికి పెట్టబడెను. అప్పటి నుండి అదొక నూతన ఆరంభమునకు కారణమైంది. మరియు అతని పేరు మీదే నూతన జనాంగము లేక దేశము సృష్టింపబడుట ఆరంభమైంది.

వేరొక విధముగా చెప్పాలంటే పితరులు మరియు వారి కుటుంబాలలో జరిగిన సంఘటనలన్నింటిని చూపించుట కొరకు పరిశుద్ధ లేఖనాలలో పొందుపరచి మనుష్యుల ప్రవర్తన ఏవిధముగా ఉన్నను దేవుడు మాత్రము తాను చేసిన వాగ్దానాలను నెరవేర్చాలనే నిబద్ధతతో ఉన్నాడని ఈ పాఠము ద్వారా నేర్చుకొనబోవుచున్నాము.

_జూన్ 4, సబ్బాతు దినమున ఈ వారం పాఠమును అధ్యయనము చేయుటకు సిద్ధపడుడి._