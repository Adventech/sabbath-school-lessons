---
title:  విశ్రాంతి దినము (సబ్బాతు)
date:   29/03/2022
---

`ఆది 2:2,3 మరియు నిర్గమ 20:8-11 చదువుడి. ఎందువలన ఏడవ దిన సబ్బాతు (విశ్రాంతి దినము) సృష్టితో సంబంధము కలిగియున్నది. మనము సబ్బాతును ఏవిధముగా గైకొనుచున్నామనే విషయాన్ని ఈ సంబంధము ఎట్లు ప్రభావితం చేస్తుంది?`

దేవుడు తన సృష్టి కార్యమును ముగించెను గనుక ఖచ్చితముగా సబ్బాతును స్థాపించెను. మనము ఏడవదినమును సబ్బాతు దినముగా గైకొనుచున్నామంటే దేవుడు తన సృష్టి కార్యమును ముగించి అది మంచిదిగ ఉన్నట్లు చూచెనని మన విశ్వాసమును తెలియపర్చుచున్నామని అర్ధము. దేవుడు సృష్టించిన దానిలో ఉన్న విలువను మరియు దానిలో ఉన్న సౌందర్యమును దేవునితో కలిసి మనము కూడా గుర్తించుచున్నామనుటకు నిదర్శనముగా మనము సబ్బాతును గైకొనుచున్నాము.

దేవుడు తన పనినంతటినుండి ఏవిధముగా సబ్బాతుదినమున విరామము తీసుకున్నాడో మనము కూడా సబ్బాతు దినమున విశ్రమించవలసియున్నది. మనము సబ్బాతును గైకొనుట అనగా మన దేహములతో పాటు దేవుడు సృష్టించినదంతయు “మంచిదిగ” ఉన్నదని మనము కూడా ఒప్పుకొని ఆయనకు తెలియజేయుచున్నామని అర్ధము. పాతనిబంధన లేక క్రొత్త నిబంధనలో ఎక్కడ కూడా మానవ దేహము చెడ్డదని చెప్పకపోయినను పూర్వకాలములో నుండి (నవీన కాలములో కూడా) కొంతమంది నమ్మకములను బట్టి మానవ దేహము “చెడ్డది” అని పేర్కొనడం జరుగుచున్నది. అది విగ్రహారాధీకులైన అన్యమతస్థుల అభిప్రాయము. బైబిలు అభిప్రాయము కాదు. అందుచేత సబ్బాతును గైకొనేవారు వారి దేహములను కలుపుకొని దేవుడు సృష్టించిన సృష్టినంతటిని బట్టి కృతజ్ఞతగలవారై యున్నారని తెలియపర్చుచున్నారు.

మానవ చరిత్రకు మొదటి ముగింపుగా సబ్బాతు నిలిచియుంది. మరియు అది మానవ జాతి మరియు లోకము ఎదుర్కొనుచున్న వేదనలకు, దుఃఖమునకు అంతమున్నదనే నిరీక్షణకు ఒక గురుతైయున్నది. దేవుడు తన పనినంతటిని సంపూర్తి చేసెను (1రాజులు 7040, 51) అని అదే పదజాలమును వాడినట్లుగా చూడగలము. ఈ రెండు స్థలములలో కూడా సువార్త మరియు రక్షణ పాఠములు బోధింపబడుచున్నవి.

మానవుడు పతనమైన తరువాత, వారాంతమున వచ్చు సబ్బాతు దినము అద్భుత కార్యమైన రక్షణను గూర్చి వివరిస్తూ, ఆ రక్షణ దినము ఒక నూతన సృష్టి అనే అద్భుత కార్యము ద్వారా నెరవేరబోవుచున్నదని బోధించుచున్నది. (యెషయా 65:17; ప్రకటన 21:1). వారమంతయు అనగా అలసిపోయిన మానవులకు సబ్బాతు దినము ఏవిధముగా విశ్రాంతిని అనుగ్రహిస్తుందో ఆవిధముగానే లోకములో ఎదురయ్యే శ్రమలకు బాధలకు సమాప్తము లభించనైయున్నది.

అందువలననే రోగులను స్వస్థపర్చుటకు సబ్బాతు దినము అనువైనదిగా యేసు ప్రభువు ఎన్నుకొనెను (లూకా 13:13-16). విశ్రాంతి దినమున స్వస్థపర్చుట, వారు మన సంప్రదాయములకు విరుద్ధమని పెద్దలు అడ్డుపడినను, స్వస్థపరచుట రక్షణ కార్యములో భాగమైయున్నదనియు, యేసు వారికి చూపించెను. అందుచేత సబ్బాతు దినము విమోచనమునకు నిరీక్షణను అనుగ్రహించుచున్నది.

`సబ్బాతు దినమున విశ్రాంతి మరియు రక్షణ అనుభవమును యేసు మనకు ఏవిధముగా చూపించాడు? మరియు నూతన ఆకాశము మరియు నూతన భూమి సృష్టించబడినప్పుడు అది ఎలా నెరవేరును?`