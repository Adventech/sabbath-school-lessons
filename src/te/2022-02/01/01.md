---
title:  సృష్టి
date:   26/03/2022
---

### ఈ వారమునకు చదువ వలసిన వచనములు
కీర్తన 100:1-3; ఆది 1, 2 అధ్యాయములు, నిర్గమ 40:33; మత్తయి 25:14-30; 19:7-9.

> <p>కంఠతవచనం</p>
> “ఆదియందు దేవుడు భూమ్యాకాశములను సృజించెను” (ఆది1:1).

ఆదికాండము పుస్తకము మరియు బైబిలంతయు దేవుడు చేసిన సృష్టికార్యముతో ఆరంభమగుచున్నది. మానవుని యొక్క మరియు బైబిలు చరిత్ర అంతయు సృష్టితోనే ఆరంభమైయున్నది. గనుక ఈ వాస్తవము చాలా ప్రాముఖ్యమైనదిగా పరిగణింపబడుచున్నది. మానవునికి సంబంధించిన సంఘటనలలోను మరియు బైబిలు చరిత్రలోను సత్యము మరియు ఖచ్చితత్వము ఉందని అర్ధమగుచున్నది.

దేవుడు మరియు మానవునికి సంబంధించిన సృష్టి పాఠములు ఆదికాండము 1,2 అధ్యాయములలో ఉన్నవి. ఈ వారము యొక్క పాఠమును అధ్యయనము చేసేటప్పుడు ఏడవదిన సబ్బాతుకు సంబంధించిన లోతైన భావమును అర్ధము చేసుకుంటాము. దేవుడు తన స్వరూపములో మానవులను నేల మంటి నుండి సృష్టించెను అనే విషయమును గూర్చి లోతుగా ఆలోచిస్తాము. మంచిచెడ్డల తెలివినిచ్చు వృక్షము యొక్క ఉద్దేశము మరియు జీవ వృక్షముతో దానికున్న సంబంధమును తెలుసుకొనుటకు ఆసక్తిని కనుపరుస్తాము.

బైబిలు వృత్తాంతములయొక్క ఆరంభములకు సంబంధించిన అతి ప్రాముఖ్యమైన పాఠమైన “కృప” అనునది కేవలం మన ఉనికికి కారణమైయున్నదని గ్రహించగలము. మానవులను సృష్టించకపూర్వమే దేవుడు భూమ్యాకాశములను సృష్టించెను. మనము సృష్టించబడిన విధానము, మన విమోచనము కూడా దేవుని నుండి వచ్చిన ఒక వరమై యున్నది. సృష్టి, విమోచనము అనే రెండు భావములు ఏడవదిన సబ్బాతు ఆజ్ఞలలో ఇమిడియుండుట ఎంత గంభీరమైన విషయము.

_ఏప్రిల్ 2 సబ్బాతు దినమున ఈ పాఠమును అధ్యయనము చేయుటకు సిద్ధపడుడి._