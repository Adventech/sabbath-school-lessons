---
title:  మానవులు సృష్టింపబడిరి
date:   30/03/2022
---

ఆదికాండము యొక్క వివరణను బట్టి దేవుడు చేసిన సృష్టియంతటిలో చివరిగా మానవులను సృజించెను. భూమి ఎందుకు సృష్టింపబడెనో ఆ లక్ష్యము నెరవేరుట కొరకు దేవుడు భూమి మీద జరిపిన సృష్టి అంతటిలోను ఉన్నత స్థితిలో ఉండే విధముగా మానవులను సృష్టించెను.

`ఆది 1:26-29; 2:7 చదువుడి. మానవుని యొక్క సృష్టి విషయములో రెండు విభిన్న వివరణల మధ్య ఉన్న సంబంధము ఏమిటి?`

మానవులు దేవుని స్వరూపములో సృజింపబడిరి అని బైబిలు చాలా స్పష్టముగా ప్రకటించిన అనేక విషయాలలో ఇది ఒకటి. కేవలం మానవులు మాత్రమే దేవుని స్వరూపములో సృజింపబడిరి. జంతువులను దేవుడు వాటి వాటి జాతుల ప్రకారము సృష్టించెను (ఆది 1:25) దేవుడు తన స్వరూపమందు నరుని సృజించెను. (ఆది 1:27) ఈ విధానమునుబట్టి మానవుల యొక్క ఆధ్యాత్మిక స్వభావము అనగా దేవునితో ఆధ్యాత్మిక బాంధవ్యమును కలిగియుండుట చేత ఒకరితో ఒకరు ఆధ్యాత్మిక బాంధవ్యమును కలిగియుండుటకు ఆస్కారమున్నది. బాంధవ్యము వలన పరిపాలన బాధ్యతలను నిర్వహించుటకు అవసరమైన ఆధ్యాత్మిక నడుపుదల లభించును.

ఈ అవగాహనలు నిజమైనప్పటికి, సృష్టికి సంబంధించిన భౌతిక వాస్తవములు అందులో జత చేయబడలేదు. “దేవుడు మన స్వరూపమందు మన పోలిక చొప్పున నరులను చేయుదము” (ఆది 1:26)అని రెండు విషయాలు పేర్కొనడం జరిగింది. హీబ్రూ పదము "ట్సెలెమ్” పోలిక అనునది భౌతిక శరీరము యొక్క యదార్ధమైన ఆకారమును సూచించుచుండగా “డి మెట్” అనే పదము స్వరూపమును అనగా దైవికమైన వ్యక్తిత్వము యొక్క నిగూఢమైన లేక పైకి కనిపించని లక్షణాలకు పోల్చదగినవిగా ఉన్న వాటిని సూచించుచున్నది.

అందుచేత హీబ్రూ పదము యొక్క భావమును బట్టి దేవుని పోలిక అనగా బైబిలు సంబంధమైన పరిపూర్ణమైన స్వభావమును గూర్చి వివరించుచున్నదని అర్ధము చేసుకొనవలనియుంది. బైబిలు వాక్యము ప్రకారము మానవులు భౌతికముగాను, ఆధ్యాత్మికముగాను దేవుని పోలికలో సృష్టింపబడిరి. 'ఆదాము సృష్టికర్త యొక్క చేతుల నుండి వచ్చినపుడు భౌతికముగాను, మానసికముగాను మరియు ఆధ్యాత్మికముగాను తన సృష్టికర్తను పోలియున్నాడు' - విద్య, అనే పుస్తకములో పుట 15, ఎలెన్. జి వైట్ యొక్క వాఖ్యానములో నుండి సేకరించబడినది.

అన్ని విషయాలలో దేవునిని పోలియున్నాడనే అభిప్రాయములను బట్టి చూచినపుడు భౌతిక దేహమును గూర్చి కూడా అనే అర్ధమును కలిగియుండుట వలన “నరుడు జీవముగల వాడయ్యెను” (ఆది. 2:7) అనగా ఉన్నది ఉన్నట్లు చెప్పుకొనిన యెడల “నరుడు జీవాత్మ ఆయెను (ఎఫెసీ) దేవుడు తయారు చేసాడు. మరియు దేవుడు జీవ వాయువును ఊదగా అది జీవ సంబంధమైన సామర్ధ్యమును పొందింది. ఇందులో రెండు లక్షణములున్నవి. నేలమంటి నుండి తీయబడెను. జీవ వాయువును ఊదగా జీవము (ఆధ్యాత్మికమైనది) మరియు ప్రాణము భౌతికమైనదిగా ఉన్నది.

దేవుడు మూడవ క్రియను చేసాడు. అందులో ఈసారి పురుషుని యొక్క దేహములో నుండి స్త్రీని నిర్మించెను (ఆది 21:21,22) ఆ విధముగా స్త్రీని నిర్మించుట ద్వారా, ఆమె స్వభావములో పురుషునికి విభిన్నముగా కాకుండా ఒకే స్వభావం కలిగియుంటుంది.