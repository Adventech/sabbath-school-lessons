---
title:  మానవ జాతి యొక్క విధి
date:   31/03/2022
---

దేవుడు మొదటి మానవుని సృష్టించిన వెంటనే అతనికి మూడు వరాలను అనుగ్రహించెను. ఏదెను వనము (ఆది. 2:8) ఆహారము (ఆది. 2:16) మరియు స్త్రీ (ఆది 2:22).

`ఆది 2:15-17 చదివి సృష్టి యెడల దేవుని యెడల మానవునికున్న బాధ్యత ఏమిటి? ఈ రెండు బాధ్యతలు ఏవిధంగా సంబంధం కలిగియున్నవి?`

దేవుడు మానవుని ప్రకృతి పరిసరాలలో నివసించమని ఉంచి ఏదెనులో ఒక తోట వేసి దానికి కావలి కాయుచు సేద్యపర్చమని చెప్పెను (ఆది. 2:15). క్రియాపదమైన “అవడ్” అనగా కాచుకొనియుండు మరియు “పనిచేయుచు” అనే భావము. ఒక వరమును పొందినంత మాత్రము సరిపోదు. దానిని ఆధారము చేసుకొని పనిచేయాలి, మరియు దానిని ఫలవంతమైనదిగా తీర్చిదిద్దాలి. దీనికి సంబంధించి “తలాంతులు” అనే ఉపమానము ద్వారా యేసు పాఠమును బోధించుచున్నాడు. (మత్తయి 25:14-30). "క్రియాపదమైన “షమక్” అనగా నీవు పొందిన దానిని సంరక్షించవలసిన బాధ్యత నీ మీద ఉంచబడెను” అనే అర్ధమును కలిగియున్నది.

రెండవ బాధ్యత తన ఆహారము విషయమైనది. మానవులకు దేవుడు ఆహారమును ఇచ్చెనని జ్ఞాపకముంచుకోవాలి (ఆది 1:29) “దేవుడు ఆదాముతో, ఈ తోటలో ఉన్న ప్రతి వృక్షఫలమును నిరభ్యంతరముగా తినవచ్చును” అని చెప్పెను (ఆది. 2:16). మానవులు వృక్షములనుగాను ఫలములను లేక ఆహారమును సృష్టించలేదు. అవి ఒక వరము మాత్రమే ఒక కృపావరముగా ఇవ్వబడెను.

అయితే ఇక్కడ ఒక ఆజ్ఞ కూడా ఉన్నది. ప్రతి వృక్షఫలమును నీవు నిరభ్యంతరముగా తిని ఆనందించవచ్చును. అది ఉదారముగా ఇవ్వబడిన దేవుని వరమైయున్నది. ఈ కృపలో భాగముగా దేవుడు ఆంక్షనొక దానిని విధించెను. ప్రత్యేకముగా ఒక చెట్టు యొక్క ఫలములను తినకూడదని చెప్పెను. ఎటువంటి ఆంక్షలు లేకుండా ఆహారమును తినుటలో ఆనందించడము మరణమునకు నడిపించును. ఈ నియమము ఏదెను వనమునందే ఉన్నది. మరియు అనేక రీతులలో ఆ నియమము నేడు కూడా ఉన్నది.

మూడవ వరమైన స్త్రీకి సంబంధించిన విషయములో ఉన్న బాధ్యత మూడవది.

“కాబట్టి పురుషుడు తన తండ్రిని, తన తల్లిని విడిచి తన భార్యను హత్తుకొనును. వారు ఏక శరీరమైయుందురు” (ఆది. 2:24).

అసాధారణమైన ఈ వాక్యము ఒక శక్తివంతమైన రీతిలో చెప్పబడినది. ఇందులో వైవాహిక జీవితానికి సంబంధించిన మానవ బాధ్యతలను ప్రధానాంశముగా నొక్కి చెప్పడం జరిగియున్నది. దాంపత్య జీవితమునకు సంబంధించి భార్యభర్తలిరువురు “ఏక శరీరులై” అనగా ఒక వ్యక్తిగా కలిసి పోవలసియున్నదనే బాధ్యతను గుర్తు చేస్తున్నది (మత్త 19:7-9తో పోల్చి చూడుడి).

ఇక్కడ వ్యక్త పరచిన కారణమును బట్టి పురుషుడు (స్త్రీ కాదు) తన తల్లిదండ్రులను విడిచి తన భార్యను హత్తుకొనవలెను. బైబిలు గ్రంథము సాధారణముగా పురుషలింగములో వ్యవహరించినది. కాబట్టి ఈ ఆజ్ఞలో పురుషుని గూర్చి చెప్పబడిన వారు వివాహము విషయములో అది దేవుని నుండి వచ్చిన వరము కాబట్టి వివాహ బంధములో ఇమిడియున్న విశ్వాస్యత నెరవేరునట్లు హత్తుకొనవలెను. “ఏక శరీరముగా ఉండవలెను అనే బాధ్యతను గుర్తు చేస్తున్నది (మత్తయి 19:7-9తో పోల్చి చూడుడి).

ఇక్కడ వ్యక్తపరచిన కారణమును బట్టి పురుషుడు (స్త్రీ కాదు) తన తల్లిదండ్రులను విడిచి తన భార్యను హత్తుకొనవలెను. బైబిలు గ్రంథము సాధారణముగా పురుషలింగములో వ్యవహరించినది. కాబట్టి ఈ ఆజ్ఞలో పురుషుని గూర్చి చెప్పబడినను వివాహము విషయములో అది దేవుని నుండి వచ్చిన వరము కాబట్టి వివాహ బంధములో ఇమిడియున్న విశ్వాస్యత నెరవేరునట్లు హత్తుకొనవలెను, ఏక శరీరముగా ఉండవలెను అనే బాధ్యత పురుషుడు మరియు స్త్రీ ఇరువురి మీద ఉన్నది.

`దేవుడు నీకనుగ్రహించిన అన్ని విషయాలను గూర్చి ఆలోచించుకో నీకు అనుగ్రహింపబడిన వాటి యెడల నీ బాధ్యతలు ఏమిటి?`