---
title:  సృష్టి
date:   28/03/2022
---

`ఆది 1:4,10,12,18,21,25,31 మరియు ఆది 2:1-3 చదువుడి. మొదటగా జరిపిన సృష్టి క్రమములో “అది మంచిదని దేవుడు చూచెను” అనే పల్లవి యొక్క తాత్పర్యమేమిటి? సృష్టి కార్యము పూర్తయిన తరువాత అది సూచించే పాఠమేమి? (ఆది 2:1-3).`

దేవుడు తాను చేసిన సృష్టి క్రమములో ప్రతి విషయము “టోవ్” అది “మంచిది”గా ఉన్నదని నిర్ధారణ చేశాడు. ఇక్కడ వాడబడిన విశేషణ సంబంధమైన పదము దేవుడు చేసిన సృష్టికార్యము విజయవంతమైనదనియు మరియు అది మంచిదిగ పనిచేయుచున్నదనే భావము అందులో ఇమిడియున్నది. దేవుడు సృష్టించిన వెలుగు ప్రకాశించుచున్నది (ఆది 1:4) మరియు చెట్లు ఫలాలు ఫలించుచున్నవి.

అయితే “మంచిదిగ” ఉన్నదనే పదము కేవలము వాటి కర్తవ్యములో సామర్ధ్యతను కనుపరచుచున్నవి అనుట మాత్రమే కాకుండా అవి ఎంతో రమ్యముగా మరియు సౌందర్యవంతముగాను ఉన్నవనే భావమును (ఆది 24:16) హీబ్రూ పదమైన “టోవ్” మంచిదిగ వివరించుచున్నది. అదే సమయములో మరణమునకు సంబంధము కలిగియున్న (ఆది 2:17) పాపమునకు (ఆది 2:9) విరుద్ధమైనదిగా కూడా ఆ మాట యొక్క భావములో ఉన్నవి.

“అది మంచిదిగ ఉన్నది” అనే పద సముదాయములో సృష్టి అంతయు చక్కగా పని చేయుచున్నదనియు అది సౌందర్యముగాను మరియు పరిపూర్ణమైనదిగాను ఉన్నదనియు వివరించుటయే గాక, దానిలో పాపము అనునది లేదని ధృవీకరించుచున్నది. అప్పటి ఆ లోకము ఇప్పుడు మన లోకములో ఉన్న పాపము మరియు మరణము వంటి సంఘటనలతో మిళితమై లేదు. రెండవ సృష్టికి సంబంధించిన భావము అందులో కనబడలేదు (ఆది. 2:5) చూడుడి.

ఈ విధమైనటువంటి సృష్టికి సంబంధించిన వివరణము బైబిలులో చాలా స్పష్టముగా ఉండగా ఈ లోకము అకస్మాత్తుగా జరిగిన కొన్ని సంఘటనల వలన ఒక రూపమును దాల్చి ఉనికిలోనికి వచ్చి దానిలో ఆకస్మికముగా జీవము తక్కువ స్థాయిలో ఉద్భవించి, అది పరిణామము చెంది ఇక ఉన్నత స్థితికి అంచెలంచెలుగా వృద్ధి చెంది నేడు ఈ లోకము ఈ స్థితిలో ఉన్నదనే ఒక వితండ వాదమును వినిపిస్తున్నారు.

దీనికి విరుద్ధముగా దేవుడు ఉద్దేశపూర్వకముగా లోకమును సృష్టించెనని (ఆది 1:1). బైబిలు గ్రంథకర్తలు రూఢిగా చెప్పుచున్నారు. ఈ లోకము దానంతటది ఉనికిలోనికి రాలేదు గాని దేవుడే దానిని ఆయన చిత్త ప్రకారము మరియు ఆయన మాటతో దీనినంతటిని ఉనికిలోనికి తెచ్చెను (ఆది 1:3). ఆదికాండము 1లో దేవుడు ఉపయోగించిన క్రియా పదము “బారా” అనగా సృష్టించెను దేవుడు పలికెను, తక్షణమే అది కలిగెను అనే విషయాన్ని వివరించుచున్నది.

సృష్టికర్తె యావత్తును (ఆది 1:31) సృష్టించెను మరియు అది చాలా మంచిదిగా ఉండెను. (ఆది 1:31)లో దేవుడు భూమిని ఆకాశమును సృజించెనని చెప్పబడెను. మరియు ఆ సృష్టికార్యమంతయు అనగా సబ్బాతుతో సహా ఏడు దినములలో దేవుడు పూర్తి చేసెనని ఆది 2:1 ప్రకటించుచున్నది.

`ఎందువలన కోట్లాది సంవత్సరాల కాలములో పరిణామము ద్వారా ఈ లోకము అభివృద్ధి చెందినదనే వాదమును ఆదికాండములోని సృష్టి వృత్తాంతమును తిరస్కరించుచున్నది? ప్రతి విషయములోను ఈ రెండు అభిప్రాయాలు ఎందువలన విరుద్ధమైనవిగా ఉన్నవి?`