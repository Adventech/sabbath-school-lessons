---
title:  అదనపు అధ్యయనము
date:   01/04/2022
---

ఎలెన్ జి వైట్ వ్రాసిన విద్యలోని విజ్ఞాన శాస్త్రము మరియు బైబిలు పుటలు 128, 129 విమోచన వృత్తాంతములోని “సృష్టి" పుటలు 21, 22.

“ప్రకృతికి సంబంధించిన విజ్ఞాన శాస్త్రము మరియు ప్రకటన గ్రంథము ఈ రెండు కూడా ఒకే వ్యూహకర్తయైన దేవుని నుండి వచ్చినవి. కాబట్టి ఏక స్వరముతో సామరస్యముగా మాట్లాడుచున్నవి. వేర్వేరు భాషలలోను వేర్వేరు పద్ధతుల ద్వారా ఒకే విధమైన గొప్ప సత్యములను గూర్చి అవి సాక్ష్యమిచ్చుచున్నవి. విజ్ఞానశాస్త్రము నిరంతరము ఆశ్చర్యకరమైన నూతన విషయాలను బయలుపర్చుచునే ఉంటుంది. విజ్ఞాన శాస్త్రము పేరట జరుపబడుచున్న పరిశోధనలు ద్వారా గాని మరే ఇతర విషయాలైనను వాటిని సరియైన రీతిలో అర్ధము చేసుకున్న యెడల అవేవియు కూడా దైవ ప్రేరేపితమైన విషయాలతో విబేధించుట గాని లేక వాటితో సంఘర్షణ ధోరణికి గాని చోటివ్వదు. ప్రకృతి పుస్తకము మరియు వ్రాయబడిన పరిశుద్ధ లేఖనములు (బైబిలు) ఒక దానిపై మరొకటి వెలుగును ప్రసరించును. దేవుడు పనిచేయుచున్న చట్టముల విషయమై అవి మనకు బోధించుచు దేవునితో మనకు పరిచయము ఏర్పడులాగున అవి సహాయపడును.

“ప్రకృతిలో పరిశీలించిన సత్యములను వక్రీకరించి ఊహా సంబంధమైన విషయాలను వాటికి జోడించి ఏవో తప్పుడు అభిప్రాయాలను వ్యక్త పరచుట వలననే విజ్ఞానశాస్త్రమునకును మరియు దేవుని చేత ప్రేరేపితమైన వాక్యమునకును మధ్య విబేధములు ఏర్పడవచ్చును. అట్టి పరిస్థితులలో విజ్ఞాన శాస్త్రము మరియు బైబిలు సామరస్యముగా కలిసి పనిచేయుటకు ఎన్నో అవకాశములున్నవి. మోషే వ్రాసిన సృష్టి క్రమమును లక్షలాది సంవత్సరములకు సంబంధించిన విషయాలుగా ఉన్నట్లు బోధించుచు పరిణామ సిద్ధాంతమును బలపర్చుచున్నది. అగాధము నుండి భూమి ఉద్భవించుటకు కొన్ని లక్షల సంవత్సరాలు పట్టిందని విజ్ఞాన శాస్త్రము బోధించుచు, బైబిలుతో విభేదిస్తుంది.

విజ్ఞాన శాస్త్రము పేరున వెలువడుచున్న నిర్ణయాలు అసందర్భమైనవి, మరియు ఎవరూ వాటిని అడగకపోయినను, కలవరమును పుట్టించుటకు వాటిని ప్రచురించుచున్నారు. బైబిలు తనంతట తాను విబేధించుకొనకుండా దానితో అది సామరస్యముగానే ఉన్నది. బైబిలు ప్రకృతి ధర్మములను కూడా బోధించుచున్నది. -ఎలెన్ జి వైట్ విద్య, పుటలు 129,129.

**చర్చించుకొనుటకు ప్రశ్నలు**

`1. ఆరంభములను గూర్చిన వృత్తాంతములు లేక కథనములు కేవలము కల్పితములని నమ్మినయెడల మన విశ్వాసము ఎందుకు దెబ్బ తింటుంది? బైబిలు కథనములు చారిత్రాత్మకమైనవని నమ్ముటకు గల ఆధారములు ఏమిటి? వాటి విషయమై యేసు ఇచ్చిన సాక్ష్యము ఏమిటి?`

`2. భూమిని జాగ్రత్తగా కాపాడుకొనవలసియుందనే విషయములో ఆదికాండములోని సమాచారము మనకు ఏమి బోధించుచున్నది? మనము సృష్టిని పూజించకుండా సృష్టిని ఏవిధముగా కాపాడుకొనగలము? విగ్రహారాధన ద్వారా సృష్టి కర్తను ఏవిధముగా వ్యతిరేకిస్తున్నారు?`

`3. పాపము వలన మొదటిగ సృష్టింపబడినవన్నిటిలోను మార్పులు సంభవించగ, అవి సృజింపబడినప్పుడు “మంచిదిగ” ఉన్న ఆ స్థితిని సృష్టిలో మనము ఎట్లు గుర్తించగలము?`