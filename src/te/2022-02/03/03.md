---
title:  రెండు అర్పణములు
date:   11/04/2022
---

కయీను మరియు హేబెలు మధ్య వున్న తేడాలు వారి పేర్లలో కనిపిస్తున్నట్లు వాళ్ళ వ్యక్తిత్వాల మీద మరియు వారి వృత్తుల మీద కూడా కనిపించాయి. కయీను భూమిని సేద్యపరచువాడు (ఆది 4:2). ఆ వృత్తిలో శారీరకముగా కష్టపడి పనిచేయవలసియున్నది. హేబెలు గొట్టెల కాపరి (ఆది 4:2) ఆ వృత్తిలో శీఘ్రముగా గ్రహించగలిగే శక్తి ఉండాలి మరియు కరుణ చూపేవాడై యుండాలి.

“కయీను పొలములో పంటను పండించేవాడు. హేబెలు గొట్టెలను మేపి కాపరియైయున్నాడు. ఈ రెండు వృత్తులను బట్టి వారు దేవునికి తెచ్చిన అర్పణలు వేర్వేరుగా ఉన్నవి. వారి మానసిక స్థితిని దేవునికి తెచ్చిన అర్పణ యెడల వారికున్న వైఖరిని సూచిస్తున్నవి. కయీను తాను పండించే పంటను సమకూర్చుకోవాలని యోచిస్తే, హేబెలు తాను పొందిన దానిని జాగ్రత్తగా సంరక్షించాలి” అనే తత్వమును చూపించేవాడు.

`ఆది 4:1-5 మరియు హెబ్రి 11:4 చదువుడి. దేవుడెందుచేత హేబెలు అర్పణను అంగీకరించి, కయీను అర్పణను తిరస్కరించెను? ఇక్కడేమి జరిగినదో ఎట్లు అర్ధము చేసుకోగలము?`

రక్తము చిందింపబడకుండా పాపమునకు పరిహారము చెల్లించబడదు. (క్షమాపణ దొరకదు) అయితే వారు కయీను హేబెలు పాప పరిహారార్ధమైన క్రీస్తు యొక్క రక్తము మీద వారి విశ్వాసమును కనుపర్చవలసియున్నారు. అందుకు చిహ్నముగా వారి మందలో నుండి తొలి యీత గొట్టెను బలి అర్పించుటకు తీసుకొని వెళ్ళవలసియున్నారు. అది కాకుండా భూ ఫలములో నుండి ప్రధమ ఫలములను కృతజ్ఞత కానుకగా దేవునికి అర్పించవలసియున్నది. ఎలెన్ జి వైట్ పితరులు మరియు ప్రవక్తలు, పుట 71.

హేబెలు దేవుని యొక్క సూచనల మేరకు సమ్మతించు కొన్ని భూఫలములను అర్పించి వాటితో పాటు తన మందలో నుండి తొలి చూలున పుట్టిన వాటిలో క్రొవ్విన గొట్టె పిల్లను దహనబలిగా అర్పించెను. కయీను అలా చేయక అశ్రద్ధతో కేవలము తన భూఫలాలనుండి కొన్ని ఫలములు అర్పణగా తెచ్చి దేవుని యెడల అవిధేయత చూపాడు. అదే సమయములో అతని సోదరుడైన హేబెలు దేవుని మాటకు విధేయత చూపించాడు. ఈ వృత్తాంతము ఒక మాదిరిగా చెప్పబడుచు విశ్వాసము ద్వారా రక్షణ అంటే ఏమిటో చూపించుటకు హేబెలు యొక్క వైఖరి ఒక శ్రేష్టమైన మాదిరిగా చూపించబడుచున్నది. హేబెలు కృతజ్ఞత అర్పణలతో పాటు రక్తము చిందించే బల్యర్పణ కూడా అర్పించాడు. ఇది విశ్వాసమునకు గురుతు. కయీను కేవలం భూఫలములనుండే అర్పణ అర్పించాడు. రక్తము చిందించే బలి యర్పణ అర్పించలేదు. అది క్రియల ద్వారా రక్షణ పొందాలనే ప్రయత్నమునకు మాదిరిగా నిలిచినది.

ఈ అర్పణలకు ఆధ్యాత్మిక ప్రాధాన్యత ఉంటుంది గాని వాటంతట వాటిలో మంత్ర శక్తికి సంబంధించిన విలువ ఏమియు లేదు. ఇవి ఎల్లప్పుడు గురుతులు చిహ్నములైయుండి పాపులకు సంరక్షణతో పాటు విమోచనను కూడా అనుగ్రహించిన దేవునివైపు అవి చూపించుచున్నవి.

`మీకా 6:7 మరియు యెష 1:11 చదువుడి. ఈ వాక్యములలో ఉన్న నియమములను మనము ఏవిధముగా తీసుకోవాలి. మరియు వాటిని మన జీవితములకు ఎట్లు అన్వయించుకోవాలి? వాటిని మన ఆరాధనకు ఏవిధముగా ఉపయోగించుకోవాలి? ఆలోచించుడి.`