---
title:  మానవుని యొక్క దుర్మార్గము
date:   14/04/2022
---

`ఆది 4:17-24 చదువుడి. కయీను వారసత్వమేమి? మానవ జాతి చూపే దుర్మార్గమునకు కయీను యొక్క నేరము ఏవిధముగా మార్గము తెరచెను?`

కయీను యొక్క ముదిమనుమడు లెమెకు, తాను చేసిన నేరము యొక్క సందర్భమును కయీను చేసిన నేరము వంటిదని చూపించుచున్నాడు. కయీను చేసిన నేరమునకు మరియు లెమెకు చేసిన నేరమునకు మధ్యనున్న పోలిక జ్ఞాన బోధకు సహాయపడుతుంది. కయీను చేసిన ఒకే నేరము విషయమై (వ్రాయబడిన ప్రకారము) నిశబ్దముగా వుంటే లెమెకు మాత్రము అతడు చేసిన నేరము విషయమై ఒక పాట రూపములో డంబములు కొట్టుకొనుచున్నాడు (ఆది 4:23,24). కయీను అయితే దేవుని కృప కొరకు ప్రాధేయపడినట్లు వాక్యములో ఉన్నది. లెమెకు ఆ విధముగా చేయలేదు. కయీనును ఎవరైనా శిక్షిస్తే ఏడు మార్లు అతన్ని దేవుడు శిక్షించును. మరియు తన విషయము అయితే అతనిని శిక్షించినవాడు 77 సార్లు దేవుని చేత శిక్ష పొందును. అది లెమెకు తన నేరమును గూర్చి తెలిసినవాడై మాట్లాడుచున్నాడు.

కయీను ఏక పత్నీవ్రతుడు (ఒక్క స్త్రీనే పెండ్లాడు) (ఆది 4:17). లెమెకు ఇద్దరు భార్యలను పెండ్లి చేసుకొని బహు భార్యత్వమును ప్రవేశపెట్టెను. (ఆది 4:19) ఈ విధముగా దుర్మార్గమును పెంచి పోషించుట వలన కయీను తరువాత వచ్చిన తరముల వారు ఖచ్చితముగా చెడిపోవుటకు ఆస్కారము ఎక్కువైనది.

కయీను కుటుంబములో ఏర్పడిన ఈ పాపపు మార్గమునకు విరుద్ధముగ ఇంకొక మార్గమును చేయుట కొరకు ఒక నూతన సంఘటన చోటు చేసుకున్నట్లు బైబిలు స్పష్టముగా వివరించుచున్నది. ఆదాము మరల తన భార్యను కూడినప్పుడు మరొక కుమారుడు వారికి పుట్టెను (ఆది 4:25). అందుకు హవ్వ హేబెలుకు బదులు మరొక సంతానమును దేవుడు నియమించెననుకొని అతనికి షేతు అను పేరు పెట్టెను.

చరిత్ర ప్రకారము హేబెలు తరువాత షేతు వచ్చును. షేతు అనే పదము హీబ్రూ క్రియాపదమైన "అహిత్” కలుగజేసెదను (ఆది 3:15) నుండి పుట్టినది. అది మెస్సియా ప్రవచనమును పరిచయము చేయుటకు వాడబడిన పదము. మెస్సియాకు సంబంధించిన సంతానము షేతు వంశ క్రమము నుండి వచ్చుటకు మార్గము వేయబడెను. అందువలననే షేతు వంశావళి నుండి మెస్సియా రాబోవుచున్నాడని పేర్కొనుచున్నది. (ఆది 5:3) మెస్సియా వంశావళిలో షేతుతో పాటు హానోకు(ఆది 5:21) మెతూషెల, నోవహు వంశావళి ముగిసినది (ఆది 6:8). “దేవుని కుమారులు” (ఆది 6:2) అనే పద బంధము దేవుని యొక్క స్వరూపమును కాపాడుకుంటూ వచ్చిన షేతు వంశావళిని సూచిస్తుంది. (ఆది 5:1,4) మరొక ప్రక్క 'నరుల కుమార్తెలు' (ఆది 6:2) అనగా దేవుని స్వరూపము కాకుండా మనుష్యుల స్వభావము కలిగిన వారుగా మనుష్యుల కుమార్తెల యొక్క ప్రభావము క్రింద ఉండి వారిలో నుండి వారి బాధ్యతలను ఎంచుకొనిరి (ఆది 6:2). ఆవిధముగా చేయుట వలన మానవ జాతి తప్పుడు దిశగా పయనించుటకు మార్గము ఏర్పడింది.

`ఆది 6:1-5 చదువుడి. పాపమునకున్న బలమైన చెడుతనమును గూర్చి శక్తివంతమైన సాక్ష్యము ఇక్కడ కనిపించుచున్నది. మన జీవితాలలో నుండి దేవుని యొక్క శక్తితో పాపమును తుడిచివేయుటకు శేషములేకుండా నాశనము చేయుటకు మనము చేయవలసినదంతా ఎందుకు చేయవలసియున్నాము?`