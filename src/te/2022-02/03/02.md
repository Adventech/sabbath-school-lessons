---
title:  కయీను మరియు హేబెలు
date:   10/04/2022
---

`ఆది 4:1,2 చదువుడి. ఇద్దరు మగ పిల్లల జన్మను గూర్చి ఈ వాక్యాల ద్వారా మనమేమి నేర్చుకోగలము?`

ఆదాము ఏదెను వనము నుండి బహిష్కరింపబడిన తరువాత జరిగిన మొదటి సంఘటన ఒక జన్మను గురించి బైబిలులో వ్రాయబడినది. ఆది 4:1లో వ్రాయబడిన హీబ్రూ పదము “యావెహ్” “యెహోవా” అనగా ఒక “మనుష్యుడు” అనే భావము కలిగియున్నట్లు ఆ వాక్యమును అక్షరాలా తర్జుమా చేసిన యెడల అర్ధమవుతుంది. నేనొక మనుష్యుని, యెహోవానే సంపాదించుకొంటిని” అని హవ్వ పలికినది. దానిని అంతర్జాతీయ బైబిలు తర్జుమాలో “నేను జన్మనిచ్చినది ఒక మగ పిల్లవాడైన యెహోవానే” అనే అర్ధాన్నిస్తుంది.

ఈ అక్షరార్ధమైన తర్జుమాలో హవ్వ 3:15లోని మెస్సియా గూర్చిన ప్రవచనమును జ్ఞాపకము చేసుకొని, ఆమె తన రక్షకుడైన ప్రభువునకు జన్మనిచ్చినట్లు నమ్మియున్నది. ఆదాము మరియు హవ్వ ఆ వాగ్దానమును మొదట వినినప్పుడు అది త్వరితముగా నెరవేరాలని ఎదురుచూసారు. వారికి మొదటగా జన్మించిన కుమారుడే బహుశః వాగ్దానము చేయబడిన విమోచకుడైయుంటాడనే తలంపుతో ఎంతో ఆనందముగా ఆ మగ బిడ్డను స్వాగతించారు” -ఎలెన్ జివైట్, యుగయుగాల కోరిక, పుట 31.

ఒక విధముగా చూస్తే కయీను ఆ వృత్తాంతమంతటిలో ప్రధాన పాత్రను ఆక్రమించుకున్నాడు. అతడు మొదటగా పుట్టిన ఒక కుమారుడే కాకుండా అతని తల్లిదండ్రులు అతనిని "ఆరాధించినంతగా చూసారు. మరియు ఆ అధ్యాయములో ఈ ఒక్క సహోదరుని గూర్చే మాట్లాడుచున్నది. హవ్వ ఎంతో ఉత్సాహముతో కయీను జన్మను గూర్చి మాట్లాడుచుండగా హేబెలు గూర్చి ఆమె మాట్లాడినట్లు వాక్యాలలో ఎక్కడ కనిపించుట లేదు. హేబెలు విషయమై గ్రంథకర్త “ఆమె మరల కుమారుని” కనెను అని మాత్రమే వ్రాసాడు (ఆది 4:2).

కయీను అనే పేరు హీబ్రూ భాషలో క్రియాపదమైన "క్వనహ్” నుండి పుట్టినది అనగా “సంపాదించుకొనుట” అనే అర్ధము కలిగియుంది. అతి విలువైనది మరియు శక్తివంతమైన సంపదగా భావించుట చూస్తున్నాము. అదేవిధముగా హీబ్రూ పేరైన "హేబెల్”ను అనగా ఆవిరి (కీర్త 62:9) లేక జీవవాయువు (కీర్త 144:4) అనే అర్ధముతో పాటు “పట్టు దొరకని” శూన్యత పదార్ధము లేనటువంటి అనే భావములు "హేబెలు” పేరుకు వున్నది. “శూన్యత” అనే భావమునిచ్చే వ్యర్ధము (పేనిటి) అనే పదము ప్రసంగి పుస్తకములో అనేక మారులు వాడబడినది. ఇన్ని భావములు హేబెలు పేరుకున్నను, మనము చూచినచో ఆదామవ్వలకు హేబెలు మీదకన్నా వారి దృష్టి మరియు నిరీక్షణ అంతయు కయీను మీదే ఉంది. కయీనే వాగ్దానము చేయబడిన మెస్సియా అని వారు నమ్మారు. కాబట్టి అతని మీదే వారి నమ్మకము పెట్టుకున్నారు.

`నిజముగా హేబెలు జీవితములో చేసిన ఏ కార్యములు మనము పరిగణలోనికి తీసుకోవలసియున్నాము. ఏది ఉపయోగమో, ఏదో కాదో ఈ రెండింటి మధ్య ఉన్న తేడాను తెలుసుకొనుట ఎందుకంత ప్రాముఖ్యము?`