---
title:  కయీనుకు పడిన శిక్ష
date:   13/04/2022
---

`ఆది 4:9-16 చదువుడి. దేవుడు నీ తమ్ముడైన హేబెలు ఎక్కడున్నాడు? అని ఎందుకు ప్రశ్నించెను? “భూమి మీద కయీను దేశ ద్రిమ్మరివలె పారిపోతూ” జీవించుటకు అతని పాపానికి మధ్య గల సంబంధమేమిటి? (ఆది 4:10).`

ఏదెనులో దేవుడు ఆదామును ప్రశ్నించినట్లే కయీనును కూడా దేవుడు ప్రశ్నించాడు. “నీవు ఎక్కడున్నావు? అనే ప్రశ్న మరొకసారి ప్రతిధ్వనించుచుండగ అది ఏదెనులో జరిగిన పాపమునకు మరియు ఇప్పుడు ఇక్కడ జరిగిన పాపమునకు మధ్యనున్న సంబంధమును గుర్తు చేస్తుంది. మొదట ఆదాము చేసిన పాపము యొక్క ఫలితముగా తరువాత కయీను యొక్క పాపము సంభవించినది.

కయీను తాను చేసిన పాపమును గుర్తించకపోగా దానిని గురించి తెలియనట్లు బొంకెను. అయితే ఆదాము తాను చేసిన పాపమునకు కారణము వేరేవారని చెప్పుటకు ప్రయత్నించాడు గాని పాపము చేయలేదని బొంకలేదు. కయీను అయితే దేవుని బహిరంగముగా తిరస్కరించినట్లు అలక్ష్యముగా తాను చేసిన పాపమును గూర్చి ప్రవర్తించెను. “నీవు ఏమి చేసితివి” అని దేవుడు కయీనును మూడవ ప్రశ్న వేసినపుడు దేవుడు ఇక కయీను యొక్క జవాబు కొరకు వేచియుండకుండా "కయీను చిందించిన హేబెలు రక్తము యొక్క స్వరము నేలలో నుండి ఆయనకు వినిపించిందని దేవుడు చెప్పెను” (ఆది 4:10). ఆ రక్తము యొక్క ప్రతిబింబమును బట్టి అక్కడ జరిగిన హత్యను గూర్చి దేవునికి పూర్తిగా తెలుసనియు, ఆయన దానికి తగినట్లు జవాబిస్తాడని దాని యొక్క భావమైయుంది. ఆదాము పాపములో పడినపుడు అతనికేమి సంభవిస్తుందని చెప్పెనో అనగా అతడు నేల నుండి తీయబడిన వాడు కావున తిరిగి మన్నై పోతాడని చెప్పినట్లు హేబెలు ఇప్పుడు నేలపైకి చేరియున్నాడు. (ఆది 3:19 చూడుడి).

`ఆది 4:14 చదువుడి. “నీకను దృష్టి నుండి నేను దాగుకొని యుందును” అని కయీను పలికిన మాటల యొక్క ప్రాధాన్యత ఏమిటి?`

హేబెలు రక్తము నేలమీద చిందించబడెను గనుక భూమి మరొకసారి శపింపబడెను (ఆది 4:12) కయీను యొక్క చర్యల వలన అతడు దేవునికి దూరముగా శరణాగతుడుగా దేశ దిమ్మరిగా తిరగవలసియుందనే శిక్ష విధించబడెను. ఎప్పుడైతే దేవుడు విధించిన శిక్షను గూర్చి విన్నాడో అప్పుడు కయీను దేవుని సన్నిధికున్న ప్రాముఖ్యతను గూర్చి అతడు గుర్తించాడు. దేవుని సన్నిధి అతనికి లేనియెడల అతని ప్రాణానికి ముప్పు పొంచియుందని భయపడ్డాడు. ప్రయత్నపూర్వకముగా మరియు ఘోరముగా తన తమ్ముని చంపిన తరువాత కయీను దేవుని సన్నిధిలోనుండి వెళ్ళిపోయిన తరువాత కూడా దేవుడు అతని యెడల కృప చూపెను. అతనికి దేవుడు ఒక రకమైన సంరక్షణ అనుగ్రహించెను. దేవుడు అతనికి ఒక గురుతు పెట్టెను. (ఆది 4:15) ఆ గురుతు ఏమైయున్నదో మనకు వివరించబడలేదు గాని కయీనుకు దేవుని కృప ద్వారా లభించిన గురుతైయుంది.

`“నీ సన్నిధి నుండి దాచియుంచుము” (ఆది 4:14). దేవుని సన్నిధి నుండి దాచబడినది ఏమిటి? ఎవరికైనా అది ఘోరమైన పరిస్థితే. పాపులముగా ఆ పరిస్థితి నుండి తప్పించుకొను ఏకైక మార్గమేమి?`