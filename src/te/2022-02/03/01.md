---
title:  కయీను మరియు అతని వారసత్వము
date:   09/04/2022
---

### ఈ వారమునకు చదువ వలసిన వచనములు
ఆది 4; హెబ్రీ 11:4; మీకా 6:7; యెష 1:11; 1కొరింథీ 10:13; 1యోహా 3:12; ఆది 6:1-5.

> <p>కంఠతవచనం</p>
> “నీవు సత్కియ చేసిన యెడల తలనెత్తుకొనవా? సత్కియ చేయని యెడల వాకిట పాపము పొంచియుండును. నీ యెడల దానికి వాంఛ కలుగును. నీవు దానిని ఏలుదువనెను” (ఆది 4:7).

ఆదికాండములోని వివరణ ప్రకారము ఆదామవ్వలు పాపములో పడిన వెంటనే వారు ఏదెను తోట నుండి వెళ్ళ గొట్టబడిన తరువాత వారికి పిల్లలు పుట్టడము మరియు మరణము సంభవించుట, ఇవన్నియు కూడా దేవుని యొక్క ప్రవచనముల యొక్క నెరవేర్పుగా జరిగిపోయినవి. ఆదికాండము 3, 4 అధ్యాయములు ఒకదానితో మరొకటి పోలియున్నట్లు కన్పించుచున్నవి. వాటిలో పేర్కొనబడిన అనేక విషయాలు సాధారణమైన ఇతివృత్తము కలిగినవై సామాన్యమైన మాటలలో వివరించబడినవి. పాపమును గూర్చిన వివరణ (ఆది 3:6-8ను ఆది 4:8తో పోల్చి చూడుడి) భూమి (ఆదామవ్వ శపించబడుట) (ఆది 3:17ను 4:11తో పోల్చుడి. వెళ్ళగొట్టబడుట (ఆది 3:24ను 4:12, 16తో పోల్చుడి).

ఈ రెండు అధ్యాయాలలో సమాంతరముగా ఉన్న విషయాలు అనగా ప్రవచనాలు మరియు సూచనల యొక్క నెరవేర్పును గురించి ఆదామవ్వలు పతనమైన తరువాత దేవుడు వారికి ఇచ్చినవే. ఆదాము ఏదెను తోట నుండి వెడలగొట్టబడిన తరువాత అతనికి మొదటిగా ఒక నిరీక్షణ కలిగినది. ఆదామవ్వకు ఒక కుమారుడు జన్మించాడు. హవ్వ ఆ కుమారుని చూచుకొని ఆమెకివ్వబడిన మెస్సియాకు సంబంధించిన ప్రవచనము (ఆది 3:15) తనకు పుట్టిన కుమారుని ద్వారా నెరవేరిందని ఆమె తలంచెను. ఆమె కుమారుడే వాగ్దానము చేయబడిన “మెస్సియా” అని ఆమె అనుకొంది.

తరువాత జరిగిన సంఘటనలు - కయీను చేసిన నేరము, లెమెకు చేసిన నేరము, జీవితకాలము లేక ఆయుషు తరిగిపోవుట, మరియు దుర్మార్గము పెరిగిపోవుట వంటి సంఘటలన్నియు, ఆది 3లో పేర్కొనబడిన శాపము యొక్క నెరవేరైయున్నది. అయినప్పటికి పూర్తిగా నిరీక్షణను కోల్పోయే పరిస్థితి కాదు. నిరీక్షణ ఉన్నది.

_ఏప్రిల్ 16, సబ్బాతు దినమున ఈ పాఠమును అధ్యయనము చేయుటకు సిద్ధపడుడి._