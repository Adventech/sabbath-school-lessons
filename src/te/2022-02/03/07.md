---
title:  అదనపు అధ్యయనము
date:   15/04/2022
---

హానోకు దేవునితో నడిచెను “(ఆది 5:22,24) అనే పదజాలమునకు అర్ధము బహు సన్నిహితముగాను మరియు అను దినము దేవునితో సహవాసములో నడచెనని భావమునిస్తున్నది. హానోకు దేవునితో కలిగియున్న వ్యక్తిగత బాంధవ్యము ఎంతో ప్రత్యేకించబడినది కాబట్టి దేవుడతనిని తీసుకొని పోయెను (ఆది 5:24). ఆదాము వంశావళిలో ఆఖరి సన్నివేశము చాలా ప్రత్యేకమైనది అయినను దేవునితో నడిచిన ఏ వ్యక్తియైనను అతని యొక్క మరణము తరువాత వెనువెంటనే పరదైసులోనికి (పరలోకమునకు) వెళ్తాడనుటకు ఇది ఒక ఉదాహరణ మాత్రము కాదు. గమనించండి. నోవహు కూడా దేవునితో నడిచిన వాడే (ఆది 6:9) అయితే ఆయన అందరు మానవులవలెనే చివరికి ఆదాము మరియు మెతూషెలతో సహితము ఆయన కూడా మరణించెను. హానోకునకు అనుగ్రహించబడిన ఆ ప్రత్యేకమైన కృపకు ఎటువంటి కారణము బైబిలులో వివరించుటలేదు. “హానోకునకు దేవుడు బయలుపర్చిన విషయాలను మరియు ఆయన వర్తమానాలను వినుట కొరకు ఆశతో ఎదురుచూచేవారు. ఆయన ప్రార్ధనల కొరకు ఆశ చూపించేవారు. ఎందరైతే దేవుని యొక్క హెచ్చరికలతో కూడిన వర్తమానములను వినాలని ఆశ పడేవారో అటువంటి వారికి ఆయన బహిరంగముగా దేవుని వాక్యమును ప్రకటించేవాడు. ఆయన బోధనలు కేవలం షేతు యొక్క వంశావళికి చెందిన జనాంగమునకు మాత్రమే కాకుండా దేవుని కనుదృష్టి నుండి దూరముగా పారిపోయిన కయీను దేశ ద్రిమ్మరిగా తిరిగిన ప్రాంతమందంతట కయీను సంతానమంతటికిని దేవుని వాక్యమును ప్రకటించేవాడు “ఆదాము మొదలుకొని యేడవ వాడైన హానోకు కూడ వీరిని గూర్చి ప్రవచించి యిట్లనెను. ఇదిగో అందరికిని తీర్పు తీర్చుటకును వారిలో భక్తిహీనులందరును భక్తిహీనముగా చేసిన వారి భక్తిహీన క్రియలన్నిటిని గూర్చియు, భక్తి హీనులైన పాపులు తనకు విరోధముగా చెప్పిన కఠినమైన మాటలన్నిటిని గూర్చియు, వారిని ఒప్పించుటకును, ప్రభువు తన వేవేల పరిశుద్ధుల పరివారముతో వచ్చెను (యూదా 14, 15)-ఎలెన్ జి వైట్, పితరులు మరియు ప్రవక్తలు, పుట 86.

**చర్చించుకొనుటకు ప్రశ్నలు**

`1. కయీను తన సహోదరుని ఎందుకు చంపెను? ఎలివిజల్ ఈ క్రింద విధముగా వ్రాసాడు. “అతడు ఎందుకావిధంగా చేసెను? బహుశ అతడు ఒక్కడే ఉండాలనుకొనియుండవచ్చును. ఒకే కుమారుడగుట చేత తన తల్లిదండ్రులు మరణించిన తరువాత అతడొక్కడే జీవిస్తాడు. ఒక్కడే దేవునివలె మరియు పరిస్థితులు అనుకూలిస్తే దేవుని స్థానములో అతడొక్కడే జీవించవచ్చుననే ఉద్దేశము అతడు కలిగియుండవచ్చును. దేవుడుగా ఉండుటకు కయీను హత్య చేస్తాడు. ఏ మనిషైనా తనను తానే దేవుని అనుకొనే వాడు ఇతర మనుష్యులను హత్య చేసాడు” దేవుని యొక్క వర్తమానికులు : బైబిలు సంబంధించిన చిత్రములు మరియు కథనములు (న్యూయార్కు : రాండమ్ హౌజ్ 1976) పుట 58. మనము హత్య చేయకపోయినను, కయీను యొక్క వైఖరిని కలిగియుండకుండునట్లు మనమెట్లు జాగ్రత్తగా ఉండగలము?`

`2. జలప్రళయమునకు ముందు జీవించిన వారి వయస్సుతో (ఆది 5) పితరుల యొక్క వయస్సును పోల్చి చూడుడి. మానవుల యొక్క ఆయుషు తగ్గిపోవడానికి కారణమును మీరెట్లు వివరించగలరు? నవీన కాలములో డార్విన్ ప్రబోధించిన ఉన్నత స్థితికి లోకము, మానవులు పరిణామము చెందుచున్నారనే బోధకు ఆయుష్షు తగ్గిపోవడాన్ని ఎట్లు సమర్ధించుకుంటారు?`