---
title:  అబ్రహామునకు ఎదురైన అనుమానములు
date:   09/05/2022
---

`ఆది 16:1-16 చదువుడి. దేవుడు అబ్రహామునకు వాగ్దానము చేసినను అతడు హాగరుతో ఉండుటకు తీసుకొనిన తీర్మానము యొక్క ప్రాధాన్యత ఏమిటి? విశ్వాసమునకున్న రెండు విభిన్న వైఖరులకు సాదృశ్యముగా ఆ ఇద్దరు స్త్రీలు ఏవిధంగా ప్రాధాన్యత వహించారు? (గలతి 4:21-31).`

అబ్రామునకు అనుమానము కలిగినప్పుడు (ఆది 15:2) తనకు ఒక కుమారుడు జన్మిస్తాడని దేవుడు ఎటువంటి అరమరికలేకుండా హామీ ఇచ్చినప్పటికి అబ్రామునకు కుమారుడు కలుగలేదు. దేవుని యొక్క చివరి ప్రవచనము ఎంతో శక్తివంతముగా గుర్తు చేయబడినప్పటికి అబ్రాము తన విశ్వాసమును కోల్పోయాడు. శారాయితో తనకు కుమారుడు కలగడము ఇక సాధ్యము కాదనుకునే అభిప్రాయమునకు అబ్రాము వచ్చెను. శారాయి నిరుత్సాహముతో నిండియున్నది. ఆ స్థితిలో ఆమె ఒక అడుగు ముందుకు వేసి తనవంతు ప్రయత్నముగా మధ్య తూర్పు ప్రాంతములో ఉన్న సామాజిక ఆచారము ప్రకారము గర్భస్థ శిశువును పెంచుట కొరకు శారాయి తన దాసియైన హాగరును నియమించినది. ఆవిధానము పని చేసియున్నది. దేవుడు ఇచ్చిన వాగ్దానము విషయములో ఉన్న విశ్వాసము కన్నా ఈ మానవ వ్యూహరచన ఎక్కువ ప్రయోజనకరముగా పనిచేసినట్లు కనిపించింది.

ఈ వాక్యములు శారాయి మరియు అబ్రహాము మధ్య ఉన్న బాంధవ్యము ద్వారా ఏదెను వనములో ఆదామవ్వల వృత్తాంతమును గుర్తు చేస్తున్నాయి. ఈ రెండు వాక్యములలో ఒకే విధముగా కనిపిస్తున్న నమూనాలు ఉన్నవి. శారాయి హవ్వవలెను చాలా చురుకుగా వ్యవహరించింది. ఆదామువలె అబ్రాము కూడా నెమ్మదిగా ఉన్నాడు. ఈ వాక్యాలలో తీసుకొని మరియు ఇవ్వమని మాటలున్నవి. ఈ రెండు వృత్తాంతాల మధ్య ఉన్న సమానమైన విషయాలను బట్టి ఇటువంటి క్రియలను దేవుడు అంగీకరించలేదని విదితమగుచున్నది. కృప మరియు క్రియలను గురించి (గలతి 4:23-26) తన అభిప్రాయమును వివరించడాన్ని అపొస్తలుడైన పౌలు ఈ వృత్తాంతమును తీసుకున్నాడు. ఈ రెండు కథనాలలో కూడా పర్యవసానము మాత్రము ఒకటే. దేవుని చిత్తమునకు వేరుగా జరిగిన మానవ ప్రయత్నములు భవిష్యత్తు సమస్యలకు దారి తీస్తాయనే విషయము బయలుపర్చబడినది. ఈ క్రియలు జరిగినప్పుడు దేవుని ప్రమేయమేమియు అందులో లేనట్లు స్పష్టముగా తెలుస్తున్నది. శారా దేవుని గూర్చి మాట్లాడుచున్నది గాని ఆమె ఎన్నడూ దేవునితో మాట్లాడలేదు. ఆవిధముగానే ఆ విషయములో దేవుడు కూడా వారిరువులో ఏ ఒక్కరితోను మాట్లాడలేదు. దీనికి ముందున్న అధ్యాయములో దేవుడు ఎంత సన్నిహితముగా వారితో మాట్లాడాడో కనిపిస్తున్నది. ఈ అధ్యాయములో వ్రాయబడిన కార్యములలో దేవునిని వారు చేర్చలేదు.

అబ్రాము యొక్క గృహమును విడిచి పెట్టి వెళ్ళినపుడు మాత్రమే దేవుడు హాగరునకు ప్రత్యక్షమయ్యాడు. ఆయన ప్రమేయము లేకుండా మానవులు వారి ఉద్దేశముల ప్రకారము వారివారి పనులు చేసుకొనుచున్నను దేవుడు వారిని కనిపెట్టుకొనియున్నట్లు ఈ ఆకస్మికముగా కనిపించటమనే సంఘటన రుజువు చేయుచున్నది. “యెహోవా దూత” (ఆది 16:7). అనే ఈ బిరుదు తరచుగా ప్రభువైన దేవుడు "యావెహ్” (ఆది 18:1; 13, 22 చూడుడి)ను సూచించుచున్నది. ఇప్పుడు దేవునివైపు నుండే ముందుగా హాగరుతో మాట్లాడి, ఆమెకు కుమారుడు జన్మిస్తాడనియు అతనికి ఇష్మాయేలు అని పేరు పెట్టుదువనియు చెప్పెను. ఇష్మాయేలు అనగా “దేవుడు వింటాడు” అని అర్ధము (ఆది 16:11). హాస్యాస్పదముగా ఈ వృత్తాంతము “వింటున్నది” (షమ) అనే భావముతో ముగిసినది అదే సమయములో ఈ వృత్తాంతము యొక్క ఆరంభములో అబ్రాము శారాయి యొక్క స్వరమునకు అంగీకరిస్తూ “వినియున్నాడు” (షమ) (ఆది 16:2) అని పేర్కొనబడినది.

`అబ్రామునకు కలిగిన విశ్వాసము లేని పరిస్థితి మనకు కూడా అంతే సులభముగా ఎందుకు సంభవిస్తుంది?`