---
title:  అబ్రహాము యొక్క విశ్వాసము
date:   08/05/2022
---

`ఆది 15:1-21; రోమా 4:3,4; 9,22 చదువుడి. విశ్వాసము ద్వారా జీవించడమంటే ఏమిటో అబ్రహాము ఏవిధముగా చూపెను. అతడు అర్పించిన దహనబలి అర్ధమేమిటి?`

అబ్రామునకు వంశోద్ధారకుడు లేడనే కొరత విషయమై దేవుడు మొదటగా స్పందించాడు (ఆది 15:1-3). ఒక కుమారుడు తన సొంత దేహమునుండే కలుగును (ఆది 15:4) భవిష్యత్తులో మెస్సియ్యా రానైయున్న రాజునకు సంబంధించిన విషయములో ప్రవక్తయైన నాతాను కూడా అటువంటి భాషనే ఉపయోగించాడు (1సమూ 7:12) అబ్రామునకు మరొకసారి హామీ ఇవ్వబడెను మరియు "అతడు యెహోవాను నమ్మెను” (ఆది 15:6). దేవుడు తనకు చేసిన వాగ్దానము యొక్క నెరవేర్పు తన సొంత నీతి మీద ఆధారపడి కాదు గాని, అది దేవుని మీద ఆధారపడి యున్నదని అబ్రాము ఆ వాగ్దానమును నమ్మెను. (ఆది 15:6ని రోమా 4, 5, 6తో పోల్చి చూడుడి).

అక్కడ వారు జీవించుచున్న సంప్రదాయము ప్రకారము, అటువంటి భావము కలిగియుండుట అసాధారణమైన విషయమే. పురాతన ఐగుప్తీయుల మతము ప్రకారము ఒక మనుష్యుడు చేసిన నీతి కార్యములో వారి దేవతయైన "మాట్” యొక్క నీతికి వ్యతిరేకముగా ఉన్న యెడల దాని ప్రకారము వారికి తీర్పు తీర్చబడును అనియు ఒకని జీవితములో ఏమి సంభవించిన వారు విశ్వసించిన వారి దేవత యొక్క అనుగ్రహమును బట్టి ఉంటుందనియు, నిరీక్షణను నీవే సంపాదించుకొనవలసియున్నదని ఐగుప్తీయుల నమ్మకమైయుంది.

అటువంటి నేపథ్యంలో దేవుడు ఒక బలియర్పణ ఆచారమును స్థాపించి దాని ప్రకారము అబ్రహామును చేయమని కోరెను. ప్రాథమికముగా ఆ బలియర్పణ మన పాపముల నిమిత్తమై క్రీస్తు మరణించనైయున్నాడనుటకు సాదృశ్యముగా ఏర్పాటు చేయబడెను. మానవులు కృప ద్వారా రక్షింపబడుదురు అనగా దేవుని యొక్క నీతి ఒక బహుమానముగా మానవులకు అనుగ్రహింపబడుట ద్వారా వారు రక్షింపడుదురని భావము. అయితే అతనికి బలియర్పణ చేయవలసిందని ఆజ్ఞాపించిన దానిలో అబ్రామునకు ప్రత్యేకమైన వర్తమానమలు ఇమిడియున్నవి. బలియర్పించబడిన జంతువుల కళేబరములను రాబందులు ఆహారముగా తిన్న యెడల (ఆది 15:9-11) అబ్రాము యొక్క సంతతివారు 400 సం||కాలముపాటు (ఆది 15:13) బానిసత్వములో జీవించవలసియున్నారు లేక 4 తరాల వారు (ఆది 15:16) బానిసత్వములో జీవించవలసియున్నారు. అటుతరువాత నాల్గవ తరములో అబ్రాహాము యొక్క సంతానము తిరిగి వారి పూర్వీకుల గృహమునకు వచ్చెదరు” (ఆది 15:16).

బలియర్పణములోని చివరి దృశ్యము ఉత్సాహమును రేకెత్తించేదిగా వుంటుంది. "అగ్ని జ్వాలయును కనబడి ఆ ఖండముల మధ్య నడిచి పోయెను” (ఆది 15:17) అబ్రహాము యొక్క సంతానమునకు వాగ్దానభూమిని అనుగ్రహిస్తానని దేవుడు చేసిన వాగ్దానము నెరవేరుననుటకు ఆ అసాధారణమైన మరియు వింతైన అగ్ని జ్వాల సూచనగా ఉన్నది (ఆది 15:18).

ఆ వాగ్దాన భూమి యొక్క హద్దులు ఏవనగా: ఐగుప్తు నది నుండి మహా గొప్ప నదియైన యూఫ్రటీసు (ఆది 15:18) వరకు ఉంటున్నది. ఏదెను వనము యొక్క హద్దులను మనకు గుర్తు చేస్తున్నది (ఆది 2:13, 14తో పోల్చి చూడుడి). ఇందునుబట్టి ఈ ప్రవచనము ఇశ్రాయేలు యొక్క నిర్గమము మరియు ఇశ్రాయేలీయులకు అనుగ్రహింపబడిన నివాస స్థలమునకు సంబంధించినదే కాకుండా ఇంకా ఎంతో భావము ఇందులో ఉన్నది. అబ్రహాము యొక్క సంతానము కానాను దేశమును స్వతంత్రించుకొనుట అంటే దేవుని ప్రజలకు అంత్య కాలమున లభించు రక్షణకు మరియు వారు తిరిగి ఏదెను వనములో ప్రవేశించెదరనుటకు నిదర్శనమైయుంది.

`మన సంరక్షణకు ఏకైక నిరీక్షణగా మనము క్రీస్తు పైన ఆయన నీతిపైన మన దృష్టిని నిలుపుటకు ఎట్లు నేర్చుకొనగలము? మనము చేసిన మంచి కార్యాలు లెక్కించుటకు ప్రయత్నిస్తే ఏమి సంభవించును?`