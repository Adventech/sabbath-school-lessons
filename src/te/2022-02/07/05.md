---
title:  వాగ్దాన పుత్రుడు
date:   11/05/2022
---

సున్నతి చేసుకొనవలసినదిగా ఇష్మాయేలుకే కాకుండా అబ్రహాము యొక్క కుటుంబములోని మగ సంతానమందరూ విధిగా సున్నతి చేసుకొనవలెను (ఆది 17:23-27) “కోల్” అనే పదము "అందరు” లేక ప్రతి ఒక్కరూ అని అర్ధమునిస్తుంది. ఈ పదము 4సార్లు తిరిగి చెప్పబడినది (ఆది 17:23-27) అందరూ దానిలో పాల్గొనవలసినవారే (మగవారు) అదే సందర్భములో దేవుడు అబ్రహాముకు ప్రత్యక్షమై ఒక కుమారుడు “ఇస్సాకు” అతనికి పుట్టబోవుచున్నాడనే వాగ్దానమును స్థిరపర్చాడు.

`ఆది 18:1-15; రోమా 9:9 చదువుడి. అబ్రహామును దర్శించుటకు వచ్చిన అతిథులను అతడు వారిని సత్కరించిన విధానమునుండి మనము ఏ గుణపాఠమును నేర్చుకొనగలము? అబ్రహాము చేసిన సత్కార్యములను దేవుని యొక్క స్పందనను నీవెట్లు వివరించగలవు?`

ఆ ముగ్గురు అతిథులను గూర్చి అబ్రహామునకు తెలుసో లేదో అనే విషయము స్పష్టముగా లేదు (హెబ్రీ 13:2) అయితే ఆ ముగ్గురిలో దేవుడు తానే స్వయముగా వచ్చియున్నట్లు అబ్రహాము ప్రవర్తించాడు. “అబ్రహాము ఎండవేళ గుడారపు ద్వారమందు కూర్చొనియున్నాడు” (ఆది 18:1).

ఎడారి ప్రాంతములో అతిథులు చాలా అరుదుగా కనిపిస్తారు కాబట్టి వారిని కలుసుకోవాలని ఎదురు చూస్తున్నట్లున్నాడు అబ్రహాము. అతడు అప్పటికే 99 సం||రాల వయస్సున్నప్పటికి అబ్రహాము ఆ మనుష్యులను చూచి వారివైపు పరుగెత్తెను (ఆది 1802). ఆ ముగ్గురిలో ఒకరిని “అదొనాయ్” నా ప్రభువా (ఆది 18:3) అని పలికెను. ఆ హోదా సాధారణముగా దేవునికే చెల్లుతుంది (ఆది 20:4; నిర్గమ 15:17) వారికి ఆహారమును సిద్ధము చేయుటకు పరుగెత్తుకొని వెళ్ళి త్వరత్వరగా సిద్ధము చేయించెను. (ఆది 18:6, 7) వారి ప్రక్కన నిలువబడి, అవసరాన్ని బట్టి వారికి ఆహారమును వడ్డించుటకు సిద్ధముగా ఉన్నాడు (ఆది 18:8).

పరలోకమునకు చెందిన అతిథుల యెడల అబ్రహాము చూపించిన ప్రవర్తనపరులను ఆదరించే విషయములో ఒక మాదిరికరమైన ప్రోత్సాహాన్ని ఇక్కడ అబ్రహాములో చూస్తున్నాము (హెబ్రి 13:2) వాస్తవానికి అబ్రహాము చూపిన గౌరవ మర్యాదలు, సత్కారము చేసే విషయములో ఒక మాదిరికరమైన వైఖరిని అతడు చూపించాడు. అతిథులకు గౌరవ మర్యాదలుచూపుట కనీస ధర్మమే కాకుండా అది ఒక మతపరమైన విధిగాను మరియు అది దేవునికే చేయుచున్న సేవగా పరిగణించబడేది (మత్త 25:35-40తో పోల్చి చూడుడి) ఈ విషయములో అతిథులను స్వీకరించిన వారికన్నా దేవుడు ఆకలిగొనిన వారితోను మరియు అవసరతలో ఉన్న వారితోను వారి పక్షాన ఉన్నట్లు కనిపిస్తున్నది.

మరొక ప్రక్కన ఈ దృష్టాంతము ద్వారా మానవ జాతి యెడల దేవుని కృప మరియు ప్రేమ ఏవిధముగా ఉన్నదో బయలుపర్చబడుచున్నది. దేవుడు ఈ విధముగా కనిపించుటలో క్రీస్తును చూడవచ్చును. క్రీస్తు తన పరలోకపు నివాసమును విడిచి పెట్టి, మానవులకు పరిచర్య చేసే దాసుడుగా మారి, మానవుల యొద్దకు చేరుకోగలిగాడు (ఫిలిప్పి 2:7, 8) ఇక్కడ దేవుడు ప్రత్యక్షమగుట అంటే ఆయన వాగ్దానము నమ్మదగినదనియు తప్పనిసరిగా నెరవేరుననియు రూఢియగుచున్నది (ఆది 18:10) ఆయన, ఆయన వెనుక దాగుకొనియున్న 'సాతాను' చూస్తున్నాడు (ఆది 18:10) మరియు ఆమెలో కలుగుచున్న తలంపులను ఒక ఆప్తుని వలె గ్రహించియున్నాడు (ఆది 18:12) ఆమె నవ్వినదని ఆయనకు తెలుసు. ఆయన మాటలలో 'నవ్వెను” అనేదే అక్కడ ఆయన ఉపయోగించిన చివరి మాటగా ఉన్నది. ఆమెకు ఎక్కడ అనుమానము కలిగెనో అక్కడే దేవుడు తన మాటను నెరవేర్చబోవుచున్నాడు.

`“ఆకలి గొనిన వారితోను, అవసరతలో ఉన్న వారితోను ఒకడుగా దేవుడు తనను తాను పోల్చుకొనెను” అనే భావమును గూర్చి ఆలోచించుడి. మనము జ్ఞాపకముంచుకొనుటకు ఈ అంశము ఎందుకంత ప్రాముఖ్యమైనది?`