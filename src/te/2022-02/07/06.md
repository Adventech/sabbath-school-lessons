---
title:  సొదొమలోలోతు
date:   12/05/2022
---

`ఆది 18:16-19:29 చదువుడి. అబ్రహాము లోతు యెడల చూపించిన బాధ్యత ప్రవచనమునకు సంబంధించిన అతని సేవ ఎట్లు మార్పు కలిగించింది?`

అబ్రహామునకు ఒక కుమారుడు అనుగ్రహింపబడునని దేవుడు చేసిన వాగ్దానమును మరొకసారి నిర్ధారణ చేసాడు. అయితే ఆ సంతోషకరమైన వార్తను బట్టి సంతోషించుటకు బదులుగా, సొదొమలో ఉన్న లోతు యొక్క గతిని గూర్చి దేవునితో చాలా తీవ్రమైన ఆందోళనతో అబ్రహాము మాట్లాడుచున్నాడు. దేవుడు తన చిత్తమును అబ్రహామునకు తెలియజేయుట వలన అతడు ఒక ప్రవక్త మాత్రమే కాకుండా దుర్మార్గుల కొరకు వారి పక్షమున మధ్యవర్తిత్వమును వహించే ఒక ప్రవక్తగా కూడా ఉన్నాడు. హీబ్రూ పద జాలము “ఇంక యెహోవా సన్నిధిని నిలువబడెను (ఆది 18:22)అనే మాటలు "ప్రార్ధించుచున్నాడు” అనుటకు నిదర్శనము.

సొదొమలో నివాసముంటున్న తన సోదరుని కుమారుడైన లోతును రక్షించుటకు అబ్రహాము దేవునితో ప్రాధేయపడుచున్నాడు. 50 మందితో మొదలు పెట్టి 10 మంది సొదొమీయులు నీతిమంతులున్నట్లయితే సొదొమ పట్టణమును కాపాడుమని వేడుకుంటున్నాడు.

మనము ఈ వృత్తాంతమును చదివినప్పుడు, ఇద్దరు దూతలు లోతు యొద్దకు వచ్చి సొదొమకు ఎటువంటి ఆపద రాబోవుచున్నదో తెలియపర్చినప్పుడు (ఆది 19:1-10) ఆ ప్రజలు ఎంత దుర్మార్గముగా ఉన్నారో దాని చుట్టూ ఉన్న దేశాలు కూడా దుర్మార్గముగానే ఉన్నవి కాబట్టి సొదొమ పట్టణము కూడా దుర్మార్గముగానే ఉన్నది. అందులననే లోతు కుటుంబమును ఆ ప్రాంతము నుండి వెళ్ళగొట్టబడిరి (ఆది 15, 16).

ఇప్పుడు సొదొమ యొక్క చివరి రాత్రి రాబోవుచున్నది. ఆ పట్టణము మీద పగ తీర్చుకొనుటకు శత్రువుల నీడ దాని మీద పడియున్నది. అయితే మనుష్యులు ఆ స్థితిని గమనించలేదు. ఆ పట్టణము యొక్క నాశనమును ప్రారంభించుటకు దేవదూతలు సమాయత్తమవుచుండగా మానవులు సంపాదన మీదను, శరీరేచ్ఛల మీదను వారి దృష్టి పెట్టియున్నారు. ప్రతిరోజు వచ్చిన వెళ్ళిపోతున్నట్లే చివరిరోజు కూడా వచ్చింది. అన్నిచోట్ల సుందరముగాను మరియు పూర్తి సంరక్షణలోను ఉన్నట్లు కన్పించింది. సూర్యుడు అస్తమించుచున్న సమయములో ఆ పట్టణము యొక్క ప్రభావము తళతళలాడుచున్నది. పట్టణములో చల్లని గాలులు వీచుచున్నవి. జనులందరు ఆనందముగా శరీరేచ్ఛలను తీర్చుకొనుటకు ఇటు అటూ పరుగెత్తుచున్నారు. -ఎలెన్ జి వైట్, పితరులు మరియు ప్రవక్తలు పుటలు 157,158.

చివరికి దేవుడు కేవలం లోతును అతని భార్యను, ఇద్దరుకుమార్తెలను రక్షించెను (ఆది 19:15). పదిమంది ఉన్నట్లయితే అనుకున్న దానిలో సగము కన్నా తక్కువ మందే రక్షింపబడిన వారిలో ఉన్నారు. లోతు యొక్క హెచ్చరికను ప్రమాదకరమైనదిగా భావించిన అతని ఇద్దరు అల్లుళ్ళు సొదొమ పట్టణములోనే మిగిలిపోయారు (ఆది 19:14).

సుందరమైన ఆ పట్టణము నాశనము చేయబడినది. హెబ్రీ క్రియాపదము "హఫీజ్” నాశనము చేయబడిన “పడద్రోయబడిన” అని భావముగల పదము ఈ వాక్యములలో అనేకమార్లు కనిపించుచున్నది. (ఆది 19:21,25,29) మరియు సొదొమ పట్టణము యొక్క నాశనమునకు సూచనగా ఉన్నది (ద్వితి 29:23; ఆమోసు 4:11) ఇక్కడ భావమేమంటే జలప్రళయములో సంభవించినట్లు ఈ పట్టణము కూడా సమస్తమును పోగొట్టుకొని శూన్యముగా మిగిలింది. అనగా సృష్టికి ముందున్నట్లు మారిపోయినది (ఆది 6:7). సొదొమ నాశనము ఏదెను వనమునకు తిరిగి వెళ్ళినట్లయినది. (ఆది 13:10) సొదొమ పట్టణ నాశనములో రానున్న దానిని చూపించినట్లు అంత్యదిన నాశనమునకు సాదృశ్యముగా ఉంది (యూదా 7).