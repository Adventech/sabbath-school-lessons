---
title:  అబ్రహాముతో నిబంధన
date:   07/05/2022
---

### ఈ వారమునకు చదువ వలసిన వచనములు
ఆది 15-19:20; రోమా 4:3,9, 22; గలతీ 4:21-31; రోమా 9:9; 4:11; ఆమోసు 4:4.

> <p>కంఠతవచనం</p>
> “అందుకు అబ్రాము -ప్రభువైన యెహోవా నాకేమి యిచ్చిననేమి? నేను సంతానములేనివాడనై పోవుచున్నానే. దమస్కు ఎలియజెరే నా యింటి ఆస్తికర్తయగును గదా” (ఆది 15:21).

ఆది కాండము 15నకు వచ్చే సరికి కొన్ని ప్రాముఖ్యమైన ఘడియలను చూస్తున్నాము. ఇక్కడ దేవుడు అబ్రహాముతో ఒక నిబంధనను రూపకల్పన చేశాడు. నోవహుతో చేసిన నిబంధన తరువాత అబ్రహాముతో దేవుడు చేసిన నిబంధన రెండవదైయున్నది. నోవహు యొక్క నిబంధన వలెనే అబ్రహాము యొక్క నిబంధనలో కూడా ఇతర దేశాల ప్రమేయము కూడా ఉన్నది. అయితే చిట్టచివరకు అబ్రహాముతో చేసుకొన్న నిబంధన మానవులందరికి అనుగ్రహించిన నిత్యనిబంధనలో భాగమైయున్నది (ఆది 17:7; హెబ్రి 13:20).

అబ్రహాము యొక్క జీవితములో భాగముగా భయము మరియు ఆనందముతో కూడిన నవ్వు నిండుగా ఉన్నవి. అబ్రాము భయపడెను (ఆది 15:1). శారాయి కూడా భయపడెను (ఆది 18:15) మరియు హాగరు భయపడెను (ఆది 1:17) అబ్రాము నవ్వెను (ఆది 17:17) శారాయి నవ్వెను (ఆది 18:12). ఇష్మాయేలు నవ్వెను (ఆది 21:9) ఈ అధ్యాయములో మానవుని యొక్క సున్నితమైన భావములను గూర్చి, ప్రేమను గూర్చి ప్రతిధ్వనించుచున్నవి. దుర్మార్గులైన సొదొమ పట్టణస్తుల యొక్క రక్షణ విషయములో అబ్రహాము చాలా తీవ్రముగా స్పందించాడు. అతడు -శారాయి యెడల, హాగరు యెడల మరియు లోతు యెడల వారి సంరక్షణ విషయములో చాలా జాగ్రత్త తీసుకున్నాడు. అబ్రహాము యొద్దకు వచ్చిన ముగ్గురు అతిథుల యెడల అతడు ఎంతో ఆతిథ్యమర్యాదలు చూపాడు (ఆది 18:26)

ఈ సందర్భముగానే అబ్రహాము చూపించిన మర్యాదను బట్టియు అతడు గొప్పవంశమునందు పుట్టి ఘనతను మరియు గొప్పతనమును పొందుకొనుట వలన అతని పేరు అబ్రాము నుండి అబ్రహాముగా మార్చబడెను. అబ్రహాము అనగా అనేక జనములకు తండ్రిగా నియమింపబడినవాడు” (ఆది 17:5) అని అర్ధము. అబ్రహాముతో దేవుడు చేసుకొనిన నిబంధన విశ్వ వ్యాపితముగా వర్తించాలని దేవుని యొక్క ప్రణాళికయై యున్నదని ఇక్కడ మనము చూడగలము.

_మే 14, సబ్బాతు దినమున ఈ పాఠమును అధ్యయనము చేయుటకు సిద్ధపడుడి._