---
title:  అబ్రాహాముతో తీసుకొనిన నిబంధన యొక్క గురుతు
date:   10/05/2022
---

జరిగిపోయిన వృత్తాంతములో అబ్రామునకు విశ్వాసము కొదువుగా ఉన్నందున దేవునితో అతనికున్న ఆధ్యాత్మిక జీవితము సాఫీగా జరగలేదని కనిపిస్తుంది. ఆ సమయములో దేవుడు నెమ్మదిగా ఉండిపోయాడు. అయితే ఇప్పుడు మరొకసారి దేవుడు అబ్రాముతో మాట్లాడుచున్నాడు. అబ్రాముతో దేవుడు తిరిగి సంబంధమును నెలకొల్పుకొని అతనితో ఒక నిబంధనను చేసుకొనే స్థితికి తీసుకొని వచ్చెను (ఆది 15:18).

ఇప్పుడు దేవుడు ఒక నిబంధన గురుతును ఇచ్చియున్నాడు. విద్యావేత్తలు సున్నతిని గూర్చిన అర్ధమును చాలా వివరముగా చర్చించారు. అయితే సున్నతి ఆచార కర్మలో రక్తము చిందించడము ఉన్నది. కాబట్టి (నిర్గమ 4:25 చూడుడి). అది బలియర్పణ వంటిదనియు, దానిలో పాల్గొనేవానికి నీతి ఆరోపింపబడుతుందని అర్ధము చేసుకొనవచ్చును (రోమా 4:11తో పోల్చి చూడుడి).

సున్నతి అనే ఆచారకర్మ ఆ నిబంధనలో భాగమైయున్నందున అది మొదట పేర్కొనబడిన మెస్సియాకు సంబంధించిన ప్రవచనముగ ప్రాధాన్యత సంతరించుకున్నది (ఆది 17:7తో ఆది 3:15ను పోల్చి చూడుడి). ఈ రెండు వాక్యాలలో ఉన్న సమాన విషయాలు మనుష్యుల యొక్క భౌతికమైన జననమును గూర్చే కాకుండా భూమి మీద ఉన్న జనులందరికి రక్షణ విషయమైన వాగ్దానముగా అది కనిపిస్తుంది. నిత్యనిబంధనకు సంబంధించిన వాగ్దానము (ఆది 17:7). మెస్సియా యొక్క సంతానము చేయు కార్యమును గూర్చి అనగా క్రీస్తు చేయు బలియర్పణను ఎందరైతే విశ్వాసము ద్వారా ఒప్పుకుంటారో వారికి ఆ విశ్వాసమును బట్టి నిత్యజీవము వాగ్దానము చేయబడుచున్నది. (రోమా 6:23 మరియు తీతు 1:2తో పోల్చి చూడుడి).

శాశ్వతమైన భవిష్యత్తునకు సంబంధించిన ఈ వాగ్దానము అబ్రహాము శారాల యొక్క పేర్లను మార్చివేయుటలో వున్నది. వారి పేర్లు ఇప్పుడున్న స్థితికి సూచనగా ఉన్నది. అబ్రాము అనగా “హెచ్చింపబడిన తండ్రి” మరియు శారాయి అనగా రాజకుమార్తె అని అర్ధము నిస్తుంది. అయితే వారి పేర్లు "అబ్రహాము” “శారా” గా మార్చబడినపుడు ఆ పేర్లు భవిష్యత్తుకు చెందినవిగా సూచిస్తున్నవి. “అబ్రహాము అనగా అనేక జనములకు తండ్రి అనియు “శారా” అనగా “రాజకుమారి” (ప్రజలందరికి) అని అర్ధము. అదేవిధముగా ఇస్సాకు అనే పదమునకు (అతడు నవ్వును) అనే అర్ధము. దానికి అబ్రహాము నవ్విన సందర్భము సమాంతరముగా ఉన్నది (అబ్రహాము నవ్విన సందర్భము మొట్టమొదటగా బైబిలులో లిఖించబడినది (ఆది 17:17). అబ్రహాము నవ్విన నవ్వులో కొంత వ్యంగము, కొంత ఆశ్చర్యమునకు లోనైన సందర్భము వచ్చే నవ్వుగా ఉంది. దానిని మనము ఏవిధముగా చూచినా ప్రభువైన దేవుడు స్పష్టముగా చేసిన వాగ్దానమును అబ్రహాము నమ్మినా, ఆ నమ్మకముతో జీవించుటకు అతడెంతో ఇబ్బంది పడుతూ ఉండేవాడు.

`అబ్రహాము చేసినట్లు కొన్ని విషయాలలో మనము ఇబ్బంది పడుతూ అవి సంభవిస్తాయనే నమ్ముతూ జీవించుటకు ఎట్లు నేర్చుకొనగలము. కొన్ని సమయాలలో అనుమానము ఎదురైనను నమ్మిన విషయాన్ని విడిచి పెట్టకుండా జీవించుట ఎందువలన చాలా ప్రాముఖ్యము?`