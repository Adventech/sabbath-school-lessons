---
title:  యోసేపు యొక్క కుమారులను యాకోబు దీవించెను
date:   21/06/2022
---

యాకోబు మరణమును సమీపించుచుండగా అతడు ముందుగా వెళ్ళిన చోటు బేతేలు యొద్దకు అతని తలంపులు వెళ్ళినవి (ఆది 35:1-15) దేవుడు అబ్రహాము చేసిన వాగ్దానమును (ఆది 17:8) అక్కడ అదే వాగ్దానమును తిరిగి యాకోబుతో చేసి ఆ వాగ్దాన దేశమును “నీకు నిత్య స్వాస్థ్యముగా ఇచ్చెదనని దేవుడు సెలవిచ్చెను” (ఆది 48:4) అందుచేత వాగ్దాన భూమికి సంబంధించిన తలంపులు మరియు అతనిలో ఉన్న నిరీక్షణ అతనికి ఓదార్పును కలుగజేయుచున్నది. ఆ సమయములో యాకోబు యోసేపుకు పుట్టిన ఇద్దరు కుమారుల వైపు తిరిగి భవిష్యత్తులో తన సంతానమునకు వాగ్దాన దేశమును అనుగ్రహిస్తానని దేవుడు చేసిన వాగ్దానమును తన మనస్సులో పెట్టుకొని వారిరువురిని దీవించెను.

`ఆది 48 చదువుడి. ఆ సమయములో అక్కడ తన యొక్క మనవళ్ళను మాని యోసేపు కుమారులనే యాకోబు ఎందుకు దీవించెను?`

యాకోబు తన మనుమలందరిలోను యోసేపు యొక్క ఇద్దరు కుమారులైన మన్మ, ఎఫ్రాయిములను మాత్రమే దీవించెను. వారు ఆవిధముగా మనుమలు హోదా నుండి కుమారుల హోదాకు హెచ్చించబడ్డారు (ఆది 48) వారిలో మొదటివాడైన మనషే కంటె రెండవవాడైన ఎఫ్రాయీముకు అగ్రగణ్యత్వము యిచ్చెను. వారిని దీవించినప్పటికి ప్రధానముగా యాకోబు మనస్సంతా యోసేపు మీదనే ఉంది (ఆది 48:15).

“ఇక్కడ చూస్తున్న వ్యక్తిగత సాక్ష్యములో వారి యెడల గత కాలములో దేవుడు చూపించిన విశ్వాస్యత వారి భవిష్యత్తుకు సంబంధించిన దేవుని యొక్క వాగ్దానమును చూస్తున్నాము. వారిని సంరక్షించి మరియు ఆహారమును అనుగ్రహించిన అబ్రహాము దేవుడు మరియు ఇస్సాకు దేవునే యాకోబు ప్రస్తావిస్తూ (ఆది 48:5) ఆ దేవుడే సమస్త దుర్నీతి నుండి నన్ను విమోచించెను” అని తన వ్యక్తిగత సాక్ష్యమిస్తున్నాడు (ఆది 48:16). అదే దేవుడు అతనితో బేతేలులో మాట్లాడినట్లు తన మనస్సులో అప్పటికి ఉన్నది (ఆది 31:13). మరియు ఆ దేవుడే అతని పేరును “యాకోబు” నుండి ఇశ్రాయేలుగా మార్చిన విషయాన్ని కూడా జ్ఞాపకము చేసుకున్నాడు (ఆది 32:26-29).

దేవుడు కీడును మేలుగా మార్చిన అనుభవములను యాకోబు జ్ఞాపకము చేసుకొనుట ద్వారా అదే దేవుడు అతనిని మరియు యోసేపును కాపాడినట్లు తన మనుమలను కాపాడుననే నిరీక్షణ అతనిలో కనిపించుచున్నను అదే సమయములో తన వారసులు వాగ్దాన దేశమైన కానానుకు ఎప్పుడు తిరిగి వెళ్ళెదరో అనే భావము తన మనస్సులో స్పష్టముగా ఉన్నది. యాకోబులో ఆ నిరీక్షణ చాలా స్పష్టముగా ఉన్నట్లు అతడు షెకెమును జ్ఞాపకము చేసుకొనెను (ఆది 48:21). అది యాకోబు కొనిన స్థలము (ఆది 33:19). అక్కడ యోసేపు యొక్క ఎముకలు పాతి పెట్టబడును (యెహోషువ 24:32). తరువాత ఆ పొలమును ఇశ్రాయేలు గోత్రములకు పంచి పెట్టబడును. (యెహోషువ 24:1) ఇన్ని జ్ఞాపకములు తన మనస్సులో ఉన్నను "సమస్త వంశములు నీయందు ఆశీర్వదింపబడును (ఆది 12:3) అనెడి దేవుని వాగ్దానములను యాకోబు తన మనస్సులో పెట్టుకున్నాడు.

`అపొ.కా.3:25,26 చదువుడి. పేతురు ప్రకారము ఆది 12:3లోని వాగ్దానము ఏవిధముగా నెరవేరినది? మనము ఆ దీవెనను ఏవిధంగా పొందుదుము?`