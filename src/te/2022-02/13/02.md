---
title:  యాకోబు యోసేపు యొద్దకు వెళ్ళెను
date:   19/06/2022
---

`ఆది 46 చదువుడి. కానాను నుండి యాకోబు వెళ్ళిపోవుటలో ఉన్న ప్రాముఖ్యత ఏమిటి?`

యాకోబు కానానులో ఉన్న తన నివాసమును విడిచి వెళ్ళినపుడు అతడు గొప్ప నిరీక్షణతో వెళ్ళాడు. అతడు ఎన్నడు ఆకలిగొనడు అని అతనికి ఇవ్వబడిన వాగ్దానమును బట్టి యోసేపు బ్రతికి ఉన్నాడనే శుభవార్తను బట్టి అతనిని చూడాలనే కోరిక బలముగా ఉండుట వలనను యాకోబు వాగ్దాన భూమిని విడిచి వెళ్ళవలసిన అవసరము ఏర్పడినది. అబ్రహాము కూడా ఇదే రీతిలో తన గృహమును విడిచి వాగ్దాన భూమివైపు వెళ్ళినట్లు ఇంచుమించు అటువంటి అనుభవమే యాకోబునకు కానానును విడిచి పెట్టి వెళ్ళుటలో కలిగింది. అబ్రహామును ఒక గొప్ప జనముగా చేయుదునని దేవుడు చేసిన వాగ్దానము వంటి వాగ్దానమును దేవుడు యాకోబునకు కూడా చేసాడు (ఆది 46:3ను ఆది 12:2తో పోల్చి చూడుడి) ఇక్కడ దేవుడు యాకోబునకిచ్చిన పిలుపు, దేవుడు అబ్రహాముతో చేసిన నిబంధనను గుర్తు చేస్తున్నది. ఈ రెండు సందర్భాలలో కూడా భయపడకుము (ఆది 46:3) అని అవే మాటలను దేవుడు తిరిగి హామీగా ఇవ్వడం జరిగింది. (ఆది 46:3ను ఆది 15:1తో పోల్చి చూడుడి) హామీగా ఇవ్వబడిన ఆ మాటలలో భవిష్యత్తునకు సంబంధించిన ఒక మహోన్నతమైన వాగ్దానము కనిపించుచున్నది.

ఐగుప్తునకు వెళ్ళిన ఇశ్రాయేలు (యాకోబు) యొక్క కుమారులు మరియు ఒక కుమార్తె యొక్క పేర్లతో అనేక వివరాలు గల ఒక జాబితా సిద్ధము చేయబడెను (ఆది 46:7) ఈ జాబితాను చూచినపుడు, అబ్రహామునకు సంతానము కలుగకముందే అనేక జనములకు తండ్రివగుదువని చేసిన వాగ్దానము నెరవేరుచున్నట్లు గుర్తుకువస్తుంది. 70 మంది అనే సంఖ్యలో యాకోబు యొక్క మిగిలిన సంతానముతో కలుపుకొని అందులో యాకోబు, యోసేపు మరియు యోసేపు యొక్క ఇద్దరు కుమారులు కూడా ఉన్నారు. అదొక సంపూర్ణతకు సూచనగా ఉన్నది. ఐగుప్తునకు వెళ్ళిన ఇశ్రాయేలందరు (యాకోబు సంతానమందరు) 70 మందిగా గుర్తింపబడెను. ఈ 'డెబ్బది' అనబడే సంఖ్య ఆనాటి కాలములో ఉన్న 70 దేశాలయొక్క భవిష్యత్తు యాకోబు చేసిన ఆ ప్రయాణము నిర్ణయించనైయున్నది.

ఈ సత్యము ఎక్కువ వివరముగా అనేక సంవత్సరముల తరువాత అనగా సిలువ తరువాత రక్షణ ప్రణాళిక పరిపూర్ణముగా బయలుపర్చబడుట ద్వారా అబ్రహాము యొక్క సంతానమునకు మాత్రమే కాకుండా ప్రపంచములో అన్నిచోట్ల ఉన్న మానవ జాతియావత్తుకు అది చెందుతుందని విశదమగుచున్నది.

ఇంకొక విధముగా చెప్పాలంటే అబ్రహాము సంతానమునకు సంబంధించిన వృత్తాంతములు ఎంత ఆసక్తిని కలిగించినప్పటికి, వాటి నుండి మనము ఎన్ని ఆధ్యాత్మిక పాఠములను స్వీకరించినప్పటికి అవి దేవుని వాక్యములో భాగముగా ఎందుకున్నవని ఆలోచించినప్పుడు అవన్నియు రక్షణ చరిత్రలోను దేవుని యొక్క రక్షణ ప్రణాళికలోను భాగమైయుంది. పాపము వలన పతనమైన ఈ భూమి మీదున్న అన్ని జనములకు (అబ్రహాము సంతానమునకు మాత్రమే కాకుండా) రక్షణ కలిగే విధముగా దేవుడు ఏర్పాటు చేశాడు. అందువలననే ఈ విధముగా అంటున్నాడు.

“యూదుడని, గ్రీసు దేశస్థుడని బేధములేదు. ఒక్క ప్రభువే అందరికి ప్రభువై యుండి తనకు ప్రార్ధన చేయువారందరి యెడల కృప చూపుటకు ఐశ్వర్యవంతుడైయున్నాడు. ఎందుకనగా - ప్రభువు నామమును బట్టి ప్రార్ధన చేయువాడెవడో వాడు రక్షింపబడును” (రోమా 10:12,13).

`పౌలు పైన చెప్పిన వాక్యములనుబట్టి సువార్త విశ్వమంతటికి వర్తిస్తుంది కాబట్టి ఒక సంఘముగా ఆ సువార్తను ప్రచురించి వ్యాప్తి చేయుటకు ఏమి చేయాలి?`