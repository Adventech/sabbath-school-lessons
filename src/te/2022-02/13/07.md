---
title:  అదనపు అధ్యయనము
date:   24/06/2022
---

ఎలెన్ జి వైట్, పితరులు మరియు ప్రవక్తలు, పుటలు 233-240.

“యోసేపు మరియు అతని సహోదరులు” చదువుడి. యోసేపు యొక్క జీవితము క్రీస్తు జీవితమునకు ఉదాహరణగా ఉన్నది. యోసేపు యెడల వారికున్న అసూయ వలన అతని సోదరులు ఒక బానిసగా అతనిని అమ్మివేసారు. వారికంటే యోసేపు గొప్పవాడు కాకుండా నిలువరించుటకు వారా విధముగా అతని యెడల ప్రవర్తించారు. అతనిని ఐగుప్తు దేశమునకు కొనిపోయినపుడు, అతని కలల ద్వారా వారికి ఇక ఎటువంటి విసుగు ఉండదనియు, అతడు కనిన కలలు నెరవేరుటకు అతడే ఉండనుకున్నారు. దేనినైతే అడ్డుకోవాలని చూసారో దానినే దేవుడు వెలుగులోనికి తెచ్చాడు. యూదయ యాజకులు, యూదా మత పెద్దలు క్రీస్తు అంటే ఈర్ష్యతో, అనగా ప్రజలను వారి యొద్దనుండి ఆయన ఆకర్షించుకుంటాడనే భయముతో ఆయనను చంపేశారు. ఆయన రాజు కాకూడదని వారి యొక్క ప్రయత్నము. అయితే చివరికి ఆయన ఏమీ కాకూడదని వారు అనుకున్నారో ఆయన అదే అయ్యాడు.

“యోసేపు ఐగుప్తు బానిసత్వములో తన తండ్రి కుటుంబమునకు రక్షకుడయ్యాడు. అంత మాత్రాన తన సహోదరులు అతనియెడల చేసిన అపరాధమును బట్టి వారి అపరాధ భారము తగ్గలేదు. క్రీస్తు యొక్క శత్రువులు ఆయనను సిలువ వేసి చంపిరి. అయితే ఆ చర్యవలన ఆయన మానవ జాతికి విమోచకుడయ్యాడు. పతనమైన మానవులకు రక్షకుడయ్యాడు. సర్వలోకానికి రాజు అయ్యాడు. అయితే ఆయనను చంపిన వారి దోషము బహు ఘోరమైనదై యున్నది. అయితే దేవుని అనుగ్రహమువలన తన మహిమ కొరకు మానవ జాతి యొక్క మేలు కొరకు దేవుడు ఆ సంఘటనలను తన స్వాధీనమందుంచుకున్నాడు.

తన సొంత సోదరులే యోసేపును విగ్రహారాధికులకు అమ్మివేసినట్లు, క్రీస్తు తన శత్రువులకు అమ్మివేయబడెను. యోసేపును అన్యాయముగా నిందించారు. ఆయనకున్న సుగుణములను బట్టి యోసేపును చెరసాలలో వేసారు. క్రీస్తును కూడా తృణీకరించారు. నీతిని బట్టి తిరస్కరించారు. ఎట్టి నేరము చేయకపోయినా అబద్ద సాక్ష్యములతో మరణ శిక్ష వేసారు. -ఎలెన్ జివైట్, పితరులు మరియు ప్రవక్తలు పుటలు 239–240.

**చర్చించుకొనుటకు ప్రశ్నలు**

`1. యాకోబు మరణించగానే, యోసేపు సోదరులు యోసేపు కక్ష సాధిస్తాడని భయపడ్డారు. ఈ విధముగా ఆలోచించుటకు వారి దోషమే వెంటాడుతున్నదనుటకు కారణమేమి? నేరస్తులను క్షమించే బుద్ధి యోసేపు నుండి ఎట్లు నేర్చుకొనగలము?`

`2. యేసు జీవితానికి యోసేపు జీవితానికి మధ్యగల సాదృశ్యములేమిటి?`

`3. దేవునికి మన భవిష్యత్తు పూర్తిగా తెలిసినా, తీసుకునే నిర్ణయాలు, మన స్వేచ్ఛాచిత్తము మీద ఆధారపడియుంటాయి. వీటిని ఎట్లు ఒక దానితో ఒకటి సమాధానపడునట్లు చేయగలము?`