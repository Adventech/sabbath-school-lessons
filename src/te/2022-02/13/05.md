---
title:  యాకోబు తన కుమారులను దీవించెను
date:   22/06/2022
---

`ఆది 49:1-28 చదువుడి. యాకోబు తన కుమారులపై ఇచ్చిన దీవెనల యొక్క ఆత్మీయ ప్రాముఖ్యత ఏమిటి?`

ప్రవచనములను మించి, ఇశ్రాయేలు గోత్రముల యొక్క చరిత్రలో యాకోబు రక్షణ యొక్క నిరీక్షణయైన మెస్సియాను చూస్తున్నాడు. ఆ నిరీక్షణకు సంబంధించి యాకోబు “అంత్యదినములలో” (ఆది 49:1) అని తన మాటను తెలియజేయుచున్నాడు. అంత్యదినములలో అనేక వాడుక పదములు రాజైన మెస్సియా యొక్క రాకడకు సూచనగా ఉన్నది (యెషయ 2:2; దానియేలు 10:14).

ప్రతి మనుష్యుని యొక్క భవిష్యత్తుకు సంబంధించిన విషయాలు వారికి చెందిన వాక్యములలో పొందుపరచబడినవి. ఇవన్నీ ముందే నిర్ణయింపబడిన వాళ్ళ గతిని సూచించుట లేదు గాని అనగా దేవుడు ఆవిధముగా ఒక్కొక్కరి యెడల ఆయన చిత్తము చొప్పున నిర్ణయించబడెను గనుక వారికి ఏమి ఎదురవుచున్నదో దానిని ఎదుర్కొనడం తప్పదు అనే ధోరణిలో కాకుండా వారి జీవితాలలో జరిగిన ఆ సంఘటనలు వారి గుణములకు సంబంధించినవి, వారి పిల్లలకు సంక్రమిస్తాయి. ఉదాహరణకు ఒకడు ఒక నిరపరాధిని చంపునని దేవునికి తెలుసు అనేది ఒక విషయమైతే, ఆ హంతకుడు ఒక నిరపరాధిని దేవుని చిత్త ప్రకారము చంపుతాడు అనడం వేరొక విషయం.

`ఆది 49:8-12 చదువుడి. ఇక్కడ ఇవ్వబడిన ప్రవచనము ఏమిటి? అది ఎందువలన ప్రాముఖ్యము?`

మానవుని స్వేచ్ఛా చిత్తము దేవునికి భవిష్యత్తు తెలియుట మరియు యూదా ద్వారా మెస్సీయా రాబోవుచున్నాడని దేవుడే ఏర్పాటు చేసియున్నాడు. ఇవన్నియు నిజమే. యూదా కొదమ సింహమునకు పోల్చబడును. (ఆది 49:8-12) ఆ పోలికను బట్టి యూదాలో రాజత్వము కలదనియు మరియు అతడు స్తుతింపబడును అని తెలుస్తున్నది. యూదా ద్వారా రాజైన దావీదు పుట్టుటయే గాక షిలోహు వచ్చును అనగా “షాలోమ్” సమాధానము తెచ్చును (యెషయ 9:6, 7) మరియు ప్రజలు అతనికి విధేయులై యుందురు (ఆది 49:10).

యూదులు ఈ సమాచారము రాబోవు మెస్సియాకు చెందిన ప్రవచనముగా చూస్తున్నారు. క్రైస్తవులు కూడా ఈ వాక్యములు యేసును సూచించుచున్నట్లు గుర్తించారు. ఆయన నామములోనికి జనులందరు సమావేశమయ్యెదరు (ఆది 49:10). ఇది యేసును గూర్చిన నూతన నిబంధన వాగ్దానమైయున్నది. “ప్రతి వాని మోకాలును యేసు నామమున వంగును” (ఫిలిప్పి 2:10) ఇది పాతనిబంధనలో ఉన్న దానిని సూచించుచున్నది.

“సింహము అరణ్యరాజుగా, యూదా గోత్రమునకు సరిపడే చిహ్నము ఈ గోత్రము నుండే దావీదు వచ్చియున్నాడు. దావీదు నుండి అతని కుమారుడైన షిలోహు వచ్చాడు. షిలోహు యూదా గోత్రము నిజమైన సింహమైయున్నాడు. ఈ సింహమునకు శక్తులన్ని చివరకు వంగి నమస్కారము చేయును. ప్రజలందరు ఆయనకు మ్రొక్కెదరు” -ఎలెన్ జి వైట్, పితరులు మరియు ప్రవక్తలు పుట 2630.

`జనులందరు యేసునకు నమస్కారము చేయకముందు ఇప్పుడు మనము యేసుకు ఎందుకు నమస్కారము చేయవలసి యున్నాము?`