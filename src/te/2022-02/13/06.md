---
title:  వాగ్దాన భూమి కొరకు నిరీక్షణ
date:   23/06/2022
---

`ఆది 49:29; 50:21 చదువుడి. ఆదికాండము పుస్తకము ముగింపుతో నిరీక్షణకు సంబంధించి కనుగొనిన గొప్ప అంశాలేమిటి?`

ఆదికాండము గ్రంథము యొక్క ముగింపులో నిరీక్షణతో నిండియున్న మూడు సంఘటనలున్నవి.

మొదటిది : ఇశ్రాయేలీయులు వాగ్దాన భూమిలోనికి తిరిగి వస్తారనే ఒక నిరీక్షణ ఉన్నది. యాకోబు యొక్క మరణము, యోసేపు యొక్క మరణము ఈ రెండు సంఘటనలు వాగ్దాన భూమిలోనికి ప్రవేశించే అవకాశమును ఆదికాండము పుస్తకములో వ్రాసి మోషే వివరించుచున్నాడు. యాకోబు తన కుమారులను దీవించిన వెంటనే మరియు ఇశ్రాయేలు పన్నెండు గోత్రముల భవిష్యత్తు ఏమైయుంటుందో అని వివరించే ప్రవచనాలు యాకోబు చెప్పాడు.(ఆది 49:28) యాకోబు తన మరణము సమీపిస్తుందని తెలుసుకొని, అతను మరణించిన తరువాత అతనిని “శారా”ను పాతి పెట్టిన కానాను దేశములోని మక్పేలా పొలములో ఉన్న గుహలో పాతి పెట్టమని తన కుమారులకు చెప్పెను (ఆది 49:29-31). కానాను వైపు వెళ్ళు సమాధి కార్యములో భాగముగా ఉండే యాత్ర అనేక వందల సంవత్సరాల తరువాత ఐగుప్తు నుండి ఇశ్రాయేలీయుల నిర్గమమునకు సూచనగా ఉన్నది.

రెండవది : దేవుడు కీడును మేలుగా మార్చగలడనే నిరీక్షణ కలిగియుండుట, యాకోబు యొక్క మరణము తరువాత భూస్థాపన కార్యక్రమములో యోసేపు యొక్క సోదరులు వారి భవిష్యత్తు విషయమై ఆందోళన చెందారు. ఇప్పుడు యోసేపు వారి మీద కక్షసాధిస్తాడని భయపడ్డారు. అతనికి దాసులుగా ఉండుటకు సంసిద్ధతను తెలియపర్చారు. (ఆది 50:18). ఈ విధమైన ప్రవర్తన, యోసేపునకు కలిగిన కలల యొక్క నెరవేర్పుగావున్నది. యోసేపు వారికి మరొకసారి అభయమిచ్చి “భయపడకుడి” అని చెప్పెను (ఆది 50:19). ఆ మాటలు భవిష్యత్తును సూచించుచున్నవి (ఆది 15:1). అవును వారు అతని మీద చెడును తల పెట్టారు. కాబట్టి దానిని వారి యెడల దేవుడు మేలుగా మార్చెను. (ఆది 50:20) అటు తరువాత జరిగిన సంఘటనలు రక్షణవైపు తిరిగినవి. (ఆది 50:19-21ని ఆది 45:5, 7-9తో పోల్చి చూడుడి). అనగా అనేక విధాలుగా మానవులు అపజయము పొందినను, దేవుని అనుగ్రహము వాటన్నిటిని త్రోసివేసి ఆయన చిత్తము నెరవేరునట్లు చేయును.

మూడవది : పతనమైన మానవ జాతిని దేవుడు రక్షిస్తాడనే నిరీక్షణ ఉన్నది. ఆదికాండము గ్రంథములోని వాక్యములో యోసేపు మరణము గూర్చి చెప్పబడినది. అయితే అది కేవలము అతని మరణము గూర్చి మాత్రమే కాదు గాని యాకోబు తన మృత దేహమును పూడ్చి పెట్టవద్దని చెప్పుట ద్వారా, భవిష్యత్తులో దేవుడు వారిని తప్పనిసరిగా దర్శించినపుడు అతని దేహములోని ఎముకలను వారి వెంట తీసుకొని వెళ్ళి వాటిని వాగ్దానభూమిలో పాతి పెట్టమని చెప్పుట ద్వారా (ఆది 50:25) (ఆవిధముగా వారు చాలా కాలము తరువాత చేసారు) కానానులోని వాగ్దాన భూమికి సంబంధించిన నిరీక్షణ సజీవముగా ఉందని యోసేపు యొక్క మాటల ద్వారా బయలుపర్చబడుచున్నది. రక్షణ భాగ్యము, తిరిగి పూర్వస్థితికి (పాపము ప్రవేశించకముందున్న స్థితికి) చేరుకోవడము, ఒక నూతన యెరూషలేము ఒక నూతన ఆకాశము ఒక నూతన భూమి వీటన్నిటికి వాగ్దాన దేశమైన కానాను సూచనగా ఉన్నది. ఇవన్నియు “షిలోహు” సమాధాకర్తయైన మరణము ద్వారా మనకు సాధ్యము కాబోవుచున్నవి.

`ప్రకటన 21:1-4 చదువుడి మనకున్న గొప్ప నిరీక్షణను ఈ వాక్యములు ఏవిదముగా మనకు ప్రాతినిధ్యము వహించుచున్నది. ఈ వాగ్దానము లేని యెడల మనకు మరణము తప్ప మిగిలేదేమిటి?`