---
title:  ఐగుప్తులో ఇశ్రాయేలు
date:   18/06/2022
---

### ఈ వారమునకు చదువ వలసిన వాక్యములు
ఆది 46; రోమా 10:12,13; ఆది 47, 48; అపొ.కా.3:25,26; 49; ఫిలిప్పీ 2:10; ఆది 49:29-50:21.

> <p>కంఠతవచనము</p>
< “ఇశ్రాయేలీయులు ఐగుప్తు దేశమందలి గోషేను ప్రదేశములో నివసించిరి. అందులో వారు ఆస్తి సంపాదించుకొని సంతానాన్ని వృద్ధి పొంది మిగుల విస్తరించింది” (ఆది 41:27).

యాకోబు తన చివరి సంవత్సరాలలో యోసేపుతో కలిసి జీవించినట్లు ఆదికాండము వివరించుచున్నది. మనము యాకోబు (ఇశ్రాయేలు) ఐగుప్తులో జీవించుట కొరకు కానానును విడిచి వెళ్ళి పోవడం చూస్తున్నాము. (ఆది 46:40,47) యాకోబు అక్కడ మరణిస్తాడు (ఆది 49:29-50:21). ఐగుప్తులో వారు జీవించాలని వెళ్ళినప్పటికి, భవిష్యత్తులో వాగ్దాన భూమికి తిరిగి వెళ్ళాలనే ఆలోచన వారిలో చాలా బలముగానే ఉన్నది (ఆది 50:22-26).

యాకోబు ఐగుప్తులోనికి ప్రవేశించగానే యాకోబు ఫరోను దీవించెను (ఆది 47:7-10). ఆ విధముగా చేయుట ద్వారా భూమి యందున్న సకల దేశములు నీవలన ఆశీర్వదింపబడెనని అబ్రహామునకు దేవుడిచ్చిన వాగ్దానము కొంతవరకైనా నెరవేరియున్నది. (ఆది 12:3) అటు తరువాత యాకోబు మరణించుటకు సమయము ఆసన్నమగుచుండగా యోసేపు యొక్క కుమారులను దీవించెను (ఆది 48) యాకోబు తన సొంత కూమారులను కూడా ఒక్కొక్కరిని దీవించుచున్న సమయములో (ఆది 49:1-28) వారు భవిష్యత్తులో ఏర్పడబోవు ఇశ్రాయేలీయుల యొక్క 12 గోత్రములను గురించి మనస్సుకు నాటుకునే విధముగా ఆసక్తికరమైన విషయాలను ముందుగానే చెప్పెను (ఆది 49:1-27).

వాస్తవానికి ఇశ్రాయేలు పరదేశిగా ఐగుప్తులో జీవించుచున్నను ఏదో ఒక దినమున వారు వాగ్దాన భూమిలోనికి ప్రవేశించాలనే నిరీక్షణతో కూడిన ఒత్తిడి వారిలో ఉండెడిది. ఇశ్రాయేలు జనాంగము ఐగుప్తులో జీవించుచున్న సమాచారముతో ఆదికాండ గ్రంథము ముగింపునకు వచ్చినను, యోసేపు యొక్క చివరి మాటలలో కొన్ని మాటలు వేరొక స్థలమును గూర్చి సూచించుచున్నవి”.

"యోసేపు తన సహోదరులను చూచి నేను చనిపోవుచున్నాను. దేవుడు నిశ్చయముగా మిమ్మును చూడవచ్చి, యీ దేశములో నుండి తాను అబ్రహాము ఇస్సాకు, యాకోబులతో ప్రమాణము చేసి యిచ్చిన దేశమునకు మిమ్మును తీసికొని పోవునని చెప్పెను” (ఆది 50:24).

_జూన్ 25, సబ్బాతు దినమున ఈ పాఠమును అధ్యయనము చేయుటకు సిద్ధపడుడి._