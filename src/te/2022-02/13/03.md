---
title:  యాకోబు ఐగుప్తులో స్థిరపడెను
date:   20/06/2022
---

యోసేపు ఐగుప్తులో జీవించుచున్నాడని తెలిసిన తరువాత కూడా, యాకోబునకు రాత్రి దర్శనములను దేవుడిచ్చాడు (ఆది. 46:2) ఆ దర్శనములో యాకోబును తాను, నివసించుచున్న స్థలమును విడిచి వెళ్ళమని చెప్పెను. యాకోబు వాగ్దాన భూమికి చెందిన అన్ని స్థలములను విడిచిపెట్టి ఐగుప్తునకు వెళ్ళెను. కొంత కాలము తరువాత దేవుని ప్రజలు అదే ఐగుప్తునకు వెళ్ళకూడదని నిర్ణయింపబడినది (ద్వితియో 17:16).

`ఆది 47 చదువుడి. ఈ వివరాలలో ఏ ఆధ్యాత్మిక సత్యాలను, నియమాలను మనము కనుగొనగలము?`

“యోసేపు తన సోదరులలో 5 తీసుకొని ఫరో యొద్దకు వెళ్ళి, భవిష్యత్తులో వారి గృహమును ఏర్పాటు చేసుకొనుటకు అవసరమైన భూమిని ఫరో ఇస్తానని సమ్మతించిన భూమిని అడిగి తీసుకొనుటకు వెళ్ళిరి. ఫరో చక్రవర్తికి తన ప్రధానమంత్రి యెడల ఉన్న కృతజ్ఞతను బట్టి వారికి ఆయన పరిపాలన క్రింద కొన్ని హోదాలను కల్పించవచ్చును. అయితే యోసేపు యెహోవా దేవుని నిజ ఆరాధికుడుగా, తన సోదరులను విగ్రహారాధనకు నడిపించే హోదాలకు సంబంధించిన శోధనలో పడకుండా నిలువరించుటకు, వారితో ముందుగానే మాట్లాడి, చక్రవర్తి వారి వృత్తిని గూర్చి ప్రశ్నించినపుడు నిష్కపటమైన జవాబు ఇవ్వమని సలహా ఇచ్చెను. ఆ సలహాను యాకోబు కుమారులు పాటించుటయే గాకు, వారు స్వల్ప కాలము మాత్రమే ఆ ప్రాంతములో జీవించుటకు వచ్చెననియు తిరిగి వారి దేశమునకు వెళ్ళిపోయే స్వేచ్ఛను కలిగియుంటారని వారు గ్రహించారు. రాజు వారికి నివాస స్థలమును సారవంతమైన గోషేను దేశములో అనుగ్రహించెను” -ఎలెన్ జి వైట్, పితరులు మరియు ప్రవక్తలు పుట 233.

దేశస్తుల మధ్య స్వల్ప కాలము జీవించుటకు వచ్చిన ఈ పరదేశులు యాచకులుగా మారకుండునట్లు ఫరో చాలా తెలివిగా వ్యవహరించాడు. “వారి వృత్తి ఏమిటని” ఆయన వారిని అడిగెను. వారి వృత్తిని గురించి తెలుసుకొనుట ద్వారా నూతన పరిసరాలలోను ఆ వాతావరణములోను వారు ఏవిధముగా సుఖముగా సర్దుబాటు చేసుకొనగలరో రాజుకు తెలుస్తుంది. (ఆది 47:3) యోసేపు యొక్క సోదరులకున్న నైపుణ్యతను రాజు ఉపయోగించుకొనుటకు తన ఆసక్తిని కనుపర్చాడు. వారిలో ప్రజ్ఞ గల వారిని ఆయన పెంపుడు జంతువుల మందల మీద అధిపతులుగా నియమించమని కూడా చెప్పెను (ఆది 47:6).

పరదేశియైన యాకోబు అపరిచితుడు మరియు ఆ దేశ నాయకుడి కన్నా (రాజు) తక్కువవాడైనప్పటికి (క్రింద స్థాయి వాడైనప్పటికి) ఈ వాక్యము సెలవిచ్చినట్లు “యాకోబు ఫరోను దీవించును” (ఆది 47:7) క్రిందిస్థాయివాడైన పరదేశి శక్తివంతమైన ఐగుప్తు సామ్రాజ్యము పాలించుచున్న చక్రవర్తిని దీవించడమా? అది ఎలా జరిగింది?

ఇక్కడ వాడబడిన క్రియా పదము "అమద్ లిఫిన్ని” (ముందు నిలువబడిన (ఆది 47:7) అనే మాటలు సామాన్యముగా యాజకత్వపు సేవ చేసే సందర్భములో వాడే మాట అది (లేవి 14:11) పురాతన ఐగుప్తులో ఫరోకు "ప్రధాన యాజకుడు” అనే హోదాఉన్నది. అనగా ఆధ్యాత్మిక భావముతో చూచినచో ఐగుప్తు దేశపు ప్రధాన యాజకునికున్న హోదా కన్నా యాకోబు ఇంకా ఎక్కువ స్థాయి గల ప్రధాన యాజకుని హోదా అనగా రాజైన ఫరో కన్నా హెచ్చు హోదా కలిగియున్నది.

`మన జీవితములో ఏ స్థితిలో ఉన్నప్పటికి మనము పిలువబడిన ప్రకారము “ఏర్పర్చబడిన వంశమును, రాజులైన యాజక సమూహమును, పరిశుద్ధ జనమును, దేవుని సొత్తయిన ప్రజలునై యున్నారు” (1 పేతురు 2:9)? మన విశ్వాసము మీద పెట్టిన బాధ్యత ఏమిటి?`