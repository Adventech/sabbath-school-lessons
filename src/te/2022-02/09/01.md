---
title:  కపటోపాయముచే వెళ్ళగొట్టి స్థానమును ఆక్రమించిన యాకోబు
date:   21/05/2022
---

### ఈ వారమునకు చదువ వలసిన వచనములు
ఆది 25:21-34, ఆది 28:10-22; 11:1-9; 29:1-30; 30:25-32.

> <p>కంఠతవచనం</p>
> “ఏశావు-యాకోబు అను పేరు అతనికి సరిగానే చెల్లినది. అతడు నన్ను ఈ రెండు మారులు మోసపుచ్చెను. నా జ్యేష్ఠత్వము తీసికొనెను. ఇదిగో ఇప్పుడు వచ్చి నాకు రావలసిన దీవెనను తీసుకొనెనని చెప్పి - నా కొరకు మరియే దీవెనయు మిగిల్చి యుంచలేదా అని అడిగెను” (ఆది 27:36).

ఇప్పుడు మనము అద్భుతమైన బాలుడు, మరియు వాగ్దాన సంతానమునకు తొలి పూర్వీకుడైన ఇస్సాకు యొక్క కుటుంబమునకు చెందిన చరిత్రను అధ్యయనము చేయబోవుచున్నాము. ఈ వృత్తాంతము అనుకున్నంత సులభంగా ఆరంభించుటకు అంత అవకాశములేదు. జన్మహక్కును గూర్చి (25:27-34) ఇద్దరు సహోదరుల మధ్య తలెత్తిన వివాదములో ఇస్సాకు కుమారుడైన యాకోబు యొక్క మోసముతో కూడిన ప్రవర్తనకు భయపడుటే కాక, చివరికి ఇద్దరు సోదరుల మధ్య తండ్రియైన ఇస్సాకు యొక్క దీవెనలు ఎవరు పొందుకుంటారు అనే విషయములో కూడా ఘర్షణ వాతావరణము కనిపిస్తుంది. (ఆది 27).

యాకోబు తన తండ్రిని మోసము చేసి అన్న పొందవలసిన దీవెనలను ఇతడు పొందుట వలన, తన ప్రాణమును కాపాడుకొనుటకు పారిపోవలసి వచ్చినది. స్వదేశమునుండి వెళ్ళగొట్టబడిన వానిగా దేవుడతనిని బేతెలు (ఆది 28:10-22) యొద్ద ముఖాముఖిగా ఎదుర్కొనెను. అప్పటి నుండి మోసగాడైన యాకోబు, తానే మోసపోయిన పరిస్థితులు ఏర్పడినవి. యాకోబు ప్రేమించిన రాహేలుకు బదులుగా ఆది (29) పెద్దకుమార్తె అయిన లేయాను అతనికి భార్యగా పొందెను. అతడు తన భార్యలను పొందుటకు 14 సం||లు పనిచేసెను.

అయినను అతడు పరదేశిగా ఉన్నప్పటికి దేవుడు యాకోబును ఆశీర్వదించగా అతనికి 11 మంది కుమారులు పుట్టిరి. దేవుడతనిని ఐశ్వర్యవంతునిగా దీవించెను.

ఆవిధంగా ఈ వృత్తాంతమందు తన ప్రజలు ఆయనను అపజయము చేసినను దేవుడు తాను చేసిన నిబంధన వాగ్దానమును, ప్రేమను చూపాడు.

_మే 28, సబ్బాతు దినమున ఈ పాఠము అధ్యయనము చేయుటకు సిద్ధపడుడి._