---
title:  మోసగాడు మోసగించబడెను
date:   24/05/2022
---

`ఆది 29:1-30 చదువుడి. ఎందువలన ఏవిధముగా దేవుడు లాబాను మోసము చేయడమును అనుమతించాడు? యాకోబు నేర్చుకున్న పాఠములు ఏమిటి?`

యాకోబు తాను చేరవలసిన చోటుకు వచ్చినపుడు మొట్టమొదటగా అతడొక రాయిని చూచెను. బహుశ అది బేతేలులో దేవుని యొక్క సన్నిధికి సాదృశ్యముగా (ఆది 28:18, 19) కనిపించిన రాయి యొద్దకు తన తలంపు వెళ్ళియుండవచ్చును. ఆ 'రాయి' వలననే యాకోబు రాహేలుతో మొట్టమొదటగా మాట్లాడుటకు అవకాశం లభించింది. అక్కడున్న గొట్టెల కాపరుల నుండి వచ్చిన సమాచారము ప్రకారము రాహేలు తన గొట్టెల మందతో వాటికి నీరు పెట్టుటకు వచ్చుచున్నదని తెలుసుకొని ఆ బావి మీదున్న 'రాయి'ని తొలగించమని వారిని అడిగెను. అయితే వారు రాయిని తొలగించుటకు నిరాకరించినందున ఒంటరిగానే ఆ పనిని చేయుటకు యాకోబునకు అవకాశము లభించినది. అదే సమయములో రాహేలుతో పరిచయము కూడా ఏర్పడినది (ఆది 29:11).

రాహేలు వెంటనే తన ఇంటి వారికి ఆ వార్తను చెప్పుటకు పరుగెత్తుకొని వెళ్ళింది. ఈ విధముగా యాకోబునకు మరియు రాహేలునకు ఏర్పడిన మొదటి కలయిక ఫలించినది. యాకోబు రాహేలును ప్రేమించెను. (ఆది 29:18) రాహేలును భార్యగా పొందుటకు లాబాను వద్ద 7 సం|| కొలువు చేసెను గాని, ఆ దినములు అతనికి కొన్ని దినములుగానే అనిపించినవి (ఆది 29:20).

అయితే ఈ 7 సం||లు గడిచిన తరువాత యాకోబు మోసగించబడెను. వివాహము జరిగిన రాత్రి రాహేలు కాదు గాని, ఆమె అక్కయిన లేయాను భార్యగా పంపించడము ఆ విషయము యాకోబు మరుసటి ఉదయాన్నే తెలుసుకొనుట సంభవించింది. వివాహ వేడుకలో యాకోబు కనుపర్చిన ఉత్సాహమును బట్టి లాబాను అతనిని సులభంగానే యుక్తిగా మోసము చేసెను. ఆసక్తికరమైన విషయమేమంటే యాకోబు తాను చేసిన 'మోసము'ను గుర్తు చేసుకున్నట్లు “నన్ను ఎందుకు మోసము చేసితివి” అని పలికెను (ఆది 29:25). అదే మాటను యాకోబు యొక్క ప్రవర్తనను బట్టి, తన అన్నను మోసగించిన సమయములో ఇస్సాకు అవే మాటలను ఉపయోగించాడు (ఆది 27:55).

ఇదే తరహా ఆలోచన “ప్రతీకారము తీసుకొనే చట్టము ప్రకారము” (లెక్సుటాలిమోనిస్) అనగా "కంటికి కన్ను, పంటికి పన్ను” అదే విధముగా అక్కడ యాకోబుకు సంభవించింది (నిర్గమ 21:24ను ఆది 9:6తో పోల్చి చూడుడి). ఇక్కడ ఇవ్వబడిన ఉదాహరణలో ఒకనిని బాధించినవాడు, బాధితునకు ఏమి నష్టము జరిగినదో అదే నష్టమును దానికి ప్రతీకార చర్యగా పొందవలసియున్నదనునది ఆ కాలము నాటి చట్టబద్దమై యుంది. యాకోబు విషయములో తన తండ్రిని మరియు తన అన్నను, మోసము చేసెను గనుక అదే రీతిలో ఇక్కడ మోసము చేయబడెను.

మోసము వలన బాధను అనుభవించుటేమిటో ఇప్పుడు అర్ధము చేసుకున్నాడు. లాబాను యొక్క మోసపూరితమైన యుక్తితో యాకోబునకు దేవుడు ఒక గుణపాఠమును బోధించెను (ఆది 27:12). మోసగాడైన యాకోబునకు మోసమంటే ఏమిటో తెలిసినను, అతడే మోసపోయినప్పుడు అతడు ఆశ్చర్యానికి గుర్యాడు. అందువలననే ఎందుకు నన్ను మోసము చేసితివి? అని యాకోబు అడిగెను? (ఆది. 29:25) దాని ద్వారా మోసము చేయుట తప్పు అని అతనికి తెలుసని తేట తెల్లమైనది.

`యాకోబు మోసగాడైనను అతడే మోసమునకు గురయ్యాడు. న్యాయము జరగడమును మనము చూడనపుడు దేవుని నమ్ముట ఎట్లు నేర్చుకొనగలము? తప్పు చేసిన వారు తప్పించుకొని నిరపరాధి శిక్షను అనుభవించుట ఎట్లు చూడగలము?`