---
title:  యాకోబు మరియు ఏశావు
date:   22/05/2022
---

`ఆది 25:21-34 చదువుడి. యాకోబు ఏశావుల యొక్క వ్యక్తిత్వములను పోల్చుడి. యాకోబులోని గుణములు ఇస్సాకు యొక్క దీవెనలు పొందుటకు తాను అర్హుడనని ముందుగానే ఒక అభిప్రాయమును ఎందువలన కలిగియున్నాడు.`

వారి యొక్క తల్లి గర్భములోనే యాకోబు మరియు ఏశావులు విభిన్నముగా ఉన్నారని అర్ధమగుచున్నది. ఒకరికి వ్యతిరేకముగా మరొకరు పోరాడుతూనే యున్నారు. ఏశావు మంచి వేటగాడు క్షేత్రములలో వేగముగా పరుగెత్తగలిగినవాడు. అయితే యాకోబు మాత్రము సాధువైనవాడు తన గుడారములోనే కూర్చొని ద్వారములో ఎక్కువ సమయము గడిపేవాడు. హీబ్రూ పదము "టమ్” అనగా సాధువైన వాడని తర్జుమా చేయబడినది. అదే క్రియాపదమును యోబునకు, నోవహునకు కూడా ఉపయోగించారు. అదే మాటను యోబునకు “నిందారహితుడనియు” నోవహుకు పరిపూర్ణుడనియు తర్జుమా చేశారు (ఆది 6:9).

వారి గుణములో ఉన్న తేడా వారి జీవితాలలో పెద్దవారయ్యేసరికి బాగా తేటగా కనిపించింది (ఆది 27:1; 28:5) ఏశావు ఎంతో అలసిపోయి ఆకలితో ఇంటికి వచ్చినపుడు యాకోబు కాయ ధాన్యము (చిక్కుడు కాయలతో) ఆహారమును సిద్ధము చేసుకొనుచున్నాడు. ఏశావునకు భవిష్యత్తులో దొరకు జ్యేష్టత్వపు దీవెనలకంటె తనకు ఎదురుగా కనిపించే ఆహారము మరియు ఆహారము ద్వారా పొందే ఆనందమే “నేటి దినమునకు” ముఖ్యమైనదిగా (ఆది 25:31ను హెబ్రీ 12:16, 17తో పోల్చి చూడుడి) భావించెను.

“అబ్రహామునకు చేసిన వాగ్దానములు మరియు వాటిని తన కుమారునికి కూడా చెందునని వాటిని స్థిరపరచెనని ఇస్సాకు రిబ్కాలకు తెలియుట వలన వారి బిడ్డలపై ఎన్నో ఆశలు వారు పెట్టుకొనియున్నారు. ఆ వాగ్దానముల విషయమై ఏశావు యాకోబులిరువురికి బాగా తెలిసిన విషయమే. జన్మహక్కు అనునది చాలా విలువైనదిగాను, దానికి గొప్ప ప్రాధాన్యతలున్నవనే విషయాలు వారికి బోధించడం జరిగింది. జన్మహక్కుగా వారు ఈ లోకసంబంధమైన సంపదను పొందుటకు అర్హులు మాత్రమే కాకుండా, దానికి ఆధ్యాత్మికమైన ప్రాధాన్యత లేక శ్రేష్టత్వము ఉన్నదని కూడా వారికి తెలుసు. ఎవరైతే జ్యోష్టత్వమును స్వీకరిస్తారో వారికి కుటుంబ యాజకునిగా సేవలందించే యోగ్యత కలుగుతుంది. అతని వంశావళిలో నుండి లోకరక్షకుడు రాబోవుచున్నాడనే విషయాలను వారికి బోధించుట చూచియున్నాము” - ఎలెన్ జి వైట్ పితరులు మరియు ప్రవక్తలు, పుట 177.

యాకోబు మట్టుకు తన సహోదరుని వలె కాకుండా, భవిష్యత్తునకు సంబంధించిన ఆధ్యాత్మిక ప్రాధాన్యత అతి ప్రాముఖ్యమైన విషయముగా ఎంచుకొనెను. అటు తరువాత తన తల్లి యొక్క ప్రోద్భలముతో (ఆది 27) యాకోబు బహిరంగముగాను మరియు కావాలనే ఉద్దేశముతోనే తన తండ్రిని మోసగించి “తండ్రియైన దేవుని నామమును సహితమువాడుకొని” (ఆది 27:20) నేరమును చేయుట ద్వారా మోసము చేసెను. అది మంచిదని తెలుసుకొని భయంకరమైన మోసమును చేయుటకు పాల్పడ్డాడు.

`యాకోబు ఏదో మంచిని ఆశించి, విలువైనదేదో దొరుకుతుందని ఎల్లపుడు అన్వేషణలోనే ఉండేవాడు. అతనికి మెచ్చుకోదగినవైఖరి కలిగి యున్నాడు. అయితే వాటిని పొందుటకు మోసము మరియు అబద్దములతో సాధించుకున్నాడు. అట్టి ఉచ్చులో పడకుండా తీసుకోవలసిన జాగ్రత్తలు ఏమిటి?`