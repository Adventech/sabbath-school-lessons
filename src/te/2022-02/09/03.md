---
title:  యాకోబు నిచ్చెన
date:   23/05/2022
---

యాకోబు తన తండ్రి యొక్క దీవెనలను పొందియున్నాడని తెలుసుకున్న ఏశావు, అతని స్థానములో యాకోబు వెళ్ళి మోసపూరితముగా ఆ దీవెనలను తీసుకున్నాడని గ్రహించాడు. (ఆది 27:36) అందువలన యాకోబు వెళ్ళి మోసపూరితముగా ఆ దీవెనలను తీసుకున్నాడని గ్రహించాడు (ఆది 27:36) అందువలన యాకోబును, ఏశావు చంపాలనుకున్నాడు (ఆది 27:42). రిబ్కా చాలా ఆందోళనకు గురై ఆ నేరము గనుక జరిగినట్లయితే తన ఇద్దరు కుమారులకు నష్టమే సంభవిస్తుందని ఎరిగి, ఆ నేరము జరుగకుండా చేయాలనుకుంది (ఆది 27:45). ఇస్సాకు యొక్క సలహా తీసుకొని (ఆది 28:5) యాకోబును తన తండ్రి గృహమునకు పారిపొమ్మని బ్రతిమాలింది (ఆది 27:43) ఆ విధముగా యాకోబు పరాయి దేశమునకు పారిపోవుచున్న మార్గములో ఒక కల రూపములో దేవుడు అతనితో మాట్లాడెను. అంతట ఆ స్థలమును “ఇది దేవుని మందిరమే” అని తలంచి ఆ స్థలమునకు “బేతేలు” అని పేరు పెట్టి దేవుని మ్రొక్కుకొనెను.

`ఆది 28:10-22ను 11:1-9తో పోల్చి చూడుడి. బేతేలు ఏవిధముగా బాబెలుకు వ్యత్యాసముగా ఉంది? బాబేలులో జరిగిన దానికి బేతేలు యొక్క దేవునితో యాకోబు యొక్క అనుభవమునకు సంబంధించి దేవునితో మన బాంధవ్యమును గురించి ఏమి నేర్చుకొనగలము?`

ఆ కలలో యాకోబు ఒక అసాధారణమైన నిచ్చెననొక దానిని చూచెను. దేవుడు దానికి పైన నిలిచియున్నాడు. ఒక నిచ్చెన “నిలువబడియుండెను” అదే విషయమును సూచించుటకు హెబ్రీ క్రియాపదమైన "నట్సప్” అనే పదము వాడబడింది (ఆది 28:12). దానికి పైన దేవుడు “నిలిచి” యుండెను (ఆది 28:13) ఆ దృశ్యమును చూచినప్పుడు నిచ్చెన మరియు దేవుడు ఒకటిగానే నిలువబడియున్నట్లు కనిపించినది.

పరలోకమును అందుకోవాలని ప్రజలు నిర్మించిన బాబేలుతో నిచ్చెనకు సంబంధ మున్నది. బాబెలు గోపురము పరలోకమును చేరుకోవాలనే ఉద్దేశముతో నిర్మింపబడినదో అదే విధముగా ఈ నిచ్చెన పరలోకపు గవినిని చేరుకొనియున్నది. అయితే బాబెలు గోపురము మానవ ప్రయాసతో నిర్మింపబడి మానవ ప్రయత్నము ద్వారా దేవుని కలుసుకొనుటకు చేసిన ప్రయోగమై యుండగ, బేతేలు యొద్ద ఏర్పాటైన నిచ్చెన దేవునిని చేరుకొనుటకు దేవుడే స్వయముగా తన యొద్దకు వస్తే తప్ప మానవ ప్రయత్నము ద్వారా అది సాధ్యము కాదనే గుణపాఠము అందులో ఇమిడియున్నది.

యాకోబు నిద్రించినప్పుడు తన తల క్రింద పెట్టుకున్న “రాయి” మరియు అతనికి కలిగిన కల విషయానికి వస్తే అది 'బెల్-ఎల్' దేవుని మందిరము అనుటకు ఒక చిహ్నము లేక గురుతుగా ఉన్నది (ఆది 28:7ను ఆది 28:22తో పోల్చి చూడుడి). అది మానవులను రక్షించుటే దేవుని యొక్క రక్షణ కార్యము జరుపబడే కేంద్రమైన మందిరము లేక గుడారమునకు సూచనగా ఉన్నది.

అక్కడ యాకోబునకు కలిగిన అనుభవమును ఏదో ఆధ్యాత్మికమైనది. మరియు మర్మముతో కూడుకున్నదనే భావముతో ఆరాధించలేదు గాని అతను బహిరంగముగా దృఢమైన విశ్వాసముతో కలిగిన ఆరాధనను దేవునికి చేయాలని తనను తాను సమర్పించుకొనెను. అందువలననే దేవునికి దశమ భాగము చెల్లించాలని కూడా యాకోబు నిశ్చయించుకున్నాడు. దేవుని యొక్క దీవెనలు పొందుటకు దశమ భాగము చెల్లిస్తానని మొక్కుకోలేదు గాని దేవుడు చేసిన మేలుకై ఇచ్చిన బహుమానమునకై కృతజ్ఞతా భావముతో దశమ భాగము చెల్లిస్తానని వాగ్దానము చేసెను. దశమ భాగము చెల్లించుట ఇశ్రాయేలు జనాంగము ఒక దేశముగా ఏర్పడినప్పుడు ఇవ్వడము ఆరంభించలేదు గాని దానికి ఎంతో ముందు నుండే దశమ భాగము చెల్లించాలనే భావము కలిగినది.

`ఆది 28:22 మరొకసారి చదువుడి. “దశమ భాగము” దేవుడు మనకిచ్చిన దానంతటిలోనుండి ఇవ్వాలన్నది నియమము (ఆది 28:22) దశమ భాగము అంటే ఏమిటి? దానిని గూర్చి యాకోబు ఏమి చెప్పాడు. అదే విషయాల నుండి ఏ ప్రాముఖ్య పాఠమును నేర్చుకోవాలి.`