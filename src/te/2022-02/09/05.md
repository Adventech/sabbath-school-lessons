---
title:  దీవించబడిన కుటుంబము
date:   25/05/2022
---

పరదేశునిగా 7 సం||లు గడుపుట యాకోబునకు భారముగానే ఉన్నది. అయినప్పటికి ఆ 7 సం||లు చాలా ఫలవంతమైనవిగా మారెను. అతనికి కలిగిన 12 మంది సంతానములో 11 మంది ఆ ఏడు సంవత్సరాల కాలములోనే పుట్టారు. ఆ బిడ్డలే దేవుని యొక్క ప్రజలకు పూర్వీకులుగా అయ్యారు.

బైబిలులోని ఈ భాగములో యాకోబు యొక్క వృత్తాంతమునకు కేంద్ర బిందువుగా ఉంది (ఆది 25:19-35; 26) ఈ విభాగములో లేయాను గూర్చి చర్చించుచు “ఆమె గర్భము తెరిచెను” (ఆది 29:31) మరియు రాహేలును గూర్చి మాట్లాడుతూ “ఆమె గర్భము తెరిచెను” (ఆది 30:22) అనే పదజాలముతో ఆరంభించి అవే మాటలతో ముగించెను. ఆ పద జాలము వాడిన ప్రతిసారి, బిడ్డలు జన్మించడమును చూచిన యెడల దేవుని యొక్క అద్భుత కార్యములు ఆవిధముగా ఉంటాయని అర్ధమగుచున్నది.

`ఆది 29:31-30:22 చదువుడి. ఇక్కడ సంభవించిన విషయాలను బట్టి నేడు మనము వాటి భావమును ఏవిధముగా అర్ధము చేసుకొనగలము?`

దేవుడు లేయా గర్భమును తెరిచెను. ఆమెకు కుమారుడు పుట్టెను. అతని పేరు రూబేను అనగా ఆ పేరులో క్రియాపదము “రహ్” చూచుట అని వున్నది. ఆమె ప్రేమింపబడలేదు. కాబట్టి దేవుడు ఆమెను చూచెను. (ఆది 29:31) ఆమె పడిన వేదనకు, బాధకు ప్రతిఫలముగా ఆ బిడ్డ పుట్టెను.

తరువాత ఆమె “షిమ్యోను” అని పేరు తన రెండవ కుమారునికి పెట్టెను. ఆ పేరులో ఉన్న క్రియా పదము “షమ” “వినబడెను” అనగా ఆమె అనుభవించిన బాధ యొక్క తీవ్రతను గూర్చి దేవుడు విన్నాడు. అందువలననే ఆమె యెడల దేవుడు దయ చూపించెను. అని తన బాధను వ్యక్తపరచినది. హాగరు యొక్క వేదనలను గూర్చి కూడా దేవుడు వినెను (ఆది 29:33) లేయా కుమారుడైన “ షిమ్యోను” అనే పేరులోని భావము హాగరు కుమారుడైన ఇష్మాయేలు అనగా “దేవుడు వినును” అనే భావము ఇమిడియున్నది (ఆది 16:11) లేయాకు పుట్టిన తన కనిష్ట కుమారునికి “యూదా” అనగా “స్తుతి” అని పేరు పెట్టెను. ఆమె ఇక తాను అనుభవించిన బాధలను ఇక జ్ఞాపకము చేసుకొనకుండా ఆమె పొందిన ఆశీర్వాదములకు దేవునిని స్తుతించుట ద్వారా దేవుని కృప మీద ఆమె దృష్టినంతటిని కేంద్రీకరించింది.

ఆశ్చర్యకరమైన విషయమేమంటే లేయాకు ఇక సంతానం కలుగని స్థితికి వచ్చిన తరువాత మాత్రమే దేవుడు రాహేలును జ్ఞాపకము చేసుకొని, ఆమె గర్భము తెరిచెను. (ఆది 30:22) యాకోబు ఎక్కువగా ప్రేమించిన భార్య రాహేలు ఆమెకు వివాహమైన 7 సం||లు తన మొదటి కుమారుని కొరకు వేచియుండవలసి వచ్చెను. ఆమె యాకోబునకు ప్రధానము చేయబడిన 14 సం||లకు ఆ మొదటి కుమారుడు పుట్టెను (ఆది 28:17, 18ను ఆది 30:25తో పోల్చుడి). రాహేలు తన మొదటి కుమారునికి "యోసేపు” అని పేరు పెట్టెను. అనగా “దేవుడు నా నింద తొలగించెను (అసఫ్) మరియు దేవుడు మరియొక కుమారుని నాకు దయ చేయునుగాక(యాసఫ్) (ఆది 30:23,24) అని రాహేలు పలికినది. ఈ విషయాలన్నింటిలో కొన్ని పరిస్థితులలో కొన్ని పొరపాట్లు జరిగినప్పటికి వారిని నిందించక దేవుడు వారిని ఉపయోగించుకొనుట ద్వారా అబ్రహాము యొక్క సంతానము నుండి ఒక గొప్ప జనముగా చేయుదునని చేసిన వాగ్దానము నెరవేరునట్లు వారిని కాపాడుకుంటూనే ఉన్నాడు.

`మానవులకు బలహీనతలు ఎన్ని ఉన్నా వారు ఎన్ని తప్పులు చేసినా భూమి మీద పరలోకములోను దేవుని యొక్క లక్ష్యములు నెరవేరునని చెప్పుటకు ఈ వృత్తాంతము మనకు ఏవిధముగా బయలుపర్చుచున్నది?`