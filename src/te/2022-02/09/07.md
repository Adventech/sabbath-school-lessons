---
title:  అదనపు అధ్యయనము
date:   27/05/2022
---

యాకోబు అర్హుడని దేవుడు యాకోబును ఎన్నుకోలేదు గాని ఆయన కృప వలననే ఎన్నిక చేయబడినాడు. అయితే తనకు కృప అనుగ్రహింపబడాలని యాకోబు చాలా గట్టిగా ప్రయత్నించాడు. ఆవిధముగా చేయుటలో వైరుధ్యం కనిపిస్తుంది. దేవుని కృపకు యాకోబు అర్హుడైనచో అది కృప అనబడదు. అది క్రియలు అనబడును (రోమా 4:1-5) క్రియల వలన కృపలభించిన యెడల అది సువార్తకు వ్యతిరేకము. కొంత కాలమైన తరువాత దేవుని కృపకున్న ప్రాముఖ్యతను యాకోబు అర్ధము చేసుకున్నాడు. దానితో పాటు దేవునియందు నమ్మకముంచుటంటే ఏమిటి? విశ్వాసము ద్వారా జీవించడమంటే ఏమిటి? పూర్తిగా దేవుని మీద ఆధారపడుటంటే ఏమిటో అర్ధం చేసుకున్నాడు. అత్యాశాపరుడైన వ్యక్తికి, ఇతరులకు నష్టము కలిగే విధము తనను తాను ప్రోత్సహించుకొనుట సరైన విధానము కాదని యాకోబు అనుభవంతో నేర్చుకున్నాడు.

“జన్మ హక్కును పొందుటకు అర్హతను మోసము ద్వారా సంపాదించవచ్చునని యాకోబు తలంచాడు. అయితే చివరికి అతడు నిరుత్సాహపడ్డాడు. దేవునితో తన సంబంధము, తన గృహముతో ఆవిధముగా అన్ని విషయాలలో అతడు పోగొట్టుకొని వేరే దేశానికి పారిపోయే స్థితిలో ఉన్నాడు. అయితే దేవుడేమి చేసాడు? నిస్సహాయ స్థితిలో ఉన్నప్పుడు దేవుడతని వైపు చూసాడు. తిరిగి దేవునికి మహిమ చెల్లించేందుకు సిద్ధముగా ఉంటాడని దేవుడు గమనించాడు. అతడేమైయున్నాడో ఒకసారి యాకోబు ఆలోచన చేసినప్పుడు దేవుడతనిని అద్భుతమైన రీతిలో ఒక నిచ్చెన రూపములో కనిపించెను. ఇక్కడ ఆ మనుష్యుడు దేవునితో ఉన్న సంబంధమంతటిని కోల్పోయిన స్థితిలో ఉన్నను దేవుడతని వైపు చూచి దేవునికిని మానవునికి మధ్య ఉన్న అఖాతమును వంతెనగా పూడ్చుటకు క్రీస్తు సిద్ధముగా ఉన్నాడు. నాకు పరలోకము వెళ్ళాలని కోరికగా ఉంది. అయితే అక్కడికి నేను ఎట్లు చేరుకోగలను అని నీవు ఆలోచించవచ్చును. యాకోబు కూడా అట్లే తలంచాడు. అందుచేత అతనికి దేవుడు దర్శనములో నిచ్చెనను చూపించెను. ఆ నిచ్చెన పరలోకపు ద్వారమును అంటుకొనియున్నది. ఏ మనుష్యుడైనను ఆ నిచ్చెన ఎక్కవచ్చును లేక దిగవచ్చును. ఎందువలనంటే దాని అడుగు భాగము భూమి మీదున్నది. దానిపై భాగము పరలోకపు ద్వారమును అంటుకొనియున్నది” -ఎలెన్ జి వైట్, ఎస్.డి.ఎ. బైబలు వ్యాఖ్యానము, సంపుటి 1, పుట 1095.

**చర్చించుకొనుటకు ప్రశ్నలు**

`1. ఈ ప్రజల యొక్క గుణములను (ఇస్సాకు, రిబ్కా యాకోబు, ఏశావు, లాబాను, రాహేలు, లేయా) పరిశుద్ధ లేఖనముల ఆధారముగా పరిశీలించుడి. వారి వృత్తాంతములలో వారు పలికిన అబద్దములు, చేసిన మోసములను గూర్చి చూడుడి. వీటన్నిటిని చూచిన తరువాత సామాన్యముగా నూతన స్వభావము, దేవుని కృప ఏవిధంగా ఉంటుందో చూచి తెలుసుకోండి.`

`2. యాకోబు వృత్తాంతమును చదివిన తరువాత కాలము గడిచేకొలది అతని గుణములో ఎదుగుదల ఉన్నట్లు (మంచి కొరకు) ఏ ఆధారమును నీవు కనుగొనగలవు?`