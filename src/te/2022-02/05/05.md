---
title:  మనము దిగిపోయి
date:   27/04/2022
---

`ఆది 11:5-7 మరియు కీర్త 139:7-12 చదువుడి. భూమి మీదకు దేవుడు ఎందుకు దిగివచ్చెను? దైవ సంబంధమైన ఈ ప్రతిస్పందనకు ప్రేరేపణ కలిగించిన సంఘటన ఏమిటి?`

హాస్యాస్పదముగా మనుష్యులు పై పైకి వెళ్ళుచుండగ దేవుడు మాత్రము వారి యొద్దకు దిగిరావలసి వచ్చినది. దేవుడు దిగి రావడమనగా ఆయన యొక్క ఆధిపత్యము అక్కడ ఉన్నట్లు అర్ధమగుచున్నది. దేవుడు ఎల్లప్పుడు ఆయనను మనము అందుకోలేనంత ఉన్నత స్థానములో ఉంచాడు. ఆయనను చేరుకోజాలము. ఆయనను చేరుకోవాలని, పరలోకములో కలుసుకోవాలని మానవులుగా ప్రయత్నము చేసిన యెడల ఆ ప్రయత్నము నిరుపయోగము మరియు హాస్యాస్పదముగా ఉంటుంది. అందువలననే మనలను రక్షించు నిమిత్తము మన యొద్దకు యేసు దిగి రావలసి వచ్చినది. మనలను రక్షించుటకు యేసుకు వేరొక మార్గములేదు.

బాబెలు గోపురము యొక్క నిర్మాణము విషయములో దేవుడు పలికిన మాటలను చూచెదము. “నరులు కట్టిన పట్టణమును మరియు గోపురమును చూచుటకు” (ఆది 11:5). దేవుడు చూచుటకు దిగిరావలసిన అవసరము లేదు. (కీర్తన 139:7-12ను కీర్త 2:4తో పోల్చి చూడుడి) అయినప్పటికి ఆయన దిగి వచ్చెను. మానవ జాతితో దేవుడు ఏవిధముగా కలిసిపోవుచున్నాడో అనే విషయాన్ని ఇది ధృవపర్చుచున్నది.

`లూకా 1:26-33 చదువుడి. దేవుడు మన యొద్దకు దిగి రావడమును గూర్చి ఈ వాక్యాలు ఏమి చెప్పుచున్నవి?`

దేవుడు దిగి రావడము ద్వారా “విశ్వాసము ద్వారా నీతి” అనే నియమమును గూర్చి మనకు గుర్తు చేస్తుంది. దేవుని కొరకు ఎటువంటి పనిచేయుచున్నను, మనలను కలుసుకొనుటకు ఆయన తప్పనిసరిగా దిగి రావలసియున్నాడు. మనమేమి చేసామో దానిని బట్టి మనలను దేవుని యొద్దకు, విమోచనమునకు నడిపించదు గాని దేవుడు మనవైపు చేయుచున్న కదలికలనుబట్టి మనము రక్షింపబడుదుము. “దేవుడు దిగివచ్చెను” అనే విషయము ఆదికాండములో రెండుసార్లు పేర్కొనడం జరిగింది. ఆవిధముగా దేవుడు మన యొద్దకు దిగివచ్చుట ద్వారా ఆయన ఎక్కడికైతే దిగివచ్చియున్నాడో అక్కడ ఏమి జరుగుచున్నదో చూచుట ద్వారా ఆయనమనయెడల ఎంత జాగ్రత్త వహించుచున్నాడో అర్ధమగుచున్నది.

మనుష్యులు వారి ఆలోచనలలోను, క్రియలలోను ఎంతో ఐక్యత కలిగియుండాలనే తలంపు వారి వారి మనస్సులలో లోతుగా నాటుకొనిపోయినది. ఆవిధమైన ఐకమత్యమును అనుమతించినయెడల వారి దుర్మార్గపు ఆలోచనలలో అంతకంతకు లోతుకు కూరుకొనిపోయే స్థితిలోనికి జారుకుంటారు. అందువలన దేవుడు వారిలో వారు ఉపయోగించే భాషల ద్వారా గలిబిలి కలుగజేసి తద్వారా నాశనమునకు నడిపించేవారి ఐకమత్యమునకు ఒక అంతము లేక ఒక ముగింపునివ్వాలని దేవుడు సంకల్పించెను.

“బాబెలు గోపురమును నిర్మించే నిర్మాణికులు అనుసరించిన విధానాల ద్వారా వారి పతకములు అవమానమునకు మరియు అపజయమునకు గురికాబడినవి. వారి గర్వమునకు సూచనగా ఉన్న ఆ గొప్ప గోపుర నిర్మాణము చివరికి వారి యొక్క తెలివితక్కువతనానికి జ్ఞాపకార్ధముగా నిలిచినది. అయినప్పటికి మనుష్యులు వారి నిర్ణయము ప్రకారము వారి పనులను కొనసాగించుచు వారి స్వశక్తి మీద ఆధారపడుతూ దేవుని చట్టాలను తిరస్కరించారు. అదే విధానమైన కార్యమును సాతానుడు పరలోకములో కొనసాగించాడు. అదేవిధమైన కార్యమును కయీను తాను అర్పించవలసిన అర్పణ విషయములో చేసియున్నాడు” -ఎలెన్ జివైట్, పితరులు మరియు ప్రవక్తలు, పుట 123.

`బాబేలు గోపురము యొక్క నిర్మాణము విషయములో మనము ఎటువంటి వ్యక్తిగత గుణపాఠములను నేర్చుకొనగలము?`