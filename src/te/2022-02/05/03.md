---
title:  ఆదికాండములోని వంశావళి
date:   25/04/2022
---

జలప్రళయమునకు ముందున్న నాగరికతకు మరియు జలప్రళయము గతించిన తరువాత వెలసిన నాగరికతకు మధ్య ఆయా కాలములలో జరిగిన కార్యముల వరుస ప్రకారము నోవహు రెండు నాగరికతలను కలుపుచున్న ఒక వారధిగా నిలిచాడు (ఆది 9:28, 29). నోవహు కాలమునకు ముందు ఆరంభమైన ఆదాము వంశావళికి సంబంధించి వివరాలను బట్టి నోవహు తండ్రియైన లెమెకు 56 సం. వయస్సపుడు ఆదాము మరణించెను. అందును బట్టి నోవహు ఆదామును గూర్చిన వృత్తాంతములను వినియుంటాడు. మరియు వాటిని జలప్రళయమునకు ముందు మరియు జలప్రళయము గతించిపోయిన తరువాత తన వారసులకు లేక సంతతి వారికి అందజేసి యుంటాడు.

`ఆది 10 చదువుడి. బైబిలులో లిఖించబడిన ఈ వంశావళి యొక్క లక్ష్యమేమిటి? (లూకా 3:23-38 చూడుడి).`

బైబిలునకు సంబంధించిన వంశావళికి మూడు విధులున్నవి. మొదటిది బైబిలునకు సంబంధించిన సంఘటనలకున్న చారిత్రాత్మక స్వభావమును మనస్సుకు హత్తుకునేటట్లు వివరించుట మరియు ఆ సంఘటనలలోని వ్యక్తులు జీవితమును గడిపిన వారు, వారి యొక్క జీవితకాలము ఖచ్చితమైన రీతిలో లెక్కింపబడినవి. వారు మరణించినప్పటికి నిజ జీవితములో జరిగిన విశేషమైన సంఘటనలు చారిత్రాత్మక నిదర్శనముగా భావితరములకు లిఖించబడినవి. రెండవదిగ : అది ప్రాచీన కాలమునుండి గ్రంథకర్త యొక్క కాలము వరకు గతమునుండి నేటి వరకు ఉన్న సంబంధమును స్పష్టముగా వివరించుట జరిగింది. మూడవదిగ: మానవులముగా ఎంత సున్నితమైన వారమో లేక ఎంత తేలికగా జీవితాలు అంతమవుతాయో అనే విషయాలను గూర్చి మరియు పాప శాపము వలన మన జీవితాలు అన్ని తరములలో నుండి విషాధముగా అంతమయ్యే విషయాలను తెలియపర్చడం జరిగింది.

హాము వంశీయులు, షేము వంశీయులు మరియు యాపెతు వంశీయులు అని నోవహు యొక్క సంతానము వర్గీకరించబడుట ఒక స్పష్టమైన ప్రమాణాన్ని అనుసరించి జరగలేదనే విషయాన్ని ఇక్కడ మనము గుర్తించవలసియున్నాము. 70 దేశాలు యాకోబు యొక్క 70ది కుటుంబ సభ్యులకు కనుపరచుచున్నవి (ఆది 46:27) అదే రీతిగా యాకోబు కుటుంబ సభ్యులుగా అరణ్యములో 70 మంది పెద్దలను సూచించుచున్నది. దీనిని బట్టి అన్ని దేశముల యెడల ఇశ్రాయేలు జనాంగమునకున్న పరిచర్య భారమును గుర్తు చేస్తున్నది.

“మహోన్నతుడు జనములకు వారి స్వాస్థ్యములను విభాగించినప్పుడు నరజాతులను ప్రత్యేకించినప్పుడు ఇశ్రాయేలీయుల లెక్కను బట్టి ప్రజలకు సరిహద్దులను నియమించెను (ద్వితియో 32:8).

అదే విధానముననుసరించి యేసు 70 మంది శిష్యులను సువార్త సేవ చేయునిమిత్తము పంపించెను (లూకా 10:1).

ఈ విధముగా మనము బైబిలు పరిశీలన చేసినట్లయితే ఇందులో ఉన్న సమాచారము ఆదామునకును తరువాత ఏర్పడిన పెద్దలకును మధ్య నేరుగా సంబంధమున్నట్లు చూపిస్తున్నది. వారందరు చరిత్ర కలిగిన వ్యక్తులుగా గుర్తింపబడిరి. వారందరు ఆదాము తరువాత నిజముగా జీవించిన వ్యక్తులైయున్నారు. పురాతన కాలములో జరిగిన సంఘటనలను ఈ పెద్దలు లేక పితరులు నేరుగా చూచినవారు, వారి జ్ఞాపకాలలో నిలిచిన విషయాలకు వారు సాక్షులుగా కూడా ఉన్నారు.

`మత్తయి 1:1-17 చదువుడి. ఇందులో పేర్కొన్న జనులందరు చరిత్రలో గుర్తింపబడినవారనియు, వారిని గూర్చి ఈ వాక్యాలు మనకు ఏమి బోధిస్తున్నాయి? ఆ జనులు నిజమైన వారని వారిని గూర్చి తెలుసుకొనుట మరియు నమ్ముట వలన విశ్వాసమునకు ఎందుకవసరము?`