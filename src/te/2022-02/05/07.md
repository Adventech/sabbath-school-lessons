---
title:  అదనపు అధ్యయనము
date:   29/04/2022
---

ఎలెన్ జి వైట్, పితరులు మరియు ప్రవక్తలులోని “బాబేలు గోపురము” పుట 117-124 చదువుడి.

వారొక పట్టణమును నిర్మించాలని తీర్మానించుకున్నారు. ఆ పట్టణము చాలా ఎత్తైన గోపురముగా ఉండాలని వారి ప్రణాళికయైయున్నది. ఆ ప్రణాళికను ప్రోత్సహించే కొద్దిమంది నాయకులు, ప్రజలు వేర్వేరు సమాజములుగా చెదిరిపోకూడదని వారి ఉద్దేశము. దేవుని ప్రణాళిక ప్రకారము మనుష్యులు అభివృద్ధి చెంది ప్రపంచమందంతట వ్యాపించి లోకమును నింపాలని ఆయన ఉద్దేశమైయున్నది. అయితే బాబెలును నిర్మించే నిర్మాణకర్తలు వారి సమాజము ఎట్టి పరిస్థితిలోను చీలిపోకూడదు. అందరూ ఒకే దేహమువలె ఉండాలని వారి ఉద్దేశము. వారు ఆ పట్టణము నిర్మించుకొనిన తరువాత అందరూ అందులో స్థిరపడి ఒక రాజును నియమించుకోవాలనియు ఆ రాజు లోకమంతటిని ఒకే రాజ్యముగా చేసి అతడు పరిపాలించాలనే ఆశ వారిలో కలిగెను. వారు నిర్మించబోవు ఆ మహా గోపురము చాలా విశిష్టమైనదిగా ఉండవలెను. అది ఆకాశమును ముట్టుకునేటంతటి ఎత్తుగా ఉండాలి. దానికున్న మహిమను బట్టి అదొక శక్తివంతమైన ఒక స్మారక భవనముగా ఉండాలని కోరుకొనిరి.

షినారు మైదానములో నివాసమున్న వారు దేవుని నిబంధనయందు నమ్మిక ఉంచలేదు. జలప్రళయము వచ్చిన తరువాత మరొకసారి అటువంటి జలముతో లోకము. నాశనము కాకుండా ఉండుటకు వీలుగా దేవునిని ధిక్కరించి వారు బాబెలు ముఖ్య పట్టణమును స్థాపించాలనుకున్నారు. చాలామంది ప్రజలు అసలు దేవుడే లేడనియు, జరిగిన విపత్తు దేవుని శాపము వలన కాదు గాని, ప్రకృతి వైపరీత్యాలవలన సంభవించినదని వాదించారు. అయితే కొందరు దేవుడనే ఒక ఉన్నతమైన వ్యక్తి ఉన్నాడనియు అతడే జలప్రళయముతో లోకమును నాశనము చేసాడని, వారి హృదయములు, కయీను హృదయమువలె దేవుని మీద తిరుగుబాటు చేసిరి. మరొకసారి జలప్రళయమువస్తే దాని నుండి వారిని సంరక్షించుకొనుటకు వీలుంటుందనే లక్ష్యముతో గోపురమును నిర్మించుకోవాలనుకొనిరి. మేఘాలు ఏర్పడేటంతట ఎత్తుకు ఆ గోపురముంటే జలప్రళయము నుండి కాపాడుకొనవచ్చుననుకున్నారు. ఆవిధముగా వారి తలంపులే కాకుండా భవిష్యత్తు జనాంగము కూడా దేవుని మీద ఆధారపడకుండునట్లు సహాయపడునని వారి అభిప్రాయము - ఎలెన్ జి వైట్ పితరులు మరియు ప్రవక్తలు, పుటలు 118,119.

**చర్చించుకొనుటకు ప్రశ్నలు**

`1. చరిత్రలో నుండి గాని నేటి దినాల నుండి గాని తమంతట తాము పేరు తెచ్చుకొనాలనుకునే వారి నుండి వచ్చే కష్టాలకు ఉదాహరణేమైన ఉందా?`

`2. ఒక సంఘముగా మనము బాబెలు గోపురాలను నిర్మించుకొనే ప్రమాదములో పడకుండా ఎట్లు జాగ్రత్తపడగలము? మనకు తెలియకుండానే మన అంతరంగము ద్వారా అట్టి కార్యాలు చేయుటకు మార్గాలు ఏమిటి?`