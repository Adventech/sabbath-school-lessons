---
title:  హాముకు వచ్చిన శాపము
date:   24/04/2022
---

`ఆది 9:13-27 చదువుడి. ఈ వింతైన వృత్తాంతములోని వర్తమానమేమిటి?`

నోవహు తన ద్రాక్షాతోటలో చేసిన పని ఏదెను వనములో ఆదాము యొక్క పనికి ప్రతిధ్వనిస్తుంది. ఈ రెండు కథనాలలో ఒక విధమైన ఉద్దేశము కనిపిస్తుంది. ఫలమును తినుట వలన వారు దిగంబరులుగా కనిపించారు. దిగంబరత్వమును కప్పివేయుట. ఒక శాపము మరియు ఒక దీవెన నోవహు తన యొక్క మూలములు ఆదాము నుండి వచ్చినవని తెలుసుకున్నాడు. అయితే విచారకరముగా ఆదాము అనుసరించిన అదే అపజయ మార్గమును నోవహు కూడా కొనసాగించాడు.

"పండ్ల రసమును పులియబెట్టుట అనునది దేవుని యొక్క మొదటి సృష్టిలో భాగము కాదు. అయితే నోవహు ద్రాక్షారసమును పులియబెట్టెను. దానిని సేవించాడు. అందువలన అతడు తన ఇంద్రియ నిగ్రహమును లేక ఆత్మనియంత్రణను కోల్పోయాడు. మత్తులో తన వస్త్రములు తొలగిపోవుట వలన దిగంబరుడుగా మారాడు. అంతట హాము నోవహు దిగంబరుడుగా పడియుండుట చూచెను. అదేవిధముగా హవ్వ నిషేధింపబడిన చెట్టును చూచెను” (ఆది 3:6). హాము తన తండ్రి దిగంబరుడుగా ఉన్నట్లు అనుకోకుండా చూచినను, అటు తరువాత దాని విషయమై అతడు వెళ్ళినచోట్లలో చెప్పడం మొదలు పెట్టాడు. మరియు హాము తన తండ్రి ఆ స్థితిలో పడియున్నపుడు అతని దిగంబరత్వము కప్పుటకు ఎటువంటి ప్రయత్నమును చేయలేదు. అయితే మిగిలిన అతని సహోదరులు వారి తండ్రి పడియున్న స్థితిలో సహాయపడి అతని దిగంబరత్వమును కప్పి వేసిరి. హాము యొక్క చర్యను ఖండించిరి.

ఇక్కడ పేర్కొనబడిన ఈ సంఘటన ద్వారా ఒకడు తన తల్లిదండ్రులను గౌరవించవలెననెడి విషయము వెలుగులోనికి వచ్చెను. మీ తల్లిదండ్రులను గౌరవించకపోయినచో మీ గతానికి సూచనగా ఉన్న మీ తల్లిదండ్రులను గౌరవించుటలో మీరు అపజయము పొందియున్న యెడల అది మీ భవిష్యత్తుపై దాని ప్రభావము చూపిస్తుంది (నిర్గమ 20:13). దానిని ఎఫెసి 6:2తో పోల్చి చూడుడి. అటు తరువాత హాము మీదకు వచ్చిన శాపము తన భవిష్యత్తుతో పాటు తన కుమారుడైన కానాను యొక్క జీవితము మీద కూడా దాని ప్రభావము చూపెను.

ప్రత్యేకించి హాము కుమారుడైన కానాను గూర్చి ప్రస్తావించుట మంచిది కాదు గాని ప్రవచనము కానానుకు సంబంధించి మాత్రమే చెప్పుట వలన బైబిలు గ్రంథకర్త కనానీయుల అవినీతిని గూర్చి వ్రాయవలసి వచ్చెను (ఆది 19:5-7, 31-35).

అంత మాత్రమే కాకుండా ఇవ్వబడిన శాపములో ఒక దీవెన వాగ్దానము కూడా ఉన్నది. అది కానాను పేరు మీద ఉన్నది. కానాను అదే మాట క్రియాపదమైన “కనా” నుండి వచ్చినది. దాని అర్ధము జయించు లేక లోబరచుకొను అని ఉన్నది. ఆవిధముగా దేవుని ప్రజలైన షేము వంశీయులు కానాను ప్రజలను జయించి వాగ్దాన భూమిలోనికి ప్రవేశిస్తారు. మరియు రాబోవు మెస్సియా యొక్క మార్గమును సిద్ధపర్చి సరాళము చేయుదురు.

“దేవుడు యాపెతును విశాలపరచును. అతడు షేము గుడారములలో నివసించును. అతనికి కనాను దాసుడగును అనెను” (ఆది 9:27). లోకమునకు ఇశ్రాయేలు యొక్క రక్షణ వర్తమానము ప్రకటించినప్పుడు దానిని ఎందరైతే అంగీకరిస్తారో, వారమందరు ఈ ప్రవచనములో ఉదాహరింపబడిన సంగతులన్నియు వారికి కూడా వర్తించును. (దాని 9:27; యెష 66:18-20; రోమా 11:25) హాముకు వచ్చిన శాపము వలన అన్యదేశాలతో సహా అన్ని దేశాల వారు హాము మరియు కనాను వంశీయులు ప్రభువైన దేవుడు అనుగ్రహించు రక్షణను ఎందరైతే అంగీకరిస్తారో వారందరికి ఆ దీవెన కలుగుతుంది.

`జలప్రళయము సమయంలో నోవహు ఒక కథా నాయకుడు. ఇప్పుడు త్రాగిపడియున్నాడా? అందరము ఎంత బలహీనులమో మనందరికి అనుక్షణము దేవుని కృప ఎందుకవసరమో ఎట్లు తెలుసుకొనగలం?`