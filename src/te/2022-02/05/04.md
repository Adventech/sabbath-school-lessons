---
title:  ఒకే భాష
date:   26/04/2022
---

`ఆది 11:1-4 చదువుడి. యావత్తు ప్రపంచము యొక్క ప్రజలు ఐకమత్యమును సాధించాలని ఎందుకు ఆసక్తిని కనుపర్చుచున్నారు?`

“భూమియందంతట” అనే పదము జలప్రళయము గతించిపోయిన తరువాత ఒక చిన్నగుంపుగా జీవించిన వారందరు ఆయా ప్రాంతముల నుండి వచ్చి ఒకచోట ఎందుకు సమావేశమయ్యారో చాలా స్పష్టముగా తెలియజేయబడింది. వారందరు కలిసి ఆకాశమునంటు శిఖరముగల ఒక గోపురమును కట్టుకొనుటకు వచ్చియున్నట్లు (ఆది 11:4) నిజముగా సృష్టికర్తయైన దేవుని స్థానమును తీసుకోవాలనేది వారికి కలిగిన ఆలోచనై యున్నది. సృష్టికార్యమును దేవుడు చేసినప్పుడు ఆయనకు కలిగిన ఆలోచనలు మరియు చేసిన క్రియలవంటివి ఆ ప్రజలు కూడా చేయాలనే ఉద్దేశము వారిలో చాలా బలముగా ఉంది. “మాటలాడుకొనిరి” (ఆది 11:3, 4ను ఆది 1:6, 9, 14తో పోల్చి చూడుము) “మనము చేయుదము”.

(ఆది 11:3,4ను ఆది 1:26తో పోల్చి చూడుడి) వారి ఉద్దేశము చాలా స్పష్టముగా తెలియజేయబడినది. “మన కొరకు పేరు సంపాదించుకొందుము”(ఆది 11:4) అటువంటి విధముగా ఉద్దేశమును వ్యక్తపర్చుట ప్రత్యేకముగా దేవునికే చెందును (యెష. 63:12,14).

క్లుప్తముగా చెప్పాలంటే బాబెలు గోపురమును నిర్మించుకొనిన వారు సృష్టికర్తయైన దేవునికి చెందిన స్థానమును ఆక్రమించుకోవాలనుకోవాలనుకోవడం వారికున్న కోరిక (అట్టి ఆలోచన ఎవరు ప్రోత్సహించియుంటారో మనకు తెలుసు) యెష 14:14 చూడుడి. జలప్రళయమును గూర్చిన జ్ఞాపకాలువారు అటువంటి నిర్ణయాన్ని తీసుకొనుటకు ఒక ప్రధానపాత్ర పోషించియుంటుంది. మరొకసారి జలప్రళయము గనుక వచ్చినచో దానినుండి తప్పించుకొనుటకు ఆ గోపురమును నిర్మించుకున్నారు. అయితే దానికి ముందుగానే దేవుడు అట్టి జలప్రళయముతో మరొకసారి శిక్షించబోనని ముందుగానే వాగ్దానము చేసెను. అయిన విశ్వాసము పూర్తిగా సన్నగిల్లిపోయింది. వారు బబులోను సంప్రదాయములో జలప్రళయమును గూర్చిన జ్ఞాపకాలను గుర్తించుకున్నారు. ఉన్నతమైన స్థితికి ఎదిగిపోవాలనెడి బబులోను ఆలోచనా విధానమును వారు అనుసరించారు.

అందువలననే బాబెలు గోపురమునకు సంబంధించిన వృత్తాంతమునకు దానియేలు గ్రంథములో కూడా ఒక ప్రధానమైన స్థానమును ఆక్రమించుకున్నది. షినారు దేశమును బాబెలు గోపురము నిర్మించాలనుకొనిన సందర్భములో ఆ ప్రజలు ఎన్నుకున్నారు (ఆది 11:2) అదే ప్రాంతము మరల తిరిగి దానియేలు గ్రంథము ఆరంభములో కనిపిస్తుంది. దేవుని మందిరములో శేషించిన ఉపకరణములను నెబుకద్నెజరు దోచుకొని వచ్చి షీనారు దేశములో ఉన్న దేవతాలయమునకు తరలించాలనే సందర్భములో షినారు దేశమును గుర్తు చేసుకొనెను (దాని 1:2). అదే స్థలములో నెబుకద్నెజరు ఒక బంగారు ప్రతిమను నిర్మించాలనుకున్నాడు. అక్కడ కూడా ఆ సందర్భమును చూచినచో దేవునికి వ్యతిరేక జనులందరు ఒక చోటకు చేరి అక్కడ అందరూ ఏకమై పూజించాలనే తలంపు కేవలం ఆ పూజ ద్వారా ఐకమత్యము తీసుకొనివచ్చుటకు జరిగిన ప్రయత్నముగా దానియేలు చూడగలిగెను (దాని 2:43; దాని 11:43-45ను ప్రకటన 16:14-16తో పోల్చి చూడుడి) బాబెలు గోపురము యొద్ద జరిగినట్లే నెబుకద్నెజరు చేసిన ప్రయత్నము కూడా విఫలమైంది.

`లౌకిక విధానముననుసరించే ఒక ఫ్రెంచి గ్రంథకర్త గతించిపోయిన శతాబ్దములో ఈ విధముగా చెప్పాడు. మానవజాతి యొక్క లక్ష్యము ఏమిటంటే “దేవునిగా ఉండాలని ప్రయత్నము చేయుట” హవ్వ ఏదెనులో (ఆది 3:5) చెప్పినది మొదలుకొని నేటి వరకు మన పరిస్థితి ఏమి?`