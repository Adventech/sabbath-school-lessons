---
title:  చెదరగొట్టబడిన వారి యొక్క విమోచనము
date:   28/04/2022
---

`ఆది 11:8,9 మరియు 9:1 చదువుడి. ఈ వాక్యాలను ఆది 1:28తో పోల్చి చూడుడి. దేవునిచేత చెదరగొట్టబడుట ద్వారా అది ఏవిధంగా విమోచన కార్యమైయున్నది?`

“దేవుడు మానవులకు అనుగ్రహించిన దీవెన “మీరు ఫలించి అభివృద్ధి పొంది భూమిని నింపుడి” (ఆది 9:1 దీనిని ఆది 1:28తో పోల్చి చూడుడి). దేవుని యొక్క ప్రణాళికకు విరుద్ధముగా బాబెలు గోపురాన్ని నిర్మించారు. అందరూ కలిసి ఒకే చోట ఉండాలని వారి ఉద్దేశమై ఉంది. అనగా ఆ ప్రజలు మనము భూమియందంతట చెదరిపోకుండా (ఆది 11:4) ఒకే పట్టణములో కాపురముండాలని కోరుకున్నారు. ఇతర ప్రాంతాలకు వెళ్ళుటకు తిరస్కరించారు. వారు చెదరగొట్టబడుటకంటె కలిసి ఉన్నచో ఎక్కువ అధికారము కలిగిన వారుగా ఉండవచ్చుననుకొన్నారు. ఒక విధముగా అది నిజమే కదా!

అయితే విచారకరమైన విషయమేమంటే వారు ఐక్యముగా ఉండి దుర్మార్గము చేయుటకు బలమైన జనాంగముగా ఉండవచ్చునని అనుకున్నారు. మంచి చేయుట కొరకు వారు ఐక్యముగా ఉండాలని కోరుకోలేదు. వారి కొరకు పేరు తెచ్చుకోవాలనుకున్నారు. వారి గర్వమునకు, చూపిన అహంకారమునకు నిదర్శనముగా ఉండాలని కోరుకున్నారు. అట్టి ఆలోచన మంచి ఫలితమునిస్తుందంటే అనుమానమే. బహిరంగముగా వారు చూపించిన తిరుగుబాటుకు ఫలితముగా దేవుని యెద్ద నుండి తీర్పు వచ్చినది. దేవుడు వారందరిని భూమియందంతట చెదరగొట్టినాడు. ఏ 45

సకలదేశములు మరియు బాబెలు విషయాన్నయితే చేయకూడదనుకున్నారో అదే విషయము వారికి సంభవించినది (ఆది 11:9).

“బాబేలు” అనే పదమునకు “దేవుని యొక్క ద్వారము” అనే అర్ధమునిస్తుంది. ఆ పదము క్రియాపదమైన “బలాల్” అనగా తారుమారైనది. లేక గందరగోళపరచు (ఆది 11:9) అని అర్ధమునిస్తున్నది. ఎందువలనంటే వారు దేవుని యొక్క ద్వారమునకు చేరుకోవాలనుకున్నారు. మరియు వారే దేవుడు అనే తలంపుకూడా వారిలో కలిగెను. అందుచేత వారు గందరగోళ పరిస్థితులకు గురైనారు మరియు ఊహించిన దానికన్నా ఎక్కువ బలహీనులుగా తయారైరి.

దేవునికి ఎటువంటి పాత్రలేని, స్వతంత్రముగా పరిపాలించే ప్రభుత్వమును వారు ఏర్పాటు చేసుకోవాలని బాబెలును నిర్మించాలని మనుష్యులు తలంచారు. అయితే వారిలో కొందరు దేవునియందు భయభక్తులు గల వారున్నారు గాని వారు దేవునికి అవిధేయులైన వారి మాయమాటలతో మోసపుచ్చబడినారు. విశ్వాసులైన కొందరి మిత్తము దేవుడు తన తీర్పును ఆలస్యము చేసాడు. అదే సమయములో అవిశ్వాసుల యొక్క నిజస్వరూపము బయటపడే విధముగా దేవుడు సహాయపడ్డాడు. అయితే ఆ ప్రజలు అందరూ ఏకమై దేవునికి వ్యతిరేకముగా ఒక రాజ్యమును స్థాపించి వారిని హెచ్చించుకొని దేవుని స్థానములో సమాజము నిర్మించుకోవాలనుకున్నారు”- ఎలెన్ జి వైట్ పితరులు మరియు ప్రవక్తలు పుట 123.

`మన కొరకు పేరు సంపాదించుకోవాలని చేసే ప్రయత్నాల విషయమై ఎందుకు వలన జాగ్రత్తగా ఉండాలి.`