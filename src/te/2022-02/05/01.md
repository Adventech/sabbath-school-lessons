---
title:  సకల దేశములు మరియు బాబెలు
date:   23/04/2022
---

### ఈ వారమునకు చదువ వలసిన వచనములు
ఆది 9:18-11:9; లూకా 10:1; మత్తయి 1:1-17; లూకా 1:26-33; కీర్తన 139:7-12; ఆది 1:28; 9:1.

> <p>కంఠతవచనం</p>
> “దానికి బాబెలు అను పేరు పెట్టిరి. ఎందుకనగా అక్కడ యెహోవా భూజనులందరి భాషను తారుమారు చేసెను. అక్కడ నుండి యెహోవా భూమియందంతట వారిని చెదరగొట్టెను” (ఆది 11:9).

జలప్రళయము తరువాత అంతవరకు నోవహు మీద మాత్రమే ఉన్న దృష్టి ఇప్పుడు తన ముగ్గురు కుమారులైన షేము, హాము, మరియు యాపెతులపై దృష్టి మళ్ళింది. ముఖ్యముగా కానాను తండ్రియైన హాముపై ప్రత్యేక శ్రద్ధ చూపబడినది. (ఆది 10:6, 5) కానాను అనబడే వాగ్దాన భూమికి సంబంధించినదిగా పరిచయము చేయబడినది (ఆది 12:5). అబ్రహామును గూర్చి ఎదురుచూచుట, ఆయన దీవెనలు సకల దేశాలకు అందించబడును (ఆది 12:3).

అయితే ఇక్కడ బాబెలు గోపురమును బట్టి క్రమము తప్పినది (ఆది 11:1-9). మరొకసారి మానవజాతి కొరకు దేవుని యొక్క ప్రణాళిక విచ్చిన్నమైంది. ఏది దీవెనకరముగా ఉండవలసియున్నదో అనగా ఆయా దేశాలు పుట్టుకొని రావలసియుండగా, మరొక శాపనమునకు గురి కావలసి వచ్చినది. దేవుని యొక్క స్థానమును తీసుకొనుటకు గాను దేశాలన్నీ ఏకమైనవి, దానికి బదులుగా దేవుడు తన తీర్పును వారి మీదికి తీసుకొని వచ్చెను. మరియు అక్కడ జరిగిన అలజడిలో ప్రజలు లోకమంతటికి చెల్లా చెదురయ్యారు (ఆది 11:8). ఆ విధముగా జరుగుట వలన దేవుడు చెప్పినట్లు భూమిని నింపుడి (ఆది 9:1) అనే దేవుని మొట్టమొదటి ప్రణాళిక నెరవేరినది.

చివరికి మానవులెంత దుర్మార్గులైనా, దేవుడు దుర్మార్గమును మంచిగా మార్చియున్నాడు. ఎల్లప్పుడు జరుగునట్లే దేవుని మాటే చివరికి నెగ్గేది. హాము తన తండ్రియైన నోవహు గుడారములో పొందిన శాపము (ఆది 9:21,22 బాబెలు గోపురము యెద్ద కలవరపాటు అనే శాపము (ఆది 11:9) చివరికి ఆ శాపములన్నియు దేశాలకు దీవెనలుగా మార్చినవి.

_ఏప్రిల్ 30, సబ్బాతు దినమున ఈ పాఠమును అధ్యయనము చేయుటకు సిద్ధపడండి._