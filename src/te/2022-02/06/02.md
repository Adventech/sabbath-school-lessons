---
title:  అబ్రాము యొక్క ప్రయాణము
date:   01/05/2022
---

`ఆది 12:1-9 చదువుడి. అబ్రాము తనకుటుంబమును తన దేశమును విడిచి వెళ్ళిపొమ్మని దేవుడెందుకు పిలిపించెను? అబ్రహాము ఎట్లు స్పందించాడు?`

బైబిలులో వ్రాయబడిన ప్రకారము "అప్పుడు నాకును మీకును సమస్త జీవరాసులకును మధ్య ఒక నిబంధనను జ్ఞాపకము చేసుకొందును. గనుక సమస్త శరీరులను నాశనము చేయుటకు ఆలాగు ప్రవాహముగా నీళ్ళురావు (ఆది 9:15-17) అని తిరిగి హామీనిచ్చుటకు జల ప్రళయము తరువాత దేవుడు నోవహుతో చివరిసారిగా మాట్లాడినట్లు చూస్తున్నాము. నోవహుతో చేసిన అప్పటి వాగ్దానము ఇప్పుడు మరల అబ్రాముతో నూతనముగా మాట్లాడి దేవుడు ఈ రెండింటి మధ్య సంబంధమును కలుగజేసెను. అబ్రాము ద్వారా భూమి మీద ఉన్న సమస్త దేశములు ఆశీర్వదింపబడునని పలికెను.

గడచిపోయిన కాలమును విడిచి పెట్టుట ద్వారా ఆ ప్రవచనము యొక్క నెరవేర్పు ఆరంభమగును. అబ్రామునకు పరిచయమైన అన్ని విషయాలను, తన కుటుంబమును, తన దేశమును మరియు తనలో కొంత భాగముతో సహా తన వెనుక విడిచి పెట్టి వేసెను. “వెళ్ళుము” అనే మాట 7సార్లు ఈ సందర్భముగా వాడుట ద్వారా దానిలో ఉన్న లోతైన భావము ప్రతిబింబింపచేయుచున్నది. బబులోను అనబడే కల్దీయుల దేశములో “ఊరు” అనే ప్రాంతమును మొదటగా విడిచి పెట్టవలసియున్నది (ఆది 11:31; యెష 13:19) బైబిలు ప్రవక్తలకు సంబంధించి “బబులోను విడిచిరండి” అనే పిలుపునకు చాలా చరిత్ర ఉన్నది (యెష 48:20; ప్రక 18:4).

అబ్రాము తన ఊరును వదలి వెళ్ళిపోవడము తన కుటుంబములో కొంత కలవరమును రేపినది. అబ్రాము తన వారసత్వమును వదలి పెట్టవలసియున్నది. మరియు తన పూర్వీకుల నుండి సంపాదించుకొనిన సంపాదనను, నేర్చుకున్న అనేక విషయాలను, విద్యను పలుకుబడిని వాటన్నిటిని వదిలి పెట్టి వెళ్ళవలెను.

అయితే దేవుని యొక్క పిలుపులో ఇంకా ఎన్నో అధికమైన విషయాలు ఇమిడియున్నవి. హెబ్రీ పదము "లెఖ్ లెఖా” వెళ్ళుము. అక్షరార్ధముగా తర్జుమా చేసిన యెడల “నీమట్టుకు నీవు వెళ్ళు” లేక “నీ కొరకు నీవు వెళ్ళు” అనే భావమును కలిగియున్నది. అబ్రాము బబులోను నుండి వెళ్ళి పోవడము తన కుటుంబము మీద మరియు తన పరిసరాల మీద ప్రభావము చూపించెను. బబులోనుకు సంబంధించిన గతము తన జీవితములో ఏమాత్రము లేకుండా, అంతా విడిచి పెట్టి “తనకు తాను”గా అబ్రాము వెళ్ళవలసి యున్నది.

దేవుడు చూపించే "భూమి మీదకు” లేక ఒక దేశములోనికి వెళ్ళడమనగా అతడు తన వెనుక విడిచి పెట్టుటలో ఉన్న లక్ష్యము కనిపిస్తున్నది. ఇదే భాషను అబ్రాము తన కుమారుడైన ఇస్సాకును దహనబలిగా అర్పించవలసి వచ్చినపుడు కూడా వాడబడినది. (ఆది 22:2) ఆ సమయములో మోరియా పర్వతము మీద ఇస్సాకును దహన బలిగా అర్పించవలసియున్నది మరియు అక్కడే యెరూషలేము మందిరము నిర్మింపబడవలసియున్నది (2 దినవృ 3:1) దేవుడు చేసిన వాగ్దానము కేవలం ఒక భౌతికమైన పుట్టిన ఊరును అనుగ్రహించుటకు మాత్రమే కాకుండా లోకమునకు అవసరమైన రక్షణను అనుగ్రహించుటకు ఏర్పాటు చేయబడిన ప్రణాళికయైయున్నది. ఇదే భావమును దేవుడు దేశములకు దీవెనలను తన వాగ్దానము ద్వారా తెలియపర్చెను (ఆది 12:2,3). క్రియాపదము "బరఖ్” “దీవించు” అనే భావముగల మాట ఈ వాక్యాలలో 5సార్లు కనిపించుచున్నది. విశ్వవ్యాపితమైన ఈ దీవెన ప్రజలకు అబ్రాము యొక్క “సంతానము ద్వారా” కలుగబోవుచున్నది. (ఆది 22:18, 26:4; 28:14) ఇక్కడ పేర్కొనబడిన "సంతానము” అనే పదము చివరికి యేసుక్రీస్తునందు నెరవేరనైయున్నది (అపొ.కా. 3:25).

`దేవుడు నిన్ను ఏమైనా నీ వెనుక విడిచి పెట్టుమని పిలుచుచున్నాడా? దేవుని పిలుపును అంగీకరించుటకు నీ జీవితములో పెనవేసు కొనియున్న ఏ భాగమునునీవు వదులు కొనబోవుచున్నావు?`