---
title:  ఐగుప్తు యొక్క శోధన
date:   02/05/2022
---

`ఆది 12:10-20 చదువుడి. ఐగుప్తునకు వెళ్ళుటకు వాగ్దాన భూమిని అబ్రాము ఎందుకు విడిచి పెట్టెను? అబ్రాముతో పోల్చితే ఫరో ఏవిధంగా ప్రవర్తించాడు?`

వాగ్దాన భూమిలోనికి కొద్దికాలము క్రితమే వచ్చిన అబ్రాము “అప్పుడు ఆ దేశములో కరవు వచ్చెను గనుక” (ఆది 12:10). అతడు ఐగుప్తు దేశమునకు వెళ్లిపోవాలని నిశ్చయించుకొనెను. పురాతన ఐగుప్తు గ్రంథాలలో కరవు ఏర్పడిన సందర్భాలలో కానాను నుండి ఐగుప్తు దేశమునకు వలస వెళ్ళుట సామాన్యముగా జరుగుచున్న విషయముగా వ్రాయబడియున్నది. “మిరికరి” అనే ఐగుప్తు బోధలలో మధ్య రాజ్య భాగములో (2060-1700 క్రీII పూ) కరవు ఏర్పడినపుడు వలస వెళ్ళుచున్న కానాను ప్రజలను “దయనీయ స్థితిలో ఉన్న ఆసియా వాసులు అని వివరిస్తూ, వారు చాలా దరిద్రులు, నీరు కూడా దొరకని ప్రజలు, ఒక్కచోట స్థిరముగా నివాసము చేయని ప్రజలు, ఆహారము వారి కాళ్ళ ముందుకు త్రోయును” మిరియమ్ లిబిథియమ్, పురాతన ఐగుప్తు సాహిత్యము, సంపుటి 1; పురాతన మరియు మధ్య రాజ్యములు; (బర్కిలి స్పి: కాలిఫోర్నియా విశ్వవిద్యాలయము ప్రెస్ 1973), పుటలు 103, 104.

పురాతన ఇశ్రాయేలునకు ఐగుప్తు శోధన ఒక సమస్యగా మారినది. (సంఖ్యా 14:3; యిర్మియా 2:18) ఆవిధయుగా ఐగుప్తు అనగా దేవునికి బదులు మానవులు తోటి మానవులను నమ్ముదురు అనుటకు చిన్నముగా మారింది. (2రాజులు 18:21; యెష 36:6, 9) అనుదినము నీటిని ప్రజలకు సరఫరా చేయుటను చూస్తేంటే అక్కడ భూభాగము ప్రతివాని నేత్రములకు కనిపిస్తుంది కాబట్టి వారికి విశ్వాసము యొక్క అవసరము కనబడలేదు. కరవులలో పీడింపబడుచున్న భూమితో పోల్చుకుంటే అబ్రాముతో దేవుడు చెప్పినది కూడా, ఐగుప్తు దేశము ఒక మంచి స్థలముగా పేరుగాంచినది.

దేవుడు పిలువగా “ఊరు” అనే ప్రాంతమును విడిచిపెట్టిన అబ్రాము వేరు, ఇప్పుడు కానానును విడిచి పెడుతున్న అబ్రాము వేరుగా కనిపిస్తున్నాడు. ఇంతకు పూర్వము అబ్రాము అంటే విశ్వాసముగల ఒక మనిషిగా కనిపించాడు. ఇపుడైతే అబ్రాము తనంతట తాను, తన చిత్త ప్రకారము వాగ్దాన భూమిని విడిచిపెడుతున్నాడు. అబ్రాము దేవుని మీద ఆధారపడేవాడు ఇంతుకు పూర్వము. ఇప్పుడైతే తంత్రములతోను మరియు నీతి నియమాలు లేని రాజకీయవేత్తగాను, తానే అన్నిటిని చూచుకొనవలసినవాడుగా ప్రవర్తించుచున్నాడు. అబ్రాము ఐగుప్తు దేశములో నివాసమున్నపుడు అతడు ఇతర మానవుల వంటి వాడుగా తనను తాను చూపించుకున్నాడు. శారాయి తన భార్య కాదని దాచి పెట్టిన విషయము, దైవ సన్నిధి అతడిని కాపాడుచున్నదనే భావమును విడిచి పెట్టి అతనిలో దేవుని యెడల అపనమ్మకము ఏర్పడినది. ఎంతో గంభీరమైన విశ్వాసము కలిగిన ఆ వ్యక్తి, ధైర్యసాహసములు కలిగిన వ్యక్తి జీవితములో ఎంతో ఉన్నతమైన వానిగా గుర్తింపు పొందిన వ్యక్తి ఇప్పుడు దేవుని యెడల అపనమ్మకమును కనుపర్చుచున్నాడు”. - ఎలెన్ జివైట్ పితరులు మరియు ప్రవక్తలు, పుట 130.

ఇక్కడ మనము చూస్తున్నది దేవుని మనుష్యుడైన ఒక గొప్ప వ్యక్తి కూడా పొరపాట్లు చేయవచ్చును మరియు అటువంటి వారిని సహితము దేవుడు విడిచి పెట్టడు అనే విషయాన్ని మనము చూస్తున్నాము. నూతన నిబంధన అబ్రాహామును గూర్చి మాట్లాడునపుడు ఆయన కృప ద్వారా రక్షణ కలుగుననుటకు మాదిరిగా ఉన్నాడు. అనగా అది దేవుని యొక్క కృపను బట్టియే అని అర్ధమగుచున్నది. నిజముగా అది దేవుని యొక్క కృప కాని యెడల అబ్రహాము కూడ మనందరి వలెనే నిరీక్షణలేని వాడుగా మిగిలిపోయేవాడు.

`విశ్వాసులైన క్రైస్తవులు కూడా, సక్రమమైన మార్గమును విడిచి తప్పుడు మార్గములో నడుచుట ఎంత సులభమో అనే విషయములో ఈ వృత్తాంతము మనకేమి బోధిస్తుంది? అవిధేయత చూపుట ఏ పరిస్థితిలోను ఒక మంచి నిర్ణయము ఎందువలన కాదు?`