---
title:  అబ్రాము మరియు లోతు
date:   03/05/2022
---

`ఆది 13:1-18 చదువుడి. ఒక మనిషికి ప్రవర్తన ఎంత ప్రాముఖ్యమో అనెడి విషయాన్ని గూర్చి ఈ వృత్తాంతము ఏమి బోధిస్తుంది?`

అబ్రాము తాను ఐగుప్తు దేశమునకు వెళ్ళిన యాత్ర నిష్ఫలమని గుర్తించినవాడై అతడు ఎక్కడ నుండి వెళ్ళాడో అక్కడికి మరలా తిరిగి వచ్చాడు. అతనితో దేవుని యొక్క చరిత్ర పునఃప్రారంభమైంది. ఆ చరిత్ర ముందుగా వాగ్దాన భూమికి అతడు వెళ్ళినపుడు ఆరంభమైనది. ఆ యాత్రలో మొదటి మజిలీ బేతేలు యొద్ద దిగాడు. (ఆది 13:13) ఆ ప్రాంతమునకు వెళ్ళిన మొదటి యాత్రలో (ఆది 12:3-6) వలెనే అబ్రాము మారుమనసు పొంది పూర్వపు మనిషిగా తిరిగి వచ్చాడు. విశ్వాసము గల వ్యక్తి అబ్రాము.

అబ్రాము దేవునితో తిరిగి సంబంధము ఏర్పాటు చేసుకొనుట ద్వారా ప్రజలతో ఆయన బాంధవ్యము వృద్ధి చెందియున్నది. లోతు సమస్యను ఎదుర్కొనుచున్నపుడు అబ్రాము కలుగజేసుకొని ఆ భూ సమస్యను పరిష్కరించాడు. తన తమ్ముని కుమారుడైన లోతుతో ఏర్పడిన సమస్యవిషయమై అబ్రామే ముందుకు వచ్చి శాంతియుత పరిష్కారమును సూచించి లోతునే ముందుగా అతనికి ఏ భూభాగము కావలెనో తీసుకొనుమని, దానిని ఎన్నుకునే అవకాశమును అతనికే ముందుగా ఇచ్చాడు (ఆది 13:9,10) ఆవిధముగా ఉదార స్వభావమును, దయను చూపించుట ద్వారా అబ్రాము ఎట్టివాడో తనను తాను చూపించుకున్నాడు.

లోతు సులభమైన విధముగా పనులు సాగిపోయే భూభాగాన్ని అనగా అది మంచినేల మరియు నీరు లభించే ప్రాంతమును తన కొరకు ఎంచుకున్నాడు (ఆది 13:10, 11) లోతు తన భవిష్యత్తులో ఎదుర్కొనబోవు దుర్మార్గపు పొరుగు వారిని కూడా లెక్క చేయకుండా ఆ భూభాగమును ఎంచుకొనుట ద్వారా అతడు ఎంత స్వార్ధపరుడో అర్ధమవుతుంది (ఆది 13:13) అతడు ఎన్నిక చేసుకొనిన దానిని బట్టి అతని యొక్క స్వభావము బయటపడింది. “తన కొరకే” అనే పదజాలము జలప్రళయమునకు ముందున్న జనులు వారు మనసుకు నచ్చినవారిని ఎంచుకొని వివాహము చేసుకున్నట్లు ఇక్కడ లోతు కూడా తన మనసుకు నచ్చిన భూమిని ఎన్నిక చేసుకొనెను (ఆది 6:2). శ్రమలను ఎదుర్కొన్నాడు.

లోతు తీసుకున్న నిర్ణయానికి విరుద్ధముగా అబ్రాము విశ్వాసముతో ముందుకుసాగిపోయాడు. అబ్రాము భూమిని ఎన్నిక చేసుకోలేదు. అతనికి దేవుడు తన కృప చొప్పున భూమిని అనుగ్రహించెను. లోతువలె కాకుండా దేవుని నడుపుదల చొప్పున అబ్రాము భూమిని చూచెను (ఆది 13:14). అబ్రాము లోతుతో విడిపోయిన తరువాత మాత్రమే దేవుడు మరొకసారి అబ్రాముతో మాట్లాడెను (ఆది 13:14) అబ్రాము తన స్వగ్రామమైన “ఊరు”ను విడిచి వచ్చిన తరువాత అబ్రాముతో దేవుడు మాట్లాడినట్లు మొదటి సారిగా బైబిలులో లిఖించబడినది.

“లోతు అబ్రామును విడిచిపోయిన తరువాత యెహోవా - ఇదిగో నీకన్ను లెత్తి నీవు ఉన్న చోట నుండి ఉత్తరపు తట్టు దక్షిణపు తట్టు తూర్పు తట్టు పడమర తట్టును చూడుము. ఎందుకనగా నీవు చూచుచున్న యీ దేశమంతటిని నీకును నీ సంతానమునకును సదాకాలము ఇచ్చెదను (ఆది 13:14, 15) అటు తరువాత దేవుడు అబ్రామును పిలిచి ఈ భూమి నీవు ఉపయోగించుకొనుటకు నీకు అనుగ్రహించబడినది. అందుచేత నీవు ఆ భూమిలో “నడువుము” అని చెప్పెను.

“నీవు లేచి యీ దేశము యొక్క పొడుగున వెడల్పున దానిలో సంచరించుము. అది నీకిచ్చెనని అబ్రాముతో చెప్పెను” (ఆది 13:17).

అబ్రామునకు ఆ భూమిని దేవుడు ఒక వరముగా, ఒక కృపావరముగా అనుగ్రహించియున్నందున అబ్రాము దానిని విశ్వాసముతో అంగీకరించి, ఆ విశ్వాసము నుండి విధేయతకు నడిపింపబడవలెను. దేవుడు అబ్రామునకు చేసిన వాగ్దానములన్నియు ఇక్కడ నెరవేరబోవుచున్నవి (ఆది 13:14-17) కూడా చూడుడి.

`ఇతరులు మన యెడల దయ మరియు ఉదారతలు చూపించకపోయినను సుగుణాలను ఇతరులకు చూపించునట్లు ఏవిధంగా నేర్చుకొనగలము?`