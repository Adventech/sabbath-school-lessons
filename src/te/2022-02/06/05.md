---
title:  బాబెలుతో కలిసిపోవుట
date:   04/05/2022
---

`ఆది 14:1-17 చదువుడి. వాగ్దాన భూమిని ఒక వరముగా ఇవ్వబడిన తరువాత సంభవించిన యుద్దము యొక్క ప్రాధాన్యత ఏమిటి? అబ్రామును గూర్చి ఈ వృత్తాంతము మనకు ఏమి బోధించుచున్న?`

పరిశుద్ధ లేఖనములలో యుద్ధమును గూర్చి వివరించుట ఇది మొదటిసారి (ఆది 14:2) ఇక్కడ మెసొపొటేమియా మరియు పర్షియా దేశముతో సహ నాలుగు సైన్యములు కలిపి 5 కానానీయుల సైన్యములతో అనగా సొదొమ, గొమొట్టా రాజులతో కలిపి (ఆది 14:8) ఒక పెద్ద యుద్దము సంభవించినది (ఆది 14:9) బబులోనీయులకు వ్యతిరేకముగా కానాను ప్రజలు తిరుగుబాటు చేయుట వలన సైన్యములతో పోరాటము జరుగవలసి వచ్చెను (ఆది 14:4,5). ఈ వృత్తాంతమంతయు ప్రత్యేకించబడిన ఒక చరిత్రాత్మకమైన యుద్ధమును సూచించుచుండగా, ఆ కాల పరిస్థితులను బట్టి అప్పటి ప్రపంచ వ్యాప్తముగా జరిగిన ఆ యుద్ధము అబ్రామునకు దేవుడు ఒక వరముగా వాగ్దాన భూమిని ఇచ్చిన సమయములో ఆ యుద్ధము జరుగుట ఒక ప్రత్యేక సంఘటనగా పేర్కొనబడినది.

కానాను దేశము నుండి అనేక రకాలైన ప్రజలు యుద్ధములో పాల్గొనుటకు కారణము దేవుడు అబ్రామునకు గాను కానుకగా ఇచ్చిన భూమిపై అధికారమును సంపాదించాలనే ఉద్దేశము అంతమంది వివిధ జాతుల ప్రజలు యుద్ధము చేయుచుండగా ఆ భూమికి నిజమైన యజమానియైన అబ్రాము మాత్రము ముందుగా ఆ యుద్ధమునకు వెలుపల ఉండిపోవుటకు కారణమేమిటంటే, ఆ భూమిని అబ్రాము యుద్ధము చేసి సంపాదించినది కాదు లేక రాజకీయమైన సంప్రదింపుల ద్వారా పొందినది కాదు. అది అబ్రామునకు దేవుడు వరముగా ఇచ్చిన భూమియైయున్నది. అందుచేత తటస్థముగా అబ్రాము ఉండిపోయాడు. అయితే అదే సమయములో తన సోదరుని కుమారుడైన లోతు యొక్క భూభాగమును ఆక్రమించుకోవాలని ఆ యుద్ధములో భాగముగా, దాడి జరుగుచున్న సమయములో లోతును బంధీగా తీసుకుని వెళ్ళిపోయిన సందర్భములో అబ్రాము ఆ యుద్ధములో కలుగజేసుకుని లోతును ఆ శత్రు రాజులచేతిలో నుండి విడుదల చేసుకొని తిరిగి వచ్చెను (ఆది 14:12,13).

"అబ్రాహాము మ యొద్ద ఏలోను వనములో సమాధానముతో జీవించుచుండగా, అక్కడ సంభవించిన యుద్ధములో తన సహోదరుని కుమారునికి ఆపద సంభవించినదనెడి వార్త ఒక దాసుని ద్వారా తెలుసుకొని అప్పుడు లోతు తన యెడల చూపించిన కృతఘ్నత భావమును తన మనస్సులో పెట్టుకొనకుండా అబ్రాము లోతు యెడల ఉన్న తన ప్రేమను బట్టి అతనిని మరియు అతని కుటుంబమునంతటిని కాపాడుటకై దేవుని యొద్ద నుండి సలహాను ముందుగా కోరి అటు తరువాత శత్రువులతో యుద్ధము చేసి లోతును విడిపించెను” -ఎలెన్ జి వైట్, పితరులు మరియు ప్రవక్తలు, పుట 135.

అయితే అబ్రాము అక్కడ ఒక సైన్యముగా అనేక దేశముల రాజులు కలిసిపోయి యుద్ధము చేయుచుండగా ఎక్కడైతే లోతును బంధించి తన ఆస్తినంతటిని కొల్లగొట్టుకొని పోయిరో ఆ బృందము మీదనే రాత్రికి రాత్రి యుద్ధము చేసి లోతును మరియు తన కుటుంబీకులందరిని రక్షించెను. ఆ విధంగా దేవునియందు విశ్వాసము కలిగిన అబ్రాము, సమయమొచ్చినపుడు తన ధైర్యసాహసములను, నేర్పరితనమును ప్రదర్శించెను. ఆ ప్రాంతములో అబ్రాము యొక్క పేరు ప్రతిష్టలు వృద్ధి చెందినవి. అతడు ఎటువంటి వ్యక్తియై ఉన్నాడో ఆ ప్రాంత ప్రజలు ఆయనను చూచి తెలుసుకున్నారు. అబ్రాము సేవించుచున్న నిజదేవుని గూర్చి అన్యరాజులు మరియు ప్రజలు నేర్చుకొని యున్నారు.

`ఇతరులపై మన క్రియలు ఎటువంటి ప్రభావమును చూపిస్తున్నవి? మన క్రియల ద్వారా మన విశ్వాసమును గూర్చి ఎటువంటి వర్తమానమును ఇతరులకు అందించుచున్నాము?`