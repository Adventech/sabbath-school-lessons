---
title:  మెల్కిసెదెకునకు చెల్లించిన దశమ భాగము
date:   05/05/2022
---

`ఆది 14:18-24; హెబ్రీ 7:1-12 చదువుడి. మెల్కిసెదెకు ఎవరు? ఎక్కడ నుండి వచ్చెనో తెలియని ఆ యాజకునికి అబ్రాము దశమ భాగము ఎందుకు చెల్లించెను?`

ఆకస్మికముగా రహస్యముగా కనిపించిన మెల్కిసెదెకు ఈ సందర్భమునకు చెందినవాడే. అబ్రామును కానాను దేశపు రాజులు వందనములు తెల్పిన తరువాత ఇప్పుడు అబ్రాము ఈ యాజకునికి దశమ భాగము చెల్లించి అబ్రాము తన వందనాలు తెలియజేయుచున్నాడు.

మెల్కిసెదెకు షాలేము పట్టణము నుండి వచ్చాడు. షాలేము అనగా “పీస్” సమాధానము అని అర్ధము. ఒక యుద్ధము జరిగిన తరువాత సమాధానము కలిగినదని చెప్పే వర్తమానము చాలా ప్రాముఖ్యమైనది.

మెల్కిసెదెకు అనే పేరులో “సెదెకు” “న్యాయము” అనే భావము. సొదొమ రాజైన 'బెరా' 'దుర్మార్గములో' అనే భావము గొమొట్టా రాజైన 'బిర్లా' 'దుష్టత్వము' అనే భావము బహుశః వారి యొక్క ఇంటి పేర్లుగా ప్రసిద్ధిగాంచియుండవచ్చు (ఆది 14:2)

కానాను రాజుల యొక్క తీవ్రమైన దౌర్జన్యము చోటు చేసుకొనిన తరువాత మెల్కిసెదెకు కనిపిస్తాడు. ఈ వాక్యాలు బైబిలులో మొదటగా "యాజకుడు” అనే పదము వ్రాయబడినట్లు కనిపిస్తుంది (ఆది 14:18). “మెల్కిసెదెకు” సర్వోన్నతునికి (ఆది 14:8) అబ్రాము అతనిని యాజకునిగా పిలిచెను (ఆది 14:22) అయితే మెల్కీసెదెకును క్రీస్తుతో పోల్చి చూడకూడదు. ఆ కాలములో అతడు మెల్కిసెదకు ప్రజల మధ్యలో దేవునికి ప్రతినిధిగా అబ్రాము అతనిని చూచెను - ఎలెన్ జి వైట్, వ్యాఖ్యానము, ఎడిఎ బైబిలు వ్యాఖ్యానము సంపుటి 1, (పి.పి. 1092, 1093).

మెల్కిసెదెకు ఒక యాజకునిగా కనిపిస్తాడు. అతడు రొట్టె ద్రాక్షారసమును అందించుచున్నాడు. అనగా తాజాగా తయారు చేసిన ద్రాక్షారసమని అర్ధము (ద్వితి 7:13; 1దినవృ 31:5) మరల అదే విషయము దశమ భాగము చెల్లించే విషయములో కనిపిస్తుంది (ద్వితి 14:23) అంత మాత్రమే కాకుండా అతడు అబ్రామునకు దీవెనలను అనుగ్రహించెను (ఆది 14:19).

అబ్రాము అతనికి అన్ని విషయాలలో దశమ భాగము చెల్లించెను (ఆది 14:20) అది సృష్టికర్తయైన దేవునికి చెల్లించునట్లు చేసెను “భూమ్యాకాశములు కలిగినవాడు” (ఆది 14:19) అనే ఈ హోదా సృష్టికార్యమునకు ఉదాహరణగా ఉన్నది (ఆది1:1) అక్కడే "భూమ్యాకాశములు” అనే పదసముదాయము వాడబడెను. దాని ప్రకారము "సమస్తము” మీద కృతజ్ఞత చూపెను. అనగా సృష్టికర్త యెడల తన భావము వ్యక్తపరచినట్లు కనిపిస్తుంది (హెబ్రీ 7:2-6ను ఆది 28:22 పోల్చుడి. దశమ భాగమును దేవునిని ఆరాధించేవాడు, దేవునికి వరముగా ఆయనకు చెల్లించుట కాదు గాని అతడు దేవుని యొద్ద నుండి పొందిన వరముగా గుర్తింపబడినది. దేవుడే మనకు సమస్తమును అనుగ్రహించువాడు కాబట్టి ఆయనే మనకు తిరిగి చెల్లించుటకు దశమ భాగము కూడా అనుగ్రహించాడు.

`దశమ భాగమును చెల్లించుట ఎందువలన విశ్వాసమునకు గుర్తుగా ఉంది?`