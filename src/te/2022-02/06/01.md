---
title:  అబ్రహాము యొక్క మూలములు
date:   30/04/2022
---

### ఈ వారమునకు చదువ వలసిన వచనములు
ఆది 12; యెష 48:20; 36:6,9; యిర్మియా 2:18; ఆది 13:14; హెబ్రీ 7:10.

> <p>కంఠతవచనం</p>
> “అబ్రహాము పిలువబడినప్పుడు విశ్వాసమును బట్టి ఆ పిలుపునకు లోబడి, తాను స్వాస్థ్యముగా పొందనైయున్న ప్రదేశమునకు బయలు వెళ్ళెను. మరియు ఎక్కడికి వెళ్ళవలెనో అది ఎరుగక బయలువెళ్ళెను” (హెబ్రీ 11:8).

మనమిప్పుడు ఆదికాండము గ్రంథము యొక్క మధ్య భాగమునకు చేరితిమి. ఈ గ్రంథము యొక్క మధ్య భాగము (ఆది 12-22)లో దేవుడు అబ్రహామునకు “వెళ్ళుము” (లెఖ్ లెఖా) అని ఇచ్చిన మొదటి పిలుపును బట్టి (ఆది 12:1) ఆయన చేసిన ప్రయాణము యొక్క వివరణములను చూడగలము. అబ్రహాము ఇప్పుడు తన గతమును విడిచి “వెళ్ళుము” అని దేవుడిచ్చిన రెండవ పిలుపునుబట్టి తన భవిష్యత్తును (తన కుమారుని రూపములో) విడిచి పెట్టుటకు సిద్ధపడుచున్నాడు. ఆవిధముగా అబ్రహాము ఎల్లప్పుడు దేశాంతరమునకు పోవు వ్యక్తిగా నిలిచిపోయాడు. అందువలన అబ్రహామును ఒక "పరదేశిగా” ఉన్న వ్యక్తి అని కూడా పిలువబడినాడు (ఆది 17:8).

అబ్రహాము తన ప్రయాణమంతటిలో అనిశ్చయముగా ఏమియు లేకుండా తన గతములోని అన్ని విషయాలను పోగొట్టుకొని మరియు భవిష్యత్తు అనేది ఏమియు రాకుండా, ఏమియు చూడలేని స్థితిలో తిరుగుచున్నాడు. దేవుడు పిలిచిన రెండు పిలుపుల మధ్య కాలములో అబ్రహాము చేసిన ప్రయాణమంతటిలోను, తన విశ్వాసమును కోల్పోలేదు లేక బలహీనపడని స్థితిలో అతడు “అబ్రహామా భయపడకు” (ఆది 15:1) అని దేవుడు మాట్లాడగా అతనికి వినిపించినది. దేవుని యొక్క ఈ మాటలను అబ్రహాము యొక్క యాత్రలో మూడు విభాగములుగా మనము 6వ, 7వ మరియు 8వ సబ్బాతు బడి పాఠములో అధ్యయనము చేయబోవుచున్నాము.

అబ్రహాము విశ్వాసము ఒక ఉదాహరణగా (ఆది 15:6) మరియు అతను హీబ్రూ లేఖనములలో విశ్వాసము గల మానవుడు (నెహెమ్యా 9:7, 8) అని పిలువబడినవాడు. నూతన నిబంధన గ్రంథములో పేర్కొనబడిన పాతనిబంధన గ్రంథములోని వ్యక్తులలో ఎక్కువసార్లు ఎన్నుకొని వ్రాయబడిన వ్యక్తి అబ్రహాము. ఎందువలన అబ్రహామును ప్రత్యేకముగా నూతన నిబంధనలో పేర్కొనబడెనో ఈ వారము మనము తెలుసుకొనబోవుచున్నాము.

_మే 7, సబ్బాతుదినమున ఈ పాఠమును అధ్యయనము చేయుటకు సిద్ధపడుడి._