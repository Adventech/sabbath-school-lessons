---
title:  ఇస్సాకు కొరకు భార్య
date:   18/05/2022
---

ఆది 24లో శారా యొక్క మరణము తరువాత ఇస్సాకు యొక్క వివాహమును గూర్చి వివరించడం జరిగింది. ఈ రెండు వృత్తాంతములు ఒక దానితో మరొక దానికి సంబంధమున్నది.

`ఆది 24చదువుడి. కనానీయుల స్త్రీలలో నుండి ఒక స్త్రీ తన కుమారునికి భార్యగా రాకూడదని అబ్రహాము ఎందుకు ఆందోళన చెందాడు?`

అబ్రహాము తన భార్యను సమాధి చేయు నిమిత్తము ఒక భూమిని కొని అది అతని సంతానమునకు స్వాస్థ్యముగా ఉండబోవుచున్నదని దేవుని యొక్క వాగ్దాన ప్రకారము నెరవేర్చాలని తలంచినపుడు తన కుమారుని వివాహ విషయములో కూడా, ఇస్సాకు వాగ్దానభూమికి వెలుపల స్థిరపడకూడదని గట్టిగా నిర్ణయించుకొనెను. (ఆది 24:7) తరువాత ఇస్సాకు తన పెండ్లి కుమార్తెను శారా యొక్క గుడారములోనికి తీసుకొని వెళ్ళెను. ఇస్సాకు యొక్క తల్లి మరణము తరువాత రిబ్కా అతనికి దుఃఖ నివారణ కలుగజేసెను” (ఆది 24:67).

ఈ వృత్తాంతమంతయు ప్రార్ధనలతో నిండియున్నది మరియు ప్రార్ధనల యొక్క నెరవేర్పు దేవుడు ఏవిధముగా మానవుని అవసరములకు సమకూర్చునో వాటికి సంబంధించిన పాఠములు మరియు మానవులకు అనుగ్రహించబడిన స్వాతంత్ర్యము ఇటువంటి విషయాలన్నియు ఆ వృత్తాంతములో భాగములుగా ఉన్నవి. అబ్రహాము మాటలతో అది ఆరంభమైంది. అతడు దేవుని మీద ప్రమాణము చేసి మాట్లాడియున్నాడు. “పరలోకము యొక్క భూమి యొక్క దేవుడు మొదట నీ చెయ్యి నా తొడ క్రింద పెట్టుము” అని తన పెద్ద దాసునికి చెప్పెను (ఆది 24:3). అబ్రహాము ముందుగా “దేవుడు సృష్టికర్తయైయున్నాడని గుర్తించి యున్నాడు” (ఆది 1:1; 14:19) తరువాత మెస్సియా తన వంశావళిలో నుండి జన్మించబోవుచున్నాడని కూడా దేవుని గుర్తించెను.

అబ్రహాము మాట్లాడుతూ “పరలోకమునకు దేవుడైన యెహోవా తన దూతను నీకు ముందుగా పంపును” అని చెప్పెను (ఆది 24:7). ఇక్కడ దూతల గూర్చి ప్రస్తావించడమనగా ఇస్సాకును దహనబలిగా అర్పించుటకు అబ్రహాము సిద్ధపడినప్పుడు అతనిని సంహరించవద్దని నిలువరించినది దేవుని దూతయే. ఆ విషయాన్ని ఇప్పుడు అబ్రహాము జ్ఞాపకము చేసుకొనియున్నాడు (ఆది 22:11). విశ్వమంతటిని తన ఆధీనములో ఉంచుకొనే దేవుడు, ఇస్సాకును కాపాడిన దేవదూత ఇప్పుడు తన కుమారుని వివాహము విషయములో కూడా కలుగజేసుకొని అతని దాసునికి మార్గము సరాళము చేయుననే విశ్వాసముతో అబ్రహాము ఆ మాటలను పలికెను.

ఒకవేళ ఆ స్త్రీ దేవుని పిలుపుకు స్పందించని యెడల ఆ విషయమై దేవునికే విడిచిపెట్టుము. అంతేగాని ఎవరిని బలవంతముగా ఒప్పించవద్దని తన దాసునికి అబ్రహాము చెప్పెను. ఆయన శక్తిమంతుడైయుండి కూడా తనను ఎవ్వరూ బలవంతముగా ఒప్పుకొనకూడదని దేవుని యొక్క ఉద్దేశమైయున్నది. దేవుని ప్రణాళిక ప్రకారము రిబ్కా ఎలియాజరును అనుసరించి అతని వెంబడి రావలసియున్నది. ఆమెలో స్వేచ్ఛా చిత్తమును తన యొద్దనే ఉంచుకొనినది. తనకు ఇష్టము లేని యెడల ఆమె ఆ నిర్ణయాన్ని చెప్పే స్వేచ్ఛ ఆమెకుందని దాని భావమైయున్నది. నిజ జీవితములో ఆ స్వేచ్ఛా నిర్ణయము మానవులకున్నా దేవుడు తన ప్రేమను బట్టి, తన మంచితనమును బట్టి చివరకు మానవులను తన చిత్త ప్రకారమే నడిపించును అని మనము నమ్మవలసియున్నాము.

`ఈ భూమి మీద సంభవించేవన్ని దేవుని చిత్త ప్రకారము కాకపోయినను, ఆయన అన్ని విషయాల మీద ఆధిపత్యము కలిగియున్నాడనే విషయము ఎందువలన మానవులకు ఆదరణ కలిగిస్తుంది. ఈ విషయాన్ని ఉదాహరణకు దానియేలు 2 ఎట్లు నిరూపిస్తుంది?`