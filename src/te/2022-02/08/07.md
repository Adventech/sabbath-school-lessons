---
title:  అదనపు అధ్యయనము
date:   20/05/2022
---

అబ్రహాము ఒక సామాన్యమైన ప్రవక్తగా ఉన్నందున దేవుడు తన ప్రణాళికలను అతనితో పంచుకున్నాడు. (ఆది 18:17) దేవుడు అబ్రహాము యొక్క మానవ పరిస్థితులలోనికి వచ్చి అతనితో తన కుమారుడైన ఇస్సాకును బలియర్పణ చేయమని చెప్పుట ద్వారా దేవుడు తన రక్షణ ప్రణాళికను అబ్రహాముతో కొంతవరకు పంచుకున్నట్లు అయ్యింది. దేవుని ప్రణాళిక ప్రకారము తన కుమారుని బల్యర్పణ ద్వారా రక్షణ ప్రణాళిక పూర్తగునని చెప్పెను.

లోక పాపముల నిమిత్తము దేవుడు తన కుమారుని బలిగా అర్పించుట అనునది ఒక విధముగా ఇస్సాకును బలిగా అర్పించుటకు సిద్ధపడిన వానికి సూచనగా ఉన్నది. మానవునికి రక్షణ సువార్తను గూర్చి దేవుడు అబ్రహామునకు వివరించుట జరిగింది. ఆ ప్రణాళిక ఏవిధముగా ఉంటుంది. అందులో ఇమిడియున్న సత్యమును స్పష్టముగా అబ్రహామునకు వివరించుటకు, దేవుడు తన విశ్వాసమును పరీక్షించుట ద్వారా వివరించెను. తనకు అతిప్రియమైన కుమారుని వధించవలసి వచ్చినను వెనుకాడకుండా ఆవేదనను భరిస్తూ భయంకరమైన శోధనను ఎదుర్కొనుట ద్వారా అబ్రహాము దేవుని చిత్తమును నెరవేర్చుటకు సిద్ధపడెను. పతనమైన మానవుని తిరిగి తన పునః స్థితికి రక్షించుటకు రక్తము చిందించవలసియున్నదనే సత్యమును అబ్రహామునకు దేవుడు చెప్పుట ద్వారా పొందే వేదనతో పాటు పాప క్షమాపణ కొరకు ఆవిధముగానే దేవుడు కూడా తన కుమారుడు మరణించుట కొరకు పంపబోవుచున్నాని తన రక్షణ ప్రణాళికను అబ్రహాముతో పంచుకున్నాడు- ఎలెన్ జి వైట్, సంఘటమునకు సాక్ష్యములు, సంపుటి 3, పుట 369.

“అబ్రహాము తన వృద్దాప్యములో ఉన్నాడు. మరణించుటకు సిద్ధముగా ఉన్నాడు. తన సంతానమునకు సంబంధించి దేవుని వాగ్దానము నెరవేరునట్లు ఇంకా ఒక విషయమును పూర్తి చేయవలసియున్నాడు. తన తదనంతము దేవుని చేత నియమింపబడిన ఇస్సాకు దేవుని ధర్మశాస్త్రమును గైకొనుటలోను మరియు ఎన్నిక చేయబడిన జనాంగమునకు తండ్రిగాను నియమింపబడవలసియున్నది. అయితే అప్పటికింకా ఇస్సాకునకు వివాహముకాలేదు. కానాను ప్రజలు విగ్రహారాధికులై యున్నారు. తన ప్రజలకును మరియు అన్య ప్రజలకును మధ్య వివాహములను దేవుడు నిషేధించాడు. ఒకవేళ అట్టి వివాహములు జరిగినచో వారి జీవితాలు మత ద్రోహమునకు దారి తీయవచ్చు. తన కుమారుని చుట్టూ ఉన్న అవినీతిపరమైన ఆచారాలు, వాటి ప్రభావము కుమారుని మీద పడకూడదని ఆయన నమ్మకము, అందుచేత కుమారుని వివాహము విషయము అతి ప్రాధాన్యమైన అంశముగా అబ్రహాము మనసులో మిగిలిపోయింది. అతని వివాహము చేయాలని తలంచాడు. ఇస్సాకు తన తండ్రిని నమ్మిన వాడై వివాహము విషయం తండ్రి నిర్ణయానికి విలువనిచ్చాడు. దేవుడే తనకు సాటియైన సహాయమును అనుగ్రహించునని నమ్మెను” -ఎలెన్ జివైట్ పితరులు మరియు ప్రవక్తలు, పుట 171.

**చర్చించుకొనుటకు ప్రశ్నలు**

`1. మీ తరగతిలో అబ్రహాము తన కుమారుడైన ఇస్సాకును బలి అర్పించుటకు అంగీకారమును తెల్పినదాన్ని చర్చించండి. దీనిద్వారా ఎట్టి విశ్వాసము కలిగింది. ఎందువలన ఆసక్తి కల్గించినా ఆందోళన కూడా కల్గించింది?`

`2. స్వేచ్ఛా చిత్తమంటే ఏమిటి? అది ఉంటే మన విశ్వాసమునకు అర్ధము లేదు. స్వేచ్ఛ గూర్చి బైబిలు ఉదహరణ ఏది? మానవులు తప్పుడు నిర్ణయాలు తీసుకుంటే, చివరిగా దేవుని చిత్తము నెరవేరును అంటే ఏమిటి?`