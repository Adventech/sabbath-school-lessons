---
title:  వాగ్దానము
date:   14/05/2022
---

### ఈ వారమునకు చదువ వలసిన వచనములు
హెబ్రీ 7:11-19; 8:10-12; ఆది 22; హెబ్రీ 11:17; లేవి 18:21; యోహాను 1:1-3; రోమా 5:6-8; 4:1-12; ఆది 23-25.

> <p>కంఠతవచనం</p>
> “అబ్రహాము బహు కాలము గడిచిన వృద్ధుడైయుండెను. అన్ని విషయములలోను యెహోవా అబ్రహామును ఆశీర్వదించెను” (ఆది 24:1).

దేవుడు వాగ్దానము చేసినట్లు శారా అబ్రహామునకు అతని ముసలితనమందు ఒక కుమారుని కనెను (ఆది 21:2). ఆ శిశువునకు అతడు ఇస్సాకు అని పేరు పెట్టెను (ఆది 21:1-5 చూడుడి). అయితే అబ్రహాము యొక్క చరిత్ర అంతటితో ముగియలేదు. ముందు ఏమి జరగనైయున్నదో తెలియని స్థితిలో తన కుమారుని బలియర్పించుటకు అతనిని తీసుకొని మోరియా పర్వతమునకువ వెళ్ళేను. ఇస్సాకునకు బదులుగా ఒక పొట్టేలును అక్కడ బలియర్పించెను (ఆది 22:13) ఆ విధముగా ఇస్సాకును కాపాడి అతని సంతానము ద్వారా ప్రజలందరు ఆశీర్వదించబడినట్లు దేవుని యొక్క ప్రణాలిక నెరవేరియున్నది (ఆది 22:17, 18) ఆ సంతానమునుండే యేసు పుట్టెను (అపొ.కా. 13:23). అందువలన ఈ ఆశ్చర్యపరచే వృత్తాంతములో (కొన్ని విషయాలలో వణుకుపుట్టించే) రక్షణ ప్రణాళిక బయలుపర్చబడెను.

ఇక్కడ ఉన్న లోతైన ఆధ్యాత్మిక పాఠములను బట్టి అబ్రహాము యొక్క కుటుంబము కొంత నిరాశకు గురైయున్నది. అబ్రహాము యొక్క భవిష్యత్తు అంత స్పష్టముగా లేదు. మోరియా యొద్ద నిర్వహించబడిన బలియర్పణ తరువాత శారా మరణించినది. (ఆది 23) మరియు ఇస్సాకు ఒంటరి జీవితమును గడుపుచున్నాడు.

అబ్రహాముకు సక్రమమైన భవిష్యత్తు ఉండులాగున అతడే ముందుగా చొరవచూపించాడు. రిబ్కాతో తన కుమారుని వివాహమును జరిగేటట్లు ఏర్పాటు చేసెను (ఆది 24) ఆమె ఇద్దరు కుమారులకు జన్మనిచ్చెను (ఆది 25:21-23) అటు తరువాత అబ్రహాము కెతూరను వివాహము చేసుకొనుట ద్వారా వారికి అనేకమంది సంతానము కల్లెను (ఆది 25:1-6) ఈ వారము అబ్రహాము యొక్క జీవితమును గూర్చి చివరివరకు అధ్యయనము చేయబోవుచున్నాము (ఆది 25:7-11).

_మే 21, సబ్బాతు దినమున ఈ పాఠమును అధ్యయనము చేయుటకు సిద్ధపడుదము._