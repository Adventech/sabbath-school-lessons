---
title:  శారా యొక్క మరణము
date:   17/05/2022
---

ఆది22:23లో రిబ్కా యొక్క పుట్టుక సమాచారము ఇవ్వబడెను. రిబ్కాకు మరియు ఇస్సాకునకు భవిష్యత్తులో జరగనైయున్న వివాహము ఆశించిన రీతిలో జరిగినట్లు చూడగలము (ఆది 24) అదే విధముగా అబ్రహాము యొక్క భార్యయైన శారా మరణము, భూస్థాపన వివరాలు ఇవ్వబడినవి (ఆది 23) ఆమె యొక్క మరణము వలన అబ్రాహాము కెతూరాను వివాహము చేసుకొనెను (ఆది 25:1-4).

`ఆది 23 చదువుడి. అబ్రహామునకు దేవుడు చేసిన వాగ్దానము నెరవేరుటకు శారా మరణము భూస్థాపన కార్యక్రమము సహాయపడుతుంది?`

ఇస్సాకు యొక్క దహన బలి యర్పణ వృత్తాంతము తరువాత శారా యొక్క మరణమును గూర్చి ప్రస్తావించుట ద్వారా, శారా తన కుమారుడు దహనబలిగా అర్పించుటకు సిద్ధము చేయబడినవాడనే విషయము ఆమెను కలతకు గురి చేసి యుండవచ్చును. ఒక విధముగా తన భర్తతో కలిసి ఆ పరీక్షలో పాల్గొని యుండవచ్చును. అబ్రహాముతో అతని ప్రయాణములోను, విశ్వాసమును కోల్పోయిన పరిస్థితులలోను ఆమె తన భర్త వెంబడియున్నది (ca 12:11-13).

ఇస్సాకుకు ఎదురైన సంఘటన గూర్చి శారాకు ఎంతవరకు తెలుసో మనకు తెలియకపోవచ్చును గాని కొన్ని దినములైన తరువాతనైనా ఆమె ఆ విషయమై తెలుసుకొని యుంటుందని మనము ఊహించవచ్చును. ప్రాముఖ్యమైన విషయాలలో శారా నెమ్మదిగా ఊరుకొని ఉండే తత్వము గల స్త్రీ కాదు లేక ఆమెను కలవరపెట్టే పరిస్థితుల విషయమై కూడా నెమ్మదిగా ఉండే తత్వము కాదు (ఆది 16:3-5; 18:15; 21:9,10 పోల్చి చూడుడి). ఇస్సాకును గూర్చి సంఘటన తరువాత ఆమె నెమ్మదిగా ఉండడం ఆమె మరణించిన సమయము వీటన్నిటిని బట్టి చూస్తే ప్రతి విషయములోను, భౌతికముగా ఆమె లేకపోయినా, జరిగిన సంఘటనలలో ఆమె సంబంధమును గూర్చి చెప్పుట జరిగింది. శారా యొక్క వృద్ధాప్యమును గూర్చి వ్రాయడం జరిగింది. (ఆది 23:1) అదే సమయములో అబ్రహాము యొక్క వృద్ధాప్యమును గూర్చి కూడా తెలియపర్చుట వలన, అబ్రహాము యొక్క వృత్తాంతమంతటిలో ఆమెకున్న ప్రాధాన్యత అర్ధమగుచున్నది.

పాతనిబంధన గ్రంథములో కేవలం ఒక స్త్రీయైన శారా యొక్క వ్రాయడం జరిగియున్నది. దానిని బట్టి కూడా ఆమె యొక్క ప్రాధాన్యతను గూర్చి సమాచారము తెలియజేయుచున్నది. ఆమె యొక్క మరణమును గూర్చి కంటె ఆమె మరణించినపుడు భూస్థాపన చేయుట కొరకు కొనిన స్థలమును బట్టి వాగ్దానభూమితో ఆమెకున్న సంబంధమును నొక్కి చెప్పుచున్నది.

ఆమె కనాను దేశములో మరణించెను (ఆది 23:2) అని ప్రత్యేకించి పేర్కొనడమును బట్టి ఆమె దేవుడు వాగ్దానము చేసిన వాగ్దాన భూమిలోనే మరణించినట్లు అర్ధమగుచున్నది. అబ్రహాము యొక్క వంశావళిలో శారా మొదటగా మరణించిన వారి జాబితాలో చేర్చబడుటే కాక, ఆమెను వాగ్దాన భూమిలో పాతిపెట్టిరి అనేది సత్యము. అబ్రహాము తనను గూర్చి ఆలోచించుకుంటూ షేతు కుమారులలో వాధించిన విధానమును చూస్తే అతడు కేవలము మరణించిన శారాను పాతిపెట్టుటయే కాదు గాని అతను కూడా అక్కడే పాతి పెట్టబడుటకు వీలుగా ఒక శాశ్వత స్థలము కొరకు చూచుచున్నట్లు కన్పిస్తుంది.

`ఆది 23:6 చదువుడి. అబ్రహామునకున్న పలుకుబడిని గూర్చి ఈ వాక్యము ఏమి వివరించుచున్నది? అతడు ఏమి చేయుట కొరకు దేవుడు అతనిని వాడుకున్నాడో అనే విషయాన్ని అర్ధము చేసుకొనుట ఎందువలన ప్రాముఖ్యము?`