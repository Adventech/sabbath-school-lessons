---
title:  అబ్రహాము కొరకు ఒక భార్య
date:   19/05/2022
---

`ఆది 24:67; 25:8 చదువుడి. అబ్రహాము జీవితములో ఈ చివరి సంఘటనల యొక్క అర్ధమేమిటి?`

శారా మరణించిన తరువాత అబ్రహాము మరలా వివాహము చేసుకున్నాడు. ఇస్సాకు వలె అబ్రహాము కూడా శారా మరణము తరువాత ఓదార్చబడెను. తన కుమారుని మనసులో తల్లియైన శారా జ్ఞాపకాలు ఏవిధంగా నిలిచియున్నవో ఆ పితరుని యొక్క మనస్సులో కూడా శారా యొక్క జ్ఞాపకాలు అంతే స్పష్టముగా నిలిచియుండవచ్చును.

అయినప్పటికి క్రొత్తగా అబ్రహాము పెండ్లి చేసుకున్న స్త్రీ యొక్క గుర్తింపు స్పష్టముగా లేదు. దినవృత్తాంతముల గ్రంథములో హాగరు యొక్క కుమారులతో పాటు కెతూరా యొక్క కుమారులను గూర్చి పేర్కొనుటను బట్టి (ఆమె పేరు చెప్పకుండానే) చూచినయెడల, కొంతమంది భావించుచున్నట్లు హాగరే కెతూరాయై యుండవచ్చును. మనకు నిజముగా ఏమి తెలియదు ఆ విషయము. ఒకటి మాత్రమ స్పష్టముగానే ఉంది. శారాకు తనకు పుట్టిన కుమారుని మీద ఆధ్యాత్మికముగా ఎట్టి ప్రభావము పడకుండా ఉండేందుకు హాగరు కుమారులను పంపించి వేసినట్లు కెతూరా కుమారులను కూడా పంపించి వేసెను.

ఆసక్తికరమైన విషయమేమింటే, ఆది 25:1-4; 12-18లో అబ్రహామునకు కెతూరతో పుట్టిన సంతానము యొక్క పేర్లను మరియు ఇష్మాయేలు సంతానము యొక్క పేర్లను పేర్కొనుట జరిగింది. కెతూరాతో అబ్రహాముకు వివాహమైన తరువాత వారికి ఆరుగురు కుమారులు కలిగిరి. వారితోపాటు ఇద్దరు కుమారులు ఇస్సాకు మరియు ఇష్మాయేలు అనువారందరితో కలిపి దేవుని వాగ్దానము ప్రకారము అబ్రహాము అనేక జనములకు తండ్రి వగుదువు అని చెప్పిన వాగ్దానము అలా నెరవేరియుంటుంది.

రెండవ వంశావళియైన ఇష్మాయేలునకు కూడా 12 గోత్రములున్నవి (ఆది 7:20తో పోల్చి చూడుడి). అదేవిధంగా యాకోబుకు కూడా 12 గోత్రములున్నవి (ఆది 35:22-26) అయితే దేవుని యొక్క నిబంధన వాగ్దానము ఇస్సాకు సంతానమునకు వర్తిస్తుంది కాని ఇష్మాయేలు సంతానమునకు వర్తించదనే విషయములో పరిశుద్ధ లేఖనములు చాలా స్పష్టముగా వివరించెను.

ఈ రెండు వంశావళుల మధ్య అబ్రహాము యొక్క మరణ సమాచారము వ్రాయబడినది (ఆది 25:7-11) ఆ విధముగా వ్రాయుట దేవుని యొక్క దీవెనలకు సాక్ష్యముగా నిలిచియున్నది. అనేక సంవత్సరాలకు పూర్వమే దేవుడు అబ్రహాముతో చేసిన వాగ్దానమును బట్టి అతడు బహువృద్ధుడై మరణిస్తాడనే విషయము (ఆది 15:15) మరియు దీర్ఘాయుష్మంతుడై మరణించుననే సంగతి నెరవేరింది. (ప్రసంగి 6:3తో పోల్చి చూడుడి).

చివరిగా దేవుడు తాను తన దాసుడైన అబ్రహాము విషయమై చేసిన కృపా వాగ్దానము నెరవేర్చినట్లు లేఖనములు చూపించుచున్నవి. పాతనిబంధనలో విశ్వాసము ద్వారా రక్షణ భాగ్యము కలుగుతుందనుటకు ఒక గొప్పది కాకపోయినా మంచి ఉదాహరణగా నిలిచియున్నది (రోమా 4:1-12 చూడుడి).