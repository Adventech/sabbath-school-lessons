---
title:  దేవుడే చూచుకొనును
date:   16/05/2022
---

`ఆది 22:8,14,18 చదువుడి. ఆయనే సిద్ధము చేయును అనే తన వాగ్దానమును దేవుడు ఏవిధముగా నెరవేర్చెను? సిద్ధము చేయబడినది ఏమిటి?`

దహనబలిగా అర్పించవలసిన జంతువునుగూర్చి ఇస్సాకు అడిగినప్పుడు అబ్రహాము ఆసక్తిని కలిగించే ఒక జవాబును ఇచ్చెను. దేవుడే దహన బలికి గొట్టె పిల్లను చూచుకొనునని చెప్పెను (ఆది 22:8). అయితే ఇక్కడ హిబ్రూ క్రియాపదమును బట్టి “దేవుడు తానే గొట్టెపిల్లగా సిద్ధమవుతాడు” అని అర్ధమునిస్తున్నది. క్రియాపదము “సిద్ధము చేయును (ప్రొవైడ్) (యిల్ ఎలో) అనగా తననే అర్పించుకుంటాడు లేక తనకే చూచుకుంటాడు అని అర్ధమునిస్తున్నది.

ఇక్కడ మనకు చూపించబడుచున్నదేమిటంటే “రక్షణ ప్రణాళిక యొక్క ముఖ్య విషయమును” తెలియజేయుచున్నాడు. ప్రభువైన దేవుడే తానే స్వయముగా బాధలను ఎదుర్కొనును. మన పాపములకు ప్రాయశ్చిత్తము ఆయనలోనే చెల్లించుచున్నాడు.

`యోహాను 1:1-3; రోమా 5:6-8 చదువుడి. సిలువ యొద్ద ఏమి సంభవించినదో అది ముందుగానే మోరియా కొండపై అర్పించబడిన దహనబలికి సూచనగా ఉన్నదని ఈ వాక్యములు మనకు ఏవిధముగా అర్ధము చేసుకొనుటకు సహాయపడుచున్నవి?`

సిలువకు ఎంతో కాలము ముందుగానే మోరియా పర్వతముపై దహన బలికి ఉపయోగపడే "పొట్టేలు యొక్క కొమ్ములు పొదలలో చిక్కుకొని” (ఆది 22:13) యన్నది యేసు వైపు నేరుగా చూపించుచున్నది. అబ్రహాము తరువాత వివరించినదాని ప్రకారము “ఇక్కడ ఆయననే చూచినది” (ఆది22:14) అబ్రహాము పలికిన ప్రవచన మాటలు అతనికి యేసే స్వయముగా అందించియున్నాడు. “మీ తండ్రియైన అబ్రహాము నా దినము చూతునని మిగుల ఆనందించెను. అది చూచి సంతోషించెను అనెను (యోహాను 8:56).

“సువార్త యొక్క వాస్తవము అబ్రహాము యొక్క మనస్సును సంతోషపెట్టుటకు, అతని విశ్వాసము పరీక్షింపబడుటకు తన కుమారుని వధించమని అతనికి దేవుడే ఆజ్ఞాపించెను. ఆ భయంకరమైన శోధన దినములలో అతడు సహించిన వేదన దేవుని చిత్త ప్రకారమే జరిగినది. తద్వారా తన సొంత అనుభవముతో తండ్రియైన దేవుడు మానవుని విమోచనము కొరకు చేసిన బలియాగములో వున్న గొప్పతనమును తెలుసుకొనుటకు వీలుగా అబ్రహామునకు దేవుడు వేదనతో కూడిన అనుభవమును అనుమతించెను” -ఎలెన్ జి వైట్, పితరులు మరియు ప్రవక్తలు పుట 154.

`సిలువ యొద్ద ఏమి సంభవించినది. మన నిమిత్తమై దేవుడు ఎదుర్కొనిన వేదనను గూర్చి బాగుగా అర్ధము చేసుకొనుటకు పైన ఉదహరించిన విషయాలు మనకేవిధంగా సహాయపడతాయి. మనకు చేసిన దాని నిమిత్తమైన స్పందన ఏమి?`