---
title:  మోరియా పర్వతము
date:   15/05/2022
---

`ఆది 22:1-12; హెబ్రీ 11, 17 చదువుడి. ఈ వాక్యము యొక్క అర్ధమేమిటి? అద్భుతమైనటువంటి సంఘటన నుండి ఏ ఆధ్యాత్మిక పాఠములు వస్తున్నవి?`

సాహిత్య ప్రపంచములో ఆది 22 ఒక మహా కావ్యముగా పేరు తెచ్చుకున్నది. మరియు మతతత్వవేత్తలనే కాకుండా తత్వశాస్త్ర నిపుణులను మరియు కళాకారులను ఎంతో మందిని ప్రోత్సహించినది. అయితే దేవుడు పెట్టిన ఈ పరీక్ష యొక్క భావమును అర్ధము చేసుకొనుటకు చాలా కష్టమైన విషయమే. మానవులను బలియర్పించుట అనే విధానము తరువాత కాలములో బైబిలు ప్రకారము నిషేధింపబడినది కాని, దానికి విరుద్ధముగా ఈ దైవ సంబంధమైన ఆజ్ఞ ఇవ్వబడెను (లేవీ 18:21) మరియు ఇస్సాకు ద్వారా ఒక శాశ్వత నిబంధనకు సంబంధించి దేవుని యొక్క వాగ్దానము ఉండగా దానికి వ్యతిరేకముగా ఇది పనిచేయుచున్నట్లు ఉన్నది (ఆది 15:5).

ఆవిధముగా చేయమని దేవుడతని పిలిచిన దానిలో ఆయన లక్ష్యమేమైయున్నది? అంత శక్తివంతముగా అతనిని ఎందుకు పరీక్షించవలసివచ్చెను?

బైబిలు అర్ధము ప్రకారము "పరీక్ష” అనగా (హెబ్రీలో నిషా) రెండు వ్యతిరేక భావములు ఆలింగనము చేసుకొనుటని అర్ధము. అది తీర్పు అనే అర్ధమును సూచించుచున్నది. అందులో పరీక్షింపడిన వాని హృదయములో ఏమున్నదో తెలుసుకొనుటకు పెట్టిన తీర్పుగా దానిని భావించడమైనది. (ద్వితి 8:2ను ఆది 22:12తో పోల్చి చూడుడి). అయితే పరీక్షింపబడిన వాని పక్షమున దేవుని యొక్క కృప ఉందని నమ్మించడము కూడా ఆ పరీక్షలో భాగమైయున్నది (నిర్గమ 20:18-20).

ఈ విషయములో, దేవునియందు అబ్రహామునకున్న విశ్వాసము అతనిని తన భవిష్యత్తును (సంతతిని రాబోవు తరాలను) కోల్పోయే గండమును ఎదుర్కొనవలసి వచ్చెను. అయినప్పటికి అతడు దేవుని నమ్మెను గనుక అతనిని దేవుడు ఏమి చేయమని కోరెనో అది ఎంత కష్టతరమైనను అతడు దానిని చేయుటకు సిద్ధపడియున్నాడని అర్ధము చేసుకొనవలసియున్నది. మనకు పూర్తిగా అర్ధము కానిది లేక మనము చూడని దానియందు నమ్మకముంచడమే కదా విశ్వాసమంటేను?

బైబిలు ప్రకారము విశ్వాసమంటే దేవునికి ఇవ్వగలిగిన సామర్ధ్యమును గూర్చిగాని ఆయనకు దహనబలి అర్పించడము గూర్చి కాదు గాని (దాని పాత్ర కూడా ఉన్నది అందులో అనుమానములేదు) (రోమా 12:1) మనము అయోగ్యులమైనప్పటికి ఆయన కృపను పొందుటకు ఆయన యందు మనము నమ్మకము పెట్టుకొనగలిగే సామర్ధ్యము న్నదా లేదా అని అర్ధము చేసుకొనడం చాలా ప్రాముఖ్యము.

ఈ సత్యమును గూర్చి ఈ క్రింద సూచించబడిన చర్యల ద్వారా మరొకసారి రూఢిగా చెప్పబడినది. అబ్రహాము యొక్క క్రియలన్నియు పట్టుదల గల అనేకమైన ఆయన కార్యములు తన కుమారునితో బాధతో కూడిన తన ప్రయాణము. విధేయత చూపుటకు ఆయన చూపించిన సిద్ధపాటు, తనలో ఉన్న మరియు తనకు చెందిన శ్రేష్టమైన దానిని దేవునికిచ్చుటకు చూపించిన చొరవ, ఇవేవియు ఆ పరిస్థితి నుండి అతనిని రక్షించలేకపోయాయి. ఎందువలన? ప్రభువైన దేవుడు తానే స్వయముగా ఒక పొట్టేలును దహనబలిగా అర్పించుటకు సిద్ధము చేసి అనుగ్రహించెను. రక్షణకు నిరీక్షణయైన యేసు సూచించే అర్పణను అర్పించుట ద్వారా తన విశ్వాసము పరీక్షింపబడినది.

అప్పుడు అబ్రహాము కృప అంటే ఏమిటో అర్ధము చేసుకొనియుంటాడు. దేవుడు మనలను రక్షించుటకు మన క్రియలు కారణము కాదు గాని దేవుడు మన కొరకు చేసిన క్రియల వలన రక్షింపబడుచున్నాము (ఎఫెసి 3:8తో రోమా 11:33ను పోల్చి చూడుడి). అబ్రహామువలెనే దేవుని కొరకు పనిచేయుటకు పిలువబడితిమి. వాటిని అబ్రహాము యొక్క క్రియల ద్వారా శక్తివంతముగా బయలుపర్చబడెను (యాకోబు 2:2-23).

`వ్యక్తిగతముగా నీ విశ్వాసమును గూర్చి నీవు దానిని ఏవిధముగా చూపిస్తావనే విషయమును గూర్చి మోరియా పర్వతము మీద అబ్రహాము మరియు ఇస్సాకుల వృత్తాంతముల ద్వారా నీవు నేర్చుకున్నదేమిటి?`