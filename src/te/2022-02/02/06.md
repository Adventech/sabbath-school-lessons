---
title:  మనుష్యుని గతి
date:   07/04/2022
---

`ఆది 3:15-24 చదువుడి. పాపములో పడిపోవుట వలన ఆదామవ్వలకు ఏమి సంభవించినది?`

సర్పమునకు దేవుడిచ్చిన తీర్పు శాపముగా గుర్తింపబడినను (ఆది 3:14) అదే సమయములో పురుషుని మీదను. స్త్రీ మీదను ఇచ్చిన తీర్పు శాపముతో కూడినది కాదు. శాపము లేక నడిపించబడెను అనే మాట మరొకసారి భూమి లేక నేలను ఉద్దేశించి వాడబడినది. (ఆది 3:17) దీనిని బట్టి చూచినట్లయితే పురుషుని విషయమై, స్త్రీ విషయమై సర్పము వంటిది కాక వేరొక ప్రణాళిక ఉందని కనిపిస్తుంది. సర్పమునకు అనుగ్రహించని ఒక నిరీక్షణను స్త్రీలకు, పురుషులకును అనుగ్రహించబడెను.

స్త్రీ సర్పముతో సంబంధము ఏర్పరచుకొనుట వలన ఆమె పాపములో పడినది. స్త్రీ యెడల దేవుడిచ్చిన తీర్పు సర్పము మీదిచ్చిన తీర్పునకు సంబంధించినదిగా ఉన్నట్లుంది (ఆది 3:16 వచనము ఆది 3:15) తరువాత రావడమే కాకుండా, ఈ రెండింటికి సమముగా ఉన్న విషయాలు కనబడుచున్నవి. ఈ రెండు వాక్యాలలో ఉన్న ప్రవచనాల మధ్య ఉన్న సమమైన విషయాలు చూచినపుడు స్త్రీ విషయమై ఆది 3:16, 3:15లో ఉన్న మెస్సియాకు సంబంధించిన ప్రవచనముతో కలిపి చదవాలి. స్త్రీని గురించి దేవుడిచ్చిన తీర్పులో పిల్లలనుకనే విషయములో రక్షణకు అనుకూలమైన దృష్టి కోణముతో అర్ధము చేసుకొనవలసియుంది (1తిమోతి 2:14, 15తో పోల్చి చూడుడి).

దేవుని మాటలను వినుటకు బదులు పురుషుడు స్త్రీ మాట విని పాపములో పడ్డాడు కాబట్టి ఏ నేలనుండయితే పురుషుడు తీయబడినాడో ఆ నేల శపించబడినది. (ఆది 3:17). అందుచేత పురుషుడు కష్టముతో కూడిన (ప్రయాసతో) పనిచేయవలసియున్నాడు (ఆది 3:17-19). అతడు మన్ను నుండి తీయబడినాడు కనుక తిరిగి మన్నై పోవును (ఆది 3:19) అయితే ఆవిధముగా ఎన్నడు జరిగియుండవలసినది కాదు గాని, పాపములో పడిపోవుట వలన అది తప్పని సరియైనది. అది దేవుని యొక్క మొదటి ప్రణాళిక కాదు.

నిరాశతో కూడిన మరణము ఆదామునకు సంభవించినను, స్త్రీ పిల్లలను కనుట ద్వారా అతడు ఆమెలో జీవమునకు సంబంధించిన ఒక నిరీక్షణను చూడగలిగాడు (ఆది 3:20). ఆదామునకు మరణ శిక్ష పడినను జీవసంబంధమైన ఒక నిరీక్షణను చూడగలిగాడు.

ప్రేమించే తల్లిదండ్రుల వలె దేవుడు కూడా వారికి మేలు జరగాలి గాని కీడు జరగకూడదనే అభిప్రాయము కలిగినవాడు. ఇప్పుడైతే మానవులు చెడును తెలుసుకున్నారు కాబట్టి ఆ చెడు నుండి వారిని కాపాడుటకు దేవుడు చేయగలిగినదంతయు చేస్తాడు. ఇన్ని తీర్పుల మధ్య మన ఆది తల్లిదండ్రులు వారి నిరీక్షణను కోల్పోలేదు. దేవుని యెడల ఆదామవ్వలు అవిధేయత చూపినా దేవుని మాటలను, ప్రేమను వారెన్నడు అనుమానపడలేదు.

`జ్ఞానము దానంతట అది మంచిదే అని మనము ఆలోచించుకొనినను ఎందువలన అన్నిసార్లు ఆవిధంగా జరుగుట లేదు? కొన్ని విషయాలు తెలియకపోవుట వలన మంచే జరిగే విషయాలేమిటి?`