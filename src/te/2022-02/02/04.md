---
title:  దేవుని యెదుటికి రాకుండా దాగుకొనుట
date:   05/04/2022
---

`ఆది 3:7-13 చదువుడి. దేవుని యెదుటికి రాకుండా ఆదామవ్వలు దాగుకొనవలసిన అవసరము ఎందువలన కలిగినది? మీరెక్కడున్నారనే ప్రశ్నను దేవుడు ఎందువలన అడిగెను? వారి ప్రవర్తనను ఆదామవ్వలు సమర్ధించుకొనుటకు ఏవిధముగా ప్రయత్నించారు?`

ఆదామవ్వలు పాపము చేసిన తరువాత వారి యొద్ద నుండి దేవుని యొక్క సన్నిధి అనే మహిమ వస్త్రములు తొలగిపోవుట వలన వారు దిగంబరులుగా ఉన్నట్లు తెలుసుకున్నారు. (కీర్తన 8:5 చూడుడి. ఈ వాక్యమును కీర్తన 104:1,2తో పోల్చి చూడుడి). పాపము వలన వారు కలిగియున్న దేవుని యొక్క స్వరూపము దెబ్బతినినది. క్రియా పదమైన “చేయడము” అనే క్రియాపదము దేవుడు చేసిన పనులకు మాత్రమే వర్తించేది. అయితే ఇప్పుడు వారు దేవుని ప్రక్కన పెట్టి ఆదామవ్వలే వారికి కచ్చడములను చేసుకొనుట ద్వారా, వారి పాపమును కప్పిపుచ్చుట కొరకు సృష్టికర్తనే ఆయన స్థానములో నుండి వారు తొలగించెను. ఈ విధముగా ఆదామవ్వలు కచ్చడములను తయారు చేసుకొనుట అంటే క్రియల మూలమున నీతిమంతులుగా తీర్చబడుటకు చేసే ప్రయత్నమైయున్నదని పౌలు అటువంటి చర్యలను తప్పుబట్టెను (గలతీ 2:16).

దేవుడు వారిని సమీపించినపుడు 'మీరెక్కడున్నారు? అనే ప్రశ్నను వేసాడు (ఆది 3:9). అటువంటి ప్రశ్ననే దేవుడు కయీనును అడిగాడు (ఆది 4:9) దేవుడు వారిని అడిగిన ప్రశ్నలకు ఆయనకు జవాబు తెలుసు. అపరాధ భావముతో నలిగిపోవుచున్న వారికి సహాయపడి, వారు ఏమి చేసారో గ్రహించగలిగేటట్లు చేసి అదే సమయములో మారు మనస్సు పొంది రక్షింపబడుటకు వీలుగా ఉండుటకు ఆయన ప్రశ్నలు ఉంటాయి. మానవులు పాపము చేసిన క్షణము నుండి ప్రభువైన దేవుడు వారి రక్షణ మరియు విమోచన కొరకు పని చేయుచునే వున్నాడు.

ఆ దృశ్యాన్ని అవగాహన చేసుకున్నట్లయితే “పరిశీలన తీర్పు” భావము అందులో ప్రతిబింబించుచున్నది. అందులో న్యాయమూర్తి దోషిని ప్రశ్నించి (ఆది 3:9). శిక్షను ఎదుర్కొనుటకు అతడిని సిద్ధము చేస్తాడు (ఆది 3:14-19). అయితే న్యాయమూర్తి తాను దోషిని ప్రశ్నించే సమయములోనే అతనిలో మారు మనసు వచ్చే విధముగా పురికొల్పి చివరకు రక్షణకు నడిపిస్తాడు (ఆది 3:15). ఇక్కడ ఒకని బుద్ధిని వినియోగించి అతనిలో మార్పు తీసుకొనివచ్చుటకు తగిన ఉద్దేశము కనిపిస్తున్నది. ఇదే విధానము బైబిలంతటిలోను కనిపిస్తుంది.

మొదటగా పాపులందరిలోను కనిపించే విధముగా ఆదామవ్వలు ఇరువురు కూడా వారి మీద మోపబడిన నేరమును అంగీకరించుటకు ఒప్పుకొనక, ఇతరులను నిందించే పనిలో పడ్డారు. దేవుడు ఆదామును అడిగిన ప్రశ్నకు దేవుడతనికి ఇచ్చిన హవ్వ కారణమని జవాబిచ్చెను (ఆది 3:12) ఆజ్ఞను మీరుటకు ఆమె అతడిని నడిపించినదని చెప్పెను. అది ఆమె చేసిన తప్పే (అటువంటి స్త్రీని ఇచ్చినందుకు దేవునిది కూడా తప్పే అన్నట్లు) తనది కాదని అన్నాడు.

హవ్వ సమాధానమిస్తూ సర్పము ఆమెను మోసము చేసినదని చెప్పెను. హీబ్రూ క్రియాపదమైన “నషా” మోసము (ఆది 3:13) అనగా మనుష్యులలో అబద్దపు ఆశలను రేకెత్తించి వారు చేయుచున్నది. న్యాయమైనదే అని నమ్మించడమును మోసము అని అంటారు (2రాజు 19:10; యెష 37:10; యిర్మియా 49:16).

ఆదామునకు హవ్వ ఆ పండు ఇచ్చినదని నిందించాడు. హవ్వ సర్పమును నిందిస్తూ అతడు ఆమెను మోసగించెను అని చెప్పెను (ఇద్దరు చెప్పే విషయములో కొంత సత్యము ఉండవచ్చు). అయితే చిట్ట చివరికి ఇద్దరూ తప్పు చేసినవారే.

`వారు చేసిన దాని నిమిత్తమై ఇతరులను నిందించుటకు ప్రయత్నించడమా? అదే ఉచ్చులో మనము కూడా పడుటకు ఎందుకంత సులభము?`