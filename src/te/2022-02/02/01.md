---
title:  పతనము
date:   02/04/2022
---

### ఈ వారమునకు చదువ వలసిన వచనములు
ఆది 3; 2 కొరింథి 11:3; ప్రకటన 12:7-9; యోహాను 8:44; రోమా 16:20; హెబ్రి 2:14; 1తిమో 2:14,15.

> <p>కంఠతవచనం</p>
> “మరియు నీకును స్త్రీకిని నీ సంతానమునకును ఆమె సంతానమునకును వైరము కలుగజేసెదను. అది నిన్ను తల మీద కొట్టును. నీవు దాని మడిమె మీద కొట్టుదువని చెప్పెను” (ఆది 3:15).

దేవుడు ఏదెనులో మన ఆది తల్లిదండ్రులకు అనుగ్రహించిన వాటితో పాటు ఒక హెచ్చరిక కూడా ఇచ్చియున్నాడు.

“ఆయన స్త్రీతో నీ ప్రయాసమును నీ గర్భ వేదనను నేను మిక్కిలి హెచ్చించెదను. వేదనతో పిల్లలను కందువు. నీ భర్త యెడల నీకు వాంఛ కలుగును. అతడు నిన్ను ఏలునని చెప్పెను. ఆయన ఆదాముతో నీవు నీ భార్య మాట విని - తినవద్దని నేను నీకాజ్ఞాపించిన వృక్షఫలములు తింటివి గనుక నీ నిమిత్తము నేల శపింపబడియున్నది. ప్రయాసముతోనే నీవు బ్రదుకు దినములన్నియు దాని పంట తిందువు” (ఆది 3:16, 17).

మంచి చెడ్డల తెలివినిచ్చు వృక్షఫలములు తినకూడదని ఇవ్వబడిన హెచ్చరికలో వారు మంచిని తెలుసుకొనవచ్చును గాని చెడును వారు తెలుసుకొనకూడదనే నియమము అందులో ఉన్నది.

మనము ఎందుకు తెలుసుకొనకూడదు అనే విషయములో అర్ధము చేసుకొనవచ్చును. దానితోపాటు వారు అవిధేయులైనచో నిశ్చయముగా వారికి మరణము సంప్రాప్తమగుననెడి హెచ్చరిక (ఆది 2:17) నెరవేరబోవుచున్నది. (ఆది 3:19) అంతటితోనే కాక, వారు పాపులు గానే నిత్యజీవములో ప్రవేశించకుండునట్లు (ఆది 3:22) ఏదెను వనమునుండి వెళ్ళగొట్టబడిరి (ఆది. 2:24).

అయితే ఈ విషాద సంఘటన నడుమ నిరీక్షణతో కూడిన ఒక వాగ్దానము చేయబడెను (ఆది 3:15). దానినే మొదటి సువార్త వాగ్దానము లేక ప్రాధమిక రూపములో ఉన్న మాదిరి సువార్త మానము” అని పిలువబడుచున్నది. అవును పైన పేర్కొనబడిన ఈ వాక్యము బైబిలులో కనిపించే మొదటి సువార్త వాగ్దానమును సూచిస్తుంది. మానవులు పాపములో పడిపోయినను మనమందరము తప్పించుకొనే మార్గమును దేవుడు సిద్ధము చేసెననే వార్త మనకు మొదటిసారి తెలియజేయబడెను.

_ఏప్రిల్ 9, సబ్బాతుదినమున ఈ పాఠమును అధ్యయనము చేయుటకు సిద్ధపడుడి._