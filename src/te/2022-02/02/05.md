---
title:  సర్పము యొక్క అంతం
date:   06/04/2022
---

“మరియు నీకును స్త్రీకిని నీ సంతానమునకును ఆమె సంతానమునకును వైరము కలుగజేసెదను. అది నిన్ను తల మీద కొట్టును. నీవు దానిని మడిమె మీద కొట్టుదువని చెప్పెను” (ఆది 3:15).

`ఇక్కడ ప్రభువైన దేవుడు సర్పముతో ఏమి చెప్పెను? మరియు ఈ వాక్యాలలో ఇమిడియున్న నిరీక్షణ ఏమిటి?`

ఈ అభినయమంతటిని ఆరంభించినవాడు సర్పమే గనుక దేవుని యొక్క తీర్పు అతనితోనే ప్రారంభమైంది. ఈ వృత్తాంతమంతటిలో సర్పము మాత్రమే శపించబడ్డాడు.

మనమిక్కడ ఒక విధమైన "వ్యతిరేక దిశలో” వెళ్ళిన సృష్టి యొద్దకు చేరుకుంటున్నాము. సృష్టి జీవమునకు నడిపించింది. మంచిని ప్రశంసించుట కొరకు మరియు దీవెనలు పొందుటకు సహాయపడింది. అయితే తీర్పు మరణమునకు, పాపమునకు మరియు శాపములకు నడిపించుటయే గాక అది నిరీక్షణకు మరియు రక్షణ వాగ్దానమునకు కూడా నడిపించుచున్నది. ఇక్కడ శపించబడిన, నలుగగొట్టబడిన సర్పము మన్ను తినే దృశ్యముతో పాటు (ఆది3:14). మానవ జాతికి స్పష్టముగా కనిపించే రక్షణకు సంబంధించిన నిరీక్షణ ఒక ప్రవచన రూపములో కనబడుచున్నది. శిక్ష విధించకముందే ఆదామవ్వలకు దేవుడు మోక్షమునకు సంబంధించిన ఒక నిరీక్షణను వాగ్దానము చేసాడు (ఆది 3:15). అవును వారు పాపము చేసారు. చేసిన పాపమునకు శ్రమను అనుభవిస్తారు. మరణిస్తారు కూడా. అయితే ఇన్ని వ్యతిరేకతలున్నను ఒక నిరీక్షణ రక్షణ నిరీక్షణ ఉన్నది.

`ఆది 3:15ను రోమా 16:20; హెబ్రీ 2:14 మరియు ప్రకటన 12:17తో పోల్చి చదువుడి. ఈ వాక్యాలలో రక్షణ ప్రణాళిక మరియు మహా గొప్ప పోరాటము ఏవిధముగా బయలుపర్చబడినవి.`

ఆది 3:15 మరియు ప్రకటన 12:17లో సమానముగా ఉన్న విషయాలను చూడుడి. ఘట సర్పము, ఆగ్రహము (శత్రుత్వము) సంతానము మరియు ఏదెనులో స్త్రీ మరియు ప్రకటన 12:17లో స్త్రీ యుద్ధము (మహా గొప్ప పోరాటము) ఏదెను వనమునకు మార్చబడినది. దాని ఫలితముగా మానవుడు పతనమాయెను. ఆ పోరాటము అంత్యకాలము వరకు కొనసాగనైయున్నది. అయితే సాతాను యొక్క ఓటమికి సంబంధించిన వాగ్దానము ఏదెనులోనే ఇవ్వబడింది. ఆ ఓటమిలో అతని తల నలుగగొట్టబడును. దాని భావమును చాలా వివరముగా ప్రకటనలో అతని అంతిమ మరణము గూర్చి వివరించబడినది. (ప్రకటన 20:10) దీనిని బట్టి ఆరంభము నుండి మానవ జాతికి కష్టతరమైన పరిస్థితులలో కూడా చెడును గూర్చిన జ్ఞానము ద్వారా వారు తప్పించుకొనే మార్గము సూచించబడింది. ఇప్పుడు ఆ నిరీక్షణను మనమందరము పంచుకొనవచ్చును.

`భూమి మీద ఎక్కడైతే పాపము దుర్మార్గము ఆరంభమైందో అనగా ఏదెనులోనే ఆరంభమైన చోటనే దేవుడు ఎందుకు రక్షణ ప్రణాళికను ప్రకటించెను?`