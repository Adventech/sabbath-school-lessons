---
title:  నిషేధింపబడిన ఫలము
date:   04/04/2022
---

`ఆది 2:16, 17; ఆది 3:1-6 చదువుడి (యోహాను 8:44). దేవుడు ఆదాముకిచ్చిన ఆజ్ఞలోని మాటతో సర్పము స్త్రీతో మాట్లాడిన మాటలను పోల్చి చూడుడి. ఆ రెండు సంభాషణలలో ఉన్న తేడా ఏమిటి? ఆ తేడాల భావమేమిటి?`

దేవుడు ఆదాముతో పలికిన మాటలను (ఆది 2:16,17) హవ్వ సర్పముతో మాట్లాడిన మాటలలో ఉన్న సాదృశ్యములను గమనించండి. ఈ స్థితిలో సర్పము దేవునిని ప్రక్కనబెట్టి ఆయనకన్నా అతనికే ఎక్కువ తెలుసు అన్నట్లు మాట్లాడుచుండెను. ఒకవేళ ఆ స్త్రీ దేవునిని అపార్ధము చేసుకొని యున్నదేమో అని తెలుసుకొనుటకు ముందుగా ఆమెను ఒక ప్రశ్న వేశాడు. తరువాత బాహాటముగానే దేవుని యొక్క ఉద్దేశాలను ప్రశ్నించి, అటు తరువాత వాటికి విరుద్ధముగా తన అభిప్రాయములను వెల్లడించెను.

సాతానుడు చేసిన ఎదురు దాడిలో రెండు విషయాలున్నవి. మరణము మరియు మంచి చెడ్డల తెలివిని గూర్చి ప్రశ్నించాడు. వారి మరణము తథ్యమని దేవుడు చాలా స్పష్టముగాను ఒత్తి పలికినను (ఆది 2:17) సాతానుడు దేవుని మాటలకు విరుద్ధముగా మీరు చావనే చావరు అని చెబుతూ మానవులు నిత్యత్వము కలిగినవారనే భావమును వ్యక్తపర్చాడు (ఆది 3:4). ఆదాము ఆ ఫలమును తినకూడదని నిషేధిస్తే (ఆది 2:17) సాతానుడు మాత్రము ఆ ఫలమును తింటే వారు దేవునివలె ఉందురని వారిని ప్రోత్సహించెను (ఆది 3:3).

ఇక్కడ సాతానుడు రెండు వాదనలను వినిపిస్తున్నాడు. నిత్యత్వము మరియు దేవుని వలె ఉండుట. ఈ రెండు విషయాలను బట్టి హవ్వ ఆ ఫలమును తినుటకు సమ్మతించెను. ఆ స్త్రీ దేవునికి అవిధేయత చూపించి ఆయన నిషేధించిన ఫలమును తినాలని తన మనసులో సమ్మతించిన వెంటనే దేవుడు ఆమె చెంతలేనట్లు ఆ స్థానములో ఆమెనే ఆమె చూచుకొనే విధముగా ప్రవర్తించడం ఆరంభమైంది. తరువాత వ్యక్తిత్వ మార్పు సంభవించినట్లు బైబిలు వాక్యము సూచించుచున్నది. హవ్వ దేవుని భాషను ఉపయోగిస్తున్నది. నిషేధింపబడిన ఫలమునకు హవ్వ విలువకట్టింది. అది మంచిదిగ ఆమె చూచినది (ఆది 3:6) దేవుడు కూడా ఆయన చేసిన సృష్టిని చూచినప్పుడు మంచిదిగా ఉన్నదని కనుగొనెను (ఆది 1:4) ఆవిధముగా దేవుడు విలువ కట్టినట్లు ఆమె కూడా విలువ కట్టినట్లు గుర్తు చేస్తున్నది.

ఈ రెండు శోధనలు, ఒకటి నిత్యత్వము కలిగియుండుట మరియు దేవుని వలె ఉండుట అనునవి పురాతన ఐగుప్తు మరియు గ్రీకు మతముల యొక్క నమ్మకములకు పునాదులైయున్నవి. నిత్యత్వము కలిగియుండాలని కోరిక దైవానుగ్రహమైనదని వారు భావిస్తారు. నిత్యత్వము దైవ సంబంధమైన గుణము కాబట్టి దానిని వారు కోరుకుంటారు. ఇటువంటి ఆలోచన యూదయ క్రైస్తవ సంప్రదాయములలో చొరబడింది. ఆ విధమైన ఆలోచనలనుండే ఆత్మ నిత్యత్వము అనే నమ్మకము ఉద్భవించినది. పురాతన దినములలో కాకుండా నేడు కూడా అనేక సంఘాలలో ఆత్మ నిత్యత్వము అనే నమ్మకము చాలా బలముగా ఉన్నది.

`జన్మతః మనలో నిత్యత్వమనేది ఒకటుందనే నమ్మకములను గూర్చి ఆలోచించండి. ఇటువంటి ప్రమాదకరమైన మోసము నుండి కాపాడబడుటకు మనము మానవ స్వభావమును గూర్చి మరణించిన వారి స్థితిని గూర్చి అర్ధము చేసుకున్నచో అవి ఎట్లు సహాయపడును?`