---
title:  సర్పము
date:   03/04/2022
---

`ఆది 3:1; 2కొరింథి 11:3 మరియు ప్రకటన 12:7-9 చదువుడి. సర్పము ఎవరు? హవ్వను అతడు ఏవిధముగా మోసము చేసెను?`

ఈ వాక్యము సర్పముతో ఆరంభమైంది. ఆ వాక్యమును జాగ్రత్తగా పరిశీలించినచో అందులో ప్రముఖముగా సర్పమును గూర్చియే చెప్పబడినది. ఒక స్పష్టమైన విషయముగా సత్యమును గురించి వివరించుట వలన అది బాగుగా తెలిసిన ఆకారమును సూచిస్తుంది. చదువరులు ఇప్పటికీ అది ఎవరైయుంటారో అనే నిర్ధారణకు వచ్చియుంటారు.

పరిశుద్ధ లేఖనములు సర్పమును దేవుని యొక్క శత్రువుగా గుర్తించెను. (యెషయా 27:1) ప్రత్యేకముగా అతడిని “అపవాది” మరియు “సాతాను” అని పిలిచెను. (ప్రక 12:9). అదే విధముగా పురాతన సమీప తూర్పు దేశాలలో దుష్టశక్తికి మారు రూపముగా 'సర్పమును' చూచేవారు.

సాతానుడు ఎక్కువ శ్రమ పడకుండానే తన కార్యమును సఫలము చేసుకొనుటకు సర్పమును మధ్యవర్తిగ ఉపయోగించుకొని, తన మోసమును చక్కగా కప్పిపుచ్చుకున్నాడు. భూమి మీద ఉన్న సృజింపబడిన జంతువులలో బహు అందమైనది మరియు యుక్తిగలదై యున్నది. దానికి రెక్కలుండెను. మరియు అది గాలిలో ఎగిరేటప్పుడు బంగారు వర్ణము తేజోవంతమైన కాంతిని వెదజల్లినట్లు కనిపించెను. -ఎలెన్ జి వైట్, పితరులు మరియు ప్రవక్తలు, పుట 53.

అపవాది గురించి మాట్లాడేటప్పుడు అతడు ఏ రూపములో కనిపించినా బైబిలు అతని రూపమునకు ప్రాధాన్యతనివ్వకుండా, అక్షరాలా అతడు “సాతాను” అని మానవునికున్న చీకటి కోణమునకు అతడు గురైయున్నాడని లేఖనములు సెలవిచ్చుచున్నవి.

సర్పము తనను తాను దేవునికి శత్రువుగా చూపించుకొనలేదు. దానికి విరుద్దముగా సర్పము దేవుని మాటలనే ఎంచుకొని, ఆయనను బలపర్చుచున్నట్లు ప్రయత్నము చేసెను. మొదటి నుండి కూడా అటువంటి ప్రవర్తననే సాతాను కూడా చూపించుట జరిగింది. సాతాను దేవుని మాటలను తన నోటి ద్వారా వినిపించి అవసరమైతే దేవుని వాక్యమునే ఉదాహరించి మోసము చేయగలడు. (మత్తయి 4:6).

ఇంకా గమనించినట్లయితే హవ్వతో సర్పము వెంటనే వాగ్వాదమునకు దిగకుండ ఆ స్త్రీకి ఒక ప్రశ్న వేసి వారికి దేవుడు చెప్పిన విషయాన్ని అతడు కూడా నమ్ముచున్నట్లు నటించాడు. దేవుడు చెప్పెనా? అని అతడు ఆమెనడిగెను (ఆది 3:1). ఆవిధముగా ఆరంభమునుండి కూడా అతడెంత కపటముగాను, మోసపూరితముగాను ఉన్నాడో గమనించండి. మనము చూస్తే అతని విధానం పనిచేసినట్లే కనిపించుచున్నది.

`ఏదెనులో పాపరహితమైన హవ్వను సాతానుడు మోసం చేయగలిగితే మనమింకెంత ఎక్కువ దాడికి అనువైనవారంగా ఉంటాము. అతని మోసాలను ఎట్లు వివరించగలం?`