---
title:  అదనపు అధ్యయనము
date:   08/04/2022
---

జీవవృక్షమునకు మరియు మంచి చెడ్డల తెలివినిచ్చు వృక్షమునకు మధ్య ఉన్న సంబంధమును గూర్చి పరిశీలించుడి. ఈ రెంటికి మధ్య ఉన్న బాంధవ్యమును బట్టి చూస్తే ఈ రెండు వృక్షములు ఏదెను వనము యొక్క మధ్య భాగములో ఉన్నవి (ఆది. 2:9). వీటి మధ్య భూగోళ శాస్త్ర సంబంధమైన బాంధవ్యమే కాక ఇంకా ఎక్కువే వున్నది. మంచి చెడ్డల తెలివినిచ్చు వృక్షమునుండి దాని ఫలములను మానవులు తీసుకొని తినిరి. తద్వారా వారు దేవునికి అవిధేయులయ్యారు. దానికి పలితముగా జీవ వృక్షఫలములకు దూరమయ్యారు. ఆ పరిస్థితిలో వారు చిరకాలము జీవించలేకపోయారు. దీని ద్వారా గొప్ప నీతి సూత్రమును తెలుసుకున్నారు. సొలోమోను తన కుమారునికి సలహాయిచ్చిన ప్రకారము నైతికపరమైన మరియు ఆధ్యాత్మికమైన నిర్ణయాలు మనుష్యుల జీవితాలపై వాటి ప్రభావమును చూపిస్తాయనే సత్యమును నేర్పించాయి.

“నా కుమారుడా నా ఉపదేశమును మరువకుము. నా ఆజ్ఞలను హృదయపూర్వకముగా గైకొనుము. అవి దీర్ఘాయువును, సుఖజీవనముతో గడచు సంవత్సరములను శాంతిని నీకు కలుగజేయును” (సామెతలు 3:1,2). ఈ సంబంధము మరొకసారి భవిష్యత్తు పరలోక యెరూషలేములో తిరిగి ఏర్పడును. అక్కడ ఆ పట్టణపు రాజవీధి మధ్యన (ప్రకటన 22:2) జీవవృక్షము మాత్రమే కనిపిస్తుంది.

దేవుడు హవ్వను సృష్టించినపుడు ఆమె పురుషునికన్నా తక్కువ దానిగా గాని లేక అతనికన్నా ఎక్కువ దానిగా గాని ఆయన నిర్మించలేదు గాని అన్ని విషయాలలో అతనికి సమాన వ్యక్తిగానే సృష్టించాడు. పవిత్రమైన జంటలో ఏ ఒక్కరు ఒకరికి తెలియకుండా మరొకరికి స్వతంత్ర అభిరుచులు గాని స్వార్ధంతో కూడిన భావాలు గాని ఉండే అవకాశము లేకపోయినను, వారిరువురు సొంత వ్యక్తిత్వము కలిగిన వారుగా ఆలోచించేవారు. ప్రవర్తించేవారు, ఆజ్ఞను అతిక్రమించుటలో హవ్వ మొదట పాపము చేసినది కాబట్టి ఆదాము ఆమెను ఏలునని దేవుడు చెప్పెను. ఆమె తన భర్తకులోబడి యుండునని అది తనకు యివ్వబడిన శాపములో ఒక భాగమైయుందని దేవుడు చెప్పెను. అనేక సందర్భాలలో ఈ శాపమువలన స్త్రీ యొక్క జీవితము ఘోరమైనదిగాను భారమైనదిగాను మారినది. పురుషునికి దేవుడిచ్చిన ఆధిక్యమును అతడు అనేక సందర్భాలలో దుర్వినియోగము చేయుచు, నిరంకుశమైన రీతిలో అధికారమును చలాయిస్తూ తిట్టుట, దూషించుట చేయుచున్నాడు. అనంతమైన తన జ్ఞానము చొప్పున రక్షణ ప్రణాళికను రూపొందించి దాని ద్వారా మానవ జాతికి మరొక అవకాశమును అనుగ్రహించెను”.-ఎలెన్ జి వైట్, సంఘమునకు సాక్ష్యములు, సంపుటి 3, పుట 484.

**చర్చించుకొనుటకు ప్రశ్నలు**

`1. దేవుడు ఏదెనులో ఆదామును కలుసుకొని అతడు చేసిన అతిక్రమమును నిరూపించుటకు మరియు అతనిలో మారుమనస్సు కలిగే విధముగా కొన్ని ప్రశ్నలు వేసెను. ఇతరుల మీద నేరము మోపుట అనే తీరు కయీనులోను (ఆది 4:9,10). జలప్రళయములోను (ఆది 6:5-8) బాబెలు గోపురము విషయములోను (ఆది 11:5) మరియు సొదొమ గొమొట్టాల విషయములోను (ఆది 18:21) తిరిగి కనిపించినది. ఈ సంఘటనలన్నింటిలోను పరిశీలన తీర్పు అనే భావము ఏవిధముగా బయలుపర్చబడెను.`

`2. మంచిచెడ్డల తెలివినిచ్చు వృక్షఫలములను తినుట ద్వారా అది ఆమెకు జ్ఞానమును కలుగజేయునని హవ్వ ఎందుకు ఆలోచించింది? అట్టి పొరపాటు చేయకుండా ఏవిధముగా తప్పించుకొనగలము?`