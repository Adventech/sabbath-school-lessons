### ఉపోద్ఘాతం: ఆరంభము యొక్క గ్రంథము

ఆదికాండము అంతయు యేసును గూర్చియే. యేసు మన సృష్టికర్త. యేసు మన పోషకుడు, రక్షకుడు, ఆదికాండమును మోషే వ్రాసిన కొన్ని వేల సంవత్సరముల తరువాత, ఆ పితరుని యొక్క మాటలతోనే అపొస్తలుడైన యోహాను సృష్టి వృత్తాంతముతో యేసును బహిరంగపరచెను.

“ఆదియందు వాక్యముండెను. వాక్యము దేవుని యొద్ద ఉండెను. వాక్యము దేవుడైయుండెను. ఆయన ఆదియందు దేవుని యొద్దనుండెను. సమస్తమును ఆయన మూలముగా కలిగెను. కలిగియున్నదేదియు ఆయన లేకుండా కలుగలేదు. ఆయనలో జీవముండెను. ఆ జీవము మనుష్యులకు వెలుగైయుండెను” (యోహాను 1:1-4).

ఇక్కడ యోహాను వ్రాసినది ఏమిటి? 'ఆదియందు' మునుపెన్నడు ఉనికిలో లేని పదార్ధము లేక విషయాలు యేసు ద్వారా ఉనికిలోనికి వచ్చెను. ఉనికిలో ఉన్నదేదియు యేసు లేకుండా కలుగలేదు. సృష్టియావత్తు అనగా విశ్వములో కూలిపోతున్నాయా అనే రీతిలో ముళ్ళ అగ్ని బంతులవలె కనిపించే నక్షత్ర గుంపులు నక్షత్ర వీధులలో ప్రకాశవంతముగా మహా వేగముతో కదులుచున్న వాటితోపాటు జీవకణములలోని శక్తి తరంగాలలోనికి ఆశ్చర్యకరమైన రీతిలో జన్యు పదార్ధము (డి.ఎన్.ఎ) శ్రద్ధగా అల్లుకునేటట్లు యేసు సృష్టించిన, దానినంతటిని కాపాడుచున్నాడు. పరిశుద్ధ లేఖనములలో పొందుపరచబడిన ఈ సృష్టిని గురించి మరియు ఆ సృష్టిని ఆయన ఏవిధముగా విమోచించుచున్నాడో అనే వృత్తాంతమునంతటిని ఆదికాండము వివరించుచున్నది. అందుచేత మన యొక్క ఆరంభములను గూర్చి ప్రపంచములో మరే ఇతర గ్రంథములో కనిపించని విధముగా అధికార సమాచారమును ఆదికాండము అందించుచున్నది.

'జెనిసిస్' అనే ఆంగ్ల పదము (ఆదికాండము) 'ఆదియందు లేక ఆరంభములో అనే భావమునిచ్చే గ్రీకు పదమైన 'జెనిసిస్' నుండి పుట్టినది. గ్రీకు పదమైన 'జెనిసిస్' హీబ్రూ పదమైన 'బెరిషిట్' అనే మాట నుండి పుట్టినది. ఆదికాండము యొక్క మొదటి మాటైన 'ఆదియందు' అనే పదము హీబ్రూ పదమైన 'బెరిషిట్' యొక్క అర్ధమైయున్నది. అందుచేత 'ఆదియందు' అనే పదమే బైబిలంతటికి మొదటి మాటయైయున్నది. పరిశుద్ధ లేఖనమంతయు ఆదికాండము అందించే పునాది మీద ఆధారపడియున్నది. ఆదికాండము ప్రథమ గ్రంథము కాబట్టి బైబిలులో ఉన్న తరువాత పుస్తకములన్నింటికి అది పునాదియైయున్నది. మరియు ఈ మొదటి పుస్తకమైన ఆదికాండము నుండి ఎంచుకొనిన వాక్యములే అధికముగా బైబిలులోని ఇతర పుస్తకాలలో వ్రాసారు.

మానవ జాతిగా మనము ఏమైయున్నామో అనే విషయాలను మరెక్కడా దొరకని రీతిలో ఆదికాండము పుస్తకములో పేర్కొనుట వలన ఈ పుస్తకము మనకు చాలా ప్రాముఖ్యమైనది. మానవులమైన మనము యాదృచ్ఛికముగా లేక ఆకస్మికముగా భౌతిక పరమైన ఈ విశ్వములోనికి ఉద్భవించామనే ప్రచారము జరుగుచున్న ఈ దినములలో ఆదికాండము యొక్క అవసరము మరింత ఎక్కువ ఉన్నది. మనము మానవులముగా “క్రమపర్చబడిన మట్టి ముద్ద”యై యున్నామని ఒక భౌతిక శాస్త్రవేత్త పేర్కొన్నాడు. (ప్రకృతి సూత్రాలే క్రమపర్చబడినవని నమ్ముచున్న ఈ దినములలో అతని ఆలోచనను బట్టి ఒక విధముగా అది నిజమనిపిస్తుంది. అయితే ఆదికాండము మన యొక్క నిజమైన ఆరంభమును గురించి వివరిస్తూ మనము ఒక పరిపూర్ణమైన లోకములో ఉద్దేశపూర్వకముగానే దేవుని యొక్క పోలికలో పరిపూర్ణులముగా సృష్టింపబడితిమని సాక్ష్యమిచ్చుచున్నది. అదే సమయములో ఇప్పటి మన ఈ లోకము మరియు మానవులమైన మనము ఎందుకు పరిపూర్ణముగాలేమో అనే సందర్భములో ఆదికాండము మానవుని యొక్క పతనమును గూర్చి సవివరముగా వివరించుచున్నది.

వేదన మరియు మరణమును అందించుచున్న ఈ లోకములో రక్షణ అనే దేవుని యొక్క వాగ్దానము ద్వారా ఆదికాండము మనకు ఓదార్పును కలుగజేయుచున్నది.

ఆసక్తిని ఉత్సాహాన్ని కలిగించే అద్భుత కార్యములకు సంబంధించిన సృష్టి, జన్మములు, రంగుల ధనుస్సు వంటి ఏదైన మరియు దేవుని యొక్క పరిశుద్ధమైన సన్నిధిని సాక్ష్యములుగా నిలిచిన కొన్ని తీర్పులను (జలప్రళయము సొదొమ గొమొట్టాల నాశనమైన) గూర్చి భక్తి పూర్వకమైన భయమును ఆదికాండము కలుగజేయుచున్నది. అయితే అదే సమయములో ఆదికాండము పుస్తకము అత్యున్నతమైన త్యాగమునకు సాదృశ్యమైన మానవ ప్రేమకు సంబంధించిన అనేక కథనములను (యాకోబు రాహేలు) ద్వేషమునకు సంబంధించిన కథనము (యాకోబు ఏశావు) జన్మమునకు సంబంధించిన (ఇస్సాకు, యాకోబు, యాకోబు యొక్క కుమారులు) మరణమునకు సంబంధించిన (శారాయి, రాహేలు, యాకోబు, యోసేపు, హత్యకు సంబంధించిన (కయీను షిమ్యోను మరియు లేవి) అపరాధములను క్షమించే విషయములో (ఏశావు మరియు యాకోబు, యోసేపు అతని సహోదరులు) అందులో పేర్కొనడం జరిగింది. ఆదికాండము నీతి పాఠములకు సంబంధించిన (కయీను, బాబేలు) ఉపదేశ గ్రంథముగాను, విశ్వాసమునకు సంబంధించిన (అబ్రహాము, యాకోబు) నిరీక్షణ మరియు విమోచనమునకు సంబంధించిన వాగ్దానము (సర్పము యొక్క తలను నలుగగొట్టుట, వాగ్దాన భూమి వంటి) ఎన్నో మానవ అనుభవములకు చెందిన విషయాలు ఈ గ్రంథములో భద్రపరచబడియున్నవి.

ఈ త్రైమాసికములో ఆదికాండ గ్రంథమును చదివి ధ్యానించుటయే గాక అబ్రహాము, ఇస్సాకు మరియు యాకోబుల దేవుని మరియు సృష్టికర్తయైన ప్రభువును గూర్చిన ఎన్నో ఆహ్లాదకరమైన వృత్తాంతములను వినుచూ దేవునితో నమ్మకముగా నడుచుటకు ఈ గ్రంథము దోహదపడుతుంది.

ఈ గ్రంథమును మనము అధ్యయనము చేయునప్పుడు అందులో పేర్కొనబడిన భౌగోళిక ఉద్యమములు అనగా ఏదెను నుండి బాబెలు, వాగ్దాన భూమి నుండి ఐగుప్తుకు మరల తిరిగి వాగ్దాన భూమికి వంటి విషయాలు, ఈ లోకంలో సంచార యాత్రలో ఉన్నామనియు, అదే సమయములో నిజమైన మరియు శాశ్వతమైన వాగ్దాన భూమిలోనికి అనగా నూతన ఆకాశము, నూతన భూమిని త్వరలో స్వతంత్రించుకొనబోవుచున్నామనే నిరీక్షణ మనలో కలుగునట్లు పోషింపబడుదుము. ఈ గ్రంథమందు పుటలను తిరగ వేసేటపుడు అందులో కనిపించే అనేక జీవిత చరిత్రల ద్వారా మానవులు ఏ కాలానికి, ఏ స్థలమునకు ఏ సంస్కృతికి, ఏ పరిస్థితులకు చెందిన వారైన అనేక రీతులలో అందరూ ఒకటే అని, అందులో మనము భాగమని గ్రహించాలి.

ఈ సబ్బాతు పాఠాల గ్రంథకర్త జాక్వియస్ బి డేఖాన్, ఆండ్రూస్ విశ్వ విద్యాలయం, ఎడ్వంటిస్టు థియోలజికల్ సెమినరీ హీబ్రూ మరియు పాత నిబంధన విభాగంలో పదవీ విరమణ చేసిన తరువాత ప్రస్తుతము గౌరవాచార్యుడుగా తన సేవలను అందించుచున్నాడు.