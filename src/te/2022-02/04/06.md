---
title:  'నిబంధన: భాగము-2'
date:   21/04/2022
---

`ఆది 8:21-9:1 చదువుడి. ప్రాణమును భద్రపర్చుట దేవుడు తన ఆధీనములో పెట్టుకొనుటకు గల ప్రాముఖ్యత ఏమిటి? వాగ్దానమేవిధంగా నెరవేరింది?`

జీవమును కాపాడాలనెడు దేవుని యొక్క పట్టుదల కృపతో కూడిన దినచర్య. అది మానవుని యొక్క అర్హతలను బట్టి కాదు. మానవుల యొక్క పాపము భూమి మీద బహుగా విస్తరించినను అదే భూమి మీద మానవుల ప్రాణమును కాపాడుదునని దేవుడు నిశ్చయించుకొనెను. (ఆది 8:21) ఆది 8:22లో భూమి నిలిచియున్నంతవరకు అని వ్రాయబడియున్నది. దాని అర్ధమేమంటే ప్రస్తుతమున్న ఈ భూమి నిలిచియున్నంతవరకు వాటివాటి క్రమము చొప్పున జంతువులు వస్తాయి, పోతుంటాయి. జీవితము సూత్రము కాపాడబడుతూనే ఉంటుంది. క్లుప్తముగా చెప్పాలంటే దేవుడు తన సృష్టిని విడిచి పెట్టలేదు.

ఈ క్రింద వివరించబడిన వాక్యము దేవుని యొక్క దీవెన గూర్చి మాట్లాడుచున్నది. అది మనలను ఆదియందు దేవుడు చేసిన సృష్టి యొద్దకు తీసుకొని వెళుతుంది. (ఆది 1:22, 28; 2:3) ఒక విధముగా చెప్పాలంటే మానవులు స్వచ్ఛమైన నూతన ఆరంభమును చేసుకొనే అవకాశమును దేవుడు అనుగ్రహించుచున్నాడు.

`ఆది 9:8-17 చదువుడి. రంగుల ధనుస్సు యొక్క ప్రత్యేకత ఏమిటి? ఇది నిబంధనకు గురుతుగా (ఆది 9:13) ఉన్నది. అయితే సబ్బాతు కూడా నిబంధనకు ఇంకొక గురుతుగా ఉన్నది. ఈ రెండు గుర్తులు ఒక దానితో ఒకటి ఏవిధముగా సంబంధము కలిగియున్నవి?`

“నిబంధనను స్థిరపరచుచున్నాను” అనే ఈ పదజాలము, మూడుసార్లు చెప్పబడినది. ఇది దేవుడు మొదటగా చేసిన వాగ్దానము యొక్క నెరవేర్పునకు గురుతుగా ఇవ్వబడినది. (ఆది 6:18). దీనికి ముందున్న వాక్య భాగములో ఆరు దినముల సృష్టి క్రమము సమాంతరముగా ఉన్నట్లు వివరించబడినది. ఈ రెండవ భాగమైతే ఏడవ దినమున జరిగిన సృష్టి అనగా సబ్బాతునకు సమాంతరముగా ఉన్నట్లు వివరించబడెను. ఆ వాక్యభాగములోపల నిబంధన అనే పదము ఏడుమారులు పేర్కొనబడినది. సబ్బాతువలెనే రంగుల ధనుస్సు కూడా నిబంధనకు గురుతై యున్నది. (ఆది 9:13, 14, 16 ను నిర్గమ 31:12-17తో పోల్చి చదువుడి) మరియు సబ్బాతు వలెనె రంగుల ధనుస్సునకు కూడా విశ్వవ్యాపితమైన లక్ష్యము లేక ఉద్దేశమున్నది. రంగుల ధనుస్సు ప్రపంచమందంతట కనిపిస్తుంది. సబ్బాతు సృష్టికి గురుతుగా అందరికి అన్నిచోట్ల ఏవిధముగా వర్తిస్తుందో అదే విధముగా రంగుల ధనుస్సు కూడా మరొకసారి జలప్రళయముందనే వాగ్దానమును ప్రపంచ వ్యాప్తముగా అందరికి అన్ని చోట్ల గుర్తు చేస్తుంది.

`ఈసారి నీవు రంగుల ధనుస్సు చూచినపుడు దేవుడు మనకు చేసిన వాగ్దానములను గూర్చి ఆలోచించు. ఎందువలన ఆ వాగ్దానాలు నమ్మాలి? ఆ వాగ్దానాలను నమ్మవచ్చునని ఈ ధనుస్సు ఏవిధంగా మనకు చూపిస్తుంది?`