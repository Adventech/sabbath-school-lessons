---
title:  'నిబంధన: భాగము-1'
date:   20/04/2022
---

ఇప్పుడు వాగ్దానము చేయబడిన నిబంధనను నెరవేర్చవలసిన సమయము ఆసన్నమైనది.

"అయితే నీతో నా నిబంధనను స్థిరపరచుదును. నీవును నీతో కూడా నీ కుమారులను నీ భార్యయు, నీ కోడండ్రును ఆ ఓడలో ప్రవేశింపవలెను” (ఆది 6:18). సమస్తమును నాశనము చేయుదునని చెప్పిన దేవుడే (ఆది 6:7) జీవమునకు సంబంధించిన ఒక నిబంధనను వాగ్దానము చేస్తున్నాడు.

`ఆది 8:20 చదువుడి. ఓడలో నుండి వెలుపలకు వచ్చిన వెంటనే నోవహు ఏమి చేసాడు? ఎందుకు చేసాడు?`

ఆరు దినములలో సృష్టి కార్యము ముగిసిన తరువాత ఆదామవ్వలు వెంటనే సబ్బాతుదినమున దేవునిని ఆరాధించినట్లు, నోవహు జలప్రళయము తగ్గిన వెంటనే మరొక సృష్టికి సూచనగా దేవునిని ఆరాధించెను. ఈ రెండు ఆరాధనలలో తేడా ఉంది. ఆదామవ్వలు నేరుగా దేవునిని ఆరాధించగా నోవహు మాత్రమే ఒక బలియర్పణ అర్పించుట ద్వారా దేవుని ఆరాధించెను. బలిపీఠమును గురించి బైబిలులో మొదటిసారి పేర్కొనడం జరిగింది. (ఓలహ్) దహన బలిని అర్పణగా అర్పించెను. ఆ పద్దతి పురాతనమైనది. మరియు తరచుగా అర్పించిన అర్పణయైయున్నది. నోవహు అర్పించిన అర్పణ, కృతజ్ఞత స్తుతియాగముగ. అర్పించబడినది (సంఖ్యా 15:1-11లో పోల్చి చూడుడి) సృష్టికర్తయైన దేవుడు తన నూతన కుటుంబమును రక్షించినందుకు కృతజ్ఞతాభావముతో నోవహు ఆ బలియర్పణను అర్పించెను.

`ఆది 9:2-4 చదువుడి. మానవుని యొక్క ఆహారమునకు జలప్రళయము వల్ల ఏమి సంభవించింది? దేవుడు విధించిన నిర్భంధముల వెనుక ఉన్న నియమాలు ఏమిటి?`

జలప్రళయము యొక్క ప్రభావము వలన వృక్షజాతి, మొక్క జాతి ఆహారము అందుబాటులో లేకపోయినది. అందుచేత దేవుడు జంతువుల మాంసమును తినమని మానవులను అనుమతించెను. ఈ మార్పు వలన మానవులకును జంతువులకును మధ్య ఉన్న బాంధవ్యములో మార్పు సంభవించినది. సృష్టి జరిపిన నాటి నుండి మానవులు మరియు జంతువులు శాఖాహారమునే అనగా మొక్కలను చెట్ల ఫలాలను ఆహారముగా తీసుకునేవి. అట్లు ఒకే ఆహారమును సేవించేటప్పుడు మానవులు, జంతువుల మధ్య చంపుకోవడము ఉండేది జలప్రళయము అనంతరము ఆహారము కొరకు జంతువులను బెదరించి చంపుట వల్ల వాటి మధ్య బెదురు కలిగించినది. ఒక దానిని మరొకటి తినడం ప్రారంభించినపుడు వాటి మధ్య ఉండే బాంధవ్యము ఆనందము కాక వైరము వచ్చింది.

దేవుడు అనుమతించిన దానిలో రెండు పరిమితులు ఏర్పాటు చేసెను.

1. అన్ని జంతువులు ఆహారమునకు సరియైనవి కావు. పవిత్రమైన, అపవిత్రమైన జంతువులు అనే తేడా సృష్టిలో ఉన్నవి (ఆది 3:19,20ను 1:21,24తో పోల్చుడి. 2. ఇది చాలా ప్రత్యేకముగా, నూతనము, అదే రక్తమును ఆహారముగా సేవించరాదు. రక్తము దాని ప్రాణము. కాబట్టి తినరాదని నియమము పెట్టెను (ఆది9:4).