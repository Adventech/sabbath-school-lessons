---
title:  జలప్రళయము నిలిచిపోయెను
date:   19/04/2022
---

ఆది 7:22-24లో జలములు భూమి మీద అత్యధికముగా విస్తరించినందున ఓడ వెలుపల ఉన్న 'సమస్త జీవరాసులు మృతి చెందెనని' (ఆది 7:23)లో వివరించబడినది. జల ప్రవాహము వలన భూమి మీద ప్రచండముగా విస్తరించిన నీరు నేల మీద 150 దినముల వరకు నిలిచియున్నది. (ఆది 7:24) జీవరాసులు పూర్తిగా నాశనమైపోయి, సమస్తము ఎంతో నిరాశగా ఉన్న స్థితిలో “దేవుడు జ్ఞాపకము చేసుకున్నాడు” (ఆది 28:1). ఈ మాటలు జలప్రళయమునకు సంబంధించిన వర్తమానములో కేంద్రముగా నిలిచినది.

`ఆది 8:1 "నోవహును దేవుడు జ్ఞాపకము చేసుకున్నాడు” అనగా అర్ధమేమిటి?`

క్రియాపదము “జఖర్ ” జ్ఞాపకము చేసుకొనుట అనగా దేవుడు మరచిపోయాడు కాబట్టి ఇప్పుడు జ్ఞాపకము చేసుకున్నాడని అర్ధము కాదు. ఈ మాటలు కేవలం మానసికమైనవి మాత్రమే కాదు. బైబిలు సంబంధముగా చూచినప్పుడు “జ్ఞాపకముంచుకొనే దేవుడు” అనగా ఆయన తన వాగ్దానమును నెరవేర్చియున్నాడనియు, అది రక్షణకు సూచనగా ఉందనే భావమును కలిగియున్నది. (ఆది 19:29) జలప్రళయము సందర్భముగా “దేవుడు జ్ఞాపకము చేసుకొనెను” అనగా నీళ్ళు నిలిచిపోయినవని అర్ధము (ఆది 8:2) నోవహు త్వరలో ఓడ నుండి బయటకు వస్తాడని అర్ధము (ఆది 8:16).

ఓడను విడిచి బయటకు రమ్మని నేరుగా దేవుని యొద్ద నుండి ఎటువంటి ఆజ్ఞ రాకపోయినను నోవహు తన ప్రయత్నములను ఆరంభించెను. మొదటగా ఒక కాకిని పంపాడు. తరువాత పావురమును పంపించి పరిస్థితి ఏవిధముగా ఉందో తెలుసుకొనుటకు ప్రయత్నించెను. చివరికి పావురము ఇక ఓడలోనికి తిరిగి రాకపోయేసరికి నీరు యింకిపోయి నేల కనిపించినదని నోవహు అర్ధము చేసుకొని ఓడ యొక్క కప్పు తీసిచూచెను (ఆది 8:13).

నోవహు యొక్క ప్రవర్తనను బట్టి అతనికి ఉపయోగములో పెట్టగల అనుభవము నుండి కొన్ని పాఠములను నేర్చుకున్నాడు.

ఒక ప్రక్క దేవుడు నేరుగా మనతో మాట్లాడకపోయినను, మనము దేవుని మీద నమ్మకముంచవలసియున్నది. మరొక ప్రక్క మనము ఆలోచన చేయకూడదని మరియు పరీక్షించకూడదని విశ్వాసము మనకు అడ్డు తగలదు. విశ్వాసమున్నంతమాత్రాన అది మనలను, మన విధుల విషయమై ఆలోచన చేయకూడదని, చూడకూడదని అడ్డుపడదు. మనము నేర్చుకున్నది వాస్తవమా? కాదా? అని చూడవలసియున్నది.

అయినప్పటికి దేవుడు చెప్పు వరకు నోవహు ఓడ నుండి బయటకు వెళ్ళలేదు. చివరికి దేవుడు అతనిని ఓడ విడిచి బయటకు రమ్మని చెప్పెను. (ఆది 8:15-19) ఓడ నుండి బయటకు రావడము క్షేమమే అని నోవహుకు తన అనుభవం ద్వారా తెలుసుకున్నను నోవహు అప్పటికే దేవుని మీద ఆధారపడి దేవుడు వెళ్ళమని సూచించేవరకు ఓపికతో ఓడలోనే ఉన్నాడు. ఓడలోనికి ప్రవేశించమని దేవుడు చెప్పే వరకు నోవహు ఓడలోనే వేచియున్నాడు. చివరికి ఒక దేవదూత పరలోకమునుండి దిగి వచ్చి ఓడ యొక్క విశాలమైన ద్వారమును తెరచి పితరుడైన నోవహును, అతనికి కుటుంబ సభ్యులను భూమి మీదకు పంపించెను. మరియు వారితో పాటు ఓడలో ప్రవేశించిన జీవముగల ప్రతి జంతువును వెలుపలకు పంపెను - ఎలెన్ జి వైట్, పితరులు మరియు ప్రవక్తలు పుట 105.

`ఆది 8:1; ఆది 19:29 మరియు కీర్త 106:4 చదువుడి. “దేవుడు జ్ఞాపకము చేసుకొనెను? అనగా అర్ధమేమిటి? ఈ సత్యము నేడు మనకు ఎటువంటి అర్ధమునిస్తుంది? దేవుడు నిన్ను జ్ఞాపకము చేసుకున్నాడని నీకెట్లు చూపించెను?`