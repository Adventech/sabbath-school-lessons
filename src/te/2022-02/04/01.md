---
title:  జలప్రళయము
date:   16/04/2022
---

### ఈ వారమునకు చదువ వలసిన వచనములు
ఆది 6:13-7:10; 2 పేతురు 2:5-9; ఆది7; రోమా 6:1-6; కీర్త 106:4; ఆది 8; ఆది 9:1-17.

> <p>కంఠతవచనం</p>
> “నోవహు దినములు ఏలాగుండెనో మనుష్యకుమారుని రాకడయును ఆలాగే ఉండును” మత్తయి 24:37.

“నరుల చెడుతనము భూమి మీద గొప్పదనియు, వారి హృదయము యొక్క తలంపులలోని ఊహ అంతయు ఎల్లప్పుడు కేవలము చెడ్డదనియు యెహోవా చూచి” (ఆది 6:5). క్రియాపదము "చూచి” అనే మాట దేవుడు తాను ప్రతిదినము చేసిన సృష్టిని “చూచి” లేక 'చూచెను' అని మన దృష్టికి తీసుకొని వెళ్ళుచున్నది. అప్పుడు దేవుడు చూచినది మంచిదిగ వున్నది. కాని ఇప్పుడు దేవుడు చూచుచున్నది 'టవ్' మంచిదిగ ఉన్నది అని పలుకుటకు బదులు అది 'ర' చెడుగా (ఆది 6:5) ఉన్నదని పలుకుచున్నాడు. ఇప్పుడు 'చెడుతో' నిండియుండుట వలన (ఆది 6:6,7) ఈ సృష్టినంతటిని చేసినందుకు ఆయన విచారించుచున్నట్లు భావమును ఆ వాక్యములు తెలియజేయుచున్నవి.

అయితే దేవుడు విచారించుచున్నను దానిలో “రక్షణ” అనే వాగ్దానము ఇమిడియున్నది. విచారమనే మాటకు సమానమైన హీబ్రూ పదము 'నఖమ్' అనే మాట నోవహు పేరులో (నోవఖ్ ) అనగా నెమ్మది కలుగజేయువాడు లేక ఓదార్పునిచ్చువాడు (ఆది 5:29) అని అర్ధమున్నది. ఈ లోకములో వ్యాపించియున్న దుర్మార్గమును గూర్చి రెండు విధాలుగా దేవుడు పరిష్కారమును చూపించుచున్నాడు. అందులో తీర్పు ఇచ్చుట ద్వారా కొందరు నశించిపోదురు. అదే సమయములో ఇతరులకు వాగ్దానము చేయబడిన ఊరట లేక ఓదార్పు లేక నెమ్మది మరియు కృపను బట్టి వారు రక్షణకు నడిపింపబడుదురు.

ఇటువంటి రెండు స్వరములను గూర్చి కయీను హేబెలు లేక షేతు విషయములో వినిపంచబడినది. అదే విషయము రెండు విధాలుగా అనగా షేతు (సంతానము) మనుష్యకుమారులు లేక కుమార్తెలు గాను ఇద్దరి మధ్య ఉన్న తేడాను చూపించబడినది. ఇప్పుడు మరొకసారి నోవహు మరియు మిగిలిన మానవ జాతి మధ్యన ఉన్న తేడాను దేవుడు చూపించుచున్నాడు.

_ఏప్రిల్ 23, సబ్బాతు దినమున ఈ పాఠమును అధ్యయనము చేయుటకు సిద్ధపడవలెను._