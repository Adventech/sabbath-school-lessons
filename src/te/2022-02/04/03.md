---
title:  జలప్రళయమునకు సంబంధించిన సంఘటన
date:   18/04/2022
---

క్రియాపదమైన 'అశహ్' అనగా 'చేయుట' అనే ఈ పదము నోవహు యొక్క క్రియలను సూచించుచున్నది. అదే పదము సృష్టి క్రమములో కూడా ప్రధానమైన మాటగా నిలిచినది (ఆది. 1:7,16,25,26,31; ఆది 2:2) దేవుని యెడల నోవహు చూపించిన విధేయతతో కూడిన క్రియలు, దేవుని యొక్క సృష్టి కార్యములవలె ఉన్నవి. దీనిని బట్టి మనము తెలుసుకొనవలసిన విషయమేమంటే జలప్రళయము అంటే దేవుడు మనలను శిక్షించుటకొరకు మాత్రమే నియమించబడినది అనుకుంటే పొరపాటే. కాని అది దేవుడు మానవులను రక్షించుట కొరకు కూడా అవి ఉపయోగపడే విధంగా రూపొందిబచబడినది.

`ఆది 7 చదువుడి. జలప్రళయమును గూర్చిన వివరణ, సృష్టి క్రమమును గూర్చి మనకు ఎందుకు గుర్తు చేస్తుంది? ఈ రెండు సంఘటనల మధ్య ఉన్న సామీప్యముల నుండి ఏ పాఠములను నేర్చుకొనగలము?`

సృష్టి వృత్తాంతములో వాడబడిన సామాన్యమైన మాటలు మరియు ప్రత్యేకముగా తెలియజేయబడిన విషయాలు ప్రళయము సందర్భముగా జరిగిన విషయాలలో కూడా వాడబడినవని మనము చదివిన వాక్యాలలో చూడగలము. సంఖ్య ఏడు (ఆది 7:2,3,4, 10; ఈ వాక్యములను ఆది 2:1-3తో పోల్చి చూడుడి) మగది (పురుషుడు) ఆడది (స్త్రీ) (ఆది 7:2,3,9, 16 ను ఆది 1:27తో పోల్చి చూడుడి) ఆయా జాతుల ప్రకారము (ఆది 7:14ను ఆది 1:11, 12,21,24625తో పోల్చి చూడుడి) 'మృగములు' పక్షులు, ప్రాకెడు పురుగులు (ఆది 7:8,14,21,23ను ఆది 1:24,25తో పోల్చి చూడుడి. 'జీవ వాయువులు' జీవాత్మను (ఆది 7:15,22ను ఆది 2:7తో పోల్చి చూడుడి).

ఆవిధముగా జలప్రళయము యొక్క వృత్తాంతము చదివినప్పుడు సృష్టి వృత్తాంతమును పోలియున్నట్లు కనిపిస్తుంది. సృష్టి క్రమములో విషయాలను బట్టి మరియు జలప్రళయములోని విషయాలను బట్టి దేవుడు సృష్టించగలడనియు అదే దేవుడు నాశనము కూడా చేయగలడని బయలుపర్చుచున్నవి (ద్వితి 32:39) వెల్లడిచేయబడిన విషయాలు ఒక నిరీక్షణ (వర్తమానమును కూడా తెలియజేయుచున్నవి జలప్రళయము ఒక నూతన సృష్టిగ రూపొందించబడినది. నీటిలో నుండి ఒక నూతన ఉనికికి నడిపిస్తున్నది.

జలప్రళయములోని నీటి యొక్క కదలిక సృష్టిలో జరిగిన సంఘటనను చూపించుచున్నది. వాస్తవానికి అది ఆది 1లో పేర్కొనబడిన సృష్టికి తిరిగి వెళ్ళుచున్నది. సృష్టి క్రమమును ఆది 1లో ఈవిధముగా వివరించబడినది. నీరును విశాలము క్రింద జలములుగాను, విశాలము మీద జలములుగాను వేరుపరచబడెను. (ఆది. 1:7) అయితే జలప్రళయము వేరు చేయబడిన ఈ రెండు జలములను వాటి హద్దులను దాటుకొని ఒక జలముగా తిరిగి కలుసుకొనెను (పునస్సంయోగము జరిగెను) (ఆది 7:11).

ఈ విధానము నుండి విరుద్ధమైన రీతిలో విపరీతముగా కనబడే ఒక వర్తమానము వచ్చుచున్నది. జలప్రళయము తరువాత ఒక నూతన సృష్టి సంభవించే విధముగా పరిస్థితులు అనుకూలముగా ఉండుటకు దానికి ముందున్న దానిని దేవుడు నాశనముచేయవలసి వచ్చెను. నూతన భూమిని సృష్టించుటకు ఇంతకు పూర్వమున్న పాత దానిని నాశనము చేయవలసివచ్చెను. కడవరి కాలము ముగిసిన తరువాత లోకమునకు కలుగు రక్షణ ఏవిధముగా ఉంటుందో ముందుగానే దానిని గూర్చి ఊహించుకొని ఒక భావనారూపమును ఏర్పరచుకొనుటకు వీలుగా జలప్రళయము ఒక ఉపమానముగా ముందుగానే సంభవించినది.

“అంతట నేను క్రొత్త ఆకాశమును, క్రొత్త భూమిని చూచితిని, మొదటి ఆకాశమును మొదటి భూమియు గతించిపోయెను. సముద్రమును ఇకను లేదు” (ప్రకటన 21:1).

`మనము నూతనముగా సృష్టించబడుటకు మనలో ఏది నాశనము చేయబడవలసియుంది? (రోమా 6:1-6 చూడుడి)`