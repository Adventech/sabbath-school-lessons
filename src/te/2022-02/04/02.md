---
title:  జలప్రళయము కొరకు సిద్ధపడుట
date:   17/04/2022
---

`ఆది 6:13-7:10 చదువుడి. తొలి మానవ చరిత్రను గురించి ఆశ్చర్యకరమైన ఈ వివరముల ద్వారా నేర్చుకొనే గుణపాఠము ఏమిటి?`

దానియేలు వలె నోవహు కూడా లోకాంతము గురించి ముందుగానే తెలియజేసియున్నాడు. ఓడ (టెవహ్) అనే హీబ్రూ పదము (ఆది 6:14) నుండి వచ్చినది. దానికి 'ఆర్కు' అనే చాలా అరుదుగా వాడబడిన ఐగుప్తు పదము యొక్క మూలమునుండి ఆర్కు (ఓడ) అనే ఐగుప్తు పదము శిశువుగా ఉన్న మోషేను దాచి పెట్టిన ఆర్కు ఆ రెండింటి భావము ఒకటే అందువలన 'ఆర్కు' అనగా చిన్న జమ్ము పెట్టె. అందులో మోషేను దాచిపెట్టుట వలన అతడు పెద్దవాడైనప్పుడు ఇశ్రాయేలీయులను ఐగుప్తు నుండి రక్షించగలిగాడు. (నిర్గ 2:3) ఇక్కడ నోవహు కూడా ఒక ఓడను (టెవహ్) నిర్మించవలసియున్నది. దానిని 'ఆర్కు' అని కూడా పిలిచారు.

కొంతమంది ఈ 'ఆర్కు'కు మందిరములో నిర్మించబడిన 'ఆర్కు' మందసమునకు సమానమైనదిగా కూడా చూస్తున్నారు (నిర్గమ 25:10) నోవహు నిర్మించే ఓడ (ఆర్కు) ఏవిధముగా అయితే అందులో చేరిన మానవులను రక్షించిందో ఆ విధముగానే నిబంధన మందసము 'ఆర్కు' కూడా దేవుని సన్నిధి తన ప్రజల మధ్య ఉండి కాపాడుటకు సూచనగా ఉన్నది. (నిర్గమ 25:22) ఇక్కడ దేవుని యొక్క రక్షణ ప్రణాళికను తన ప్రజల కొరకు ఏర్పాటు చేసిన దానిని చూపిస్తున్నది.

దేవుడు ఆజ్ఞాపించినట్లు నోవహు సమస్తము చేసియున్నాడు. (ఆది 6:22)దానితో ఓడ యొక్క సిద్ధపాటు, జలప్రళయము కొరకు సిద్ధపాటు భాగము ముగిసినది. (క్రియాపదము "అశహ్” చేసెను. అనే పదము నోవహు యొక్క పనిని సూచించుచున్నది (ఆది 6:14) ఆ మాటను 5సార్లు వాడబడినది (ఆది 6:14-16) ఈ విధముగా దేవుని యొక్క ఆజ్ఞకు నోవహు స్పందించుట అతడు దేవుని యెడల చూపిన విధేయతకు "అశహ్” సూచన “ఆశహ్” అనే ఈ మాటను నిబంధన మందసమును నిర్మించినప్పుడు (ఆర్కు ఆఫ్ ది కవనెంట్) కూడా వాడబడినది (నిర్గమ 39:32,42; నిర్గమ 40:16).

“నోవహు ఓడను ఏవిధముగా నిర్మించాలో అన్ని కొలతలను దేవుడు అతనికి ఇచ్చెను. “బలముగాను కొంత కాలము నిలిచియుండవలసిన ఓడ యొక్క రూపురేఖలు మానవ జ్ఞానము మీద ఆధారపడకుండా నోవహు దేవుని మాట చొప్పున దానిని నిర్మించెను -ఎలెన్ జి వైట్, పితరులు మరియు ప్రవక్తలు పుట 92.

ఓడ మరియు మందసము రెండు 'ఆర్కులు' విమోచన కార్యము నిమిత్తము ఏర్పాటు చేయబడిననే విషయాన్ని గుర్తు చేస్తూ నోవహు చేసిన నిర్మాణ కార్యక్రమము దేవుని యొక్క రక్షణ ప్రణాళికలో భాగమైయున్నదని గుర్తు చేస్తున్నది (హెబ్రి 11:17 చూడుడి) నోవహు విధేయత చూపించుట ద్వారా తన విశ్వాసమును ఒక మాదిరిగా చూపించెను (యాకోబు 2:20).

“అయితే నోవహు యెహోవా దృష్టియందు కృప పొందిన వాడాయెను” (ఆది 6:8) క్లుప్తముగా మనము చూచినపుడు దేవుడు నోవహునకు అనుగ్రహించిన కృపను బట్టి అతడు పరిపూర్ణ విశ్వాసముతోను, సంపూర్ణ విధేయతతోను దేవుని ఆజ్ఞను నెరవేర్చెను. మనమందరము కూడా ఆవిధముగానే పనిచేయవలసియున్నాము కదా!

`2 పేతురు 2:5-9 చదువుడి. కేవలము నోవహు యొక్క కుటుంబము మాత్రమే ఎందుకు రక్షింపబడినది? రాబోవు తీర్పును గురించి లోకమునకు ఇవ్వవలసిన హెచ్చరికను గూర్చి నోవహు వృత్తాంతము ద్వారా మన పాత్ర ఏమిటని ఎట్లు నేర్చుకొనగలము?`