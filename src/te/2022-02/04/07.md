---
title:  అదనపు అధ్యయనము
date:   22/04/2022
---

జలప్రళయమునకు ముందున్న ప్రజల యొక్క మనస్తత్వములు మరియు వారి ప్రవర్తనలో నేటి దినాలలో ఉన్న మనమనస్తత్వములు మరియు ప్రవర్తనలో పోల్చి చూచినట్లయితే చాలా విషయాలు నేర్చుకొనవచ్చును.

నిజానికి మానవుని యొక్క క్రూరత్వము ఏదో క్రొత్తగా వెలుగులోనికి వచ్చినది కాదు. అప్పుడు, ఇప్పుడు సమానముగా ఉన్న విషయాలను గమనించండి.

“జలప్రళయమునకు ముందున్న కాలములో ప్రతీకారము తీసుకోవాలనే పాపము ఉన్నట్లు, అది నేటి ప్రపంచములో కూడా ఉన్నది. మనుష్యుల హృదయాలలో నుండి దేవుని యెడల భయము వెళ్ళగొట్టబడినది. దేవుని చట్టములు మరియు ఆజ్ఞల యెడల ధిక్కార ధోరణిలోను మరియు లక్ష్య పెట్టని ధోరణిలో చూస్తున్నారు. ఐహిక లాభము కొరకే పనిచేయుట, ఇతరులకు ఏ విషయములోను లాభసాటిగా ఉండకూడదనే ధోరణి ఆనాడు ఉన్నట్లే నేటి కాలములో జీవిస్తున్న వారిలో కూడా అధికముగానే ఉంది. తినుటను బట్టి, త్రాగుటను బట్టి జలప్రళయము నాటి ప్రజలను దేవుడు నిందించలేదు. అయితే ఆ నాటి ప్రజల యొక్క అన్ని అవసరములను దేవుడు సమకూర్చగా, వారిలో ఎటువంటి కృతజ్ఞతాభావము దేవుని యెడల చూపకపోవుట మరియు వాటిని నీచముగా చూచుట వారు చేసిన పాపములు మితిమీరిన ఆహారమును భుజించుట వంటి చర్యలు దేవునికి కోపము పుట్టించెను. వివాహమనునది చట్ట సమ్మతమైనదే. వివాహమును దేవుడే స్థాపించి ఆశీర్వదించాడు. ఆయన ఆదియందు స్థాపించిన వ్యవస్థలలో వివాహము ఒకటైయున్నది. దానికి పరిశుద్ధతను అనుగ్రహించెను. అయితే వస్త్రధారణ విషయములోను, వివాహ విషయములోను మిగిలిన అనేక విషయాలలో దేవుని నియమాలను మరచిపోయి వికృత చేష్టలకు, మోహమునకు ప్రాధాన్యత నిచ్చి నీతిమాలిన చర్యలకు పాల్పడ్డారు. లంచగొండితనము, వంచన వారి జీవితాలలో భాగమైనది. ప్రపంచ వ్యాప్తముగా, అన్ని దేశాలలో అరాజకత్వము ఊహకు అందని రీతులలో పెరిగిపోయినది. అదేవిధంగా మన ఈ నవీన సమాజము ఆనాటి సమాజముకన్నా తక్కువేమీ కాదు. ఇప్పటికిప్పుడు క్రైస్తవ దేశములని చెప్పుకొనుచున్న ప్రాంతాలలో కూడా నేరాలు పెరుగుతూ ఉన్నవి. ఇటువంటి పాపములనిమిత్తమే పురాతన దేశాలు నాశనం చేయబడ్డాయి” -ఎలెన్ జి వైట్, పితరులు మరియు ప్రవక్తలు పుటలు 101,102.

**చర్చించుకొనుటకు ప్రశ్నలు**

`1. జలప్రళయమునకు ముందున్న ప్రజల లక్షణాలు నేటి ప్రజలకు సారూప్యమేమి ఇవన్నీ ఉన్నా దేవుని ప్రేమ తగ్గలేదని, ఆయన రక్షించాలనుకున్న వారిని రక్షిస్తాడా?`

`2. నోవహు జలప్రళయము ప్రపంచమంతా కాదని ఏదో ఒక ప్రాంతానికే అని వాదిస్తారు. అట్లు ఆలోచించి రంగుల ధనుస్సు విషయమేమి? వరదలను బట్టి దేవుని అబద్దికునిగా చేస్తున్నారా?`