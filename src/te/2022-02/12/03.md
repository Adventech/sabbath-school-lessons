---
title:  యోసేపు తన సహోదరులను ముఖాముఖిగా ఎదుర్కొనెను
date:   13/06/2022
---

యాకోబు తాను నివసించుచున్న దేశములో కరువు ఏర్పడినందున ఐగుప్తుకు వెళ్ళి ధాన్యమును కొని తెమ్మని తన కుమారులను పంపించెను. ఈ ఆలోచన యాకోబుకు కలిగినదే (ఆది 42:1). తన ఆధీనములో లేని పరిస్థితులకు గురి కాబడిన యాకోబు తన వృద్ధాప్యములో చేసిన పని వలన ఆశ్చర్యకరముగా తాను ఎంతో దుఃఖించిన తన కుమారుని కలుసుకొనబోవుచున్నాడు.

రెండు ప్రధానమైన విషయాల ద్వారా దేవుడు కలుగజేసుకుంటాడు అనే విషయము రుజువగుచున్నది. మొదటగా యోసేపు యొక్క కలలు నెరవేరినట్లు ఒకటి చూపిస్తుంది. యోసేపునకు కలిగిన ప్రవచన కలలు “మీ పనలు నా పనను చుట్టుకొని నా పనకు సాష్టాంగపడెను” (ఆది 37:7). అదే విషయము ఇప్పుడు సంభవింపబోవుచున్నది. "యోసేపు ఆ దేశమంతటి మీద అధికారియై యుండెను” (ఆది 42:6). మరియు అతడు ఆ దేశమునకు ప్రభువైన వాడుగా గుర్తింపు పొందినవాడు (ఆది 42:30, 33). యోసేపునకు వున్న శక్తివంతమైన హోదాకు తన సోదరులు వచ్చి ముఖములు నేలను మోపి అతనికి వందనములు చేసిరి” (ఆది 42:6). తన కలను గూర్చి యోసేపును ఎగతాళి చేసి ఆ కల నెరవేరిందని ఊహించిన ఆ 10 మంది సోదరులే ఇప్పుడు నమస్కారము చేయుట ద్వారా ఆ కల నెరవేరినది (ఆది 37:8).

రెండవదిగా : దేవుని సంకల్పము చొప్పున సంభవించిన ఈ కలయిక ఒక జవాబుగా లేక ఒక స్పందనగా వర్ణించబడినది. భాషాపరమైన మరియు సందర్భ సహితమైన పలుకులు ఈ రెండు సంఘటనల మధ్య పొందిన న్యాయపరమైన ప్రతిఫలముగా పరిగణింపబడినది. “వారు ఒకనితో ఒకరు మాటలాడుకొనిరి” (ఆది 42:21) అదే పద జాలమును వారు యోసేపునకు వ్యతిరేకముగా కుట్ర పన్నుతున్నపుడు కూడా వాడియున్నారు (ఆది 37:19) ఆ సోదరులు చెరసాలలో గడిపిన దినములు (ఆది 42:17) యోసేపు చెరసాలలో గడిపిన దినములకు సూచనగా ఉన్నవి (ఆది 40:3,4) వాస్తవానికి యోసేపు యొక్క సహోదరులు ఇప్పుడు వారికి సంభవించుచున్న విషయాలు బహుశ 20 సంవత్సరాల క్రితము వారు యోసేపు యెడల చేసినవిగా ఉన్నట్లు వారు గుర్తించారు.

“అప్పుడు వారు - నిశ్చయముగా మన సహోదరుని యెడల మనము చేసిన అపరాధమునకు శిక్షపొందుచున్నాము. అతడు మనలను బతిమాలుకొనినప్పుడు మనము అతని వేదన చూచియు వినకపోతిమి. అందువలన ఈ వేదన మనకు వచ్చెనని ఒకనితో ఒకడు మాటలాడుకొనిరి (ఆది 42:21).

రూబేను ఈ విధముగా మాట్లాడియున్నాడు “అతని రక్తాపరాధము మన మీద మోపబడుచున్నది” (ఆది 42:22) మరియు అతని రక్తము చిందింపకుడి. అని వారిని హెచ్చరించిన విషయము కూడా ఇప్పుడు వారికి జ్ఞాపకము వచ్చుచున్నది. దీనంతటిని బట్టి వారు గతములో చేసిన పొరపాట్లు ఇప్పుడు వారిని వెంటాడుతున్నట్లు తెలుసుకున్నారు.

`మనము అనేకమంది “మనము విచారించుచున్న కొన్ని పనులను నిజముగానే చేసియున్నాము. మనము చేసిన కార్యములకు తగిన ఏ అంతస్తులోనైనా ఎట్లు ప్రతీకారమును చెల్లించగలము? యేసు ద్వారా మనకు పాపక్షమాపణ లభించును అని దేవుడు చేసిన వాగ్దానము ఎందువలన మనకు చాలా ప్రాముఖ్యమైనది. ఎందువలన మనము దానిని అంగీకరించాలి? (రోమా 5:7-11).`