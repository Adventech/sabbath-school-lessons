---
title:  యోసేపు - ఐగుప్తు దేశపు యువరాజు
date:   11/06/2022
---

### ఈ వారమునకు చదువ వలసిన వచనములు
ఆది 41:37-46; 1రాజులు 3:12; ఆది 42; రోమా 5:7-11; ఆది 43, 44, 45.

> <p>కంఠతవచనం</p>
> “మరియు ఫరో-చూడుము. ఐగుప్తు దేశమంతటి మీద నిన్ను నియమించియున్నానని యోసేపుతో చెప్పెను” (ఆది 41:41).

ఇప్పుడు యోసేపు ఐగుప్తు దేశపు నాయకుడు. అతను ఎవరో తెలియని స్థితిలో తన సొంత సోదరులే అతనికి వంగి నమస్కారము చేయుదురు (ఆది 42) బెంజమీనును వారి వెంట తీసుకొనిరమ్మని యోసేపు చెప్పినపుడు వారు భయపడిరి (ఆది 43). వారు బెంజమీను యొక్క క్షేమమును గూర్చి ఆందోళన చెందారు (ఆది 44) శక్తిమంతుడైన ఈ అధికారి ఫరో వలె ఉన్నాడు. వారి యెడల దయ కలిగి వ్యవహరించమని వేడుకొనిరి. చివరికి, యోసేపు తానెవరో వారికి బయలుపర్చినపుడు, వారు అతనికి కీడు చేసినను దేవుడు ఆ కీడు నుండి మేలును అనుగ్రహించెను అని వారు అర్ధము చేసుకున్నారు.

తరువాత జరుగబోవు సంఘటనలోను యోసేపు యొక్క విజయముకన్నా అతని సోదరుల మారు మనసుకు సంబంధించినదైయున్నవి. వారు యోసేపు నుండి వారి తండ్రి యొద్దకు, తండ్రి యొద్ద నుండి యోసేపు యొద్దకు చేసిన ప్రయాణములన్నింటిలో వారు ఎదుర్కొన్న అడ్డంకులను బట్టి యోసేపు యెడల, వారి తండ్రి యెడల వారు చేసిన దుర్మార్గపు కార్యమును జ్ఞాపకము చేసుకొని, దేవునికి వ్యతిరేకముగా వారు చేసిన పాపమును జ్ఞాపకము చేసుకున్నారు. యోసేపు సహోదరులు వారికి కలిగిన అనుభవమంతయు వారియెడల దేవుడు చూపిన తీర్పుగా భావించారు. చివరకు అందరూ ఆనంద బాష్పాలు విడుచుట ద్వారా, వారు చేసిన అన్యాయపు కార్యములు క్షమించబడినవనే వర్తమానము పొందియున్నారు.

_జూన్ 18, సబ్బాతుదినము ఈ పాఠమును అధ్యయనము చేయుటకు సిద్ధపడుడి._