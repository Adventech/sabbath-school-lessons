---
title:  భవిష్యత్తును నిర్ణయించుటకు ఉపయోగించబడిన గిన్నె
date:   15/06/2022
---

`ఆది 44 చదువుడి. భవిష్యత్తును నిర్ణయించుటకు ఉపయోగించబడిన గిన్నెను యోసేపు గోనె సంచిలోనే ఎందుకు దాచెను? ఇతర సోదరుల గోనె సంచిలో ఎందుకు పెట్టలేదు?`

ఈ వృత్తాంతమంతయు అంతకు పూర్వము జరిగినట్లుగానే ఉన్నది. ముందు జరిగినట్లే సోదరుల గోనె సంచులను ఆహార ధాన్యముతో నిండి, ప్రత్యేకించి బెన్యామీను యొక్క సంచిలో తాను పానము చేయు గిన్నెను పెట్టమని అక్కడి మనుష్యులకు సూచనలిచ్చెను.

ఇప్పుడు ఈ సంఘటనలు వేరొక రూపు దిద్దుకుంటున్నాయి. ముందు జరిగిన యాత్రలో సోదరులు రెండవసారి ఆహారము కొరకు వచ్చునప్పుడు వారి వెంట బెన్యామీనును తీసుకొని వస్తామని చెప్పి వెళ్ళారు. ఇప్పుడు ఐగుప్తులో యోసేపు ముఖమును చూచుటకు వెళ్ళుచున్నారు. ఇంతకు పూర్వము జరిగిన సంఘటనలో అందరి గోనె సంచులలో ఒకే విధమైన డబ్బు మూట ఉండెను. ఈ ప్రయాణములో మాత్రము బెన్యామీను ఒక్కడిని వేరు చేసి అతని గోనె సంచిలో యోసేపు గిన్నె ఉంచబడినది. అందుచేత యోసేపు యొక్క గిన్నెను దొంగిలించాడనే నేరము క్రింద బెన్యామీను చెరసాలలోనికి వెళ్ళవలసియున్నది.

“యోసేపు భవిష్యత్తును నిర్ణయించుటకు ఉపయోగించబడిన గిన్నెను వాడెను. అనగా గిన్నెలో ఒక అద్భుతమైన శక్తి ఉందని అతడు నమ్ముట లేదు గాని, అతడు సోదె చెప్పే శాస్త్రమును, నమ్మువాడు కాదు గాని, వారి జీవిత రహస్యాలు అతడు చదువగలడని వారిని నమ్మించుటకు యోసేపు ఆవిధముగా చేసెను” ఎలెన్ జి వైట్, పితరులు మరియు ప్రవక్తలు పుట 229.

“మంత్రగిన్నె” అని పిలువబడిన గిన్నె కేవలం అతని సోదరుల యొక్క హృదయ రహస్యములను తెలుసుకొనుట ద్వారాను మరియు వారు దేవుని యెడల చేసిన నేరమును అంగీకరించేవిధముగా వారిలో మార్పు తీసుకొని వచ్చుటకును యోసేపు ఆవిధముగా చేసెను. ఈ విషయాలన్ని యూదా ఈ విధముగా వివరించాడు. “దేవుడే నీ దాసుల నేరము కనుగొనెను” (ఆది 44:16) అని వారు యోసేపు యెడల చేసిన నేరమును ఒప్పుకొనిరి. ఆ విలువైన వెండి గిన్నెను దొంగిలించుట ద్వారా తీవ్రమైన శిక్షకు అర్హులనియు, ఆ విషయములో ఇతర సహోదరులు ఏమందురో అనే వివరణ పొందుట కొరకు ఆవిధముగా చేసెను.

సహోదరులు చూపించిన భావావేశము మరియు వారి ప్రతి స్పందనము చాలా ప్రాముఖ్యమైనది. ఆ బాధను అనుభవించుటలో సహోదరులందరు ఐక్యముగా నిలువబడిరి. ఒకవేళ అటువంటి ఆలోచనలేని యెడల వారు యోసేపును పోగొట్టుకొనినట్లు ఈసారి బెన్యామీను కూడా పోగొట్టుకున్నచో అది వారి తండ్రి యొక్క ప్రాణాలకు హాని సంభవించునని అందరూ బాధకు గురయ్యారు. అటు తరువాత బెన్యామీనుకు బదులు శిక్ష అనుభవించుటకు యూదా ముందుకు రావడం గొప్ప విషయము (ఆది 44:33). నిరపరాధియైన ఇస్సాకుకు బదులు అతని స్థానములో గొట్టె పొట్టేలు దహనబలిగా వధింపబడినట్లు (ఆది 22:13తో పోల్చి చూడుడి) ఇక్కడ యూదా బెన్యామీనుకు బదులుగా ఒక చెర పట్టబడిన బానిసగా ఉండుటకు తన సుముఖతను తెలియపర్చాడు. తన తండ్రి అకారణముగా చనిపోవుటకు బదులు యూదా ఒక ప్రత్యామ్నాయముగా, ఒక దహనబలిగా అర్పింపబడుటకు తనను తాను నిరూపించుకున్నాడు (ఆది 44:34).

`యూదా యొక్క స్పందనలో ఎటువంటి ప్రేమ సూత్రము ఉదహరింపబడినది? ప్రత్యామ్నాయముగా అనగా అర్ధమేమిటి? రక్షణకు సంబంధించిన బైబిలు సంబంధమైన ప్రేమను వివరించగలడు? (రోమా 5:8 చూడుడి).`