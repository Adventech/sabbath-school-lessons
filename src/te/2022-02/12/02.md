---
title:  యోసేపు పరిపాలన చేయుటకు ఎన్నుకొనబడెను
date:   12/06/2022
---

ఆ దేశములో దేవుడు “ఏమి చేయబోవుచున్నాడో” అనే విషయాలను ఫరోకు వచ్చిన కలలను బట్టి యోసేపు ద్వారా బయలుపర్చబడెను (ఆది 41:28). తన దేవుని నమ్మవలసినదిగా యోసేపు ఫరోను పిలువలేదు. యోసేపు తక్షణమే జరుగబోవు పరిణామములను ఎదుర్కొనుటకు క్రియాశీలకముగా స్పందించాడు. ఒక ఆర్ధికపరమైన కార్యక్రమమును సూచించాడు. ఆసక్తికరమైన విషయమేమంటే, యోసేపు చెప్పిన విషయాలన్నిటిలోనుండి ఆధ్యాత్మికపరమైన విషయాలు, దానిలో దేవుని యొక్క పాత్ర వంటి విషయాలను ఫరో విడిచి వేసి యోసేపు సూచించిన ఆర్థికపరమైన కార్యక్రమమును మాత్రమే స్వీకరించాడు.

`ఆది 41:37-57 చదువుడి. యోసేపు విజయము వెనుక దేవుని స్థానము ఏమిటి?`

ఆ దేశములో ముందు ముందు ఎదురయ్యే సమస్యలను ఫరో యొక్క కలల భావము రూపములో యోసేపు వివరించినందుకు అతడికి ఆ బాధ్యతను నిర్వహించమని అప్పగించలేదు గాని, రాబోవు సమస్యను ఎదుర్కొనుటకు యోసేపు యెద్ద పరిష్కార మార్గము ఉంది గనుక “ఆ మాట యుక్తమైనది గనుక” (ఆది 41:37). ఫరో సేవకుల దృష్టిలో కూడా యోసేపు యొక్క సలహా యుక్తమైనది గనుక అతనికి ఆ బాధ్యత అప్పగించబడెను. ఫరో తీసుకున్న ఆ నిర్ణయము మతపరమైనదిగా కాకుండా ఎక్కువగా రాజ్యము మరియు ప్రజలకు సంబంధించిన ప్రయోజనము అందులో ఎక్కువగా ఉన్నది. యోసేపు తెలివైనవాడు వివేకము గలవాడు గనుక (ఆది 41:39) యోసేపునందు “దేవుని యొక్క ఆత్మ సన్నిధి వున్నదని ఫరో గుర్తించెను గనుక (ఆది 41:38). అతని దేవుడు అదంతయు తెలియపర్చెను. జ్ఞానమును అనుగ్రహించెను గనుక (ఆది 41:33ను రాజు 3:12తో పోల్చుడి) కార్యనిర్వాహక బాధ్యతలను యోసేపునకు అప్పగించబడెను.

బైబిలులో పొందుపరచినట్టి సమాచారమంతయు ఆనాటి ఐగుప్తు దేశము యొక్క చారిత్రాత్మకమైన పరిస్థితులకు అనుగుణ్యముగా ఉన్నవి. పురాతన ఐగుప్తు దేశములో అవసరతను బట్టి విదేశీ ప్రధానమంత్రిని నియమించుట రాజకీయపరముగా అసాధారణమైన విషయమేమి కాదు కాబట్టి ఫరో యోసేపును ప్రధానమంత్రిగా నియమించెను.

అటు తరువాత వచ్చిన 7 సం||ల కాలములో “విస్తారముగా ధాన్యము” పండుట వలన దానినంతటిని సేకరించడం జరిగింది. (ఆది 41:49). మానవులకు అతీతమైన రీతిలో దేవుడు అనుగ్రహించెను అనుటకు అది ఒక గురుతైయున్నది. సముద్రపు ఇసుకవలె (ఆది 41:49) అనే పోలిక “దేవుడనుగ్రహించిన దీవెనను అది బయలుపర్చుచున్నది”. (ఆది 22:17) యోసేపు వ్యక్తిగతముగా కూడా తన పరిపాలనంతటిలోను దేవుడు తనను ఫలభరితముగా వాడుకున్నాడనియు, ఆ దేవుడే తన వెనుక ఉండి, రెండు విషయాలను నెరవేర్చెనని నమ్మాడు. యోసేపునకు ఇద్దరు కుమారులున్నారు. వారి పేర్లు ద్వారా యోసేపు పొందిన దేవుని అనుగ్రహమును అనుభవముతో గ్రహించాడు. అతడు తన జీవితములో పొందిన బాధకు సంబంధించిన జ్ఞాపకములు “ఆనందమునకు” మార్చబడినవి అనుటకు సూచనగా తన జ్యేష్ట కుమారునికి 'మనషే” అను పేరు పెట్టెను. తాను వేదన పొందిన దేశములో దేవుడతనిని అభివృద్ధి పరచెనని చెప్పి రెండవ కుమారునికి “ఎఫ్రాయిము” అను పేరు పెట్టెను. ఒక చెడు విషయాన్ని దేవుడు ఎంత మంచి విషయముగా మార్చాడు అనుటకు ఇదొక శక్తివంతమైన ఉదాహరణ.

`మనము జీవించుచున్న జీవిత విధానముల ద్వారా మన దేవుని యొక్క నిజ స్వరూపమును ఏయే మార్గముల ద్వారా ఇతరులకు చూపించగలము?`