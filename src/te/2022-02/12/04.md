---
title:  యోసేపు మరియు బెన్యామీను
date:   14/06/2022
---

రాహేలుకు పుట్టి తన యొద్ద మిగిలియున్న బెన్యామీను వారితో ఐగుప్తునకు పంపించడానికి యాకోబు అంత అనుకూలముగా లేడు. యోసేపును అప్పటికే పోగొట్టుకున్నాడు గనుక, ఇతనిని కూడా పోగొట్టుకుంటాడేమో అని యాకోబు భయపడుతున్నాడు.

`(ఆది 43:6-8) ఎప్పుడైతే వారికి ఆహారము పూర్తిగా లేకుండాపోయినదో (ఆది 43:2) మరియు బెన్యామీనును క్షేమముగా ఇంటికి తిరిగి తీసుకొని వస్తానని యూదా వాగ్దానము చేసినపుడు (ఆది 43:9) యాకోబు బెన్యామీనుతో సహా తన కుమారులందరిని ఐగుప్తుకు రెండవసారి పంపుటకు అంగీకరించెను?`

`ఆది 43 చదువుడి. అక్కడ జరిగిన సంఘటనల మధ్య బెన్యామీను ఉండుట వలన ఎటువంటి ప్రభావము చూపినది?`

అక్కడ జరుగుచున్న సంఘటనల మధ్య బెన్యామీను భౌతికముగా ఉండుట వలన ఒక ప్రాధాన్యత ఏర్పడినది. యోసేపు యెదుట తన సోదరులందరు నిలువబడినపుడు యోసేపు కేవలం బెన్యామీను వైపే చూస్తున్నాడు. అతనినొక్కడినే “సహోదరుడా” అని పిలిచెను (ఆది 43:29). బెన్యామీనును పేరు పెట్టి పిలిచినపుడు మిగిలిన తన సహోదరులెవ్వరిని సహోదరులుగా గుర్తించలేదు. వారిని కేవలం “మనుష్యులు” అని పిలువబడిరి (ఆది 43:16).

బెన్యామీనును యోసేపు “నా కుమారుడా” అని పిలిచెను. ఆవిధముగా అతని యెడల తన ప్రత్యేకమైన అనురాగమును చూపించెను (ఆది 43:29ను ఆది 22:8తో పోల్చిచూడుడి) బెన్యామీను యెడల యోసేపు ఇచ్చిన దీవెన "కరుణకు” సూచనగా ఉన్నది. ఒకనాడు యోసేపు ఆ కరుణ కొరకు బ్రతిమిలాడుకున్నాడు కాని అది అతనికి దొరకలేదు (ఆది 42:41) తన సోదరుల నుండి తనకు లభించని 'కరుణను' యోసేపు బెన్యామీనుకు చెల్లించెను.

యోసేపు యొక్క సహోదరులు, వారి గోనె సంచులలో ధాన్యముతో పాటు డబ్బులు తిరిగి దొరుకుట వలన, వారిని దొంగలుగా భావించి చెరసాలలో వేస్తారేమో అని భయపడుచుండగా, యోసేపు వారికి విందు భోజనమును సిద్ధపర్చుచున్నాడు. బెన్యామీను వారి మధ్యన ఉన్నాడు కాబట్టి యోసేపు అతని నిమిత్తమై వారందరికి విందు భోజనము ఏర్పాటు చేసెను. వారందరు వారి యొక్క వయస్సు ప్రకారము విందు భోజన బల్ల యెద్ద కూర్చున్నపుడు అందరికంటే చిన్నవాడైన బెన్యామీను చివర కూర్చున్నాడు. అతనికి 5 రెట్లు ఎక్కువ ఆహారము వడ్డించబడెను (ఆది 43:33, 34) యోసేపును యాకోబు ఎక్కువ ప్రేమతో చూచినపుడు వీరందరు అసూయపడినట్లు ఈ సమయములో బెన్యామీను యెడల చూపించిన ఆ ప్రత్యేకతకై వారు అసూయపడలేదు (ఆది 37:3,4).

ఆ విధముగా బెన్యామీనుకు ప్రత్యేకముగా అభిమానము చూపించుటవలన వారు అసూయతో చూస్తారా లేక మంచి హృదయముతో చూస్తారా అనే విషయాన్ని తెలుసుకొనుటకు యోసేపు ఆవిధముగా చేసి యున్నాడు. తన సహోదరులకు యోసేపు భాష అర్ధము కాదు గనుక వారు స్వేచ్ఛగా కూడా వారి భాషలో మాట్లాడుకొనవచ్చుననియు, అప్పుడైనా వారి మనస్తత్వమును తెలుసుకొనవచ్చునని యోసేపు తలంచెను. యోసేపు చిన్నవాడైన సోదరుని గోనె సంచిలో తాను స్వయముగా త్రాగుటకు ఉపయోగించే వెండి గిన్నెను దాచి పెట్టమని చెప్పెను -ఎలెన్ జి వైట్ పితరులు మరియు ప్రవక్తలు, పుటలు 228., 229.