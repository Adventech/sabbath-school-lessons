---
title:  "సృష్టి : ప్రేమను తెలియపర్చును"
date:   25/09/2022
---

నేటి పరిస్థితిలో ఉన్న ప్రకృతి మరియు మంచిచెడులతో మిళితమైన ఒక అస్పష్టమైన వర్తమానమును అందించుచున్నది. గులాబి పొదలు అందమైన సువాసనతో కూడిన గులాబి పూలను పూయుటయే గాక, హాని చేయగల మరియు నొప్పిని కలిగించే ముళ్ళు కూడా ఉంటాయి. టూకన్ అనే జాతి పిట్ట తన అందమైన ముక్కుతో మనలను ఆకర్షించుటే కాక, అది ఇతర పక్షుల గూడుల మీద దాడి చేసి వాటి పిల్లలను చంపుకొని తినుట ద్వారా ఆశ్చర్యాన్ని కూడా కలిగిస్తుంది. మనుష్యులు దయ కలిగి ఉండు లక్షణము వారిలో ఉన్నా, ఒక్కొక్క సందర్భములో కొన్ని క్షణాలలోనే అపరిశుద్ధమైన ద్వేషముతో కూడిన దుర్మార్గపు ప్రవర్తనను కనుపర్చే స్వభావము కలిగియుంటారు.

“అప్పుడు, నీవు నీ పొలములో మంచి విత్తనము విత్తితివి గదా, అందులో గురుగులెక్కడ నుండి వచ్చినవని అడిగిరి” (మత్తయి 13:27) ఇక్కడ పేర్కొనబడిన గురుగులు మరియు గోధుమలు ఉపమానములో ఆ పొలము యొక్క యజమానుని దాసులు ఆవిధముగా ప్రశ్నించడములో ఆశ్చర్యములేదు. అందుకు యజమాని "ఇది శత్రువు చేసిన పని” అని వారితో చెప్పెను (మత్తయి 13:28). ఆ విధముగానే దేవుడు ఈ విశ్వమును పరిపూర్ణమైనది గానే సృష్టించెను గాని శత్రువు దానిని అపవిత్రపరచి పాపమనే విచిత్రమైన విత్తనములను దానిలో చల్లెను.

`1యోహాను 4:8,16 చదువుడి. దేవుని ప్రేమను గురించి, ఆయన యొక్క సృష్టి కార్యముల ద్వారా ప్రకృతి ఏవిధముగా వివరించగలదు?`

“దేవుడు ప్రేమైయున్నాడు” అనే సత్యము (1యోహాను 4:8,16)లో కనీసము మూడు ప్రాథమిక విషయాలున్నవి. మొదటిది: ప్రేమ అనునది. దాని స్వభావమును బట్టి ఏదో మూతవేయబడినట్లుగా కాకుండా దానియంతట అది తన స్వభావమును వ్యక్తపర్చేదై యుంటుంది. (ఎటువంటి ప్రేమ వ్యక్తపర్చుటకు వీలుండదు?), దైవత్వములోని ముగ్గురు వ్యక్తుల మధ్య ఆంతరంగికముగ దేవుని యొక్క ప్రేమను పంచుకుంటారు. మరియు బాహ్యముగా వారు తాను సృజించిన ప్రాణులన్నిటి మీద ఎటువంటి షరతులు లేకుండా మార్పు చెందని ఆ ప్రేమను చూపిస్తారు. రెండదిగా : ఆయన యొక్క విమోచన కార్యముల ద్వారా కూడా దేవుని ప్రేమ వ్యక్తపర్చబడుతుంది. శిక్షకు సంబంధించిన తీర్పులలో కూడా దేవుని ప్రేమ వ్యక్తపరచబడుచున్నది. న్యాయము చేయుటలోను, కృపను చూపుటలోను దేవుని ప్రేమ ఇమిడియున్నది. దేవుని సింహాసనమునకు న్యాయము పునాదియైయున్నది. దాని ఫలములే ఆయన ప్రేమయైయున్నది. -ఎలెన్ జి వైట్, యుగయుగాల అభీష్టము పుట 762. మూడవదిగా: చూస్తే దేవుడు ప్రేమైయున్నాడు గనుక ఆయన చేసే ప్రతి క్రియ ద్వారా తన ప్రేమను తెలియపరుస్తాడు. గనుక ఎట్టి పరిస్థితులలోను పాపము పుట్టుటకు దేవుడు కారణము కానేరడు. ఆయన స్వభావానికే అది విరుద్ధమైన విషయమైయున్నది. ఆయన స్వభావములో పాపమునకు చోటు లేదు.

అయితే దేవుడు విశ్వమును సృష్టించుటలో నిజముగా అవసరమున్నదా? ఆయనకున్న సంపూర్ణ అధికారమును బట్టి విశ్వమును సృజించుట “అవసరములేని” పని అని ఒకరు చెప్పవచ్చును. విశ్వమును సృష్టించాలనే నిర్ణయము ఆయన సొంత స్వేచ్ఛా నిర్ణయము ప్రకారము జరిగియున్నది. అయితే ఆయనకున్నటువంటి ప్రేమ స్వభావమునుబట్టి, ఆ ప్రేమను వ్యక్తపర్చుటకు ఒక విశ్వము ఆవసరమని ఆయన కోరుకొనెను. ఆ క్రమములో జీవముగల ఇతర జంతువులతో పాటు ఆయన వలె ప్రేమను చూపగలిగే మానవులను సృజించి ఆయన వారి యెడల చూపిన ప్రేమకు ప్రతిస్పందించే రీతిలోను ఆయన వారి యెడల చూపే ప్రేమను ఇతరులతో కూడా పంచుకొనగలిగే స్థితిలో వారిని సృష్టించెను.

`సృష్టింపబడిన లోకమును ఒకసారి చుట్టూ పరిశీలించాడు. ఆ సృష్టి కొంతవరకు పాపము చేత ధ్వంసమైనను, ఏయేరీతులలో దానిలో దేవుని ప్రేమ ప్రతిబింబిస్తున్నట్లు చూడగలవు? సృష్టిలో బయలుపర్చబడిన దేవుని ప్రేమ నుండి నిరీక్షణ పాఠాలు ఏవిధంగా నేర్చుకొనగలము?`