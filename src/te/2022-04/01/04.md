---
title:  అర్ధములేని విశ్వాస ద్రోహము
date:   27/09/2022
---

`యెహెజ్కేలు 28:12-19 చదువుడి. ఈ వాక్యాలనుండి పాపము యొక్క అర్ధము కాని ఆరంభమును గూర్చి మనము ఏమి నేర్చుకొనగలము?`

యెహెజ్కేలు గ్రంథములో ఎక్కువ భాగము కడవరి కాలమునకు చెందిన భాషలో సాదృశ్యముగా వ్రాయబడినది. అనేక సందర్భాలలో ప్రత్యేకమైన వ్యక్తులను లేక వస్తువులను జంతువులను మరియు ప్రాంతీయ సంఘటనలను పేర్కొనుచు చారిత్రాత్మకమైన లేక విశ్వమునకు సంబంధించిన సత్యములను గూర్చి వ్రాయబడెను. యెహెజ్కేలు 28:1-10లో ప్రభువైన దేవుడు తూరు రాజును గూర్చి వ్రాస్తూ అతడు గొప్ప ధనికుడు మరియు గర్వముతో పరిపాలన చేసినవాడు. అయినప్పటికి అతడు కేవలం ఒక మానవ మాత్రుడుయైనప్పటికి అతడే దేవుడుగా భావించి ఉన్నత శిఖరము మీద తన సింహాసనమును ఏర్పాటు చేసుకున్నాడు. (తూరు దేశము అప్పటికే సుసంపన్నమైన దేశముగా ఉన్నది)

యెహెజ్కేలు 28:12-19లో ఈ చరిత్రాత్మకమైన సత్యము లూసిఫరుకు ఒక సాదృశ్యముగా పేర్కొనుచు అతడు (లూసిఫరు) పరలోకపు ఆవరణములో ఏవిధముగా పతనమైనపోయాడో పోల్చి వ్రాయడం జరిగింది. తూరు రాజు ఒక మానవుడై యుండి అతడొక దేవత అయినట్లు ఊహించుకొని సముద్ర మధ్యన ఆసీనుడైనాడు (యెహెజ్కేలు 28:2,8) అతడు ఇప్పుడు 'అభిషేకము పొందిన కెరూబుగా’ (యెహెజ్కేలు 28:14) దేవుని తోటయైన ఏదెనులో నివాసముంటున్నాడు. ఇక్కడ తూరు రాజు సాదృశ్యము లూసిఫరుకు నిలువగా లూసిఫరు ఏదెను తోటలో జీవించుచున్నాడు (యెహెజ్కే 28:13) మరియు “దేవునికి ప్రతిష్టింపబడిన పర్వతము మీద ఉన్నవాడు” (యెహెజ్కేలు 28:14).

ఈ వృత్తాంతమంతటికి ప్రధానమైన విషయము యెహెజ్కేలు 28:15 వచనములో ఉన్నది. “నీవు నియమింపబడిన దినము మొదలుకొని పాపము నీయందు కనబడువరకు ప్రవర్తన విషయములో నీవు యధార్ధవంతుడవుగా ఉంటివి" (యెహెజ్కేలు 28:15) అందుచేత లూసిఫరులో ఉన్న యదార్ధత పాపము చేయుటకు అవకాశమున్నదనుటకు తార్కాణము. లూసిఫరు యదార్ధత గల్గి యున్నవానిగా స్వేచ్చా చిత్తమును కూడా కలిగియున్నాడు.

నిజానికి లూసిఫరు సృష్టింపబడినవాడు. అందుచేత అతడు స్వేచ్చా చిత్తము కలిగియున్నాడు. అయితే అతనికున్న యదార్ధత అతనికున్న స్వేచ్చా చిత్తమును దుర్వినియోగపర్చుటకు సహకరించినది. అతడు నిజముగా ఏమైయున్నాడో అనే విషయాన్ని మరచిపోయి అతడు చాలా ప్రాముఖ్యమైనవాడుగా ఊహించుకొని అవినీతికి పాల్పడ్డాడు.

దేవుడు లూసిఫరును ఏవిధముగా సృష్టించాడో మరియు అతడిని ఏవిధముగా హెచ్చించాడో ఆ విషయాలను బట్టి సంతృప్తి చెంది దేవునికి వందనస్తుడుగా మెలుగుటకు బదులుగా ఇంకా ఎక్కువ గుర్తింపు కొరకు ప్రాకులాడి పతనమయ్యాడు. ఒక పరిపూర్ణమైన విశ్వములో ఒక పరిపూర్ణుడుగా ఉన్న దేవదూతలో ఇటువంటి చెడు ప్రవర్తన ఏవిధముగా అతనిలో పుట్టెనో అనే విషయానికొస్తే ముందుగా చెప్పబడినట్లు అదొక గూఢమైన అంశమును.

“పాపము అనునది గూఢమైనది మరియు వివరింప శక్యము కానిది. అది ఉనికిలో ఉండుటకు సరియైన కారణములేనిది. పాపమును గురించి వివరణ కోరుచున్నామంటే దానికి కారణమును వెదుకుచున్నామని దాని అర్ధము. దానికి కారణమును కనుగొనిన యెడల పాపమును సమర్ధిస్తున్నట్లవుతుంది. క్షమించరాని రీతిలో ఒక పరిపూర్ణమైన విశ్వములో పాపము కనిపించింది” -ఎలెన్ జి వైట్, దేవదూతలను గూర్చిన సత్యము, పుట 30.

`1థెస్సలో 5:18 ప్రతి విషయమందును “కృతజ్ఞతాస్తుతులు చెల్లించుడి అని పౌలు చెప్పుచున్నాడు. మనలో ఉన్న కృతజ్ఞత భావము పరీక్ష సమయములో నీ మీద నీవే జాలిపడుట వంటి విషయాలను జయించుటకు ఈ మాటలు నీకు ఏవిధంగా సహాయపడును?`