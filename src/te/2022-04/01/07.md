---
title:  అదనపు అధ్యయనము
date:   30/09/2022
---

ఎలెన్ జి వైట్ పితరులు మరియు ప్రవక్తలలో నుండి “పాపము ఎందువలన అనుమతింపబడెను” పుటలు 33-43. మహా గొప్ప పోరాటము నుండి పాపము యొక్క ఆరంభము పుటలు 492-504 చదువుడి.

“పాప విమోచన కొరకు వారికి (సాతానుకు మరియు అతని అనుచర దేవదూతలకును ఎటువంటి నిరీక్షణ లేదు. వారు పరలోకము యొక్క మహిమను చూచి ఆనందించినవారు. దేవుని మహా తేజస్సును కనులారా చూచారు. దేవుని మహిమ ఎదుటే ఆయనకు వ్యతిరేకముగా తిరుగుబాటు చేశారు. వారు సాక్ష్యముగా అనుభవించిన దేవుని మహిమను మించిన వేరొక మహిమను వారు చూడలేదు. వివరింపశక్యము కాని మహిమకు వ్యతిరేకముగా వారు తిరుగుబాటు చేసియున్నందున దానికి మించిన, ఇంకా మేలైన స్థితిలో ఉండగలిగే అవకాశం వారికి లేకపోయింది. వారు చూసిన అసూయ, అనుమానాలను విచారణ చేయుటకు వారు చూసిన శాశ్వతమైన మహిమకు మించిన మహిమ వేరొకటి లేదు. వారు తమను తాము హెచ్చించుకున్న తీరును బట్టి వారి దోషము, దానికి సంబంధించిన శిక్ష ఆధారపడియుంటుంది” - ఎలెన్ జి వైట్ కన్ ఫ్రంటేషన్ 21, పుట.

ఆది నుండి సాతాను యొక్క విశ్వాస భ్రష్టత్వమును గురించి దేవునికి మరియు క్రీస్తుకు తెలుసు. సాతాను భ్రష్టత్వము ఫలితముగా మానవుడు పాపములో పతనమైపోతాడని కూడా వారికి తెలుసు. పాపము ఉనికిలో ఉండాలని దేవుడు దానిని నియమించలేదు. అయితే అది ఈ లోకములో ఉనికి కలిగి ఉంటుందని దేవుడు ముందుగానే చూచాడు. దాని వలన కలిగే నష్టమును విచారణ చేయుటకు అవసరమైన ఏర్పాట్లను ఆయన చేసాడు. లోకమును దేవుడు ఎంతగానో ప్రేమించాడు గనుక తన ఏకైక కుమారుని అనుగ్రహించుటకు నిబంధన చేశాడు. ఎందరైతే ఆయన కుమారుని యందు నమ్మకముంచుదురో వారు నశింపక నిత్యజీవము పొందుదురు” (యోహాను 3:16; -ఎలెన్ జివైట్, యుగయుగాల ఆకాంక్ష, పుట 22.

**చర్చించుకొనుటకు ప్రశ్నలు**

`ఈ లోకములో పాపము ప్రవేశించుటకు చివరికి దేవుడే కారణమనే అంశము మీద మీ సబ్బాతుబడి తరగతిలో చర్చను జరపండి. ఈ ఆరోపణకు ఏవిధంగా జవాబు ఇవ్వగలము?`

`పాపమునకు సంబంధించి మొత్తము సిలువే సరియైన పరిష్కారముగా ఎట్లు సమర్ధించగలము? పాపము యొక్క ఉనికికి సంబంధించిన సిలువ ఏవిధంగా జవాబు ఇవ్వగలదు?`

`కొన్నివేల సం॥ల తర్వాత ఈ లోకములో ఉన్న పాపము మరియు వేదనలకు కారణము సాతానుడు తానే అనే అవగాహన అతనిలో కలుగుతుందా? అయితే ఇప్పటికి లూసిఫరు దేవునికి వ్యతిరేకముగా ఎందుకు తిరుగుబాటు చేస్తున్నాడు?`

`మత్తయి 5:43 - 48లో దేవుని యొక్క షరతులు లేని ప్రేమను గూర్చి మాట్లాడెను ఈ పద్దతిని మీ కుటుంబాలలో సంఘాలలో ఏవిధంగా అనుసరించగలరు?`

`గర్జించు సింహం వలే సాతానుడు తిరుగుచున్నాడని పేతురు హెచ్చరించాడు? (1పేతురు 5:8) సాతాను తంత్రాలను ఎట్లు ఎదిరించగలము? (ఎఫెసి 6:11).`