---
title:  అపనమ్మకము వ్యాప్తి చెందుట
date:   29/09/2022
---

`ప్రకటన 12 చదువుడి. పరలోకములో సంభవించిన తిరుగుబాటు భూమి మీదకు ఏవిధముగా వ్యాప్తి చెందినదో అనే విషయాన్ని ఈ అధ్యాయము మనకు ఏమి బోధిస్తుంది?`

విభిన్నమైన భావముల మధ్య చెలరేగిన సంఘర్షణ వలన లూసిఫర్ పతనమైపోయాడు అనే విషయము ఒక సాధారణమైన అంశము కాదు. ఒక ప్రక్కన లూసిఫర్ మరియు అతని అనుచర దూత గణము నిలిచియుండగా మరొక ప్రక్క క్రీస్తు, ఆయనను వెంబడించిన దూతగణము నిలిచియుండగా ఈ ఇరువురి మధ్య ఒక పెద్ద యుద్దము పరలోకములో సంభవించినదని ప్రకటన 12 వివరిస్తుంది. సర్వలోకమును మోసపుచ్చిన అపవాది లూసిఫరుని సాతాననియు, ఆది సర్పమైన మహా ఘట సర్పము అనియు అనబడెను (ప్రకటన 12:9,10) క్రీస్తు “మిఖాయేలు” అనగా “దేవుని వలె ఉన్నవాడు” అని పిలువబడెను (ప్రకటన 12:7).

యూదా 9 ప్రకారము క్రీస్తును "ప్రధాన దూతయైన మిఖాయేలు" అని శాశ్వతముగా పిలువబడుట వలన ఆయన కూడా సృష్టించబడిన దేవదూతయే అని కొందరు వాదిస్తూ ఉంటారు. అయితే దానియేలు గ్రంథములో పేర్కొనబడిన ప్రతి ప్రధానమైన దర్శనము క్రీస్తు మరియు ఆయన నిత్యరాజ్యముతో ముగియుచున్నది. ఆయన చేతి సహాయములేకుండా తీయబడిన ఒక రాయి (దానియేలు 2:3, 4,45) మరియు మనుష్యకుమారుడు (దానియేలు 7:13) సైన్యమునకు అధిపతిగా, రాజాధిరాజుగా (దానియేలు 8:11,25) మరియు మహా అధిపతిగా మిఖాయేలు (దానియేలు 12:1) అని క్రీస్తును గూర్చి వ్రాయబడెను. అనగా “యెహోవా దూతగా ప్రభువైన యేసే ఉన్నాడు. (నిర్గమ 3:1-6; అపొ.కా. 7:30, 33) మిఖాయేలు కూడా దైవ వ్యక్తియైయున్నాడు. అనగా క్రీస్తే దేవుడు మిఖాయేలుగా ఉన్నాడు.

ప్రకటన 12లో మహా గొప్ప పోరాటమును గూర్చి వివరించబడినది. అనగా

1) అది లూసిఫరు యొక్క తిరుగుబాటు వలన పరలోకములోనే ఆరంభమైంది. దానిలో లూసిఫరు పక్షమున మూడవవంతు పరలోకపు దూతలు చేరియున్నారు.

2) ఆ పోరాటము సిలువపై క్రీస్తు యొక్క నిర్ణయాత్మకమైన మరియు అంతిమ విజయముతో ముగిసినది.

3) అయితే ఇప్పటికి అంత్యకాలమందున్న శేషించిన దేవుని యొక్క ప్రజలతో పోరాటమే కొనసాగుచున్నది.

ఆ మహా గొప్ప పోరాటమును గూర్చి ఎలెన్ జి వైట్ ఈ విధంగా వర్ణించియున్నారు. “దేవుడు తన మహా కృపను బట్టి లూసిఫరును సహించుకుంటూ వచ్చాడు. లూసిఫరు పాపము చేసిన వెంటనే తన ఉన్నత స్థితి నుండి దింపివేయబడలేదు. అతనికి విధేయులైన దేవదూతల యెదుట, తాను సాధించాననే అసత్యపు మాటలు చెప్పినప్పుడు కూడా అతని హోదా తగ్గించబడలేదు. అతడు పరలోకములోనే నివసిస్తున్నాడు. అతడు మారుమనస్సు పొంది దేవునికి అతడిని సమర్పించుకున్నట్లయితే తన పాపము క్షమించబడుతుందని ఎన్నోమారులు అతనికి అవకాశము ఇవ్వబడినది" -ఎలెన్ జి వైట్, మహా గొప్ప పోరాటము, పుటలు 495, 496.

పరలోకపు పరిసరాలలో ఆ యుద్దము ఎంత కాలము కొనసాగినదో మనకైతే తెలియదు. అది ఎంత తీవ్రముగా జరిగియున్నదో మరియు ఎంతకాలము జరిగిందో ప్రక్కన పెడితే ఆ పోరాటములో ప్రధానమైన విషయము సాతాను మరియు అతనిననుసరించిన తన దూతలకు కలిగిన నష్టము ఈ విధముగా ఉన్నది.

“ఆ ఘట సర్పమును, దాని దూతలును యుద్ధము చేసిరి గాని గెలువలేకపోయిరి. గనుక పరలోకమందు వారికిక స్థలము లేకపోయెను” (ప్రకటన 12:8) లూకా 10:18 కూడా చూడుడి. అయితే సమస్య ఏమిటంటే వారు ఈ భూమి మీదకు వచ్చి యున్నారు.

`భూమి మీద నిజముగానే ఈ యుద్దము కొనసాగుచున్నదని ఏ మార్గముల ద్వారా తెలుసుకొనగలము? ఈ యుద్ధములో మన శత్రువును జయించుటకు మనకున్న ఏకైక నిరీక్షణ ఏమిటి?`