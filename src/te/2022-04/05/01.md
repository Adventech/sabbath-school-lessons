---
title:  సిలువకు ముందు సంభవించిన పునరుత్థానములు
date:   22/10/2022
---

### ఈ వారమునకు చదువ వలసిన వచనములు
యూదా 9; లూకా 9:28-36; 1రాజులు
17:8-24; లూకా 7:11-17; మార్కు 5:35-43; యోహాను 11:1-44.

> <p>కంఠతవచనం</p>
> “అందుకు యేసు-పునరుత్తానమును, జీవమును నేనే. నాయందు
విశ్వాసముంచువాడు చనిపోయినను బ్రదుకును, బ్రతికి నాయందు విశ్వాసముంచు ప్రతివాడు
ఎన్నటికి చనిపోడు, ఈ మాట నమ్ముచున్నావా? అని ఆమెను అడిగెను (యోహాను 11:25,26).

మనము ఇంతవరకు పాతనిబంధన పునరుత్థానమును గూర్చి ఏమి చెప్పుచున్నదో
అనే విషయాన్ని పరిశీలించాము. అవి ఎక్కువ భాగము వ్యక్తిగతముగా వారి యొక్క విశ్వాసమును
బట్టి కనిపెట్టిన విషయమే (యోబు 19-17-25; హెబ్రీ 11:17-19; కీర్తన 49:15; కీర్తన
71:20) అంతమాత్రమే కాకుండా ఆత్మావేశము వలన వ్రాయబడిన సమాచారము ప్రకారము
కొందరు నిజముగానే మృతులలో నుండి పునరుత్తానులయ్యారు.

నిజముగానే మొదటిగా పునరుత్తానుడైన వ్యక్తి మోషే. (యూదా 9; లూకా 9:28-36).
ఇశ్రాయేలు రాజ్యపాలన చేయుచున్న కాలములో సారెపతు అను ఊరిలో ఒక విధవరాలున్నది.
ఆమె కుమారుడు చనిపోయినప్పుడు ప్రవక్త ప్రార్ధింపగా ఆ కుమారుని ప్రాణము తిరిగి వచ్చినది
(1రాజులు 17:8-24).

మరియు షూనేమీయురాలి యొక్క కుమారుడు చనిపోయి తిరిగి బ్రతికెను (2రాజులు
4:18-37) క్రీస్తు ఈ లోకములో జీవించిన కాలములో నాయీనను ఊరిలో విధవరాలి
యొక్క కుమారుడు చనిపోగా ఆ బాలుని ఆయన బ్రతికించెను (లూకా 7:11-17). యాయీరు
యొక్క కుమార్తె చనిపోగా ఆమెను యేసు బ్రతికించెను (లూకా 8:40 - 56) అటు తరువాత
చనిపోయిన లాజరును యేసు బ్రతికించెను (యోహాను 11) మోషే ఒక్కడు తప్ప మిగిలిన
వారందరు కొంత కాలము జీవించి మరల తిరిగి చనిపోయేవిధముగా పునరుత్థానము చెందారు.
ఇక్కడ పేర్కొనబడిన ఉదాహరణల ద్వారా మరణించిన వారికి ఏమియు తెలియదనియు,
వారు స్మృతిలో ఉండరని బైబిలు ప్రకారము నిరూపణ అయింది (యోబు 3:11-13; కీర్తన
115:17; కీర్తన 146:4; ప్రసంగి 9: 5,10) ఈ ఉదాహరణలన్నింటిలో మరణించిన
సమయము యొక్క జ్ఞాపకాలను గురించి ఏమైనా చెప్పబడినవా? లేదు. అటువంటి అనుభవము
ఏమీ ఉండదని బైబిలు సాక్ష్యమిచ్చుచున్నది.

క్రీస్తు యొక్క మరణము మరియు ఆయన పునరుత్థానము సంభవించకముందు జరిగిన
పునరుత్తానములను గూర్చి ఈ వారము అధ్యయనములో తెలుసుకొనబోవుచున్నాము.

_అక్టోబరు 29 సబ్బాతు దినమున ఈ వారం పాఠమును అధ్యయనం చేయుటకు
సిద్దపడుడి._