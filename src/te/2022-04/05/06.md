---
title:  లాజరు
date:   27/10/2022
---

`యోహాను 11:1-44 చదువుడి. లాజరు యొక్క వ్యాధి వలనను మరణము
వలనను యేసు ఏ భావముతో మహిమపర్చబడెను (యోహాను 11:4).`

ఇక్కడ కూడా యేసు రూపాలంకారమును ఉపయోగించాడు. మరణము గూర్చి
మాట్లాడుతూ దానిని నిద్ర అని పిలిచాడు. ఆయన ఈ మాటలు చెప్పిన తరువాత మన
స్నేహితుడైన లాజరు నిద్రించుచున్నాడు. అతని మేల్కొల్ప వెళ్ళుచున్నాని వారితో చెప్పెను
(యోహాను 11:11).

లాజరు నిజముగానే నిద్రించుచున్నాడని కొందరు తలంచినప్పుడు “లాజరు
చనిపోయెను” అని యేసు స్పష్టముగా చెప్పెను (యోహాను 11:12-14) యేసు బేతని
గ్రామమునకు వచ్చేసరికి లాజరు మరణించి అప్పటికి నాలుగు రోజులయింది. అతని
మృతదేహము చెడిపోవుచున్నది (యోహాను 11:17-29 దేహము కంపుకొట్టుట
ప్రారంభించినపుడు ఆ వ్యక్తి మరణించాడనుకొనుటలో ఇక ఎటువంటి సందేహము
ఉండనవసరములేదు.

ఈ సందర్భములో మార్తాతో యేసు ఈవిధముగా చెప్పెను. “నీ సహోదరుడు
మరలా లేచునని ఆమెతో చెప్పెను (( యోహాను 11:23) అయితే అందుకామె చివరి
పునరుత్తానములో తిరిగి లేస్తాడని ఆమె నమ్మకము ప్రకారము జవాబిచ్చెను. అయితే
యేసు అందుకు “నేనే పునరుత్థానమును జీవమునైయున్నాను. నాయందు
నమ్మకముంచినవారు, మరణించినను బ్రతుకును. మరియు జీవించు ప్రతివాడును
నాయందు నమ్మకముంచిన యెడల ఎన్నటికి మరణించడు. దీనిని మీరు నమ్ముచున్నారా?
(యోహాను 11:23-26) మరియు యేసు చెప్పెను “నీవు నమ్మిన యెడల దేవుని
మహిమను చూచెదవు" (యోహాను 11:40 ) మార్తా నమ్మెను. అందువలన తన
సహోదరుడు లాజరు యొక్క పునరుత్థానములో ఆమె దేవుని మహిమను చూచెను.

దేవుని మాటలో జీవమున్నదని బైబిలు చెపుతుంది. (ఆది 11:20-30; కీర్తన
33:6) ఆయన మాట చొప్పున జీవము తిరిగి సృష్టింపబడగలదు. అదే లాజరు
విషయములో జరిగినది. చిన్న ప్రార్ధన తరువాత 'యేసు లాజరును బయటకురా” అని
పిలిచెను (యోహాను 11:43). అక్కడికక్కడే జీవమునిచ్చే దేవుని శక్తిని ఆ ప్రజలు
చూసారు. అదే శక్తి ఈ లోకమును మాట ద్వారా ఉనికిలోనికి తెచ్చెను. యుగ
సమాప్తినందు పునరుత్థానములో మృతులను జీవములోనికి రమ్మని దేవుడు పిలుచును.

లాజరును మరణములోనుండి జీవములోనికి లేపుట ద్వారా యేసుకు
మరణమును ఓడించగల శక్తి ఉందని నిరూపించాడు. దేవుని యొక్క మహిమను
నిరూపించుటకు దీనికి మించిన గొప్ప విషయము ఇంకేమి ఉంటుంది?

`యోహాను 11:25,26 చదువుడి. ఒక ప్రక్క విశ్వాసులు మరణిస్తారని యేసు
మాట్లాడుచున్నాడు. మరొక ప్రక్క విశ్వాసులు ఎన్నటికి మరణించరని చెప్పెను. ఇక్కడ
యేసు మనకేమి
బోధిస్తున్నాడు. క్రీస్తు యొక్క మాటలను అర్ధము చేసుకున్నచో మరణము
అనునది ఒక విధమైన గాఢ నిద్ర అని ఎందుకు చెప్పాడు?`