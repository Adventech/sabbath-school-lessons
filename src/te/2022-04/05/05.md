---
title:  యాయీరు యొక్క కుమార్తె
date:   26/10/2022
---

యేసు యొక్క మరణము మరియు పునరుత్తానమునకు ముందు జరిగిన
పునరుత్తానములు ఏదో ఒక ప్రత్యేకమైన సమాజమునకు లేక అందులోని ఏదో ఒక తెగకు
చెందిన వారు మాత్రము కాదు. దేవుని ప్రజలకు గొప్ప నాయకుడుగా ఉన్నవాడు మోషే
(ద్వితి 34:10-12). దానికి విరుద్ధముగా ఫేనికు విధవరాలు పేదరాలు. చివరికి ఆమె
ఇశ్రాయేలీయురాలు కూడా కాదు (1రాజులు 17:9). షూనేమీయురాలు సమాజములో
గౌరవ ప్రదమైన గుర్తింపు కలిగిన స్త్రీ (2రాజులు 4:8). నాయీను విధవరాలికి ఉన్నవాడు
ఒకే ఒక కుమారుడు, బహుశః తన ఆశలన్నియు ఆ బిడ్డపైనే పెట్టుకొని జీవిస్తూ
ఉండవచ్చును (లూకా 7:12) ఈ ఉదాహరణలకు విరుద్ధముగా యాయీరు సమాజ
మందిరము యొక్క అధికారి. ఆయన కపెర్నెహోములో ఉండి ఉండవచ్చును (మార్కు
5:22). వారందరు వేర్వేరు సంస్కృతులకు చెందినవారైనను సమాజములో వేర్వేరు తరగతులకు
చెందినా, వారందరూ దేవుని యొక్క జీవమును అనుగ్రహించే శక్తి వలన ఆశీర్వదింపబడిరి.

`మార్కు 5:21 - 24; 35-43 చదువుడి. "ఈ చిన్నది నిద్రించుచున్నదే గాని
చనిపోలేదని వారితో చెప్పెను” క్రీస్తు యొక్క మాటల ద్వారా మరణమును గూర్చి ఏమి
నేర్చుకొనగలము? (మార్కు 5:39).`

12 సం||రాలు వయస్సు కలిగిన యాయీరు కుమార్తె వారి ఇంటి యొద్ద మరణించే
స్థితిలో పడియున్నది. అందుచేత అతడు యేసు నొద్దకు వెళ్ళి తనతోపాటు, తన ఇంటికి
రమ్మని యేసును బ్రతిమాలెను. యేసు వెళ్ళి తన స్వస్థతా హస్తమును ఆ కుమార్తె మీద
పెట్టాలని అతని ఆశ. అయితే వారు ఆ ఇంటికి చేరకమునుపే ఆ కుమార్తె మరణించిందనే
వార్త ఆయనకు చేరింది. “నీ కుమార్తె చనిపోయినది. నీవిక బోధకుని ఎందుకు
శ్రమపెట్టుదువనిరి” (మార్కు 5:35).

దుఃఖించుచున్న తండ్రితోయేసు “భయపడవద్దు. కేవలము నమ్ము" (మార్కు 5:36)
దేవుడు కలుగజేసుకున్నాడు కాబట్టి ఆ తండ్రి చేయగలిగిందేమీ లేదు. కేవలం నమ్ముట
మాత్రమే.

వారందరు యేసుతో ఇంటికి వచ్చిన తరువాత వారితో యేసు “ఎందుకు
గాబరాపడుతున్నారు? ఎందుకు దుఃఖించుచున్నారు? ఈ బిడ్డ చనిపోలేదు గాని
నిద్రించుచున్నది (మార్కు 5:39). ఆ మాటలు వినిన వారు ఆయనను హేళన చేసిరి.

1. వారికి తెలుసు. ఆమె చనిపోయినదని

2. ఆయన మాటల యొక్క భావమును వారు గ్రహించలేకపోయారు.

“ఆ అనుభవమును దృష్టిలో పెట్టుకుని, వారిని ఓదార్చుటకు అనువైన మాటగా
చనిపోయెను అనుటకు బదులు ఆమె నిద్రించుచున్నదని పలికెను (మత్తయి 9:24; లూకా
8:52; యోహాను 11:11-15 చూడుడి) మరణము ఒక నిద్ర. అయితే అదొక గాఢమైన
నిద్ర. ఆ గాఢనిద్ర నుండి కేవలము ఆ గొప్ప జీవ ప్రదాత మాత్రమే లేపగలడు. ఆయనకు
మాత్రమే సమాధి యొక్క తాళపు చెవి కలదు" (ప్రకటన 1:18; యోహాను 3:16; రోమా
6:23) – ఎ ఎ బైబిలు వ్యాఖ్యానము సంపుటి 5, పుట 609.

ఆ బాలిక యొక్క పునరుత్తానము తరువాత దానిని చూచినవారు బహు విస్మయము
చెందారు (మార్కు 5:42) అప్పటివరకు మరణమే అంతము. అదే చివరి దశ.
మరణించినవారు తిరిగి ప్రాణమును పొందలేరనుకునేవారు. అందుకే ఈ అనుభవాన్ని
బట్టి ఆశ్చర్యపడిరి.

`“భయపడకుము కేవలము నమ్ముము” అని యేసు చెప్పిన మాటలు (మార్కు 5:36)
నేటికి మనకు కూడా అర్ధవంతముగా ఉన్నవి. భయంకర పరిస్థితిలో కూడా నమ్మవలసి
యున్నామనే విషయాన్ని ఎట్లు నేర్చుకొనగలము.`