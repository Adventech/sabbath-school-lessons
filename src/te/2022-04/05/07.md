---
title:  అదనపు అధ్యయనము
date:   28/10/2022
---

ఎలెన్ జి వైట్, “పితరులు మరియు ప్రవక్తల నుండి” మోషే యొక్క మరణము
పుటలు 469-480 ప్రవక్తలు మరియు రాజులు నుండి “తీవ్రమైన స్వరముతో గద్దించుట”
పుటలు 129-142 “శాంతి ప్రవక్త" పుటలు 237-243; యుగయుగాల అభీష్టము
నుండి “శతాధిపతి” పుటలు 318-319 “విశ్వాసముతో ముట్టుకొనుట” పుటలు
142-343; లాజరు బయటకు రమ్ము పుట 524-536.

క్రీస్తునందు స్వభావసిద్ధమైన, ఎవరి వద్ద నుండి పొందని జీవమున్నది. ఆయనే
జీవమైయున్నాడు. కుమారుని కలిగియున్న వారికి జీవమున్నది (1యోహాను 5:12).
క్రీస్తు యొక్క దైవత్వము విశ్వాసులకు శాశ్వత జీవమును గూర్చిన వాగ్దానము అందుకు
యేసు -"పునరుత్థానమును జీవమును నేనే, నా యందు విశ్వాసముంచువాడు
చనిపోయినను బ్రతుకును. బ్రదికి నాయందు విశ్వాసముంచు ప్రతివాడును ఎన్నటికి
చనిపోడు. ఈ మాట నమ్ముచున్నావా?” అని ఆమెను అడిగెను (యోహాను 11:25-26)
ఆయన రెండవ రాకడ సమయము కొరకు ఎదురు చూస్తున్నారు. అప్పుడు నీతిమంతులైన
మృతులు ఇక ఎన్నడు అవినీతిపరులు కాకుండా లేపబడుదురు. సజీవులుగా ఉన్న
నీతిమంతులు మరణము చూడకుండా పరలోకానికి ఎత్తబడుదురు. మరణించిన
నీతిమంతుల పునరుత్థానము, లాజరు మృతులలో నుండి లేపబడిన దానికి సాదృశ్యముగా
ఉన్నది. ఆయన మాటల ద్వారా, క్రియల ద్వారా పునరుత్థానమునకు కర్తయైయున్నాడని
ప్రకటించుచున్నాడు. సిలువ మీద మరణించిన ఆయన యొద్ద మరణము యొక్క
తాళపు చెవులున్నవి. సమాధిని జయించినవాడు శాశ్వత జీవమును అనుగ్రహించుటకు
అధికారము కలవాడు -ఎలెన్ జి వైట్ యుగయుగాల ఆకాంక్ష, పుట 530.

**చర్చించుకొనుటకు ప్రశ్నలు**

`ఏలియా, ఎలీషా ప్రవక్తలు చేసిన పరిచర్య సమయములో అనేకులు మృతి చెందారు.
అదేవిధముగా క్రీస్తు భూమి మీద చేసిన పరిచర్య కాలములో కూడా కొందరు
మరణించియుంటారు. అయితే వారిలో కొందరు పునరుత్తానులయ్యారు (లూకా
4:24-27) మరణించిన వారుగా ఉండుటంటే ఏమిటి?`

`జీవము ఎంత తృణ ప్రాయమో అనేకులు వివరిస్తారు. మానవులు జంతువులు
మరణించడం ఖాయం. మానవులకు మరణం గూర్చి తెలుసు జంతువులకు
తెలియదు. మనకు ఎందుచేత పునరుత్తాన వాగ్దానము చాలా ప్రాముఖ్యము?`

`ఆత్మకు నిత్యత్వము కలదని నమ్మినవారు నీతిమంతుడు మరణిస్తే ఆత్మ పరలోకానికి
వెళ్ళిపోవునని నమ్ముదురు. అయితే వారికి అంత్యకాలమున పునరుత్తానము
ఎందుకవసరము?`