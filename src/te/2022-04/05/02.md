---
title:  మోషే యొక్క పునరుత్తానము
date:   23/10/2022
---

`యూదా 9, లూకా 9:28-36 చదువుడి. మోషే దేహముతో పునరుత్తానుడయ్యాడని
ఏ రుజువును బట్టి చెప్పగలము?`

అలెగ్జాండ్రియా నుండి వచ్చిన గ్రీకు చర్చి ఫాదర్సు ఈ విధముగా వాదిస్తున్నారు.
మోషే మరణించినప్పుడు ఇద్దరు మోషేలను చూస్తున్నాము. ఒకరు ఆత్మతో సజీవముగా
ఉన్న మోషే రెండవ వ్యక్తి దేహముతో మరణించిన మోషే. ఒక మోషే దూతలతో
పరలోకమునకు వెళ్ళాడు.

రెండవ మోషే భూమిలో పాతి పెట్టబడ్డాడు. ఓరిజెన్, ధర్మోపదేశ
ప్రసంగము, యెహోషువా 2:1 మీద క్లెమంట్ ఆఫ్ అలెగ్జాండ్రియా, స్టోమార్లు 6:15 చూడుడి).
ఆత్మ మరియు సమాధి చేయబడిన దేహము అనే ఈ తేడా గ్రీకు భావమును నమ్మే
వారికి అనగా ఆత్మకు నిత్యత్వమున్నదని నమ్మేవారికి అందులో అర్ధమున్నదనిపిస్తుంది.
అయితే ఈ భావము బైబిలులో లేదు. యూదా 9లో బైబిలు బోధించుచున్నట్లు మోషే
దేహముతో పునరుత్తానుడయ్యాడు అనే విషయాన్ని ధృవీకరిస్తున్నది. ఇక్కడ మోషే దేహముతో
పునరుత్తానుడయ్యాడు అనునది అవునా కాదా అనునది చర్చనీయాంశమైనది. ఆత్మ
దేహమునకు వేరుగా ఉండి ఉనికిలో ఉండగలదా అనునది చర్చనీయాంశము కాదిక్కడ.

ద్వితి 34:5-7 మోషే 120 సం॥రాల వయస్సులో మరణించాడని చెపుతుంది.
ప్రభువైన దేవుడతనిని రహస్య స్థలములో మోయాబు దేశములోని లోయలో సమాధి చేసెనని
వాక్యము సెలవిస్తుంది. అయితే మోషే సమాధిలో ఎక్కువ కాలము లేడు. “క్రీస్తే స్వయముగా
దేవదూతల సహాయముతో మోషేను సమాధి చేసిన తరువాత, నిద్రించుచున్న పరిశుద్దుని
తిరిగి జీవములోనికి లేపుటకు పరలోకము నుండి దిగివచ్చెను. మొట్టమొదటిసారి క్రీస్తు
మరణించిన ఒక వ్యక్తి ప్రాణమును తిరిగి ఇవ్వబోవుచున్నాడు. జీవాధిపతిగా, ప్రకాశించుచున్న
దూతలు సమాధి యొద్దకు చేరుకోగా, సాతానుడు తన ఆధిపత్యము నిలుపుకొనుటకు
ఆరాటపడుచున్నాడు. సాతానుతో అక్కడ విబేధించుటకు క్రీస్తు సిద్దముగా లేడు. కాని క్రీస్తు
అన్ని విషయాలను తన తండ్రికి విన్నవించుకున్నాడు. “ప్రభువు నిన్ను గద్దించునుగాక”
(యూదా 9) అని పలికెను. పునరుత్థానమును శాశ్వతముగా నిజము చేసెను. సాతానుడు
ఆ సమయాన్ని దోచుకొనుటకు ప్రయత్నించెను గాని మరణించిన నీతిమంతుడు తిరిగి
బ్రతికెను” -ఎలెన్ జి వైట్, పితరులు మరియు ప్రవక్తలు, పుటలు 478, 479.

క్రీస్తు రూపాంతరము చెందునపుడు అక్కడ మోషే కనిపించుట ద్వారా మోషే
పునరుత్తానుడయ్యాడని రుజువయింది. మరణమును చూడకుండా పరలోకమునకు ఎత్తబడిన
ప్రవక్త ఏలియా (2రాజులు 2:1-11)తో మోషే అక్కడ కనిపించాడు. మోషే, ఏలియాలు
ఇరువురు యేసుతో సంభాషించిరి (లూకా 9:28-36 చూడుడి).

“ఇద్దరు పురుషులు ఆయనతో మాటలాడుచుండిరి. వారు మోషే ఏలియా అనువారు.
వారు మహిమతో అగపడి ఆయన యెరూషలేములో నెరవేర్చబోవు నిర్గమమును గూర్చి
మాటలాడుచుండిరి” (లూకా 9:30,31). క్రీస్తు పాపము మీద మరియు మరణము మీద
విజయము సాధించాడు అనుటకు నిదర్శనముగా ఎటువంటి అనుమానము లేకుండా మోషే
అక్కడకు వచ్చాడు. అక్కడకు దేహములతో వచ్చిన వారు మోషే ఏలియాలు మాత్రమే కాని
వారి ఆత్మలు కాదని తెలుసుకోండి.

`మోషే భూసంబంధమైన కానాను దేశములోనికి అడుగు పెట్టుటకు అనుమతి
లభించలేదు. (ద్వితి 34:1-4). కాని పరలోకపు కానానుకు కొనిపోబడెను. దీని ద్వారా
మనము ఊహించిన దానికన్నా అడిగినదానికన్నా దేవుడు తన విస్తారమైన దీవెనలను
ఆయనను వెంబడించిన వారికి అనుగ్రహించునని ఎట్లు నేర్చుకొనగలము (ఎఫెసి 3:20)`