---
title:  పర్గెటరీ (దోషమును పోగొట్టు స్థలము)లో పరిశుద్ధులు
date:   29/11/2022
---

మరణించిన వారు నేరుగా నరకానికి గాని లేక పరలోకానికి గాని వెళ్ళుటకు
అనర్హులు కానివారు, వారి పాపములను పర్గెటరీ (దోషమును పోగొట్టు స్థలము)లో వారి
పాపాల కల్మషము పోగొట్టుకొని లేక పాప ప్రక్షాళన గావించుకొని పరదైసుకు లేక దేవుని
సన్నిధికి ఎగిరిపోవచ్చునని రోమన్ కథోలిక్ సంఘము నమ్ముచున్నది. మరణించిన వారు
పర్గెటరీలో ఉండగా వారి ప్రియులు గనుక ప్రార్ధనలు చేసిన లేక మత గురువులచే ప్రార్ధనలు
చేయించిన, పాప పరిహారార్ధము ప్రాయశ్చిత్తము చేయించినచో పర్గెటరీలో వారు
ఎదుర్కొనుచున్న బాధలు, శ్రమలు తగ్గునని కూడా వారు నమ్ముచున్నారు.

కథోలిక్కు సంఘము యొక్క క్యాటకిజమ్ (ప్రశ్నోత్తర క్రమముగా వ్రాసిన సంగ్రహ
గ్రంథము ప్రకారము “పర్ గెటరీ" గురించి ఈ విధముగా వ్రాయబడెను. “దేవుని యొక్క
కృపలోను మరియు ఆయన స్నేహములోను మరణించిన వారందరు ఇప్పటికి
అసంపూర్ణముగా శుద్దీకరింపబడినవారుగానే యున్నారు గాని వారికి శాశ్వత రక్షణ వాగ్దానము
చేయబడినది. అయితే ఆ వాగ్దానము నెరవేరాలంటే వారు మరణించిన తరువాత పరలోకపు
ఆనందములో చేర్చబడుటకు అవసరమైన పరిశుద్ధత సాధించుకొనవలసియున్నది. “కథోలిక్కు
సంఘము యొక్క క్యాటకిజమ్ న్యూయార్కు డబులే (1995) పుట 291. అందులో
ఇంకా ఏమున్నదంటే “మృతులైన వారి ప్రియులు వీరి పక్షాన ప్రార్ధనలు మరియు ఇతర
విధములైన క్రియల రూపములో మృతుల పక్షమున చేసిన యెడల వారు పడుచున్న బాధల
నుండి ఉపశమనము పొందుదురు. మృతుల పక్షమున దాన ధర్మములు చేయుట,
అనుగ్రహము పొందుటకు పత్రము కొనుట లేక పుణ్య కార్యములు చేయుట వంటి చర్యలను
రోమన్ కథోలిక్ సంఘము ఆదరించుచున్నది" -కథోలిక్ సంఘము యొక్క కాటకిజమ్
పుట 291.

`ప్రసంగి 9:10; యెహెజ్కేలు 18:20-22 మరియు హెబ్రీ 9:27 చదువుడి.
“పర్గెటరీ” అనే సిద్ధాంతమును ఈ వాక్యాలు ఏవిధముగా తిరస్కరిస్తున్నవి?`

“పర్గెటరీ” అనే సిద్ధాంతము మండుచున్న నరకము మరియు మృతులైన వారికి
ప్రార్ధించుట అనే విగ్రహారాధికుల యొక్క ఆచారముతో కలిపి ఏర్పాటు చేయబడిన
సిద్దాంతము. బైబిలు బోధించుచున్న ఈ క్రింది అంశాలను అనుసరించి వారికి పైన
పేర్కొనబడిన సిద్ధాంతము ఆమోదయోగ్యమైనది కాదు.

1. సమాధులలో స్పృహ లేని స్థితిలో మృతులు విశ్రాంతిలో ఉంటారు.
(ప్రసంగి 9:10).

2) పతనమైన ఒక మానవుని నీతి పతనమైన వేరొక మానవునికి ఆధీనము
చేయలేనిది (యెహెజ్కేలు 18:20-22).

3) మన ఏకైక మధ్యవర్తి యేసుక్రీస్తు మాత్రమే (1తిమోతి 2:5)

4) ఈ జీవితములో చోటు చేసుకున్న ఒకని పొరపాట్లు లేక పాపములు అతడు
లేక ఆమె మరణించిన తరువాత వాటి నిమిత్తము మారుమనస్సు పొందుటకు రెండవ
అవకాశము లేదనియు మరణము తరువాత జరగబోయేది చివరి తీర్పే (హెబ్రి 9:27).

“పర్గెటరీ” అనే బైబిలుకు వ్యతిరేకమైన ఈ సిద్ధాంతము ఒక తీవ్రమైన రీతిలో
దేవుని స్వభావమును అపార్ధము చేసుకొనే విధముగా చూపిస్తుంది. మన పరలోకపు
తండ్రిని తప్పుగా అర్ధము చేసుకునే విధముగా సాతాను తాను పతనమైనప్పటి నుండి
పనిచేయుచున్నాడు. ఆత్మకు నిత్యత్వము ఉన్నదనే సిద్దాంతమును సాతానుడే సలహా
ఇచ్చాడు. శాశ్వత కాలము లేక నిరంతరము మండుచున్న నరకము ఉందని చెప్పుట
సాతానే ప్రారంభించాడు. అదేవిధముగా 'పర్గెటరీ' అనే సిద్ధాంతమును కూడా అతడే
కనిపెట్టాడు. ఇటువంటి బోధలు దేవుని యొక్క స్వభావమును వక్రీకరించి, ఆయన
తీవ్రమైన కక్ష సాధింపుతో, ఏక పక్ష నిర్ణయాన్ని తీసుకొని పాపములను క్షమించే లక్షణము
బొత్తిగా చూపించుట లేదని లోకము ఆయనను అపార్ధము చేసుకొనుటకు సాతాను
యొక్క బోధలున్నాయి.

`పర్గెటరీ లేక నిరంతరము నరకాగ్నిలో కాల్చబడుట వంటి తప్పుడు బోధల
సిద్దాంతము యొక్క ప్రాధాన్యతను గూర్చి మనకు ఏమి బోధిస్తున్నాయి? మనము
ఎవరిని నమ్ముచున్నామో మాత్రమే కాకుండా ఏమి నమ్ముచున్నామనునది కూడా
ఏవిధముగా ప్రాముఖ్యమవుతుంది?`