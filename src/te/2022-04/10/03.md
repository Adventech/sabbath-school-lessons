---
title:  నరకము యొక్క అగ్ని జ్వాలలు
date:   28/11/2022
---

ఇంగ్లండుకు చెందిన రోమన్ కథోలిక్ పాదిరి జాన్ ఫర్ మిస్ (1809-1865) చిన్న
పిల్లలకు “నరకము యొక్క దృశ్యము” (ది సైట్ ఆఫ్ హెల్) డబ్ల్యుస్ జేమ్సు ఢఫీ (1874) అనే
పుస్తకము వ్రాసి అందులో ఆకాశములు మరియు భూమి కన్నా పెద్దదైన మండుచున్న దృఢమైన
బంతి సహాయముతో నిత్య వేదనను నరకములోనికి వెళ్ళిన వారు గురవుతారు. కొన్ని వందల
లక్షలాది సంవత్సరములకు ఒక్కసారి ఒక్క పక్షి దానిని తన రెక్కలకున్న ఒక ఈకతో ఆ బంతిని
ముట్టుకుంటుంది. పుట 24. రచయిత అయిన ఫర్ మిస్ వాదిస్తూ ఆ ఇనుపగుండె
తరిగిపోయినను, పాపులు నరకములో కాలిపోతూనే ఉంటారు. అప్పుడప్పుడు ఆ పక్షి యొక్క
ఈక దానిని ముట్టుకున్నపుడు మాత్రము కొంత ఊరట లభిస్తుంది. ఈవిధమైనటువంటి
విచారకరమైన నమ్మకము నేడు ప్రొటస్టాంటు విశ్వాసులు కూడా వివిధ రూపాలలో
కలిగియున్నారు.

`మలాకి 4:1 మరియు యూదా 7 చదువుడి. “నిత్యాగ్ని” లేక యేసు చెప్పినట్లు “శాశ్వత
అగ్ని” (మత్తయి 18:8) లేక 'ఆరని అగ్ని' (మత్తయి 9:43 అనే ఈ భావములను అర్ధము
చేసుకొనుటకు పై వాక్యాలు ఎట్లు సహాయపడగలవు?`

“నిత్యాగ్ని” (హెబ్రి ఓలమ్) (గ్రీకు 'అయినియోస్') అనే ఈ పదము ఆయా
సందర్భాలను బట్టి దాని అర్ధము మారుతూ ఉంటుంది. దేవునికి సంబంధించినపుడు,
ఆయన శాశ్వతత్వము ఈ పదమునకు ఆపాదించి, అదే మాటను మానవులకు
సంబంధించినపుడు (నిర్గమ 21:6), నిరంతరము అవి వాడబడుచున్నది. అనగా ఏదైతే
కాల్చబడుచున్నదో అది పూర్తిగా కాలిపోయేవరకు అగ్ని నిలిచియుంటుందని లేక దాని
జీవితకాలము అని అర్ధము (మత్తయి 18:8; మత్తయి 25:41). అనగా ఈ నిత్యాగ్ని శాశ్వత
కాలము ఉంటుందని అనగా, వారివేరైనను, కొమ్మనైనను మిగలకుండా కాలిపోయే వరకు
ఉంటుందని దాని భావము. (మలాకి 4:1).

దుర్మార్గులు (పాపులు) శాశ్వత కాలము శిక్షను అనుభవించవలసి యున్నది అనే
ఈ సిద్ధాంతము చాలా తీవ్రమైనది. నిరంతరము పాపులు శిక్షింపబడిన యెడల, పాపము
ఎన్నటికి తుడిచి వేయబడదు. మరియు మానవులందరు దేవుని నుండి పొందిన ప్రాణమునే
కలిగియున్నారు (ద్వితి 32:39; కీర్తనలు 36:9) “పాపుల యొక్క మరణమునందు దేవునికి
సంతోషము కలుగదు" (యెహెజ్కేలు 33:11) శాశ్వతకాలము బాధింపబడు నిమిత్తము
దేవుడు ఎందుకు జీవమును పాపులకు పొడిగిస్తాడు? వారి ఉనికిని సమూల నాశనము
చేయుటయే న్యాయమనిపించదా దేవునికి? వారి క్రియల చొప్పున పాపులు శిక్షింపబడిన
యెడల (ప్రకటన 20:12) ఏదో కొద్దికాలము ఉండే మానవ జీవితమును నిరంతరము
ఎందుకు శిక్షించాలి?

“నితాగ్ని” కి సంబంధించిన బైబిలు వాక్యాలన్ని వెయ్యేండ్ల కాలము తరువాత
ఉండే “అగ్ని గుండము” సాదృశ్యముగా చూపబడినది. (13వ పాఠము చూడుడి). ఆవిధముగా
చూస్తూ ఇప్పటి నుండే నిరంతరము కాలుచున్న నరకము అనే భావము బైబిలును అనుసరించే
వాదన కాదు.

`శాశ్వత కాలము నరకములో కాల్చబడుదురనే ఈ భావమును గూర్చి దేవుని ప్రేమకు
సంబంధించిన సత్యము ఏమి బయలుపర్చుచున్నది?`