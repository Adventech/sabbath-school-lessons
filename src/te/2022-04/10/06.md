---
title:  బైబిలుకు సంబంధించిన అభిప్రాయము
date:   01/12/2022
---

`1యోహాను 5:3-12 చదువుడి. క్రీస్తు నందున్న వారికే 'నిత్యజీవము' అని
అపొస్తలుడైన యోహాను ఎందుకు పరిమితము చేసాడు?`

బైబిలు సిద్ధాంతము ప్రకారము మానవునికి షరతులతో కూడిన నిత్యత్వము
కలిగియున్నదనియు, దానికి విరుద్ధముగా బైబిలుకు సంబంధములేని సిద్ధాంతము
ప్రకారము మానవ ఆత్మకు స్వాభావికమైన నిత్యత్వమున్నట్లు చెప్పడం జరుగుచున్నది.
ఈ విషయము స్పష్టముగా (1యోహాను 5:11,12) వివరించుచున్నది. ఈ ప్రాముఖ్యమైన
వాక్యాల యొక్క భావమును అర్ధము చేసుకొనుటకు, గుర్తించుకోవలసింది ఒక్కటే
ఉంది. అదేమనగా, దైవత్వమునకు మాత్రమే నిత్యత్వము కలిగియున్నారు (1తిమోతి
6:15,16) దైవత్వము జీవమునకు మూలము లేక ఉత్పత్తి స్థానము. (కీర్తనలు 36:9;
కొలస్సి 1:15-17; హెబ్రీ 1:2).

ఆదామవ్వలు పతనమైనపుడు పాపము ఈ లోకములోనికి ప్రవేశించింది. (ఆది
3) వారి యావత్తు సంతానము (మనము కూడా) భౌతిక మరణము చెందుట అనే
శాపము క్రిందకు వచ్చారు. నిత్యజీవము అనే వరమును కోల్పోయారు. అయితే
ప్రేమామయుడైన దేవుడు నిత్యజీవమును మానవులందరు తిరిగి పొందుటకు వీలుగా
రక్షణ ప్రణాళికను అమలు పర్చెను. పోగొట్టుకున్న ఆ నిత్య జీవము నిజముగానే
మానవ జీవితము ఆరంభము నుండి వారిదే.

పౌలు వ్రాసినట్లు “మనము తన యెదుట పరిశుద్దులమును, నిర్దోషులమై
యుండవలెనని జగత్తు పునాది వేయబడక మునుపే ప్రేమ చేత ఆయన క్రీస్తుతో
మనలను ఏర్పరచుకొనెను” (ఎఫెసి 1:4).

“అపొస్తలుడైన పౌలు ఈవిధముగా వివరించుచున్నాడు. ఇట్లుండగా ఒక
మనుష్యుని ద్వారా (ఆదాము) పాపమును, పాపము ద్వారా మరణము లోకములో
ఏలాగు ప్రవేశించెనో ఆలాగుననే ఒక మనుష్యుడు యేసు క్రీస్తు ద్వారా నిత్య జీవము
కలుగుటకై నీతి ద్వారా కృపయు మనుష్యులందరికి అనుగ్రహింపబడెను” (రోమా
5:12-21). అటువంటి సందేహము లేకుండా మొదటి ఆదాము ద్వారా పాపము
లోకములోనికి వచ్చినదని, పాపము వలన మరణము వచ్చినదని పౌలు స్పష్టముగా
చెప్పాడు.

అపొస్తలుడైన యోహాను ఈవిధముగా చెప్పెను. “దేవుడు మనకు నిత్యజీవము
దయ చేసెను. ఈ జీవము ఆయన కుమారుని యందున్నది. దేవుని కుమారుని
అంగీకరించువాడు జీవము గలవాడు. దేవుని కుమారుని అంగీకరింపనివాడు
జీవములేనివాడే” (1యోహాను 5:11,12). ఇదంతయు స్పష్టముగా అర్ధమగుటకు
యేసు చెప్పిన మాటలను పరిశీలించుడి. "కుమారుని చూచి ఆయనయందు
విశ్వాసముంచు ప్రతివాడును నిత్యజీవము పొందుటయే నా తండ్రి చిత్తము. అంత్యదినమున
వానిని లేపుదును” (యోహాను 6:40) మరియు “అందుకు యేసు పునరుత్థానమును
జీవమును నేనే నాయందు విశ్వాసముంచువాడు చనిపోయినను బ్రదుకును” (యోహాను
11:25).

అనగా నిత్యజీవము దేవుని వరమైయున్నది. ఆవరము క్రీస్తు ద్వారా మానవులకు
అనుగ్రహింపబడును. ఆ వరము మనకు ఇప్పుడు మన కొరకు సమకూర్చబడియున్నది.
అయితే దీనికి విరుద్ధముగా, ఆత్మకు స్వభావ సిద్ధమైన నిత్యత్వము కలదని చెప్పే
సిద్దాంతము ప్రకారము నిత్యత్వమే నిత్యజీవమును కూడా అనుగ్రహిస్తుంది. అనగా
వారు పరదైసులో ఉన్నను లేక నరకములో ఉన్నను మానవులందరికి చివరికి క్రీస్తులో
లేనివారికి సహితము నిత్యజీవము అనుగ్రహింపబడుతుందనే అసత్య బోధ జరుగుచున్నది.
ఇటువంటి బోధ ప్రజలకు చాలా ఆమోద యోగ్యముగానే ఉంటుంది. కాని అది
బైబిలుకు సంబంధించినది కాదు.