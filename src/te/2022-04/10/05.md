---
title:  పరదైసులో దేహమునుండి వేరు పడిన ఆత్మలు
date:   30/11/2022
---

ప్రొటెస్టాంటు క్రైస్తవులు పర్గెటరీ గురించి నమ్మరు గాని, చాలామంది క్రైస్తవులు
మరణించిన నీతిమంతులు పరదైసులో దేవుని సన్నిధిలో సంతోషముగా వారు
మరణించినప్పటికి నుండి ఉంటున్నారని నమ్ముతున్నారు. ఈ ఆత్మలు ఎవరి వంటే
నీతిమంతులు మరణించినప్పుడు వారి దేహమునుండి వేరుపడిన ఆత్మలు అని కొందరు,
మరికొందరైతే ఈ ఆత్మలు మరణించిన నీతిమంతుల దేహములనుండి వేరుపడిన ఆత్మలే
గాని వాటి చుట్టూ ప్రత్యేక మహిమతో ఆత్మీయ దేహము కప్పి ఉంటుందని వాదించువారు
కలరు.

అప్రత్యక్షమైన ఆత్మను గూర్చి లేక మరణించియు కనిపించని ఆత్మగా జీవించుచున్నారు
అని చెప్పే సిద్ధాంతాలు, చివరి పునరుత్థానము మరియు మృతుల తీర్పు వంటి బైబిలు
సిద్ధాంతాలను లోపాయకారిగా బలహీనపర్చుచున్నవి. నీతిమంతుల ఆత్మలు పరదైసులో
ఇంతకు ముందు నుండి ఆనందముతో గడుపుచున్న యెడల ఒక పునరుత్తానము మరియు
ఒక తీర్పు ఎందుకు? (ప్రకటన 20:12-14).

`అపొ.కా.2:29,34,35 మరియు 1కొరింథి 15:16 - 18 చదువుడి. మరణించిన
వారి స్థితిని గూర్చి మరియు పునరుత్థానము కొరకు ఎదురుచూచుచున్న వారిని గూర్చి ఈ
వాక్యాలు ఏమి చెప్పుచున్నవి?`

ఇంతకు పూర్వమే పరలోకములో ఉన్న మానవులను గూర్చి బైబిలు చాలా స్పష్టముగా
బోధించింది. వారిలో కొందరు రూపాంతరము చెందారు. హానోకు విషయములో, అతడు
దేవునితో నడిచిన తరువాత దేవుడతనిని తీసుకొనిపోయెను (ఆది 5:24) ఏలియాను కూడా
దేవుడు తీసుకొని పోయెను (2రాజులు 2:9-11) లేక మోషే వలె పునరుత్తానము చెంది
పరలోకమునకు ఎత్తబడెను (యూదా 9) క్రీస్తుతో కూడా లేచినవారు పరలోకమునకు
ఎత్తబడిరి (మత్తయి 27:51-53).

మనము ముందుగానే చూసాము. సాదృశ్యముగా చూపబడిన “బలిపీఠము క్రింద
ఆత్మలు” పగ తీర్చుకోమని బిగ్గరగా కేకలు వేయుచు దేవునిని కోరుచున్నారు (ప్రకటన
6:9-11) ఇది కేవలం న్యాయము జరగాలని కోరుతూ రూపాలంకారములో చూపబడినదే
తప్ప స్వాభావికముగా ఆత్మకు నిత్యత్వమున్నదనే సిద్ధాంతమును నిరూపించుటకు ఇవ్వబడిన
ఉదాహరణ కాదు. తమ్మును నిరూపించుటకు ఇవ్వబడిన ఉదాహరణ కాదు. ఈ ఆత్మలు
ఎంతగానో ఆనందిస్తున్నట్లు కనబడుట లేదు. వాస్తవానికి మృతులకు సమాధి ఒక విశ్రాంతి
స్థలము. అక్కడ వారు స్పృహ లేని స్థితిలో చివరి పునరుత్థానము కొరకు వేచియున్నారు.
వారు పునరుత్తానులైనప్పుడు వారికి స్పృహ తిరిగి ఇవ్వబడుతుంది. ఉనికిలోనికి వస్తారు.
మరణించిన వారు, చివరికి మరణించిన నీతిమంతులతో సహా వారి ఆత్మలు దేహములను
విడిచి పరలోకము చుట్టూ తిరుగుచూ చివరి పునరుత్థానము జరిగిన తరువాత వారి
దేహములతో తిరిగి కలియుటకు ఓర్పుతో వేచియుండుట లేదు.

1కొరింథి 15:8లో పౌలు మాట్లాడుతూ మృతులకు చివరి పునరుత్థానము లేని
యెడల "క్రీస్తు నందు నిద్రించిన వారును నశించిరి” (1కొరింథి 15:18). వారు
ఆత్మరూపములో పరలోక ఆనందమును ఇంతకుమునుపు నుండే ఆనందించుచున్నట్లయితే
(అనగా వారు మరణించిన సమయము నుండి) నశించిపోవుటకు ఎక్కడ అవకాశమున్నది?
ఉండదు కదా! ఇటువంటి అబద్ధ బోధల వలన క్రీస్తు రెండవసారి వచ్చునపుడు మృతుల
పునరుత్తానము ఉంటుందనే నూతన నిబంధన సిద్దాంతము విలువ లేనిదిగా ఈ అబద్ద
బోధలు చేయుచున్నవి. నీతిమంతులు మరణించిన వెంటనే శాశ్వత బహుమానము
పొందుటకు పరదైసుకు ఎగిరి వెళ్ళిపోతారనునది అబద్ధ బోధయైయున్నది. అయితే సమాధి
కార్యక్రమము సమయములో ఇట్టి బోధలే వినబడుచున్నవి. బైబిలు ప్రకారము ఇది తప్పుడు
బోధలే.

`మరణించినవారు భూమిలోపల నిద్రించుచున్నారనే సత్యమును ప్రజలు అర్ధము
చేసుకొనుటకు నీవెట్లు సహాయపడగలవు? సమాధిలో స్పృహ లేని స్థితిలో నిద్రలో
ఉన్నారను వార్త మంచిదే కదా! వారికి బాధలు, శ్రమలు ఉండవు గదా!`