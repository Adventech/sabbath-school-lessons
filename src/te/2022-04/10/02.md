---
title:  నిత్యత్వము కలిగిన పురుగులు
date:   27/11/2022
---

`మార్కు 9:42-48తో యెషయా 66:24 పోల్చి చూడుడి. “నరకమున వారి పురుగు
చావదు అగ్ని ఆరదు” (మార్కు 9:48). ఈవిధముగా తెలియజేయబడిన విషయాన్ని ఎట్లు
అర్ధము చేసుకొనగలరు?`

ఏక వచనములో చెప్పబడిన నామ వాచకము “పురుగు” (మార్కు 9:48) అనునది
మరణము తరువాత అతడు దుష్టుడైన యెడల అతని దేహము నుండి వేరుపడే ఆత్మ
నరకములోనికి వెళ్ళి ఎన్నటికి చావని స్థితిలో శ్రమపడుతూ ఉంటుందని ఒక ఉదాహరణగా
పురుగుతో పోల్చబడినదని కొందరు వివరిస్తున్నారు.

“అయితే ఇది బైబిలు అభిప్రాయమును సూచించుటలేదు. బైబిలు ప్రకారము
మరణించిన వారు స్పృహ లేని స్థితిలో ఉంటారు. కాని ఇక్కడ పురుగులకు బదులు పురుగులు
జాతి అంతటికి చెందే విధముగా వాడబడినది. అంతేగాని ఒక్క పురుగు మాత్రమే అని
కాదు. కుళ్ళిన మృత దేహములను పురుగులు తినే సందర్భమును గుర్తు చేస్తూ ఉదాహరణగా
వాడబడినది తప్ప నిజముగా శాశ్వతకాలము చావని పురుగులు తింటాయని కాదు దాని
భావము” -రాబర్టు జి బ్రాచత్ మరియు శాశ్వ యూజీస్ ఎనిడా, మార్కు సువార్త మీద
వ్యాఖ్యానము (లండన్ యునైటెడ్ బైబిలు సొసైటీస్, 1961) పుట 304.

యెషయా 66:24ను దృష్టాంతముగా యేసు మార్కు 9:48లో చెప్పెను. “వారు
పోయి నా మీద తిరుగు బాటు చేసిన వారి కళేబరములను చూచెదరు. వాటి పురుగు
చావదు వాటి అగ్ని ఆరిపోదు, అవి సమస్త శరీరులకు హేయముగా ఉండును” (యెషయా
66:24).

రూపకాలంకారముగా చెప్పబడిన భయంకర దృశ్యము ఒక యుద్ధ భూమిని
వర్ణించుచున్నది. అందులో దేవుని యొక్క శత్రువులు మరణించి నేలమీద పడి యున్నారు.
వారు ఆవిధముగా నాశనము చేయబడినారని వివరణ కనిపిస్తుంది. అక్కడ చచ్చి పడియున్న
దేహములు అగ్ని చేత దహించబడనివి. పురుగుల చేత క్రుళ్ళిపోయినవి లేక ముందు పురుగుల
చేత తరువాత అగ్ని చేత ధ్వంసమైయుండవచ్చును. ఏవిధముగా చూచిన ఇందులో దేహము
నశించినప్పుడు అందులో నుండి ఆత్మ అనునది తప్పించుకొని నరకములోనికి
ఎగిరిపోయినట్లుగ చెప్పలేదిక్కడ.

అయితే శాశ్వతముగా చావని పురుగుల విషయము ఏమిటి? (యెషయి 66:24లో
రూపకాలంకారముగా వాడబడిన భాష దృష్టాంతముగా దానిని యేసు మార్కు 9:48లో
పలికెను) ఆ ప్రకారము పురుగులకు నిత్యత్వమున్నదనే భావము అందులో లేదు. (నిత్యత్వము
కలిగిన పురుగులుంటాయా?) దీని భావమేమంటే క్రుళ్ళిన దేహమును తినే ఆ పురుగులు
దేహమంతా పూర్తయ్యేవరకు వాటి వినాశన కార్యమును విడిచి పెట్టవు అది దాని అర్ధము.
ఇంకొక మాటలో చెప్పాలంటే దుర్మార్గుల మృత దేహములను అవి తినుచూ పూర్తిగా వాటిని
నాశనము చేయునని అర్ధము. అయితే దీనికి విరుద్ధముగా విశ్వాసులైన దేవుని ప్రజలు
ఆనందముతో నూతన ఆకాశము మరియు నూతన భూమిలో జీవిస్తూ దేవుని సన్నిధిలో
ఆయనను ఆరాధించుచు శాశ్వతకాలము గడుపుదురు (యెషయా 66:22,23). యేసు
మనసులో ఉన్న ఇటువంటి వేర్వేరు గమ్యములను బట్టి అతడు లేక ఆమె దేహములలోని
అన్ని భాగాలతో నరకములోనికి వెళ్ళి అక్కడ అది నాశనమైపోవుటకంటే ఏదో ఒక శరీర
భాగము అనగా చెయ్యి, కాలు, లేక కన్నువంటి భాగాలు లేకపోయినను దేవుని రాజ్యములో
ప్రవేశించుట మేలు అని యేసు బోధించెను (మార్కు 9:42 - 48).

`చివరిగా మనము పూర్తిగా రక్షింపబడిన వారుగానైనా ఉండాలి లేక పూర్తిగా రక్షణను
పోగొట్టుకొనిన వారముగానైనా ఉండాలి. ఈ రెండింటికి మధ్యస్థ ప్రదేశముండదు. మనము
నిత్యజీవమును కలిగియుండవచ్చు లేక నిత్యనాశనమునైనా పొందవచ్చు. నీవు నేడు
ఏవిషయాన్ని ఎన్నుకుంటావు?`