---
title:  క్రీస్తు యొక్క మనస్సు
date:   13/12/2022
---

పరిసరాలను మార్చడము వలన వ్యక్తులు మారుదురని కొందరు నమ్ముదురు. మనకు
శోధన కలిగించే స్థలాలకు మరియు పరిస్థితులలోనికి వెళ్ళకుండా తప్పనిసరిగా చూసుకోవాలి
(కీర్తనలు 1:1; సామెతలు 5:1-8) అయితే శోధనలు మరియు పాపము వలన కలుగు
సమస్య మన స్వంత హృదయము మార్పు చెందుట మూలముగానే తీరుతుంది. ఈ సమస్యకు
కేంద్ర బిందువును యేసు తట్టి ఈ విధముగా చెప్పాడు.

“లోపలి నుండి అనగా మనుష్యుల హృదయములో నుండి దురాలోచనలును,
జారత్వములును, దొంగతనములును, నరహత్యలును, వ్యభిచారములును, లోభములును,
చెడుతనములును, కృత్రిమమును, కామ వికారమును మత్సరమును, దేవదూషణయు,
అహంభావమును, అవివేకమును వచ్చును" (మార్కు 7:21,22) అనగా మన ప్రవర్తనలో
మార్పు రావాలనుకుంటే ముందుగా మన మనస్సు మార్పుచెందాలి.

`ఈ క్రింది వాక్యములను చదువుడి. 1కొరింథి 2:16; కీర్తనలు 24:3,4; రోమా 12:2;
ఫిలిప్పి 4:8 మరియు కొలస్సి 3:2. క్రీస్తు యొక్క మనస్సు కలిగియుండుటమంటే అర్ధమేమిటి?`

నూతన నిబంధన క్రింద తన ప్రజల మనస్సులలో ధర్మశాస్త్రమును ఉంచి, వారి
హృదయముల మీద దానిని వ్రాస్తానని దేవుడు వాగ్దానము చేసెను (యిర్మి 31:31-33 దీనిని
హెబ్రి 8:8-10; హెబ్రీ 10:16తో పోల్చి చూడుడి). అందువలననే కొండ మీద ప్రసంగములో
దేవుని ప్రసంగములో దేవుని యొక్క ఆజ్ఞలను గూర్చి క్రీస్తు వివరముగాను లోతుగాను చర్చించెను
(మత్తయి 5:17-48) కాబట్టి మనము దేవుని యొక్క కృపను బట్టి మరియు అది మన
జీవితాలలో తీసుకొని వచ్చే మార్పును బట్టి శోధనల మీద మన విజయమును
సాధించుకొనగలము. మనలో దేవుని వాగ్దానమును బట్టి పాపపు తలంపులు రాకుండా దేవునిని
వేడుకొనవలసియున్నది.

యేసు ప్రభువు తిరిగి వచ్చు వరకు మనలో పాప స్వభావము సహజముగానే
ఉంటుంది. అయితే మనము క్రీస్తుతో ఉన్నచో ఆయన యొక్క నీతితో సంపూర్ణముగా
కప్పబడియుందుము. ఇప్పటికి పరిపూర్ణులముగా కాకపోయినను, క్రీస్తునందు మనము ఇప్పటికి
పరిపూర్ణులుగా ఉన్నట్లు పరిగణింపబడుచున్నాము (ఫిలిప్పీ 3:12-15). మనము క్రీస్తులో
ఏకమైయున్నపుడు క్రీస్తు యొక్క మనస్సు అనుగ్రహింపబడుతుంది. నడవడికలో పవిత్రత మరియు
ప్రేమ ప్రకాశించును. వినయము మరియు సత్యము మన జీవితాలను స్వాధీనపర్చుకుంటాయి.
మన ముఖ వర్చస్సు మారిపోతుంది. ఆత్మలో క్రీస్తు నివసించుట వలన అది మార్పు చెందే
శక్తిని అనుగ్రహిస్తుంది. శాంతి సమాధానము మరియు ఆనందము బాహ్యరూపములో సాక్ష్యముగా
కనిపిస్తుంది. -ఎలెన్ జి వైట్, ఎన్నిక చేయబడిన వర్తమానములు, పుస్తకము, పుట 337.

మనము అనుదినము యేసుకు సమర్పించుకొనుట ద్వారా అనుదినము మన
స్వార్ధమునకు, మరణించుట ద్వారా చిత్తశుద్ధితో మన ప్రయత్నము చేయుట ద్వారా మరియు
విశ్వాసము ద్వారా మనము ఆశించే మార్పు మన జీవితాలలో సంభవిస్తుంది.

`నీ జీవితములో నీవు గనుక పాపపు తలంపులను ఆపుకోగలిగిన యెడల ఏమి
సంభవిస్తుందో ఊహించుకోండి. అప్పుడు మీ జీవితములో ఎటువంటి మార్పు సంభవిస్తుంది?
అది నీ స్వకీయ అనుభవము కావాలని కోరుకున్నట్లయితే నీవేమి చేయాలి?`