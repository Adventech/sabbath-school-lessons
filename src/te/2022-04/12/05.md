---
title:  ఆత్మ యొక్క నడిపింపు
date:   14/12/2022
---

మన హృదయాలలోనికి దేవుని యొక్క ప్రేమను కుమ్మరించే శక్తివంతమైన దేవుని
ప్రతినిధిగా పరిశుద్దాత్మ పని చేయుచున్నాడు. (రోమా 5:5) పరిశుద్ధాత్మ మనలను నిజమైన
రక్షణానుభవములోనికి నడిపించును (యోహాను 16:7-11). సంపూర్ణమైన సత్యములోనికి
మనలను నడిపించును. (యోహాను 16:13) మరియు సువార్త పరిచర్యను మనము
నెరవేర్చులాగున మనలను శక్తిమంతులునుగా చేయును (అపొ.కా. 1:8). సాతాను యొక్క
కార్యములను లయ పరచువాడు పరిశుద్ధాత్మ గనుక, పరిశుద్ధాత్మ యొక్క పని మరియు
స్వభావమును గూర్చి మనము తప్పుగా అర్ధము చేసుకొనుటకు సాతాను తన శక్తి కొలది
ప్రయత్నిస్తాడు. కొందరు ఆయన వ్యక్తిత్వమును గూర్చి వేర్వేరుగా మాట్లాడినప్పటికిని ఆయన
అనుగ్రహించు వరములవలనే మార్పు పొందే శక్తి కలిగియున్నాము.

`అపొ.కా.8:4-24 చదువుడి. సమరయలో గారడీ చేయు వాడైన సీమోను ఆత్మ ద్వారా
మార్పు చెందకుండానే పరిశుద్ధాత్మ వరమును పొందగోరెను. అట్టి వైఖరి నేడు మనలో కూడా
కనిపిస్తుందా?`

ఎవరైతే పరిశుద్ధాత్మ ద్వారా నడిపింపబడతారో వారే దేవుని యొక్క బిడ్డలైయున్నారు
(రోమా 8:14). వారు దేవుని వాక్యమైన సర్వ సత్యములోనికి నడిపింపబడుదురు (యోహాను
16:13; 17:17). అట్టి వారిని యేసు చాలా స్పష్టమైన మాటలతో హెచ్చరించాడు. “ప్రభువా
ప్రభువా అని నన్ను పిలుచు ప్రతివాడును పరలోక రాజ్యములో ప్రవేశించడు గాని
పరలోకమందున్న నా తండ్రి చిత్త ప్రకారము చేయువాడే ప్రవేశించును. ఆ దినమందు
అనేకులు నన్ను చూచి -ప్రభువా, ప్రభువా మేము నీ నామమున ప్రవచించ లేదా? నీ
నామమున దయ్యములను వెళ్ళగొట్టలేదా? నీ నామమున అనేకమైన అద్భుతాలు చేయలేదా?
అని చెప్పుదురు. అప్పుడు - నేను మిమ్మును ఎన్నడును ఎరుగను. అక్రమము చేయువారలారా
నా యొద్ద నుండి పొండని వారితో చెప్పుదును” (మత్తయి 7:21-23). అనగా దేవుని
వాక్యము నుండి దూరము ఎవ్వరిని పరిశుద్దాత్మ నడిపించదు. ఆయనే దేవుని వాక్యమును
ప్రవేశించువాడు, ఆ వాక్యమును అనుసరించి జీవించేవారినిగా కూడా మనలను చేయువాడు
ఆయనే.

“సర్వసత్యములోనికి నడిపించే పరిశుద్ధాత్మే. ఆశ్చర్యమైన సత్యములోనికి ఇతరులను
నడిపించుటకు శక్తిమంతులుగా మనలను చేయును. (మత్తయి 28:18-20; అపొ.కా. 1:8).
మనము నెరవేర్చవలసిన పరిచర్యకు ఆయన సహాయము లభించును. అందుచే ప్రతి
ఉదయము మోకరిల్లి చేసుకున్న సమర్పణ తిరిగి చేసుకోవాలి. అలా చేస్తే ఆయన ఆత్మ
సన్నిధిని మనకు పరిశుద్ధపర్చే తన శక్తిని అనుగ్రహిస్తాడు.

దేవునిని వెంబడించుటకు తీర్మానమును ప్రతిరోజు చేసుకోవాలి. మరియు ఏది
తప్పని తెలుసో దానిని విడుచుటకు సంసిద్ధులమై యుండాలి. దేవుడిచ్చిన బలముతో
జీవిస్తున్నపుడు పరిశుద్ధాత్మ శక్తిని దేవుడు వాగ్దానము చేసినట్లు పొందుకొనగలము.

`ప్రతి ఉదయము మన జీవితాలలో పరిశుద్ధాత్మ యొక్క నడుపుదల కొరకు ప్రార్ధించుట
ఎందువలన చాలా అవసరము?`