---
title:  యేసు యొక్క మాదిరి
date:   11/12/2022
---

`లూకా 2:52 చదువుడి. యేసు ఏ నాలుగు కోణములలో అభివృద్ధి చెందునట్లు ఈ
వాక్యము తెలియజేయుచున్నది?`

యేసు పరిపూర్ణమైన మానవుడే. ఆయన ఎదుగుదల కూడా ఇతర మానవుల
ఉనికికి సంబంధించిన ప్రధాన సూత్రములన్నింటికి లోబడే ఉన్నది. బైబిలు ప్రకారము
జ్ఞానమునందును (మానసికముగా) వయస్సునందును (భౌతికముగా) దేవుని దయయందును
(ఆధ్యాత్మికముగా) మనుష్యుల (సామాజికముగా) దయయందును వర్దిల్లు చుండెను” (లూకా
2:58). “ఆయన వయస్సుకుమించిన చురుకైన జ్ఞానము ఆలోచనలతో ముందుకు
చొచ్చుకొనిపోయే మనస్సు కలిగియుండెను. అయినప్పటికి ఆయన ప్రవర్తన, స్వభావము
సమపాళ్ళలో మనోహరముగా నున్నది. మానసికముగాను, శారీరకముగాను, ఆయన
క్రమముగా అభివృద్ధి చెందుతూ, బాల్యదశలో కనుపర్చవలసిన ధర్మములను కలిగియున్నాడు.
ఒక బాలుడుగా యేసు ప్రత్యేకమైన, సుందరమైనతత్వమును కనుపర్చాడు. ఎల్లప్పుడు
ఇతరులకు సేవ చేయగలిగే సిద్దముగా ఉన్న చేతులను ఆయన కలిగియున్నాడు.
ఏవిషయములోను ఆందోళనకు గురి చేసే విధముగా ఆయన ప్రవర్తించేవాడు కాదు.
ఎల్లప్పుడు సత్యమును, సహనమును ప్రదర్శించే త్యాగబుద్ధి కలిగినవాడు. ఆయన నమ్మకము
విషయములో ఒక రాయి వంటివాడు. తన జీవితమును స్వార్ధము లేని దయతో
నింపుకొనియున్నాడు”-ఎలెన్ జి వైట్, యుగయుగాల అభీష్టము, పుటలు 68,69.

`మత్తయి 4:23 చదువుడి. బోధించుట, ప్రకటించుట, స్వస్థపరచుట అనే యేసు
యొక్క మూడు విధాలైన పరిచర్యను ఎట్లు అమలు పర్చగలము?`

ఒక మానవుడు నమ్మకమైన వ్యక్తిత్వము కలిగియున్నాడు అని మనము
గుర్తించినట్లయితే, మన మతమును కేవలం ఆధ్యాత్మిక విషయాలకే పరిమితము చేయము.
సత్యము పూర్తిగా ఆవరించి, జీవించినంత కాలము మనకు తోడుగా ఉంటుంది. జీవితానికి
సంబంధించిన భౌతికమైన మరియు ఆధ్యాత్మికమైన అన్ని కోణాలలో నమ్మకత్వమును
కనుపరుస్తూ ఉంటాము. ఏదియు కూడా మనలను వీటి నుండి వేరు చేయలేవు. పతనమైన
మానవులముగా ఎన్నడూ యేసును మన జీవితాల ద్వారా పరిపూర్ణముగా చూపలేము గాని
దేవుని యొక్క కృపను బట్టి ఆయనను పోలి నడుచుకొనుటకు ప్రయత్నించగలము.
ఎందువలనంటే మనలను తిరిగి మన సృష్టికర్త యొక్క రూపములోనికి మార్చుటకును
మనము ఎంత పరిపూర్ణముగా సృష్టింపబడినామో ఆ పరిపూర్ణతను తిరిగి పొందుటకును
మన దేహము మనస్సును మరియు ఆత్మ అభివృద్ధి పరచుటకు ఆయన వచ్చెను” - ఎలెన్
జి వైట్, విద్య, పుటలు 15, 16. ఇదే విమోచన యొక్క కార్యమై యున్నది. దేవుడు తన
రెండవ రాకడకు తన ప్రజలను సిద్దము చేయుటకు ఆయన చేయుచున్న పని ఇదే. ఆయన
మనలను వెదకి రక్షించబోవుచున్నాడు.

`యేసుతో మనము సాటి కాదని చెప్పినప్పుడు మనము సుళువుగా నిరుత్సాహము
చెందవచ్చును. అయితే సిలువ మీద మన దృష్టి పెట్టినప్పుడు, యేసుతో పోల్చుకున్నపుడు
మనమేమి చూచుకొనగలము?`