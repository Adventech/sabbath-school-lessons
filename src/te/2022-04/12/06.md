---
title:  ఆయన ప్రత్యక్షత కొరకు సిద్ధపడుట
date:   15/12/2022
---

ఎంతో వేగముగా కదులుతున్న ప్రపంచములో మనము జీవించుచున్నాము. ఈ
లోకములో కృత్రిమమైన అనేక అవసరములు మరియు కళ్ళను ఆకర్షించుకొనగలిగే మరియు
మనస్సులను వ్యాకులపర్చగలిగే పరిస్థితులెన్నో ఉన్నాయి. జాగ్రత్తగా మెలగకపోతే ఈ
ఆకర్షణలు మన సమయాన్నంతా వ్యర్ధము చేయుటయే గాక, మన ప్రాధాన్యతలను తప్పుదారి
పట్టిస్తాయి. ఇది కేవలం ప్రపంచీకరణలో భాగముగా ఎదురయ్యే సమస్య మాత్రమే కాదు
గాని, ప్రతి యుగములోను క్రైస్తవులు ఏదో సమస్యతో మనస్సులను కలవరపెట్టుటకు
సాతానుడు ప్రయత్నిస్తూనే యున్నాడు.

జాగ్రత్తగా లేనియెడల ప్రమాదంలో పడనివారెవరుంటారు? ఈ లోకములో శరీరాశల
చేత ఈడ్వబడి ప్రభువుకు దూరమైపోయి చివరికి నిరుత్సాహముతో ఆధ్యాత్మికముగా
నాశనమైపోవుట తప్ప వేరే మార్గము ఈలోకములో ఉందా?

`2పేతురు 3:14; 1యోహాను 3:1-3 చదువుడి. రెండవ రాకడకు మనము సిద్ధపడే
విషయములోను, అదేవిధముగా మహిమతో కూడి ఆ సంఘటనకు సిద్దముగా ఉండుట,
ఈ రెండింటి మధ్య ఉన్న తేడా ఏమిటి?`

రెండవ రాకడ కొరకు సిద్దపడుటను గూర్చి ఆలోచించినపుడు ఆ రాకడ
ఆలస్యమగుచున్నది కాబట్టి క్షమించాలి అనే ధోరణి వలన పట్టుదల తగ్గి నిర్లక్ష్య ధోరణి
కలుగవచ్చును. దుర్మార్గపు సేవకుడు తన యజమాని యెడల ఆవిధముగా తలంచెను. “నా
యజమానుడు ఆలస్యము చేయుచున్నాడని తలంచెను” (మత్తయి 24:48).

`కీర్తనలు 95:7,8; హెబ్రి 3:7,8,15 మరియు హెబ్రి 4:7 చదువుడి. ఇప్పుడే
సిద్దముగా ఉండాలని ఈ వాక్యాలు
మనకేమి చెప్పుచున్నవి?`

బైబిలు దృక్పథములో రక్షణ సమయము ఎల్లప్పుడు “నేడే అది ఎన్నడు రేపు కాదు”
(కీర్తన 95:7,8; హెబ్రి 3:7,8,15; హెబ్రి 4:7). ఇంకా ముందుకు పోతే ఏదో ఒక పెద్ద
మారుమనస్సు అనుభవము చోటుచేసుకుంటే తప్ప, మనము ఇప్పుడు ఏవిధముగా
ఉన్నామో ఆ రీతిగానే ఇకముందు కూడా ఉంటాము. మారుమనస్సు పొందనట్టి వారిని
కాలము మారుమనస్సు పొందేవిధముగా మార్పు చేయలేదు. ఎవరైనను కృపలో నిరంతరము
ఎదుగుచూ, విశ్వాసములో ముందుకు వెళ్ళనిచో, వారు తప్పిపోయే ప్రమాదముంది. వారి
మనసు కఠినపర్చుకుంటారు. నాస్తికుడుగా మారవచ్చు. నిర్లక్ష్యము చూపవచ్చు లేదా పూర్తి
అపనమ్మకముతో సమస్తము విడువచ్చును. మన జీవితంలో ఒకరోజు గతించిపోయిందంటే,
మన జీవితము ఏదో పోగొట్టుకున్నట్లుగానే యుంటుంది. అయితే దేవుని కృపను బట్టి
భవిష్యత్తు కొరకు మన ప్రణాళికలు చేసుకొని ఒక్కొక్క రోజు జీవిస్తూ యేసు రాకడ కొరకు
సిద్దపడాలి. ఈ జీవితములో ఉన్న అనిశ్చిత పరిస్థితులను బట్టి ఈ దినమే మన చివరి
దినము కావచ్చును.

`యేసు ఈ దినమే నిశ్చయముగా వచ్చుచున్న యెడల, ఆయన రాకడ కొరకు సిద్దపాటు
ఈ దినము ఏవిధముగా ఉన్నది? మీ జవాబును సబ్బాతుబడి తరగతిలో చర్చించండి.`