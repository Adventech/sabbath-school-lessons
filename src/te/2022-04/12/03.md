---
title:  దేహము ఒక ఆలయముగా
date:   12/12/2022
---

మానవుని దేహములో చనిపోయెడి శరీరము మరియు చనిపోని నిత్యత్వము గల
ఆత్మ అనే ఈ రెండు భాగములు ఉన్నట్లు ద్వైత సంబంధమైన సిద్ధాంతము ఒకటి ఉన్నది.
ఉదాహరణకు పురాతన గ్రీకుతత్వవేత్తలకు మానవ దేహము ఆత్మకు ఒక చెరసాల వంటిది.
దేహము మరణించినపుడు ఆ ఆత్మ విడుదల పొందుతుంది. ఇటువంటి విగ్రహారాధనకు
చెందిన భావములతో అనేకమంది క్రైస్తవులు ఈ దేహము అనునది నిత్యత్వము కలిగిన
ఆత్మకు ఒక తాత్కాలికమైన నివాసమై యున్నదని నమ్ముచున్నారు. మరణము ద్వారా వేరు
పడిన ఆత్మ దేహము పునరుత్తానమైనపుడు తిరిగి దేహములో కలిసిపోతుందని వారి నమ్మకము.
ఈ భావమునకు విరుద్దముగా (పాంథియిస్టులు) విశ్వమే దైవమని నమ్మెడు అద్వైత మతము
వారు మానవ దేహమే దైవ సమానమైనదని నమ్ముతున్నారు. దేవుడు మరియు ఈ విశ్వము
ఈ రెండు ఒకటే అని వారు నమ్ముచున్నారు. వారికి అన్ని వస్తువులు పదార్ధములు దేవుడే.
మరియు దేవుడుగా ఉన్న వాటిలో మానవ దేహము కూడా ఒక విశ్వసంబంధమైన దైవ
పదార్ధమైయున్నది. ఈ అంశము మీద రకరకాల వాదనల నడుమ మనము మానవుని
స్వభావము విషయములో బైబిలు ఏమి బోధిస్తున్నదో దానికి స్థిరముగా కట్టుబడి ఉండాలి.

`1కొరింథి 6:19, 20 మరియు 1కొరింథి 10:31 చదువుడి. మన దేహములు
దేవుని యొక్క ఆలయమని, పరిశుద్ధాత్మకు ఆలయమనే ఆ తలంపు మన జీవిత విధానమును
ఏవిధముగా అర్ధము చేసుకొనగలము?`

ఆదామవ్వలు ఇద్దరూ దేవుని యొక్క స్వరూపమందు మరియు పోలిక చొప్పున
సృష్టింపబడిరి (ఆది 1:26,27). ఆ లక్షణాలు వారి స్వభావములోనే కాకుండా భౌతికముగా
కూడా కనిపించినవి. ఆ స్వరూపములో మార్పులు సంభవించాయి లేక చెడిపోయినవి.
కాబట్టి పాపముచేత కప్పబడియున్నందున దానిని తిరిగి పూర్వస్థితికి తెచ్చుటకు
విమోచనకార్యము అవసరమైంది.

పూర్వస్థితికి తెచ్చే చర్యలు జీవిత కాలమంతయు కొనసాగుతూ క్రీస్తు యొక్క రాకడ
సమయమందు పూర్తి చేయబడుతుంది. ఆ సమయములో “క్షయమైన యీ శరీరము
అక్షయతను ధరించుకొనవలసి యున్నది. ఈ క్షయమైనది అక్షయతను ధరించుకొనును”
(1కొరింథి15:53,54).

అపొస్తలుడైన యోహాను తన స్నేహితుడైన గాయునకు ఈ విధముగా వ్రాసాడు.
“నీ ఆత్మ వర్దిల్లుచున్న ప్రకారము నీవు అన్ని విషయములలోను వర్ధిల్లుచు సౌఖ్యముగా
ఉండవలెనని ప్రార్ధించాడు. (3 యోహాను 2వచనము).

మానవుడు విడదీయరాని వ్యక్తిగా ఉన్నాడని గుర్తించినచో అప్పుడు మతము మానవ
జీవితములోని అన్ని అంశాలను అంగీకరించి భౌతికమైన ఆరోగ్యమును కాపాడుకొనే బాధ్యత
మతపరమైన విధిగా భావిస్తాము. మనము ఆత్మావేశము వలన నడిపింపబడినప్పుడు “మనము
భోజనము చేసినను, పానము చేసినను, ఏమి చేసినను సమస్తమును దేవుని మహిమ
కొరకు చేయుదుము” (1కొరింథి 10:31). అయితే మనము ఇప్పటికి ఈ లోకములోనే
జీవిస్తున్నాము గనుక మంచివారు ఇంకా మేలైన రీతిలో మంచి చేస్తారు గాని పాపపు
మానవ స్వభావమును బట్టి ఈ పాపము వాతావరణములో పర్యవసానములను
అనుభవించవలసి యుంటుంది. అందుచేత మనము దేవుని యందు నమ్మకముంచి, మనము
చేయగలిగిన దానిని మంచిగా చేయుచు ఫలితమును దేవునికి విడిచి పెట్టవలసి యున్నాము.