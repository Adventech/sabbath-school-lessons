---
title:  అదనపు అధ్యయనము
date:   23/12/2022
---

ఎలెన్ జి వైట్, క్రీస్తు యొక్క ఉపమాన పాఠములనుండి "పెండ్లి వస్త్రము లేకుండా”
పుటలు 307-319. మహా గొప్ప సంఘర్షణ నుండి "భూమి నిర్జనముగానుండును”
పుటలు 653-661. “సంఘర్షణ సమాప్తమాయెను” పుటలు 662-673.

“కడవరి తీర్పు దినమున తప్పిపోయిన ప్రతి ఆత్మ తాను ఏవిధముగా సత్యమును
నిరాకరించెను అర్ధము చేసుకుంటారు. పాపమువలన ఆధ్యాత్మిక గ్రుడ్డితనము కలిగిందని
సిలువ గుర్తు చేస్తుంది. కల్వరి సిలువ మీద హతుడైయున్న
వ్యక్తి ముందు దోషులుగా
నిందింపబడిరి. ప్రతి అబద్దము తుడిచివేయబడును. మానవ భ్రష్టత్వము దానియొక్క
హేయమైన స్వభావమును చూపించును” మానవులు స్వచ్ఛందముగా తీసుకున్న నిర్ణయాలు
ఏమైయున్నవో చూడగలుగుదురు. సుదీర్ఘకాలముపాటు సత్యము మరియు పొరపాటును
గూర్చిన ప్రతి ప్రశ్న వివరించబడుతుంది. విశ్వాసమును గూర్చిన తీర్పులో పాపము
యొక్క ఉనికి విషయములో దేవుడు స్పష్టముగా నిందింపబడడు. దైవ సంబంధమైన
తీర్మానములు నేరము చేయుటకు సహకరించలేదు. దేవుని ప్రభుత్వములో దోషమేమియు
లేదు. అసంతృప్తి చెందుటకు కారణములేదు. హృదయ తలంపులన్నియు
బయలుపెట్టబడినపుడు విధేయులు మరియు అవిధేయులు కలిపి ఒకే కంఠముతో
ఈవిధముగా ప్రకటింతురు. "ప్రభువా, దేవా సర్వాధికారి నీ క్రియలు ఘనమైనవి.
ఆశ్చర్యమైనవి. నీ మార్గములు న్యాయములును సత్యములునైయున్నవి. నీకు
భయపడనివాడెవడు? పరిశుద్ధులకు రాజా, నీ న్యాయవిధులు ప్రత్యక్షపర్చబడినవి గనుక
జనులందరు వచ్చి నీ సన్నిధిని నమస్కారము చేసెదరు అని చెప్పెను” (ప్రకటన 15:3,4).

-ఎలెన్ జి వైట్, యుగయుగాల ఆకాంక్ష, పుట 58.

**చర్చనీయాంశములు**

`నీ స్వార్ధమునకు నీవు బలైపోయి నీ చిత్తమును దేవుని చిత్తమునకు అప్పగించకుండా
ఉన్నచో నీవు మరణాన్ని ఎన్నిక చేసుకొనుచున్నావని అర్ధము. పాపము ఎక్కడ
కనిపించినా దానికి దేవుడు దహించు అగ్నియైయున్నాడు. నీవు పాపము చేయుటకు
నిశ్చయించుకొని, దానినుండి వేరుపడుటకు తిరస్కరించిన యెడల పాపమును దహించు
దేవుడు నిన్ను కూడా దహించును. -ఎలెన్ జి వైట్, కొండ మీద ప్రసంగములో
నుండి, తలంపులు పుట 62. తీర్పును అమలుపరచే విషయములో దాని స్వభావము
మనమెట్లు అర్ధము చేసుకొనగలము?`

`తీర్పు తీర్చే క్రమములో విమోచింపబడిన వారు పాపుల కివ్వబడిన ప్రతి శిక్షను వారు
పరిశీలించి న్యాయమని ఒప్పుకొనే వరకు అంతిమ తీర్పు అమలు చేయబడదు.
దీనిని బట్టి తీర్పు అమలుపర్చుట ఎంత పారదర్శకముగా ఉందో ఎట్లు గ్రహించగలరు?
పారదర్శకతకున్న ప్రాధాన్యత ఏమి?`

`వెయ్యేండ్ల కాలములో పాల్గొనే పరిశుద్దులు తప్పిపోయిన ప్రియులు ఎదుర్కొనే తీర్పును
గూర్చి ఎందుకు సంతృప్తి చెందుదురు?`