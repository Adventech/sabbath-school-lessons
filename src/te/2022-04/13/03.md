---
title:  క్రీస్తు యొక్క రెండవ రాకడ ముందు జరుగు తీర్పు
date:   19/12/2022
---

క్రీస్తు యొక్క రెండవ రాకడకు ముందు జరుగుచున్న తీర్పును గూర్చి పరిశుద్ధ లేఖనములో
చాలా చోట్ల వ్రాయబడియున్నది.

`దానియేలు 7:9-14, మత్తయి 22:1-14; ప్రకటన 11:18, 19, 14:6, 7 చదువుడి.
రెండవ రాకడకు ముందు పరలోకపు న్యాయస్థానములో జరుగు పరిశీలన తీర్పును గూర్చి
ఈ వాక్యములు ఏమి చెప్పుచున్నవి?`

క్రీస్తు యొక్క రెండవ రాకడకు ముందు దేవుని ప్రజలకు జరుగు పరిశీలనా తీర్పు
మూడు ప్రాథమిక బైబిలు బోధల మీద ఆధారపడి యుంది.

ఒకటి మృతులైన నీతిమంతులు మరియు అవినీతిపరులు స్పృహలేని స్థితిలో వారి
సమాధులలో కడవరి పునరుత్తానమునకై వేచి యుంటారు. (యోహాను 5:25-29).

రెండవది మనమందరము క్రీస్తు న్యాయపీటము ముందు సర్వసామాన్య తీర్పు కొరకు
నిలిచియుందుము (2కొరింథి 5:10; ప్రకటన 20:11-13).

మూడవది మొదటి పునరుత్థానములో నీతిమంతులు దీవెనకరమైన వారి ఫలమును
పొందుదురు. మరియు శాశ్వతమైన మరణమును పొందుటకు దుర్మార్గులకు రెండవ
పునరుత్థానము సంభవించును. (యోహాను 5:28, 29; ప్రకటన 20:4-6, 12-15).

క్రీస్తు యొక్క రెండవ రాకడకు ముందు సంభవించే తీర్పు యొక్క సమయమును మరియు
వాటి స్వభావమును గూర్చి మనము అర్ధము చేసుకొనుటకు దానియేలు గ్రంథము
సహాయపడుతుంది. 1844లో అంతమయ్యే 2,300 దినాల ప్రవచనము ప్రకారము
పరలోకములోని ఆలయము పవిత్రపరచబడును (దానియేలు 8:14ను హెబ్రి 9:23తో
పోల్చి చూడుడి). క్రీస్తు యొక్క రెండవ రాకడ ముందు జరుగు పరిశీలనా తీర్పు
ఆరంభమగును. (దానియేలు 7:9-14). ఒకే సంఘటనను రెండు విధాలుగా వివరించుట
జరిగియుంది. మరియు “మహోన్నతుని పరిశుద్ధుల విషయములో తీర్పు తీర్చబడును”
(దానియేలు 7:22) ఆవిధముగా దేవుని యొక్క ప్రజలకు అది శుభవార్తయైయుంది.

మత్తయి 22:1-14లో యేసు మాట్లాడుతూ వివాహ విందు ఆరంభము కాక ముందు
విందుకు పిలువబడిన అతిథుల విషయమై పరిశీలన జరుగునని చెప్పెను. క్రీస్తు యొక్క
రెండవ రాకడకు ముందు జరుగు పరిశీలనా తీర్పు విషయములో ప్రకటన గ్రంథము ఈ
విధముగా చెపుతుంది. “దేవుని ఆలయములో పూజించు వారిని లెక్కపెట్టుట” అనే కలత
వేసే పనిని గూర్చి ప్రస్తావించడం జరిగింది. (ప్రకటన 11:1). మరియు అక్కడ చేయబడిన
ప్రకటనలో “ఆయన తీర్చు గడియవచ్చెను” (ప్రకటన 14:6,7ను ప్రకటన 14:14-16తో
పోల్చి చూడుడి) అని ప్రకటించెను.

`పరలోకములో జరుగు తీర్పునకు సంబంధించిన జ్ఞానము భూమి మీద ఎట్లు జీవిస్తున్నామో
ఏవిధంగా అది మనలను ప్రభావితం చేస్తుంది?`