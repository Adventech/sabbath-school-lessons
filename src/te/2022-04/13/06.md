---
title:  రెండవ మరణము
date:   22/12/2022
---

దేవుడు మానవ చరిత్రను దాని యొక్క కడవరి కాలపు ముగింపు వరకు
నడిపిస్తాడు. వెయ్యేండ్ల పరిపాలన తరువాత మృతులైన దుర్మార్గులందరు వారి సమాధులలో
నుండి పునరుత్తానము చెందుదురు. వారి యొక్క అంతిమ శిక్షను భరించుటకు మృతులలో
నుండి లేపబడుదురు (ప్రకటన 20:5; 11-15) అప్పుడు తీర్పు తీర్చు క్రమములో అన్ని
దశలు పూర్తయిన తరువాత, ఇది దానికి ఏమియు జత చేయబడుటకు వీలుండదు.
దుర్మార్గులు దేవుడు నిర్ణయించిన శిక్షను అంగీకరిస్తారు. మహా గొప్ప సంఘర్షణలోని
అంశాలన్నియు పరిగణలోనికి తీసుకొనిన తరువాత విశ్వమంతయు దేవునికి విధేయులైన
వారు, మరియు దేవునికి వ్యతిరేకముగా తిరుగుబాటు చేసినవారు, అందరూ కలిసి ఒకే
స్వరముతో “ఓ ప్రభువా నీ క్రియలు ఘనమైనవి. ఆశ్చర్యమైనవి నీ మార్గము సత్యములును,
న్యాయములునైయున్నవి. నీవు పరిశుద్దుల దేవుడవు" అని ప్రకటన చేస్తారు. సాతానుడు
తానే స్వయంగా సాష్టాంగపడి దేవుని యొక్క తీర్పు న్యాయమైనదని ఒప్పుకుంటాడు.
-ఎలెన్ జివైట్, మహా గొప్ప సంఘర్షణ, పుటలు 670, 671.

`మలాకి 4:1; ప్రకటన 20:14, 15; 21:8 చదువుడి. 'అగ్ని గుండము' మరియు
‘రెండవ మరణము’ ఏవిధముగా కార్యసాధకముగా ఉన్నవి?`

సాతానుడు, అతనిని వెంబడించిన దూతలు, దుర్మార్గులైన అవిశ్వాసుల యొక్క
చివరి నాశనము ద్వారా పాపము నుండి, దాని ఫలితాలనుండి విశ్వము శుద్ధి చేయబడును.
అయితే చివరిగా దుష్టుల నాశనము కూడా దేవుని ప్రేమను తెలియజేసే కార్యమైయుంది.
దేవుని ప్రేమ పరిశుద్దులకు మాత్రమే దొరుకుట కాదు గాని, దుర్మార్గులయెడల కూడా
దేవుని ప్రేమ ఉంది. దేవుడు పాపమునకు ఒక దహించు అగ్నియైయున్నాడు. పాపులు
అటువంటి దహించు అగ్ని సన్నిధిలో జీవించడముకన్నా వారు మరణించుటే మంచిది
(హెబ్రీ 12:29).

దుష్టులు పరిశుద్ధ స్థలము నుండి పారిపోవుటకు ఎదురు చూస్తుంటారు. వారికి
నాశనమే మేలని దానిని ఆహ్వానిస్తారు. వారు నాశనమగుట ద్వారా దేవుని ముఖకాంతి
నుండి దాచబడుదురు. ఆయన వారిని కూడా విమోచించుటకే మరణించాడు. దుష్టుల
యొక్క భవిష్యత్తు స్వంత నిర్ణయాలను బట్టి నిర్ధారించబడినది. దేవుని పక్షాన వారి యెడల
కూడా కరుణ గలిగియున్నను వారి స్వేచ్ఛా నిర్ణయము చొప్పున స్వచ్ఛందముగా వారే
పరలోకము నుండి వేరుపడిరి. -ఎలెన్ జి వైట్, మహా గొప్ప సంఘర్షణ, పుట 548.

చివరిగా పాపులు, పాపము నాశనమగుదురు. అయితే ఈ విషయంలో కొందరు
ఉద్దేశము ప్రకారము పాపులు నరకములో శాశ్వతకాలము కాల్చబడుదురనియు, వారి
శ్రమలకు అంతముండదని నమ్ముచున్నారు. అట్టి ఆలోచనా విధానము బైబిలు సత్యమునకు
విరోధముగా ఉంది. పాపులు పాపము పూర్తిగా నాశనమగును. విశ్వమంతా దాని పరిపూర్ణ
పూర్వస్థితికి తిరిగి వచ్చును.

ప్రభువును స్తుతించుడి. ఆయన నీతిమంతుడైన న్యాయాధిపతి (2తిమోతి 4:8)
నీతిమంతులకు నిత్యత్వము. దుష్టులకు శాశ్వత నాశనం కలుగును.

`చివరికి దేవుడు అందరిని రక్షిస్తాడు అనే భావము ఎందువలన తప్పు? ఎందువలన
అదొక చెడు భావము.`