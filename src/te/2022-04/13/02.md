---
title:  అంతిమ తీర్పు
date:   18/12/2022
---

తీర్పు అనగా శిక్షింపబడుటయే అని చాలామంది అనుకుంటారు. తీర్పు క్రమములో
అదొక భాగమైనా తీర్పులో నీతిమంతులు నిర్దోషులుగా విడుదల పొందుదురనే విషయాన్ని
మనము మరువరాదు. వాస్తవానికి అంతిమ తీర్పులో “మహోన్నతుని పరిశుద్దులకు
అనుకూలముగా (దాని 7:22) తీర్పు తీర్చబడును అని దానియేలు గ్రంథములో ఉంది.
దేవుని యొక్క తీర్పులో "నీవు ఆకాశమందు విని, నీ దాసులకు న్యాయము తీర్చి, హాని
చేసిన వాని తల మీదికి శిక్ష రప్పించి నీతిపరుని నీతి చొప్పున వానికి ఇచ్చి వాని నీతిని
నిర్ధారణ చేయుము” (1 రాజులు 8:32) ఆవిధముగా జరుగును.

`మత్తయి 25:31-46; యోహాను 5:21-29 చదువుడి. అంతిమతీర్పులో
శిక్షింపబడుట నిర్దోషులుగా విడుదల పొందుట అనే రెండు విషయాలను గూర్చి క్రీస్తు ఏమి
చెప్పెను?`

“తీర్పు తీర్చబడదు” (యోహాను 3:18) మరియు “తీర్పులోనికి రాడు” (యోహాను
5:24) అనే మాటలను గూర్చి కొందరి ఆలోచన ప్రకారము క్రీస్తునందున్న వారికి అసలు
తీర్పు ఉండదు అని అనుకుంటున్నారు. కాని ఇక్కడ గమనించవలసిన విషయమేమంటే
విశ్వాసులు తీర్పులో శిక్షింపబడరు” (యోహాను 3:18) మరియు “తీర్పులో శిక్షింపబడుటకు
రారు” (యోహాను 5:24) అని ఈ వాక్యములను చదువవలసియున్నది.

క్లుప్తముగా మన యొక్క భవిష్యత్తు ప్రస్తుతము మనము జీవిస్తున్న జీవితములోనే
నిర్ధారించబడుతుందని ఇప్పటికే వాగ్దానము చేయబడెను. క్రీస్తులో లేనట్టివారు శిక్షకు అర్హులుగా
ఉండిపోతారు. తీర్పును గూర్చి వివరణ యిస్తూ (మత్తయి 25:31-46) అందులో మేకలు
(దుర్మార్గులు) మాత్రమే కాదు గాని గొట్టెలు (నీతిమంతులు) కూడా ఉంటారని క్రీస్తు చెప్పాడు.
అదే విషయాన్ని పౌలు చాలా వివరముగా చెప్పాడు. అవి మంచివైనను సరే, చెడ్డవైనను
సరే, దేహముతో జరిగించిన వాటి ఫలమును ప్రతివాడును, పొందునట్లు మనమందరమును
క్రీస్తు న్యాయపీఠము యెదుట ప్రత్యక్షము కావలయును (2కొరింథి 5:10).

తీర్పును గురించి చర్చించేటప్పుడు “మనము కృప ద్వారానే రక్షింపబడితిమి”
(యెషయా 55:1, ఎఫెసి 2:8-10) విశ్వాసము ద్వారా నీతిగా ఎంచబడెను (ఆది 15:6;
రోమా 5:1) క్రియల ద్వారా తీర్పు తీర్చబడుదుము. (ప్రసంగి 12:14; మత్తయి 25:31-46;
ప్రకటన 20:11-31) అని మన దృష్టిలో పెట్టుకోవాలి. తీర్పు తీర్చే క్రమములో దానికి
పది ఆజ్ఞల రూపములో సంగ్రహపర్చిన దేవుని యొక్క నీతిధర్మశాస్త్రము ఆధారముగా
జరుగబోవుచున్నది (ప్రసంగి 12:13,14; యాకోబు 1:25; యాకోబు 2:8 - 17).

గుర్తుంచుకోండి. కొందరు రక్షింపబడుటకు, మిగిలిన వారు శిక్షింపబడుటకు లేక
తప్పిపోవుటకు తనకు తానుగా, నిరంకుశముగా దేవుడు ఒక శాసనము ద్వారా నిర్ణయించాడని
అనుకొనవద్దు. అతడు లేక ఆమె యొక్క స్వంత భవిష్యత్తుకు ప్రతి ఒక్కరు వారి యొక్క
భవిష్యత్తు నిమిత్తము వారు మాత్రమే బాధ్యులైయున్నారు.

చివరిగా దేవుడు అంగీకరించుట లేక తిరస్కరించుట అని నిర్ణయించుటకు తీర్పు
సమయము కాదు గాని మన స్వేచ్ఛా నిర్ణయాన్ని బట్టి ఆయనను అంగీకరించుట లేక
తిరస్కరించుటా అని ఆయన తుది నిర్ణయము తీర్పు సమయములో చేస్తాడు. మన క్రియలు
ద్వారా మన స్వేచ్ఛా నిర్ణయాన్ని తెలియపర్చుచున్నాము.