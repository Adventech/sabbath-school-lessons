---
title:  తీర్పు తీర్చు క్రమము
date:   17/12/2022
---

### ఈ వారమునకు చదువ వలసిన వాక్యములు
మత్తయి 25:31-46; దానియేలు
7:9-14; 1కొరింథి 6:2,3; 2 పేతురు 2:4-6; మలాకి 4:1; ప్రకటన 21:8.

> <p>కంఠతవచనము</p>
> “ఎందుకనగా తాను జరిగించిన క్రియల చొప్పున, అవి మంచివైనను
సరే. చెడ్డవైనను సరే, దేహముతో జరిగించిన వాటి ఫలమును ప్రతివాడును పొందునట్లు
మన మందరమును క్రీస్తు న్యాయపీఠము ఎదుట ప్రత్యక్షము కావలయును”
(2కొరింథి 5:10).

పరిశుద్ధ లేఖనములలో తీర్పు తీర్చుట అనునది యదార్ధము అనే విషయము చాలా
స్పష్టముగా ఉన్నది. దేవుడు లోకమునకు తీర్పు తీర్చును. ఈ విషయములో ఎటువంటి
సందిగ్ధము లేకుండా పాతనిబంధనలోను మరియు క్రొత్త నిబంధనలోను చెప్పలేనన్ని
వాక్యములున్నవి. నేడు ఇక్కడ ఎంతో కొదువుగా జరుగుచున్నటువంటి న్యాయము ఒక
దినమున పరిపూర్ణముగా న్యాయము జరగనైయున్నది.

దేవుడు “పరిపూర్ణమైన జ్ఞానము గలవాడని” (యోబు 37:16). బైబిలు చెప్పుచున్నది.
మరియు ఆయన “సమస్తమును ఎరిగియున్నాడు” (1 యోహాను 3:20). గూఢమైన ప్రతి
అంశమును గూర్చి దేవునికి తెలుసు. (ప్రసంగి 12:14; యిర్మియా 17:10) మనము ప్రతి
విషయాన్ని అందరి నుండి దాచియుంచగలము గాని దేవునికి మరుగైనది ఏదియు లేదు.

ప్రతివాని జీవితమును గూర్చి తెలుసు కొనుటకు దేవునికి ఒక తీర్పు అవసరము
లేదు అనే వాస్తవం ఇందులో దాగియున్నది. పరలోకములోను, భూమి మీద
సృజింపబడియున్న వారి కొరకు జరుపబోవు దేవునియొక్క తీర్పులు దైవసంబంధమైన
సహాయమైయున్నది. లూసిఫరు తన తిరుగుబాటును పరలోకములో ఆరంభించి దానిని
ఈ భూమి మీదకు వ్యాపింపజేసాడు కాబట్టి ఈ తీర్పు క్రమము విశ్వమంతటికి
సంబంధించినదై యుంటుంది (ప్రకటన 12:7-9).

ఈ వారం మనము అంత్యకాలములో జరుగు తీర్పు యొక్క క్రమమును గురించి
పరిశీలించబోవుచున్నాము. ఇందులో మూడు ప్రధానమైన దశలున్నవి. క్రీస్తు రాకడకు
ముందు జరుగు తీర్పు అమలు పరచుట ఈ క్రమమంతటిలో చివరిగా నీతిమంతులు
నిర్దోషులుగా రక్షణలో ప్రవేశింతురు మరియు దుర్మార్గులకు రెండవ మరణము సంభవించును.

_డిశంబరు 24, సబ్బాతు దినమున ఈ వారము పాఠము అధ్యయనము
చేయుటకు సిద్ధపడుడి._