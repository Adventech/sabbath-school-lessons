---
title:  తీర్పును అమలు పరచే అధికారము కల్గియుండుట
date:   21/12/2022
---

మధ్యయుగములో దేవుడంటే కఠినమైన శిక్ష విధించే న్యాయమూర్తితో పోల్చడం జరిగింది.
అయితే నేడు మాత్రము దేవుడంటే ప్రేమించే, అవకాశమిచ్చే తన బిడ్డలనెన్నడు శిక్షించని
తండ్రిని పోల్చడం జరుగుచున్నది. అయితే ప్రేమ లేకుండా న్యాయము కలిగియుండుట
అంటే అరాజకత్వం మరియు అశాంతికి నడిపిస్తుంది. న్యాయములేకుండా ప్రేమ
కలిగియుండటమంటే హింసాత్మకమైన మరియు వశపర్చుకునే ధోరణిని చూపించినట్లవు
తుంది. దేవుడు తీర్పు తీర్చే క్రమములో పరిపూర్ణమైన న్యాయము మరియు కరుణ ఈ
రెండింటి యొక్క కలయిక ఆయన యొక్క షరతులు లేని ప్రేమ నుండి ఉద్భవించును.

మానవ చరిత్రలో దేవుడు చివరిసారి స్థిరమైన శిక్షను విధించుటకు మధ్యవర్తిత్వము
వహించెను. కొన్ని శిక్షలు అమలుపర్చబడెను. ఉదా: సాతాను మరియు అతని అనుచరగణము
తిరుగుబాటు చేసినప్పుడు, పరలోకము నుండి వెళ్ళగొట్టబడిరి (ప్రకటన 12:7 - 12)
ఆదామవ్వలను ఏదెనుతోట నుండి వెడల గొట్టబడెను (ఆది 3) భూమి మీదకు ఒక గొప్ప
జలప్రళయమును రప్పించెను. (ఆది 6-8) సొదొమ గొమొఱ్ఱాలు నాశనము చేయబడెను
(ఆది 19, యూదా 7) ఐగుప్తు దేశమందలి తొలి పిల్లలందరు చచ్చిరి. (నిర్గమ 11, 12)
అననీయా సప్పీరాల యొక్క మరణము (అపొ. కార్య 5:1-11) కాబట్టి మానవ చరిత్ర
యొక్క అంతిమముగా మరొకసారి తీర్పు లేక శిక్ష అమలు పర్చబడుతుందనుటలో
ఆశ్చర్యపడనవసరము లేదు.

`2పేతురు 2:4-6 మరియు 2 పేతురు 3:10-13 చదువుడి. అంతిమ తీర్పు ఏవిధంగా
అమలుపర్చబడబోవుచున్నదో అర్ధము చేసుకొనుటకు ఈ వాక్యాలెట్లు సహాయపడును?
శిక్ష శాశ్వత కాలము అమలుపర్చబడుతూ ఉంటుంది అనుకునే దానికన్నా ఆ తీర్పు అనునది
ఒకసారి పూర్తిగా అమలుపర్చబడుననే భావము ఎట్లు అర్ధం చేసుకొనగలరు?`

“దేవుని యొక్క మంచితనము మరియు ఆయన యొక్క దీర్ఘశాంతము, ఆయన సహనము
మరియు కరుణ ఆయన బిడ్డలపై చూపుట వలన పాపులను వారి పాపములనిమిత్తమై
రక్షించుటకు ఏదీ ఆయనకు అడ్డు కాదు. ఆ శిక్షా విధి నుండి ఎవరైనను క్షమించబడాలంటే
అట్టివారు మానవుల నిమిత్తమై మరణించిన దేవుని కుమారునియందు
విశ్వాసముంచవలసియున్నది. లేనియెడల వారికి క్షమాభిక్ష లభించదు” - ఎలెన్ జి వైట్,
మేన్యు స్క్రిప్టు రిలీజెస్, సంపుటి 12, పుట 208.

మానవులు శాశ్వతముగా తప్పిపోకుండా ఉండుటకు వీలుగా తాను గొప్ప వెలను
చెల్లించెను. అయితే దేవుని రక్షణ ప్రణాళిక నుండి తప్పిపోయినవారు. దేవుని బట్టి కాదు
గాని వారంతటవారే తీసుకొనిన, స్వేచ్ఛాచిత్తము ప్రకారము తీసుకొనిన నిర్ణయాలే వారిని
ఆయన నుండి దూరము చేసినవి. దేవుని యొక్క ప్రేమను బట్టే న్యాయము జరగాలనే
అధికారముతో అడుగుట జరుగుచున్నది.

`ప్రతి ఒక్కరు రక్షింపబడు విధముగా దేవుడు ఏమి చేసెనో దానిని గూర్చి సిలువ ఏమి
బోధించుచున్నది?`