---
title:  విరుద్ధమైన వాక్యభాగములు
date:   19/11/2022
---

### ఈ వారమునకు చదువ వలసిన వచనములు
లూకా 16:19-31; లూకా 23:43; యోహాను
20:17; ఫిలిప్పీ 1:21-24; 1పేతురు 3:13-20; ప్రకటన 6:9-11.

> <p>కంఠతవచనం</p>
> “లేఖనములయందు మీకు నిత్యజీవము కలదని తలంచుచు వాటిని
పరిశోధించుచున్నారు. అవే నన్ను గూర్చి సాక్ష్యమిచ్చుచున్నవి” (యోహాను 5:39).

“నీలో ఉన్న నిరీక్షణ విషయమై తగిన కారణమును చూపుతూ అడుగు ప్రతి వానికి
జవాబిచ్చుటకు ఎల్లపుడు సిద్ధముగా ఉండుడి” (1 పేతురు 3:15) అని పేతురు మనలను
హెచ్చరించాడు. ఈ విషయములో పౌలు మాట్లాడుతూ “వాక్యమును ప్రకటించుము.
సమయమందును అసమయమందును ప్రయాసపడుము. సంపూర్ణమైన దీర్ఘశాంతముతో
ఉపదేశించుచు ఖండించుము గద్దించుము బుద్ది చెప్పుము” (2తిమోతి 4:2,3) ఇటువంటి
సందర్భములో మన నమ్మకాలకు అనుకూలముగా ఉన్న కొన్ని వాక్య భాగములను ఎంచుకొని
వాటిని సులభముగా వివరించుటయే గాక, మనము నమ్మే విషయాలకు అనుకూలముగా
కాకుండా వేరే భావమునిచ్చే వాక్య భాగము విషయములో కూడా వివరించుటకు సిద్దముగా
ఉండాలని పౌలు యొక్క ఉద్దేశమైయున్నది.

మనము ఆవిధముగా చేసేటప్పుడు మనలను ప్రోత్సహించే యేసు యొక్క మాదిరిని
అనుసరించాలి. "క్రీస్తు తాను స్వయముగా సత్యమును అణచి వేసే ఒక్క మాటను కూడా
ఉపయోగించలేదు. ఆయన ప్రతిసారి ప్రేమతో మాట్లాడెను. ఎన్నడూ మొరటుగాను,
అనవసరముగాను, కఠినమైన మాటలు మాట్లాడలేదు. అనవసరమైన మాటలతో ఏ ఒక్క
ఆత్మను ఆందోళనకు గురి చేయలేదు. మానవ బలహీనతను ఎన్నడూ నిందించలేదు”
-ఎలెన్ జివైట్, యుగయుగాల అభీష్టము, పుట 353.

స్వాభావికముగానే ఆత్మకు నిత్యత్వము ఉందని సమర్ధించుకొనుటకు చమత్కారమైన
మాటలను ఉపయోగించే కొన్ని సన్నివేశములను గూర్చి ఈ వారం పాఠం ద్వారా అధ్యయనం
చేయబోవుచున్నాము. ఇందులో పొందు పర్చిన భావాలు దేనినైతే విశ్వసించుచున్నామో
వాటిని బలపర్చేవిధముగా ప్రాముఖ్యమైన విషయములో దయతో జవాబులిచ్చుటకు
సహాయపడేవిధంగా అధ్యయనం ఉండాలి.

_నవంబరు 26, సబ్బాతు దినమున ఈ వారం పాఠమును అధ్యయనం చేయుటకు
సిద్దపడుడి._