---
title:  ఒక ధనవంతుడు మరియు లాజరు
date:   20/11/2022
---

కొంతమంది విద్యావేత్తలు లూకా 16:19-31లో అది మరణించిన వాని స్థితి
గూర్చి మాట్లాడుచున్నది. కాబట్టి ఆ వాక్యాలను 'అక్షరాలా మాటకు మాట వివరించాలని
వాదిస్తూ ఉంటారు. అయితే ఆ వాదన అనేకమైన బైబిలు విరుద్ధ భావాలకు దారి తీస్తుంది.
మరియు అనేక ఇతర వాక్య భాగాలు విరుద్ధమైనవిగా నిర్ణయిస్తుంది.

మొదటగా పరలోకము మరియు నరకము ఈ రెండు దగ్గర దగ్గరగా ఉన్నవా?
ఉంటే నరకము నుండి పరలోకమునకు, పరలోకము నుండి నరకమునకు మాట్లాడుకొను
అవకాశము ఉన్నదా అనే విషయములో అవకాశముందనే అనుకుందాము (లూకా
16:23 - 3) ఈ జీవితము తరువాత దేహము భూమిలో పాతిపెట్టబడుతుంది. అదే
సమయములో స్పృహ కలిగిన ఆత్మకు కళ్ళు ఒక వ్రేలు, నాలుక, దప్పిగొనుట వంటివి
ఉంటాయని అని కూడా ఆలోచిస్తే ఉన్నాయే అనుకుందాము (లూకా 16:23,24).

ఈ వాక్యాలు మరణములో మానవుని యొక్క స్థితిని గురించి ఒకవేళ వివరించుచున్న
యెడల పరలోకము అనునది సంతోషము సమాధానము గల స్థలము కాదనిపిస్తుంది.
కారణమేమంటే ఈ వాక్యాల ప్రకారము పరలోకములో ఉన్నవారు, వారి యొక్క బంధువులు,
స్నేహితులు నరకములో ఉండుట వలన అక్కడ వారి బాధలు చూచి విచారముగా
ఉందురు తప్ప ఆనందముగా ఉండలేరు (లూకా 16:23-31) ఒక తల్లి తన బిడ్డ నరకములో
అనుభవించడం చూచి ఆమె పరలోకములో సంతోషముగా ఎట్లుండగలదు. అదే నిజమైతే
అక్కడ కన్నీరుండదు బాధలుండవు అని వాగ్దానము చేసిన దేవుని మాటలు అబద్దమైయుండాలి
కదా? (ప్రకటన 21:4).

అటువంటి అతికి అతకని పరిస్థితులలో అనేక మంది బైబిలు విద్యావేత్తలు బైబిలులోని
ధనికుడు లాజరు యొక్క వృత్తాంతము కేవలం ఒక ఉపమానమే కాని మరొకటి కాదనియు
దానిలోని భాగములను అక్షరాలా వివరించుటకు వీలు లేదని భావిస్తున్నారు. జార్జి ఇలాడ్
అతడు ఎడ్వంటిస్టు కాకపోయినను ఈ వృత్తాంతము ఒక ఉపమానము మాత్రమే దానిలో
ఇప్పటి యూదుల ఆలోచన విధానమున్నది తప్ప మరణించిన మానవుని స్థితిని గూర్చి
మాత్రము కాదని చెప్పెను - జి.ఇ.లాడ్ ఎస్కటాలజీ, న్యూ బైబిలు నిఘంటువు జి.డి. డగ్లస్
గ్రాండు రాపిడ్స్ (ఎమ్.ఐ. ఎర్డుమాన్స్ 1962) పుట 388.

ఈ ఉపమానములో చాలా విరుద్ధమైన ఇద్దరు వ్యక్తుల గూర్చి వున్నది. ఒకడు
మంచి దుస్తులు ధరించిన ధనవంతుడు వేరొకడు చినిగిపోయిన దుస్తులు ధరించిన శరీర
మంతయు పుండ్లు గల పేదవాడైన లాజరు అను ఇద్దరున్నారు. (లూకా 16:19, 20)
ఇదేమి బోధిస్తున్నదంటే 1) భవిష్యత్తులో ఇవ్వబోవు బహుమానమునకు ఇప్పటి సామాజిక
గుర్తింపు హోదా వంటివి ఏమీ ఉపయోగపడవు. మరియు 2) ప్రతి వ్యక్తి యొక్క భవిష్యత్తు
ఇప్పుడు జీవించుచున్న జీవితమే కారణమవుతుంది తప్ప మరణించిన తరువాత ఏమీ
మార్పు చేయుటకు అవకాశములేదనే పాఠమును బోధించుచున్నది (లూకా 16:25,26).

`“అందుకతడు మోషేయు ప్రవక్తలును (చెప్పిన మాటలు) వారు విననిచో మృతులలో
నుండి ఒకడు లేచినను వారు నమ్మరని ఆయనతో చెప్పెననెను” (లూకా 16:31)
బైబిలుకున్న అధికారమును గూర్చి యేసు యొక్క మాటల ద్వారా ఏమి నేర్చుకొనగలము?`