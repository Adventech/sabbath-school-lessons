---
title:  బలిపీఠము క్రింద ఆత్మలు
date:   24/11/2022
---

`ప్రకటన 6:9-11 చదువుడి. మృతులైన హతసాక్షుల ఆత్మలు బలిపీఠము క్రింద
ఉండి ఏవిధముగా కేకలు వేయుదురు?`

ప్రకటన గ్రంథములోని ఐదవ ముద్రను విప్పినపుడు అసాధారణమైన దృశ్యము
కనిపించింది. హతసాక్షులైన ఆత్మలు సాదృశ్యముగా బలిపీఠము క్రింద దేవునిని ప్రతిదండన
చేయమని కేకలు వేయుచున్నారు. (ప్రకటన 6:9-11). కొంతమంది వ్యాఖ్యాన కర్తలు ఈ
బలిపీఠమును ఏడవ ముద్ర క్రింద పేర్కొనబడిన (ప్రకటన 8:1-6). ధూపవేదికగా
గుర్తించడమైనది. ఇక్కడ ధూపద్రవ్యమునకు బదులు (ప్రకటన 6:9-11)లో ఉన్నట్లు 'రక్తము’
పేర్కొనబడినది. దానిని బట్టి చూస్తే దహన బలిపీఠమునకు ఉదాహరణగా చూపించబడినది.
దాని మీద రక్తము పోయబడెను. (లేవీ 4:18, 30, 34) బలియర్పణల రక్తము బలిపీఠము
చుట్టూ చమిరినప్పుడు, హతసాక్షుల యొక్క రక్తము చిహ్నముగా కాక లాంచన ప్రాయముగా
దేవుని యొక్క బలిపీఠము మీద పోయబడును. ఆవిధముగా చేయుట ద్వారా దేవుని వాక్యము
నిమిత్తమును వారు యేసును గూర్చి యిచ్చిన సాక్ష్యము నిమిత్తమును వధింపబడిన వారి
ఆత్మలు బలిపీఠము క్రింద కనిపించినవి. (ప్రకటన 6:9; ప్రకటన 12:17; 14:12
కూడా చూడుడి).

బలిపీఠము క్రింద ఆత్మలు కూడా చిహ్నముగా వాడబడినవి. వారిని అక్షరాలా
తీసుకున్నట్లయితే హతసాక్షులు పరలోకములో సంతోషముగా లేరని అర్థమగుచున్నది. వారు
ఇప్పటికి పగ తీర్చుకొనుమని గట్టిగా కేకలు వేయుచున్నారు. అలాగని వారు అందుకున్న
రక్షణ బహుమానమును బట్టి సంతోషిస్తున్నారని కూడా కనిపించుటలేదు. ఎవరికైనా
పగతీర్చుకోవాలని కోరిక ఉన్నచో వారి జీవితము ఆందోళనకరముగా ఉంటుంది. అది
మరణాన్ని కూడా తేవచ్చు.

ఇక్కడ ఇంకా చూడవలసిన విషయమేమంటే, యోహాను పరలోకపు దృశ్యాన్ని
నిజముగా చూపించుట లేదు. అక్కడ తెల్ల గుఱ్ఱము, ఎఱ్ఱ గుఱ్ఱము, నల్ల గుఱ్ఱము లేక
పాలిపోయిన రంగు గుఱ్ఱములు లేవు. కత్తితో గాయపడి రక్తము కారుచున్న గొఱ్ఱపిల్ల
రూపములో యేసు కనిపించుట లేదు. నాలుగు మృగములు రెక్కలు కలిగిన క్రూరమృగముల
లక్షణాలు లేవు. అదేవిధముగా పరలోకములో బలిపీఠము క్రింద ఆత్మలు లేవు. పైన
వివరించబడినవి. దృశ్యమంతయు చిత్రములుగాను, చిహ్నములగాను చూపించబడినవి”
-ఎసిఎ బైబిలు కామెంటరీ, సంపుటి 7, పుట 778.

"జార్జి ఇలాడ్, ఎడ్వంటిస్టు సభ్యుడు కాడు. ఈవిధముగా వ్రాసాడు. ఇప్పుడున్న
స్థితిలో (ప్రకటన 6:9-11) బలి పీఠము స్పష్టముగా దహనబలిని అర్పించే బలిపీఠమే.
దానిమీద దహనబలిగా అర్పించబడిన రక్తము పోయబడును. యోహాను చూచిన బలిపీఠము
క్రిందనున్న హతసాక్షుల ఆత్మలకు మరణించిన వారి స్థితికి ఎట్టి సంబంధము లేదు. అది
కేవలం దేవుని వాక్యములో వారు హతసాక్షులయ్యారనే విషయాన్ని చిత్రీకరించుటకు చూపిన
విధానము” -యోహాను యొక్క ప్రకటన గ్రంథము మీద వ్యాఖ్యానము (గ్రాండ్ రాపిడ్స్
ఎమ్ వి ఎర్జుమాన్సు 1972), పుట 103.

`న్యాయము జరగనప్పుడు అన్యాయానికి గురైనవారు న్యాయము కొరకు గట్టిగా
కేకలు వేయనివారెవరు? ఈ లోకములో న్యాయము జరుగుటలేదు. అయినప్పటికి ఏదో
ఒక సమయములో న్యాయము జరుగుతుందనే వాగ్దానము కలదు. ఆ వాగ్దానము నుండి
నీవు ఎటువంటి ఆదరణను పొందగలవు?`