---
title:  చెరలో ఉన్న ఆత్మలకు ప్రకటించెను
date:   23/11/2022
---

`1పేతురు 3:13-20 చదువుడి. నోవహు దినములలో చెరలో ఉన్న ఆత్మలకు
క్రీస్తు ఏవిధముగా బోధించెను? (ఆది 4:10 చూడుడి).`

ఆత్మకు స్వభావసిద్ధమైన నిత్యత్వమున్నదని నమ్మిన బైబిలు పండితులు
సాధారణముగా క్రీస్తు సమాధిలో విశ్రాంతి తీసుకుంటూనే చెరలో ఉన్న ఆత్మలకు
బోధించెను అని ఆయనవైపు చూపారు (1 పేతురు 3:19) వారి దృష్టిలో మానవ
శరీరము నుండి వేరు పడిన క్రీస్తు యొక్క ఆత్మ జలప్రళయమునకు ముందున్న ప్రజల
దేహములనుండి వేరు పడి నరకములో ఉన్న వారి ఆత్మల యొద్దకు వెళ్ళి వారికి
బోధించెనని నమ్ముతున్నారు.

అయినప్పటికి ఈ విధమైన ఆలోచన బైబిలు ప్రకారము అంగీకార యోగ్యమైనది
కాదు. కారణమేమంటే మరణించిన వారికి మారుమనస్సు పొంది రక్షింపబడే రెండవ
అవకాశముండదు కాబట్టి ఇక దానిని గూర్చి ఏ ఆలోచన ఉండదు. (హెబ్రీ 9:27,
28). అందుచేత రక్షింపబడుటకు మరణించిన వారికి ఇక రెండవ అవకాశముండదు.
కాబట్టి యేసు వారికి ఎందుకు బోధిస్తాడు?

`చివరి పునరుత్థానము వరకు మృతులు సమాధులలో స్పృహ లేని స్థితిలో
ఉంటారనే బైబిలు బోధను పైన పేర్కొనబడిన ప్రాముఖ్యమైన సిద్ధాంతము వ్యతిరేకిస్తున్నది
(యోబు 14:10-12; కీర్తన 146:4; ప్రసంగి 9:5,10; 1కొరింథి 15:16-18; 1థెస్స
4:13-15).`

యేసు సమాధిలో దేహముతో ఉండి నరకములోనికి వెళ్ళి అక్కడ
జలప్రళయమునకు ముందున్న దుర్మార్గులకు బోధించిన యెడల వారు మాత్రమే ఆయన
బోధను ఎందుకు వినాలి? వారితో పాటు నరకములో కాలిపోతున్న ఇతర తప్పిపోయిన
దుర్మార్గపు ప్రజలు లేరా? కేవలం జలప్రళయమునకు ముందున్న ఆ ప్రజలమట్టుకు
క్రీస్తు యొక్క బోధను వినాలి?

అవిధేయులైన దేవదూతలకు నోవహు దినమున క్రీస్తు వారికి బోధించెను అనే
వాదన అర్థరహితమైనది. చెరలో ఉన్న ఆత్మలను గూర్చి వివరిస్తూ “పూర్వము”
అవిధేయులైన ఆత్మలు (1 పేతురు 3:19, 20) అని చెప్పినపుడు పతనమైన చెడ్డ
దేవదూతలు ఇప్పటికి అవిధేయులుగా ఉన్నారు అని బోధించుచున్నది కదా? (ఎఫెసి
6:12; 1పేతు 5:8) మరియు పతనమైన దేవదూతలు చీకటిలో శాశ్వతమైన సంకెళ్ళతో
బంధింపబడి తీర్పు దినము వరకు వేచియుంటారు గనుక (యూదా 6) ఇక వారికి
రక్షణ అవకాశము ఎక్కడిది? ఇక్కడ మనము గమనించవలసిన విషయమేమంటే
1పేతురు 3లో చెరయందున్న ఆత్మలు అనగా (19వ వచనము) 20వ వచనములో
వారు నోవహు దినములలో జలప్రళయమునకు ముందున్న అవిధేయులైన ప్రజలుగా
గుర్తించుట జరిగింది. ఆత్మ అనగా (గ్రీకు పదము “న్యుమ”) ఈ వాక్యములో వాడబడిన
పదము మరియు నూతన నిబంధనలో వేరే చోట వాడబడినది (1కొరింథి 16:8;
గలతీ 6:18) ఇక్కడ సజీవులైన మనుష్యులకు వర్తించే విధముగా ఆ పదము వాడబడినది.
సజీవులైన ప్రజలకు వినబడును. రక్షణ కొరకు ఇవ్వబడిన ఆహ్వానమును
అంగీకరించవచ్చును. వారికి బోధించినను ఫలితముంటుంది. చెరలో ఉన్న ఆత్మలు
అనగా అక్షరాలా చెర కాదు. పాపమనే చెరలో ఉన్నవారు వారిలో జ్ఞానహీనత వలనను,
పాపపు మానవ స్వబావము వలనను పాపపు చెరలో ఉంటారు (రోమా 6:1 - 23;
7:7-25).

`మారుమనస్సు పొందని జలప్రళయమునకు ముందున్న ప్రజలకు నోవహు
బోధించెను. దైవావేశముతో బోధించెను (హెబ్రీ 11:7). అతడు తన తోటి ప్రజలకు
నీతిమంతుడైన బోధకుడాయెను. (2 పేతురు 2:5). ఇది మృతుల యొక్క స్థితిని గూర్చిన
విషయము కాదా?`