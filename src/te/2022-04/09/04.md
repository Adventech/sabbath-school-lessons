---
title:  వెడలిపోయి (మరణించి) మరియు క్రీస్తుతో కూడా నుండుట
date:   22/11/2022
---

`ఫిలిప్పీ 1:21-24 మరియు 1థెస్సలో 4:13-18 చదువుడి. "క్రీస్తుతో కూడా
ఎప్పుడుండాలని పౌలు కోరాడు? (ఫిలిప్పి 1:23) మరియు ప్రభువుతో కూడా ఎక్కడ
ఉండాలని కోరుచున్నాడు? (1థెస్స 4:17).`

పౌలు ఇప్పుడు క్రీస్తునందుండి జీవించాలనే మనోభావము కలిగి యున్నాడు
(2కొరింథీ 5:17) మరియు క్రీస్తు రెండవసారి తిరిగి వచ్చినపుడు “క్రీస్తుతో కూడా”
ఉండాలని పౌలు ఆశపడుచున్నాడు (1థెస్స 4:17) మరణము కూడా తన రక్షకుడు మరియు
ప్రభువును తన నుండి వేరు చేయలేదనే నమ్మకము ఆయనలో దృఢముగా ఉన్నది.
రోమీయులకు వ్రాసిన పత్రికలో పౌలు ఇలా చెప్పెను? “మరణమైనను, జీవమైనను,
దేవదూతలైనను, ప్రధానులైనను, ఉన్నవియైనను, రాబోవునవియైనను, అధికారులైనను,
ఎత్తయినను, లోతైనను సృష్టింపబడిన మరి ఏదైనను, మన ప్రభువైన క్రీస్తుయేసు నందలి
దేవుని ప్రేమనుండి ఎడబాపనేరవని రూఢిగా నమ్ముచున్నాను” (రోమా 8:38, 39) “మనము
బ్రదికినను, ప్రభువు కోసమే బ్రదుకుచున్నాము. చనిపోయినను ప్రభువు కోసమే
చనిపోవుచున్నాము. కాబట్టి మనము బ్రదికినను చనిపోయినను ప్రభువు వారమైయున్నాము
(రోమా 14:8).

మనస్సులో ఇంత గొప్ప నమ్మకముతో పౌలు అప్పటికే మరణించిన విశ్వాసులను
గూర్చి మాట్లాడుతూ “యేసునందు నిద్రించిన వారిని” (1థెస్స 4:14) మరియు
నిత్యజీవమును పొందుటకు క్రీస్తు యొక్క రెండవ రాకడ సమయములో లేపబడుదురు
(1కొరింథి 15:16-18; 1థెస్స 4:13-18).

పౌలు చనిపోయి క్రీస్తుతో కూడా ఉండాలని కోరినపుడు (ఫిలిప్పీ 1:23) అతడు
మరణించినపుడు తన ఆత్మ వెళ్ళి క్రీస్తుతో జీవించాలనే కోరికను ఆయన వ్యక్తపర్చాడా?
ఆయన మరణించిన వెంటనే తన ఆత్మ క్రీస్తుతో ఉండాలని ఆయన కోరలేదు. ఈ వాక్యములో
“పౌలు బాధలతో నిండియున్న ఈ జీవితము అంతమైపోయి, సమయము వృథా కాకుండా
క్రీస్తుతో కూడా వుండాలని ఆశపడ్డాడు. మరణించుటకును, క్రీస్తుతో ఉండుటకును ఈ
రెండు సంఘటనల మధ్య ఎక్కువ సమయము ఉండకూడదనే ఉద్దేశముతోనే ఆయన
మాట్లాడుచున్నాడు. ఈ వాక్యమును బట్టి, పౌలు మరణించిన వెంటనే పరలోకమునకు
వెళ్ళిపోవాలను ఆయన కోరుకున్నట్లు లేదు. తన బహుమానమును ఆయన మరణించిన
వెంటనే పొందుకొనడని ఆయనకు చాలా స్పష్టముగా తెలుసు. క్రీస్తు యొక్క రెండవ రాకడ
సంభవిస్తేనే తప్ప ఆయన ఆశించిన తన బహుమానము ఆయనకు దక్కదని తెలుసు.
అయితే ఆయన మరణమునకు క్రీస్తు రెండవ రాకడకు మధ్య కాలము ఎక్కువ ఉండకూడదని
ఆయన ఆశించాడు. (2తిమోతి 4:8) ఆండ్రూన్ స్టడీ బైబిలు, ఫిలిప్పి 1:23 మీద
వ్యాఖ్యానము పుట 1555.

క్లుప్తముగా పౌలు చెప్పిన విషయమేమిటంటే మరణము తరువాత ఆయనకు స్పృహలో
ఉండే విషయము ఆకాశ మండలము మీద మేఘములపై క్రీస్తు దిగి రావడమే ఆయన
చూడాలనుకొనే విషయము ఆ సమయములో మృతులు మేల్కొంటారు. అప్పుడు “ఆయన
ప్రభువుతో ఉండాలి” (1థెస్స 4:17) అయితే ఈ రెండు సంఘటనలు అనగా అతని
మరణము తరువాత, క్రీస్తు యొక్క రెండవ రాకడ, ఈ రెండింటి మధ్య చాలా కాలము
వేరు చేయవచ్చును” ఆండ్రూన్ స్టడీ బైబిలు, ఫిలిప్పీ 1:23 మీద వ్యాఖ్యానము పుట 1555.

అయితే పౌలు జీవించియుండుటకు బదులు ఎందుకు మరణించాలనుకున్నాడు?
ఈ లోకములో జీవిస్తూ ఈ లోక బాధలను అనుభవించుట ఇష్టము లేక తాను మరణించి
విశ్రాంతి నొందాలని ఆశించియున్నాడు (1కొరింథి 9:27) మరియు ఆ విధముగా
కోరుకొనుటకు కారణం ఆయనకు తెలుసు. తన కొరకు క్రీస్తు యొక్క రెండవ రాకడ
సమయములో నీతి కిరీటమును పొందబోవుచున్నట్లు ఆయనకు గట్టి నమ్మకమున్నది.
(2తిమోతి 4:6-8) పౌలునకు నిజముగా మరణించాలని లేకపోయినను, ఒకవేళ మరణిస్తే
తన కొరకు ఏమి దాచి పెట్టబడినదో ఆయనకు తెలుసు.

`కష్ట సమయాలలో మరణము వస్తే ఎంత బాగుండును అని ఎవరు అనుకోరు.
మరణిస్తే మనము ఆయనతో ఉండటమే గదా? ఈ తలంపు మనము అర్ధము చేసుకొనుటకు
పౌలు ఫిలిప్పీయులకు వ్రాసినది మనకు ఎట్లు సహాయపడుతుంది?`