---
title:  అదనపు అధ్యయనము
date:   25/11/2022
---

ఎలెన్ జి వైట్, క్రీస్తు ఉపమాన పాఠముల నుండి “గొప్ప అగాధము పూడ్చబడినది”
పుటలు 260-271 యుగయుగాల అభీష్టము నుండి కల్వరి పుటలు 749-752. క్రైస్తవ
విద్య నుండి క్రైస్తవ ధర్మమును పాటించుటకు ఉపాధ్యాయులు మాదిరి పుట 504.

“ఒక ధనికుడు మరియు లాజరు అనే ఈ ఉపమానములో ఈ జీవితములోనే
నిత్యజీవమునకు సంబంధించిన నిర్ణయాన్ని మానవులు తీసుకొనవలసి యున్నదని క్రీస్తు
చూపించాడు. కృప కాలముండగానే దేవుని కృప ప్రతి మనిషికి అనుగ్రహింపబడును.
అయితే మనుష్యులు వారికివ్వబడిన అవకాశములను వ్యర్ధపర్చినచో సుఖ సంతోషాలతో
గడుపుతూ ఉన్నట్లయితే నిత్యజీవమును కోల్పోవచ్చును. అట్టి వారికి మరొక కృప కాలము
అనుగ్రహింపబడదు. వారి సొంత నిర్ణయాన్ని బట్టి వారికిని మరియు వారి దేవునికిని మధ్య
ఎవరూ పూడ్చలేనట్టి అఖాతము ఏర్పరచుకున్నారు” -ఎలెన్ జి వైట్, క్రీస్తు ఉపమాన
పాఠములు, పుట 260.

ఆదిమ క్రైస్తవులు కొండలలోనికి ఎడారులలోనికి పారిపోయి గుహలో దాగుకొని,
ఆకలితోను మరియు ఇతరులు పెట్టే శ్రమల వలనను హతసాక్షులుగా మారడము తప్ప
వేరొక మార్గము లేదని తెలుసుకొని వారి వేదనలలోను వారు ఆనందించారు. క్రీస్తు కొరకు
శ్రమలు అనుభవించుట మేలని తలంచారు. క్రీస్తు మనందరి కొరకు సిలువ మీద తన
ప్రాణమును అర్పించెను. దేవుని ప్రజలకు ఆదిమ క్రైస్తవులు విడిచి వెళ్ళిన మాదిరికరమైన
జీవితములు, ఆచరణ మరియు ప్రోత్సాహమునిచ్చును. ఇంతకుముందెన్నడు లేనంత శ్రమల
కాలము రాబోవుచున్నది" -ఎలెన్ జి వైట్, సంఘమునకు సాక్ష్యములు, సంపుటి 5, పుట
213.

**చర్చించుకొనుటకు ప్రశ్నలు**

`ఈ వారము మనము చదువుకొనిన కొన్ని బైబిలు వాక్యములు ఏవిధముగా మనకు
మానవ స్వభావమును అర్ధము చేసుకొనుటకు సహాయపడుతుంది?`

`పురాతన కాలములో క్రైస్తవ హతసాక్షులు మతమును వారికి అనుకూలముగా
మార్చుకొనుటకు అంగీకరించనివారు. సత్యము కొరకు హతసాక్షులయ్యారు. వారితో
పోల్చుకున్నపుడు నవీన తరము వారు మతమును వారికి అనుకూలముగా
మలుచుకొనుటకు సుముఖముగా ఉన్నారు. ఈ ఉదాహరణల ద్వారా మనము
నేర్చుకొనవలసిన పాఠములు ఏమిటి?`

`ఒక ధనికుడు మరియు లాజరును గూర్చిన ఉపమాన పాఠమును గూర్చి మరికొంత
లోతుగా ఆలోచించుడి. సత్యము యెడల మానవ హృదయము ఎంత కఠినముగా
మార్చుకుంటున్నారో తెలుసుకొనుట ఎట్లు?`