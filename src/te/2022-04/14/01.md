---
title:  సమస్తమును నూతనమైనవి
date:   24/12/2022
---

### ఈ వారమునకు చదువ వలసిన వాక్యములు
2 పేతురు 3:13; ప్రకటన 21:3,22;
1యోహాను 3:2,3; 1 పేతురు 1:22; యెషయా 25:8; ప్రకటన 22:3-5.

> <p>కంఠతవచనము</p>
> “అప్పుడు సింహాసనాసీనుడైయున్నవాడు- ఇదిగో సమస్తమును
నూతనమైనవిగా చేయుచున్నానని చెప్పెను. మరియు ఈ మాటలు నమ్మకమును
నిజమునైయున్నవి గనుక వ్రాయుమని ఆయన నాతో చెప్పియున్నాడు” (ప్రక 21:5).

పరిశుద్ధ లేఖనములు మనకు ఈ నిరీక్షణను అనుగ్రహించుచున్నవి. “అయినను
మనమాయన వాగ్దానమును బట్టి క్రొత్త ఆకాశము కొరకును క్రొత్త భూమికొరకును
కనిపెట్టుచున్నాము. వాటియందు నీతి నివసించును” (2 పేతురు 3:13).
“నేను క్రొత్త ఆకాశమును క్రొత్త భూమిని చూచితిని” అనే వాగ్దానము కొందరికి
స్వప్నం వలె లేక అధికారములో ఉన్నవారు ప్రజలను వారి ఆధిపత్యం క్రింద
నిలుపుకొనుటకు ఈ జీవితము తరువాత కలుగబోయే విషయాల మీద ఆసక్తిని
కల్పించుటకు చెప్పే కథనాలు వలె ఉండవచ్చును. ప్రస్తుతము నీకు కష్టమనిపించినను
ఒక దినమున పరలోకములో నీకు ఫలము దొరుకును” అని చెప్పినట్లుగా ఉంటుందని
భావము.

భవిష్యత్తును గురించి బైబిలు అటువంటి నిరీక్షణను కలుగజేస్తుందని కొందరు
దానిని చూపించి దుర్వినియోగము చేయుచున్నంత మాత్రాన నూతన పరలోకము
మరియు నూతన భూమికి సంబంధించిన వాగ్దానములో ఎటువంటి మార్పు ఉండదనే
సత్యమును నమ్మవలసియున్నాము.

కడవరి దినములలో అపహాసకులు వచ్చి “మన దీవెనకరమైన నిరీక్షణను
అపహసించుదురు (2 పేతురు 3:3-7). అయితే ముందుగానే ప్రకటింపబడినట్లు బైబిలు
ఏమి చెప్పుచున్నదో అది సత్యమని నిరూపించుటకు ఆ అపహాసకులు లేవనెత్తిన అంశాలే
రుజువుకాబోవుచున్నవి.

ఈ వారం పాఠం ద్వారా నూతన ఆకాశము మరియు నూతన భూమికి
సంబంధించిన వాగ్దానమును పరలోకపు దేవాలయము, దేవుని యొక్క సన్నిధి, మరణము
మరియు కన్నీళ్ళ యొక్క అంతము మరియు చివరగా దేవుని యొక్క ప్రేమ విజయవంతం
కావడంవంటి విషయాలన్నింటిని గూర్చి అధ్యయనం చేయబోవుచున్నాము.

_డిశంబరు 31, సబ్బాతు దినమున ఈ వారం పాఠం అధ్యయనం చేయుటకు
సిద్దపడుడి._