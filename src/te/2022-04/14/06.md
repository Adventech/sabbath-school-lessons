---
title:  ఆయన నామము వారి నొసళ్లయందుండును
date:   29/12/2022
---

`ప్రకటన 22:3-5 చదువుడి. దేవుని నామము నొసళ్ళయందుండే వారిలో
మనమున్నామని నమ్మకమేమిటి? లేక మనకు ఆ హామీ ఉన్నదా?`

లూసిఫరు యొక్క తిరుగుబాటు మరియు ఆదామవ్వల పతనము తరువాత ఆ ఇద్దరు
పాపులను దేవుడు సంహరించియుండేవాడే. అయినప్పటికి ఆయన సృజించిన వారి మీద
ఉన్న షరతులు లేని ప్రేమ వలన, ఆయన అనుగ్రహించు దానిని అంగీకరించి స్వీకరించే వారి
నందరిని రక్షించుట దేవుడు తన కరుణతో కూడిన రక్షణ ప్రణాళికను రూపొందించెను.
దానినే రక్షణ ప్రణాళిక అని పిలుచుచున్నారు. ఆ ప్రణాళిక భూమి మరియు దానిలోని సమస్తము
సృజించక పూర్వమే ఉనికిలో ఉన్నప్పటికి (ఎఫెసి 1:3,4; 2తిమోతి 1:9; తీతు 1:2; ప్రకటన
13:8). దాని మొదటగా మానవులందరికి ఏదెను వనములో ఆదామవ్వలు పతనమైనపుడు
వారికి ప్రకటించడం జరిగింది. తరువాత దానిని హెబ్రీయుల యొక్క గుడారపు సేవ ద్వారా
అది సంపూర్ణముగా బయలుపర్చబడినది (రోమా 5 చూడుడి).

రక్షణ ప్రణాళికకు కేంద్రబిందువుగా నిత్యజీవము వాగ్దానము చేయబడినది. అది
పూర్తిగా యేసు యొక్క యోగ్యతలపైనే ఆధారపడి యున్నది. ఎందరైతే యేసును వారి
యొక్క స్వకీయ రక్షకునిగా అంగీకరించి ఆయన సిలువ మీద మనకు అనుగ్రహించిన
వాటియందు విశ్వాసముంచిన వారికి నిత్యజీవము వాగ్దానము చేయబడెను. రక్షణ అనునది
ఎల్లప్పుడు విశ్వాస మూలముగానే లభించును. అది ఎన్నడూ క్రియల మూలముగా లభించదు.
అయితే అనేక క్రియలు విశ్వాసము రూపములో మన రక్షణలో ఇమిడియున్నవి.

అబ్రహామును గూర్చి పౌలు వ్రాస్తూ క్రీస్తు ఈ లోకములోనికి రాకపూర్వమే అబ్రహాము
క్రీస్తుకు ఒక మాదిరిగా విశ్వాసము ద్వారా రక్షణకు మాదిరయ్యాడు.

`“అబ్రాహాము క్రియలమూలముగా నీతిమంతుడని తీర్చబడిన యెడల అతనికి
అతిశయ కారణము కలుగును గాని అది దేవుని యెదుట కలుగదు. లేఖనమేమి చెప్పుచున్నది?
అబ్రాహాము దేవుని నమ్మెను. అది అతనికి నీతిగా ఎంచబడెను” (రోమా 4:2,3) విశ్వాసము
ద్వారా రక్షణ అంటే ఏమిటో అర్ధము చేసుకొనుటకు ఈ వాక్యాలు మనకు ఏవిధముగా
సహాయపడును?`

యేసును గనుక మనము అంగీకరించి ఆయనకు సమర్పించుకొని ఆయన
వాగ్దానమును పొందగోరిన యెడల, అనగా నేడు ఆయనలో ఒక నూతన జీవితము ఆయన
యోగ్యతలను బట్టి పొందుటకు సంపూర్ణముగా సమర్పించుకున్న యెడల మనకు రక్షణ
అభయము దొరుకుచున్నది. అబ్రహాము దేవుని నమ్మెను. అది అతనికి నీతిగా ఎంచబడెను.
అదే రీతిగా మనకు కూడా అది పనిచేస్తుంది.

అప్పుడు మన నొసళ్ళ మీద ఆయన నామము వ్రాయబడి యుండుట అని అర్ధము.
అక్కడ గనుక ఆయన నామము ఇప్పుడే వ్రాయబడి ఉంటే మరియు ఆ విశ్వాసము
మార్గమునుండి వెడలిపోకుండా స్థిరముగా ఉన్నట్లయితే అప్పుడు మన పేర్లు క్రొత్త ఆకాశము
మరియు క్రొత్త భూమిలో కూడా వ్రాయబడి ఉంటాయి.