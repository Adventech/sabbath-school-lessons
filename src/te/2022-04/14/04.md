---
title:  దేవుని యొక్క సన్నిధిలో
date:   27/12/2022
---

"ఎవడును ఆయనను సమీపింపరాని తేజస్సులో దేవుడు నివసించుచున్నాడు”
(1తిమోతి 6:16) అని బైబిలు చెప్పుచున్నది. మరియు “దేవునిని ఏ ఒక్కరు
చూచియుండలేదు” (యోహాను 1:18; 1యోహాను 4:12) తండ్రియైన దేవునిని పరిశు
ద్దులు పరలోకములో చూడలేరని దాని అర్ధమైయున్నదా? అలాగని కాదు. అందరికి తెలిసిన
విధముగా దేవునిని మానవులు చూడలేకపోవడమనునది వారు పాపములో పడిన తరువాత
ఏర్పడిన సమస్య మాత్రమే. లేఖనముల ప్రకారము చూచినచో పరిశుద్దులు దేవునిని
పరలోకములో చూస్తారని ఉంది.

`మత్తయి 5:8; 1యోహాను 3:2,3 మరియు ప్రకటన 22:3,4 చదువుడి. దేవునిని
చూచుట అనే గొప్ప యోగ్యతను గూర్చి ఈ వాక్యాలు ఏమి చెప్పుచున్నవి?`

అపొస్తలుడైన యోహాను ఈవిధముగా చెప్పుచున్నాడు “ఏ మానవుడు దేవుని ఎప్పుడు
చూచియుండలేదు” (యోహాను 1:18; 1యోహాను 4:12). అదే సమయములో ఈవిధముగా
ప్రకటించబడెను. “ఆయన (దేవుని) యున్నట్లుగానే ఆయనను చూతుము (1యోహాను
3:2,3) మరియు ఆయన ముఖమును చూచెదము. (ప్రకటన 22:3,4) ఇక్కడ ఈ వాక్యములు
తండ్రియైన దేవుని గూర్చి మాట్లాడుచున్నవా? లేక క్రీస్తును గూర్చి మాట్లాడుచున్నవా? అనే
ఆలోచన ఈ వాక్యాలను బట్టి మనకు కలుగవచ్చును. అయితే ఈ అనుమానములన్నియు
క్రీస్తు చెప్పిన మాటలతో తీరిపోవును.

"హృదయశుద్ధి గలవారు ధన్యులు. వారు దేవుని చూచెదరు” (మత్త 5:18). విమోచింప
బడిన వారి యొక్క ఆధిక్యత ఎంత గొప్పది. వారు దేవునిని ఆయన మందిరములో
ఆరాధించెదరు. అయితే ఆయన ముఖమును చూచుటకు అన్ని యోగ్యతలకన్నా గొప్పది.

దేవుని ప్రజలు తండ్రి, కుమారునికి బహిరంగముగా సంభాషించే యోగ్యత కలిగి
యున్నారు. “ఇప్పుడు అద్దములో చూచినట్లు సూచనగా చూచుచున్నాము. (1కొరింథి
13:12).దేవుని స్వరూపమును అద్దములో ప్రతిబింబించినట్లు చూస్తున్నామిప్పుడు అనగా ఆయన
ప్రతిబింబమును ఆయన సృష్టించిన ప్రకృతిలోను మరియు ఆయన మనుష్యులతో జరిపిన
వ్యవహరములను ఆయన ప్రతిబింబమును చూస్తున్నాము. అయితే ఒక దినమున ఆయనను
ముఖాముఖిగా ఎటువంటి అడ్డు తెర లేకుండా చూడబోవుచున్నాము. ఆయన సన్నిధిలో
నిలువబడి, ఆయన ముఖ వర్చస్సును మహిమను చూడగల్గుదుము” -ఎలెన్ జి వైట్, మహా
గొప్ప సంఘర్షణ 676, 677.

నేడు మనము చదివిన కొన్ని వాక్యాలలో పవిత్రతకును మరియు దేవుని చూచుటకును
ఒక సంబంధమున్నట్లు కనుగొన్నాము. "హృదయశుద్ధి గల వారు దేవుని చూచెదరు" దేవుని
చూచినవాడు తనను తాను శుద్ధి చేసుకుంటాడు" (1యోహాను 3:3). పరలోకానికి మనలను
తీసుకొని వెళ్ళుటకు దేవుడు మనలో సిద్దపాటు కార్యమును చేయబోవును అనే విషయాన్ని ఈ
వాక్యాలు బయలుపర్చుచున్నవి.

చివరిగా మనము పరలోకానికి వెళ్ళుటకు మార్గమును యేసు యొక్క మరణము
ద్వారా సరాళము చేయబడినది. ఒక్కడే మన శుద్ధి చేయబడే క్రమములో పాల్గొనుట ద్వారా
మన నిత్య నివాసమునకు చేరుకోగలము. ఇదంతయు చేయువాడు దేవుడే. ఆయన వాక్యమునకు
విధేయులై యుండు వారికది సాధ్యపడుతుంది.

`1 పేతురు 1:22 చదువుడి. విధేయతకు మరియు శుద్ధి చేయబడుటకు సంబంధముందని
ఈ వాక్యము ఏవిధంగా బయలుపరుస్తుంది మనలను శుద్ధి చేయగల విధేయత అంటే ఏమిటి?`