---
title:  దేవుని యొక్క మందిరములో
date:   26/12/2022
---

పరలోకము అంటే దేవుని మందిరము అని కొంతమంది మాట్లాడుచున్నారు అయితే
నూతన యెరూషలేములో ఒక ప్రత్యేకమైన మందిరము లేక దేవాలయము ఉన్నదని ప్రకటన
గ్రంథము పేర్కొనుచున్నది. ఆ నూతన యెరూషలేములోనే అనగా స్పటికమును పోలిన
గాజు వంటి సముద్రమున్నది. దానిలో దేవుని సింహాసనముంది (ప్రక 4:2-6; ప్రక
7:9-15; ప్రక 15:5–8) అక్కడ ప్రతి జనములో నుండియు, ప్రతి వంశములో నుండియు,
ప్రజలలో నుండియు, ఆయా భాషలు మాటలాడు వారిలో నుండియు వచ్చి ఎవరును
లెక్కింపజాలని యొక సమూహము ఉన్నది (ప్రక 7:9-17).

`ప్రకటన 7:9-15తో ప్రకటన 21:3, 22 కలిపి చదువుడి. రాత్రింబగళ్ళు దేవుని
ఆలయములో ఆయనను సేవించుచున్నారు అనే ఈ వివరణను ఏవిధముగా
సమన్వయపర్చగలము. ప్రకటన 7:15. దీనితో పాటు నూతన యెరూషలేములో యోహాను
దేవుని ఆలయమును చూడలేదనే విషయాన్ని ఏవిధముగా అర్ధం చేసుకొనగలము?
(ప్రకటన 21:22).`

“పరలోకపు మందిరము ఎల్లప్పుడు అక్కడ ఉన్నది. అందులో పరలోకపు సైన్య
సమూహము దేవుని ఆరాధిస్తున్నారు. అయితే పాపము ప్రవేశించుటతో మానవ జాతికి
రక్షణను అందించే స్థలముగా ఆ మందిరము ఉన్నది. “సర్వాధికారియైన దేవుడగు ప్రభువును,
గొట్టెపిల్లయు దానికి దేవాలయమైయున్నారు” (ప్రకటన 21:22). ప్రకటికుడైన యోహానుకు
ఆ పరలోకపు పట్టణములో దేవాలయము ఇక కనబడలేదు అని చెప్పెను. ఎందుచేతనంటే
శక్తిమంతుడైన దేవుడు మరియు గొఱ్ఱపిల్ల దానిలో దేవాలయముగా ఉన్నారు. అయితే ఇక
అక్కడ దేవుని ఆలయము లేదని దాని అర్ధమా? అట్లనరాదు” రిచర్డు ఎమ్ డేవిడ్సన్,
దేవుని మందిరము, ప్రభువు యొక్క సౌందర్యమును చూచుట ద్వారా వాక్యము వెదుకుట,
జీవించుట, బోధించుట. సంపుటి, సిల్వర్ స్ప్రింగ్ ఎమి. బిబ్లికల్ రిసర్చి ఇన్స్టిట్యూట్
(2015) పుట 31.

ఆరాధింపబడుచున్న వానిని గూర్చి ప్రకటన గ్రంథము ప్రత్యేకమైన దృష్టిని
పెట్టియున్నది. మరియు ఎవరు ఆయనను ఆరాధించుచున్నారు. వారిని గూర్చి కూడా
ప్రత్యేకమైన దృష్టి పెట్టబడినది. పరలోకములో జరుగు ఆరాధన దేవుడు మరియు గొట్టె
పిల్ల మీద కేంద్రీకరించబడియున్నది. (ప్రకటన 5:13; ప్రకటన 7:10) ఎల్లప్పుడు
చెప్పబడినట్లు గానే ఆరాధనకు కేంద్ర బిందువుగా క్రీస్తు ఉన్నాడు.

ఆరాధించువారు ఎవరంటే “అందుకు నేను అయ్యా! నీకే తెలియుననగా అతడు
ఈలాగు నాతో చెప్పెను -వీరు మహాశ్రమల నుండి వచ్చిన వారు. గొఱ్ఱపిల్ల రక్తములో
తమ వస్త్రములును ఉదుకుకొని వాటిని తెలుపు చేసుకొనిరి” (ప్రకటన 7:14) దేవుని
యొక్క విమోచన శక్తికి మరియు పూర్తిగా మార్చివేయగల శక్తికి వారు సజీవ సాక్షులుగా
ఉన్నారు. ఆయన ఏమైయున్నాడో దాని నిమిత్తమును మరియు ఆయన ఏమి చేసెనో దాని
నిమిత్తమును దేవునికి వారు స్తుతియాగము చేస్తారు.

`“అప్పుడు ఇదిగో దేవుని నివాసము మనుష్యులతో కూడా ఉన్నది. ఆయన వారితో
కాపురముండును. వారాయన ప్రజలై యుందురు. దేవుడు తానే వారి దేవుడైయుండి వారికి
తోడైయుండును. (ప్రకటన 21:3). ఈ వాక్యము అనేకమైన ఇతర వాక్యాలతో సంబంధం
చూపిస్తుంది (యిర్మియా 32:38; యెహెజ్కేలు 37:27; జెకర్యా 8:8, హెబ్రి 8:10) ఇంకను
భూమి మీదనున్న మనకు ఆ దేవుడే దేవుడు మనము ఆయన ప్రజలము అనగా అర్ధమేమిటి?
ఈ సత్యము ప్రకారము మనము ఎట్లు జీవించగలము?`