---
title:  ఒక నూతన ఆకాశము మరియు నూతన భూమి
date:   25/12/2022
---

గ్రీకు తత్వవేత్తలను అనుసరించే వారికి, భౌతికముగా ఉన్నదేదైనా అది చెడ్డదని
వారు భావిస్తారు. అందువల్ల భవిష్యత్తులో నిజమైన ఆకాశము నిజమైన మనుష్యులతో
ఉండబోవుచున్నదనే తలంపును వారు అంగీకరించలేకపోతున్నారు. వారి ఆలోచన ప్రకారము
పరలోకమును గూర్చి అది మంచిదైయుండబోతున్నదని అంటే అది భౌతికమైనది కాదు
గాని, పరిపూర్ణమైన ఆధ్యాత్మిక స్థితిలో అది ఉండేదైయుంటుందని వారి వాదన. ఏదైనా
ఒకటి పదార్ధము (వస్తురూపము) రూపములో ఉన్నట్లయితే దానికి ఆధ్యాత్మికత ఉండదనియు,
అదేవిధముగా ఏదైనా ఆధ్యాత్మిక విషయమున్నట్లయితే దానికి పదార్ధముండదని దాని అర్ధము,
అయితే ఈ అభిప్రాయమునకు వ్యతిరేకముగా బైబిలు పాపము యొక్క ఉనికి లేని మరియు
ఎటువంటి పరిమితులు లేని ఆకాశమును గూర్చి మాట్లాడుచున్నది.

`యెషయా 65:17-25; 66:22, 23; 2 పేతురు 3:13; మరియు ప్రకటన 21:1-5
చదువుడి. చివరిగా ఈ వాక్యాలు అందించే వర్తమానము ఏమిటి?`

ఇశ్రాయేలు జనాంగము వారు దేవునితో చేసిన నిబంధన యెడల విశ్వాసమును
కనుపర్చి దాని ప్రకారము జీవించిన యెడల ఈ భూమి ఏ విధముగా ఉండేదో అనే ఒక
దృశ్యమును ఆసక్తికరముగా యెషయా గ్రంథము అందించుచున్నది (యెషయా 65:17-25;
66:22, 23) దీనిని ద్వితియో 28తో పోల్చి చూడుడి. ఇశ్రాయేలు గనుక వారు దేవునితో
చేసిన నిబంధనకు కట్టుబడియుంటే ఇప్పుడు జీవితములో కనిపించే విషయాలేమియు లేకుండా
పాపము ప్రవేశించకముందు ఎటువంటి పరిస్థితులున్నవో వాటివైపు వారు
ఎదిగియుండెడివారు.

అయితే ఆ ప్రణాళిక అనుకున్నట్లు రూపుదిద్దుకోలేదు. అందుచేత వేరొక నూతన
ప్రణాళిక స్థాపించబడినది. అయితే ఇప్పుడు సంఘములో యూదులు మరియు
అన్యమతములనుండి సకల దేశముల వారు వచ్చి కలిసి పోయి ఉన్నారు. (మత్తయి
28:18-20; 1 పేతురు 2:9) అందుచేత యెషయా ప్రకటించి ప్రవచనములను నేటి
సంఘమును దృష్టిలో పెట్టుకొని తిరిగి చదువవలసియున్నది (2 పేతురు 3:13; ప్రకటన
21:1-5).

"బైబిలులో రక్షింపబడిన వారి వారసత్వమును 'ఒక దేశము' అనే అర్ధము
నిచ్చుచున్నది. (హెబ్రీ 11:14-16) అందులో పరలోకపు గొజ్జెల కాపరి తన గొట్టెలను
సజీవ జలముల యూట యొద్దకు నడిపించును. అందులో జీవ వృక్షము ప్రతి నెల దాని
ఫలములను అనుగ్రహించును మరియు ఆ చెట్టు యొక్క ఆకులు దేశము యొక్క సేవ
కొరకు ఉపయోగపడును. అక్కడ నిరంతరము ప్రవహించు ఏరులుండును. అందులోని
నీరు స్పటికమంత స్పష్టముగా ఉండును. మరియు వాటి ప్రక్కన అలలు వలె ఊగు చెట్ల
యొక్క నీడ ప్రభువు చేత విమోచింపబడిన వారు నడచి వెళ్ళే మార్గముపై పడును. అక్కడ
విశాలముగా పరచబడియున్న చదునైన నేల సుందరమైన గుట్టవలె కనిపించును. దేవుని
యొక్క పర్వతాలు వెనుకటి భాగమున ఆకర్షణీయముగా కనిపించును. ప్రశాంతతతో కూడిన
సమతల నేలపై ప్రవహించే సెలయేరులతో పాటు దేవుని ప్రజలు చాలా కాలము
యాత్రికులుగా సంచారము చేసి వచ్చిన వారు అక్కడ ఒక గృహమును కనుగొందురు”
-ఎలెన్ జివైట్, మహా గొప్ప సంఘర్షణ, పుట 675.

`శాశ్వత జీవములేని భూలోక సంబంధమైన రచయితలు విచారకరమైన నూతన
ఉనికిని గూర్చి వ్రాస్తూ ఉంటారు. భవిష్యత్తుకు సంబంధించి వారు తప్పుడు వ్రాతలు
వ్రాస్తున్నారు. వారితో వాదించడము ఎందుచేత కష్టమైన విషయము? తరగతిలో చర్చించండి.`