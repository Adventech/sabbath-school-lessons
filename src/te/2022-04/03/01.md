---
title:  మావన స్వభావమును అర్ధము చేసుకొనుట
date:   08/10/2022
---

### ఈ వారమునకు చదువ వలసిన వచనములు
ఆది 1:24-27; 2:7,19; మత్తయి 10:28; ప్రసంగి 12:1-7; 1రాజులు 2:10; 22:40.

> <p>కంఠతవచనం</p>
> “దేవుడైన యెహోవా నేలమంటితో నరుని నిర్మించి వాని నాసికారంధ్రములలో జీవవాయువును ఊదగా నరుడు జీవాత్మ ఆయెను” (ఆది 2:7).

“నీవు మరణిస్తావు” (ఆది 2:16,17) అని దేవుడు చెప్పిన మాటలకును మరియు “నీవు చావనే చావవు” (ఆది 3:4) అని సాతాను చెప్పిన మాటలనుబట్టి వారిలో ఒత్తిడి పెరిగింది. అది కేవలం ఏదెను వనముతోనే పరిమితము కాకుండా, అది మానవ చరిత్రంతటిలోను ప్రతిధ్వనిస్తున్నది.

సాతాను పలికిన మాటలను దేవుడు పలికిన మాటలతో సామరస్యమును కుదుర్చుటకు చాలా మంది ప్రజలు ప్రయత్నిస్తున్నారు. వారికి “నీవు మరణిస్తావు" అనే హెచ్చరిక కేవలం కృశించిపోయే లేక నశించిపోయే భౌతిక శరీరమునకు సంబంధించినదనియు “మీరు చావనే చావరు” అని సాతాను చేసిన వాగ్దానము ఆత్మ నిత్యత్వమునకు సాదృశ్యముగా ఉన్నదని వారు భావిస్తున్నారు.

అయితే అటువంటి ఆలోచనా విధానము పనిచేయదు. ఉదా: దేవుని మాటలకును, సాతాను మాటలకును సామరస్యం కుదురుతుందా? "భౌతిక శరీరము మరణించినపుడు భౌతికము కాని మరియు నిత్యత్వము కలిగిన ఆత్మ ఒకటి వేరుగా ఉనికిలో ఉంటుందా? ఈ ప్రశ్నలకు జవాబులను ఇచ్చుటకు శాస్త్రీయమైన, తత్వ జ్ఞానమునకు సంబంధించిన విధానములలో అన్వేషణ జరుగుచున్నది. అయితే బైబిలు ఆధారిత క్రైస్తవులుగా కేవలం సర్వశక్తిమంతుడైన ఏకైక దేవుడు, మనలను సృష్టించి, మన గూర్చి పూర్తిగా తెలిసిన వాని మాటలను గుర్తించవలసియున్నాము (కీర్తన 139 చూడుడి) ఇటువంటి అతి ప్రధానమైన అంశమునకు సంబంధించి దేవుని మాటలైన, పరిశుద్ధ లేఖనములో జవాబులను కనుగొనగలము.

పాతనిబంధనలో మానవుని స్వభావమును గూర్చి ఏమి వివరించబడెను? మానవుడు మరణించినపుడు ఏ స్థితిలో ఉంటాడనే విషయాలను ఈ వారం పాఠంలో అధ్యయనం చేయబోవుచున్నాము.

_-అక్టోబరు 15, సబ్బాతు దినమున ఈ వారం పాఠంను అధ్యయనం చేయుటకు సిద్దపడుడి._