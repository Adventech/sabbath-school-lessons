---
title:  జీవముగల మనిషి
date:   09/10/2022
---

`ఆది 1:24-27; ఆది 2:7, 19 చదువుడి. దేవుడు మానవుని సృష్టించినపుడు, ఇతర జంతువులను సృష్టించినపుడు అనుసరించిన కొన్ని విధానములలో ఉన్న తేడాలు, సమానముగా ఉన్న విషయాలు ఏమిటి? మానవ స్వభావమును గూర్చి ఆది 2:7 ఏమి చెప్పుచున్నది?`

సృష్టి జరిగిన వారము యొక్క క్రమములో 6వ దినమున మొదటి మానవులను జీవములోనికి తీసుకొని వచ్చెను. అదే దినమున పశువులు, పక్షులు, ప్రాకెడు జంతువులు అన్ని జీవముతో ఉనికిలోనికి వచ్చినవి. (ఆది 1:24-27) నేల మంటి నుండి అన్ని జంతువులను ఆకాశములో ఎగిరే పక్షులను సృష్టించెను (ఆది 2:19) అదే విధముగా భూమి యొక్క మన్నును తీసుకొని మనుష్యుని సిద్దము చేసెను (ఆది 2:7).

జంతువులను మరియు మనుష్యుని నేలలో నుండి చేసినను, మనుష్యుని విషయానికి వస్తే జంతువులను సృష్టించిన విధానము కాక, మానవుని వేరే విధముగా సృష్టించెను. మనుష్యుని సృష్టించిన విధానమునకు జంతువులను సృష్టించిన విధానమునకు రెండు ప్రాముఖ్యమైన తేడాలు కనిపించుచున్నవి. మొదటగా దేవుడు మనుష్యుని భౌతిక ఆకారమును తయారు చేసి, దాని నాసికారంధ్రములలో జీవవాయువును ఊదగా మనుష్యుడు "జీవముగల మనిషి" అయ్యాడు (ఆది 2:7). అతడు జీవించేవాడుగా మారకముందు కేవలం భౌతికమైన ఆకారము మాత్రమే. రెండవ విషయానికి వస్తే మానవ జాతిని దేవుడు పురుషులను గాను మరియు స్త్రీలను గాను సృజించి వారికి దైవత్వములోని స్వరూపమును ఇచ్చెను (ఆది 1:26, 27).

ఆది 2: 7 ప్రకారము "జీవవాయువును” ఆదాము యొక్క భౌతిక భాగములోనికి లేక భౌతిక ఆకారములోనికి జీవ వాయువును ఊదినప్పుడు ఆదాము "జీవముగల మనిషిగా” మార్పు చెందాడు. హెబ్రీ భాషలో “నెఫెస్సుచయ్యా” లేక అక్షరార్ధమైన భావములో చూచినపుడు “ఒక జీవించే మనిషి అయ్యాడు" అని దాని అర్ధము. మనందరికి దేహమునకు వేరుగా ఉనికి కలిగియుండే ఆత్మ లేదని అర్ధమగుచున్నది. మనలో ఉన్న ప్రతి ఒక్కరు జీవముగల మనిషియైయున్నాడు. దేహములో అంతరంగికముగా సృష్టించే సమయములో ఏర్పడినట్లు, ఆ ఆత్మ స్వతంత్రముగా, దేహము నశించి పోయినను ఉనికిలో ఉండగలదనే భావము చాలామందిలో ఏర్పడియుంది. ఇది విగ్రహారాధనకు సంబంధించిన భావము తప్ప బైబిలు సంబంధమైన భావముకాదు. భౌతిక స్వభావములేని ఆత్మ ఒకటి ఉన్నదని భావించుట చాలా ప్రమాదకరమైన తప్పు మీద నిర్మింపబడిన నమ్మకము, మానవ స్వభావమును అర్ధము చేసుకున్నట్లయితే ఇటువంటి పొరపాటు చేయకుండా ఆపవచ్చున మానవ శరీరములో నుండి వేరుచేయబడిన ఏ భాగమునకైనను తెలివిఉండదు.

అది వేరుగా ఉనికిలో ఉండలేదు. మనిషి అనగా పరిపూర్ణమైన వ్యక్తియైయున్నాడు. దేవుడు మనలను భయమును మరియు ఆశ్చర్యమును కలుగజేయు రీతిలో సృష్టించెను. ఈ ప్రత్యేకమైన విషయమును గూర్చి పరిశుద్ధ లేఖనాలు ఏమి చెప్పుచున్నవో దానికి మించి ఊహాజనితమైన అభిప్రాయమును బోధించకూడదు. వాస్తవానికి మన జీవము యొక్క స్వభావము ఆశ్చర్యమును కలిగించేదైయున్నది. (సజీవముగా ఉన్నది అని జీవించుచున్న మనిషిని గూర్చి విజ్ఞాన శాస్త్రజ్ఞులు ఇప్పటికి ఒప్పుకొనుట లేదు) ఎరిగియుండుట, జ్ఞాపకము కలిగియుండుట అనునది ఒక మర్మముతో కూడిన స్వభావమైయుంది. భౌతిక పదార్ధముతో నిర్మింపబడిన కణజాలము (కణములు మరియు కొన్ని రసాయన పదార్ధముల సమ్మేళనము) మన తలలోను మెదడులోను నిర్మితమై యుండి ఏ రీతిగా పదార్థ శూన్యమైన తలంపులను, భావోద్వేగములను సృష్టించగలుగుచున్నవి. ఇది ఆశ్చర్యకరమైన విషయము కాదా? ఈ సమస్యను గురించి అధ్యయనము చేసిన వారు చివరకు మాకు నిజముగా తెలియదు అని ఒప్పుకొనుచున్నారు.

`జీవితము ఒక అద్భుతమైనది. మనకు వరముగా ఇవ్వబడుచున్న దీనికన్నా గొప్ప అద్భుతమైన నిత్యజీవమునందు మనము ఎందుకు సంతోషించాలి?`