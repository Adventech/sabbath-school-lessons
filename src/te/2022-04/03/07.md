---
title:  అదనపు అధ్యయనము
date:   14/10/2022
---

ఎలెన్ జి వైట్, మహా గొప్ప పోరాటమునుండి “మొదట గొప్ప మోసము” పుట 531-550 చదువుడి.

“నీవెప్పుడైనా శస్త్ర చికిత్సకు వెళ్ళియుంటే ముందుగా మత్తు మందు ఇస్తారు. దానిని బట్టి మరణించిన వారి స్థితి ఏవిధముగా ఉంటుందో కొంతవరకైనా తెలుస్తుంది. అయితే మత్తుమందు ప్రభావములో ఉన్నప్పుడు మెదుడు పనిచేస్తుంది. అయితే మరణించిన వారి స్థితిని గూర్చి ఆలోచించండి. వారి మెదడు పూర్తిగా పనిచేయదు. కాబట్టి మరణములో మరణించినవారి అనుభవము కేవలం వారి కండ్లు మూసుకొనుటయే. అంతకుమించి ఏమీ ఉండదు. మరణించిన ఏ వ్యక్తికైనా, తరువాత కండ్లు తెరచుటకు క్రీస్తు రాకడ సమయమైనా అయి ఉండాలి లేక వెయ్యేండ్ల కాలము తరువాత వచ్చే సమయమైనా అయి ఉండాలి (ప్రకటన 20:7-15 చూడుడి) అప్పటి వరకు మృతులైన వారందరు వారు నీతిమంతులైనా అనీతిమంతులైనా విశ్రాంతిలో ఉంటారు. వారు దేనికి ఏర్పాటు చేయబడినారో ఆ సమయము వచ్చే వరకు వారు సమాధులలో నిద్రావస్తలో ఉంటారు. సజీవులుగా ఉన్న మనకు ఆ స్థితి చాలాకాలమనిపిస్తుంది. కాని ఆ స్థితి మరణించిన వారికి ఒక క్షణమనిపిస్తుంది. లయమైపోయే సమయము వచ్చినపుడు మనుష్యుల ఆత్మలన్నియు నేరుగా పరలోకమునకు చేరుకుంటాయి అనునది నిజమైనచో మనమందరము జీవమునకు బదులు మరణమునే కోరుకుంటాము. వారి యొక్క ఉనికిని ఆర్పివేసుకొనుటకు అనేకమంది ఆవిధమైనట్టి నమ్మకము కలిగియుండుట వలన వారి జీవితములను అంతము చేసుకుంటారు. బాధలు శ్రమలు ఒకరిని కృంగదీసినపుడు సుళువుగా ఈ జీవితమును త్రుంచి వేసుకుంటే మంచిదని చాలామంది ఊహించుకుంటారు. అయితే ఆ తలంపులన్నియు నిజము కాదు. ఎవరైనా మరణించినపుడు నిద్రావస్తలోనికి వెళతారు గాని మరెక్కడికి వెళ్ళరు” ఎలెన్ జి వైట్, మహా గొప్ప పోరాటము, పుట 539.

మరణము సంభవించిన వెంటనే నీతిమంతులు వారికొరకు ఏర్పాటు చేయబడిన బహుమతి కొరకును, అనీతిమంతులు వారు పొందబోయే శిక్ష కొరకును వెళ్లెదరు అని పరిశుద్ధ లేఖనాలలో ఎక్కడ వ్రాయబడలేదు. పితరులు గాని ప్రవక్తలుగాని అటువంటి భావమును ఎక్కడ ఎప్పుడు ఎవరికి చెప్పలేదు. క్రీస్తు మరియు ఆయన శిష్యులైన అపొస్తలులు ఆవిధమైన ఆలోచన ఎక్కడా వివరించలేదు. మరణించినవారు తక్షణమే పరలోకానికి వెళ్ళరని బైబిలు చాలా స్పష్టముగా బోధిస్తుంది. పునరుత్తాన సమయము వరకు వారు నిద్రిస్తారు” -ఎలెన్ జివైట్ మహా గొప్ప పోరాటము పుటలు 549, 550.

**చర్చించుకొనుటకు ప్రశ్నలు**

`మనిషి వేరువేరు భాగములుగా విడిపోడనియు, కలిసి ఉన్నపుడే స్మృతిలో ఉంటాడని దేహము మరణించినప్పుడు ఆత్మ స్మృతి వేరుగా ఉండదనే సత్యము ఏవిధముగా గ్రహించగలము?`

`ఆత్మకు స్వభావసిద్ధమైన నిత్యత్వము లేక సదాకాలము జీవముతో ఉంటుందనే సిద్దాంతమును లోకము నమ్ముచున్నది. అటువంటి పరిస్థితిలో మరణించిన వాని స్థితిని గురించి తెలుసుకోవడం ఎందుకంత ప్రాముఖ్యమైన విషయము?`