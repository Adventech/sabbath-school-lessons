---
title:  పాపము చేయు నరుడు మరణించును
date:   10/10/2022
---

`యెహెజ్కేలు 18:4, 20; మత్తయి 10:28 చదువుడి. మానవ ఆత్మను గురించి అర్ధము చేసుకొనుటకు ఈ వాక్యాలు ఏవిధంగా సహాయపడును?`

ఈ పాప ప్రపంచములో మానవ జీవితము చాలా తేలికగా నశించిపోయెడిది, మరియు క్షణభంగురమైనది (యెషయా 40:1-8) పాపము సోకిన ఏదియు కూడా శాశ్వత కాలము నిలిచే స్వభావము కలిగియుండదు. “ఇట్లుండగా ఒక మనుష్యుని ద్వారా పాపమును, పాపము ద్వారా మరణమును లోకములో ఏలాగు ప్రవేశించెనో, ఆలాగుననే మనుష్యులందరు పాపము చేసినందున మరణము అందరికిని సంప్రాప్తమాయెను” (రోమా 5:12). పాపము ఇక్కడ జీవితమంతటిని పాడు చేయును మరియు దాని పర్యవసానముగా మరణము సంప్రాప్తమగును. ఒక విషయమేమిటంటే మనుష్యులు మరణిస్తున్నారు. అలాగే జంతువులు కూడా మరణిస్తున్నాయి. అందువలన రాజైన సొలోమోను ఈ విధముగా పలికి యున్నాడు. “నరులకు సంభవించునదిఏదో అదే మృగములకు సంభవించును. వారికిని, వాటికి కలుగు గతి ఒక్కటే. నరులు చచ్చునట్లు మృగములు చచ్చును. సకల జీవులకు ఒక్కటే ప్రాణము. మృగములకంటె నరులకేమియు ఎక్కువ లేదు. సమస్తమును వ్యర్ధము. సమస్తము ఒక్క స్థలమునకేపోవును. సమస్తము మంటిలో నుండి పుట్టెను. సమస్తమును మంటికే తిరిగిపోవును” (ప్రసంగి 3:19,20).

రెండవ విషయమేమంటే ఒక వ్యక్తి భౌతికముగా మరణించాడు అని చెప్పినపుడు జీవాత్మగా ఉన్న నరుని యొక్క మనుగడ నిలిచిపోతుంది (హెబ్రీ పదము నెఫెస్ ఇక్కడ వాడబడినది) ఆది 2:16,17లో ఒకవేళ ఆదామవ్వలు మంచిచెడ్డల తెలివినిచ్చు ఆ నిషేధింపబడిన వృక్షఫలమును తినిన దినమున వారు చచ్చెదరని దేవుడు వారిని హెచ్చరించెను.

ఈ హెచ్చరికను గుర్తు చేస్తూ యెహెజ్కేలు 18:4,20లో "పాపము చేయు నరుడు మరణించును" అని మరొకసారి తెలియజేసెను. ఈ వాక్యమునకు రెండు ప్రధాన కారణాలున్నవి. ఒకటి మానవులందరూ పాపులే కాబట్టి మనమందరము కూడా వృద్ధాప్యముతో మరణిస్తాము (రోమా 8:9-18, 23) రెండవ విషయమేమంటే బైబిలు సంబంధమైన ఈ తలంపు సహజముగానే ఆత్మకు నిత్యత్వమున్నదని సామాన్యముగా నమ్మే వారి విశ్వాసమును ఇది కొట్టి పారేస్తుంది. ఒక వ్యక్తి మరణించినపుడు ఉనికిలో ఉన్నట్లయితే మనము నిజముగా చనిపోవుటలేదని అర్ధము. ఆత్మ శరీరమునకు వేరుగా ఉండి ఉనికిలో ఉన్నట్లయితే ఆ స్థితి మరణించిన స్థితి అవుతుందా?

మరణమునకు సంబంధించిన ఈ అనుమానమును నివృత్తి చేయుటకు బైబిలు ఏ పరిష్కార మార్గమును సూచించుచున్నది? బైబిలు ప్రకారము మరణమంటే భౌతికమైన శరీరముతో పాటు ఆత్మ కూడా మరణిస్తుంది. అంతేగాని ఆత్మలు అనగా శరీరము లేనిదని అర్ధము కాదు. శరీరము లేని ఆత్మ పరదైసులోనికి లేక నరకములోనికి వెళ్ళిపోవుచున్నదనే బోధ అబద్దము. దీనికి పరిష్కారమార్గముగ క్రీస్తునందు మృతులైన వారు పునరుత్థానము చెందుదురు. జీవాహారమును గురించి యేసు చేసిన ప్రసంగంలో ఈ విధంగా చెప్పాడు. "కుమారుని చూచి ఆయనయందు విశ్వాసముంచు ప్రతివాడును నిత్య జీవము పొందుటయే నా తండ్రి చిత్తము; అంత్యదినమున వానిని లేపుదును” (యోహాను 6:40).

`క్రీస్తు యొక్క మొదటి రాకడ ఆయన యొక్క రెండవ రాకడ తథ్యమని రుజువు చేయుచున్నది. యేసు గనుక రెండవసారి తిరిగి రాని యెడల మనకు ఇక ఏ నిరీక్షణ ఉంటుంది?`