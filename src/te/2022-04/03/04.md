---
title:  ఆత్మ తిరిగి దేవుని యొద్దకు వెళ్ళిపోవును
date:   11/10/2022
---

`ఆది 2:7, ప్రసంగి 12:1-7 చదువుడి. ఈ రెండు బైబిలు వాక్యాలలో ఉన్న తేడా ఏమిటి? మానవుడు మరణించినపుడు అతని స్థితి ఏమైయుంటుందో అనే విషయమై ఈ వాక్యాలు ఏవిధంగా సహాయపడును? (ఆది 7:22 చూడుడి).`

మానవుడిని ఆత్మగా పిలుచుటను బైబిలు బోధించడాన్ని మనము చూస్తున్నాము (ఆది 2:7) మరియు మానవుని దేహము మరణించినప్పుడు దానిలో ఉన్న ఆత్మ ఉనికిలో ఉండుట మానివేస్తుంది. (యెహెజ్కేలు 18:4,20).

అయితే 'స్పిరిట్' సంగతి ఏమిటి? దేహము మరణించినప్పటికి ఆత్మ (స్పిరిట్) తెలివిగానే ఉండి పోతుందా? అది నిజమని అనేకమంది క్రైస్తవులు నమ్ముచున్నారు. మరియు ప్రసంగి 12:7 ఉదహరించి ఆ భావము నిజమైన సత్యమని సమర్ధించుకొనుటకు ప్రయత్నిస్తారు.

“మన్నయినది వెనుకటివలెనే మరల భూమికి చేరును. ఆత్మ దాని దయచేసిన దేవుని యొద్దకు మరలపోవును” (ప్రసంగి 12:7). అయితే ఈ వాక్యము ప్రకారము దేహము మరణించినపుడు ఆత్మ దేవుని సన్నిధికి వెళ్ళి అక్కడ తెలివి కలిగియుంటుందని చెప్పుటలేదు.

ప్రసంగి 12:1-7లో చాలా ఆసక్తికరమైన విషయాలను గూర్చి ప్రస్తావిస్తూ మరణమునకు ముందు ముసలితనము వచ్చునని వయస్సునందు ఎదుగుటను గూర్చి ప్రస్తావించుట జరిగింది. ఆది 2:7లో మానవుని సృష్టి ఏ విధంగా జరిగినదో అనే విషయాన్ని ప్రసంగి 12:7 వచనములో వివరించబడింది. సృష్టి జరిగిన వారము దినములలో ఆరవ రోజున “దేవుడైన యెహోవా నేలమంటితో నరుని నిర్మించి వాని నాసికారంధ్రములలో జీవవాయువును ఊదగా నరుడు జీవాత్మ ఆయెను” (ఆది 2:7). ప్రసంగి 12:7 ను బట్టి దేవుడు ఆదాము నాసికారంధ్రములలో ఊదిన జీవవాయువునే మానవులందరికి అనుగ్రహించాడు. అది తిరిగి దేవుని యొద్దకు చేరుకుంటుంది. అనగా దాని కదలికలు నిలిపి వేయబడును.

ప్రసంగి 12:7లో మానవులు మరణించే విధానము వివరించుట జరిగింది. ఆ విషయములో నీతిమంతులు అని గాని, అనీతిమంతులని గాను ఎట్టి బేధములేకుండా అందరూ ఒకే రీతిలో మరణిస్తారని చూస్తున్నాము. మరణించిన వారందరి ఆత్మలు దేవుని సన్నిధిలో తెలివిగలిగిన ఆత్మలుగా ఉన్నట్లయితే దుర్మార్గుల ఆత్మలు కూడా దేవుని సన్నిధిలోనే ఉంటాయా? బైబిలు బోధతో ఈ వాదన అంగీకారముగా లేదు. మరణించడమనే విధానములో మానవులు మరియు జంతువులలో కూడా జరిగే విధానము (ప్రసంగి 3:19,20) ప్రాణమున్న మనుష్యులుగాను, ప్రాణమున్న జంతువులుగాను వారి కదలికలలో లేకపోవుట మరణించుటని అర్ధము. జీవిస్తున్నప్పుడు ఉన్న అన్ని కార్యములు మరణ స్థితిలో ఉన్నపుడు ఉండవు. ఈ విషయములో కీర్తనీయుడు ఈ విధంగా చెప్పియున్నాడు.

“నీవు ముఖము మరుగు చేసికొనగా అవి కలతపడును. నీవు వాటి ఊపిరి తీసివేయునప్పుడు అవి ప్రాణములు విడిచి మంటి పాలగును” (కీర్తన 104:29).

`మరణమనునది జీవితములో ఒక భాగమైయున్నదని మనము తరచూ చెప్పుదుము. అది ఎందువలన తప్పు? మరణమంటే జీవితానికి వ్యతిరేకముగా ఉందని అర్ధము. మరణము జీవితమునకు శత్రువు “కడపట నశింపజేయు శత్రువు మరణము” (1కోరింథి 15:26) ఈ వాక్యములో కనిపించే గొప్ప నిరీక్షణ ఏమైయున్నది?`