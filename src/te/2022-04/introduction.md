### ఉపోద్ఘాతం: నిత్య జీవము మరణించిన, మరణించబోవు వారికి భవిష్యత్ నిరీక్షణ

దేవునితోను, ఆయన సృష్టితోను ప్రేమ పూర్వకమైన బాంధవ్యముతో శాశ్వతకాలము సుఖించుచు, జీవించాలనే సంకల్పముతో దేవుడు మానవులను సృష్టించెను. అయితే పరలోకపు ఆవరణములలో గూఢముగా పాపము కనబడి ఆ బాంధవ్యమును వికృతీకరించింది. (యెషయా 14:12-15; యెహెజ్కేలు 28:12 - 19, ప్రకటన 12:7 - 12) తద్వారా ఆదామవ్వలు పాపములో పడి పతనమైపోయారు (ఆది 3:1-19). విషాదకరముగా మరణము మానవ జాతికే కాకుండా, జీవమున్న ప్రతిదానిని కూడా మ్రింగివేసినది (రోమా 5:12) నేడు చెట్ల నుండి రాలిపోయి క్రింద పడే వాటి ఆకులలోని, పూలకుండీలలోని పుష్పాలు వాడిపోవుటలోను, మన పెంపుడు జంతువులు బాధతో చనిపోవుటలోను మరియు ఎంత ఘోరముగా మన ప్రియులను మన నుండి చావు హఠాత్తుగా పట్టుకొనిపోయినప్పుడు అందులో మరణమును చూడగలుగుచున్నాము. మన ఈ లోకము బాధ, వ్యధలతోను మరియు తుడుచుటకు శక్యముగాని కన్నీళ్ళతోను నిండియున్నది.

ఇటువంటి పరిస్థితులలో జీవించుటకు అనువైన కొన్ని స్వర్గములను వారంతట వారే చిత్రీకరించుకున్నారు. ఆంగ్లేయ రచయిత జేమ్సు హిల్టన్ 1933లో తాను రచించిన "లాస్టు హోరైజాన్” త్రోవ తప్పిపోయిన “భూమ్యాకాశములు కలిసినట్లుగా అగుపడు చక్రము” పుస్తకమును రచించాడు. అదే పేరుతో ఆ పుస్తకమును ఆధారము చేసుకొని కొన్ని సంవత్సరములు తరువాత ఒక సినిమాను తీసారు. (పెట్రోలు) అయిపోవుట వలన చివరికి మంచుతో కప్పబడిన హిమాలయ పర్వతాలలో కూలిపోయిన విమానము యొక్క వైమానికుడు మరణించాడు. అయితే విమాన ప్రమాదములో ప్రాణాలతో కొట్టుకొనుచున్న కొంతమందిని ఆ శిథిలాల నుండి అక్కడున్న కొంతమంది టిబెట్టు వాసులు వారిని బయటకు లాగి స్వర్గధాములు అని పిలువబడే “షాంగ్రోలా” అనబడే లోయలోనికి తీసుకొని వెళ్ళారు. అక్కడ వారు బాహ్య ప్రపంచములో ఎటువంటి సంబంధాలు లేకుండా ప్రేమలో ఎదుగుచు, జ్ఞానము సంపాదించుకొని అక్కడ జీవించుచున్న ప్రజలతో సామరస్యముగా మరణములేని నిత్యత్వములో జీవిస్తున్నట్లు భావించే వారు. అవును. అది కేవలం ఒక కల్పనా కథమాత్రమే. వాస్తవానికి అది నిజము కాదు.

మరణ పాత్రులమైన మానవులుగా మనకు ఈ వర్తమాన కాలమునకు (ప్రస్తుతానికి) ఒక అభయము మరియు భవిష్యత్కాలానికి ఒక నిరీక్షణ అవసరమైయున్నది. ఈ విషయములో స్వీస్ దేశానికి చెందిన వేదాంతి "ఎమిల్ బ్రన్నర్” ఈ విధముగా చెప్పాడు. “ఊపిరితిత్తులకు ప్రాణవాయువు ఎంత అవసరమో. మానవ జీవితానికి నిరీక్షణ అట్టిదైయుంది. ప్రాణవాయువును తొలగించినచో ఊపిరాడక మరణము సంభవిస్తుంది. నిరీక్షణ లేని యెడల మానవ జాతి ఊపిరిలేని జీవులుగా సంకోచము చెందుదురు. నిరాశ నిస్పృహలు సంభవిస్తాయి. మరియు ఈ మనుగడకు అర్ధము లేదనే భావము చాలా బలముగా మనస్సులలో నాటుకుపోతుంది. మేధా సంబంధమైన మరియు ఆధ్యాత్మిక పరమైన భావాలకు చోటులేని పక్షవాతం స్థితిలోనికి జారుకుంటారు. మానవుడు ప్రాణముతో బ్రతికియుండుటకు ప్రాణవాయువు సరఫరా ఏవిధముగానైతే అవసరమో అదే రీతిగా మానవ జాతి యొక్క మనుగడ నిరీక్షణ యొక్క సరఫరా మీద ఆధారపడి యుంటుంది - శాశ్వతమైన నిరీక్షణ లండన్, లూతర్ వర్తు ప్రెస్, 1954, పుట 7, శాశ్వత లోకమువైపు ప్రయాణించుచున్న మనకు, మన ఉనికిని కాపాడుకొనుటకు ఎన్నో అవరోధములను ఎదుర్కొనుచుండగా, బైబిలు సంబంధమైన నిరీక్షణ మనలను బ్రతికించుచున్నది.

కల్పనా కథయైనా “లాస్టుహొరైజాన్” అనే షాంగ్రీలా వలె కాకుండా నిత్యజీవమునకు సంబంధించిన మన "నిరీక్షణ” చమత్కారముగా కల్పించిన కథలను అనుసరించినది కాదు (2పేతురు 1:16) మన నిరీక్షణ “ఒక పరిపూర్ణమైన లోకమును గురించి దేవుని యొక్క నమ్మదగిన వాగ్దానము మీద ఆధారపడి యున్నది. అక్కడ కన్నీరుండదు. వేదన ఉండదు లేక మరణముండదు (ప్రకటన 21:1-5). బహు విలువైన ఈ వాగ్దానము అపొస్తలుల సంఘమును ప్రేరేపించినది మరియు అనేక శతాబ్దముల తరబడి అనేకమంది క్రైస్తవులు వారి హృదయములలో ఆ వాగ్దానమును భద్రపర్చుకుని, దానిని అంటిపెట్టుకొని జీవించియున్నారు. ఇంకనూ జీవిస్తూ ఉన్నవారు అనేకమంది ఉన్నారు. ఆ వాగ్దానము యొక్క శక్తిని ఎన్నడూ పోగొట్టుకొనకుండా దానిని భద్రపర్చుకొనుట ద్వారా అది నేడు వారి జీవితాలకు అర్ధమును, లక్ష్యమును అనుగ్రహించుచున్నది. అది మనలను భవిష్యత్తులోనికి చూచుటకు అవసరమైన నమ్మకమును కలుగజేస్తున్నది. క్రీస్తునందు మృతులైన మన ప్రియులు అందరూ చివరిగా మృతులలో నుండి లేపబడి నిత్యజీవమును వారసత్వముగా వారికి మనకు అనుగ్రహింపబడుతుందనే హామీ ఇచ్చుచున్నది.

నేటి మన బైబిలు అధ్యయనము, రెండు ప్రధానమైన విషయాలను ఆధారము చేసుకొని మంచి చెడులకు మధ్యజరుగుచున్న పోరాటమనే అంశమును గూర్చి చర్చించుచున్నది.

మొదటి విషయము : పాపము మరియు మరణము యొక్క ఆరంభము వాటి యొక్క ఉనికిని గూర్చి.

రెండవదిగా : పాపము ద్వారా ఆదిమ పరిస్థితులను కోల్పోయి విచ్ఛిన్నము కాబడిన ఈ ప్రస్తుత లోకము తన పూర్వస్థితికి తీసుకొని వచ్చుటకు మరియు ఆ సమస్యను పరిష్కరించుటకు దేవుడు అలుపెరుగక నిత్యము చేయుచున్న ఆయన పరిచర్యను గూర్చి అధ్యయనము చేయబోవుచున్నాము.

మానవ జాతి యొక్క మరణకరమైన స్థితిలో నుండి పునరుత్థానము ఏవిధముగా నిత్యత్వములోనికి నడిపిస్తుందనే విషయముపై కూడా ప్రత్యేక దృష్టి పెట్టడం జరిగింది. వాస్తవానికి క్రీస్తు మన కొరకు మరణించి, మరణమును జయించాడు. కాబట్టి మనము నిజముగా మరణమును గూర్చి భయపడవలసిన అవసరమైతే లేదు. నిజముగా చూస్తే “మరణము యొక్కయు, పాతాళము యొక్కయు తాళపు చెవులు ఆయన స్వాధీనములో ఉన్నవి" (ప్రకటన 1:18).

ఈ త్రిమాసమంతయు యేసు మనకు అనుగ్రహించిన నిరీక్షణ అనే వాగ్దానము ద్వారా, మరణమనే బాధాకరమైన అంశమును అధ్యయనము చేయబోవుచున్నాము.

ఈ త్రిమాసము యొక్క సబ్బాతుబడి పాఠములను రచించిన ఆల్బర్టో ఆర్.టిమ్ పిహెచ్ఐ (ఆండ్రూస్ విశ్వవిద్యాయం అమెరికా, ఎలెన్ జి వైట్ యొక్క ఎస్టేట్ అసోసియేట్ డైరెక్టరు గాను, బైబిలు పరిశోధన వ్యవస్థ కమిటీ సభ్యుడుగాను పనిచేయుచున్నారు. దీనికి పూర్వము ఆయన మల్టీ కాంపన్ లాటిన్ అమెరికన్ థియోలాజికల్ సెమినరీకి అధ్యక్షులుగా పనిచేశారు.

వాస్తవానికి క్రీస్తు మన కొరకు మరణించి ఆ మరణమును జయించాడు. కాబట్టి మనము నిజముగా మరణముగూర్చి భయపడవలసిన అవసరమేలేదు. మరణము యొక్కయు పాతాళము యొక్కయు తాళపు చెవులు ఆయన స్వాధీనములో ఉన్నవి (ప్రకటన 1:18).