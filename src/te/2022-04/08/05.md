---
title:  బూరధ్వని వినినప్పుడు
date:   16/11/2022
---

"రెండవ రాకడ వరకు సజీవులుగా ఉన్న వారికి మాత్రమే నిత్యజీవము
అనుగ్రహింపబడుతుందని థెస్సలోనీకయులు నమ్మారు. వారి స్నేహితులు ఎక్కడ చనిపోతారో
అని వారి యొక్క జీవితాలను జాగ్రత్తగా కాపాడేవారు. ఒకవేళ వారు ప్రభువు వచ్చే వరకు
జీవించియుండకపోతే నిత్యజీవమును కోల్పోవుననియు, అందువలన యేసు యొక్క రాకడ
కొరకు వారు ఎదురు చూస్తూ ఉండేవారు. అయితే ఒకరి తరువాత ఒకరు వారి ప్రియులు
మరణిస్తున్నారు. ఇక వారిని భవిష్యత్తులో చూచే అవకాశము లేకపోవుట వలన మరణించిన
వారి ముఖములను చివరి చూపుగా స్పష్టముగా చేసేవారు” -ఎలెన్ జి వైట్, అ॥ కార్యములు,
పుట 258.

`1థెస్సలోనిక 4:13-18 చదువుడి. ఆవిధమైనటువంటి తప్పుడు అభిప్రాయమును
పౌలు ఏవిధముగా సరిదిద్దాడు?`

యేసునందు నిద్రించిన వారిని దేవుడాయనతో కూడా వెంట బెట్టుకొని వచ్చును
(1థెస్స 4:14) అనే ఈ మాటలలో కొంత చారిత్రక ధోరణికనిపిస్తుంది. సహజసిద్ధమైన
నిత్యత్వము ఆత్మకు ఉన్నదని నమ్మే వారి యొక్క ఉద్దేశము ప్రకారము క్రీస్తు తాను రెండవ
సారి ఈ లోకమునకు వచ్చేటప్పుడు తన వెంట పరలోకమునుండి దేవుని చెంత వున్న
మృతులైన నీతిమంతుల ఆత్మలను వెంటబెట్టుకొని తీసుకొనివస్తాడనే సిద్దాంతమును
అంగీకరిస్తున్నారు. ఆవిధముగా పరలోకమునుండి వచ్చు నీతిమంతులైన ఆత్మలు భూమిమీద
వారి దేహములు పునరుత్తానమైనప్పుడు ఆయా సంబంధిత ఆత్మలు ఆయా దేహములతో
తిరిగి ఐక్యపర్చబడుదురు అని నమ్ముచున్నారు. అయితే అటువంటి వివరణము పౌలు
యొక్క బోధలు ప్రకారము సరియైనది కాదు.

ఈ వాక్యము యొక్క భావమును గూర్చి ఎడ్వెంటిస్టు కాని వేదాంతి యొక్క మాటలను
చదువుడి. థెస్సలోనీయ క్రైస్తవులకు వారి సంఘ సభ్యులు మరణించినపుడు దేవుడు వారిని
పునరుత్తానులుగా చేసి ఆ విశ్వాసులను క్రీస్తు తిరిగి వచ్చునపుడు ఆయన వెంట తీసుకువస్తారనే
నిరీక్షణతో వారు దుఃఖించే వారు. అనగా వారి విశ్వాసము ప్రకారము మరణించిన విశ్వాసులు
వెంటనే క్రీస్తు యొద్దకు చేరుకుంటారనియు, వారికి ఎటువంటి అసౌకర్యము ఏర్పడదనియు
వారు తిరిగి వచ్చునపుడు సజీవులుగా నిలిచియున్న విశ్వాసుల యొక్క మహిమలో వారు
భాగస్తులవుదురని వారి నమ్మకము” -జెఫ్రీ ఎడి వియము 1,2 థెస్సలోనిక నూతన నిబంధన
మీద బేకర్ వ్యాఖ్యానము, గ్రాండ్ రాపిడ్స్, ఎమి, (2014) పుట 319.

మృతులైన నీతిమంతుల ఆత్మలు పరలోకములో ఇప్పటికే ప్రభువుతో ఉన్నచో చివరి
పునరుత్తానము క్రైస్తవ నిరీక్షణయున్నదని పౌలు చెప్పనసరము లేదు. కేవలం నీతిమంతులు
ఇప్పటికే ప్రభువు దగ్గర ఉన్నారని చెప్పియుంటే సరిపోయేది. కాని ఆయన ఆవిధముగా
చెప్పలేదు. ఆయన ఈవిధముగా చెప్పియున్నాడు. “యేసునందు నిద్రించినవారు” (1థెస్సలో
4:14). మృతులలోనుండి చివరిగా జరుగు పునరుత్తానములో లేచెదరు అని చెప్పాడు.

చివరిగా సంభవించు పునరుత్థానములో ఉన్న నిరీక్షణను బట్టి దుఃఖించే
థెస్సలోనీకయులు ఆదరణ పొందుదురు. మన ప్రియులను మరణము తీసుకొనిపోయినపుడు
కలిగే వేదన దుఃఖమును మనము ఎదుర్కొనుటకు అదే నిరీక్షణ మనకు సహాయము చేయును.