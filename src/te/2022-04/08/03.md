---
title:  నేను మరల వచ్చెదను
date:   14/11/2022
---

`యోహాను 14:1-3 చదువుడి. యేసు, నేను మరలా వచ్చెదనని వాగ్దానము చేసి
సుమారు రెండు వేల సంవత్సరాలు గతించిపోయినవి. సుదీర్ఘమైన ఇంత సమయము
పట్టినను మన ఈ తరములోని ఇతరులు ఈ వాగ్దానము యొక్క నెరవేర్పు
సందేహించకుండునట్లు మనము వారికి ఏవిధంగా సహాయపడగలము.`

యేసు ప్రకటన గ్రంథములో "నేను త్వరగా వచ్చుచున్నానని” నాలుగు సార్లు
చెప్పియున్నాడు. (ప్రకటన 3:11; ప్రకటన 22:7,12, 20) ఆయన త్వరలో రానైయున్నాడని
ఎదురు చూచుట వలన అపొస్తలుల సంఘము లెక్కింపజాలనంత మంది క్రైస్తవులను అనేక
శతాబ్దముల తరబడి నిరీక్షణతో నింపియున్నది. అయితే తరము వెంబడి తరము గడుస్తున్నవి.
కాని వాగ్దానము చేయబడిన ఆ సంఘటన ఇంకను నెరవేరలేదు. అందుచేత అనేకమంది
“త్వరగా వచ్చుచున్నానని వాగ్దానము చేసిన యేసు ఎప్పుడు వస్తాడు? ఇంకా ఎంతకాలము
ఆ విషయమై బోధించాలి?” అని ప్రశ్నించుచున్నారు. యేసు చెప్పిన ఆ మాటలు
అవాస్తవమైనవా? (2పేతురు 3:4) చూడుడి.

“అనేక మంది క్రైస్తవులు జరుగుచున్న ఈ ఎక్కువ ఆలస్యమును గూర్చి ఫిర్యాదు
చేస్తున్నారు” (మత్తయి 25:5తో పోల్చి చూడుడి) ఇది చాలా సుదీర్ఘమైన వేచియుంటున్న
కాలమే అని మనమెట్లు నిర్ణయించగలము? క్రీస్తు తిరిగి వచ్చుటకు ఏది సరియైన
సమయము? ఆ సరియైన సమయము అంటే 50 సంవత్సరాల క్రితమా? 150 సం॥ల
క్రితమా లేక 500 సం||ల క్రితమా? ఇక్కడ బైబిలు వాగ్దానము విషయమై గమనించవలసినది
ఏమిటంటే “కొందరు ఆలస్యమని యెంచుకొనునట్లు ప్రభువు తన వాగ్దానమును గూర్చి
ఆలస్యము చేయువాడు కాడు గాని ఎవడును నశింపవలెనని యిచ్చ యింపక, అందరు
మారుమనస్సు పొందవలెనని కోరుచు, మీ యెడల దీర్గ శాంతముగలవాడైయున్నాడు”
(2పేతురు 3:9).

యేసు పరలోకమునకు ఆరోహణమైనప్పటి నుండి చాలా శతాబ్దములు
గడిచిపోయినవి. కాబట్టి ఆయన రాకడను గూర్చిన వాగ్దానమునేటికి కూడా సంబంధించిన
అంశముగానే నిలిచియున్నది. ఎందువలన? ఎందువలనంటే మన జీవితమే చాలా తక్కువ
కాలమునైయున్నది (కీర్తన 90:10). సమాధిలో స్పృహలేని విశ్రాంతిలో ఉండడము కూడా
దానికి తోడవుచున్నది. (ప్రసంగి 9:5, 10) అటు తరువాత చివరిగా ఇక ఎటువంటి
మార్పునకు భవిష్యత్తులో అవకాశములేనటువంటి పునరుత్థానము సంభవిస్తుంది . (హెబ్రి
9:27) మరణించిన ప్రతి వానిని దృష్టిలో పెట్టుకొని చూచిన యెడల (మూడవ పాఠము
ప్రకారము) వారు నిద్రించుచున్నారు. మరియు వారికి ఏవిధమైన స్పృహ లేదు. కాబట్టి
వారికి వేచియుండు కాలము అనగా క్రీస్తు యొక్క రెండవ రాకడ సమయము వారు
మరణించిన తరువాత ఒకటి లేక రెండు క్షణములు మాత్రమే అనిపిస్తుంది. నీకు నీ
వ్యక్తిగత అనుభవములో (ప్రతి యుగములోను ఉన్న దేవుని యొక్క ప్రజలతో సహా) నీవు
మరణించిన తరువాత ఆయన తిరిగి రావడము ఒక క్షణము మాత్రమే ఆలస్యమనిపిస్తుంది.
అది నిజముగానే చాలా త్వరగా అని అర్ధమేగదా?

ఒకరోజు గతించిపోతుందంటే అది ప్రభువైన యేసుక్రీస్తు మేఘారూఢుడై మహిమతో
తిరిగి రావడానికి ఒకరోజు దగ్గరపడుతున్నదని అర్ధము. ఆయన ఎప్పుడు వస్తాడో మనకు
తెలియకపోయినను, ఆయన తప్పక వస్తాడు అనునది నిజము కాబట్టి అదే ప్రధానమైన
విషయము. ఇక కాలము ప్రధానము కాదు.

`క్రీస్తు ఎప్పుడు తిరిగి వస్తాడో దానితో నాకు పనిలేదు. క్రీస్తు తప్పక వస్తాడు అను
దానినే ప్రధానముగా ఎంచుకున్నాడు. క్రీస్తు తప్పక వస్తాడు అను దానినే ప్రధానముగా
ఎంచుకున్నాడు. క్రీస్తు రావడము ఆలస్యమవుతుందని నిరుత్సాహపడిన నీకు ఆ తర్కము
నీకు ఏవిధముగా పనిచేస్తుంది?`