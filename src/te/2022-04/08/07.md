---
title:  అదనపు అధ్యయనము
date:   18/11/2022
---

“ఎలెన్ జి వైట్, థెస్సలోనీకయులకు ఉత్తరములు, పుటలు 255-258.
అపొ. కార్యముల నుండి ఉన్నతమైన ప్రమాణములను అందుకొనుటకు పిలుపు" పుటలు
319-321 చదువుడి.

స్టీఫెన్ హేన్ అనే రచయిత వ్రాస్తూ క్రైస్తవులను గూర్చి వారి విశ్వాసములను గూర్చి
వారు మరణించిన, తిరిగి ఒకరోజున శరీరములతో సమాధులలో నుండి లేస్తారని
రోమీయులకు తెలిసి వారు చేయగలిగినంత హేళన చేసి వారిని ఆపటానికి అన్ని అడ్డంకులు
సృష్టించి వారి నిరీక్షణను దెబ్బతీయాలని చూసారు (క్రీ.శ.177లో) “గాల్” అనే ప్రాంతములో
జరిగిన హింసలో హతసాక్షులను ముందుగా చంపిన తరువాత వారి దేహములు సమాధి
చేయకుండా ఉంచి క్రుళ్ళిపోయే విధముగా ఆరు రోజులు ఉంచి తరువాత ఆ మృత
దేహములను కాల్చి ఆ బూడిదను “రోన్”నదిలో పారవేసే వారు. అప్పుడు మరల వీరు
తిరిగి లేస్తారేమో చూద్దాము అనే వారు. నిత్యత్వము, నిరంతరము జీవించాలనే అన్వేషణ
మరియు అది నాగరికతను ఏవిధముగా మార్చివేసినది (న్యూయార్కు క్రేన్ పబ్లిషర్సు 2012)
పుటలు 104, 105.

ఈ ఉపమాన పాఠము వేదాంత శాస్త్రములో ఇది బైబిలు వాగ్దానమైన
పునరుత్తానమును నిరూపించుట లేదు. కాని యేసును మృతులలో నుండి లేపిన ఆ శక్తి
మనము ఎట్టి స్థితిలో సమాధి చేయబడితిమో లేక అసలు సమాధి చేయబడని పరిస్థితులలో
ఉన్నను మనలను

తిరిగి లేపగలదు అని నిరూపించుచున్నది. ఏ శక్తయితే ఈ విశ్వమంతటిని సృజించెనో
ఆ శక్తి మన శరీరములను మరణము నుండి లేవనెత్తును మరియు ఒకవేళ సజీవులుగా
ఉన్న యెడల వారిని తృటిలో మార్పు చేయును అని నిరూపించుచున్నది.
ఎవరైతే క్రీస్తునందు నిద్రిస్తారో దేవుడు వారిని తిరిగి లేపును (1థెస్స 4:14) అని
పౌలు వ్రాసాడు. దీనిని అనేక మంది వేరే విధంగా వివరిస్తున్నారు. అదేమంటే నిద్రించుచున్న
వారిని క్రీస్తు తన వెంట పరలోకము నుండి తీసుకొని వచ్చునని చెప్పుచున్నారు. అయితే
పౌలు మాత్రము, క్రీస్తు ఏవిధముగా మృతులలో నుండి లేచెనో ఆవిధముగానే ఆయన
రెండవసారి వచ్చినపుడు ఆయనయందు నిద్రించుచున్న పరిశుద్దులను వారి సమాధులలో
నుండి లేపి తన వెంట పరలోకానికి తీసుకొనివెళ్ళును. ఇది బహు విలువైన ఓదార్పు. ఇది
మహిమతో కూడిన నిరీక్షణ, థెస్సలోనిక సంఘమునకు మాత్రమే కాదు గాని ఎక్కడెక్కడ
ఉన్న క్రైస్తవులందరికి ఇది గొప్ప నిరీక్షణయున్నది" -ఎలెన్ జి వైట్, అపొస్తలుల కార్యములు,
పుట 259.

**చర్చించుకొనుటకు ప్రశ్నలు**

`“మరణము నిన్ను తుడిచిపెట్టుకొని పోవును" అనగా నీ జీవితమంతటిలో ఏమీ
మిగలకుండా పోతుందని అర్ధము. అటువంటి అర్ధరహితమైన వాదనలకు మన నిరీక్షణ
ఏవిధముగా సహాయపడుతుంది?`

`"రహస్యముగా ఎత్తబడుదురు” అని నమ్మేవారికి అది తప్పుడు సిద్ధాంతమని బోధిస్తూ
మనము ఎట్లు సహాయపడగలము?`