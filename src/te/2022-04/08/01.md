---
title:  నూతన నిబంధన నిరీక్షణ
date:   12/11/2022
---

### ఈ వారమునకు చదువ వలసిన వచనములు
1కొరింథి 15:12-19; యోహాను 14:1-3;
6:26-51; 1థెస్స 4:13-18; 1కొరింథి 15:51-55.

> <p>కంఠతవచనం</p>
> “ఆ సాక్ష్యమేదనగా దేవుడు మనకు నిత్యజీవమును దయచేసెను.
ఈ జీవము ఆయన కుమారునియందున్నది. దేవుని కుమారుని అంగీకరించువాడు
జీవము గలవాడు. దేవుని కుమారుని అంగీకరింపనివాడు జీవములేనివాడే” (1యోహాను
5:11,12)

నూతన నిబంధన గ్రీకు భాషలో వ్రాయబడినప్పటికిని, నూతన నిబంధన
గ్రంథకర్తలందరును (లూకా మినహాయించి) యూదులే, వారందరు యూదులు కావడము
వలన వారు వ్యక్తపర్చిన మానవ స్వభావమంతయు, హెబ్రీ దృష్టి కోణములో ఉన్నది గాని,
గ్రీకు విగ్రహారాధనకు చెందిన కోణములో లేదు.

ఆవిధముగా క్రీస్తు మరియు అపొస్తలులకు క్రైస్తవ నిరీక్షణ ఒక నూతన నిరీక్షణ,
కాదు గాని అనాదికాలములో నుండి పితరులు మరియు ప్రవక్తలు అనుసరించి ప్రోత్సహించిన
నిరీక్షణే క్రొత్త నిబంధన కాలములో తిరిగి విశదపరచబడినది. ఉదా: క్రీస్తు అబ్రహామును
గురించి మాట్లాడుతూ “మీ తండ్రియైన అబ్రహాము నా దినము చూతునని మిగుల
ఆనందించెను (యోహాను 8:56). హానోకు రెండవ రాకడను గూర్చి ప్రవచించెనని యూదా
చెప్పుచున్నాడు. (యూదా 14:15) అదే విధముగా హెబ్రీ గ్రంథములో విశ్వాసవీరులను
గూర్చి మాట్లాడుచు వారు కూడా వారికి ఏర్పాటు చేయబడిన పరలోకపు ఫలము వారు
జీవించిన కాలములోనే వారు పొందలేదు గాని మనము లేకుండా వారు సంపూర్ణులు
కాకుండునట్లు మనము ఆ పరలోకపు ఫలమును పొందువరకు వారు కూడా వేచియున్నారు.
(హెబ్రీ 11:39,40) అనాది కాలములో జీవించిన పితరుల ఆత్మలు వారు ఫలము పొంది
పరలోకములో ప్రభువుతో ఉన్న యెడల పైన పేర్కొనబడిన విషయము వ్యర్ధమైనట్లు
భావించాలి. అందరూ కలిసి ఒకేసారి పరలోక ఫలమును అనుభవిస్తారు. ముందుగా
క్రీస్తునందు మరణించిన వారు అప్పటికప్పుడు ఆ ఫలమును అనుభవించరు.

క్రీస్తునందున్న వారికే నిత్యజీవమని చెప్పుట వల్ల (1యోహాను 5:11,10) మనుష్యుల
ఆత్మలకు నిత్యత్వమనే లక్షణము ఉందనే వాదన ఖండించాడు. క్రీస్తుతో రక్షణ బాంధవ్యము
లేనిచో నిత్యజీవముండదు. అందుచే నూతన నిబంధన నిరీక్షణ క్రీస్తు కేంద్రముగా ఉన్న
నిరీక్షణయైయుంది. మరణ పాత్రమైన ఈ దేహము ఒకరోజున నిత్యత్వము పొందును.

_నవంబరు 19, సబ్బాతుదినమున ఈ వారం పాఠము అధ్యయనము చేయుటకు
సిద్దపడుడి._