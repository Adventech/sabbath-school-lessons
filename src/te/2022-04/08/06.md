---
title:  శాశ్వతమైన సంఘర్షణ
date:   17/11/2022
---

`1కొరింథి 15:51-55 చదువుడి. ఏ మర్మమును గూర్చి పౌలు వివరించెను?
(1కొరింథి 15:51).`

కొంతమంది ప్రజా ఉపన్యాసకులు ఈ మర్మమును (1కొరింథి 15:51) గూర్చి
మాట్లాడుతూ క్రీస్తు యొక్క రెండవ రాకడకు 7సం॥రాల ముందు సంఘము “రహస్యముగా
ఎత్తబడుట”ను గూర్చియై యున్నదని బోధించారు. ఈ రహస్యముగా ఎత్తబడే సంఘము
విషయములో విశ్వాసులైన క్రైస్తవులు అకస్మాత్తుగా ఎటువంటి అలజడిలేకుండా రహస్యముగా
పరలోకానికి కొనిపోబడుదురు. అదే సమయములో అంతవరకు వారితోపాటు ఉన్న వారు
ఇక్కడ విడువబడినవారు రహస్యముగా ఎత్తబడిన వారికి ఏమైయుంటుందా అని ఆశ్చర్యానికి
గురవుతారు. కారు నడుపుచున్న డ్రైవరు కారులో లేకపోవుట, ఆ డ్రైవరు దుస్తులు మాత్రమే
అక్కడ ఉండుట వంటి విషయాలను ప్రజలు చూస్తూ ఉంటారు. 16 సంపుటములతో
అమ్ముడుపోయిన “విడిచిపెట్టబడినవారు" అనే పుస్తకము నుండి నాలుగు సినిమాలు తీసి
వాటి ద్వారా ఈ సిద్ధాంతమును బోధిస్తూ లక్షలాది మందిని అటువైపు ఆకర్షించుకుంటున్నారు.

అయితే రహస్యముగా ఎత్తబడుట మరియు రెండవ రాకడకు మధ్య కృత్రిమమైన
తేడా ఉన్నట్లు బైబిలు వాక్యాలు ఆధారముగా ఎక్కడా బలపర్చలేదు. పౌలు మాట్లాడుచున్న
“మర్మము” ఏమైయున్నదంటే క్రీస్తు యొక్క రెండవ రాకడ సజీవులైయున్న మనుష్యులందరికి
కనిపిస్తుంది గనుక ఇక ఆ పరిస్థితిలో రహస్యముగా ఎత్తబడుట అంటూ ఉండదు (ప్రకటన
1:7). మృతుల పునరుత్తానము మరియు సజీవులైన నీతిమంతులు మార్పు చెందుట ఈ
రెండు విషయాలు క్రీస్తు తిరిగి వచ్చునప్పుడు ఆ బూర శబ్దము వినబడే సమయములో
సంభవించును (1కొరింథి 15:51, 52).

క్రీస్తు యొక్క రెండవ రాకడ సమయములో ఎంతో ఆశ్చర్యకరమైన సంఘర్షణ
సంభవించును. సజీవులుగా ఉన్న నీతిమంతులు నిమిషములో ఒక రెప్పపాటున (1కొరింథి
15:52) మార్పు చెందుదురు. దేవుని స్వరము వినబడినపుడు వారు మహిమపర్చబడుదురు.
అప్పుడు వారు నిత్యత్వమును లేక అమరత్యతను ధరించుకొందురు వారు పునరుత్తానులైన
పరిశుద్ధులతో ప్రభువును ఎదుర్కొనుటకు మధ్యాకాశములోనికి ఎత్తబడుదురు. ఆ
సమయములో దేవదూతలు “ఆకాశము యొక్క ఈ చివరి నుండి ఆ చివర వరకు నలుదిక్కుల
నుండి ఆయన ఏర్పరచుకొనిన వారిని ప్రోగు చేతురు” (మత్తయి 24:31).

“చిన్న బిడ్డలను పరిశుద్ధ దూతలు ఎత్తుకొని వారి యొక్క తల్లుల చేతులలో పెట్టుదురు.
మరణము వలన దూరమైన స్నేహితులు తిరిగి కలుసుకుంటారు. ఇక ఎన్నటికి విడిపోరు.
మరియు సంతోషగానములతో అందరూ కలిసి దేవుని పట్టణమునకు ఆరోహణమవుదురు”
- ఎలెన్ జి వైట్, మహా గొప్ప సంఘర్షణ, పుట 645.

`మనము అర్ధము చేసుకొనుటకు బహు కష్టమైనది మరియు ఎన్నడు అనుభవించనిది,
అన్ని విషయాలలో చాలా వేరుగా ఉండే అద్భుతమైన వాగ్దానమిది. అయితే విశాలమైన ఈ
విశ్వమును గూర్చి ఆలోచించుడి. సృష్టి దేవుని యొక్క ఆశ్చర్యకరమైన శక్తిని గూర్చి
సాక్ష్యమిస్తుంది. యేసు యొక్క రెండవ రాకడ సమయములో మృతులు పునరుత్థానము
దేవుని శక్తిని గూర్చి మనకేమి బోధిస్తున్నవి?`