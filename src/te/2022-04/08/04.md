---
title:  నేను వానిని లేపుదును
date:   15/11/2022
---

యేసు చేసిన అద్భుత కార్యములలో ఒకటి ఐదు రొట్టెలు మరియు రెండు చిన్న
చేపలతో 5 వేల మందికి ఆహారము పెట్టెను (యోహాను 6:11-14). ఆ జనసమూహము
ఆయనను రాజునుగా చేయుటకు యత్నించుచున్నారని ఎరిగినవాడై (యోహాను 6:15)
యేసు తన శిష్యులతో గలిలయ సముద్రము ఆవలి ఒడ్డుకు పడవ మీద ప్రయాణమై
వెళ్ళిపోయెను. మరుసటి దినమున మరల జనసమూహము ఆయనను అక్కడ కలుసుకొనెను.
అక్కడ ఆయన జీవాహారమును గూర్చి మాట్లాడుతూ ప్రత్యేకించి నిత్యజీవమనే వరమును
గూర్చి గొప్ప ప్రసంగము చేసాడు (యోహాను 6:22-59).

`యోహాను 6:26 - 51 చదువుడి. నిత్యజీవమును గూర్చిన వరమును యేసు
నీతిమంతుల చివరి పునరుత్తానముతో ఏవిధముగా సంబంధమును చూపాడు?`

నిత్య జీవమును గురించి యేసు తన ప్రసంగములో మూడు భావములను గూర్చి
తెలియపర్చెను. “మొదటగా ఆయన తనను గూర్చి వివరిస్తూ వచ్చిన ఆహారమునైయున్నానని
చెప్పెను” (యోహాను 6:33,58) నేనే జీవాహారమైయున్నానని ప్రకటించుటతో (యోహాను
6:35,48) యేసు తనను తాను పాతనిబంధనలో తనను గూర్చి చెప్పి "నేను ఉన్నవాడను
అనువాడను” అని చెప్పెను (నిర్గమ 3:14). రెండవది నిత్యజీవము ఆయనతో లభించునని
యేసు వివరించెను. “నా యొద్దకు వచ్చువాడు, నాయందు విశ్వాసముంచువాడు (యోహాను
6:35) ఈ దీవెనను పొందగలడు. చివరిగా యేసు నిత్యత్వము అనే వరము చివరన
సంభవించు పునరుత్థానముతో సంబంధమున్నదనే విషయాన్ని మూడుసార్లు జన
సమూహమునకు వాగ్దానము చేసెను “అంత్యదినమున నేను వానిని లేపుదును” (యోహాను
6:40,44, 54).

యేసు ఆశ్చర్యకరమైన ఈ వాగ్దానమును కూడా ఇచ్చెను "విశ్వసించువాడే నిత్యజీవము
గలవాడు” (యోహాను 6:47). అందుచేత నిత్యజీవమనే వరము నేటికిని నిలిచియున్న
సత్యము దాని అర్ధము విశ్వాసి ఎన్నటికి మరణించడని దాని అర్ధము కాదు గాని నేను
లేపుదును” (యోహాను 6:40) అని చెప్పుట ద్వారా విశ్వాసి మరణించిన తరువాత మరల
జీవములోనికి వస్తాడని దాని అర్ధమై యుంది.

ఈ అంశము మీద వివరణ స్పష్టముగా యున్నది. క్రీస్తు లేకుండా ఏ ఒక్కరు
నిత్యజీవమును పొందలేరు. అయితే క్రీస్తును అంగీకరించిన తరువాత కూడా మరియు
నిత్యజీవము లభించుననే వాగ్దానము ఉన్న తరువాత కూడా ఇప్పుడు మనము
మరణపాత్రులముగానే జీవిస్తూ ఉంటాము. అందుచేత మన సహజ మరణమును
పొందుదుము. రెండవ రాకడ సమయములో యేసు మనలను మరణములో నుండి లేపి
(పునరుత్తానులముగా చేసి) అక్కడికక్కడే మనకు నిత్యత్వము అనే వరమును అనుగ్రహించును.
ఈ వరము మనకు ముందుగానే వాగ్దానము చేయబడెను. అది అక్కడ నెరవేరనైయున్నది.
మనము సహజముగా ఆత్మ నిత్యత్వమును కలిగియున్నాము కాబట్టి అది మనకు వాగ్దానము
చేయబడలేదు గాని కేవలం మనకు యేసునందున్న వివ్వాసమును బట్టి ఆయన
నీతిమూలముగా మనకు ఆత్మ నిత్యత్వము అనుగ్రహింపబడును.

`“నాయందు నమ్మకముంచిన యెడల మీకు నిత్యజీవము కలుగును” అనే యేసు
యొక్క మాటలను ధ్యానించుడి. ఆశ్చర్యకరమైన ఈ వాగ్దానము మన ప్రస్తుత బాధాకరమైన,
తాత్కాలికమైన మరణ పాత్రమైన వాస్తవాన్ని భరించుటకు ఎట్లు సహాయపడును?`