---
title:  జీవితమునకు ఆవలయున్న నిరీక్షణ
date:   13/11/2022
---

పురాతన గ్రీకు చరిత్ర కారుడు హెరొడోటస్ (క్రీ.పూ. 5వ శతాబ్దము) ఒక తెగకు
చెందిన ప్రజలను గూర్చి వ్రాస్తూ, వారి జాతిలో బిడ్డ పుట్టగానే నిర్ణయింపబడిన కొంత
కాలము వారు దుఃఖ దినాలు గడిపేవారు. దానికి కారణం. ఆ బిడ్డ పెరిగి పెద్దవాడైనపుడు
ఎదురయ్యే జీవిత సమస్యలను ఊహించుకొని ఆవిధముగా దుఃఖించేవారు. ఆ ఆచారము
మనకు సంబంధించినది కాకపోయినను దానిలో కొంత భావమున్నది.

ఒక వెయ్యి సంవత్సరాల తరువాత అనగా 20వ శతాబ్దము ఆరంభములో అమెరికాలో
ఒక ప్రకటన వెలువడింది. అందులో "పదిడాలర్లు ఖర్చు పెడితే నిన్ను పాతిపెట్టే ఈ
జీవితాన్ని ఎందుకు జీవించాలి?” అనునది ఆ ప్రకటన.

జీవితము కష్టాలతో నిండినదని మనకు తెలుసు. మనము దేవునియందు
నమ్మకముంచి శాశ్వత జీవము యెడల నిరీక్షణ కలిగియున్నను ఆ బాధలు తప్పవు.
భవిష్యత్తును గూర్చి ఎటువంటి నిరీక్షణ లేకుండా ఏదో కొద్దికాలము జీవిస్తాములే అనుకొని
నిరాశలో జీవించే వారి పరిస్థితి ఎంత దుర్భరముగా ఉంటుందో ఊహించుకోండి. ఈ లోక
సంబంధమైన రచయితలలో ఒకరు అర్ధరహితమైన మానవుని ఉనికిని గురించి వ్యాఖ్యానిస్తూ,
మనందరము మరణించుటయే గాక దాన్ని మన మందరము మరణిస్తామనే గ్రహింపుతో
జీవిస్తున్నాము. ఈ గ్రహింపు వలననే అనేకసార్లు జీవిత మంటేనే కష్టాలు,
దుఃఖాలమిళితమనియు, ఇక మనకు కనిపించేవన్నియు పూర్తిగా నిష్ఫలమైనవనే భావన
దృఢముగా ఏర్పడుతోంది. మరొక తత్వవేత్త మానవులను గూర్చి వివరిస్తూ వారు శిథిలమైపోయే
ఎముకల మీద పాడైపోయే మాంసపు ముద్దయే కదా అని వ్యాఖ్యానించాడు. ఇందులో
భయమును కలిగించే విషయమేమంటే అందులో ఉన్న భావమును అంగీకరించడం అంత
సులభమైన విషయము కాదు.

వీటన్నింటికి విరుద్ధముగా యేసునందు మనకు నిత్యజీవమునకు సంబంధించిన
వాగ్దానము మనకు బైబిలులో ఉంది. అదే జీవితమునకు ముఖ్య ఆధారము. యేసునందు
మనకు ఈ గొప్ప నిరీక్షణ ఉన్నది. ఆయన మరణ పునరుత్థానములు దానిని మనకు
అందించబోవుచున్నవి. అది లేనియెడల మనకు నిరీక్షణ ఏమున్నది?

`1కొరింథి 15:12-19 చదువుడి. మానవ పునరుత్థానమునకు క్రీస్తు యొక్క
పునరుత్తానము ఎంత దగ్గర బాంధవ్యముందని పౌలు ఏమి చెప్పాడు?`

“పౌలు చాలా విపులముగా మాట్లాడుచున్నాడు. మన పునరుత్తానము క్రీస్తు యొక్క
పునరుత్తానమునుండి వేరు చేయలేనిదైయున్నది. మనము మృతులలో నుండి లేవనిచో
క్రీస్తు తన సమాధిలో నుండి లేవలేదనియు, అదే నిజమైతే ఇక మిగిలిదేముంది? క్రీస్తు
లేపబడనిచో మీ విశ్వాసము వ్యర్థమే. మీరింకను మీ పాపములోనే ఉన్నారు” (1కొరింథి
15:17). ఇంకొక విధముగా చెప్పాలంటే మనము మరణించినప్పుడు శాశ్వతముగా ఆ
మరణ స్థితిలోనే ఉంటాము. ఆవిధముగా సమస్తము అర్ధరహితమైపోతుంది. పౌలు 1కొరింథీ
15:32 ఈ విధంగా చెప్పాడు. “మృతులు లేపబడనియెడల రేపు చనిపోదుము గనుక
తిందుము త్రాగుదము”.

ఇప్పుడు మనము జీవించుచున్న ఈ స్థితిలో కర్బనము ఆధారిత జీవ పదార్ధము
(ప్రొటో ప్లాజము) మన జీవితాంతము (డెబ్బది సం॥లు) పొగ పీల్చకుండా సారాయి
త్రాగకుండా ఉంటే మరికొంత ఎక్కువ కాలము మన దేహములో ఉంటుంది. అయినప్పటికి
ఎన్నో శ్రమలు ఎదురవుతాయి. అందుకనే "మనకు అన్నిటికన్నా మించినది పరలోకము.
ఒకవేళ దానిని పోగొట్టుకుంటే మనము సమస్తమును పోగొట్టుకున్నట్టే" అని ఎలెన్ జి వైట్
చెప్పియున్నారు. దేవుని కుమారులు మరియు కుమార్తెలు, పుట 349.

`మన నిరీక్షణ మరియు విశ్వాసము ఎంత విలువైనదో ఆలోచించండి. దానిని
కాపాడుకొనుటకు ఎందువలన దేవుని కృపను బట్టి మనము చేయగలిగినదంతయు
చేయవలెను?`