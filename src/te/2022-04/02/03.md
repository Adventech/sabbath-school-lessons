---
title:  సర్పము ద్వారా మోసపర్చబడెను
date:   03/10/2022
---

`ఆది 3:1-7 చదువుడి. దేవుని మాటను మరియు సర్పము యొక్క మాటను వినుటకు మధ్య హవ్వ ఎన్నుకొనిన గురుతులు ఏమిటి?`

శోధనకు సంబంధించిన మనస్తత్వశాస్త్రమునకు స్పష్టమైన ఉదాహరణ ఆదికాండము 3లో కనిపిస్తున్నది. నిషేధింపబడిన చెట్టు ఫలమును తినిన దినమున చచ్చెదరని దేవుడు ఆదామవ్వలకు హెచ్చరించెను (ఆది 2:16, 17) సర్పము రూపమును ధరించుకున్న సాతానుడు హవ్వను పాపములోనికి నడిపించుటకు అలంకారములతో కూడిన అనేక వ్యూహములను పన్నాడు.

మొదటగా, దేవుడు నిషేధించిన దానిని ఒక సామాన్యమైనదిగా చూపించాడు. హవ్వను సాతాను ఈవిధముగా ప్రశ్నించాడు. ఈ తోట చెట్లలో దేని ఫలమునైనను మీరు తినకూడదని దేవుడు చెప్పెనా? అని అడిగెను (ఆది 3:1). అందుకు హవ్వ కేవలము ఒక చెట్టు విషయములోనే దాని ఫలములు తినకూడదని మరియు వాటిని తిను దినమున లేక ముట్టుకొనిన దినమున చచ్చెదరని దేవుడు చెప్పినట్లు హవ్వ జవాబిచ్చెను.

అప్పుడు సాతానుడు దేవుని యొక్క మాటలను అది కాదు అని ఎదిరించెను. “మీరు చావనే చావరు అని చాలా స్పష్టముగా అతడు ఆమెతో చెప్పెను” (ఆది 3:4). చివరిగా సాతానుడు దేవునిని నిందిస్తూ ఆయన బహిరంగముగా వారు మంచిచెడులను గూర్చిన జ్ఞానము పొందుట. ఆయనకు ఇష్టములేక మీ నుండి ఆవిషయాన్ని దాచి పెట్టుచున్నాడని ఆమెతో వాదించెను. “ఏలయనగా మీరు వాటిని తినుదినమున మీకన్నులు తెరవబడుననియు, మీరు మంచిచెడ్డలను ఎరిగినవారై దేవతలవలె ఉందురనియు దేవునికి తెలియునని ఆ స్త్రీతో చెప్పగా” (ఆది 3:5).

ఆ మాటలతో హవ్వలో ఏదో తెలుసుకోవాలనే ఇచ్ఛ పెరుగుట వలన సాతానుయొక్క ఉచ్చులో పడిపోయినది. అక్కడ ఆమె దేవుని ఆజ్ఞకు ఒడంబడి ఆయన యెడల నమ్మకముగా ఉండుటయా లేక దేవునిని అనుమానించి సాతాను యొక్క మోసపూరితమైన విధానములను వెంబడించుటయా అనే తీర్మానము తీసుకొనవలసి వచ్చెను. చివరికి ఆమె తన సొంత భావములకే ప్రాధాన్యతనిచ్చి దేవుని మాటలయందు అపనమ్మకమును కనుపర్చెను.

ముందుగా : ఆమె ఆ ఫలమును ఆహారమునకు అనుకూలమైనదిగా భావించెను. ఆ చెట్టు ఫలములు ఆహారమునకు మంచిదిగా కనిపించెను. రెండవ విషయముగా, అది కంటికి ఇంపుగా ఆకర్షణీయముగా కనిపించినది. మూడవదిగా చూచినప్పుడు ఆ చెట్టు వారిని జ్ఞానవంతులుగా చేయబోవుచున్నదనే కోరిక ఆమెలో బలపడింది. ఆమె సాతాను యొక్క మాటలకు విలువనివ్వడానికి ఆమె యొద్ద చాలా మంచి కారణములున్నట్లు భావించింది.

చివరికి సాతాను చెప్పినట్లు నిషేధింపబడిన ఆ చెట్టు ఫలములను భుజించింది.

మంచి అను దానిని మనము నిలుపుకొనగలిగితే జ్ఞానమునకు సంబంధించిన ప్రతి అనుభవము మంచిదే అనే వాదనను కొందరు వినిపిస్తూ ఉంటారు (1థెస్సలో 5:21) అయితే జ్ఞానము దానంతట అది హానికరముగా ఉంటుందని ఏదెను తోటలో ఆదామవ్వలు విషాదకరమైన రీతిలో నేర్చుకున్నారు. కొన్ని విషయాలనుగూర్చి మనము తెలుసుకొనకుండా ఉండుటయే మంచిది.

`“మనము తీసుకునే పాప సంబంధమైన నిర్ణయాలు సరియైనవే. అందులో తప్పులేదని సమర్ధించుకోవడం ఎంత సులభమో ఈ వృత్తాంతము ద్వారా మనము ఏమి నేర్చుకొనుచున్నాము”?`