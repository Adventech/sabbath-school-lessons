---
title:  అదనపు అధ్యయనము
date:   07/10/2022
---

ఎలెన్ జి వైట్, పితరులు మరియు ప్రవక్తలు నుండి “శోధన మరియు పతనము” పుట 52-62; “విమోచన ప్రణాళిక" పుటలు 63-70 మరియు విద్య నుండి “మంచి చెడుల జ్ఞానము” పుటలు 23-27 చదువుడి.

ఈ మధ్యకాలములో “మరణమునకు అతి చేరువుగా” అనే అంశము మీద అధ్యయనము జరుపబడినది. అందులో తేలిన విషయమేమిటంటే మనుష్యులు మరణించినపుడు వారి గుండె కొట్టుకోవడం ఆగిపోతుంది. వారు ఊపిరి పీల్చుకొనరు. అయితే వారు తిరిగి జీవములోనికి వస్తారు. కాని ఈసారి వేరే ప్రపంచములో తేలియాడుచున్నట్లు అక్కడ వారి ఉనికి ఒక వెలుగువలె కొనసాగుచున్నదనే ఉదంతాలు వారి నుండి వినిపిస్తాయి. కొందరైతే ఎంతో కాలం క్రితం మరణించిన వారి బంధువులను కలుసుకున్నట్లు మాట్లాడుదురు. క్రైస్తవులతో సహా అనేకమంది మరణమును గూర్చిన సత్యము తెలియక ఇటువంటి కల్పనా కథలను నిజమనుకొని నమ్ముతూ ఉంటారు. ఇవన్నియు కూడా ఆత్మ నిత్యత్వము కలిగియున్నదని నిరూపించుటకు చేసే ప్రయత్నాలుగా మనము చూడవలసియున్నది. ఇందులో ఏదో లోపమున్నదనే విషయాన్ని గమనించాలి. ఆధ్యాత్మిక వ్యక్తులుగా సజీవముగా ఉన్నామనే అనుభవము కలిగిన వారని చెప్పుకొనుచున్నవారిలో వారి బంధువులతో యోగ క్షేమాలు మాట్లాడుకున్నట్లు ప్రేమ, సమాధానము, మరియు మంచితనము కలిగియున్నట్లు చెపుతారు కాని క్రీస్తునందు వారికి రక్షణ భాగ్యము కలిగిందని మాత్రము వారు చెప్పరు. వీరికి అటువంటి విషయము వినబడదు. పాపమును గురించి, తీర్పును గురించి ఏమీ మాట్లాడరు. మరణము అనంతరము క్రైస్తవ జీవితమును గురించి మాట్లాడేవారు లేక బోధించేవారు. దానితోపాటు ప్రాథమికమైన క్రైస్తవ బోధలను గూర్చి ఎందుకు మాట్లాడుట లేదు? అయినప్పటికి వారు మాట్లాడేది “నూతన యుగ సిద్దాంతము”నకు చెందినదిగా ప్రచారము చేస్తున్నారు. అనేక సందర్భాలలో వారు మరణించుటకు ముందు అనుసరించిన క్రైస్తవ్యానికి సమీపముగా ఉండుట లేదు. “మరణమునకు అతి చేరువుగా వెళ్లివచ్చిన క్రైస్తవులు పరలోకమును గురించి, క్రైస్తవ వేదాంతమును గూర్చి ఎందుకు మాట్లాడుట లేదు. దీనికి జవాబుగా ఏదెనులో హవ్వను మోసము చేసిన ఆ మోసగాడే అదే అబద్దముతో నేటి సమాజములో అనేక మందిని మోసము చేయుచున్నాడు (11 పాఠం చూడుడి).

**చర్చించుకొనుటకు ప్రశ్నలు**

`దేవుడనుగ్రహించు క్షమాపణ వలన పాపమువలన ఎదురయ్యే అన్ని పర్యవసానములు తీసివేయబడవని ఆదామవ్వల యొక్క అనుభవము ద్వారా ఎట్లు తెలుసుకొనగలరు? ఎల్లప్పుడు ఈ విషయాన్ని ఒక ప్రధానమైన సత్యముగా ఎందుకు గుర్తించుకోవాలి?`

`మంచి చెడులను గూర్చిన జ్ఞానము నిచ్చు చెట్టు అనగా అదేదో మంత్ర ప్రభావము కలిగినదిగా ఆదామవ్వలు భావించియుండవచ్చును. అటువంటి మంత్ర ప్రభావములు కలిగిన ఏ విషయాలు మనలను శోధించుచున్నవి?`

`"ఒకప్పుడు నమ్మినట్లు క్రీస్తు యొక్క నియమాలు అనుకున్నంత కఠినమైనవి కాదు. వాటిని లోక రీత్యా వున్న విషయాలతో పోల్చి సమముగా చూడాలనే వాదనను సాతానుడు బలపర్చి దేవుని ప్రజలు నమ్మే విధముగా ప్రయత్నము చేస్తున్నాడు" -ఎలెన్ జి వైట్ సేవకులకు సువార్త పని వారికి సాక్ష్యములు, పుట 474, అటువంటి ఉచ్చులో పడకుండా మనము ఏమి చేయవలసియున్నది?`