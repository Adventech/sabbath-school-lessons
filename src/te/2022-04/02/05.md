---
title:  పాపము వలన కలుగు పర్యవసానములు
date:   05/10/2022
---

`ఆది 3:7-19 మరియు రోమా 5:12ను ఆధారము చేసుకొని పాపము వలన కలుగు పర్యవసానములను గూర్చి వ్రాయుడి.`

సర్పము పూర్తిగా ఒప్పించే రీతిలో మాట్లాడిన విధానమును బట్టి హవ్వ సర్పము మాటలు వినుట వలన కలుగు పర్యవసానములను గూర్చి ఆలోచించనే లేదు. నిషేధించబడిన పండును తినుట అంత ప్రాముఖ్యమైన విషయము కాకపోయినను, అది దేనిని సూచిస్తున్నదో ఆ విషయము ప్రధానమైనదిగా భావించాలి. అటువంటి అవిధేయతతో కూడిన చర్య వలన హవ్వకు దేవుని యెడల ఉన్న రాజభక్తి దెబ్బతినినది మరియు ఆమె సాతాను మాట వినుట వలన అతనికి స్వామి భక్తి కనుపర్చినట్లయినది.

ఆది 3లో ఆదామవ్వలు ఎదుర్కొనిన కొన్ని విషాదకరమైన సంఘటనలను గూర్చి వివరించడం జరిగింది. దీనంతటిని వేదాంతపరమైన దృష్టితో చూచినప్పుడు ఆయనకు కనిపించకుండా దాగుకొన్నారు (ఆది 3:8) మానసిక దృష్టితో పరిశీలించినప్పుడు వారిని గూర్చి వారే సిగ్గుపడి ఒకరినొకరు నిందించుకొనుట జరిగియున్నది. (ఆది 3:7,9 - 13) భౌతికముగా వారి స్థితి ఏవిధముగా ఉన్నదో పరిశీలించినపుడు, వారికి చెమటలు పట్టి ఎంతో బాధను అనుభవించారు. మరియు చివరికి మరణించారు. (ఆది 3:16-19) పర్యావరణమును బట్టి చూస్తే ప్రకృతి ప్రపంచము క్షీణించిపోయింది (ఆది 3:17,18).

ఏదెను వనము ఇంతకు పూర్వమున్నట్లు ఏమాత్రము అందముగా లేదు. లేక కనులకు ఆహ్లాదకరముగా లేదు. ఆదామవ్వలు చెట్లనుండి పుష్పములు రాలిపోవడం చూచి, ఆకులు రాలడం చూచి క్రమేణ ప్రకృతి క్షీణదశకు చేరుకుంటున్నట్లు భావించారు. నేడు ప్రియులు మరణిస్తే దుఃఖించునట్లు, అంతకన్నా ఎక్కువగా ఆదామవ్వలు ప్రలాపించారు. బలహీనమైన పుష్పములు చనిపోవడం చూచి వేదన చెందారు. మంచి వృక్షములు వాటి ఆకులను రాల్చు చుండగా వేదన చెందారు. మంచి వృక్షములు వాటి ఆకులను రాల్చుచుండగా మరణమనునది ప్రాణమున్న ప్రతి జీవిలోను ప్రవేశించినదనే ఒక కఠినమైన సత్యమును తెలుసుకున్నారు” -ఎలెన్ జి వైట్, పితరులు మరియు ప్రవక్తలు, పుట 62.

ఆదామవ్వలు వెంటనే జీవించడము మానివేయలేదుగాని అదే రోజున వారి యొక్క మరణ శాసనమును పొందియున్నారు. ప్రభువైన దేవుడు ఆదాముతో “నీవు నేలకు తిరిగి చేరు వరకు నీ ముఖపు చెమట కార్చి ఆహారము తిందువు. ఏలయనగా నేలనుండి నీవు తీయబడితివి. నీవు మన్నే గనుక తిరిగి మన్నై పోదువని చెప్పెను” (ఆది 3:19). ఆదామవ్వల యొక్క పతనము మానవజాతి యావత్తు దాని పర్యవసానమును ఎదుర్కొన్నారు. అపొస్తలుడైన పౌలు ఈవిధముగా ఆ స్థితిని గూర్చి వివరించుచున్నాడు.

“ఇట్లుండగా ఒక మనుష్యుని ద్వారా పాపమును, పాపము ద్వారా మరణము లోకములో ఏలాగు ప్రవేశించెనో ఆలాగుననే మనుష్యులందరు పాపము చేసినందున మరణము అందరికిని సంప్రాప్తమాయెను (రోమా 5:12).

విచారకరమైన వాస్తవము ఏమంటే మానవ జాతి అన్ని తరములలోను పాపము వలన ఎదురైన పర్యవసానములను అనుభవించినట్లు ఏదెనులో సంభవించిన దానికి ఫలితముగా నేడు మనము కూడా శ్రమలను ఎదుర్కొనుచున్నాము. అయితే యేసును బట్టియు సిలువను బట్టియు మరొకసారి పాపము తిరిగి లేనటువంటి ఒక నూతన లోకములో మనకు నిత్యజీవమునే నిరీక్షణ అనుగ్రహించబడెను.

`హవ్వ ద్వారా పొందిన విచారకరమైన అనుభవమును బట్టి దాని నుండి ఏ పాఠాలను నేర్చుకొనగలము? మన సొంత పాపపు క్రియల వలన కలుగు పర్యవసానము ఏవిధముగా ఉండనైయున్నవి?`