---
title:  ఒత్తిడిలో పలికిన మాటలు
date:   02/10/2022
---

దేవుని యొద్ద నుండి వచ్చిన ఈ లోకము పరిపూర్ణముగా ఉన్నది (ఆది 1:31) ఆదామవ్వలకు మరణము అంటే ఏమిటో తెలియని అనుభవములో ఉన్నారు. ఆ సందర్భములో దేవుడు ఏదెను తోటలోనికి వచ్చి ఈవిధముగా హెచ్చరించాడు.

“మరియు దేవుడైన యెహోవా ఈ తోటలోనున్న ప్రతి వృక్ష ఫలములను నీవు నిరభ్యంతరముగా తినవచ్చును. అయితే మంచి చెడ్డల తెలివినిచ్చు వృక్ష ఫలములను తినకూడదు. నీవు వాటిని తిను దినమున నిశ్చయముగా చచ్చెదవని నరుని కాజ్ఞాపించెను” (ఆది 2:16,17).

`పరిపూర్ణ స్థితిలో ఉన్న ఏదెనులో స్వేచ్చా చిత్తము యొక్క నిజస్థితిని ఆది 2:16,17 ఏవిధముగా చూపించియున్నది? ఆదామవ్వలు స్వేచ్చగా నిర్ణయము తీసుకొనగలిగిన యెడల వారు తీసుకొనే నిర్ణయమును గూర్చి దేవుడు ఎందుకు హెచ్చరించవలసి వచ్చెను?`

దేవుని యొద్ద నుండి వచ్చిన ఈ హెచ్చరిక తరువాత సాతానుడు సర్పము ఆకారము ధరించి ఏదెనులోనికి ప్రవేశించెను. హవ్వ నిషేధించబడిన పండును తినిన తరువాత కూడా మరణింపకపోవుట వలన సర్పము విషయములో ఆమె సంతోషించినది. "అతడే నిషేధింపబడిన పండును తినియున్నాడు” (ఎలెన్ జి వైట్, పితరులు మరియు ప్రవక్తలు పుట 54) అయినప్పటికి అతనికేమి కాలేదు.

`ఆది 3:1-4 చదువుడి. మిమ్ములను మీరు హవ్వ స్థానములో చూచుకొని ఆ మాటలు ఎందువలన నమ్మదగినవిగా ఉన్నవో చూడుడి.`

మానవ తర్క జ్ఞానమును బట్టి చూచినచో దేవుని మాటకంటె సర్పము మాట్లాడిన మాటలు ఎక్కువ నమ్మదగినవిగా ఉన్నవి. ముందుగా చూచినచో ప్రకృతి ప్రపంచములో అప్పటికి మరణమంటే ఏమిటో చూచుటకును పాపమంటే ఏమిటో చూచుటకును ఆధారములు లేవు. రెండవదిగా చూచినప్పుడు నిషేధింపబడిన చెట్టు ఫలమును నిజముగానే సర్పము తినుచు, ఆనందించుచుండెను. అందుచేత హవ్వ సర్పము చేసినట్లు చేయకుండా ఆమెను ఏది అడ్డుకొనగలదు? దేవుని యొక్క ఆజ్ఞ అర్ధ రహితముగాను మరియు నిర్బంధకరమైనదిగాను ఉన్నది.

ఇక్కడ కనిపిస్తున్న రెండు విధాలైన మాటలను చూచినపుడు హవ్వ మూడు ప్రాధమిక విషయాలను విస్మరించినది.

1) ఆధ్యాత్మిక విషయాలను గూర్చి తెలుసుకునేటప్పుడు మానవ ఆలోచన ఎల్లప్పుడు క్షేమకరమైనది కాదు.

2) మనకు దేవుని యొక్క మాటలు అర్ధరహితముగాను మరియు న్యాయవిరుద్దముగా అనిపించవచ్చును. అయితే ఆ మాటలు ఎల్లప్పుడూ సత్యమునే పలుకుతాయి. నమ్మదగినవిగా ఉంటాయి.

3) ఏవిషయము దానంతట అది దుర్మార్గము లేక తప్పుగా ఉండవు. అయితే దేవుడు వాటిని విధేయతను చూపించుటకు పరీక్షగా ఎన్నిక చేసుకుంటాడు.

ఏదెను తోటలో ఆ సమయములో హవ్వకు మాత్రమే అటువంటి అనుభవము సంభవించినదని అనుకొనవసరము లేదు. నేడు మన విషయములో కూడా అనుదినము మరియు ప్రతిక్షణము దేవుని వాక్యమునకు, మనలను శోధనలలోనికి నడిపించే సంప్రదాయముల మధ్య జరిగే కొన్ని నిర్ణయాలను గూర్చి మనము తీర్మానించుకొనవలసి యుంటుంది. కొన్ని నిర్ణయాలు శాశ్వతకాలమునకు చెందిన పర్యవసానములను లేక ఫలములను ఎదుర్కొనవలసి యుంటుంది.

`బైబిలులో బోధించే విషయాలు లోక సంబంధమైన విషయాలతో పోరాడుతూ ఉంటాయి?`