---
title:  ఒక పాపలోకములో మరణము
date:   01/10/2022
---

### ఈ వారమునకు చదువ వలసిన వచనములు
ఆది 2:16, 17; 3:1-7; కీర్తనలు 115:17; యోహాను 5:28,29; రోమా 5:12; 2కొరింథి 5:21.

> <p>కంఠతవచనం</p>
> “ఇట్లుండగా ఒక మనుష్యుని ద్వారా పాపమును పాపము ద్వారా మరణమును లోకములో ఏలాగు ప్రవేశించెనో ఆలాగుననే మనుష్యులందరు పాపము చేసినందున మరణము అందరికి సంప్రాప్తమాయెను” (రోమా 5:12).

క్రీస్తు దైవ సంబంధమైన ప్రతినిధిగా దేవుడు ఈ విశ్వమును, ఈ లోకమును ఉనికిలోని తీసుకొనివచ్చెను (యోహాను 1:1-3, 10; కొలస్సి 1:16; హెబ్రి 1:2) అయితే తండ్రియైన దేవుడు క్రీస్తునకు ప్రత్యేక గౌరవమును, గుర్తింపును ఇచ్చినపుడు, వారిరువురు కలిసి ఈ లోకమును సృజించాలనే నిర్ణయాన్ని ప్రకటించినప్పుడు లూసిఫరుకు యేసుక్రీస్తు యెడల అసూయ కలిగింది. (ఎలెన్ జి వైట్, విమోచన వృత్తాంతము, పుట 14). ఆయనకు వ్యతిరేకముగా కుట్ర పన్నాడు.

పరలోకమునుండి పడద్రోయబడిన వాడై సాతానుడు భూమి మీదున్న ఆదామవ్వల మధ్యనున్న ఆనందమును నాశనము చేయుట ద్వారా పరలోకములో దుఃఖము కలిగించాలని తీర్మానించుకున్నాడు. ఆదామవ్వలను ఏదో విధముగా మోసము చేసి దేవుని యెడల వారు అవిధేయులగునట్లు చేయుట ద్వారా వారిని క్షమించుటకు దేవుడు ఏదో ఒక ఏర్పాటును ముందుగానే చేసిన యెడల మానవుల యెడల దేవుడు చూపించిన కృపను సాతానుడు, అతనిని అనుసరించి పతనమైన దూతలు కూడా పంచుకొనే అవకాశముంటుందనుకొనెను” ఎలెన్ జి వైట్, విమోచన వృత్తాంతము, పుట 27. సాతాను యొక్క ఎత్తుగడను పూర్తిగా తెలుసుకున్న దేవుడు, శోధనలో పడకుండా అదామవ్వలను జాగ్రత్తగా ఉండమని వారిని హెచ్చరించెను (ఆది 2:16,17). దీనిని బట్టి చూచిన యెడల లోకము ఇంకను నిందారహితముగా ఉండగానే మరియు పూర్ణ స్థితిలో ఉండగానే మానవులు వారియొక్క కదలికల విషయములో కొన్ని జాగ్రత్తలు పాటించవలసి ఉన్నదని తెలుస్తున్నది.

ఈ వారము మనము ఆదామవ్వల పతనము గురించి చదువుకొనబోవుచున్నాము. మన ఈ లోకమును పాపము మరియు మరణము ఏవిధముగా స్వాధీనము చేసుకున్నదో ఆదామవ్వలు ఏదెను వనములో నివసించుచుండగానే దేవుడు వారి యెడల ఏవిధముగా నిరీక్షణ బీజమును నాటినాడో కనుగొనబోవుచున్నాము.

`అక్టోబరు 8. సబ్బాతు దినమున ఈ వారం పాఠమును అధ్యయనము చేయుటకు సిద్దపడుడి.`