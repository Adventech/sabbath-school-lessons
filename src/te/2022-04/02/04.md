---
title:  మీరు చావనే చావరు
date:   04/10/2022
---

`ఆది 3:4 చదువుడి. ఈ అబద్దము యుగయుగములు అనేక రీతులలో ఏవిధముగా చెప్పబడుచున్నది?`

ఆత్మనిత్యత్వము కలిగియుందనే నమ్మకము రూపములో చాలా శక్తివంతముగా ఈ అబద్దము ప్రచారములో ఉన్నది. అనేక పురాతన మతములలోను మరియు తత్వశాస్త్రములలోను ఈ భావమున్నది. పురాతన ఐగుప్తు దేశములో ఈ భావముయొక్క ప్రభావము వలననే ఒక వ్యక్తి మరణించిన తరువాత ఆ దేహమును భద్రపర్చుటకు మమ్మీలుగా చేయబడి పిరమిడ్లు అనే కట్టడాలలో సమాధి చేస్తారు.

ఆత్మనిత్యత్వము కలిగియున్నదనే ఈ సిద్ధాంతము గ్రీకు వేదాంతములో ఒక ప్రధానమైన భాగముగా ఉన్నది. ఉదాహరణకు, ది రిపబ్లిక్ ఆఫ్ ప్లాటొ అనే పుస్తకములో సోక్రటీసు గ్లాకన్లో ఈ విధముగా అడుగుతాడు. మన ఆత్మ నిత్యత్వము కలిగియున్నదనే విషయము నీకు తెలియదా? మరి అది ఎన్నటికి నశించిపోదని తెలియదా? ప్లాటో రచించిన ఫాయిడోలో సోక్రటీసు అటువంటి భావముతోనే వాదిస్తూ "ఆత్మ నిత్యత్వము” హేడ్స్లో అనగా నరకములో ఉంటాయని వాదించియున్నాడు. ఇటువంటి వేదాంత సంబంధమైన భావాలు పాశ్చాత్య సంస్కృతిని ప్రభావితము చేసెను. అది చివరికి అపొస్తలుల క్రైస్తవ సమాజములను కూడా అదే వేదాంతముతో ప్రభావితమయ్యాయి. అయితే ఇటువంటి భావము సాతానుతో ఆరంభమై ఏదెను తోటలో ప్రకటించబడినది.

ఏదెను తోటలో శోధింపబడుటకు సాతానుడు నేత్రమును ఆయుధముగా వాడుకున్నాడు. “నీవు చావనే చావవు” అని ఒక అబద్దమును చెప్పెను. (ఆది 3:4) ఆవిధముగా నొక్కి చెప్పుట సాతానుడు తన మాటను దేవుని వాక్యము కన్నా హెచ్చింపబడినట్లు చేసెను.

`ఆత్మ నిత్యత్వమునకు విరుద్దముగా ఈ వాక్యములు ఏమి బోధించుచున్నవి మరియు ఈ అబద్దమును అడ్డుకట్ట వేయుటకు వాటిని ఏవిధముగా ఉపయోగించవచ్చును? (కీర్తనలు 115:17; యోహాను 5:28,29; కీర్తనలు 146:14; మత్తయి 10:28; 1కొరింథి 15:51-58 చూడుడి).`

స్వాభావికముగానే ఆత్మ నిత్యత్వమును కలిగియుంటుందని చెప్పే సాతాను యొక్క సిద్దాంతము చివరికి మన నవ సమాజములో కూడా స్థిరముగా నాటుకొనిపోయింది. గ్రంథములు, సినిమాలు మరియు టివి కార్యక్రమాలు ఇవన్నియు ఈ అంశమును ప్రోత్సహిస్తూ మనము చనిపోయినపుడు అతి సామాన్యముగా మరొక తెలివిగల స్థితిలోనికి వెళ్ళుదమని ఆ సిద్దాంతము బోధించుచున్నది. ఈ తప్పుడు సిద్ధాంతమును బైబిలానుసారమైనదనే రీతిలో చాలా మంది క్రైస్తవులు వారి బోధలలో ఈ అంశమును చేర్చి విశ్వాసులను తప్పు త్రోవలలోనికి నడిపించుచున్నారు. చివరికి విజ్ఞాన శాస్త్రము కూడా ఈ అంశము పాఠ్యాంశముగా చేర్చి ప్రచారము చేయుచున్నది. అమెరికా సంయుక్త రాష్ట్రాల్లో ఒక సంస్థ యంత్ర పరికరములను సృష్టించి వాటి ద్వారా మరణించిన వారితో సంప్రదించుటకు, సంభాషించుటకు ప్రయత్నాలు సాగుచున్నవి. మరణించినవారు చనిపోరు గాని వారి ఆత్మలు సజీవముగానే ఉండి భౌతికమైన శరీరములు కలిగియుండక ఆత్మరూపములో ఉనికిలో ఉంటారని ప్రచారము చేయుచున్నారు. ఈ తప్పుడు బోధ ఎంతగానో ప్రబలియుండుట వలన అనేకమంది నమ్మి మానవ చరిత్ర యొక్క చివరి సంఘటనలను ప్రభావితము చేయుటకు ఈ మోసపూరితమైన సిద్ధాంతములు విరివిగా ప్రచారములో ఉన్నవి.

`మీ సంస్కృతిలో ఈ అబద్దమును ఏవిధముగా చూపుచున్నారు? మన స్వంత అభిప్రాయాల మీదను, భావాల మీదను ఆధారపడకుండా దేవుని వాక్యము మీదనే మన ధ్యానమంతయు ఎందుకు ఉండాలి?`