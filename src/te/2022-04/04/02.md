---
title:  నేను దేవుని చూచెదను
date:   16/10/2022
---

`యోబు 19:25-27 చదివి యోహాను 1:18 మరియు 1తిమోతి 6:16తో పోల్చి
చూడుడి. ఎప్పుడు ఏ పరిస్థితులలో దేవుని చూచుటకు యోబు నిరీక్షించుచున్నాడు?`

జీవితము న్యాయముగా ఉండదు. ముఖ్యముగా మంచివారు శ్రమలను ఎదుర్కొన్నప్పుడు
మరియు దుష్టులు వర్ధిల్లుచున్నపుడు (కీర్తన 73:12-17 మరియు మలాకి 3:14-18 చూడుడి)
జీవితము అన్యాయముగా ఉన్నదనిపిస్తుంది. ఉదా:- "యోబు యదార్ధవర్తనుడు, న్యాయవంతుడు
దేవునియందు భయభక్తులు కలిగినవాడు మరియు చెడు తనము విసర్జించినవాడు” (యోబు
1:1). అయినప్పటికి యోబును బాధించుటకు అనేక విధాలుగా ఆపత్కరపరిస్థితులను సృష్టించి
వేధించుటకు దేవుడు సాతానుకు అనుమతించెను. భౌతికముగా తన దేహము బాధాకరమైన
వ్యాధులతో ధ్వంసమైపోయినది (యోబు 2:1-8) సంపద రీత్యా చూచినపుడు తన పెంపుడు
జంతువులు చనిపోయినవి. ఆస్తులు నాశనమైపోయాయి (యోబు 1:13-17) తన
గృహములోని సేవకులు చివరికి సొంత బిడ్డలు చనిపోయారు. (యోబు 1:16,18). అటువంటి
భావోద్వేగములో ఉన్న యోబు చుట్టూ తన స్నేహితులు చేరి అతడు ఘోరమైన పాపము
చేయుట వలన ఈ విపత్తులు తనను వెంటాడుచున్నాయనియు వాటిని అనుభవించుటకు
అతడు తగినవాడేయని అతనిపై నిందారోపణ చేయుచు ఒక ప్రక్కన వారు బాధించుచున్నారు.
(యోబు 4:1-5:27; 8:1-22; 11:1-20 మొ॥వి). చివరికి తన సొంత భార్య వచ్చి నీవు
ఇంకను యదార్ధతను వదలక యుందువా? దేవుని దూషించి మరణము కమ్మనెను” (యోబు
2:9).

దేవునికి మరియు సాతానుకును మధ్య జరుగుచున్న తీవ్రమైన విశ్వసంఘర్షణలో
యోబు కేంద్ర బిందువుగా మారాడనే విషయము యోబు గుర్తించలేకపోయాడు. శోధనలవలన
బాధింపబడినవాడై తాను ఎందుకు జన్మించానా అని వ్యసనపడుచూ, తాను జన్మించి
యుండకుండా ఉండవలసినదని కోరుకున్నాడు (యోబు 3:1-26). అయినప్పటికి తనకు
దేవుని యెడల ఉన్న షరతులు లేని విశ్వాసము ఈ విధముగా వ్యక్తపర్చాడు. “ఇదిగో ఆయన
నన్ను చంపినను నేను ఆయన కొరకు కనిపెట్టుచున్నాను. ఆయన సన్నిధిని నా ప్రవర్తన
న్యాయమని రుజువు పరతును” (యోబు 13:15). చివరికి తన జీవితమునకు అంతము
రాబోవుచున్నదని ఊహించుకొని మరణము తనను శాసించలేదని ధైర్యము తెచ్చుకొనెను.
దేవుని మీద బలమైన నమ్మకముగలవాడై ఒకవేళ అతడు మరణించినను తన విమోచకుడు
ఒకానొక దినమున నిలువబడగా యోబు తనకు తానుగా తన దేహముతో దేవుని చూచెదనని
చెప్పెను (యోబు 19:25-27) “ఇది పునరుత్తానమును ఒక క్షణము పాటు యోబు ఎటువంటి
సందేహములేకుండా అనుభవించినట్లవుతుంది" ఎసిఎ కామెంటరీ సంపుటి 3, పుట 549.

అటువంటి విపత్కర పరిస్థితుల నడుమ మహిమతో కూడిన ఎంత గొప్ప నిరీక్షణను
యోబు కలిగియున్నాడు. వ్యాధి బాధ అతడిని ముట్టడి వేసినను ఆర్ధికముగా
కుప్పకూలిపోయినను, సామాజిక పరముగా దూషణకు గురైనను, భావోద్వేగానికి గురైనను
యోబు, అతడు ఎప్పుడు మరణము నుండి పునరుత్తానుడవుతాడో ఆ దినము కొరకు ఆశతో
నిరీక్షించియున్నాడు. నిజానికి పునరుత్తానము యెడల కొన్ని శతాబ్దముల తరువాత మార్త
యేసుతో చెప్పిన మాటలవలె యోబు కూడా పునరుత్థానము యెడల అటువంటి నమ్మకమునే
పాతనిబంధనకాలములోనే చూపించాడు. మార్త యేసుతో అంత్యదినమున పునరుత్థానమందు
లేచునని యెరుగుదుననెను (యోహాను 11:24). మార్తవలె యోబు కూడా విశ్వాసము ద్వారా
ఆ వాగ్దానమును పొందవలసియున్నాడు. యోబు వలె మార్తకు కూడా త్వరలో తన అనుభవము
ద్వారా తన యొక్క నమ్మకము నిరూపించబడుతుంది.

`జీవితము న్యాయముగా లేకపోయినను ఒడుదుడుకుల మధ్య దేవుని నమ్ముటకు
ఏవిధముగా నేర్చుకొనగలము?`