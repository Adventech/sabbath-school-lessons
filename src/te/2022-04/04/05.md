---
title:  మృతులైన నీ వారు బ్రతుకుదురు
date:   19/10/2022
---

`యెషయా 26:14, 19 చదువుడి. శాశ్వతముగా నశించే వారికి (యెషయా 26:14;
మలాకి 4:1) శాశ్వత జీవము పొందే వారికి యెషయా 26:19 మధ్య ఉన్న తేడా ఏమిటి?`

దేవుని యొక్క ఘనతకు, మానవుని బలహీనతకు మధ్య ఉన్న గొప్ప తేడాను యెషయా
వివరిస్తున్నాడు (యెషయా 40) మనుష్యులు పచ్చని గడ్డివంటి వారు. అది త్వరగా వాడిపోవును.
దాని పువ్వు కాంతి పోవును. అయితే దేవుని వాక్యము శాశ్వత కాలము నిలుచును. (యెషయా
40:6-8) మనది పాపపు స్వభావమైనను దేవుని రక్షణ కృప ఆయనను వెంబడించే వారికి
ఆయన నిబంధనను, సబ్బాతును గైకొనేవారికి, ఆయనను దేవుడని అంగీకరించే అన్యజనులకు
దొరుకుతుంది (యెషయా 56).

యెషయాలో చాలా ప్రత్యేకముగా పునరుత్తాన నిరీక్షణను గూర్చి వివరించబడెను.
ఇంతకుముందు వ్యక్తిగత అనుభవములను ఆధారము చేసుకొని పునరుత్తానమును గూర్చి
సాదృశ్యముగా చెప్పబడెను (యోబు 19:25:27; కీర్త 49:15; కీర్త 71:20). ప్రవక్తయైన
యెషయా తనను కూడా చేర్చుకొని నిబంధన సమాజమైన విశ్వాసులకు పునరుత్థానము
ఉన్నదని మాట్లాడుచున్నాడు. (యెషయా 26:19)

దుర్మార్గుల యొక్కయు మరియు నీతిమంతుల యొక్కయు గమ్యములను గూర్చి
యెషయా 26 చాలా ప్రత్యేకముగా వివరించుచున్నది. ఒక ప్రక్క దుర్మార్గులు మృతులుగా
శాశ్వత కాలము ఉండిపోదురు. వారికి ఎన్నటికి అనగా రెండవ మరణము తరువాత (ప్రకటన
21:8) తిరిగి ప్రాణము పొందరు. వారు పూర్తిగా నాశనము చేయబడుదురు. వారి జ్ఞాపకములు
తుడిచి వేయబడును (యెషయా 26:14) చివరిగా దుర్మార్గులు సంపూర్ణముగా కాల్చి
వేయబడుదురు. వారిలో ఒకరికైనను, వేరైనను, చిగురైనను లేకుండా కాల్చి వేయబడును
(మలాకి 4:1).

ఇక రెండవ ప్రక్క మరణించిన నీతిమంతులు వారికి ఏర్పాటు చేయబడిన దీవెనకరమైన
బహుమానములు స్వీకరించుటకు మరణము నుండి లేపబడుదురు. యెషయా 25 ప్రకారము
ప్రభువైన యెహోవా దేవుడు “శాశ్వతముగా మరణమును మ్రింగివేయును” మరియు “వారి
ముఖముల మీద ఉన్న కన్నీళ్ళను తుడిచి వేయును (యెషయా 25:8) యెషయా 26లో ఈ
మాటలను కనుగొనగలము.

“మృతులైన నీవారు బ్రదుకుదురు. నా వారి శవములు సజీవములగును. మంటిలో
పడియున్న వారలారా మేల్కొని ఉత్సహించుడి. నీమంచు ప్రకాశమైన మంచు భూమి తనలోని
ప్రేతలను సజీవులనుగా చేయును”. (యెషయా 26:19 పునరుత్తానులైన నీతిమంతులందరి
కొరకు యెహోవా క్రొవ్విన వాటితో విందు చేయును. ఆ విందులో ఈ నీతిమంతులు
పాల్గొనెదరు” (యెషయా 25:6) చివరి పునరుత్తానములో అన్ని యుగాలనుండి ఉన్న
నీతిమంతులతో పాటు క్రీస్తునందు మృతులైన మన ప్రియులందరు పాల్గొందురు.

`మనకు ఎట్టి నిరీక్షణ లేనిచో మరణమే అన్నిటికి అంతమైనచో ఆ పరిస్థితి ఏవిధముగా
ఉంటుందో ఊహించుకోండి. ఆ స్థితికిని మనకున్న నిరీక్షణకును మధ్య ఉన్న తేడాను
ఏవిధముగా చూడగలము?`