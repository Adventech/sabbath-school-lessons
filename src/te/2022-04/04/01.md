---
title:  పాతనిబంధన నిరీక్షణ
date:   15/10/2022
---

### ఈ వారమునకు చదువ వలసిన వచనములు
యోబు 19:25-27; 1తిమోతి 6:16; కీర్తన 49; 71; యెషయా 26:14-19; దానియేలు 12.

> <p>కంఠతవచనం</p>
> “అబ్రహాము శోధింపబడి విశ్వాసమును బట్టి ఇస్సాకును బలిగా
అర్పించెను. ఎవడు నీ సంతానమనబడును అని ఎవనితో చెప్పబడెనో, ఆ అబ్రహాము
మృతులను సహితము లేపుటకు దేవుడు శక్తిమంతుడని యెంచినవాడై, తన యేక
కుమారుని అర్పించి, ఉపమానరూపముగా అతనిని మృతులలో నుండి మరల పొందెను”
(హెబ్రీ 11:17,19).

ఆత్మకు స్వభావికముగానే నిత్యత్వము కలిగియున్నదనే గ్రీకు భావముల మీద
పాతనిబంధన నిరీక్షణ స్థిరపరచబడలేదు గాని చివరిగా మృతులకు పునరుత్థానమున్నదనే
బైబిలు బోధపై స్థాపించబడినది.

అయితే మరణించిన మానవ దేహమును దహనము చేయుట ద్వారా బూడిదగా
మారిపోయిన లేక వేరే విధముగా నాశనమైపోయిన మరియు ఉనికిలో లేని మానవ దేహము
ఏవిధముగా జీవములోనికి తిరిగివస్తుంది. వేల సంవత్సరాల క్రితము లేక వెయ్యేండ్ల కాలము
క్రితము మరణించిన ఎవరైనా ఒక వ్యక్తి తిరిగి ఏవిధంగా తన గుర్తింపును పొందుకుంటాడు?
ఇటువంటి ప్రశ్నలన్నియు జీవితము యొక్క మర్మము వైపు మన దృష్టిని త్రిప్పుతాయి.
అనుదినము దేవుడు తన కృప చొప్పున మనకు అనుగ్రహించుచున్న జీవమును
ఆనందించుటకు సజీవులుగా ఉన్నాము. జీవితము లోకాతీతమైన రీతిలో ఆరంభమైందని
అర్ధము చేసుకొనకముందే దేవుని మాటకున్న శక్తి వలన ప్రాణము లేని స్థితిలో నుండి
ఆదియందు దేవుడు జీవమును ఉనికిలోనికి తీసుకొని వచ్చెనని మనకు తెలుసు. (ఆది 1;
కీర్తన 33:6,9). దేవునికి గనుక భూమి మీద మొదటిసారిగా శూన్యములో నుండి (లాటిను
భాషలో ఎక్సునిహిలో) జీవమును సృష్టించగలిగే సామర్ధ్యమును కలిగి యున్నపుడు,
మరణించిన ఒక వ్యక్తిని తన పూర్వస్థితికి తిరిగి సృష్టించి మరలా గుర్తింపును ఇవ్వగలిగే
దేవునికున్న శక్తిని ఎందుకు శంకించాలి లేక సందేహించాలి?

చివరిగా పునరుత్థానము సంభవిస్తుందనే అభిప్రాయమును పాతనిబంధన కాలములో
యోబు, కీర్తనీయుడు, యెషయా, దానియేలు వంటి ప్రవక్తలు విశద పర్చిన విషయాన్ని ఈ
వారం మనము అధ్యయనం చేయగలము.

_అక్టోబరు 22, సబ్బాతున ఈ వారం పాఠం అధ్యయనం చేయుటకు సిద్ధపడుడి._