---
title:  సమాధిలో నిద్రించువారు
date:   20/10/2022
---

మనము చూచినట్లుగా నూతన నిబంధన మృతుల యొక్క పునరుత్థానమును గూర్చి
చాలా మాట్లాడుచున్నది. అదేవిధముగా పాతనిబంధనలో కూడా మృతుల యొక్క
పునరుత్తానమును గూర్చి వ్రాయబడెను. మనకున్నట్లుగా పాతనిబంధన కాలము నాటి ప్రజలకు
కూడా అంత్యదినమున పునరుత్తానమును గూర్చిన నిరీక్షణ ఉన్నది. యేసు జీవించిన కాలములో
జీవించిన మార్త కూడా అంత్యదినమున పునరుత్థానము ఉన్నదని నిరీక్షించింది. (యోహాను
11:24). కడవరి దినములలో పునరుత్థానము ఉండబోవుచున్నదని ఆ నాటి యూదులకు
కూడా కొంత జ్ఞానముంది. ఆ విషయాన్ని యూదులందరు విశ్వసించియుండకపోవచ్చును
(అపొ.కా. 23:8)

`దానియేలు 12 చదువుడి. ఈ గొప్ప ప్రవక్త యొక్క వచనాలలో పునరుత్తానమును
గురించి ఎటువంటి నిరీక్షణ ఉందని తెలియపర్చెను.`

దానియేలు 12:1 మహా అధిపతియగు మిఖాయేలును గూర్చి వ్రాయబడెను.
మిఖాయేలు ఎవరైయుంటారనే విషయములో చాలామందిలో ఏకాభిప్రాయము లేదు. ఒక
వివాదము ఉన్నది. దానియేలుకు కలిగిన ప్రతి దర్శనములోను క్రీస్తు మరియు ఆయన
రాజ్యమును గురించి ప్రత్యక్షపర్చబడెను. కాని పైన పేర్కొనబడిన అంశము విషయములో
కూడా క్రీస్తు యొక్క ప్రత్యక్షతే కనబడవలసి యున్నది. దానియేలు గ్రంథములో దైవ సంబంధమైన
వ్యక్తులను గూర్చి మాట్లాడినప్పుడు కొన్ని సాదృశ్యములు వాడబడెను. “సైన్యము యొక్క అధిపతి”
(దానియేలు 8:11) రాజాధిరాజు (దాని 8:25) అభిషిక్తుడగు (మెస్సియా) అధిపతి (దానియేలు
9:25) చివరిగా “మహా అధిపతియగు మిఖాయేలు" (దానియేలు 12:1) అందుచేత మిఖాయేలు
అనగా క్రీస్తు అని మనము గుర్తింపవలసియున్నది.

“మనము ఇంతవరకు పరిశీలించిన పాతనిబంధన వాక్యములు నీతిమంతుల యొక్క
పునరుత్తానమును గూర్చి మాట్లాడుచున్నవి. (యోబు 19:25 - 27; కీర్తన 49:15; కీర్తన
71:20; యెషయా 26:19). అయితే దాని 12లో నీతిమంతుల యొక్కయు అనీతిమంతుల
యొక్క పునరుత్థానము గూర్చి వ్రాయబడియున్నది. మిఖాయేలు వచ్చునపుడు “సమాధులలో
నిద్రించు అనేకులు మేలుకొనెదరు. కొందరు నిత్యజీవము అనుభవించుటకును, కొందరు
నిందపాలగుటకును నిత్యముగా హేయులగుటకును మేలు కొందురు” (దానియేలు 12:2)

క్రీస్తు యొక్క రెండవ రాకడ సమయములో ఇదొక ప్రత్యేకమైన పునరుత్తానమనియు
అందులో విశ్వాసులు మరియు అవిశ్వాసులు పాల్గొంటారని అనేకమంది అభిప్రాయపడుచున్నారు
(దానియేలు 12:2). ఎందరైతే మూడవ దూత వర్తమానమునందు విశ్వాసముంచి
మరణించినవారు మహిమపర్చబడినవారై సమాధులలో నుండి బయటకు వస్తారు
(పునరుత్తానులవుతారు) వారు అప్పుడు దేవుని యొక్క నిబంధన సమాధానమును వినిన వారు.
మరియు వారు బ్రతికి యుండగా పది ఆజ్ఞలను కాపాడినవారుంటారు. వారితో పాటు క్రీస్తును
పొడిచిన వారు లేస్తారు (ప్రకటన 1:7). వారు క్రీస్తును హేళన చేసి ఆయన మరణించేటప్పుడు
పొందిన బాధను చూచి గేళి చేసిన వారు ఆ గుంపులో ఉంటారు. ఇంకా ఆయన మహిమను
చూచుటకు ఎవరైతే తీవ్రముగా క్రీస్తును మరియు ఆయన ప్రజలను వ్యతిరేకించి సత్యమును
తిరస్కరించారో వారు లేచి విధేయత చూపిన వారి యెడల దేవుడు చూపించి ఘనతను వారు
చూచుటకు లేపబడుదురు” -ఎలెన్ జి వైట్, మహా గొప్ప పోరాటము, పుట 637.