---
title:  అదనపు అధ్యయనము
date:   11/11/2022
---

ఎలెన్ జివైట్, యుగయుగాల అభీష్టము నుండి "యోసేపు యొక్క సమాధిలో”
పుటలు 769-778, ప్రభువైన దేవుడు “లేచెను” పుటలు 779-787; ఎందుకు
దుఃఖించుచున్నారు? పుటలు 789-794 ఎమ్మాయి మార్గములో పుటలు 795-801 “మీకు
సమాధానము కలుగునుగాక" పుటలు 802-808.

నవీన కాలములో యేసు యొక్క పునరుత్తానము సంభవించినది అంటే మనసుకు
నచ్చదు. అయితే చారిత్రాత్మకమైన ఆధారము ఎంతోబలముగా ఉండుటచే యేసును
చూచితిననే నగ్న సత్యమును అంగీకరించక తప్పుట లేదు. క్రీస్తు పునరుత్థానుడయ్యాడని
నమ్మినవారందరిలో ఏమి సంభవించినదనే కోణములో చూచి దానిని గూర్చి వివరించడం
జరిగియుంది.

కొందరు శిష్యులను గూర్చి మాట్లాడుతూ వారందరు ఒక రకమైన భ్రాంతిలో
పడిపోయారనే వాదనను కొట్టిపారేసారు. మరికొందరైతే యేసు నిజముగా చనిపోలేదు.
కేవలం సొమ్మసిల్లి పడిపోయాడు. కొంత సమయానికి స్పృహలోనికి వచ్చాడని చెబుతుంటారు.
మరికొందరైతే యేసుకు కవల సోదరుడున్నాడు. అతనిని చూచి చనిపోయిన యేసు తిరిగి
లేచెనని చెబుతున్నారనియు, యేసు సిలువ మీద మరణించిన తరువాత లేవనే లేదని
వాదిస్తున్నారు.

ఒక ప్రక్క చారిత్రాత్మకమైన ఆధారములు క్రీస్తు మృతులలో నుండి లేచెనని
చెప్పుచుండగా, పునరుత్థానమునకు వ్యతిరేకముగా ఉన్న ప్రజలలో కొందరు కల్పనా కథలను
ప్రచారములోనికి తీసుకొని వచ్చారు.

“సమాప్తమాయెను” అని బిగ్గరగా సిలువ మీద నుండి కేక వేసిన స్వరమును
మరణించి సమాధులలో ఉన్న వారు సహితము విన్నారు. సమాధి గోడలను చీల్చుకొని ఆ
స్వరము లోపలికి వెళ్ళి అందులో నిద్రించుచున్న వారిని లేవమని మేల్కొల్పినది. ఆవిధముగానే
పరలోకమునుండి క్రీస్తు యొక్క స్వరము వినబడినప్పుడు క్రీస్తునందు నిద్రించిన వారందరు
మృతులలో నుండి తిరిగి లేస్తారు. రక్షకుని యొక్క పునరుత్తాన సమయములో కొన్ని
సమాధులు తెరవబడినవి. అయితే క్రీస్తు రాకడ సమయములో క్రీస్తునందు మృతులైన
వారందరు ఆయన స్వరము విని మహిమ శరీరములతో నిత్యత్వమును ధరించుకొని వస్తారు”
-ఎలెన్ జివైట్, యుగయుగాల అభీష్టము, పుట 787.

**చర్చించుకొనుటకు ప్రశ్నలు**

`“సమాప్తమాయెను” యోహాను 19:30 “ఆయన లేచెను” (మత్తయి 28:6) ఈ రెండు
కూడా ఎంతో భావముతో కూడుకొనిన మాటలు. రక్షణ చరిత్రలో ఈ రెండు వాక్యాలు
ఒక దానికొకటి ఏవిధముగా సమర్ధించుకొనుచున్నవి? ఈ మాటలలో ఉన్న నిరీక్షణ
ఏమిటి?`

`యేసు యొక్క దేహమును సమాధిలోనుండి ఆయన శిష్యులు దొంగిలించకుండా
ఉండుటకు తగు జాగ్రత్తలు తీసుకున్నారు. తరువాత శిష్యులు వచ్చి యేసు దేహమును
ఎత్తికొనిపోయారని కాపలా దారులచేత అబద్దము చెప్పించారు. ఖాళీగా ఉన్న సమాధి
దేనిని సూచిస్తుంది? క్రైస్తవులకు ఖాళీ సమాధి ఎందువలన అంత ప్రాముఖ్యమైనది?`