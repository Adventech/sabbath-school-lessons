---
title:  ముద్ర వేయబడిన సమాధి
date:   06/11/2022
---

క్రీస్తు యొక్క పరిచర్య సిలువ మీద ఆయన మరణముతో ముగిసింది. (లేక
అపజయము పొందింది అనుకొనుటకు అవకాశమున్నట్లు అప్పటి యూదా నాయకులు
కొందరు భావించారు). సాతానుడు యూదాను ప్రోత్సహించుట ద్వారా రక్షకుని మోసము
చేయుటలో సఫలీకృతుడయ్యాడు (లూకా 22:3, 4; యోహాను 13:26,27) సాతానుడు
ప్రధాన యాజకులను, పెద్దలను యేసుకు వ్యతిరేకముగా కుట్ర చేయుటలో ఆయనకు
మరణ శిక్ష విధించుటలోను విజయము సాధించాడు (మత్తయి 26:59; మత్తయి 27:20).
యేసును నిర్బంధించిన తరువాత శిష్యులందరు ఆయనను విడిచి పెట్టి పారిపోయారు
(మత్తయి 26:56). మరియు పేతురు ముమ్మారు యేసు ఎవరో తనకు తెలియదని
బొంకియున్నాడు (మత్తయి 26:69 - 75) ఒక రాతి కొండను తొలిచి తయారు చేసిన
సమాధిలో యేసు ఇప్పుడు పరుండియున్నాడు. ఆ సమాధి ఒక పెద్ద రాతి బండతో
మూసివేయబడినది. అటు తరువాత దానికి రోమా ప్రభుత్వము వారు ముద్ర కూడా వేసారు.
తరువాత ఆ సమాధిని రోమా కాపలాదారులు కావలి కాచారు (మత్తయి 27:57 - 66).
అగోచరమైన దయ్యముల శక్తి ఆ సమాధిపై దృష్టి ఉంచడం జరిగింది. “సాతానుకు శక్తి
ఉండి ఉన్నట్లయితే క్రీస్తును సమాధిలోనే బంధించి యుంచెడివాడు” -ఎలెన్ జి వైట్,
చేవ్రాతలు విడుదల, సంపుటి 12, పుట 412.

భూమి మీద యేసు చేసిన పరిచర్య కాలములో క్రీస్తు తాను సిలువ మీద పొందబోవు
మరణమును గూర్చే కాకుండా, ఆయన తిరిగి లేస్తానని ఆయన పునరుత్తానమును గూర్చి
ముందుగానే ప్రవచించాడు. తూర్పుదేశాల సంప్రదాయము ప్రకారము దినములోని నాల్గవ
వంతు సమయాన్ని రోజంతా గడిపిన సమయముగా పరిగణించుట అలవాటుగా ఉన్న
ఆచారము, అనగా ఇక్కడ యేసు యోనా చెప్పిన విషయాన్ని గుర్తు చేస్తూ (మత్తయి
12:39,40) చెప్పబడినది. ఇంకొక సందర్భములో యేసు మాట్లాడుచు ఆయన చంపబడును
కాని మూడవరోజు ఆయన తిరిగి లేస్తాడని చెప్పడం జరిగియుంది. (మత్తయి 16:21;
మత్తయి 17:22,23; మత్తయి 20:17-19) ఆవిధముగా యేసు పలికిన మాటలు ఆయన
మరణ పునరుత్తానాలను గురించి చెప్పడం జరిగింది. అయితే ప్రధాన యాజకులు మరియు
పరిసయ్యులు యేసు పలికిన మాటలు తెలిసిన వారై ఆయన పునరుత్తానము నెరవేరకుండా
ఉండే రీతిలో వారి ప్రయత్నాలు సాగాయి.

`మత్తయి 27:62 – 66 చదువుడి. లోకమునకు ఈ చర్యలు ఆపాదించుట ద్వారా
యేసు యొక్క పునరుత్థానమునకు సహాయపడేవిధముగా ఉన్నవని ఎట్లు చెప్పగలవు?`

యేసును సమాధిలో బంధీగా ఉంచుటకు తీసుకున్న అన్ని జాగ్రత్తలు మరణముపై
తన విజయము మరింత ఎక్కువగా ప్రజలు చూచుటకు అవకాశం లభించింది.
ఎందువలనంటే ‘ఆయన పునరుత్తానుడు కాలేడని యేసు యొక్క శత్రువులు భ్రమించారు'.

వారందరు యేసు చేసిన అద్భుత కార్యాల గురించి విన్నారు. కొందరు వారి కళ్ళారా
చూసారు. అయినప్పటికి సమాధి యొద్ద కాపలా దారుడు ఆయన పునరుత్థానము
నిలిపివేయగలడని తలంచారు.

వీటన్నింటిని బట్టి ప్రధాన యాజకులు యేసు అంటే ఆయన మరణించిన తరువాత
కూడా భయపడ్డారు. వారి గుండెలలోతులలో యేసు తప్పనిసరిగా పునరుత్తానుడవుతాడనే
విషయము బలముగా నాటుకొనిపోయినది. దానిని అరికట్టుటకు వారివంతు ప్రయత్నాలు
చేశారు. కాని క్రీస్తును ఎవరూ నిలువరించలేకపోయారు.