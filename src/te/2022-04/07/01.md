---
title:  మరణము మీద క్రీస్తు యొక్క విజయము
date:   05/11/2022
---

### ఈ వారమునకు చదువ వలసిన వచనములు
మత్తయి 27:62-66; యోహాను
10:7-18; మత్తయి 27:51-53; యోహాను 20:11-29; 1కొరింథి 15:5-8.

> <p>కంఠతవచనం</p>
> “నేనాయనను చూడగానే చచ్చినవానివలె ఆయన పాదములయొద్ద
పడితిని. ఆయన తన కుడి చేతిని నా మీద ఉంచి నాతో ఇట్లనెను - భయపడకుము.
నేను మొదటివాడను, కడపటి వాడను జీవించువాడను, మృతుడనైతినిగాని ఇదిగో
యుగయుగములు సజీవుడనైయున్నాను. మరియు మరణము యొక్కయు, పాతాళ
లోకము యొక్క తాళపు చెవులు నా స్వాధీనములో ఉన్నవి" (ప్రకటన 1:17,18).

యేసు యొక్క పునరుత్తానము క్రైస్తవ విశ్వాసమునకు కేంద్ర బిందువుగా ఉన్నది.
పౌలు ఈ విషయాన్ని చాలా బలముగా చూపించాడు. “మృతులు లేపబడని యెడల క్రీస్తు
కూడా లేపబడలేదు. క్రీస్తు లేపబడని యెడల మీ విశ్వాసము వ్యర్ధమే. మీరింకను మీ
పాపములోనే యున్నారు. అంతేకాదు "క్రీస్తునందు నిద్రించినవారును నశించిరి” (1కొరింథి
15:16-18) ఈ విషయమై వచ్చేవారము పాఠములో విశదముగా అధ్యయనము
చేయబోవుచున్నాము.

ఆవిధముగా పౌలు క్రీస్తు యొక్క మరణము మీద ఎక్కువ ప్రాధాన్యత చూపుచూ
నొక్కి చెప్పాడు. "నేను, యేసు క్రీస్తును అనగా సిలువవేయబడిన యేసుక్రీస్తును తప్ప,
మరి దేనిని మీ మధ్య నెరుగకుందునని నిశ్చయించుకొంటిని” (1కొరింథి 2:2). నిజముగానే
క్రీస్తు యొక్క పునరుత్తానము లేకుండా కేవలం ఆయన మరణము మేలు చేయదు. ఆవిధముగా
క్రైస్తవ విశ్వమంతటికి, రక్షణ ప్రణాళికకు యేసు యొక్క పునరుత్తానము చాలా
ప్రాముఖ్యమైయున్నది.

అయితే ఇక్కడ అర్ధము చేసుకొనుటకు కష్టమైన విషయమేమంటే, మానవ
పునరుత్తానమునకు క్రీస్తు పునరుత్తానము అవసరమైన యెడల, ఎంతోమంది నమ్మినట్లు,
క్రీస్తునందు మృతులైన వారు ఇదివరకే లేక వెంటనే పరలోకపు ఆనందములో జీవించుటకు
ప్రభువుతో ఉండుటకు గృహమును చేరియున్నారు గదా అని అనేకమంది నమ్ముచున్నారు.
ఈ విషయాలన్నింటిని ప్రక్కనపెట్టి క్రీస్తు యొక్క పునరుత్తానమును గూర్చి, దానిని
నమ్ముటకు కావలసిన ఆధారములను గూర్చి చదవనైయున్నాము.

_నవంబరు 12 సబ్బాతు దినమున ఈ వారం పాఠం అధ్యయనము చేయుటకు
సిద్దపడుడి._