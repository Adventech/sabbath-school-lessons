---
title:  పునరుత్తానుడైన క్రీస్తుకు సాక్షులు
date:   09/11/2022
---

`యోహా 20:11-29; 1కొరింథీ 15:5-8 చదువుడి. పునరుత్తానుడైన క్రీస్తును
శిష్యులు మొదటిసారి కలుసుకున్నపుడు ఏవిధముగా స్పందించారు?`

ఖాళీ సమాధి యొద్ద ఉన్న ఇద్దరు దేవదూతలు మేరి మగ్దలీనా మరియు కొంతమంది
ఇతర స్త్రీలతో యేసు లేచి యున్నాడని వారితో చెప్పెను (మత్తయి 28:1, 5-7; మార్కు
16:1-7; లూకా 24:1-11). అయితే కొద్దిసేపటికి యేసు తానే స్వయముగా వారికి
కనిపించెను. వారు ఆయనను ఆరాధించిరి (మత్తయి 28:1,9,10). యోహాను 20:14-18)
ఆయన పేతురుకు కూడా కనిపించెను. (లూకా 24:34; 1కొరింథి 15:5) ఎమ్మాయికి
వెళ్ళే మార్గములో ఇద్దరు శిష్యులకు కనిపించెను. ఆయన వారితో మాట్లాడుచున్నపుడు
వారి హృదయాలలో వేడి పుట్టింది (మార్కు 16:12; లూకా 24:13 - 35). యేసు మేడ పై
గదిలోనికి ప్రవేశించినప్పుడు శిష్యులు ఆరంభములో కొంత భయపడినను, అటు తరువాత
ఆనందముతో నిండి అక్కడ సంభవించిన విషయాలను బట్టి ఆశ్చర్యపడిరి (లూకా
24:33 - 49; యోహాను 20:19-23). ఒక వారం తరువాత యేసు మరలా అదే గదిలోనికి
తలుపులు తెరవకుండానే ప్రవేశించాడు. అటు తరువాత తోమా సహితము ఆయన
పునరుత్తానుడయ్యెనని ఆయనయందు నమ్మకముంచెను (యోహాను 20:24-29).

ఆయన పునరుత్తానుడయినప్పటి నుండి ఆరోహణమయ్యే వరకు మధ్యలో ఉన్న
40 దినములలో ఒక్కసారి యేసును 500 మంది చూసారు (1కొరింథీ 15:6) ఒకసారి
యాకోబునకు కనిపించెను (1 కొరింథీ 15:7) గలిలయ సముద్ర తీరము యొద్ద కొంతమంది
శిష్యులను కలిసెను. వారితో కలిసి ఉదయకాల ఆహారమును భుజించెను. అటుతరువాత
పేతురుతో మాట్లాడెను. (యోహా 21:1-23) ఇంకా కొన్నిసార్లు యేసు ప్రత్యక్షమయ్యాడు.
(అపొ.కా. 1:3) ఆయన ఆరోహణమయ్యేటప్పుడు చివరిసారిగా కనిపించాడు (లూకా
24:50-53; అపొ.కా. 1:1-11) పునరుత్థానుడైన యేసును పౌలు కూడా తన కన్నులారా
చూచెను. ఆయన దమస్కు రోడ్డులో వెళ్ళుచుండగా ప్రత్యక్షమయ్యెను. (1కొరింథి 15:8;
అపొ.కా. 9:1-9 పోల్చి చూడుడి).

తోమా లేని సమయములో ఇతర శిష్యులు యేసును చూచితిరని చెప్పినప్పుడు
ఆయన ఈవిధముగా చెప్పాడు.

“గనుక తక్కిన శిష్యులు - మేము ప్రభువును చూచితిమని అతనితో చెప్పగా అతడు
నేనాయన చేతులతో మేకుల గురుతును చూచి నా వ్రేలు ఆ మేకుల గురుతులో పెట్టి, నా
చెయ్యి ఆయన ప్రక్కలో దించితేనే గాని నమ్మనే నమ్మనని వారితో చెప్పెను” ఆ సంఘటన
జరిగిన వారము తరువాత శిష్యులకు యేసు ప్రత్యక్షమైనపుడు ఆ గుంపులో శిష్యుడైన
తోమా కూడా ఉన్నాడు. అప్పుడు యేసు తోమాతో ఇట్లనెను. “నీ వ్రేలు ఇటు చాచి నా
చేతులు చూడుము. నీ చెయ్యి చాచి నా ప్రక్కలో ఉంచి అవిశ్వాసివి కాక విశ్వాసివై
యుండుమనెను. అందుకు తోమా ప్రభువును ఒప్పుకొనుచూ “ప్రభువా! నా దేవా” అని
పిలిచెను. యేసు తోమాను ఉద్దేశించి ఈవిధముగా చెప్పెను. “యేసు- నీవు నన్ను చూచి
నమ్మితివి చూడక నమ్మిన వారు ధన్యులని అతనితో చెప్పెను” (యోహాను 20:29).

`చూడక నమ్మినవారు ధన్యులు "క్రీస్తు పునరుత్తానుడని నీవు చూడకపోయినను
యేసునందు నీకు విశ్వాసము కల్గుటకు ఏ ఇతర కారణాలున్నవి?`