---
title:  ప్రథమ ఫలముగా క్రీస్తు మృతులలో నుండి లేపబడియున్నాడు
date:   10/11/2022
---

`1కొరింథి 15:20; ద్వితీ 26:1-11 చదువుడి. పునరుత్థానుడైన క్రీస్తును పౌలు ఏ
భావముతో 'ప్రథమ ఫలముగా క్రీస్తు మృతులలో నుండి లేపబడి యున్నాడని చెప్పెను?`

“ప్రథమ ఫలములను” అర్పణగా అర్పించడము అనాది కాలపు ఇశ్రాయేలు
వ్యవసాయదారులకు ఆనవాయితీగా వస్తున్న అలవాటు. దానిలో వారు లోతైన మతపరమైన
భావమును కనుగొంటారు. కృపగల దేవుడు వారికి సమస్త అవసరత తీర్చేవాడనియు తన
భూమిని నమ్మకమైన గృహ నిర్వాహకుల పంటలను పండించి వాటిని సమకూర్చుకొనుటకు
తన ప్రజలకు అనుగ్రహిస్తాడని వారి యొక్క ప్రగాఢమైన విశ్వాసము (నిర్గమ 23:19;
నిర్గమ 34:26; లేవీ 2:11-16; ద్వితియో 26:1-11 చూడుము). ప్రథమ ఫలములను
సేకరించుట ద్వారా వారు పండించిన పంట కోతకు సిద్దముగా ఉన్నదనియు మరియు
ఎంత విస్తారముగా పండినదో అనే విషయము కూడా బయలుపర్చబడుతుంది.
వెయిన్ గ్రూడెన్ ఈవిధముగా వ్రాసాడు. “క్రీస్తును ప్రథమ ఫలములు” అని పిలుచుట
మనము కూడా క్రీస్తువలె ఉండాలని సూచించుచున్నాడు. “ప్రథమ ఫలములు” లేక పక్వానికి
వచ్చిన పంట యొక్క మొదటి రుచి, ఆ పంట యొక్క తీరు తెన్నులు ఏవిధముగా
ఉండనైయున్నదో అనే విషయము బయలుపర్చబడుతుంది. కాబట్టి ప్రథమ ఫలములుగా
క్రీస్తును కోయునప్పుడు ఏ రీతిగా ఉండబోవుచున్నదో అనే విషయాన్ని ఆయన మృతులలో
నుండి మనలను లేపి తన సన్నిధికి తోడుకొని పోవునప్పుడు బయలుపర్చబడుతుంది”
-సిస్టమేటిక్ థియోలజీ గ్రాండు రాపిడ్స్ ఎమ్.ఐ. జోండర్ వేన్ (1994) పుట 615.

మహిమపర్చబడిన మానవ దేహముతో యేసు సమాధిలోనుండి బయటకు వచ్చాడు.
ఆయన సిలువ వేయబడిన గురుతులను కలిగియున్నాడని గుర్తు చేసుకోవడం ఎంతైనా
విలువతో కూడిన చర్యయై యున్నది (యోహాను 20:20,27). దేవుని బిడ్డలు మృతులలో
నుండి పునరుత్తానులైనప్పుడు క్రీస్తుకు వలెనే వారికి కూడా వారు పొందిన శోధనలు
వేదనల గుర్తులు ఉంటాయని దాని అర్ధమా? పౌలు విషయానికొస్తే యేసుకు కలిగిన
గాయముల గుర్తులవలె (గలతి 6:17) మహిమపర్చబడిన పౌలు దేహముపై “తన
శరీరములోని ముల్లు” (2కొరింథి 12:7) కూడా ఉండబోవుచున్నదా?

తన మరణ పర్యంతము పౌలు “తన దేహముపై క్రీస్తు యొక్క మహిమ గురుతులను
మోయుటయే గాక, పరలోకపు వెలుగుతో గ్రుడ్డితనమునకు లోనైన తన నేత్రములతో
కూడా ఆ మహిమ గురుతులను భద్రము చేసుకున్నాడు. (అపొ.కా.9:1-9 చూడుడి).
-ఎలెన్ జి వైట్, విమోచనము యొక్క వృత్తాంతము, పుట 275. కాబట్టి పౌలు మాత్రమే
కాదు. పునరుత్తానులైన వారి జీవితములో ఎదురైన బాధల గుర్తులను మహిమ పర్చబడిన
దేహములో మోయనవసరము లేదు (1కొరింథి 15:50-54తో పోల్చి చూడుడి). క్రీస్తు
యొక్క విషయానికి వస్తే ఆయన పొందిన గాయాలు ఘోరమైన గుర్తులను శాశ్వతముగా
మోస్తూనే ఉంటాడు. గ్రుచ్చిన మేకుల ఆనవాళ్ళు మానవుని యెడల దేవుడు ఏర్పాటు చేసిన
ఆశ్చర్యకరమైన రక్షణ వృత్తాంతమును వెల పెట్టి మనందరము కొనబడిన వారమనే జ్ఞాపకాలు
చిర కాలముండేవిధముగా ఆయన గాయాల గుర్తులు కనిపిస్తూ ఉంటాయి. -ఎలెన్ జి
వైట్, తొలి వ్రాతలు పుట 179. మన గాయాలన్నియు శాశ్వతముగా తుడిచి వేయబడినవని
తెల్పుటకు క్రీస్తు గాయాలు మనకొక అభయముగా నిరంతరము నిలిచియుండును.

`క్రీస్తు తాను సిలువలో పొందిన గాయాలు శాశ్వతముగా కలిగియుంటాడు. ఆయన
మనలను రక్షించెననియు, దేవుని యొక్క ప్రేమను గూర్చి మనకేమి బయలుపర్చ
బడబోవుచున్నది? మనలను రక్షించుటలో దైవత్వము ఎంత త్యాగము చేసినదో ఏవిధముగా
కనిపిస్తాయి?`