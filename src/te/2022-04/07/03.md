---
title:  ఆయన లేచియున్నాడు
date:   07/11/2022
---

సాతాను మరియు అతని అనుచర దూత గణముపై సిలువ మీద క్రీస్తు
విజయమును సంపాదించెను మరియు ఆ విజయమును ఖాళీ సమాధి ద్వారా
ధృవీకరించెను “యేసు సమాధిలో పెట్టబడినపుడు సాతాను విజయము సాధించాడు.
రక్షకుని తిరిగి తన జీవితము తీసుకొనలేడని ఆశతో నిరీక్షించాడు. సాతాను ప్రభువు
యొక్క దేహమును పొందినవాడై సమాధి చుట్టూ కావలి వారిని నియమించెను.
క్రీస్తును సమాధిలో బంధీగా ఉంచాలని ప్రయత్నించాడు. పరలోకమునుండి
వర్తమానమును తీసుకొని వచ్చిన వానిని చూచి పారిపోయిన తన దూతలపై తీవ్రమైన
కోపమును సాతానుడు ప్రదర్శించాడు. క్రీస్తు జయశీలుడుగా సమాధిలోనుండి బయటకు
రావడము చూచినపుడు తన రాజ్యమునకు అంతము రాబోవుచున్నదని సాతానుడు
తలంచాడు. మరియు చివరిగా అతడు మరణిస్తాడని గ్రహించాడు" -ఎలెన్ జి వైట్,
యుగయుగాల అభీష్టము పుట 782.

క్రీస్తు యొక్క మానవ స్వభావము మరణించినది గాని, ఆయన దైవత్వము
మరణించలేదు. ఆయన తన దైవత్వములో మరణపు సంకెళ్ళను తెంచుటకు క్రీస్తు
అధికారమును కలిగియున్నాడు.

`మత్తను 28:1-6; యోహాను 10:17, 18; రోమా 8:11 చదువుడి. యేసు
యొక్క పునరుత్తానములో నేరుగా ఎవరున్నారు లేక ఎవరి ప్రమేయముంది?`

సమరియా యోర్దాను అద్దరిని (పెరయియా)లో యేసు తాను చేసిన పరిచర్య
సమయములో ఈవిధముగా చెప్పెను “నేను దానిమరల తీసుకొనునట్లు నా ప్రాణము
పెట్టుచున్నాను" అని చెప్పెను. (యోహాను 10:17,18) ఆయన మార్తతో ఈవిధముగా
చెప్పెను. “నేనే పునరుత్థానమును మరియు జీవమునైయున్నాను” (యోహాను 11:25)
ఇతర వాక్యములు యేసు యొక్క పునరుత్థానము దేవుని కార్యమైయుందని చెప్పుచున్నవి.
(అపొ.కా. 2:24; రోమా 8:11; గలతీ 1:1; హెబ్రీ 13:20). మహిమతో కూడిన ఆ
సంఘటనలో బలమైన దూత యొక్క పాత్ర కూడా ఉన్నది (మత్తయి 28:1,2).

అదే సమయములో మత్తయి 28:11-15లో యేసుకు విరోధముగా పోరాడుతున్న
నాయకుల వ్యర్ధమైన ప్రయత్నాలను గూర్చి మత్తయి 28:11-15లో వివరించుట
జరిగింది. రోమా కాపలాదారుడు తన నాయకులకు అక్కడ సంభవించినదంతయు
వివరించెను (మత్తయి 28:11) ఆ కాపలాదారులు పునరుత్థానమునంతటిని చూచారు.
లేనియెడల వారి మాటలకు ఏమి విలువ ఉంటుంది. పరలోకమునుండి ఒక దేవదూత
వచ్చి సమాధిని మూసి ఉంచిన రాయిని ప్రక్కకు తొలగించెను. మరియు తొలగించబడిన
ఆ రాయి మీద దేవదూత కూర్చుండెను. ఆ సమయములో అక్కడున్న కాపలాదారులు
సొమ్మసిల్లిపడిపోయిరి? తరువాత వారికి తెలిసిన విషయము సమాధి ఖాళీగా ఉండుట,
బహుశః రోమా కాపలాదారులు సొమ్ముసిల్లియుండగా, దేవదూత యేసు యొక్క
దేహమును తీసుకొని వెళ్ళెనా? లేక శిష్యులు యేసు యొక్క దేహమును దొంగిలించారా?
లేక వేరే వారెవరైనా ఆ పని చేసారా? అక్కడ ఏమి సంభవించినా యేసు యొక్క
దేహము మాత్రము అక్కడలేదు.

పరలోకమునుండి దేవదూత రావడం, కాపలాదారులు భయముతో సొమ్మసిల్లుట,
సమాధి ఖాళీగా ఉండుటను బట్టి నాయకులు తత్తరపాటుకు గురయ్యారు. అయితే
వారు ఎక్కువ మొత్తములో ఆ కాపలా దారులకు ద్రవ్యమిచ్చిరి (మత్తయి 28:12)
ద్రవ్యమునిచ్చి వారి కలవరపాటుకు గురయ్యారనే విషయము అర్ధమగుచున్నది. అయితే
వారు చెప్పినది మాత్రము యేసు మృతులలోనుండి లేచెననే విషయాన్ని ప్రకటించారు.

`క్రీస్తు పునరుత్తానుడు కావడాన్ని మొట్టమొదటగా చూచినవారు రోమా సైనికులు
అది చెబుతుంటే ఆ విషయాన్ని తిరస్కరిస్తున్నారు. లేక ఆవిధముగా చెప్పిన వారిని
దూషించుచున్నారు. ఎందువలన వారు ఆవిధముగా చేస్తున్నారు? రాబోవు దానికి ఈ
సత్యము ఏవిధముగా సాదృశ్యముగా ఉండబోవుచున్నది? సువార్త అన్యజనులకు కూడా
వెళ్ళుచున్నదా?`