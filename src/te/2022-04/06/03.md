---
title:  సిలువకు ముందుగా చూపబడెను
date:   31/10/2022
---

**యేసు తాను పొందబోవు శ్రమలను గూర్చి మరియు మరణమును గూర్చి తన
శిష్యులతో మాట్లాడినపుడు వారే విధంగా స్పందించారు. లేఖనాలను అపార్ధము చేసుకొనుట
వలన సంభవించే ప్రమాదాలను గూర్చి వారి యొక్క స్పందనలు మనకేమి బోధించుచున్నవి?**

`మత్తయి 16:21-23`

`మత్తయి 17:22, 23; మార్కు 9:30-32; లూకా 9:44,45`

`లూకా 18:31-34.`

“యేసు మరణించుటకే జన్మించాడు. మరణించుటకే జీవించాడు. కలువరి సిల్వపై
తాను చేయబోవు పాప పరిహారార్ధ యాగమునకు దగ్గరగా ఆయన చేసిన ప్రతి పని, ఆయన
వేసిన ప్రతి అడుగు వున్నది. ఆయన చేయుచున్న పరిచర్య విషయమై పరిపూర్ణముగా
ఎరిగియున్నవాడై దాని నుండి ఆయనను వేరుచేయుటకు గాని లేక దూరము చేయుటకుగాని
అవకాశమును ఆయన ఇవ్వలేదు. వాస్తవానికి సిలువ మీద ఆయన పొందబోవు మరణమునకు
ఉపోద్ఘాతముగా తన యావత్తు జీవితము నిలిచియున్నది" -ఎలెన్ జి వైట్, క్రైస్తవ విద్య
యొక్క మూల సూత్రాలు, పుట 382.

ఆయన ఈ భూమి మీద చేసిన పరిచర్య యొక్క చివరి సంవత్సరములో, తన శిష్యులతో
ఎక్కువ వివరముగా తాను ఎదుర్కొనబోవు మరణమును గూర్చి మాట్లాడాడు. అయితే ఆయన
చెప్పిన విషయాలను అంగీకరించుటకు ఇష్టం లేకుండా వారున్నారు. మెస్సీయా నెరవేర్చబోవు
పాత్రను గూర్చి తప్పుడు అభిప్రాయముతో వారి మనస్సులు నిండి యున్నవి. ఎట్టి పరిస్థితిలోను
మెస్సీయాగా యేసు మరణించకూడదు అనునది వారి యొక్క అభిలాషయైయున్నది. క్లుప్తముగా
చెప్పాలంటే వారు కలిగియున్న అబద్దపు వేదాంతపు నమ్మకాలను బట్టి అనవసరమైన బాధను
మరియు వేదనకు వారు గురయ్యారు.

నికోదేముకు యేసు ముందుగానే ప్రకటించాడు. “అరణ్యములో మోషే సర్పమును
ఏలాగు ఎత్తునో, అలాగే విశ్వసించు ప్రతివాడును నశింపక ఆయన ద్వారా నిత్య జీవము
పొందునట్లు మనుష్య కుమారుడు ఎత్తబడవలెను” (యోహాను 3:14,15). ఆయన కైసరియా
ఫిలిప్పీలో ఉన్నపుడు యేసు తన శిష్యులతో మాట్లాడుతూ “అప్పటి నుండి తాను యెరూషలేమునకు
వెళ్ళి పెద్దలచేతను, ప్రధాన యాజకుల చేతను, శాస్త్రుల చేతను అనేక హింసలు పొంది,
చంపబడి, మూడవ దినమున లేచుట అగత్యమని యేసు తన శిష్యులకు తెలియజేయ మొదలు
పెట్టగా” (మత్తయి 16:21). ఎవరికి తెలియకుండా యేసు యెరూషలేమునకు తన చివరి
ప్రయాణమును గలిలయ ప్రాంతములో నుండి చేయుచుండగా (మార్కు 9:30-32) యేసు
మరొకసారి తన మరణమును గూర్చియు పునరుత్థానమును గూర్చియు మాట్లాడెను (లూకా
18:31-34). యేసు మాట్లాడుచున్న విషయమును వినుటకు ఇష్టపడని శిష్యులు అసలు ఆ
విషయాన్ని గూర్చి వినలేదు. ఎంత సులభముగా మనము కూడా వినకుండా ఉ
ండిపోగలుగుచున్నాము.

`ప్రజలు ముఖ్యముగా దేవునిచేత ఎన్నిక చేయబడినవారు మెస్సియా యొక్క మొదటి
రాకడ విషయమై తప్పుడు అభిప్రాయములు కలిగియున్నారు. యేసు యొక్క రెండవ రాకడను
గూర్చి నేడు కూడా ఉన్న తప్పుడు అభిప్రాయములు ఏమిటి?`