---
title:  ఆయన మన కొరకు మరణించెను
date:   29/10/2022
---

### ఈ వారమునకు చదువ వలసిన వచనములు
ప్రకటన 13:8; మత్తయి 17:22,23;
మార్కు 9:30-32; యోహా 19:1-30; రోమా 6:23; 1కొరింథి 1:18-24.

> <p>కంఠతవచనం</p>
> “అరణ్యములో మోషే సర్పమును ఏలాగు ఎత్తైనో ఆలాగే
విశ్వసించు ప్రతివాడును నశింపక ఆయన ద్వారా నిత్యజీవము పొందునట్లు మనుష్య
కుమారుడు ఎత్తబడెవలెను” (యోహాను 3:14,15).

మనము మరణమును మరియు పన్నులను కట్టడము నుండి తప్పించుకొనలేమని
చెప్పుట వింటూ ఉంటాము. అది పూర్తిగా నిజము కాదు. ప్రజలు పన్నులు కట్టకుండా
ఉండేవారుంటారు. కాని మరణము నుండి తప్పించుకొనేవారుండరు. కొన్ని సంవత్సరాలు
మరణము రాకుండా ఆపవచ్చునేమో కాని దానికి ముందో లేక వెనుకో మరణము
తప్పనిసరిగా వస్తుంది. మరణించిన నీతిమంతులు మరియు దుర్మార్గులు మొదటగా ఒక
చోటనే చేరుకుంటారు. అయితే పునరుత్థానమును నిరీక్షించుచున్న మనకు అదే
సమస్తమునైయున్నది. పౌలు చెప్పినట్లు ఈ నిరీక్షణలేకుండా క్రీస్తునందు నిద్రించిన వారును
నశించిరి (1కొరింథి 15:18). ఈ విషయము కొంత ఆశ్చర్యాన్ని కలిగిస్తుంది. చాలా
మంది క్రీస్తునందు నిద్రించిన వారు పరలోకములో దేవుని సన్నిధి యందు ఆనందముతో
గంతులు వేస్తున్నారని చెపుతూ ఉంటారు. అది సాధ్యముకాదని ఇది నిరూపించుచున్నది.

మన విశ్వాసమునకు క్రీస్తు యొక్క పునరుత్థానము కేంద్రబిందువైయున్నది.
ఎందువలనంటే ఆయన పునరుత్థానములోనే మన పునరుత్థానమునకు నిశ్చయత్వము
కలిగినది. లేక తప్పనిసరిగా జరుగునని మద్దతు లభించినది. అయితే క్రీస్తు మృతులలో
నుండి పునరుత్తానము చెందకముందు తప్పనిసరిగా ఆయన ముందు
మరణించవలసియున్నది. అందువలననే గెత్సెమనెలో తన మరణమును ఊహించుకొని
ఆయన వేదన చెందుతూ ఈ విధముగా ప్రార్ధించాడు. “ఇప్పుడు నా ప్రాణము
కలవరపడుచున్నది. నేనేమందును? తండ్రీ! యీ గడియ తటస్థింపకుండ నన్ను తప్పించుము.
అయినను ఇందుకోసరమే నేను ఈ గడియకు వచ్చితిని” (యోహాను 12:27) ఆయన
మరణించుటకే ఈ లోకమునకు వచ్చిన ఉద్దేశమైయున్నది.

నిత్యజీవమునకు సంబంధించిన వాగ్దానము క్రీస్తు యొక్క మరణముతో ముడిపడి
యుందనే విషయాన్ని ఈ వారము మన పాఠము ద్వారా తెలుసుకొనబోవుచున్నాము.

_నవంబరు 5, సబ్బాతు దినమున ఈ వారము యొక్క పాఠమును అధ్యయనము
చేయుటకు సిద్ధపడుడి._