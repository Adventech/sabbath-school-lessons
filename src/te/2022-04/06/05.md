---
title:  మన కొరకు ఆయన మరణించెను
date:   02/11/2022
---

`యోహాను 3:14-18; రోమా 6:23 చదువుడి. “మన కొరకు క్రీస్తు యొక్క మరణము
ఏమి నెరవేర్చెనని ఈ వ్యాక్యాలు మనకు బోధించుచున్నవి?`

బాప్తిస్మము పొందుటకు యోర్దాను నది యొడ్డుకు చేరినపుడు బాప్తిస్మమిచ్చు యోహాను
"ఇదిగో లోక పాపమును మోసికొనిపోవు దేవుని గొఱ్ఱపిల్ల" (యోహాను 1:29) అని చెప్పెను.
క్రీస్తును గూర్చి చెప్పబడిన ఈ మాటలు పాతనిబంధన కాలములో అర్పించిన నిజమైన
బలియర్పణలకు సాదృశ్యముగా క్రీస్తు దేవుని గొఱ్ఱపిల్లగా చూపించబడెను. నిజమై గొఱ్ఱపిల్లను
బలియర్పణగా అర్పించిన ప్రతిసారి అది క్రీస్తు పొందబోవు బలియాగమువైపు చూపించియున్నది.

అయితే జంతువుల ద్వారా అర్పించబడిన బలియర్పణలు పాపములను వాటంతటవి
తీసివేయలేవు. (హెబ్రి 10:4) భవిష్యత్తులో క్రీస్తు గనుక విజయవంతముగ సిలువపై తన
ప్రాణమును పాప పరిహారార్ధమై అర్పించిన యెడల మాత్రమే జంతువుల బలియర్పణ
ఉపయోగపడేది. అందును బట్టి జంతువుల బలియర్పణ పాపక్షమాపణ కొరకు షరతులతో
కూడిన అర్పణగా పరిగణించబడును. “మన పాపములను మనము ఒప్పుకొనిన యెడల
ఆయన నమ్మదగినవాడును, నీతిమంతుడును గనుక ఆయన మన పాపములను క్షమించి
సమస్త దుర్నీతి నుండి మనలను, పవిత్రులను చేయును” (1యోహాను 1:9).

`యోహాను 3:16,17 చదువుడి. మనము చేసిన ఒక పని నిమిత్తము మనలను దోషులుగా
నిందించియున్న పరిస్థితులలో ఈ వాక్యాలు మనకు ఎటువంటి గొప్ప నిరీక్షణను ఇవ్వగలవు?`

దీనంతటి భావము ఏమైయుందో అని ఆలోచించండి. విశ్వమును సృజించిన యేసు
(యోహాను 1:1-3) మన ఒక్కరి కొరకు తనను తాను పాపపరిహారార్ధ బలిగా అర్పించుకొనెను.
మనము పాపులముగా నిందింపబడవలసియుండగా, మన కొరకు క్రీస్తు నిందింపబడెను
గనుక మనము ఇప్పుడు నిందింపబడనవసరము లేదు. దానికి తగిన శిక్ష చెల్లించనవసరము
లేదు. ఇదే సువార్త యొక్క గొప్ప వాగ్దానమైయున్నది.

"యేసు క్రీస్తు ఈవిధముగా ప్రకటించెను. “దేవుడు లోకమును ఎంతో ప్రేమించెను.
కాగా ఆయన తన అద్వితీయ కుమారునిగా పుట్టిన వానియందు విశ్వాసముంచు ప్రతివాడును
నశింపక నిత్య జీవమును పొందునట్లు ఆయనను అనుగ్రహించెను” (యోహాను 3:16). మన
కొరకు చనిపోవుట కొరకు క్రీస్తు అనుగ్రహింపబడెను. క్రీస్తు మన కొరకు లేక మన పక్షమున
తనను తాను అర్పించుకొనుటకు స్వచ్ఛందముగా వచ్చియున్నాడు (హెబ్రీ 9:14) మార్టిన్
లూథర్ సిలువను గూర్చి ఈ వాక్యమును సూచించుచున్నాడు “శరీర ధారియై యున్న
దినములలో మహా రోదనముతోను, కన్నీళ్ళతోను తన్ను మరణము నుండి రక్షింపగలవానికి
ప్రార్ధనలను యాచనలను సమర్పించి భయభక్తులు కలిగియున్నందున ఆయన అంగీకరింపబడెను
(హెబ్రి 5:7) లూథర్ వర్పు -సంపుటి 13. (సెయింట్ లూయిస్ ఎమ్ 2; కం కార్డియా
పబ్లిషింగ్ హౌస్ 1956) పుట 319. క్రీస్తు ఒక్క మారే అందరి నిమిత్తము మరణించెను
(హెబ్రి 10:10) సదా కాలము నిలుచులాగున ఒక్క మారే మరణించెను. (హెబ్రీ 10:12)
ఆయన చేసిన బలియాగము యుగయుగములకు సరిపడా ఒక్కసారే అర్పించబడెను. దాని
శక్తి ఎన్నటికి తరగిపోదు.

ఇంకా కొంత వివరణ ఉన్నది. ఆయన కృప సువార్తను ఒక్క ఆత్మయైనను అంగీకరించిన
యెడల ఆ ఒక్కని రక్షించు నిమిత్తము క్రీస్తు తన జీవితములో వేదనలు పొందుటకును సిగ్గుతో
మరణించుటకును సిద్దపడెను -ఎలెన్ జివైట్, స్వస్థత పరిచర్య, పుట 135.

`యోహాను 3:16 మరొకసారి చదవండి. లోకము మరియు 'ఎవరైనను' అనే మాటల
స్థానములో నీ సొంత పేరును పెట్టుకొని చూడుము. పాపము చేయుటకు నీవు
శోధింపబడినప్పుడు ఈ వాగ్దానము నీ సొంతమగునట్లు క్షణక్షణము నీవెట్లు నేర్చుకొనగలవు?`