---
title:  సమాప్తమాయెను
date:   01/11/2022
---

`యోహాను 19:1-30 చదువుడి. "సమాప్తమాయెను” అని యేసు పలికిన మాటలో
మనకు వచ్చుచున్న ప్రధానమైన వర్తమానము ఏమిటి?`

చివరికి క్రీస్తునకు, మానవ జాతికి మరియు సర్వలోకమునకు ప్రాముఖ్యమైన ఘడియలు
వచ్చియున్నవి. తీవ్రమైన వేదనతో అంధకార శక్తులకు వ్యతిరేకముగా యేసు పోరాటమును
జరిపెను. నెమ్మదిగా గెత్సెమనె వనములో నుండి తాను ఎదుర్కొనబోవు అన్యాయపు విచారణకు
అడుగులు వేస్తూ కల్వరి కొండ మీదికి నడిచాడు. దుర్మార్గులైన దూతలు ఆయనను లొంగిపోయేలా
చేస్తున్నారు. యేసు సిలువ మీద వ్రేలాడుచుండగా ప్రధాన యాజకులు,శాస్త్రులు మరియు
మిగిలిన పెద్దలు ఆయనను హేళన చేస్తున్నారు. “వీడు ఇతరులను రక్షించెను. తన్ను తానే
రక్షించుకొనలేడు. ఇశ్రాయేలు రాజు గదా, యిప్పుడు సిలువ మీద నుండి దిగిన యెడల వాని
నమ్ముదుము” (మత్తయి 27:42).

క్రీస్తు గనుక సిలువ మీద నుండి క్రిందకు దిగివచ్చి తనను తాను రక్షించుకోగలిగే
వాడు. అవును ఆయన చేయగలడు. కాని ఆవిధముగా చేయుటకు ఆయన సిద్దముగా లేడు.
మానవ జాతి యంతటి మీదను చివరికి ఆయనను హేళన చేయుచున్న వారి మీదను
ఆయనకున్న ప్రేమను బట్టి ఆయన చేయబోవు కార్యమును నిలిపివేయుటకు ఇష్టపడలేదు.
నిజముగా ఆయనను హేళన చేయు వారి నిమిత్తము కూడా అనగా వారిని కూడా రక్షించు
నిమిత్తము ఆయన మరణించుచున్నాడు. -ఆల్రడ్ ప్లమ్మిర్, మత్తయి సువార్త మీద వ్యాఖ్యానము.
(లండన్ ఇలియట్ స్టాక్, 1910) పుట 397.

ఇక్కడ క్రీస్తు పడిన వేదనలలో సాతాను యొక్క సామ్రాజ్యమును యేసు ఓడించుచున్నాడు.
సిలువ యొద్దకు క్రీస్తును నడిపించుటకు సాతానే సూత్రధారుడుగా దానికి సంబంధించిన
సంఘటనలను చివరకు యూదా యొక్క మోసముతో సహా ప్రేరేపించెను (యోహాను 6010;
13:2, 27) యేసు యొక్క మరణములో సాతాను యొక్క ప్రమేయము ఉన్నను ఆ పోరాటములో
సాతానుపై యేసు విజయమును సాధించెను” -జార్జి ఐలాడ్, నూతన నిబంధన వేదాంతము.
(కేంబ్రిడ్జ్, యుకె, లటర్ వర్తు ప్రెస్, 1994) పుట 192.

సిలువ మీద వేదన నొందుతూ “సమాప్తమైనదని” క్రీస్తు చెప్పెను (యోహాను 9:30).
అక్కడ క్రీస్తు తన యొక్క వేదనకు అంతము వచ్చియుందనే ఉద్దేశము కలిగియుండుటయేగాక
సాతానుకు వ్యతిరేకముగా ఆయన చేయుచున్న విశ్వాసంబంధమైన మహాగొప్ప పోరాటమునకు
అంతము వచ్చెనని ప్రకటన చేసియున్నాడు. "పరలోకమంతయు రక్షకుని యొక్క విజయము
ద్వారా జయోత్సవము జరుపుకొనెను. సాతాను మరియు అతని అనుచర దూత గణము
ఓడిపోయెను మరియు సాతాను తన యొక్క రాజ్యమును కోల్పోయెనని తెలుసుకున్నాడు”
-ఎలెన్ జి వైట్, యుగయుగాల అభీష్టము పుట 708.

ఇందులో ఉన్న ఆశ్చర్యకరమైన వ్యత్యాసమునుగ్రహించుట కొంతవరకు కష్టమైన
విషయమే. ఎంతో తలవంపును భరించి దేవుని కుమారుడు మన కొరకు మరియు మన
విశ్వము కొరకు మహిమతో కూడిన, ఆశ్చర్యకరమైన విజయమును సాధించెను

`పాపము ఎంత ఘోరమైనదో ఒకసారి ఆలోచించుడి. పాపమును పరిహరించుటకు
క్రీస్తు మరణించవలసి వచ్చెను. ఈ సత్యము మన క్రియలు ఎంత నిరుపయోగమైనవో ఏవిధముగా
బోదిస్తుంది? క్రీస్తు చేసిన దానికి తోడుగా ఏమి చేయగలము?`