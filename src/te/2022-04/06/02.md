---
title:  జగత్తుపునాది వేయబడక మునుపే
date:   30/10/2022
---

`ప్రకటన 13:8; అపొ.కా. 2:23; 1 పేతురు 1:19, 20 చదువుడి. జగత్తు పునాది
వేయబడక ముందే వధింపబడినవాడు క్రీస్తు అని ఏవిధముగా తలంచవచ్చును?`

భూనివాసులందరును అనగా జగదుత్పత్తి మొదలుకొని వధింపబడిన గొట్టెపిల్ల యొక్క
జీవగ్రంథమునందు ఎవరి పేరు వ్రాయబడలేదో వారు ఆ మృగమునకు నమస్కారము
చేయుదురు (ప్రకటన 13:8). ఇక్కడ “జగత్తుపునాది వేయబడక ముందే క్రీస్తు వధింపబడెను”
అనునది మనకు ప్రాముఖ్యమైన విషయము.

ఇక్కడ మనము స్పష్టముగా అర్ధము చేసుకొనవలసినదేమంటే వేరొక దానిని సూచించే
విధముగా చిహ్నముల రూపములో (ప్రకటన గ్రంథము చిహ్నములతో నిండియున్నది)
వివరించబడినది. ఎందుకంటే ఆ విధముగా చెప్పబడినది. భూమి యొక్క సృష్టి జరిగిన కొన్ని
వేల సంవత్సరముల తరువాత క్రీస్తు సిలువ వేయబడ్డాడు. అయితే ఆ విషయాన్ని ముందే
చెప్పడం ఇందులోని విశేషము. ఈ వాక్యము ప్రకారము రక్షణ ప్రణాళిక జగదుత్పత్తి
జరగకముందే ఆమోదింపబడియున్నది. ఆ ప్రణాళిక కేంద్ర బిందువుగా యేసు దేవుని గొఱ్ఱపిల్లగా
సిలువ మీద మరణించవలసియున్నది.

`తీతుకు 1:2 చదువుడి. క్రీస్తు యొక్క మరణము చుట్టూ కేంద్రీకరించబడియున్న రక్షణ
ప్రణాళిక ఎంతకాలము ముందే అంగీకరింపబడియున్నదని ఈ వాక్యము మనకు బోధిస్తుంది?`

మన రక్షణ ప్రణాళిక ఆదామవ్వలు పాపములో పడిపోయిన తరువాత దాని నివారణ
చర్యగా ఏర్పడినది కాదు. దేవుని యొక్క సింహాసనము యుగయుగాల నుండి ఆ నియమముల
మీదే నిర్మాణమైయున్నది. -ఎలెన్ జి వైట్, యుగయుగాల అభీష్టము పుట 22.

ఏదెను వనములో ఆ ప్రణాళికను గూర్చి మొదటిసారిగా ఆదామవ్వలకు
తెలియపర్చబడినది. (ఆది 3:15,21) మరియు అది ఒక ప్రణాళికబద్దముగా రక్తము చిందించి
చేసిన బలియర్పణ ద్వారా పాతనిబంధన కాలమంతటిలోను మాదిరిగా చూపించబడినది. ఉ
దా: అబ్రహాము యొక్క విశ్వాసమును పరీక్షించాలనుకున్నపుడు దేవుడు ఇస్సాకుకు బదులుగా
ఒక పొట్టేలును దహనబలిగా అర్పించుటకు ఏర్పాటు చేసెను (ఆది 22:11-13). ఈ
విధానమొక సూచనగా అనగా పాపుల పక్షము క్రీస్తు సిలువ మీద అర్పణగా తనను తాను
అర్పించుకొనుట ద్వారా చూపించెను. కాబట్టి రక్షణ ప్రణాళిక యొక్క ప్రధాన ఉద్దేశము బదులుగా
పెట్టుటకు యేసు యొక్క మరణము జంతువుల స్థానములో గురుతుగా నిలిచి యున్నది.
అనాది కాలము నుండి అర్పించబడిన జంతువుల బలి యర్పణ ద్వారా ప్రతిసారి సిలువ మీద
యేసు యొక్క మరణమునకు ఒక గుర్తుగా చూపబడెను. యేసు యొక్క మరణము ద్వారా
లోక పాపములను మోసికొనిపోవు దేవుని గొట్టెపిల్లగా ఆయన గుర్తింపు పొందెను (యోహాను
1:29).

`జంతువుల బలియర్పణ రక్తము చిందించుట మరియు అసహ్యమును పుట్టించే
విధముగా ఉండెడిది. ఇటువంటి విధానమును ఎందుకు క్రీస్తు యొక్క మరణముతో
పోల్చబడినది? దీని వలన పాపమునకు చెల్లించవలసిన మూల్యము ఎంత ఘోరంగా
ఉన్నదో ఎట్లు తెలుసుకొనగలము?`