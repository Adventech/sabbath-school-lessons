---
title:  సిలువ యొక్క భావము
date:   03/11/2022
---

`1కొరింథి 1:18-24 చదువుడి. సిలువను గురించి పౌలు ఏమి చెప్పుచున్నాడు. మరియు
“ఈ లోక జ్ఞానముతో దానికున్న బేధమును ఏవిధముగా చూపిస్తున్నాడు. ఇప్పుడు కూడా
దేవుడు లేడని భౌతిక వాదమును ప్రోత్సహిస్తున్న ఈ లోకంలో సిలువ వర్తమానమునకున్న
ప్రాధాన్యత ఏమిటి?`

“రక్షణ చరిత్రలో క్రీస్తు యొక్క సిలువకు ప్రధాన కేంద్ర స్థానమున్నది. కల్వరి సిలువలో
బయలుపర్చబడిన ప్రేమ లోతును కొలుచుట శాశ్వతముగా సాధ్యముకాదు. క్రీస్తు యొక్క
అనంతమైన ప్రేమ మరియు సాతాను పరిమితులు లేని స్వార్ధము ముఖాముఖిగా నిలువబడినది”
-స్టీఫెన్ ఎన్ హస్ కెల్, సిలువ మరియు దాని ఛాయ, సౌత్ లాన్సెస్టర్ ఎమ్ఎ బైబిలు
తర్బీదు స్కూలు 1914.

మానవ జాతిని విడుదల చేయుటకు విధేయతతో క్రీస్తు తనను తాను
అర్పించుకొనుచుండగా ఎంతో బాధలోను, వేదనలోను ఉన్న ఆయనను మ్రింగివేయుటకు
సాతానుడు స్వార్ధముతో కనిపెట్టుకొని ఉన్నాడు. క్రీస్తు తన స్వాభావికమైన మరణమును
అందరివలె మరణించలేదు గాని మానవులు మరణించవలసిన రెండవ మరణమును క్రీస్తు
మరణించుట ద్వారా ఎందరైతే క్రీస్తును అంగీకరిస్తారో వారు రెండవ మరణమును
పొందకుండునట్లు క్రీస్తే మరణించెను.

క్రీస్తు సిలువ యొక్క భావమును పరిశీలిస్తే, దానిలో అనేకమైన ప్రాముఖ్యమైన అంశాలను
మనము గుర్తుంచుకోవాలి.

మొదటగా : పాపమునకు చేయవలసిన పరిపూర్ణ న్యాయమును దేవుడు చేసినట్లు
బయలుపర్చబడినది (రోమా 3:21-26).

రెండవది పాపుల యెడల దేవునికున్న అనంతమైన ప్రేమ నిలువ ద్వారా
బయలుపర్చబడినది (రోమా 5:8).

మూడవదిగా: పాపము యొక్క సంకెళ్ళను త్రెంచుటకు కావలసిన శక్తి సిలువ నుండి
వచ్చినది (రోమా 6:22, 23; 1కొరింథి 1:17-24).

నాల్గవదిగా : మన నిత్యజీవమునకు సిలువ మనకున్న ఏకైక నిరీక్షణయైయున్నది.
(ఫిలిప్పి 3:9-11; యోహాను 3:14-16; 1యోహాను 5:11,12).

ఐదవదిగా : విశ్వములో భవిష్యత్తులో మరొకసారి తిరుగుబాటు సంభవించకుండునట్లు
సిలువ ఏకైక విరుగుడైయున్నది. 'ప్రకటన 7:13-17; ప్రకటన 22:3).

సిలువకు సంబంధించిన ఇన్ని అమూల్యమైన సత్యములలో ఒకదానిని కూడా "ఈ
లోక జ్ఞానము” కనుగొనలేదు. అంతేకాకుండా సిలువను గూర్చిన బోధ ఈ లోక జ్ఞానమునకు
బుద్ధిహీనతగా అనిపించుచున్నది. కొన్నిసార్లు ఇంత సత్యము బాహాటముగా కనిపించినా,
దానిని గుర్తించకపోవుట, సృష్టికర్త ఉనికిలో ఉన్నాడనే సత్యాన్ని గుర్తించకపోవుట
దారుణమనిపిస్తుంది (రోమా 1:18-20 చూడుడి).

“బుద్ధిహీనతకు” గ్రీకు పదము ఇంగ్లీషు పదముతో జతచేయబడి యుంది. దానిని
‘మోరాన్” (మందబుద్ధి) అనగా సిలువను గూర్చి సువార్తను ప్రకటించడమంటే మందబుద్ధితో
కూడిన విషయమని చాలా తేలిక భావముతో పోల్చబడియుంది. ఈ లోక జ్ఞానమునకు రక్షణను
గూర్చి మనకు ప్రతిగా సిలువమీద మరణము చెంది మన స్థానములో ఉండి మనము
చెల్లించవలసిన శిక్షను ఆయన భరించుట ద్వారా పాపము యొక్క ఫలితమునుండి విడుదల
అనుగ్రహించెను.

`ఈ లోక జ్ఞానము ఎంతో కొంత విలువను అందించినా, యేసును గూర్చి ఏమి
నమ్ముచున్నామో దానికది అడ్డు తగులుతుందనియు మన విశ్వాసము జోలికి ఈ లోక జ్ఞానము
రాకుండా ఎట్లు జాగ్రత్త పడగలము? (1కొరింథి 1:21).`