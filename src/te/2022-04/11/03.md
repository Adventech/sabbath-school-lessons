---
title:  మరణమునకు సమీపముగా వెళ్ళిన అనుభవాలు
date:   05/12/2022
---

ఆత్మకు స్వాభావికముగానే నిత్యత్వము కలిగియున్నదనే విషయాన్ని నిరూపించుటకు
ప్రజాదరణ పొందిన నవీన వాదనలలో “మరణమునకు సమీపముగా వెళ్ళిన
అనుభవములు” అనే అంశము చాలా ప్రముఖముగా చెప్పబడినది. "జీవితము తరువాత
జీవితము” అనే పుస్తకములో దాని రచయిత రెమాండ్ ఎ. మూడీ జూనియర్, దేహము
మరణించినా బ్రతికి యుండుట అనే అసాధారణ ఘటనలను గూర్చి పరిశోధనలు
జరిపాడు. (అట్లాంట జీవి మూడింగ్ బర్డు, 1975) అతడు చికిత్సాపరముగా రోగి
యొక్క గుండె మరియు ఊపిరిపీల్చుకొనుట ఆగినపుడు “క్లినికల్ డెత్” స్థితిలోనికి వెళ్ళి
మరల తిరిగి స్పృహలోనికి వచ్చిన సుమారు వందమంది రోగులపై 5 సం॥రాలు
పరిశోధనలు జరిపాడు. మరణస్థితిలోనికి వెళ్ళి తిరిగి జీవించిన వారి అనుభవాలను
బట్టి చూచినపుడు వారు ఒక విధమైన వెచ్చని స్థితిలో ప్రేమ వాతావరణము కలిగిన
వెలుగు వారికి కనిపించినట్లు అటు తరువాత వారు మరల జీవములోనికి వచ్చినట్లు
చెప్పడం జరిగిందని రేమాండ్ కనుగొన్నాడు. దీని ప్రకారము ఒక వ్యక్తి మరణించిన
తరువాత కూడా అతని ఆత్మ బ్రతికేయున్నట్లుగాను, అది ఆత్మకు నిత్యత్వము ఉన్నదనుటకు
ఒక రుజువనే అభిప్రాయమునకు రేమాండ్ వచ్చాడు. అతని వలెను ఇతరులనేకులు
పరిశోధనలు చేసి కొన్ని పుస్తకాలు వ్రాసారు (2వ పాఠం చూడుడి).

`1రాజులు 17:22-24; 2రాజులు 4:34-37; మార్కు 5:41-43; లూకా
7:14-17; యోహా 11:40-44 చదువుడి. మరణించి మరల బ్రతికిన వారి ఉదాహరణలు
ఇక్కడ పేర్కొనబడినది. ఇక్కడ చూపించిన మరణించి బ్రతికిన వారిలో ఏ ఒక్కరైనా వారు
పునరుత్తానము కాకమునుపు మరణ స్థితిలో ఏవిధముగా ఉన్నారనే విషయాలను ఎవరికైనా
చెప్పారా? దీనికి జవాబు ఎందుకు ప్రాముఖ్యమైనది?`

పైన పేర్కొనబడిన లాజరు వలె కాకుండా, రేమాండ్ పరిశోధనలలో పాల్గొని
రోగులు చికిత్సా పరముగా మరణించినవారే తప్ప వారెవరూ నిజముగా మరణించినవారు
కాదు. లాజరు చనిపోయి 4 దినములైనది మరియు అతని దేహము పాడైపోయి
వాసన కొట్టుచున్నది. (యోహాను 11:39) లాజరు గాని లేక వేరే వారు గాని మరణించిన
వారి ప్రాణము తిరిగి రాకముందు వారు పరదైసులో గాని, పర్గెటరీలోగాని లేక
నరకములోగాని ఏవిధముగా ఉన్నారో అనే విషయాలు ఏమి చెప్పలేదు. ఉదాహరణగా
బైబిలులో పేర్కొనబడిన బ్రతికిన వారు వారికి చెప్పుటకు ఏమిలేదు కాబట్టి పూర్తిగా
నిశబ్దముగా ఉన్నారు. మరణస్థితిలో ఉన్నవారికి ఏమి తెలియదు అని చెప్పే బైబిలు
వాదమునకు మంచి ఉదాహరణ.

అయితే ఈ మధ్య కాలంలో మరణమునకు సమీపముగా వెళ్ళిన వారు లేక
చికిత్సాపరముగా మరణించినవారు ఎన్నో అనుభవములను వివరిస్తున్నట్లు వస్తున్న
వార్తల సంగతి ఏమిటి? ఈ సందర్భముగా మనము బైబిలు ప్రకారము మరణించిన
వారికి ఏమీ తెలియదని నమ్ముచున్నట్లయితే వారు చెప్పే మరణ స్థితిలో పొందిన
అనుభవములకు కారణాలు రెండు వుండవచ్చును. ఒకటి, మితిమీరిన మానసిక రుగ్మత
వలన కలుగు మానసిక భ్రాంతియైయుండవచ్చును. లేక రెండవది లోకాతీతమైన
సాతాను యొక్క మోసపూరితమైన అనుభవమైనా కావచ్చును (2కొరింథి 11:14).
సాతాను దీనికి కారణము అనుటకు నిదర్శనమేమంటే కొందరు మరణించిన వారి
బంధువులతో మాట్లాడినట్లు చెపుతూ ఉంటారు.

ఎక్కువగా ఇటువంటి మోసములను నమ్ముచున్న ఈ దినాలలో మనము దేవుని
వాక్యము ఏమి బోధిస్తుందో దానిని నమ్మాలి.

`మరణమునకు సమీపముగా వెళ్ళిన అనుభవములను విజ్ఞాన శాస్త్రము
బలపర్చుచున్నదని కొందరు వాదించినను అటువంటి విషయాలను గూర్చి ఎటువంటి
జాగ్రత్తలు తీసుకొనవలసియున్నాము?`