---
title:  కడవరి కాలముల మోసములు
date:   03/12/2022
---

### ఈ వారమునకు చదువ వలసిన వాక్యములు
మత్తయి 7:21-27; యోహాను 11:40-44;
1 పేతురు 3:18; 1సమూ 28:3-25; ఎఫెసి 6:10-18.

> <p>కంఠతవచనం</p>
> “ఇది ఆశ్చర్యము కాదు. సాతాను తానే వెలుగు దూత వేషము
ధరించుకొనుచున్నాడు. గనుక వారి పరిచారకులును నీతి పరిచారకుల వేషము
ధరించుకొనుట గొప్ప సంగతికాదు వారి క్రియల చొప్పున వారికంతము కలుగును”
(2కొరింథీ 11:14, 15).

మన ఈ నవీన ప్రపంచములో ఈ లోకానికి అతీతమైన మరియు గుప్తమైన
అంశాలను ఇతివృత్తముగా తీసుకొని హాలీవుడ్ చిత్రాలు తయారగుతున్నవి. వాటిలో
నానారకాలైన మతపరమైన తప్పిదాలను, మోసాలను చూపిస్తున్నారు. ఒకవిధంగా ఆ
తప్పిదాలు, ఆ మోసాలు మన అనుదిన కార్యములలో భాగంగా మారిపోయాయి. అదే
సమయములో పురాతన అబద్దము “మీరు చావనే చావరు” (ఆది 3:9) అని సర్పము
(సాతానుడు) చెప్పిన మాటలు గత కొన్ని దశాబ్దములలో వచ్చిన పుస్తకాలకు సినిమాలకు
వీడియో ఆటలకు ప్రేరణ కలిగిస్తున్నాయి. వీటినే ప్రజలు ఎక్కువగా ఆదరిస్తున్నారు.
అనేకమైన రూపాలలోను, విజ్ఞాన శాస్త్రము ముసుగులో దాచబడిన ఎన్నో విషయాలతో
సాతానుడు మనుష్యులను లోబర్చుకొని తన ప్రక్కకు తిప్పుకొనుచున్నాడు.

అటువంటి మోసాలలో ఒకటి "నియర్ డెత్ ఎక్స్పీరియన్సు” ఎన్.డి.ఇ.లు
(మరణమునకు సమీపముగా వెళ్ళిన అనుభవములను గూర్చి వివరించుట)
“రూపదర్శనము” అనే
అనే ఈవిధానము ద్వారా మరణించిన వారిలో కొందరు మరలా
తిరిగి జీవములోనికి వచ్చి వివరిస్తారు. దీనిని బట్టి ఆత్మకు నిత్యత్వమున్నదనుటకు
ఇదొక ఉదాహరణ అని అనేకమంది ఈ విషయాలను ప్రచారము చేస్తూ ఉంటారు.

ఈ వారములో మనము కడవరి కాలములోని మోసాలను గూర్చి మర్మతత్వమును
గూర్చి, మరణమునకు సమీపముగా వెళ్ళిన అనుభవములను గూర్చి, పునర్జన్మ గూర్చి,
మంత్రవిద్యను గూర్చి మరణించిన వారి ఆత్మలతో (ప్రేతాత్మలతో) మాట్లాడి భవిష్యత్తును
తెలుపు విద్య, పూర్వీకులను పూజించుటను గూర్చి మరియు ఇంకా అనేక విషయాలను
గూర్చి చదువనైయున్నాము. ఇవి ప్రమాదకరమైన అంశాలని మనము గుర్తించుకొని
వాటి ప్రభావములకు మనము గురికాకుండా చూచుకోవాలి.

_డిశంబరు 10, సబ్బాతు దినమున ఈ వారం పాఠమును అధ్యయనం
చేయుటకు సిద్ధపడుడి._