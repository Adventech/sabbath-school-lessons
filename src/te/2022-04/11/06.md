---
title:  వేరొకరి రూపములు ధరించుట మరియు ఇతర ఆకారములు
date:   08/12/2022
---

పిశాచి సంబంధమైన మృతుల రూపములను ధరించుట మరియు ఇతర
ఆకారములలో కనిపించుట కూడా మంత్ర విద్యవలె లేక ప్రేతాత్మలతో మాట్లాడి
భవిష్యత్తు తెలుపు విద్యవంటిదే అవుతుంది. కుటుంబములో సభ్యుడు గాని, స్నేహితుడు
గాని లేక ఎవరైనా మరణిస్తే మోసము చేయుటకు వేరొకరు ఆ రూపమును
ధరించుకుంటారు. భౌతికముగా ఆకారములోను మరియు స్వరములోను మరణించిన
వారివలెనే ఉంటుంది. దేవుని వాక్యములో స్థిరముగా నాటుకొనకపోతే అటువంటి
వారిని సాతానుడు ఈ మోసపు పద్ధతులను అనుసరిస్తాడు. ఎలెన్ జివైట్ ఈ క్రింది
విధంగా వ్రాసారు. అబద్దమాడే ఈ దురాత్మలు అపొస్తలుల రూపాలను ధరించుకొని,
వారు వ్రాసిన లేఖన భాగాలను వారి రూపములోనే ఇప్పుడు వ్యతిరేకిస్తూ మాట్లాడుదురు.
అపొస్తలులు భూమి మీద బ్రతికియున్నపుడు వారు పరిశుద్ధాత్మ ద్వారా ప్రేరేపించబడి
వ్రాసిన విషయాలను వారి రూపాలను ధరించుకొని వ్యతిరేకముగా మాట్లాడుతూ
ఉంటారు. -మహా గొప్ప సంఘర్షణ, పుట 624.

`2కొరింథి 11:14,15; ఎఫెసి 6:10 -18 చదువుడి. అటువంటి దయ్యముల
మోసములనుండి మనము రక్షించుకొనుటకు ఏమి చేయవలెను.`

అపొస్తలుడైన పౌలు ఈవిదముగా మనలను హెచ్చరిస్తున్నాడు.

“ఏలయనగా మనము పోరాడునది శరీరులతో కాదు గాని ప్రధానులతోను,
అధికారులతోను, ప్రస్తుత అంధకార సంబంధులగు లోకనాధులతోను
ఆకాశమండలమందున్న దురాత్మల సమూహములతోను పోరాడుచున్నాము” (ఎఫెసి 6:12)
ఈ మోసములనుండి మనము కాపాడుకోవాలనుకున్నట్లయితే “దేవుడిచ్చు సర్వాంగ
కవచమును ధరించుకొనవలెను” (ఎఫెసి 6:13) ఆ వివరణ ఎఫెసి 6:13-18లో
ఉన్నది.

సాతాను వేరొకరి రూపములు ధరించుట మరియు ఇతర ఆకారములలోనికి
ప్రవేశించుట అనే విషయాలు మోసపూరితమైనవి గాను మరియు భయమును కలిగించేవిగాను
ఉంటాయి. అయితే ఎవరినైతే దేవుడు తన కాపుదల క్రింద ఉంచుకుంటాడో మరియు
ఎవరైతే దేవుని వాక్యములో బలముగా స్థిరులుగా ఉంటారో అటువంటి వారిని సాతానుడు
తప్పుదారిలోకి ఒక షరతులతో కూడిన ఆత్మ నిత్యత్వము లభించునని నమ్మిన వారికి
మృతులతో సంభాషించుట అనేది సాతాను యొక్క చర్య అని గ్రహించగల్గుతారు. ఎన్ని
బలమైన ఆధారాలతో సాతానుడు వేరొక రూపాలను ధరించి మోసము చేయాలనుకున్నా,
మృతులు సమాధులలో నిద్రిస్తున్నారు. వారికేమి తెలియదని గట్టిగా నమ్మినచో సాతాను
మోసములు మనలనేమి చేయలేవు.

మనము ప్రేమించిన వ్యక్తి మరణించాడు. మరియు ఆ మరణించిన వ్యక్తే తిరిగి
మనకు కనిపించాడని ఊహించుకోండి. అతడు తన ప్రేమను మీకు తెలియపర్చుటయే
గాక ఎన్నో తెలిసిన విషయాలు మీతో చర్చించాడనుకోండి. ఇప్పుడు వారు ఒక మంచి
స్థలములో ఉన్నారని చెప్పాడనుకోండి అట్టి పరిస్థితులలో బైబిలు ఏమి బోధించుచున్నదో ఆ
బోధల యందు స్థిరముగా మనము నిలిచియుండని యెడల సాతాను తన మోసపు చర్యలతో
మోసము చేయగలడు. ముఖ్యముగా వాటిని నమ్మాలనే ఆసక్తిని కూడా చూపినచో సాతానుకు
మనలను మోసగించుట సులభము.

`దేవుడనుగ్రహించు సర్వాంగ కవచము ధరించుకొనుట అనగా దాని అర్ధము
ఏమి? కేవలం కడవరి కాలము మోసాలకు సంబంధించే సర్వాంగ కవచము కాక మన
అనుదిన చర్యలలో కూడా దానిని ఎట్లు ధరించుకొని యుండగలము?`