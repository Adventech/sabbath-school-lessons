---
title:  పునర్జన్మ
date:   06/12/2022
---

విగ్రహారాధికుల యొక్క నమ్మకము ప్రకారము బైబిలు బోధకులకు వ్యతిరేకమైన
పునర్జన్మ సిద్దాంతమునకు ఆత్మకు నిత్యత్వమున్నదనే వాదము పునాదియైంది. ఈ
సిద్ధాంతమును ప్రపంచములోని అన్ని ప్రముఖ మతములు వివరించాయి. చాలామంది
క్రైస్తవులు ఆత్మకు నిత్యత్వము ఉన్నదనియు మరణం తరువాత ఆత్మ పరలోకమునుగాని
లేక నరకమును గాని శాశ్వత నివాసముగా ఉనికిలో ఉంటుందని నమ్ముతున్నారు.
మరియు పునర్జన్మయందు నమ్మకముంచేవారు నిత్యత్వము కలిగిన ఆత్మ భూమి మీదే
అనేక మార్లు పునర్జన్మ ఎత్తుతూ మరణిస్తూ ఉంటుందని విశ్వసిస్తారు.

కొందరైతే పునర్జన్మయందు నమ్మకముంచేవారు నిత్యత్వము కలిగిన ఆత్మ పరిణామం
చెందుతూ జన్మజన్మకు క్రమపద్ధతిలో వికాసవంతమైన ఉన్నత శ్రేణి జ్ఞానమును అనేక
మరణములగుండా పరిపూర్ణతను సంపాదించుకుంటుందని విశ్వసిస్తున్నారు. హిందువులైతే
నిత్యమైన ఆ ఆత్మచైతన్యము చెంది అభివృద్ధి బాటలో పయనిస్తూ 'సంసార' జీవము
ఆరు శ్రేణులుగా ఒక దాని తరువాత ఒక శ్రేణి చొప్పున ముందుకు సాగిపోతూ ఈ
క్రమములో అనగా జలచర సంబంధమైన వృక్ష సంబంధమైన ప్రాకెడు జంతువులు
మరియు క్రిమి కీటకములు పక్షులు, జంతువులు మరియు స్వర్గంలో నివాసముండే
వారితో సహా మానవులు ఆ క్రమములో ఉంటారని నమ్ముచున్నారు.

`హెబ్రి 9:25-28 మరియు 1 పేతురు 3:18 చదువుడి. యేసు ఒక్కసారే మరణించి
యుంటే ఆ రీతిగానే మానవులంతా ఒక్కసారే మరణిస్తారు. (హెబ్రి 9:27) వాక్యము
ఆవిధముగా చెప్పుచుండగా, కొందరు క్రైస్తవులతో సహా ఎందుకు ఏదో రూపములో
పునర్జన్మను నమ్ముతున్నారు?`

అనేకమంది వారు ఏమి నమ్మాలో వాటిని నమ్మకుండా వారికి ఏమి కావాలో
వాటిని నమ్ముతారు. ఏదైనా ఒక వాదము వారి ఉనికికి అనుకూలముగాను మరియు
సౌకర్యవంతముగా ఉన్నట్లయితే దానిలో స్థిరపడిపోవుటకు ఇష్టపడతారు. అయితే బైబిలును
చాలా జాగ్రత్తగా నమ్మువారు మాత్రము ఎప్పటికీ పునర్జన్మ ఉన్నదంటే నమ్మరు.
మొదటగా : బైబిలు ప్రకారము మర్త్యమైన ఆత్మ మరియు పునరుత్థానమును

గురించి బోధిస్తుంటే (1థెస్స 4:13-18) ఈ సిద్ధాంతము బైబిలు బోధను వ్యతిరేకిస్తుంది.
రెండవదిగా : క్రీస్తు యేసు యొక్క విమోచన క్రియను బట్టి విశ్వాసము ద్వారా

కృప వలన రక్షింపబడుదుమని (ఎఫెసి 2:8-18) బైబిలు బోధిస్తుంటే దానిని వ్యతిరేకిస్తూ
దాని స్థానములో మానవుల క్రియలకు ప్రాధాన్యత ఇస్తుంది.

మూడవదిగా : ఈ జీవితము తీసుకొనే తీర్మానమును బట్టి (మత్తయి 22:1-14)
శాశ్వతజీవము అతనికి నిర్ణయింపబడుతుందని బైబిలు బోధిస్తుంటే దానిని ఇది
వ్యతిరేకిస్తున్నది.

నాల్గవదిగా : క్రీస్తు యొక్క రెండవ రాకడ ఉద్దేశమును మరియు భావమును
ఇది నిరర్ధకము చేస్తుంది (యోహాను 14:1-3).

ఐదవదిగా : ఈ సిద్ధాంతము మరణించిన తరువాత కూడా ఆ జీవితములో
ఉన్న లోటు పాట్లు సరిచేసుకొనవచ్చునని బోధిస్తుంది. ఇది సరియైనది కాదు (హెబ్రి
9:27). క్లుప్తముగా చెప్పాలంటే క్రైస్తవ విశ్వాసంలో పునర్జన్మ అనే భావము లేదు.