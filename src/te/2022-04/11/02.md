---
title:  మాయ చేసే అనుభూతివాదం
date:   04/12/2022
---

మాయ చేసే అనుభూతి వాదం అనే బలమైన అలల ప్రవాహంలో ఈ లోకం
కొట్టుకొనిపోతున్నది. “మిస్టిసిజమ్" అనే గూఢత్వమునకు చెందిన మాయ చేసే అనుభూతి
వాదంతో అనేక భావాలు కలిసిపోయి ఒక క్లిష్టమైన రహస్య వాతావరణమును
కలిగియుంటుంది. దీనిని మతపరమైన దృక్పథముతో చూచినప్పుడు, ఒక వ్యక్తి
దైవత్వముతో కలిసిపోయి, పూర్తిగా ఒక రకమైన ఆత్మ ప్రేరిత అనుభవములోనికి లేక
తీవ్ర భావోద్వేగమునకు గురవుతాడు. ఇటువంటి అనుభూతి కొన్ని క్రైస్తవ సంఘాల
ఆరాధన క్రమములో కూడా కనిపిస్తుంది. ఇటువంటి అసాధారణ స్థితి అనేక రూపాలలోను
మరియు తీవ్రమైన పద్దతిలోను కనిపిస్తుంది. ఏది ఏమైనా ఇందులో దేవుని వాక్యమునకున్న
అధికారమును నిర్లక్ష్యము చేసి, వ్యక్తి యొక్క సొంత అనుభవాలకు అభిప్రాయాలకు
ప్రాధాన్యత ఇవ్వడం జరుగుతుంది. బైబిలు సిద్ధాంతపరమైన తన స్థానమును కోల్పోతుంది.
మరియు క్రైస్తవుడు తన అనుభవాలకు అభిప్రాయాలకు కట్టుబడి ఉండడం జరుగుతుంది.
ఇటువంటి అంతఃకరణ శుద్ధి లేని మతము మోసాల నుండి ముఖ్యముగా కడవరి కాల
మోసాలనుండి కాపాడలేరు.

`మత్తయి 7:21-27 చదువుడి. యేసు చెప్పిన మాటల ప్రకారము మన ఆధ్యాత్మిక
గృహమును బండ మీద లేక ఇసుక మీద కట్టడమంటే అర్ధమేమిటి?`

ఈ ప్రస్తుత నవీన క్రైస్తవ లోకములో బైబిలు ఆధారిత విశ్వాస సూత్రముల
యొక్క ప్రాధాన్యత తగ్గి, అవి ఏదో విసుగు పుట్టించే మతపరమైన మరియు ఇప్పటిలో
వాడుకలో లేని విషయాలుగా పరిగణింపబడుచున్నవి. ఈ విధానములో యేసు యొక్క
బోధల స్థానములో కృత్రిమముగా క్రీస్తును ఒక వ్యక్తిగా చూపిస్తూ, క్రీస్తు ఆవిధముగా
చెప్పియుండకపోవచ్చును. లేక అప్పుడెప్పుడో ఆయన చెప్పిన విషయాలు నేటి పరిస్థితులకు
అనుగుణ్యముగా ఉండకపోవచ్చునని, వ్రాత పూర్వకముగా ఉన్న దేవుని వాక్యమును
తిరస్కరిస్తూ, వ్యక్తిగత భావాలను, అభిరుచులను, అనుకూలతను బట్టి దేవుని వాక్యమును
వివరించుటకు ప్రయత్నిస్తున్నారు. అయితే ఇక్కడ దేవునికి విధేయత చూపించి, యేసు
చెప్పినట్లు బండ మీద ఒకని ఇల్లు కట్టుకొనవలసి యున్నది.

కొందరు విశ్వాస సూత్రముల యందు నమ్మకమును కనుపర్చకుండా యేసు
క్రీస్తునందు నమ్మకముంచితే చాలు అనే విధముగా ఉన్నారు. అటువంటి వారు
ప్రమాదకరమైన నేల మీద ఉన్నారు. రోమా రాజ్యమునకు చెందిన విచారణ కర్తలు
లెక్కలేనంత మంది ప్రొటస్టాంటులకు మరణ శిక్ష విధించిన వారు యేసుక్రీస్తును
నమ్మారు. “ఆ దినమందు అనేకులు నన్ను చూచి ప్రభువా ప్రభువా నీ నామమున
ప్రవచింపలేదా? నీ నామమున అనేకమైన అద్భుతములు చేయలేదా? నీ నామమున
దయ్యములను వెళ్ళగొట్ట లేదా? అని చెప్పుదురు” (మత్తయి 7:22). “వారు కూడా
నమ్మారు. సాతాను మనుష్యులు ఏమి నమ్మారు అనునది ప్రాధాన్యమైన విషయము
కాదు. విజయవంతముగా మోసము చేయుటకు సాతాను అనుసరించిన పద్దతులలో
అది ఒకటై యున్నది. సమస్తమును ప్రేమతో స్వీకరించినపుడు దానిని స్వీకరించిన వారి
ఆత్మ పరిశుద్ధ పర్చబడుతుందని సాతానుకు తెలుసు. అందుచేత నిరంతరము సాతానుడు
ప్రత్యామ్నాయ సిద్ధాంతములను కట్టుకథలను వేరొక విధమైన సువార్తను అందిస్తూ ఉ
ంటాడు” -ఎలెన్ జి వైట్, మహా గొప్ప సంఘర్షణ పుట 520.

`మానవులమైన మన భావోద్వేగములు, కోరికలు దేవుని వాక్యమునకు వ్యతిరేకముగా
ప్రవర్తించుటకు మొగ్గుచూపినప్పుడు అటువంటి పరిణామమునకు వ్యతిరేకముగా ఏవిధముగా
పోరాడగలము?`