---
title:  భూత వైద్యము మరియు పూర్వీకులను పూజించుట
date:   07/12/2022
---

“నె క్రొమన్సీ” అనే మాట గ్రీకు పదము 'నెక్రోస్' (చనిపోయిన) మరియు
‘మందయూ' (సోదె చెప్పుట లేక భవిష్యత్తును గూర్చి చెప్పుట) అని అర్ధము. పురాతన
కాలము నుండి ఈ మంత్ర విద్యను అనుసరించి చనిపోయిన వారి ప్రేతాత్మలతో
సంభాషించి భవిష్యత్తుకు సంబంధించిన విషయాలను తెలుసుకొనుట మరియు జరగబోయే
విషయాలను ముందుగానే ప్రకటించుట వంటి కార్యకలాపాలు ఇందులో భాగముగా
అనుసరిస్తారు. పూర్వీకులను పూజించే విషయములో వారు నమ్మేదేమంటే, చాలా
క్రితం మరణించినా ఇంకా వారి కుటుంబ సభ్యులలో భాగమే అని తలంచి సజీవులుగా
ఉన్న వారి సమస్యలను తీర్చుట కొరకు వారిని సంప్రదించి, వారి సలహా మేరకు
పనిచేస్తూ ఉంటారు. మరణించిన వారి ఆత్మలు నిత్యత్వము కలిగి యుంటాయనియు,
అవసరమనుకున్నపుడు వారి ఆత్మలను సంప్రదించవచ్చుననెడి నమ్మకము
విగ్రహారాధికులలో ఉన్నది.

`1సమూ 28:25 చదువుడి. కర్ణపిశాచముగల యొక స్త్రీని ఏన్డోరులో కనుగొని
సౌలు ఆమె యొద్దకు వెళ్ళి కర్ణ పిశాచము ద్వారా అతని కొరకు శకునము చెప్పి అతనితో
మాట్లాడుటకు మరణించిన వాని ఆత్మను రప్పించమని కోరెను. దీనినుండి ఎట్టి ఆధ్యాత్మిక
పాఠము నేర్చుకొనగలము?`

బైబిలు చాలా స్పష్టముగా దురాత్మల వంటి కర్ణపిశాచముగల వారి యొద్దకు,
సోదెగాండ్ర యొద్దకు, హేయ కృత్యములు చేయు వారును, బిడ్డలను అగ్నిగుండము
దాటించుటకును, శకునము చెప్పువారును, సర్పశకునములు చెప్పుట, చిల్లంగి వారును,
మాంత్రికులైనను, ఇంద్రజాలికుడైనను, దయ్యముల యొద్ద విచారణ చేయువారినైనను,
పురాతన ఇశ్రాయేలీయుల మధ్య ఉండకూదనియు, వారు నిషేదింపబడినవారు
మరణపాత్రులైయున్నారని దేవుడే సర్వాధికారియని చెప్పే ఇశ్రాయేలు మతము
చెప్పుచున్నది. అట్టి వారినిగాని లేక ప్రోత్సహించేవారిని రాళ్ళతో కొట్టి చంపవలెననెడి
నియమము కలదు. (లేవి 19:3; లేవీ 20:6, 27; ద్వితీయో 18:9-14) ఈ చట్టము
ప్రకారము సౌలు కర్ణ పిశాచముగల వారిని చిల్లంగి వారిని దేశములో నుండి వెళ్ళగొట్టెను
(1సమూ 28:3,9).

ఎప్పుడైతే సౌలును దేవుడు తిరస్కరించాడో సౌలే స్వయముగా కనానీయుల
పట్టణమైన ఏన్డోరుకు వెళ్ళి, అక్కడ కర్ణ పిశాచము గల స్త్రీని సంప్రదించెను (1సమూ
28:6,7,15 మరియు యోహాను 17:11; కీర్తనలు 83:10తో పోల్చి చూడుడి) సౌలు
ఆమె యొద్దకు వెళ్ళి మరణించిన ప్రవక్తయైన సమూయేలును తన కొరకు రప్పించమనియు
సమూయేలుతో మాట్లాడించమనియు కోరెను. అంతట సమూయేలు రూపములో సౌలుతో
మాట్లాడెను (1సమూ 28:13 - 19) సమూయేలు వలె నటిస్తూ మోసము చేసిన ఆత్మ
సౌలుకు ఈవిధంగా చెప్పెను. “రేపు నీవును, నీ కుమారులును నాతో కూడా ఉందురు
అని సౌలుతో చెప్పెను” (1 సమూ 28:19). సౌలు యొక్క మరణమును గూర్చి చెప్పే
ఆత్మ సమూయేలు రూపములో వచ్చి ఆత్మకు స్వాభావికమైన నిత్యత్వము ఉందనే బైబిలుకు
విరుద్ధమైన సిద్ధాంతమునొక దానిని పునరుద్ఘాటించెను. అదొక శక్తివంతమైన మోసము.
ఒకప్పుడు దురాత్మల కార్యకలాపాలను నిషేధించిన సౌలు అన్ని విషయాలను
కూలంకషంగా అర్ధము చేసుకొని దేవుడు చెప్పినట్లు నడుచుకొనకుండా సాతాను
ఉచ్చులో పడిపోవుట చాలా విచారకమైన విషయమే.

అటు తరువాత 200 సంవత్సరాలకు యెషయా ఈవిధముగా వ్రాసాడు. “వారు
మిమ్మును చూచి కర్ణ పిశాచి గల వారి యొద్దకును కిచకిచలాడి గొణుగు మంత్రజ్ఞుల
యొద్దకును వెళ్ళి విచారించుడని చెప్పునప్పుడు జనులు తమ దేవుని యొద్దనే
విచారింపవద్దా? సజీవుల పక్షముగా చచ్చిన వారియొద్దకు వెళ్ళతగునా? ధర్మశాస్త్రమును
ప్రమాణ వాక్యమును విచారించుడి. ఈ వాక్య ప్రకారము వారు బోధించని యెడల
వారికి అరుణోదయము కలుగదు" (యెషయా 8:19,20) యెషయా 19:3 కూడా
చూడుడి.

`మనము ఒత్తిడిలో ఉన్న సందర్భాలలో ఎన్నిసార్లు అది తప్పని తెలిసి కూడా చెడు
కార్యాలను చేస్తున్నాము? మనలను కాపాడుకొనుటకు విశ్వాసము, ప్రార్ధన మరియు
దేవుని వాక్యమునకు విధేయత ఏవిధంగా సహాయపడును?`