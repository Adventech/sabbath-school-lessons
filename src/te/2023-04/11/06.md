---
title:  భూమి మీద విశ్వాసమును కనుగొనునా?
date:   14/12/2023
---

లూకా 18:8లో యేసు చెప్పిన ఒక ఉపమానము యొక్క చివర ఒక ప్రశ్న అడిగాడు. అయినను మనుష్య కుమారుడు వచ్చునప్పుడు ఆయన భూమి మీద విశ్వాసము కనుగొనునా? 'నేడు మనము క్రీస్తు యొక్క శిష్యులముగా’ 'యేసు దేని కొరకు వెదకుచున్నాడు?' అనే విషయాన్ని మనము తెలుసుకొనవలసియున్నాము. ఈ వృత్తాంతము ప్రకారము చుట్టూ అంధకారము అలుముకొని యున్నను దాని మధ్యలో విశ్వాసము ప్రకాశవంతముగా కనబడాలి.

`మత్తయి 8:10, 13; మత్తయి 9:2; 20:29-34; మార్కు 2:5; 10:46 – 52 మరియు లూకా 18:35–43 చదువుడి. ఈ వాక్యాలలో ఎవరికి విశ్వాసమున్నదని యేసు వివరించెను?`

అంధకారము అలుముకొని యున్న పట్టణాలలో కూడా విశ్వాసము కలిగిన ప్రజలు ఏవిధముగా ప్రకాశించారో వారి జాబితా ఇక్కడ ఇవ్వబడినది. కపెర్నహోములో విశ్వాసము కలిగిన అనేకమందిని గూర్చి యేసు పేర్కొనియున్నాడు. మత్తయి 8:10,13లో మారుమనస్సు పొందిన విగ్రహారాధీకుడైన శతాధిపతి గొప్ప విశ్వాసము కలిగియున్నట్లు మనము చూడగలము. పక్షవాతము చేత బాధపడుచున్న ఒక మనిషిని విశ్వాసముతో నిండిన అతని నలుగురు స్నేహితులు ఇంటిపై కప్పును తొలగించి అతనిని యేసు యొద్దకు చేర్చిరి (మత్తయి 9:2; మార్కు 2:5). మార్కు 10లో బర్తిమయి అనే ఒక మనుష్యుడు పూర్వకాలము గుడ్డివాడుగా ఉండేవాడు. అతని విశ్వాసము ఎరికోపట్టణములో ప్రకాశవంతముగా కనిపించెను.

“అదే సమయములో దేవుని ప్రజలలో కూడా గొప్ప విశ్వాసము కలిగిన వారు ఉంటారని మనము అనుకోవచ్చు. అయితే యేసు యొక్క సొంత గ్రామమైన, నజరేతులో విశ్వాసములేనివారున్నారు. ఆయన శిష్యులను గూర్చి అనేకసార్లు వారి విశ్వాసమును గూర్చి గుర్తు చేసెను. ఇశ్రాయేలూ అల్పవిశ్వాసులారా" (మత్తయి 6:30; 8:26; 14:31; 16:8) మరియు మత్తయి 17:17లో యేసు ఈ విధముగా గద్దించెను "విశ్వాసములేని మూర్ఖతరము వారలారా!” అని వారిని గూర్చి కూడా పలికెను.

నేడు ఒక పాఠమును నేర్చుకొనవచ్చును. మనము ఊహించని స్థలములలో విశ్వాసమును కనుగొనవచ్చును. పట్టణాలలో పరదేశుల మధ్య, విగ్రహారాధికుల మధ్య అనేక మతాలను ఆచరించుచున్న ప్రజల మధ్య విశ్వాసము కనుగొనవచ్చును. యేసు చేసినట్లు వినయముతో మనము పట్టణములలోనికి వెళ్ళి అక్కడున్న వారికి సత్యమును బోధించినప్పుడు యేసునందు వారికి కలిగిన రక్షణ విశ్వాసముతో వారు స్పందిస్తారు. అటువంటి వారు ఆయా పట్టణాలలో ఉన్నారు.

`సవాలు : మీలో గొప్ప విశ్వాసము కలుగునట్లు మీ హృదయాలను తెరచి ప్రార్థన చేయండి. మరియు ఆ గొప్ప విశ్వాసమును ప్రేమతో మీకు సమీపముగా ఉన్న వారికి మరియు మీకు దూరముగా ఉన్న వారితో పంచుకోండి.`

`సవాలు చేయి : మీరు యేసును గూర్చి మరియు ప్రశస్థమైన త్రిదూత వర్తమానాలను గూర్చి ఏవిధముగా తెలుసుకున్నారు? నీ వ్యక్తిగత జీవితములో యేసు ఉన్న అనుభవము ద్వారా మీకు కలిగిన మూడు ఆధ్యాత్మిక దీవెనలను ఒక జాబితాగా వ్రాయండి. మీకు కలిగిన ఆ దీవెనల యొక్క భావాలను మీ సబ్బాతు తరగతిలో పంచుకోండి.`