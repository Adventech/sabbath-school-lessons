---
title:  మనకు తెలిసిన ప్రాంతములను దాటి సువార్త పరిచర్య చేయుట
date:   10/12/2023
---

యేసు తన శిష్యులను తీసుకొని గెన్నేసరెతు నుండి (మత్తయి 14:34) తూరు, సీదోను ప్రాంతములకు వెళ్ళెను. (మత్తయి 15:21) గలిలయ ప్రాంతమునుండి యేసు తన శిష్యులను విగ్రహారాధన చేసే ప్రాంతాలకు ఎందుకు తీసుకువెళ్ళెను? విదేశాలలో ఉన్న ఈ ప్రాంతాలకు యేసు తన శిష్యులను క్షేత్ర పరిశీలన చేయు నిమిత్తము అక్కడకు తీసుకొని వెళ్ళెను. ఆవిధముగా నూతన ప్రాంతములకు వెళ్ళుట ద్వారా అక్కడ పరిస్థితులను అవగాహన చేసుకొని, వారిలో ఉన్న కొన్ని మంచి విషయాలను నేర్చుకొనుటకు అవకాశం లభిస్తుంది. గలిలయలోనే ఉండి ఇతర ప్రాంతాలగూర్చి తెలుసుకొనుట, నేర్చుకొనుట సాధ్యమయ్యే పనికాదు. పట్టణ జనాభాతో పాటు అన్ని ప్రాంతాలలో జీవిస్తున్న మనుష్యుల యొక్క స్థితిగతులను తెలుసుకొని దానికి తగినట్లు సిద్దపడుటకు వీలుగా ఆయన ఆవిధముగా చేసెను.

`న్యాయాధి 3:1-6; 1రాజులు 5:1-12 మరియు 1రాజు 11:1- 6 చదువుడి. ఆ పట్టణాల యొక్క పూర్వ పరాలను గూర్చి అర్థము చేసుకొనుటకు ఈ వాక్యాలు మనకు ఏవిధముగా సహాయపడును?`

న్యాయాధి 3:1-6లో చూచినచో, ఈ పురాతన ప్రజల యొక్క సహకారముతో దేవుడు ఇశ్రాయేలీయుల యొక్క విశ్వాసమును పరీక్షించెను. అయితే దేవుని ప్రజలు ఆ పరీక్షలో కూడా అనగా ఈ విషయములో తప్పిపోయారు. “ఇశ్రాయేలీయులు, కనానీయులు, హితీయులు, అమోరీయులు, పెరిజ్జీయులు, హివ్వీయులు, యోబూసీయులను జనుల మధ్య నివసించుచు వారి కుమార్తెలను పెండ్లి చేసికొనుచు, వారి కుమారులకు తమ కుమార్తెలనిచ్చుచు వారి దేవతలను పూజించుచు వచ్చిరి” (న్యాయాధి 3:5,6). ఆవిధముగా ఆరంభము నుండి కూడా ఆ ప్రజలు ఇశ్రాయేలీయులకు అడ్డంకిగా మారారు.

1రాజులు 5:1-11లో హెబ్రీయులకును, సీదోనీయులకును మధ్యవున్న సన్నిహిత బాంధవ్యమును చూడగలము. ఒక ప్రక్క వారి మధ్యనున్న ఆర్థిక ఒప్పందముల వలన, ఇరుపక్షాలు బాధపడినను, హెబ్రీయులు మాత్రము సీదోనీయులు అనుసరించు విగ్రహారాధన జీవితానికి అలవాటు పడుటచే వారిపై వ్యతిరేక ప్రభావము చాలా బలముగా పనిజేసెను. ఇశ్రాయేలీయుల విగ్రహారాధనకు అలవాటుపడిరి.

1రాజులు 11:1-6లో చూచినట్లయితే విగ్రహారాధన వలన కలిగిన వ్యతిరేక ప్రభావము వలన చివరికి రాజైన సొలోమోను సీదోనీయురాలైన రాణిని వివాహము చేసుకొనెను. తద్వారా రాజు కూడా విగ్రహారాధికుడాయెను. “సొలోమోను అష్తారోతు అను సీదోనీయుల దేవతను మిల్కొము అను అమ్మోనీయుల హేయమైన దేవతను అనుసరించి నడిచెను” (1రాజులు 11:5).

అన్యదేవతలను, విగ్రహములను పూజించుట వలన ఇశ్రాయేలీయుల దేశముపై వ్యతిరేక ప్రభావము చూపబడినా, యేసు తన శిష్యులకు సువార్త పరిచర్య చేయునిమిత్తము ఈ ప్రాంతాలకు తీసుకొనివచ్చెను. ఆవిధంగా విభిన్న సంస్కృతుల మధ్య పట్టణాలలోను, పల్లెలలోను సువార్త పరిచర్య అవసరతను ఆయన చూపించాడు.

పట్టణ ప్రాంతములలో ఎడ్వెంటిస్టు సేవకులు చేసే పరిచర్యలో అనేక సవాళ్ళను ఎదుర్కొన్నారు. వాటిలో కొన్ని ఆరోగ్యపరమైన, పరిసరాలకు సంబంధించినది. జీవన వ్యయం అధికముగా ఉండుట, జాతి విచక్షణ, దురభిమానము, దేశభక్తి, మత స్వాతంత్ర్యము మొదలైనవి. అడ్డంకులెన్ని ఎదురైన మనము పట్టణాల్లో పనిచేయవలసి యున్నాము.

`పట్టణాలలో సువార్త పరిచర్య చేయుచున్న వారి కొరకు మీరేమి చేయగలరు?`