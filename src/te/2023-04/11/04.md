---
title:  తూరు మరియు సీదోను
date:   12/12/2023
---

మత్తయి సువార్త యూదులను దృష్టిలో పెట్టుకొని వ్రాసినట్లు, అదే విధముగా మార్కు సువార్తను అన్యజనాంగమును దృష్టిలో పెట్టుకొని వ్రాసినట్లు బైబిలు పండితులు నమ్ముచున్నారు. సువార్తలను గూర్చి చదివేటపుడు ఈ తేడాలను మన మదిలో దాచుకొని సువార్తలను చదివినచో వాటిని బాగుగా అర్థము చేసుకొనుటకు సహాయపడుతుంది.

`మత్తయి 15:22-28 మరియు మార్కు 7:24-30 చదువుడి. ఇక్కడ స్త్రీలను గూర్చి వర్ణించినపుడు మీరు కనుగొనిన తేడాలు ఏమిటి?`

మత్తయి వ్రాసిన దాని ప్రకారము చూస్తే ఇక్కడ ఒక తల్లి తన జాతీయతను లేక తన గోత్రమును ఉపయోగించుకొనుచున్నది. ఆమె కనానీయురాలు లేక కానాను స్త్రీ. పరిశుద్ధాత్మ ప్రేరేపణ ద్వారా నడిపింపబడిన మార్కు, ఆమె అన్యమతస్థురాలు అని కొంత అదనపు సమాచారమును ఇచ్చాడు. “సురోఫెనికయ" అనే పదము బైబిలులో ఈ ఒక్కసారి మాత్రమే ఉపయోగించబడెను.

మత్తయి 15లోని వృత్తాంతము ద్వారా, దానియొక్క ప్రభావము ఎంతవరకు ఉన్నదో, దానిలో ప్రపంచ వ్యాప్తముగా అన్న భావమును గూర్చి ఆలోచించండి. మత్తయి సువార్త ప్రకారము ఈమె తృణీకరింపబడినది. ఆవిధముగా కనానీయుల గురించి తలంచుటకు యూదుల చరిత్రలో కారణముంది. కనానీయులు మొదటి నుండి విగ్రహారాధికులు. వీరి జీవిత విధానము మరియు ఆచారాలు ఇశ్రాయేలు దేశమునకు అవరోధముగా ఉన్నవి. ఈమెకు క్రీస్తునందు విశ్వాసమున్నదని చివరికి యేసు యొక్క శిష్యులు కూడా నమ్మలేదు. మార్కు 7లో మార్కు వ్రాసినట్లు ఆ జన సమూహముములో ఎక్కువమంది అన్యులే వున్నారు. అయితే ఈ అన్యజనాంగమునకు ఇశ్రాయేలీయులతో, కనానీయులకు ఉన్న అనుభవములేదు. ఆమె పుట్టుకతోనే సురోఫెనికయగా గుర్తింపబడినది. ఆమెను అక్కడున్న జనాంగము అంగీకరించినది. ఆమె కోరిక ప్రకారము ఆమె కుమార్తె స్వస్థత పొందాలని వారు కోరుకున్నారు.

“క్రీస్తు ఆ స్త్రీల యొక్క విన్నపమునకు తక్షణమే జవాబు ఇవ్వలేదు. యూదులు ఆమెను తిరస్కరించినట్లుగా ఆయన చేయలేదు. ఆమె విన్నపమును స్వీకరించాడు. ఆవిధముగా చేయుట ద్వారా యూదులు ఎంత దయలేకుండా ప్రవర్తిస్తారో అనే విషయాన్ని వారు అర్థము చేసుకొనేటట్లు చేసెను. వేదనలో ఉన్న వారికి సహాయము చేయాలనే విషయాన్ని వారికి బోధించాడు” -ఎలెన్ జి వైట్, యుగయుగాల ఆకాంక్ష, పుట 400.

`1యోహాను 2:2 చదువుడి. దేవుని యెదుట మనందరము సమానమే అనే విషయాన్ని ఈ వాక్యము మనకు ఏవిధముగా బోధిస్తుంది?`