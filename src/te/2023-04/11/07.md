---
title:  అదనపు అధ్యయనము
date:   15/12/2023
---

విగ్రహారాధీకులు అని యూదులు పేర్కొనిన వారిలో లేఖనములోని ప్రవచనములను గూర్చి ముఖ్యముగా, మెస్సియ్యాను గూర్చి వారికున్న అవగాహన ఇశ్రాయేలులో బోధకులని చెప్పుకొనిన వారిలో లేకపోయింది. "పాపము నుండి విమోచించే విమోచకుడుగా ఆయన రానైయున్నాడనే నిరీక్షణ వారిలో ఉన్నది. తత్వవేత్తలు హెబ్రీయుల యొక్క ఆర్థికవిధానములో ఉన్న మర్మమును గూర్చి అధ్యయనము చేయుటకు ఆశ చూపారు. అయితే యూదులకున్న ఆ పక్షపాత ధోరణి వలన ఆ వెలుగు వెదజల్లబడలేదు” - ఎలెన్ జి వైట్, యుగయుగాల ఆకాంక్ష, పుట 33.

ప్రభువైన యేసు, శక్తిమంతుడైన రక్షకుడు, ఈ ఆత్మల రక్షణార్ధమై చనిపోయాడు. వారిలో ఉన్న విబేధాల నుండి వారిని వెలుపలకు లాగగలడు. వారిలో ఉన్న కనికరమును తట్టి లేపగలడు. వారి కఠిన హృదయములను మృదువుగా చేయగలడు. సత్యమునకున్న శక్తిని, అందమును వారి హృదయాలకు బయలుపర్చగలడు. దేవుడే యజమాని, పనివాడు హద్దులు గల మానవుడు. యజమాని కాడు. అయినప్పటికి ఆ మానవుడినే పిలిచి, చీకటిలో ఉన్న వారిని వెలుగులోనికి తీసుకొని రమ్మని ఆ బాధ్యత వారికి అప్పగించెను. మానవుడు దేవునికి ప్రతినిధిగా పనిచేయవలసియున్నాడు. ప్రతి క్రైస్తవ సంఘములోను దేవునికి చెందవలసిన వజ్రములున్నవి. ఈ మతపరమైన లోకమును మనము అణగద్రొక్కకూడదు. వినయము తెలియని వారికి అందించవలసియున్నాము. మనుష్యులు దైవభక్తితోను మరియు ఆరాధనతోను క్రీస్తును పోలిన స్వభావమును, నడవడికను కలిగియుండి ఇతరులను సత్యములోనికి ఆహ్వానించవలసియుంది. లోక రక్షకుడును మరియు లోక విమోచకుడునైన యేసును పైకెత్తి ప్రదర్శించాలి. వారు జీవవాక్యమును అమితముగా కలిగియుండాలి” -ఎలెన్ జి వైట్, ఎడ్వంటిస్టు రివ్యూ & సబ్బాతు హెరాల్డు, జనవరి 17, 1893.

**చర్చించుకొనుటకు ప్రశ్నలు**

`మీరు జీవించుచున్న ప్రాంతములలో ఇప్పటికిప్పుడు, తీర్చవలసిన అవసరాలు ఏమిటి? వాటిని తీర్చుటకు మీరు మరియు మీ క్రైస్తవ సంఘము ఒక గొప్ప అవకాశముగా భావించి సత్యము తెలియని వారికి సత్యమును ఎట్లు తెలియపర్చగలరు?`

`ఎలెన్ జి వైట్ చెప్పినట్లు ప్రతి క్రైస్తవ సంఘములోను దేవుని యొక్క వజ్రములున్నవి. మనము లోకమును ఖండించవలసిన బాధ్యత మనది కాదు. అదే విషయములో వారి పొరపాట్లను ఏవిధముగా అర్థమయ్యేటట్లు చూపించగలము? అదే సమయములో వ్యక్తులను అవమానపరచకుండా చూచుకొనవలసిన బాధ్యత మన మీద ఏవిధముగా ఉన్నది?`

`మనుష్య కుమారుడు వచ్చినప్పుడు భూమిమీద విశ్వాసులను కను గొనగలమా? (లూకా 18:8). అలంకారముగా వేయబడిన ఈ ప్రశ్న యొక్క భావము ఏమిటి? విశ్వాసమునకును, నమ్మకమునకును మధ్య ఉన్న తేడా ఏమిటి?`