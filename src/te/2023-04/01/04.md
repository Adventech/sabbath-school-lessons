---
title:  మనలో ఒకడుగా మారిన దేవుడు
date:   03/10/2023
---

దేవుని యొక్క స్వభావమును మరియు ఈ లోకము యెడల ఆయనకున్న లక్ష్యమును, ప్రణాళికబద్దముగా ప్రజల ద్వారా చూపి అమలుపర్చుటకు సృష్టికర్త ఏవిధంగా ఆరంభించాడో పాతనిబంధన గ్రంథము చూపించుచున్నది. ఆయన సేవాదృక్పథమును అనుసరించే దేవుడు ప్రతి కార్యమును నిర్వహించాడు. ప్రవక్త ద్వారా దేవుడు ఈవిధముగా చెప్పాడు. “దేవుడను నేనే మరి ఏ దేవుడును లేడు. నేను దేవుడను, నన్ను పోలిన వాడెవడును లేడు. నా ఆలోచన నిలుచును. నా చిత్తమంతయు నెరవేర్చుకొందును” (యెషయా 46:9,10). నూతన నిబంధనలో మానవునితో దేవునికున్న అనుబంధమును నూతన పద్ధతిలో చూపించెను. ఏదెను వనములో దేవుడు చేసిన ఒక వాగ్దానము (ఆది 3:15). క్రీస్తు ఈ లోకములో అవతరించుట ద్వారా అది వాస్తవరూపముదాల్చి నిజమైంది.

`మత్తయి 1:18-23లో ప్రకటించబడిన యేసు యొక్క జననము గూర్చి చదవండి. దేవునిగూర్చి ఏముఖ్య విషయాలను మనకు ఈ ప్రకటన తెలియజేస్తున్నది?`

ఇమ్మానుయేలు “దేవుడు మనకు తోడుగా ఉన్నాడు”. దేవుడు గుడారములో తన ప్రజల మధ్యన నివసించెను. అయితే ఇప్పుడు శరీరధారియై నజరేయుడైన యేసుగా వారితో జీవించెను. యేసు యొక్క జననము ద్వారా దేవుడు తన స్వభావమును మరియు ఆయన సేవాలక్ష్యమును తెలియపర్చుటకు ఆయన మనతోనే మన మధ్యన ఉన్నాడు. దేవుని కుమారుడు పరిపూర్ణమైన మానవుడు మరియు పరిపూర్ణమైన దైవత్వము కలవాడు. మరియు ఆయనే ఈవిధముగా ప్రకటించియున్నాడు. “యేసు- నేనే మార్గమును సత్యమును, జీవమును, నా ద్వారానే తప్ప యెవడును తండ్రి యొద్దకు రాడు” (యోహాను 14:6).

`యోహాను 1:14-18 చదువుడి. మానవ జన్మ నెత్తుటలో మనయెడల దేవునికున్న పరిచర్యను గూర్చి ఏమి నేర్చుకోగలము.`

యేసు క్రీస్తు ద్వారా దేవుడు తన పరిచర్యలో ముందుకు సాగిపోవుటకు తన ప్రజల మధ్యకు శరీరధారిగా వచ్చెను.

"ఆ వాక్యము శరీరధారియై, కృపా సత్య సంపూర్ణుడుగా మన మధ్య నివసించెను. తండ్రి వలన కలిగిన అద్వితీయ కుమారుని మహిమవలె మనము ఆయన మహిమను కనుగొంటిమి” (యోహాను 1:14).

ఆ విధముగా అవతరించడము పాతనిబంధన ప్రవచనము యొక్క నెరవేర్పైయుంది. దైవ ప్రణాళిక చొప్పున శరీరధారిగా దేవుడు మనమధ్యకు వచ్చెను. సేవాదృక్పథము కలిగిన దేవుడు తన లక్ష్యమును నెరవేర్చుటకు వచ్చెను.

`మానవునిగా దేవుడు మన మధ్యకు రావడానికి మన యెడల ఆయనకున్న బలమైన ప్రేమయే కారణమనే విషయమును గూర్చి ఆలోచించు. ముఖ్యముగా ఇతరులకు సేవ చేసే విషయములో మనము దేవుని యొక్క ఈ గొప్ప ప్రేమకు ఏవిధంగా స్పందించగలము?`