---
title:  మనకు దేవుడు నియమించిన పరిచర్య భాగము-1
date:   30/09/2023
---

### ఈ వారమునకు చదువ వలసిన వాక్యాలు
ఆది 3:9-15; 28:15, నిర్గమ 29:43,45; మత్త 1:18-23; యోహా 1:14-18; యోహా 3:16; 14:1-3.

> <p>కంఠతవచనం</p>
> “దేవుడైన యెహోవా ఆదామును పిలిచి - నీవు ఎక్కడ ఉన్నావనెను” (ఆది 3:9).

దేవునియందు మాత్రమే సేవ లేక పరిచర్య యొక్క ఆరంభము మరియు దాని యొక్క లక్ష్యము ఉన్నది. అబ్రహాము పిలువబడినప్పుడు ఈ సేవ ఆరంభము కాలేదు. ఆది 12:1-4). లేక నిర్గమముతో (నిర్గమ 12:31-42) ఆరంభము కాలేదు. యేసుక్రీస్తు భూమిమీద నివసించినప్పుడు ఆరంభమైనది కాదు (మత్త 1:18-25) లేక పౌలు యొక్క సువార్త యాత్రలతో ఆరంభమైనది కాదు అపొ.కా. 13:4-14:26). దేవుడు ఈ విశ్వమునంతటిని ఉనికిలోనికి తెచ్చినపుడు మరియు అటు తరువాత మానవుని సృష్టించినపుడు ఆయనతోనే ఈ సేవ ఆరంభమైనది (ఆది 1:26,27).

దేవుడు ఉద్దేశపూర్వకముగానే తన బిడ్డల యొద్దకు వచ్చి వారితో ఉండాలనే కోరిక ఆయనలో ఉన్నట్లు మనము పరిశుద్ధ లేఖనములలో చూస్తున్నాము. ఆరంభము నుండి ఆయన ఆదాము మరియు హవ్వతో ఒక బాంధవ్యమును స్థాపించాడు. పాపము ప్రవేశించిన తరువాత కూడా ఆయన తన పరిచర్యను కొనసాగిస్తూనే మానవజాతితో తన బాంధవ్యమును తిరిగి నెలకొల్పుకున్నాడు. చివరికి దేవుని యొక్క పరిచర్య ఫలిస్తుంది (ప్రకటన 21,22) అందుచేతనే లోకమునకు నిత్యసువార్తను ప్రకటించే పనిచేయునపుడు మనము ప్రేరేపించబడాలి (ప్రకటన 14:6, 7).

ఎటువంటి పరిచర్య ప్రయత్నమునకైనను అవసరమైన పునాది సృష్టికర్తతో ఉన్న బాంధవ్యము మీదను, ఆయన కలిగియున్న పరిచర్య స్వభావమును మరియు లక్షణమును సక్రమముగా అర్థము చేసుకొనుట మీద ఆధారపడియుంటుంది. దేవుని యొక్క పరిచర్య లక్ష్యమును మనము అర్థము చేసుకొనకముందు ఆ దేవునినే ముందుగా అర్థము చేసుకొనుట ఎంతైనా అవసరమైయున్నది.

అక్టోబరు 7, సబ్బాతు దినమున ఈ వారము యొక్క పాఠమును అధ్యయనము చేయుటకు సిద్ధపడుడి.