---
title:  మనతో ఉండాలని దీర్ఘముగా కోరుచున్న దేవుడు
date:   02/10/2023
---

`ఆది 17:7; ఆది 26:3 మరియు ఆది 28:15 చదువుడి. ఈ వాక్యాలలో అబ్రహామునకు మరియు తన వారసులకు దేవుడిచ్చిన వాగ్దానము యొక్క తలంపు ఏమిటి?`

పాతనిబంధన వివరణలో దేవుని యొక్క లక్ష్యములను నెరవేర్చుకొనుటకు ఆయన నిరంతరము తన పరిచర్య స్వభావమునే చూపిస్తున్నాడు. ఉదా: జలప్రళయము తరువాత జనులు బాబెలు అను ఒక ప్రదేశమునకు చేరి ఒక పట్టణమును మరియు ఆకాశమునంటుకొనే ఒక గోపురమును నిర్మించుకోవాలని తీర్మానించుకున్నపుడు దేవుడు కలుగజేసికొని వారి భాషలను తారుమారు చేసి వారిని లోకమంతట చెదరగొట్టెను (ఆది 11:1-9) అటు తరువాత ఆయన తన పరిచర్యను విస్తరించెను. తన దీవెనలు లోకమంతటికి చెందాలనే ఉద్దేశముతో అబ్రామును (తరువాత అబ్రహాముగా మారెను) ఒక మార్గముగా ఎంచుకొనెను (ఆది 12:1-3). అబ్రామునకు మరియు అతని వారసులకు చేసిన దేవుని వాగ్దానాలు అనేక విధములైనవి. అయితే వాటిలో ఒక వాగ్దానము అన్నిటికన్నా మిన్నగా ఉన్నది. అనేకసార్లు దేవుడు వారితో ఈలాగు చెప్పెను “నేను మీ దేవుడను. నేను మీతో ఉంటాను. నేను మీతో ఉన్నాను” (ఆది 17:7,8; 26:3; 28:15).

ఆవిధముగా సాగిన చరిత్రలో దేవుని ప్రజలకు రక్షణ కలుగునిమిత్తము ఒక ఉపకరణముగా యోసేపు ఐగుప్తునకు చేరుకున్నాడు. యోసేపు యొక్క అనుభవములో చివరికి అతనికి ఎదురైన కష్ట పరిస్థితులలో కూడా "దేవుడు అతనితో ఉన్నాడు" అని బైబిలు ధృవీకరిస్తుంది (ఆది 39:2,21,23). దేవుని యొక్క పరిచర్య లక్ష్యము నెరవేర్చుట కొరకు. కొన్ని తరముల తరువాత ఐగుప్తు దాసత్వము నుండి తన ప్రజలను విడుదల చేయుట కొరకు ఫరో యొద్దకు మోషేను దేవుడు పంపించెను. మోషే తన బాధ్యతలను నిర్వహించేటప్పుడు దేవుడు అతనితో ఇట్లనెను. “నేను నిశ్చయముగా నీతో ఉంటాను” (నిర్గమ 3:12). "అనేక సమయాలలో యెహోవా దేవుడు తన ప్రజలతో ఉంటానని” తన కోరికను రూఢి పరచెను.

నిర్గమ 29:43, 45 చదువుడి. పాతనిబంధనలో పేర్కొనబడిన గుడారము (దేవుని మందిరము) యొక్క ప్రధానమైన ఒక లక్ష్యము ఏమిటి? దేవుడు తన బిడ్డలతో వేరొక రీతిలో ఉండుటకు నిశ్చయించుకున్నాడు. ఇశ్రాయేలు జనాంగము మధ్య దేవుడు నివసించాలనే కోరికను మోషేతో స్థిరపరచుకొని ఉద్దేశముపూర్వకముగా ఒక లక్ష్యముతో గుడారమును నిర్మించమని తన యొక్క సేవా విధానమును దాని ద్వారా ప్రవేశపెట్టెను: యేసు యొక్క బలియాగము ద్వారా, యూదులయొక్క యాజకత్వ విధానము ద్వారాను క్రీస్తు మరణము, ఆయన చేయు మధ్యవర్తిత్వ సేవను స్థాపించెను. గుడారపు సేవా విధానములో జరిగిన ఆచారములన్నియు, క్రీస్తుకు సంబంధించినవి కాని యెడల వాటిలో అర్థముగాని, విలువగాని ఉండదు” -ఎలెన్ జి వైట్, ఎడ్వంట్ రివ్యూ అండ్ హెరాల్డు ఆఫ్ ది సబ్బాతు, డిశంబరు 17,1872.

`నీ జీవితములో దేవుని సన్నిధి ఉన్నట్లు ఏ మార్గాల ద్వారా నీకు అనుభవము కలిగింది?`