---
title:  నిరంతరము మనతో ఉండే దేవుడు
date:   04/10/2023
---

యేసు యొక్క జీవితము మరియు ఆయన చేసిన పరిచర్య ద్వారా దేవుడు తనను తాను బయలుపర్చుకున్నాడు. ఆయన ఏమైయున్నాడు? ఆయన చేసే సేవ ఏమిటి? గతించిన తరములలో ఆయన ఏ పద్దతులను అనుసరించి సేవ చేసాడు అనే అన్ని విషయాలను యేసు చేసిన మూడున్నర సంవత్సరాల సేవ ద్వారా బయలుపర్చబడినది. క్రీస్తు అదృశ్య దేవుని స్వరూపియై సర్వసృష్టికి ఆది సంభూతుడై యున్నాడు. ఆయనయందు సర్వసంపూర్ణత నివసింపవలెననియు, ఆయన సిలువ రక్తముచేత సంధి చేసుకొనెను. (కొలస్సి 1:15,19, 20). క్రీస్తునందు దేవుని యొక్క సేవా స్వభావము పరిపూర్ణముగా బయలుపర్చబడినది. యేసు కూడా తానే స్వయముగా తన సేవ విషయమై తెలియపర్చాడు.

“నశించిన దానిని వెదకిరక్షించుటకు మనుష్య కుమారుడు వచ్చెనని అతనితో చెప్పెను” (లూకా 19:10).

`యోహాను 3:16ను జాగ్రత్తగా చదివి దాని భావమును గ్రహించుడి. ఇక్కడ దేవుని యొక్క ప్రేమ మరియు ఆయన సేవ ఒకదానితో ఒకటి కలిసి పనిచేయుచున్న విధానమును నీవు ఏవిధముగా చూస్తున్నావు?`

యేసు తాను చేసిన పరిచర్య తరువాత ఆయన జీవితములోని చివరి వారములో మానవజాతి యొక్క భవిష్యత్తు ప్రమాదములో ఉన్నది. ఆ దినములలో సంభవించిన సంఘటనలు గతములో జరిగిన విషయాలతో భవిష్యత్తు యెడల వున్న నిరీక్షణ ముడిపడి ఉన్నది. ఐగుప్తు దేశములో వారనుభవించిన బానిసత్వమునుండి విడుదల పొందిన విషయాన్ని జ్ఞాపకము చేసుకొనుచు పస్కా వేడుకలను జరుపుకొనుచున్న ఆ సమయములో శరీరధారిగా వచ్చిన దేవుడైన యేసుక్రీస్తు, పాపముయొక్క బానిసత్వము నుండి మనలను విమోచించుటకు తన ప్రాణమును అర్పించెను. అపొస్తలుడైన పౌలు ఈ విధంగా వ్రాసాడు. “ఎందుకనగా మనమాయనయందు దేవుని నీతి అగునట్లు పాపమెరుగని ఆయనను మనకోసము పాపముగా చేసెను” (2కొరింథి 5:21).

`మత్తయి 28:18 – 20 చదువుడి. అందులో పేర్కొనబడిన గొప్ప బాధ్యతలో ఏ వాగ్దానమును మనము చూడగలము? దేవుని యొక్క పరిచర్యలో మనము పాల్గొనుట వలన అది మనకు ఎటువంటి నమ్మకమును కలుగజేయుచున్నది?`

సమాధానపర్చుకొనే క్రమములో క్రీస్తు యొక్క మరణము ఒక భాగమైయున్నది గాని దానంతటదే ముగింపు కాదు. "క్రీస్తు యొక్క పునరుత్థానము ద్వారా ఆయన మరణమును జయించి, పరలోకమునందు మరియు భూమిమీద సర్వాధికారమును పొందెను” (మత్తయి 28:18). ఆయన పొందిన ఆ అధికారమును బట్టియే ఆయనను వెంబడించిన శిష్యులకు ఆ గొప్ప బాధ్యతను అప్పగించి వారిని సర్వ లోకమునకు వెళ్లి ప్రజలను ఆయన శిష్యులనుగా చేయుడని చెప్పెను. ఆ ఆజ్ఞలో కూడా ఆశ్చర్యకరమైన వాగ్దానము ఇమిడియున్నది. “ఇదిగో నేను యుగసమాప్తివరకు సదాకాలము మీతో కూడా ఉన్నానని వారితో చెప్పెను”. (మత్తయి 28:20).

`సదాకాలము మీతో ఉన్నాను అనే యేసు యొక్క వాగ్దానము మీరు దేవుని పరిచర్యలో ఉండగా మీ జీవితములో ఏవిధంగా నెరవేరియున్నది?`