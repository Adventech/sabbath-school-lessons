---
title:  ఏథెన్సులో ఒక హెబ్రీయుడు
date:   03/12/2023
---

`అపొ.కా. 17:1-16 చదువుడి. ఏథెన్సులో పౌలు తన సువార్త పరిచర్యను ఏవిధముగా ముగించెను? అక్కడ ఆయన కనుగొనిన విషయాలను బట్టి ఏవిధంగా స్పందించెను?`

ఏథెన్సు పట్టణములో విగ్రహారాధన చాలా ఎక్కువగా ఉన్నది (అపొ.కా.17:16) తన స్వజనుల యొక్క చరిత్ర తెలిసిన పౌలు వారి సహజ లక్షణమైన విగ్రహారాధనను చూచి చాలా పరితపించాడు. ఏథెన్సునందంతట ఎక్కువ విగ్రహములున్నవి. నిజమైన దేవుని గూర్చి ఏథెన్సు ప్రజలు తెలుసుకొననియెడల వారు వారి పాపములలోనే మరణిస్తారు గనుక వారి యెడల కనికరముగలవాడై ఏవిధముగానైనా వారిలో మార్పు తీసుకొని రావాలని కృతనిశ్చయముతో ఉన్నాడు.

నేడు మన పట్టణాలు కూడా విగ్రహాలతో నిండియున్నవి. అయితే పౌలు చూచిన వాటికన్నా ఇపుడున్న విగ్రహాలు తక్కువగానే ఉండవచ్చును. అదే సమయములో అనేకమంది విశ్వాసులు పట్టణాలగుండా నడిచి వెళ్ళేటపుడు ఎదురయ్యే విగ్రహాలను చూచి ఎటువంటి చలనము వారిలో కలుగకపోవచ్చును. కాని పౌలు మాత్రము అటువంటి స్థితిని ఎదుర్కొన్నపుడు స్పందించుటకు పరిశుద్ధాత్మతో నింపబడి సిద్దముగా ఉన్నాడు. అప్పటికింకా అనేకమంది విశ్వాసులు సువార్త వర్తమానము ప్రపంచమంతటికి వర్తిస్తుందనే విషయాన్ని వారు గ్రహించలేని స్థితిలో ఉన్నారు. అందరితోపాటు ఏథెన్సు నగర వాసులు కూడా రక్షింపబడాలని దేవుడు కోరుకున్నట్లు పౌలుకు తెలుసు. విశ్వమంతటితో పాటు ఏథెన్సు నగరములోని విగ్రహారాధికులు, అన్యమతస్తులు, తత్వవేత్తలు అందరికి సువార్త ప్రకటింపబడాలనునదే ప్రపంచ సువార్త పరిచర్య యొక్క లక్ష్యమైయుంది.

అందుచేత పౌలు అట్టి ప్రజలు కనిపించే వ్యాపార కేంద్రముల యొద్దకు తరచుగా వారిని దర్శిస్తూ ఉండేవాడు. ఆయన మొట్టమొదటి విశ్వవ్యాపిత సువార్త పరిచర్య కేంద్రమును స్థాపించి అక్కడ వారితో కలిసి దేవుని వాక్యమును అధ్యయనము చేసి వాక్యముతో ప్రజల యొక్క హృదయములను చేరుటకు అనేక పద్దతులను పరిశీలించేవాడు.

దేవుని యొక్క వాక్యముతో యూదులను లేక దేవుని యెడల, భయభక్తులు కలిగిన అన్యజనుల యొద్దకు వెళ్ళినట్లు ఏథెన్సు నగర ప్రజల యొద్దకు వెళ్ళడము అంత సులభమైన విషయము కాదని పౌలుకు తెలుసు. వారికి ఇశ్రాయేలు దేవుడు, ఆయన క్రియలను గూర్చి మనసు పెట్టలేదు. యూదులకు మరియు దేవునియందు భయము కలిగిన అన్యజనులకున్న విశ్వాస సూత్రములంటే ఏథెన్సు ప్రజలకు లెక్కలేని స్థితిలో ఉన్నారు. అందుచేత వారిని చేరుటకు ఒక నూతన విధానము ద్వారా సువార్త పరిచర్య చేయవలసియున్నదని ఆయన గమనించెను.

నేడు మనము కూడా యూదయ క్రైస్తవ సంప్రదాయములను గూర్చి తెలియని ప్రజల యెద్దకు సువార్తను ప్రకటించుటకు వెళ్ళాలని ఆశ పడుచున్నాము. అందుచేత పౌలువలె మనము కూడా కొన్ని నూతన పద్ధతులను అవలంబించాలి. ఒక పట్టణములో ఉపయోగపడిన పద్ధతి వేరొక పట్టణములో అనగా, బ్యూనస్ ఎయిర్స్లో పనిచేసే పద్ధతి బాంకాక్లో పనిచేయకపోవచ్చు.

`మీ సమాజములో ఎటువంటి విగ్రహాలను ప్రజలు పూజిస్తున్నారు? అయితే మీరు అవన్నీ విలువలేనివని వారి కన్నులను ఏవిధంగా తెరిపించగలరు?`