---
title:  పౌలు మరియు తెలియని దేవుడు
date:   05/12/2023
---

గమనించండి. ఏథెన్సు ప్రజలు నమ్ముచున్న అబద్దములను లేక అబద్ద దేవతలను పౌలు అవమానపరచలేదు. అందులో ఏమైనా మంచిఉన్నట్లయితే దానిని సేకరించి దానిని ఆధారము చేసుకొని తన ఉపన్యాసమును ఆంరంభించేవాడు.

`అపొ.కా.17:22,23 చదువుడి. అక్కడున్న ప్రజలకు సువార్త వర్తమానమును అందించుటకు చేసే ప్రయత్నంలో ఇక్కడ పౌలు ఏమి చేయుచున్నాడు?`

పౌలు అక్కడ నిలువబడి "ఏథెన్సులారా, మీరు సమస్త విషయాలలో అతి దేవతాభక్తి గల వారైయున్నట్లు నాకు కనబడుచున్నది” (అపొ.కా. 17:22) అన్యమతస్తులు, విగ్రహారాధీకులకు పౌలు వందనములు చెప్పుచున్నాడు. వారి మతము ప్రతి విషయములో తప్పుదారి పట్టియున్నను వారు చూపించుచున్న భక్తికై వారిని మెచ్చుకున్నాడు.

పౌలు ఇంకా వారితో మాట్లాడుతూ “నేను సంచరించుచు మీ దేవతా ప్రతిమలను చూచుచుండగా ఒక బలిపీఠము నాకు కనబడెను” (అపొ.కా.17:23). ఏథెన్సు వారి యొక్క మతమును తానే స్వయముగా చదివితినని చెప్పుట ద్వారా ప్రజల యెడల గౌరవముగా ప్రవర్తించుట కనిపిస్తుంది. మారుమనస్సు పొందవలసిన వారి యొద్ద పౌలు మాట్లాడుతూ వారి మత విషయాలన్నీ అతనికి తెలుసునని చెప్పుటకు తొందర పడలేదు. నిజముగా చెప్పాలంటే పౌలుకు అన్ని వాస్తవాలు తెలుసు. ఆ ప్రజలడిగే ప్రశ్నలన్నింటికి ఆయన యొద్ద జవాబులున్నవి. అయితే తనను గూర్చి అన్ని తెలిసిన వ్యక్తిగా వారి ముందు ప్రదర్శించలేదు. ఆవిధముగా చేసియుంటే ముందుగానే పౌలును వారు తిరస్కరించి యుండెడివారు. వాస్తవానికి ఆ ప్రజలయెడల ఆయనకు ఆసక్తి ఉందని వారు గ్రహించి వారికి మేలు కలుగుతుందని నమ్మారు.

బలిపీఠము మీద వ్రాయబడియున్న మాటలను మరొకసారి గుర్తు చేస్తూ “తెలియబడని దేవునికి” అని వ్రాయబడి యుండుటను వారిముందు ప్రస్తావించాడు. అక్కడ వ్రాయబడిన మాటలు అందరికి వర్తించేవిగా పౌలు అక్కడ చూపించాడు. ముందుగా వారు దేవునిని నమ్ముచున్నారు. ఆ విషయాన్ని ఆధారము చేసుకొని వారితో సంభాషణ కొనసాగించవచ్చును. బలిపీఠమును గూర్చి వ్యతిరేక భావమును వ్యక్తపర్చలేదు. వారికి తెలియకపోయినను దేవుడొకడున్నాడు అనే ఆధ్యాత్మిక విషయాలను వారు నమ్ముచున్నందుకు వారిని అభినందించాడు.

వారు తప్పు త్రోవలోనికి నడిపింపబడినవారా? అవును నిజమే, ఆ విధముగా వారు బోధింపబడినారు. అయితే ఇప్పుడు వారితో మాట్లాడుటకు అవకాశం దొరికింది. వారికి దేవుని గూర్చి ఏమి అర్థమయిందో ఆ విషయములో వారు భక్తిని కనుపర్చుచున్నారు. పరిశుద్ధాత్మ వారితో ఏ విషయమై పనిచేయగలదో ఆ విషయాన్ని పౌలు గుర్తించాడు.

వారికి ఆసక్తిని కలుగజేయుటకు వీలుగా, పౌలు చక్కటి అవకాశమును వారిని గూర్చి తెలుసుకొనుట ద్వారా కనుగొన్నాడు.

`ఇతరులతో మనము లోతుగా సంభాషించుటకు తద్వారా ఇద్దరి మధ్యన వారధులను నిర్మించుకొనుటకు వీలుగా, అవకాశాలను ఎట్లు కనుగొనగలము?`