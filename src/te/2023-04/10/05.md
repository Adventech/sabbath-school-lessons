---
title:  ఒక నూతన దేవుని పరిచయము చేయుట
date:   06/12/2023
---

ఇప్పుడు ఏథెన్సు మేధావుల యొక్క దృష్టి పౌలు మీద ఉన్నది. అతడు వారిని పరలోకము యొక్క దేవునివైపు త్రిప్పియున్నాడు.

`అపొ.కా.17:24-27 చదువుడి. ఏథెన్సులో ఉన్న ప్రజలను చేరుటకు పౌలు ఎంచుకొనిన విధానము ఏమిటి?`

తెలియని ఒక దేవునికి బలిపీఠమును నిర్మించిన ప్రజల యొక్క ఆధ్యాత్మిక విషయాలను గురించి పౌలు పలికిన మాటలు ఆసక్తిని రేకెత్తించినవి. సృష్టికర్తయైన దేవుడు మనుష్యులు నిర్మించిన మందిరములో నివసించడు గాని, ఆ దేవుడు మానవుల యొక్క అవసరాలను తీర్చగలడు. గ్రీకుల యొక్క పురాణగాధలలో వివరించినట్లు దేవతలు ఏవిధముగా ప్రవర్తిస్తారో చెప్పలేనటువంటి స్థితిలో ఉంటారనియు, వారు స్వార్ధపరులై, క్రూరముగా ఉంటారనియు, అదే సమయములో దేవుని గూర్చి పౌలు చెప్పిన విషయాలు ఆసక్తిని రేకెత్తించేవిగా ఉన్నట్లు కనబడెను. ఆవిధముగా నిజదేవుని యొక్క ప్రేమను గురించి వివరించినపుడు, అరియోపగన్లోని ప్రజలు ఆ నిజదేవుని వైపు మొదటి అడుగు వేసారు. ఏథెన్సు ప్రజలకు ఇంతకు పూర్వము తెలియక ఈ నూతన దేవుని గూర్చి తెలుసుకోవడం ఆరంభించారు. ఆయనెవరో ప్రజలు తెలుసుకోవాలని ఆయన ఉద్దేశమైయున్నది.

ఇక్కడ లూకా వివరించినట్లు పౌలు అరియోపగసు ప్రజలతో ఏయో కొద్ది మాటలు కాకుండా కొంచెము విపులముగానే మాట్లాడియున్నాడు. అయితే స్థలాభారము వలన లూకా ఆ విషయాలను సంక్షిప్తముగా వివరించియుంటాడు. అదే నిజమైయుంటే పౌలు అన్ని విషయాలు చాలా వివరముగా మాట్లాడియుంటాడు. పౌలు యొక్క ప్రసంగమును విశ్లేషించినట్లయితే ఈ క్రింది విషయాలు తేటతెల్లమగును.

1\. ఆ ప్రజల యొక్క నిజమైన భక్తి విషయమై పౌలు వారిని అభినందించియుంటాడు.

2\. అతడు వారి సంప్రదాయములను గూర్చి వారి నమ్మకములను గురించి చదివి నేర్చుకున్నట్లు వాటి విషయమై కూడా వారిని పౌలు అభినందిస్తున్నట్లు చెప్పియుంటాడు.

3\. వారి మతమును గురించి పౌలు అధ్యయనము చేసినపుడు వారి మతములో వారికి అర్థము కాని విషయమొకటి ఉన్నట్లు, వారు ఒప్పుకున్నట్లు పౌలు వారికి చెప్పెను.

4\. అటు తరువాత దేవుని గూర్చి కొన్ని విషయాలను పంచుకొని అటువంటి దేవుడు వారికి ఎంతైనా అవసరమని తెలియజేసెను. నిజమైన దేవుడు ఉనికిలో ఉన్నాడనియు ఆయన వారిని ఎంతగానో ప్రేమిస్తున్నాడని తెలియపర్చెను. ఆయనను గూర్చిన విషయాలను గనుక తిరస్కరించినచో ఎదురయ్యే పరిణామాలను గూర్చి పౌలు మాట్లాడెను.

వారిని ఎంత దూరము తీసుకొని వెళ్ళగలడో అంత దూరము పౌలు తీసుకొని వెళ్ళి వారు ఇంతకు పూర్వము ఏమి నమ్మారో ఆ విషయాలను గూర్చి ఆయనకు ఏమి తెలిసెనో వివరించాడు. వారిని నిజదేవునికి పరిచయము చేయుటలో పురోగతి సాధించాడు.

`పౌలు సృష్టికర్తను గూర్చి సృష్టింపబడిన ఈ లోకమును గురించి, పౌలు చేసిన విజ్ఞప్తిని పరిశీలించండి (రోమా 1:18-25 చూడుడి). ఆరంభమెట్టుగా, ఈ విధమైన పద్ధతిని అనుసరించుట ఎందువలన ఉపయోగకరంగా ఉంటుంది?`