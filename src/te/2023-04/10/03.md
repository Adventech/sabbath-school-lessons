---
title:  అరే యొపగులో పౌలు
date:   04/12/2023
---

పౌలు ఎక్కడున్నప్పటికి దేవుడు అతనికి ఆజ్ఞాపించిన దాని ప్రకారము సువార్తను ప్రకటించుటకు సంసిద్ధుడైయున్నాడు. అందుచేత ఏథెన్సులో కూడా ఆ బాధ్యతను నెరవేర్చుటకొరకే ఎదురుచూస్తున్నాడు.

`అపొ.కా. 17:18 చదువుడి. వ్యాపారకేంద్రాలలో పౌలు మాట్లాడుచూ అక్కడున్నవారిని ప్రశ్నిస్తుండగా విగ్రహారాధికులైన అన్యజనులు ఏవిధముగా స్పందించారు?`

పౌలు “అన్యదేవతలను ప్రచురించుచున్నాడని" ఆ వ్యాపార స్థలములో ఉన్న ప్రజలు ఆయనను గూర్చి మాట్లాడుకొనుచు (అపొ.కా.17:18) అరేయొపగులో ఉన్న న్యాయస్థానము యొద్దకు పౌలును తీసుకొని వెళ్ళారు. న్యాయస్థానములో నిలువబెట్టి ఆయనను ప్రశ్నించవలసిన అవసరము లేక పోయినను మతపరమైన విషయాలను గూర్చి ప్రశ్నించిరి. ఆయన బోధించుచున్న నూతన సిద్ధాంతమును మేము కూడా వినవచ్చునాయని పౌలును అడిగారు. ఆవిధముగానైనా ఆ బోధ వారికి వినిపించబడెను (అపొ.కా. 17:19). పౌలు ఎంతో తెలివిగాను, వాగ్ధాటితోను, ఎంతో ఆవేశముతోను మాట్లాడుచుండగా, ఆయన మాటలో ఉన్న అపూర్వమైన విషయాలు వారిని ఆకర్షించుకొనుటయే గాక, ఎవరూ ఆయనను నిర్లక్ష్యము చేయలేకపోయారు.

అపొ.కా.17:21 ప్రకారము ఏథెన్సు వారందరు ఏ పనియు చేయకుండా, ఏదో క్రొత్త సంగతి చెప్పుటయందును, వినుటయందును మాత్రమే వారి కాలము గడుపుతూ ఉండేవారు. వారు సోమరులవలె ఉన్నారని లూకా నిందించుచున్నాడా? లేదు. వారు ఆలోచన చేయుటయందును, వాదించుటలోను ఆరితేరియున్నారని దాని ద్వారా గ్రహించవచ్చును. గ్రీకు దేశము గొప్ప పేరు ప్రతిష్టలను గడించిన సోక్రటీసు, ప్లేటో, అరిస్టాటిల్ ఇంకా అనేకమంది తత్త్వవేత్తలను తయారు చేసింది. వారి యొక్క ప్రభావము నేటి సమాజము వరకు వ్యాపించింది. మనము నేడు అనుకొనుచున్నట్లు వారు నిజముగా నాస్తికులు కాకపోయినను, తత్వశాస్త్రమును సంపాదించిన వారి ఆలోచనలు, మన క్రైస్తవ మతబోధలకు సంబంధించిన విషయాలకు అవి చాలా వేరుగా ఉండెడివి. పునరుత్థానుడైన మెస్సియాను గూర్చి ఎపి కూరీయులలోను, స్తోయికులలోను వేరే భావములు ఉన్నవి.

“ఏథెన్సులో పరిశుద్ధాత్మ శక్తి అతడిని జ్ఞానమును వివరించుటలోను, వాగ్దాటితోను బలముగా వాడుకుంటాడని పౌలు నమ్మాడు. పౌలు గమలియేలు వద్ద చేసిన విద్యాభ్యాసము ఇపుడిక్కడ పనిచేస్తుంది. “ఆయన మాట్లాడుచుండగా వినే వారిలో ఉన్న జ్ఞానవంతులు ఆయన కనుపర్చిన తర్కము విషయములో ఎంతో ఆశ్చర్యపడిరి. వారి యొక్క కళలు, భాషా సంస్కృతి, మతము విషయములో పౌలు కనుపర్చిన అవగాహనకై వారు మారు మాట్లాడక ఆశ్చర్యపడ్డారు” -ఎలెన్ జివైట్, అపొస్తలుల కార్యములు, పుట 237.

`ఏథెన్సులో విగ్రహారాధికులతోను, తత్వవేత్తలతోను పౌలుకు ఎదురైన అనుభవము తరువాత ఆయన కొరింథీ సంఘమునకు ఉత్తరము వ్రాస్తూ “నేను యేసుక్రీస్తును అనగా, సిలువ వేయబడిన యేసుక్రీస్తును తప్ప మరిదేనిని మీ మధ్య నెరుగకుందునని నిశ్చయించుకొంటిని” (1కొరింథి 2:2). మనము ప్రచురించే వర్తమానములలో క్రీస్తు మాత్రమే కేంద్రబిందువై యుండాలని ఏ గుణపాఠములను నేర్చుకొనగలము?`