---
title:  అదనపు అధ్యయనము
date:   08/12/2023
---

అరెయొపగసులో పౌలుకు కలిగిన అనుభవము ద్వారా, అవిశ్వాసుల యొద్దకు సువార్త ఇంతవరకు అందని ప్రాంతాలకు వెళ్ళే విధానమును అధ్యయనము చేయడు. పౌలు యేసును ఎరుగనటువంటి వారి యొద్దకు వెళ్ళి ఏథెన్సులో చిన్న విశ్వాసులు గుంపును ఆయన తయారు చేసాడు.

అపొస్తలుని యొక్క మాటలను, ఆయన ఇచ్చిన వివరణను మరియు ఆయన కనుపర్చిన వైఖరిని, ఆయన వెళ్ళిన ప్రాంతములను దృష్టిలో ఉంచుకొని ఆ విషయాలన్నింటిని ఆత్మావేశము ద్వారా భావితరముల వారికి సాక్ష్యమిచ్చుటకును, అచంచలమైన నమ్మకమును, ధైర్యమును ప్రదర్శించుటకును సువార్తను విగ్రహారాధన జరుగుచున్న ప్రాంతములలోనికి చొచ్చుకొని వెళ్ళునట్లు అందించవచ్చును.

పౌలు యొక్క మాటలలో క్రైస్తవ సంఘాలకు గొప్ప జ్ఞాననిధి ఉన్నది. ఆయన మాటలు వినిన వారిలో గర్వాంధులున్నారు. ఆయన మాటలు వారికి అలజడి కలిగించియుండవచ్చు. ఆయనే కొన్ని క్లిష్టపరిస్థితులను ఎదుర్కొనవలసి వచ్చెను. విగ్రహారాధికులకు ఆయన వాగ్దాటి ద్వారా వారి దేవతల మీద నేరుగా దాడి జరిపియున్నాడు. ఆ పట్టణములో ఉన్న ప్రముఖ వ్యక్తులకు సోక్రటీసు యొక్క తత్వమును అలవర్చుకున్న వారికి ఎటూ తోచని పరిస్థితి ఏర్పడినది. అయితే పౌలు దైవ సంబంధమైన ప్రేమ కలిగిన వాడై యుక్తిగాను, జాగరూకతతో అన్యదేవతలను ఆరాధించేవారి మనస్సులను గెలుచుకున్నాడు. నిజదేవుని గూర్చి తెలియని వారికి బయలుపర్చాడు. -ఎలెన్ జివైట్, అపొ.కా. పుటలు 240, 241.

ప్రజలతో పౌలు నేరుగా సంబంధమును కలిగియుండుట చేత వారి యొక్క సంస్కృతిని, మతమును గూర్చి అధ్యయనము చేయుటయే గాక, వారు కనుపర్చిన భక్తి విశ్వాసములను కించపర్చకుండా పౌలు వారిని గౌరవిస్తూ అవకాశము దొరికినప్పుడెల్లా సత్యమును ఏథెన్సు ప్రజలకు బోధించేవాడు. ఆయన తన ప్రేక్షకులను విసిగించేవాడు కాదు. ఆ గుణము దేవుని కలిగినవాడై గొప్ప ఫలితములకు కారణమైనది. అందువలననే ఎలెన్ జి వైట్ అపొస్తలుడైన పౌలును గురించి వ్రాస్తూ ఆయన క్రైస్తవ సంఘమునకు గొప్ప జ్ఞాననిధియై యున్నాడు. ఆ విషయాన్ని అందరూ గుర్తించవలసియుంది.

**చర్చించుకొనుటకు ప్రశ్నలు**

`ఏథెన్సులో పౌలు యొక్క వృత్తాంతమును ఒక మాదిరిగా తీసుకొనవలెను. ఎవరైనా పట్టణములో సువార్త ప్రచారకూటములను నిర్వహించాలనుకుంటే మొదటి మెట్టుగా ఏమి చేయవలసియుంది?`

`పట్టణాలలో మనుష్యుల మధ్య వారధులను నిర్మించుటకు క్రైస్తవులు ఏవిధమైన ప్రవర్తన కలిగియుండాలి?`

`నవీన విగ్రహాలతో రెచ్చగొట్టబడినపుడు మనము చేయకూడని పని ఏమిటి? (ముఖ్యముగా విగ్రహారాధన జరిపే వారి మధ్య ప్రథమముగా సువార్త పరిచర్యను ప్రారంభించేటప్పుడు)`

`దేవుడు మిమ్ములను ప్రేమించుచున్నాడని పౌలు బోధించియున్నట్లయితే వారు చాలా సంతోషించి యుండెడివారే. అయితే ఆయన ఒక గీత దాటి ముందుకు వెళ్లి పునరుత్తానమును గూర్చి బోధించగా, అది కొంత అలజడిని రేపింది. మనము ఆ విధముగా చేయవచ్చునా? లేదా?`