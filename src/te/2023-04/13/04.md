---
title:  అంతిమ సంక్షోభం
date:   26/12/2023
---

యేసు తన శిష్యులకు మరియు మనకు ఈ విధముగా చెప్పెను. “కాబట్టి మీరు వెళ్ళి సమస్త జనులను శిష్యులనుగా చేయుడి: తండ్రి యొక్కయు, కుమారుని యొక్కయు, పరిశుద్ధాత్మ యొక్కయు నామములోనికి వారికి బాప్తిస్మమిచ్చుచు, నేను మీకు ఏయే సంగతులను ఆజ్ఞాపించితినో వాటినన్నిటిని గైకొనవలెనని వారికి బోధించుడి. ఇదిగో నేను యుగసమాప్తి వరకు సదాకాలము మీతో కూడా ఉన్నానని వారితో చెప్పెను” (మత్తయి 28:19,20). ఇది యేసు మనకిచ్చిన గొప్ప ఆజ్ఞ, గొప్ప సువార్త పరిచర్య. ఇందులో భాగముగా త్రిదూతవర్తమానముల ద్వారా “ప్రతి జనమును, ప్రతి వంశమును, ఆయా భాషలు మాట్లాడువారిని, ప్రతి ప్రజకును హెచ్చరింపవలెను” (ప్రకటన 14:6). ఈ గొప్ప సువార్త పరిచర్య ద్వారా "నేటి కొరకు ఏర్పాటు చేయబడిన సత్యమును ప్రకటించ వలసియున్నది” (2పేతురు 1:12)

`1 యోహాను 4:8; 2 పేతురు 3:9; 1తిమోతి 2:4; ఆది 12:3 చదువుడి. అన్ని రకాలైన మనుష్యులు దేవునికి ఎందువలన ప్రాముఖ్యము?`

మానవజాతి అంతటికి క్రీస్తు యొక్క ప్రేమ చెందుతుంది. అన్ని రకాల ప్రజలను ఆయన గుర్తించాడు. ఏ ఒక్క గుంపును విడిచి పెట్టలేదు. క్రీస్తు కేవలం ముందుగానే నిర్ణయింపబడిన వారి కొరకు మాత్రమే చనిపోయాడు అనే వేదాంతమునకు విరుద్ధముగా క్రీస్తు మానవులందరి కొరకు మరణించాడని బైబిలు స్పష్టముగా బోధిస్తుంది. ప్రజలలో ఉన్న జాతి తెగలు వంటి బేధాలు ఆయనకు లేవు. నీవు మానవ జన్మ ఎత్తినచో అనగా మానవుడిగా పుట్టినచో క్రీస్తు నీ కొరకు మరణించాడు. అందులో ఏ బేధములేదు. అయితే ఇక్కడ ప్రతి ఒక్కరికి ఎదురయ్యే ప్రశ్న ఏమంటే ఆయన మరణమును గూర్చి, మీరు ఏవిధంగా స్పందిస్తున్నారు?

యేసు తిరిగి వచ్చునపుడు, రెండు గుంపులకు చెందిన ప్రజలు మాత్రమే ఉంటారు. ప్రకటన 13 మరియు 17లో సూచించబడినట్లు ఎవరైతే సాతాను యొక్క మతపరమైన మరియు రాజకీయ పరమైన శక్తులతో కలిసి సాతానుకు సమర్పించేసుకొనే వారు కొందరైతే మిగిలిన వారందరు పరిపూర్ణముగా యేసుక్రీస్తుకు సమర్పించుకొని “దేవుని పది ఆజ్ఞలను” (ప్రకటన 14:12) గైకొనుట ద్వారా వారి విశ్వాసమును కనుపర్చే వారుగా ఉంటారు.

మానవుల యొక్క ఆరంభమునుండి కూడా దేవుడేమైయున్నాడు. ఆయన నీతి మరియు ప్రేమ ఏవిధముగా ఉందనే విషయము వారికి తెలుసు. (రోమా 1:18-21) అందుచేత గతించిన కాలము నుండి కూడా, ప్రజలు ఏవిధంగా జీవించారు. దేవునితో వారు ఏకీభవించారా? లేదా. అని వారికి అర్థమైనా లేక అర్థం కాకపోయినా (రోమా 2:11-16). వారు తీర్పులోనికి తేబడుదురు.

అయితే ఈ చివరి కాలములో మనస్సాక్షిని గౌరవించే వారుండరు. సాతానుతో చేతులు కలిపి జీవించాలనుకునే వారు అనేకులుంటారు. అటువంటి పరిస్థితులలో తక్షణమే రక్షణ సువార్తను ప్రకటించవలసియుంది. సాతాను యొక్క కుటిలబుద్దిని కూడా లోకము తెలుసుకొనాలి. దానినే సరియైన రీతిలో త్రిదూత వర్తమానములుగా ప్రకటింపబడాలి. అదే మన సువార్త పరిచర్యయై యుండాలి.

`వ్యక్తిగతముగా నీ కొరకే క్రీస్తు మరణించాడు అనే అంశమును గూర్చి చర్చించండి. నీ పాపములు ఎంత ఘోరమైనా, సిలువ మీద వాటికి క్రీస్తు చెల్లించిన క్రయధనము సరిపోదనే సమస్య ఉంటుందా?`