---
title:  పూర్తియైన సువార్త పరిచర్య
date:   28/12/2023
---

`ప్రకటన 21:1-4 మరియు 21; 22:5 చదువుడి. ఇక్కడ ఏ దృశ్యాలను గూర్చి వర్ణించబడినది?`

నూతన భూమి ఎంత అందమైన పరలోకముగా ఉండబోవుచున్నది? అందులో మరణము మరియు పాపము ఉండవు. అవి గతించిపోయినవి. సాతానుడు, దుర్మార్గులు నాశనము చేయబడిరి. తిరిగి మన ప్రియులను, ప్రేమామయుడైన రక్షకుని అక్కడ కలుసుకొనబోతున్నాము. ఆయా గోత్రాల నుండి ఆయా భాషలు మాట్లాడు వారితో ఆ నూతన భూమి నింపబడుతుంది.

సెవెంతు డే ఎడ్వెంటిస్టు జనరల్ కాన్ఫరెన్సు మిషను బోర్డు వారు గ్లోబల్ మిషన్ విధానములో అన్ని తరగతుల ప్రజలను చేరుకున్నామా లేదా అనే విషయాన్ని తెలుసుకుంటున్నారు. ఒక తరగతికి చెందిన గుంపులో సమర్థవంతముగా సాక్ష్యమిచ్చుటకు కావలసిన సంఖ్యాబలమున్నచో ఆ గుంపును “చేరుకున్న గుంపుగా గుర్తించబడుచు, వారికి ఆరాధన క్రమముంటుంది. బైబిలు మరియు ఇతర సువార్త సాహిత్యము వారి సొంత భాషలలోనే వారికి అందుబాటులో ఉంటాయి. వారికి సహాయపడుటకు మధ్యవర్తిగా తర్జుమా చేసే వారు అక్కరలేదు. వారే వారి భాషలో నేరుగా మాట్లాడుకొందురు.

“ఇంతవరకు చేరని గుంపుగా గుర్తింపు పొందనివారు” అనగా వారి గుంపులో ప్రాంతీయ భాషలో మాట్లాడే సభ్యులుండరు. వారికి తగినంత ఎడ్వంటిస్టు విశ్వాసుల సభ్యుల సంఖ్య ఉండదు. వారికి స్వతంత్రముగా సువార్త పరిచర్యలో సాక్ష్యమివ్వగలిగినంత సామర్థ్యముండదు. వారి సొంత గుంపు యొక్క అవసరాలను తీర్చుకోలేరు. వారి సంస్కృతికి చెందినవారు కాకుండా ఇతర సంస్కృతి కలిగిన సభ్యులు వారికి సహాయము చేయవలసియుంటుంది.

ప్రతి ప్రాంతీయ ఎఎ క్రైస్తవ సంఘము వారి సంఘములో ఎన్ని రకాలైన గుంపుల ప్రజలున్నారో తీర్మానించుకోవాలి. వారిని ఏవిధముగా చేరుకోవాలనే నిర్ణయాలను వారే తీసుకోవాలి. అన్ని గుంపుల సభ్యులను దేవుని యొక్క శిష్యులుగా చేయుటకు ఇదే అనుకూలమైన సమయము. అందుచే దేవుని సువార్త పరిచర్య కార్యక్రమములో పెట్టుబడి పెట్టి సువార్తను ముందుకు తీసుకువెళ్ళాలి. అట్లా చేయుట ద్వారా ప్రభువు రాకడను త్వరితము చేయవచ్చును. తరువాత అంతమువచ్చును. అప్పుడు రక్షింపబడిన వారందరు వాగ్దానము చేయబడిన నూతన ఆకాశం, నూతన భూమిలో కలిసి జీవిస్తారు.

`సవాలు : క్రీస్తు యొక్క రాకడను మీరు ఏవిధముగా వేగము చేయుచున్నారు? శు భవార్తను వినవలసిన వారి హృదయములలో నిరీక్షణ విత్తనాలను నాటుచున్నారా? నూతన విశ్వాసులు బలపడులాగున వారికి నీరు పోసి సంరక్షిస్తున్నారా? వారు క్రీస్తుయెడల విధేయత కలిగి జీవించిలాగున వారికి బోధించుచున్నారా? నూతన భూమిలో ప్రవేశించు వారి కొరకు ప్రార్థన చేయండి.`

`సవాలు చేయి : మీ శిష్యులలో కొందరు క్రీస్తును అంగీకరించుటకు సిద్దముగా ఉండవచ్చును అనగా వారు సంఘ సభ్యత్వము తీసుకొనుటకు లేక విశ్వాసులు గుంపులో చేరుటకు ఆశచూపించవచ్చు. వారి స్థానములో మీరుండి మొదటిసారి మీ ఆలయానికి వచ్చే అనుభవమును మీరే పొందండి. వారికెట్టి అనుభవము కలుగుతుంది. నూతనంగా విశ్వాసుల గుంపులను తయారు చేయుటకు మీరు సిద్దముగా ఉన్నారా? మీ తలంపులను మీతోటి విశ్వాసులతో పంచుకోండి.`