---
title:  త్రిదూత వర్తమానములు మరియు సువార్త పరిచర్య
date:   25/12/2023
---

మహా సంఘర్షణకు సంబంధించిన అంశమును ప్రకటన గ్రంథము చాలా స్పష్టముగాను, ఎంతో శక్తివంతముగాను వివరించింది. ముఖ్యముగా ప్రకటన 12:12 ఈ విధముగా తెలియజేయుచున్నది.

“అందుచేత పరలోకమా, పరలోక నివాసులారా, ఉత్సహించుడి. భూమీ సముద్రమా మీకు శ్రమ; అపవాది తనకు సమయము కొంచెమే అని తెలిసికొని బహుక్రోధముగలవాడై మీ యొద్దకు దిగివచ్చియున్నాడని చెప్పెను” (ప్రకటన 12:12). మహా సంఘర్షణకు సంబంధించిన నేపథ్యము లేకుంటే కడవరి దినములలో సంభవించే విషయాలన్ని అర్థము చేసుకొనుట కొంచెము కష్టమైన విషయమే.

`ప్రకటన 14:6-12 చదువుడి. ఇక్కడ ప్రదర్శించునది ఏమిటి? మన సువార్త పరిచర్య వర్తమానమునకు సంబంధించి, ఈ వాక్యామేమి చెప్పుచున్నది?`

సువార్త పరిచర్యకు కేంద్రముగా దేవుని వర్తమానము ఉంది. అదే సువార్త. నిజముగా వర్తమానమంటేనే సువార్త పరిచర్యయైయున్నది. లోకము మీదికి ఏమి రాబోతుందో, ఆ విషయమును గూర్చి లోకమునకు తెలియపర్చాలి. దాని గురించి ప్రతి ఒక్కరు జీవము కొరకైనను లేక మరణము కొరకైనను తీర్మానమును తీసుకొనవలసిన సమయము ఆసన్నమైనది.

“నా పక్షమున ఉండనివాడు నాకు విరోధి. నాతో సమకూర్చనివాడు చెదరగొట్టువాడు” (లూకా 11:23).

`మన సువార్త పరిచర్యతో సంబంధమున్న విషయమును గురించి ఇక్కడ యేసు ఏమి చెప్పుచున్నాడు?`

ప్రకటన 14లోని త్రిదూత వర్తమానాల యొక్క సారాంశము, హృదయము. దానినే లోకమునకు ప్రచారము చేయవలెనని ఎడ్వంటిస్టు సభ్యులమైన మనము పిలువబడితిమి. ఆ వర్తమానమునకు రెండు అంశాలు పునాదిగా ఉన్నవి. నిత్యసువార్త ప్రకటన 14:6) మరియు సృష్టికర్తను పూజించుట, పరిశుద్ధులు ఈ రెండు ప్రధానాంశముల మీద ఆధారము చేసుకొని పరిచర్య చేస్తారు.

“దేవుని ఆజ్ఞలను, యేసును గూర్చిన విశ్వాసమును గైకొనుచున్న పరిశుద్ధుల ఓర్పు ఇందులో కనబడును” (ప్రకటన 14:12). మనము ఏమి చేసినప్పటికి ప్రజలకు సహాయము చేయుటకు, తీసుకొనే చర్యలేమైనప్పటికి, పిలువబడిన ఆ ప్రత్యేకమైన సువార్త పరిచర్య విషయమును గూర్చి ఎన్నడు మర్చిపోకూడదు. ఈ లోకములో నశించిపోవు ఆత్మలకు “నిత్యసువార్తను” ప్రకటించుట ద్వారా ఈ లోకమునకు ఒక నిరీక్షణ కలిగించుటయే గాక ఒక దినమున వారి మీదికి రానైయున్న ఉపద్రవము విషయమై లోకానికి హెచ్చరించువారముగా కూడా ఉంటాము.

`“నా పక్షమున ఉండనివాడు నాకు విరోధి” (లూకా 11:23). ఇక్కడ యేసు మనకు చెప్పు విషయాన్ని ఏవిధంగా అర్థము చేసుకొనగలము? మన హృదయాలు ఎక్కడున్నవో పరీక్షించుకొనవలసి యుందని ఈ మాటలు మనకు ఎందుకు గుర్తు చేస్తున్నవి?`