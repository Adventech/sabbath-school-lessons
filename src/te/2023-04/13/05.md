---
title:  సువార్త పరిచర్యలో విజయము
date:   27/12/2023
---

సువార్త పరిచర్యలో విజయము అంటే ఏమిటి? మనము అనుకొనవచ్చును ఎక్కువ బాప్తిస్మములుంటే, పెద్ద సంఘమై యుంటే త్వరగా సంఘ సభ్యత్వము పెరిగితే, అది విజయము అంటే అని మీరనుకొనవచ్చును. భూమి మీదున్న సకల జనులకు ఆయా భాషలు మాట్లాడువారికి ప్రతి ప్రజలకు, ప్రతి గోత్రమునకు లేక వంశమునకు సువార్త అందించబడితే అది విజయమని అనుకొనవచ్చును. సువార్త పరిచర్యను వేగవంతము చేసి రేడియో ద్వారాను, టివి కార్యక్రమాల ద్వారాను ఇంటర్నెట్ ద్వారాను వాక్యము బోధిస్తూ ఉంటే అది విజయానికి సూచన అని కొందరు అనుకొనవచ్చు. అయితే ఇవన్నియు మంచివే. కొరింథులో ఉన్న విశ్వాసుల సమాజమునకు వ్రాసిన విషయాన్ని మనము జ్ఞాపకము చేసుకోవాలి. “నేను నాటితిని, అపోల్లో నీళ్ళుపోసెను. వృద్ధికలుగజేసినవాడు దేవుడే" (1కొరింథి 3:6). అనగా మన దృష్టంతా కూడా కార్యక్రమము మీద ఉండాలి దేవుని దృష్టి అంతయు అభివృద్ధి మీద ఉంటుంది.

దేవుని యొక్క సువార్త పరిచర్య యొక్క ముఖ్య లక్ష్యము నశించిపోవుచున్న వారిని వెదకి రక్షించివారిని యేసు యొక్క శిష్యులుగా తయారు చేసి దేవుని యొక్క సువార్త పరిచర్యలో పాల్గొనవలసియున్నారు.

**ఈ క్రింద వాక్యములను చదవండి. యేసు యొక్క అనుచరులు లేక యేసును వెంబడించే వారి స్వభావము ఏవిధముగా ఉంటుందని వాక్యాలు చెప్పుచున్నవి?**

`2కొరింథి 11:2`

`యెషయా 30:21; యోహాను 10:27; యోహాను 16:12,13`

`2థెస్సలో 2:9-11; హెబ్రి 3:12,13; 1యోహాను 1:8`

`1 యోహాను 1:9; ప్రకటన 7:14; ప్రకటన 19:8`

యేసు యొక్క శిష్యులు పవిత్రులుగా ఉన్నారు. పవిత్రమైన పెండ్లి కుమార్తె తనకు ప్రధానము చేయబడిన వాని కొరకు పవిత్రముగా ఉండునట్లు వారున్నారు. పరిశుద్ధాత్మ యొక్క నిమ్మళమైన స్వరముతో వారు నడిపింపబడగా, వారు యేసును వెంబడించారు. ఇందులో భాగముగా ఇతరుల కొరకు మనము దేశాంతర సువార్త సేవకులుగా సేవలను అందించవలసియున్నాము. వారు అనవసరమైన అనుమానములు పెట్టుకొని, అబద్ధ బోధలకూ, అవినీతి కార్యకలాపములకు పాల్పడకుండా ఉన్నారు. యేసు యొక్క శిష్యులలో మోసము లేదు. వారు ఇతరులకన్నా నీతిమంతులని ఎన్నడు వారు భావించలేదు. వారు పరిపూర్ణులు కాదని గ్రహించారు. వారికి శుద్ధి చేయగల దేవుని యొక్క కృప మరియు దయ అవసరమని భావించారు. ఇవన్ని తెలిసిన వారై వారి తప్పులు సరిచేయవలసిన అవసరమున్నదని వారికి ఇతర విశ్వాసుల నుండి సలహాలు, బోధలు, అవసరమని గుర్తించారు. ఇటువంటి శిష్యులుగా మారడమే సువార్త పరిచర్యలో విజయము పొందమని అర్థము.

`“క్రీస్తుకు పవిత్రురాలైన కన్యక" (2కొరింథి 11:2) అనగా అర్థమేమిటి? పాపులమైన మనము దేవునియెదుట నిలువబడి క్రీస్తుకు పవిత్రురాలైన కన్యగా ఎట్లుండగలము?`