---
title:  దేవుని సువార్త పరిచర్య యొక్క ముగింపు
date:   23/12/2023
---

### ఈ వారమునకు చదువ వలసిన వచనములు
ప్రకటన 1:1-7; 1 పేతురు 2:9; ప్రకటన 14:6-12; లూకా 11:23; 1తిమోతి 2:4; ప్రకటన 21:1-4.

> <p>కంఠతవచనం</p>
> “ఇవన్నియు ఇట్లు లయమైపోవునవి గనుక ఆకాశములు రవులుకొని, లయమైపోవునట్టియు, పంచభూతములు మహావేండ్రముతో కరిగిపోవునట్టియు, దేవుని దినపు రాకడకొరకు కనిపెట్టుచు, దానిని ఆశతో అపేక్షించుచు, మీరు పరిశుద్ధమైన ప్రవర్తనతోను భక్తితోను ఎంతో జాగ్రత్తగలవారై యుండవలెను” (2 పేతురు 3:11,12).

ప్రకటన గ్రంథము అంతమునకు సంబంధించిన దృశ్యములతో మనస్సును నింపివేయును. ఈ గ్రంథము ముఖ్యముగా క్రీస్తుకును సాతానుకును మధ్య జరుగుచున్న విశ్వవ్యాపిత సంఘర్షణను గూర్చి ప్రధానంగా వివరిస్తుంది. భూమి మీద సాతానుకున్న చట్టరీత్యా హక్కును అతడు కోల్పోయాడు. అందుచేత ఇప్పుడు అతడు ఎవరైతే దేవునికి విధేయులైయుంటారో, వారిని తన ప్రక్కకు తిప్పుకోవాలని ప్రయాసపడుచున్నాడు. తన బిడ్డలను విమోచించుటకు యేసు త్వరలో రానైయున్నాడని ఈ గ్రంథము వివరిస్తుంది. ఆదామవ్వలు పతనమైనప్పటి నుండి మరణించిన వారు మరియు సజీవులు యేసునందు విశ్వాసముంచి నీతిమంతులైన వారందరిని రక్షకుడు విమోచించనైయున్నాడు. సాతానుడు అతనిననుసరించిన దుర్మార్గులందరు అగ్నిచేత దహించబడుదురు. నూతన భూమి మీద యేసు తన నిత్యరాజ్యమును స్థాపించునని ప్రకటన గ్రంథం సూచిస్తుంది.

ప్రకటన గ్రంథమును అధ్యయనము చేసే విద్యార్థులందరూ, అందులో పొందుపర్చబడిన భవిష్యత్తు గుర్తులను గూర్చి క్రీ॥శ॥ మొదటి శతాబ్దము నుండి కడవరి సమయములో ఉన్న మన దినము వరకు క్రైస్తవ సంఘచరిత్రలో చోటు చేసుకున్న సంఘటనలను గూర్చి వివరముగా తెలుసుకొనుటకు చాలా ఆసక్తితో అన్వేషిస్తారు. వారు ఆవిధముగా అన్వేషించుట సరియైనదే.

అయితే ఈ త్రిమాసము యొక్క చివరి పాఠములో ప్రకటన గ్రంథము సువార్త పరిచర్యకు సంబంధించిన గ్రంథముగా మనము కనుగొనుటయేగాక, ఆ గ్రంథంలో దేవుడు ఖండాంతర పరిచర్య మీద దృష్టి పెట్టి మనలను కూడా ఒక క్రైస్తవ సంఘముగా ఖండాంతర సువార్త పరిచర్యను చేయుటకు పిలువబడిన వారముగా ఏర్పాటు చేసినట్లు మనకు ఈ గ్రంథము బయలుపర్చును. నేటి దినమునకు సంబంధించిన సత్యమును ప్రకటించాలని దేవుడు మనలను పిలిచియుండగా ఈ లోకములో జీవిస్తున్న ప్రతివారును, దేవునికి అనుకూలముగాను లేక ఆయనకు వ్యతిరేకముగాను తీర్మానము తీసుకొనేవరకు మనకు అప్పగింపబడిన ఆ పరిచర్య కొనసాగనైయుంది.

డిశంబరు 30, సబ్బాతు దినమున ఈ వారము యొక్క సబ్బాతుబడి పాఠమును అధ్యయనము చేయుటకు సిద్ధపడుడి.