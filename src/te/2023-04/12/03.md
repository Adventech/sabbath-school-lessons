---
title:  ఒక విదేశీ న్యాయస్థానములో
date:   18/12/2023
---

బబులోను సామ్రాజ్యము పతనమైపోయిన తరువాత మాదీయ-పారసీక రాజ్యము పరిపాలన ఆరంభించిన కాలములో చాలామంది యూదులు బబులోను నుండి వారి పూర్వికుల దేశానికి తిరిగి వెళ్ళిపోయారు. అయితే యూదులలో కొందరు ఒక తరముకన్నా ఎక్కువ కాలము ఎక్కడైతే జీవించారో అక్కడే ఉండిపోయారు.

ఈ నేపథ్యమును మనము దృష్టిలో పెట్టుకొని ఎస్తేరు వృత్తాంతమును చదువుదాము. “ఆ కాలమందు రాజైన అహష్వేరోషు షూషను కోటలో నుండి రాజ్యపరిపాలన చేయుచుండగా” (ఎస్తేరు 1:2). ఇక్కడే బైబిలు పారసీక సామ్రాజ్యము యొక్క చక్రవర్తిని గూర్చి వివరించియున్నది.

1వ అధ్యాయములో రాణియైన వేప్తిరాజు యొక్క నమ్మకమును కోల్పోయింది. అందుచేత ఆమె స్థానములో రాజు వేరొక రాణిని ఎన్నిక చేయాలని తలంచెను. ఈ సందర్భములోనే మొట్టమొదటిసారిగా ఎస్తేరు మరియు ఆమె బంధువైన మొరైకై కనిపించారు.

`ఎస్తేరు 2:1-9 చదువుడి. అప్పుడు ఎస్తేరు మరియు మొకై ఏ పరిస్థితిలో ఉన్నారని ఈ వాక్యము మనకు తెలియజేయుచున్నవి?`

ఆ సమయములో మొరైకై రాజు యొక్క కోట గుమ్మము యొద్ద ఒక అధికారిగా పనిచేయుచున్నాడు. మరియు తన పెంపుడు కుమార్తె అయిన ఎస్తేరుతో షూషను నగరములో జీవిస్తున్నాడు. వారు జీవించుచున్న పరిస్థితులలో ప్రభావమును బట్టి పారసీక దేశము యొక్క సంస్కృతికి అలవాటు పడినారు. ఎస్తేరు రాజు యొక్క సన్నిధికి వెళ్ళుటకు అది కూడా ఒక అనుకూలమైన కారణమైయుండవచ్చును. “ఎస్తేరును రాజు యొక్క నగరునకు తేబడి స్త్రీలను కాయు హేగేవశమునకు అప్పగింపబడెను” (ఎస్తేరు 2:8).

`ఎస్తేరు 2:10,20 చదువుడి. ఇక్కడ ఏమి సంభవించినది. మొరైకై ఏ కారణము చేత ఆ ఆజ్ఞను ఇచ్చెను?`

కారణమేమిటో ఈ వాక్యము స్పష్టముగా తెలియజేయకపోయినను దానిని అర్థము చేసుకొనుట అంత కష్టమైన పని కాదు. వారు వేరే దేశములో లేక సంస్కృతి మరియు మతాచారముల మద్య విదేశీ వలసదారులుగా ప్రతికూల వాతావరణములో జీవిస్తున్నారు. కాబట్టి, వారిని గూర్చి మరియు వారి కుటుంబ నేపథ్యమును గూర్చి ఊరకొని యుండుట ఉత్తమ మార్గముగా వారు తలంచారు.

`మన విశ్వాసమును గూర్చి ఏ సమయంలో ఎక్కడ నెమ్మదిగా ఉండుట మంచిదని మీరనుకొనుచున్నారా? లేక మనమెన్నడు నెమ్మదిగా ఉండకూడదా? ఎందువలన?`