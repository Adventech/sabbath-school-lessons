---
title:  అదనపు అధ్యయనము
date:   22/12/2023
---

సువార్త వెలుగు ఎవరి మీద ప్రసరించిందో, అది ప్రతి గృహమే కావచ్చు. ప్రతి పాఠశాలయే కావచ్చు. ప్రతి తల్లిదండ్రులు, ఉపాధ్యాయులు ప్రతి చిన్న బిడ్డలు ఎవరికైనా ఆ రోజు ఇశ్రాయేలు చరిత్రలో ఎస్తేరుకు కలిగిన ప్రశ్న వారికిని కలుగవచ్చును. “నీవు ఈ సమయమును బట్టియే రాజ్యమునకు వచ్చితివేమో ఆలోచించుకొనుమని చెప్పుమనెను” (ఎస్తేరు 4:14) - ఎలెన్ జి వైట్ విద్య, పుట 263.

ఎస్తేరు ఒక అందమైన యూదయ బాలిక. ఆమె మొకైకి బంధువు లేక పెంచుకున్న కుమార్తె. ఆమె తల్లిదండ్రులు చనిపోయిన తరువాత మొద్దెకై ఎస్తేరును తన యింటికి తీసుకువెళ్ళి ఆమెను పెంచాడు. పారశీక దేశంలో తన ప్రజలై యూదులను రక్షించుటలో దేవుడు ఆమెను వాడుకున్నాడు.

పురాతన కాలములో దేవుడు ఆశ్చర్యకరముగా సమర్పించుకున్న స్త్రీలను పురుషులతో కలిసి దేవుని పరిచర్య చేయుటకు, ఆయనకు ప్రతినిధులుగా ఎంచుకొని వారి ద్వారా తన లక్ష్యమును నెరవేర్చుకొనేవాడు. గొప్ప గొప్ప విషయాలను సాధించుటకు సాధనములుగా, స్త్రీలను దేవుడు వాడుకున్నాడు. అత్యవసర పరిస్థితులలో ఒకసారి కన్నా ఎక్కువగా స్త్రీలను ముందు వరుసలో నిలబెట్టి అనేకమంది రక్షణార్ధమై వారిని వాడుకున్నాడు. రాణియైన ఎస్తేరు ద్వారా, తన ప్రజలకు మహా గొప్ప విజయమును అనుగ్రహించెను. ఏ శక్తి కూడా ఈసారి వారిని రక్షించలేదు అనుకొని శత్రువులు గర్వించిన సమయములో సరియైన చర్యలు తీసుకొని సమస్యలను ఎదుర్కొని వారి జనాంగమునకు రక్షణను తీసుకొని వచ్చెను.

"పాతనిబంధన గ్రంథములో దేవుని పని నిమిత్తము స్త్రీలు చేసిన పరిచర్యను బట్టి మనము కొన్ని గుణపాఠాలు నేర్చుకున్నచో, ఆ అనుభవముతో అత్యవసర పరిస్థితులలో నేడు కూడా స్త్రీలు గొప్ప కార్యాలను నెరవేర్చగలరు. ఎస్తేరు కాలములో వలె, ఆనాటి స్త్రీలను దేవుడు ఉన్నత స్థానములో పెట్టి సేవ చేయించినట్లు వీలు కాకున్నా అనేక సందర్భాలలో మారుమనస్సు పొందిన స్త్రీలు వినయముగా దేవుని సేవలో ఎంతో ప్రాముఖ్యమైన పాత్రను పోషించవచ్చును” -ఎలెన్ జి వైట్, దేవుని యొక్క కుమార్తెలు, పుటలు 45,46.

**చర్చించుకొనుటకు ప్రశ్నలు**

`ఎస్తేరు గ్రంథము కొన్ని ప్రశ్నలకు జవాబులివ్వకుండా విడిచి పెట్టింది. ముఖ్యముగా రాజు యొక్క సింహాసనపు గదిలో ఆమె పోషించిన పాత్ర అనేక ప్రశ్నలకు దారి తీస్తుంది. ఆ విషయముతో పోల్చి చూసినపుడు ఆమె విశ్వాసము ఏవిధంగా పనిచేసింది? మనము అట్టి విశ్వాసాన్ని చూపించగలమా?`

`"నేను నశించడము అవసరమైతే నేను నశించెదను" అనే ఈ పేరు మోసిన మాటలు (ఎస్తేరు 4:16). వెయ్యేండ్ల కాలము నుండి మారుమ్రోగుచున్నవి. అవసరమైతే మరణము వరకు విశ్వాసములో సడలిపోయేది లేదని చూపించిన ధైర్యము ప్రకటన 13లో పేర్కొనిన సంఘటనలు వాస్తవ రూపము దాల్చినపుడు, దేవుని ప్రజలకు అటువంటి విశ్వాసము ఉంటుందా?`

`మీ తరగతిలో సోమవారం పాఠములోని ప్రశ్నను గూర్చి మరొకసారి చదవండి. కొన్నిసార్లు మీ విశ్వాసమును కనుపర్చుటకు వెనకాడుతున్నారా? ఆలోచించండి.`