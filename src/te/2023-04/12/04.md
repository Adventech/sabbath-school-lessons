---
title:  మొద్దెకై యొక్క విశ్వాస సహితమైన సాక్ష్యము
date:   19/12/2023
---

ఎస్తేరు మరియు మొరైకై పరదేశులుగా జీవించుచున్నందుకు, దేవునికి విధేయులుగా విశ్వాసముతో జీవించుటను బట్టి ఏదో ఒక సమస్యకు గురయ్యే అవకాశముంది. మొద్దెకై మీద నేరము మోపుటకు వారు కనుపర్చిన విశ్వాస జీవితమే కారణమైనది.

`ఎస్తేరు 3:1-15 చదువుడి. ఇక్కడ ఏమి సంభవించినది? ఎందువలన?`

ఎస్తేరు 3వ అధ్యాయములో రాజైన అర్తహషస్త (అహష్వేరోషు) హామానును ఘనపరచి ఉన్నతమైన పదవితో పాటు అధికారమును కూడా ఇచ్చెను. హామాను యెదుట అందరు వంగి నమస్కారము చేయవలెనని హెచ్చరింపబడినది. అయితే రాజాజ్ఞానుసారముగా “మొద్దెకై వంగకయు నమస్కారము చేయకయు నుండెను” (ఎస్తేరు 3:2). హామాను ఎదుట మొర్లైకై ఎందుకు మోకాళ్ళూని నమస్కరించలేదో సరియైన కారణమును బైబిలు వివరించలేదు. అయితే దానికి కారణము మనకు తెలుసు. మొరైకై విశ్వాసముగల యూదుడు. నిర్గమము కాలము నుండి కూడా అమాలేకీయుడైన అగాగీవంశస్తులు తన ప్రజలైన యూదులతో శత్రువులుగా ఏర్పడియున్నారు. (ద్వితియో 25:19). అందుచేత విశ్వాసియైన యూదుడు. వారి శత్రువైన అమలేకీయునికి ఏవిధముగా వంగి నమస్కారము చేస్తాడు. మరియు ప్రభువైన యెహోవా దేవుని తప్పమరెవ్వరిని పూజింపకూడదని ఉంది కదా!

“రాజు గుమ్మమున నున్న రాజ సేవకులు - నీవు రాజాజ్ఞను ఎందుకు మీరుచుంటివి? అని మొరైకైని అడిగిరి” (ఎస్తేరు 3:3). ఆ ప్రశ్నకు మొరెకై ఏమి జవాబిచ్చాడో మనకు పూర్తిగా తెలియదు గాని తరువాత వాక్యము ఈ విధముగా వివరిస్తుంది. “నేను యూదుడను గనుక ఆ పని చేయజాలనని వారితో చెప్పెను” (ఎస్తేరు 3:4). ఆ సమయములో మొరైకై భూమ్యాకాశములను సృష్టించిన దేవుని తప్ప పాపాత్ములైన ఏ మానవుని పూజించకూడదు అని చెప్పే అవకాశము అతనికి కలిగెను. తన విశ్వాసమును గూర్చి కొంత వరకు మొద్దెకై సాక్ష్యమిచ్చాడు గాని అతని విశ్వాసము అతనికి మరియు తనతో పాటు ఇతరులకు ప్రమాదము తెచ్చింది.

“బబులోను రాజ్యములోని న్యాయస్థానములో ఉన్న ఆధ్యాత్మిక చీకటిలో దానియేలు అతని మిత్రులు మొద్దెకై వంటి వారి విశ్వాసపు వెలుగు ప్రకాశించియున్నది” -ఎలెన్ జి వైట్, ఎడ్వంట్ రివ్యూ & సబ్బాతు హెరాల్డు మే 13,1884.

హామాను యూదయ ప్రజలను నాశనము చేయాలని తలంచి వారిని గూర్చి ఈ విధంగా చెడు వార్తను ప్రసారము చేసెను.

“అంతట హామాను అహష్వేరోషుతో చెప్పినదేమనగా - మీ రాజ్య సంస్థానములన్నిటి యుందుండు జనులలో ఒక జాతివారు చెదరియున్నారు. వారి విధులు సకల జనుల విదులకు వేరుగా ఉన్నవి. వారు రాజు యొక్క ఆజ్ఞలను గైకొనువారు కారు. కాబట్టి వారిని ఉండనిచ్చుట రాజునకు ప్రయోజనకరము కాదు” (ఎస్తేరు 3:8) ఒక జాతి ప్రజలు వారి ఆచార వ్యవహారములను బట్టి రాజాజ్ఞను మీరుచున్నారా? శిక్షించుటకొక కుంటిసాకు.

`ఇప్పుడు కూడా మొద్దెకై పరీక్షింపబడినట్లు మనము కూడా ఏవిధంగా పరీక్షింపబడుదుము? వాటికి మనము ఏవిధంగా స్పందించాలి?`