---
title:  ఈ సమయమును బట్టియే
date:   20/12/2023
---

`ఎస్తేరు 4:1-14 చదువుడి. ఎస్తేరు యూదురాలని అందరికి తెలియవలసిన సమయము అదేనని ఎందువలన పరిగణింపబడింది?`

ఎస్తేరు యొక్క సహాయము కొరకు మొరైకై అడిగినప్పటికే అనేక సంవత్సరాలు రాజైన అహష్వేరోషుతో వివాహమైయుంది. అయితే పారశీక దేశము యొక్క చట్టము ప్రకారము రాజు సన్నిధికి ఏ ఒక్కరూ ఆయన ప్రత్యేకమైన ఆహ్వానము లేకుండా రాకూడదు. ఎవరైనా ఈ చట్టమును ఉల్లంఘిస్తే వారికి మరణదండన విధింపబడును. ఇటువంటి నేపథ్యములో ఎస్తేరు ఎటువంటి ఆహ్వానము లేకుండా అపాయము ఎదురవుతుందని తెలిసి కూడా రాజు యొక్క సింహాసనము యొద్దకు వెళ్ళెను.

మొరైకై యొక్క విశ్వాసము, ఎస్తేరు యొక్క విశ్వాసమును మేల్కొల్పినది. మొద్దెకై ఎస్తేరుతో మాట్లాడిన మాటలలో ఎస్తేరు గ్రంథము యొక్క మూలాంశము ఉన్నది. వారు ఎస్తేరు యొక్క మాటలు మొరైకైకి తెలుపగా ఆయన ఎస్తేరుతో ఇట్లనెను. “రాజ నగరులో ఉన్నంత మాత్రము చేత యూదులందరికంటే నీవు తప్పించుకొందువని నీ మనస్సులో తలంచుకొనవద్దు. నీవు ఈ సమయమందు ఏమియు మాటలాడకమౌనముగా నున్న యెడల యూదులకు సహాయమును విడుదలయు మరియొక దిక్కు నుండి వచ్చును గాని, నీవును నీ తండ్రి యింటి వారందరు నశించుదురు. నీవు ఈ సమయమును బట్టియే రాజ్యమునకు వచ్చితివేమో ఆలోచించుకొనుమని చెప్పుమనెను” (ఎస్తేరు 4:13, 14).

ఎస్తేరును తన ప్రజలయెడల తనకున్న ప్రేమను నిరూపించుకొనవలసినదిగా మొర్డెకై అడిగినప్పుడు ఆమె యొక్క విశ్వాసము పరీక్షింపబడినది. మొర్డెకైకి తప్ప ఆమె యూదురాలనిమరెవ్వరికి తెలియదు. ఆ సమస్యలో ఆమె కూడా భాగము పంచుకోవాలని ఒక్కసారి తీర్మానించుకున్నట్లయితే ఆమె తన ప్రాణమును సహితము పణముగా పెట్టవలసియుంది.

దేవునియందు ఆమెకున్న విశ్వాసము చాలా బలమైనది. దేవుని సహాయములేకుండా ఆ ప్రయత్నముతో ఆమె విజయమును సాధించలేమని ఆమెకు తెలుసు. మొద్దెకైకి ఆమె పంపించిన జవాబులో ఆమె యొక్క విశ్వాసము బయలుపర్చబడినది. “పిలువబడక పురుషుడే గాని స్త్రీయే గాని రాజు యొక్క అంతరృహమున ప్రవేశించరాదు” (ఎస్తేరు 4:10).

“నీవు పోయి షూషనునందు కనబడిన యూదులందరిని సమాజమందిరమునకు సమకూర్చి, నా నిమిత్తము ఉపవాసముండి మూడు దినములు అన్నపానములు చేయకుండుడి. నేను నా పని కత్తెలను కూడా ఉపవాసముందుము. ప్రవేశించుట న్యాయ వ్యతిరిక్తముగా నున్నను నేను రాజు నొద్దకు ప్రవేశించుదును. నేను నశించిన నశించెదను” (ఎస్తేరు 4:16).

ఆ సమాచారమును మొద్దెకై షూషనులో ఉన్న యూదులందరికి పంపినపుడు వారు ఉపవాసముండి ప్రార్థించుచుండగ, ఎస్తేరు ప్రాణాపాయకరమైన ఆ ఘడియల కొరకు సిద్ధపడుచున్నది.

“మూడవ దినమందు ఎస్తేరు రాజ భూషణములు ధరించుకొని, రాజనగరు యొక్క ఆవరణములో రాజు సన్నిధికి వెళ్ళి నిలిచెను. రాజ నగరు ద్వారమునకు ఎదురుగా ఉన్న రాజావరణములో తన రాజాసనము మీద కూర్చుని యుండెను. రాణియైన ఎస్తేరు ఆవరణములో నిలువబడియుండుట రాజు చూడగా ఆమెయందు ఆయనకు దయ పుట్టెను. రాజు తన చేతిలో నుండు బంగారపు దండమును ఎస్తేరు తట్టు చాపగా ఎస్తేరు దగ్గరకు వచ్చి దండము యొక్క కొనముట్టెను”. (ఎస్తేరు 5:1,2).

`అటువంటి పరిస్థితులలో యూదులకు ఉపవాసము, ప్రార్థన రెండూ పనిచేసినవి. వారి పక్షముననే వారి ప్రార్ధన ఉన్నను, దానివలన మంచి ఫలితమే వచ్చెను. దీని నుండి మనము ఎటువంటి గుణపాఠములను నేర్చుకొనగలము?`