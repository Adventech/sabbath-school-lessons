---
title:  ఒక విదేశీ సంస్కృతిలో ఖైదీగా
date:   17/12/2023
---

ఒక విదేశీ సంస్కృతిలో ఆ దేశము యొక్క పౌరసత్వము లేకుండా ఖైదీగా బ్రతకడము అంతసులభము కాదు. మొదట బబులోను దేశములోను అటు తరువాత పర్యా దేశములోను యూదులు బానిసలుగా ఎన్ని కష్టాలను ఎదుర్కొని బ్రతికారో అర్ధము చేసుకోవడం నేడు మనకు అంతు చిక్కని విషయము.

మనలో ఏ ఒక్కరు కూడా మన విశ్వాసానికి అనుకూలమైన చట్టములు కలిగిన ఎడ్వంటిస్టు దేశములో జీవించుట లేదు. అయితే యూదులు పరాయి దేశమునకు బందీలుగా కొనిపోబడకముందు వారు వారి సొంత దేశములో అనగా వారి విశ్వాసమునకు అనుకూలమైన పౌర చట్టములు కలిగిన దేశములో జీవిస్తున్నారు.

అటువంటి నేపథ్యములో దేవునికి విశ్వాసపాత్రులుగా జీవించడం ఎంత సులభమో ఒకసారి ఆలోచించుడి. ఉదా: అక్కడ ఎడవదిన సబ్బాతును గైకొనడం చాలా సులభము. ఏ కారణం ఏమిటంటే ఏడవదిన సబ్బాతును గైకొనుటకు అవసరమైన అన్ని నియమాలు ఆ దేశ చట్టములో పొందుపర్చబడును కాబట్టి అట్టి పరిస్థితిలో దానినెవరైనా గైకొనవచ్చును.

అయితే దేశ చట్టములు ఆ ప్రజల యొక్క విశ్వాసమును గైకొనుటకు అనుకూలముగా ఉన్నను, విశ్వాస్యత అనునది ఒకని హృదయములో నుండి పుట్టుకొని వస్తే తప్ప దేశ చట్టములు అనుకూలముగా ఉన్నప్పటికి పాపము చేయుట మతభ్రష్టులైపోవుట మరియు వినాశనమునకు గురైపోవుట సంభవిస్తూనే ఉంటాయి. “ప్రభువు ఈలాగు సెలవిచ్చియున్నాడు - ఈ ప్రజలు నోటి మాటతో నా యొద్దకు వచ్చుచున్నారు. పెదవులతో నన్ను ఘనపరచుచున్నారు గాని తమ హృదయమును నాకు దూరము చేసికొనియున్నారు. వారు నా యెడల చూపు భయభక్తులు మానవుల విధులను బట్టి వారు నేర్చుకొనినవి” (యెషయా 29:13).

ఆ పరిస్థితులకు విరుద్దముగా ఎవరైతే విశ్వాసముతో జీవించాలని దృఢనిశ్చయముతో ఉంటారో అటువంటి వారు వారికి అనుకూలము కాని పరిస్థితులు లేక చట్టాలు ఉన్నను దేవునికి విధేయత చూపకుండా ఆపలేరు.

`దానియేలు 1:1-12; 3:1-12 మరియు దానియేలు 6:1-9 చదువుడి. ఈ వాక్యాలలో ఆయా పరిస్థితులు వేరువేరుగా ఉన్నప్పటికిని దేవుని ప్రజలు విదేశీ సంప్రదాయములలో జీవించవలసి వచ్చినపుడు, వారికి ఎదురయ్యే సవాళ్ళు ఏమిటి?`

మనమెవరైయున్నను, ఎక్కడ జీవించినను, ఎంతో కొంతవరకు ఆ ప్రాంతము యొక్క పరిస్థితులలో అనగా చట్టమువలననేమి, సంస్కృతి వలననేమి మునిగిపోతాము. ఆ పరిస్థితులు మన విశ్వాసమునకు, మనము ఇచ్చే సాక్ష్యమునకు గొప్ప సవాళ్ళను విసరుతాయి. పైన పేర్కొనిన వాక్యాలలో చివరికి ముగింపు సుఖాంతమైనను, అక్కడ చట్టములు పనిచేసిన తీరు చాలా క్లిష్టమైన రీతిలో దేవుని యెడల వారి విశ్వాసమును కాపాడుకొనుటకు ఎంతో కఠిన పరీక్షలను ఎదుర్కొనవలసి వచ్చింది. లేక కష్టపడి వారి విశ్వాస్యతను కాపాడుకొనవలసి వచ్చింది. ఒకవేళ వారి ప్రయత్నాలలో ఏదీ కూడా అనుకూలముగా ఫలించకపోయినా, ఆ మనుష్యులు, దేవుని దృష్టిలో ఏది న్యాయమో దానినే చేసి, వారి విశ్వాసమును కాపాడుకొనేవారు.

`మీ విశ్వాసమును కాపాడుకొనవలసి వచ్చినపుడు మీరెదుర్కొనిన సవాళ్ళు ఏమిటి? వాటికి మీరు ఏవిధంగా స్పందించారు?`