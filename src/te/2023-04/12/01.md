---
title:  ఎస్తేరు మరియు మొరైకై
date:   16/12/2023
---

### ఈ వారమునకు చదువ వలసిన వచనములు
దానియేలు 1:1-12; 6:1-9; ఎస్తేరు 2:1-10, 20; ఎస్తేరు 3:1-15; 4:1-14; 9:1-12.

> <p>కంఠతవచనం</p>
> “భూదిగంతముల వరకు నీవు నేను కలుగజేయు రక్షణకు సాధనమగుటకై అన్యజనులకు వెలుగైయుండునట్లు నిన్ను నియమించియున్నాను” (యెషయా 49:6).

వివిధ సంస్కృతుల మధ్య జరిపే సువార్త పరిచర్యకు సంబంధించి బైబిలులో హృదయములను ప్రేరేపించగలిగే వృత్తాంతము ఎస్తేరు గ్రంథములో కనిపిస్తుంది. ఈ పుస్తకమును గూర్చి గత వెయ్యేండ్ల కాలములో ఎన్నెన్నో గొప్ప విషయాలు వ్రాయబడెను. (ఎస్తేరు 9:26–31)ని ఆధారము చేసుకొని నేడు కూడా అనేక మంది యూదులు పూరీము పండుగను ఘనంగా జరుపుకుంటారు.

ఎస్తేరు యొక్క బంధువు (తల్లిదండ్రుల యొక్క తోడబుట్టినవాడు) మొద్దెకై, వీరిరువురు యూదులు. వారు పర్షియా సామ్రాజ్యమునకు కేంద్రమైన షూషానులో జీవిస్తున్నారు. ఏ కారణము చేతనైనను, ఇతర యూదులవలె వీరు యూదాకు తిరిగి వెళ్ళకుండా వారు ఎక్కడ ఖైదీలుగా బంధింపబడిరో ఆ దేశములోనే ఉండిపోయి అక్కడే జీవిస్తున్నారు. అయితే కొన్ని వరుస సంఘటనల వలన ఎస్తేరు ఆ దేశమునకు రాణి అయింది. “స్త్రీలందరికంటే రాజు ఎస్తేరును ప్రేమించెను. కన్యలందరికంటే ఆమె అతని వలన దయాదాక్షిణ్యములను పొందెను. అతడు రాజ్యకిరీటమును ఆమె తలమీద ఉంచి ఆమెను వప్తికి బదులుగా రాణిగా నియమించెను” (ఎస్తేరు 2:17).

ఇప్పుడు ఎస్తేరు ఆ హోదాలో కొంతవరకు సంశయిస్తూనే, బైబిలు చరిత్రలో గొప్ప పాత్రను పోషిస్తుంది. ప్రత్యేకమైన పాత్రలో ఈ వృత్తాంతము దేవుని యొక్క ప్రజలు, వారు విదేశములలో జీవిస్తున్నను, సత్యము కొరకు సాక్షులుగా జీవించగలరని నిరూపించబడినది. మీకున్న సమయాన్ని బట్టి ఈ వారము యొక్క సబ్బాతుబడి పాఠమును అనుసరించి ఎస్తేరు పుస్తకమును ఒకసారి పూర్తిగా చదవండి.

డిశంబరు 23, సబ్బాతు దినమున ఈ వారము యొక్క సబ్బాతుబడి పాఠమును అధ్యయనము చేయుటకు చదువుడి.