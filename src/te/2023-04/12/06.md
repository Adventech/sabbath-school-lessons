---
title:  అద్భుతమైన పూరీము
date:   21/12/2023
---

వెయ్యేండ్ల కాలము నుండి బైబిలు వ్యాఖ్యానకర్తలు ఎస్తేరు గ్రంథమందతటిలో దేవుని యొక్క నామము ఎక్కడా కనిపించదు అని గమనించారు. బైబిలులోని మిగిలిన పుస్తకాలలో జరగనిది ఈ పుస్తకంలోనే జరిగింది. అయితే యూదులు వారికి దేవుని ద్వారా లభించిన విమోచనమును ఈ పుస్తకములో గుర్తించడం జరిగింది. బైబిలులో ఉన్న ఇతర గ్రంథముల జాబితాలో దేవుని ప్రజలు ఎస్తేరు పుస్తకమును కూడా జమ చేసి దాని స్థాయిని పెంచారు.

మన అనుదిన జీవితంలో ఎక్కడో అట్టడుగున దేవుని యొక్క సన్నిధి మనలను నడిపిస్తున్నాడని గుర్తించామా? కొన్నిసార్లు దేవుని కార్యాలు సర్వసాధారణమైనవి గాను, సహజసిద్దముగా జరిగేవిగాను కనిపిస్తూ ఉంటాయి. ఆ కార్యముల యెడల మనము ప్రత్యేక దృష్టిని పెట్టనిచో అసలు దేవుని యొక్క సన్నిధి ఉన్నట్లుగానే గుర్తించకపోవచ్చును.

`ఎస్తేరు 9:1-12 చదువుడి. ఎస్తేరు చేసిన ప్రయత్నాలు ఎటువంటి ఫలితాలను ఇచ్చిందో చూడగలమా?`

పూరీము సమయములో జరిగిన అద్భుతము ఒక అసాధారణమైన రూపమును దాల్చింది. అపుడు జరిగిన అద్భుతము గోప్యముగా ఉంచబడెను. మరియు స్వాభావికముగా సంఘటనలుగా వాటిని చిత్రీకరించుటకు చూచెను. యూదులను సర్వనాశనము చేయాలనే తలంపు ఒక చట్టముగా శత్రువులకు బలమునిస్తుంది. అయితే ఇక్కడ జరిగిన అద్భుతము ఏమిటంటే నూతన చట్టము వ్రాయబడినది. దాని ప్రకారము యూదులు వారిని వారు కాపాడుకునే చట్టమువచ్చినది.

ఇంకా ఏమి జరిగిందంటే, అక్కడ సంభవించిన సంఘటనల ద్వారా దేవుడు తన పనిని తాను చేయగలిగాడు. పారసీకులు యూదుల పక్షాన జరిగిన దేవుని వాక్యాలను చూడగలిగారు. అయితే వాటి ఫలితమేమైయుంది?

“ఇతర దేశములకు చెందిన ప్రజలు అనేకమంది యూదులుగా మారారు” (ఎస్తేరు 8:17). నశించిపోవుచున్న ఆత్మలను దేవుని రక్షణ అనుభవములోనికి నడిపింపబడుటకు దేవుని కార్యాలు ఆవిధంగా ఉంటాయని తెలుసుకొనుటకు ఇదొక గొప్ప ఉదాహ రణయైయున్నది.

యూదయ నాయకులు దేవుడు పనిచేయుచున్నాడని గుర్తించారు. యూదులు వారిని వారు కాపాడుకొనగల్గినపుడు సాధించిన విజయమునకు గుర్తుగా అప్పటి నుండి ప్రతి సంవత్సరము జరుపుకునే పూరీము పండుగను దేవుని సంరక్షణకు జ్ఞాపకార్ధముగా స్థాపింపబడినది. దేవుని విమోచనమును జ్ఞాపకము చేసుకొనుచు, దేవునికి కృతజ్ఞతార్పణలు చెల్లించుటకు వీలుగా పూరీము పండుగను సాంప్రదాయ బద్దముగా నేటికి యూదులు జరుపుకొనుచున్నారు.

`సవాలు : ఈ వారము మీరెవరి కొరకు ప్రార్థించారో వారిని దృష్టిలో పెట్టుకొని దేవుడు మీ యెడల చేసిన కార్యాన్ని ధైర్యముగా ఇతరులతో పంచుకొనునట్లు ప్రార్థించు.`

`సవాలు చేయి : చిన్నచిన్న కార్యములకు గుర్తుగా లేక పెద్ద విషయాలకు గుర్తుగా అవి సంభవించిన విధానమును, అనుదిన చర్య రూపములో వ్రాసి పెట్టుకోండి. అవి దేవుడు చేసిన కార్యములైయుండాలి. వాటిని మరొకసారి పునర్విమర్శ చేసుకొని సాక్ష్యము రూపములో ఇతరులకు చెప్పుటకు దేవునికి ప్రార్థించండి.`