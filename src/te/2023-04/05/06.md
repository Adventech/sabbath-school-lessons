---
title:  ఇక్కడ నేనున్నాను - నన్ను పంపుము
date:   02/11/2023
---

యోనా యొక్క కథనము చాలా ఆశ్చర్యాన్ని కల్గిస్తుంది. యోనా చేయవలసిన పరిచర్య మరియు ఇవ్వవలసిన సాక్ష్యము పరిపూర్ణముగా లేకపోయినను నీనెవె ప్రజలు రక్షింపబడిన విధానమును బట్టి ఆత్మలను రక్షించే విషయములోను, హృదయాలను మార్చగలిగి మారుమనస్సును కలిగించే విషయములో మనము కేవలము సాధనములు మాత్రమేనని, దేవుడే ఆత్మలను రక్షించేకార్యమును చేయువాడని యోనా ఎంతో బలహీనముగా ఇచ్చిన సాక్ష్యము ద్వారా నేర్చుకొనుచున్నాము. దేవుడిచ్చే సూచనలను అనుసరించి మనస్ఫూర్తిగాను, వినయముగాను ఆయనను వెంబడించే వర్తమానికుల కొరకు ఆయన వెతుకుచున్నాడు.

`యెషయా 6:1-8 చదువుడి. ఈ వాక్యాలలో ఇవ్వబడిన ముఖ్యమైన భావము ఏమిటి?`

దేవుని యొక్క పిలుపు ఉన్నది. హృదయపూర్వకంగా పనిచేసే స్వచ్ఛంద సేవకుల కొరకు దేవుడు చూస్తున్నాడు. ఆయన నాయకత్వమునకు మనలను మనం సమర్పించుకొని ఆయన పిలుపుకు జవాబిచ్చేవారముగా మనముండాలి. ఆయన స్వరమును విని, ఏమి చెప్పుచున్నాడో దానికి విధేయులమై ఉండాలి.

దేవుని యొక్క ప్రేమ గుర్తింపు పొందనిచోట మరియు ఆయన స్వరము వినబడనిచోట జీవించుచున్న మనుష్యులకు యోనా యొక్క చరిత్ర ద్వారా ప్రజల యెడల దేవునికున్న ప్రేమను బయలుపర్చాలి. నీనెవె పట్టణము మీద దేవునికి ఎటువంటి జాలి కలిగి యున్నదో, అదే రీతిలో కోట్లాదిమంది జీవించుచున్న నేటి పట్టణాలవిషయములో కూడా అటువంటి జాలి కలిగియున్నాడు. నీనెవె ప్రజలను గూర్చి దేవుడే ఈ విధంగా చెప్పాడు. “వారు కుడి యెడమలు ఎరుగని ప్రజలు” (యోనా 4:11). దేవుని యొక్క నిరీక్షణ వర్తమానమును ఎంతో పని కలిగి, జీవితములో విసుగు చెందిన ప్రజల యొద్దకు మనఃపూర్వకముగా ప్రకటించగలిగే వర్తమానికులు దేవునికి అవసరమైయున్నారు.

యెషయాకు “ఎవరు వెళ్ళెదరు?” అనే స్వరము వినబడినది. దానికి జవాబుగా నీ స్పందన ఏమైయున్నది?

`సవాలును ఎదుర్కో: ఒక తెల్లకాగితము మీద మీకు తెలిసిన విశ్వాసులు కానటువంటి పదిమంది పేర్లను వ్రాయుము. వారిని మీ "శిష్యులు" అని పిలుద్దాము. ఆ పేర్ల జాబితాను మీకు అందుబాటులో ఉండేటట్లు పెట్టుకోండి. ఈ త్రిమాసమంతటిలోను మీ పదిమంది శిష్యులను గూర్చి ఒక్కొక్కరి కొరకు అనుదినము ప్రార్థించండి. వారు మీతో స్నేహము చేసే విధముగా వారిలో మార్పు సంభవించునట్లు దేవుని ప్రార్థించండి. వారితో మీ స్నేహము బలపడే కొలదీ, వారికున్న ప్రత్యేకమైన అవసరతలను గూర్చి, మరియు వారికి గలిగిన గాయములను గూర్చి, బాధలను గూర్చి తెలుసుకోండి. వారికున్న అవసరము విషయములో దేవుడు వారిని కలుసుకుంటాడని ప్రార్థించండి.`

`సవాలు చేయి : మీరు సమీపముగా ఉన్న పట్టణమును, వేరే చోట ఉన్న మరొక పట్టణమును ఎన్నిక చేసుకోండి. ఆ పట్టణాలలో ఉన్న ప్రజలను గూర్చి, ఆ పట్టణాల్లో పనిచేయుచున్న వారిని గూర్చి ప్రార్థన చేయడం ఆరంభించండి. యేసు త్వరలో రానైయున్నాడనే బలమైన ఎడ్వంటిస్టు సత్యమును ప్రకటించగలిగే వారిని దేవుడు లేవనెత్తులాగున ఆయనకు ప్రార్థించుడి.`