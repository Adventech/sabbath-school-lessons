---
title:  అదనపు అధ్యయనము
date:   03/11/2023
---

వారి చుట్టుప్రక్కల వున్న వారికి యేసును గూర్చి సాక్ష్యమిచ్చుటకు పిలువబడినవారు బాధలు పడుచున్నామని చెప్పే వారినుద్దేశించి ఎలెన్ జి వైట్ తీవ్రముగా హెచ్చరించారు.

“దేవుడు పిలిచినవారు, వారికప్పగించబడిన పరిచర్యను చేయుటకు సాకులు వెదకుచున్నవారు, వారి బాధ్యతనుండి విడుదల పొందలేదు గాని, వారికివ్వబడిన పనిని నిర్లక్ష్యము చేసిన యెడల పరలోకములోని గ్రంథములలో వారి పేర్లు దేవుడిచ్చిన పరిచర్యను నిర్లక్ష్యముచేసారని, వారు అవిశ్వాసులైన సేవకులని వ్రాయబడుతుంది. సువార్త బోధకుడు తన యజమానియైన యేసుక్రీస్తును పోలి పనిచేయుచున్నాడా? అతడు ఇతరులను బలపర్చే వానిగా పనిచేయుచున్నాడా? ప్రజలతో వ్యక్తిగతముగా కలిసి పనిచేయుటను నిర్లక్ష్యము చేసేవారు స్వార్థపరులుగా మారుదురు. దేవుడిచ్చిన పనిని నిర్లక్ష్యము చేసేవారికి, నీతి విషయమై మార్పు అవసరమని తెలుసుకుంటారు. కార్యభారమును సక్రమముగా వారు నిర్వహించలేదని గ్రహిస్తారు" - ఎలెన్ జివైట్, ఎడ్వంట్ రివ్యూ అండ్ సబ్బాతు హెరాల్డు, ఆగష్టు 30, 1892.

దేవుడు తన పరిచర్య విషయమై చెప్పిన ఈ మాటలు బలముగా ఉండి పరిచర్య యొక్క ప్రాధాన్యతను గూర్చి తెలియజేయుచు నిరీక్షణలేని వారముగా విడిచి పెట్టబడలేదు. “యోనాకు దేవుడు అప్పగించిన బాధ్యత చాలా బరువైనది. అయితే ఎవరైతే యోనాను వెళ్ళమని ఆజ్ఞాపించెనో ఆయన తాను పంపించిన సేవకుని బలపర్చగలవాడైయున్నాడు. అతడిని ఎన్నో చేదు అనుభవములనుండి కాపాడి విస్తారముగా దీవించగలవాడైయున్నాడు. అయితే యోనా కష్టసమయాల్లో చిక్కుకున్నప్పుడు దేవుడు అతడిని విడిచి పెట్టలేదు. అనేక విధాలైన శోధనల మధ్య దైవికమైన వింతైన రీతులలో దేవుని యెడల ప్రవక్త యొక్క నమ్మకము బలపడునట్లు అతడిని రక్షించెను” - ఎలెన్ జి వైట్, ప్రవక్తలు మరియు రాజులు, పుట 266.

యోనా వలె మనము కూడా సువార్త పరిచర్యలో పాలుపంచుకొనకుండా సుళు వుగా కుంటిసాకులు చెప్పి తప్పించుకొనుటకు ప్రయత్నిస్తూ ఉంటాము. అనేక కారణములవలన కుంటిసాకులు చెప్పుటకు పూనుకుంటాము. అయితే మనము సువార్త పరిచర్యకు పిలువబడిన తీరు, యోనా పిలువబడిన వానికంటే, విలువ లేనిదేమీ కాదు. ఈ ప్రశ్నకు నీవు ఏవిధముగా జవాబు ఇస్తావు?

**చర్చించుకొనుటకు ప్రశ్నలు**

`దేవుని సువార్త పరిచర్యలో పాలిభాగస్తుడుగా ఉండకుండా నీవు ఏ కుంటిసాకులు చెప్పుటకు శోధింపబడుచున్నావు? నీ నీనెవె ఏమిటి?`

`సెవెంత్ డే ఎడ్వంటిస్టులముగా మనకున్న సత్యము ఎంత ప్రశస్తమైనదో ఆలోచించండి. ఈ సత్యములు మనము కలిగియుండుట ద్వారా ఎంత ఆశీర్వాదకరమో ఆలోచించండి. మనము ఎంతగానో ప్రేమించుచున్న విషయాలను ఇతరులకు పంచుకొనకుండా మనకు అడ్డుతగులుచున్నదేమిటి?`

`సాక్ష్యమిచ్చే విషయములోను, సువార్త పరిచర్య చేసే విషయములోను నీకేమైనా భయములుంటే, వాటిని జయించుటకు దేవునియొక్క కృప నీకు సరిపోతుందని ఎట్లు నేర్చుకొనగలవు?`