---
title:  'మనము చెప్పే సాకులు: భయము'
date:   29/10/2023
---

`నహూము 1:1; నహూము 3:1-4; మరియు 2రాజులు 17:5,6; 2రాజులు 19:33–37 చదువుడి. ఈ వాక్యాలు నీనెవె గూర్చి మరియు అష్షూరీయులు ఇశ్రాయేలీయులు మధ్యనున్న సంబంధమును గూర్చి ఏయే విషయాలను బయలుపర్చుచున్నవి? వారి మధ్య నున్న సంబంధము యోనా యొక్క తీర్మానము మీద ప్రభావం చూపుట వలన అతడు తర్షీషు వెళ్ళాలనుకున్నాడా?`

యోనా నీనెవెకి వెళ్ళుటకు ఇష్టపడపోవుటకు ఉన్న కారణములలో అతనిలో ఉన్న భయము కారణమైయుండవచ్చును. అష్షూరీయులు చాలా భయంకరమైన శత్రువులు. ఆ రాజ్యమునకు రాజధానిగా నీనెవె పట్టణము తన సేవలను అందిస్తున్నది.

“ఇశ్రాయేలు రాజ్యము విడిపోయిన ఆ దినాలలో పురాతన ప్రపంచములోని పట్టణాలలో అష్షూరు రాజ్యము యొక్క రాజధానియైన నీనెవె పట్టణమే పెద్దది. అది ఈ లోక సంబంధమైన సంపదతోపాటు, నేరచరిత్రకు, దుర్మార్గమునకు కేంద్ర బిందువుగా ఉన్నది. అది రక్తమును చిందించే పట్టణముగా పేరుగాంచినది. అబద్దాలాడుట యందు, దోపిడీలు చేయుటయందు ఆరితేరిన పట్టణము. రూపకాలంకారములో ప్రవక్తయైన నహూము ఆ పట్టణమును క్రూరమైన ఆకలితో ఉన్న సింహము వంటిదని దానిని పోల్చాడు. “ఎడతెగక యెర పట్టుకొనుచు, మోసముతోను, బలత్కారముతోను నిండియున్నది” (నహూము 3:1,19)– ఎలెన్ జి వైట్, ప్రవక్తలు మరియు రాజులు, పుట 265.

నీనెవె ఒక ఘనమైన పట్టణము. చరిత్రకారులు చెప్పిన దాని ప్రకారము, సన్హెరీబు ఆ పట్టణమును గొప్పగా విశాలపర్చాడు. 1650x794 అడుగుల విస్తీర్ణములో నైరుతి దిశలో ఒక రాజగృహమును ఎంతో ఆడంబరముగా నిర్మించాడు. దానిలో 80 గదులుండేవి. ఒక 40 మైళ్ళ దూరము నుండి ఆ పట్టణానికి నీరును తీసుకురావడానికి 18 కాల్వలను నిర్మించాడు. దాని ఆకారమే భయపెట్టే విధముగా ఉండెడిది.

అష్షూరీయులు చాలా నిర్దాక్షిణ్యముగా వ్యవహరించేవారు. బబులోను రాజ్యమును జయించిన సందర్భములో సన్హెరీబు, బబులోను వీధులను చనిపోయిన సైనికులు మృతదేహాలతో నింపి వేసినట్లు గొప్పలు చెప్పుకొనేవాడు. వారికిష్టములేని వారియెడల చాలా క్రూరముగా వ్యవహరిస్తూ, దౌర్జన్యమును ఉపయోగించేవారు. అటువంటి పట్టణ వీధులలో తిరుగుతూ, ఆ ప్రజలమధ్య పనిచేయడమంటే యోనాకు భయము పుట్టినది.

ఇన్ని వ్యతిరేక పరిస్థితులున్నను యోనా ఆ పట్టణానికి వెళ్ళుటకు తిరస్కరించినందున యోనా యొక్క వృత్తాంతము అంగీకారముగా ఉన్నట్లు లేదు. ఎందువలనంటే దేవుని ఆదేశాలను భయము వలన అమలుపర్చలేకపోయాడు. మనము కూడా దేవుడు మనల్ని తన స్వాధీనములో పెట్టుకొనుటకు అనుమతించుటకు బదులు భయమే మనలను అదుపు చేయునట్లు ప్రవర్తిస్తుంటాము.

`భయము వలన నీవు చేయవలసిన కార్యమును చేయలేకపోయినను, అది దేవుని చిత్త ప్రకారము చేసియుండాల్సిందని గట్టిగా నమ్మిన విషయమేదైనా మీ అనుభవములో ఉందా? ఆ అనుభవము నుండి ఏ గుణపాఠములను నేర్చుకున్నావు?`