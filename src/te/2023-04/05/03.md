---
title:  'మనము చెప్పే సాకులు: అసత్యమైన ఉద్దేశాలు'
date:   30/10/2023
---

సముద్రములో గొప్ప తుఫాను రేగినప్పుడు, యోనా తనను తాను నిందించుకున్నాడు (యోనా 1:1-12). అతని వైఖరిని బట్టి ప్రపంచము దృష్టిలో దేవుని గూర్చి ఉన్న అభిప్రాయము బయలుపర్చబడినది. వేరువేరు దేవుళ్ళను వేర్వేరు ప్రజలు నమ్మినను, సముద్రమనగానే అది సాతానుకు సంబంధించిన అధ్వాన్నమైన ప్రాంతముగా భావించేవారు. ఆ దుష్టశక్తులను శాంతింపజేయుటకు బలియర్పణ అర్పించుట ఎంతైనా అవసరమని ప్రపంచ వ్యాప్తముగా నావికుల యొక్క అభిప్రాయము. యోనా హెబ్రీయుడైనా, తాను జీవించిన కాలములో సంప్రదాయబద్ధమైన నమ్మకముల ద్వారా ప్రభావితుడై అతను కూడా ఆవిధముగానే నమ్మియుండవచ్చును.

`యోనా 2:1-3, 7-10 చదువుడి. దేవుడు సిద్దము చేసిన ముందు జాగ్రత్త చర్యను బట్టి యోనా దేవుని అర్థము చేసుకోవడం ఆరంభించిన విషయాలను గూర్చి ఈ వాక్యము ఏమి వివరించుచున్నది?`

యెహోవా వారి దేవుడని నమ్మిన ప్రజల ప్రాంతము నుండి యోనా పారిపోవుచున్నను, విదేశాలకు వెళ్ళినను యెహోవా అక్కడ కూడా సర్వాధికారే అనే విషయాన్ని చాలా క్లిష్టమైన పరిస్థితుల ద్వారా నేర్చుకున్నాడు. గాలి మరియు సముద్ర కెరటాలు దేవునికి చెందినవే, నీటిలోని చేపలు కూడా దేవునివే. "భూమియు దాని సంపూర్ణతయు, లోకము దాని నివాసులును యెహోవావే” (కీర్తనలు 24:1). భూమికి, సముద్రమునకు సర్వాధికారియైన దేవునివైపు యోనా యొక్క హృదయము తిరిగినది. అతడు పశ్చాత్తాపము చెందుట వలన రక్షింపబడెను.

మనము కూడా దేవుని గూర్చి మరియు ఆయన మన నుండి ఏమి కోరుచున్నాడనే విషయమును గూర్చి తప్పుగా భావించవచ్చు. మన రక్షణమీదనే దృష్టినికేంద్రీకరించి ఈ ప్రపంచములో మన చుట్టూ ఉన్న దుర్మార్గమునుండి తొలగించుకోవాలనే విధంగా ఆలోచించుట ద్వారా దేవునిని అపార్థము చేసుకుంటున్నాము. ఇహ లోక మాలిన్యము తన కంటకుండ తన్ను తాను కాపాడుకొనవలెను. (యాకోబు 1:27) అని వాక్యము సెలవిచ్చుచున్నది. అవసరములో ఉన్న వారి మీదికి దేవుని యొక్క దీవెనలను ఏవిధంగా తీసుకొని రావలెను. వారిలో నిరీక్షణ ఎట్లు కలుగజేయాలనే విషయాలపై మన దృష్టి కేంద్రీకరించాలి.

సువార్త పరిచర్యకు దేవుడు పిలిచినప్పుడు, ఆ పరిచర్యలో విజయము మనవలనే వస్తుందని నమ్మి ఆ పిలుపును అంగీకరించకపోవుట కూడా ఆయనను అపార్ధము చేసుకుంటున్నామని అర్థము. యోనా నీనెవె ప్రజలను ఏవిధంగా రక్షించలేకపోయాడో మనము కూడా ఒక్క ఆత్మను కూడా రక్షించలేము. ఇతరులను రక్షించుటకు మనము పిలువబడలేదు గాని, దేవుని యొక్క రక్షణ కార్యముతో ఏకీభవించుటకు మాత్రమే పిలువబడితిమి. దేవుడు ప్రత్యేకమైన పద్ధతులలో మనలో ఏవిధముగా మార్పును తీసుకొనివస్తున్నాడో అనే విషయాన్ని సాక్ష్యమిచ్చుటద్వారా తెలియజేస్తున్నాము. ఆయనను స్తుతించుచున్నాము. సత్యమునకు సంబంధించిన విత్తనములను నాటగలము గాని, దేవుడు మాత్రమే హృదయములో మారుమనస్సును తీసుకొనిరాగలడు. దేవుడు చేసే పనితో మనము చేయవలసిన పనిని ముడిపెట్టి అదేదో అర్థము కాక తరచుగా కలవరము చెందుతూ ఉంటాము. ఆ కలవరమును ఒక సాకుగా తీసుకొని సువార్త పరిచర్య చేయుటకు వెనకాడుతూ ఉంటాము. అవును యోనాను దేవుడు వాడుకున్నాడు. కాని నీనెవె పట్టణ ప్రజలను దేవునివైపు త్రిప్పుకున్నది దేవుడే గాని యోనా మాత్రము కాదు.

`మానవులకు వారంతట వారు ప్రయత్నించినపుడు ఆత్మలను రక్షించుట చాలా కష్టము. అయితే మన ద్వారా, మన జీవితముద్వారా, మన సాక్ష్యము ద్వారా దేవునినే ఆత్మలను రక్షించే పనిని చేయనిద్దాము. ఆ విషయాన్ని ఏవిధంగా నేర్చుకొనగలము?`