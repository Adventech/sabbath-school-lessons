---
title:  'మనము చెప్పే సాకులు: అసౌకర్యమైన ప్రతిఘటనలు'
date:   01/11/2023
---

“యెహోవా, నేను నా దేశమందుండగా ఇట్లు జరుగునని నేననుకొంటిని గదా? అందువలననే నీవు కటాక్షమును, జాలియును, బహుశాంతమును అత్యంత కృపయు గల దేవుడవైయుండి, పశ్చాత్తాపపడి కీడు చేయక మానుదువని నేను తెలిసికొని దానికి ముందుగానే తర్షీషునకు పారిపోతిని” (యోనా 4:2). యోనా చేసిన ఆ ప్రార్థన మంచిదా లేక కాదా?

`యోనా 4 చదువుడి. ఈ మనుష్యునిలో ఉన్న సమస్య ఏమిటి?`

యోనాను దేవుడు ఏ ప్రజల యొద్దకైతే వెళ్ళమన్నాడో, ఆ ప్రజలంటే యోనాకు అమితమైన ద్వేషము. నీనెవెకు వెళ్ళి అతడు మారుమనస్సు పొందండి అని బోధించినను ఫలితము శూన్యమవుతుందని అనుకొని అక్కడికి వెళ్ళుటకన్నా మరణించుట మేలని తలంచెను. సొదొమ గొమొఱ్ఱా పట్టణములవలె నీనెవె పట్టణము కూడా పాడైపోవాలని యోనా కోరుకున్నాడు. అతడు ద్వేషించిన ఆ ప్రజల మీదికి దేవుని యొక్క తీర్పు రావాలని ఎదురుచూసాడు. ఆవిధంగా సంభవించనప్పుడు ఆయన ఆలోచనలో మార్పువచ్చింది. అతడు మరణిస్తే మంచిది అనే తీర్మానమునకు వచ్చాడు.

యోనా వృత్తాంతములో రెండవసారి, దేవుడు అతనితో ఒక ఉపన్యాసము ద్వారా గాని లేక ఏయో మాటలతో గాని కాకుండా అతడికి ఒక అనుభవము కలిగే రీతిలో ఎదుర్కొన్నాడు. ప్రపంచ అభిప్రాయములు ఊరకనే మాసిపోవు. అది జీవిత అనుభవముల ద్వారా ఏర్పడును.

యోనా తాను అప్పటివరకు కలిగియున్న ప్రపంచ అభిప్రాయములో మార్పును తెచ్చుట ద్వారా, అది ఎంతవరకు అపార్ధము చేసుకొనబడినదో యోనా తెలుసుకొనునట్లు దేవుడు అద్భుతరీతిగా ఒక మొక్కను మొలిపించి అది ఒక్క దినములోనే సూర్యుని వేడిమి నుండి నీడను ఇవ్వగలిగేంత పెద్దగా ఎదిగేటట్లు చేసెను. అదొక అద్భుతకార్యము. ఆ మొక్క నీడ క్రింద సూర్యరశ్మి వేడి నుండి యోనా కాపాడబడినాడు. అందుకు దేవునికి కృతజ్ఞతలు తెలియజేయుటకు బదులు యోనా ఆ మొక్కకు కృతజ్ఞుడైయున్నాడు. ఆ అద్భుతకార్యము ద్వారా తనకు కలిగిన మేలునకు అర్హుడుకాదని గ్రహించుటకు బదులు, తాను చేసిన మంచి క్రియల వలన తనకు ఆ మేలు జరిగిందని తలంచెను. ఆ మొక్క చచ్చినపుడు యోనా నిరుత్సాహము చెంది, తాను జీవించి యుండుట వ్యర్థమని, ఆత్మహత్య చేసుకోవాలనే తలంపులు అతనిలో కలిగెను.

తరువాత అతనికి కలిగిన అనుభవములో, నెమ్మదైన స్వరముతో దేవుడు అతనితో మాట్లాడి, ఒక మొక్క చనిపోతే అంతగా బాధపడుచున్న యోనా ఎంత అవివేకముగా తలంచుచున్నాడో అతనికి బయలుపర్చెను. ఒక మొక్కకున్న విలువకన్నా నీనెవెలో వేల సంఖ్యలో ఉన్న పురుషులు, స్త్రీలు, పిల్లలు, వారి జంతువులు విలువైనవి కావా? నీవైతే వారి మరణమును కోరుచున్నావు అని తన తప్పును అర్థము చేసుకొనేటట్లు దేవుడు తన ప్రేమను బయలుపర్చెను.

`యోనాకు కలిగిన మారు మనస్సుతో ఆ వృత్తాంతము ముగిసిపోలేదు. దానినుండి మనము గుణపాఠమును నేర్చుకోవాలి. దుర్మార్గులు, దుష్టులు పాపులు, సువార్త అందని ప్రజలయెడల దేవునికున్న భారమును గూర్చి ఏమి చేయగలము? ఆలోచించుడి.`