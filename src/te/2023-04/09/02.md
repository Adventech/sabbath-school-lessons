---
title:  నెబుకద్నెజరు
date:   26/11/2023
---

సెవెంత్-డే-ఎడ్వెంటిస్టు సంఘ సభ్యులముగా మనము “అపరిమితమైన ప్రాయశ్చిత్తము” చేయబడెను అని నమ్ముచున్నాము, అనగా “రక్షణ కొరకు దేవుడు ముందుగానే నిర్ణయించిన ఏదో ఒక ప్రత్యేకమైన జనుల కొరకు మాత్రమే క్రీస్తు తన ప్రాణమును అర్పించెను అని కొంతమంది క్రైస్తవులు నమ్మినట్లు కాకుండా క్రీస్తు యొక్క మరణము సర్వమానవాళికి చెందుతుందని మనము నమ్ముచున్నాము. ఎందువలనంటే దేవుడు “ఆయన, మనుష్యులందరు రక్షణ పొంది సత్యమును గూర్చిన అనుభవజ్ఞానముగలవారై యుండవలెనని యిచ్చయించుచున్నాడు” (1తిమోతి 2:4). “యేసు తనను తాను ఒక బలిగా అర్పించెను. "ఆయనే మన పాపములకు శాంతికరమైయున్నాడు. మన పాపములకు మాత్రమే కాదు. సర్వలోకమునకును శాంతికరమైయున్నాడు” (1యోహాను 2:2). అందువలననే ప్రతి ఒక్కరిని “జగత్తు పునాది వేయబడకమునుపే ఆయనలో మనలను ఏర్పరచుకొనెను (ఎఫెసి 1:4). ప్రతివారు ఆయనను ఎన్నిక చేసుకొనకపోయినను ఆయన మనలను ఏర్పరచుకొనెను. అందుచేతనే అన్నిరకములకు చెందిన ప్రజలు దేవుని యొద్దకు రావడము గూర్చి బైబిలులో చూడగలుగుచున్నాము.

`దానియేలు 4 చదువుడి. ఇక్కడ రాజుకు ఏమి సంభవించినది? ప్రపంచములోనే అతిశక్తివంతమైన మనుష్యులలో ఒకనికి రక్షణ వచ్చియుందనే విషయమును గూర్చి ఇది మనకేమి చెప్పుచున్నది?`

రాజైన నెబుకద్నెజరు యొక్క వృత్తాంతము ద్వారా, శక్తివంతమైన అవిశ్వాసులయొద్దకు దేవుడు ఏవిధముగా వచ్చియున్నాడో అనే విషయాన్ని ఈ చక్కటి ఉదాహరణ ద్వారా బైబిలు మనకు వివరిస్తుంది. ఇశ్రాయేలు రాజుల యెడల తీర్పు ఏవిధముగా తీర్చబడెనో అదేరీతిగా దేవుని యొక్క తీర్పు అతని మీదికి వచ్చెను (ఉదాహరణ కొరకు 2 దినవృతా 32:25,26; 1రాజులు 14:21-31; 1సమూయేలు 28 చూడుడి) బలహీనులు మరియు అవసరతలో ఉన్న వారిని దేవుడు కనిపెట్టుకొనియున్నట్లు ధనికులు, బలహీనులు మరియు అవసరతలలో ఉన్న వారిని గూర్చి కూడా దేవుడు జాగ్రత్త తీసుకొనుట ద్వారా నెబుకద్నెజరు తన పూర్వవివేకమును తిరిగిపొందుట వలన సృష్టికర్తయైన దేవుని అతడు గుర్తించెను. 37వ వచనములో అప్పటిలో భూమి మీద ఉన్న అతిశక్తిమంతుడైన మనుష్యుడు ఈ విధముగా ప్రకటించెను.

"ఈలాగు నెబుకద్నెజరు అను నేను పరలోకపు రాజు యొక్క కార్యములన్నియు సత్యములును, ఆయన మార్గములు న్యాయములునైయున్నవనియు, గర్వముతో నటించువారిని ఆయన అణపశక్తుడనియు, ఆయనను స్తుతించుచు కొనియాడుచు ఘనపరచుచున్నాను” (దానియేలు 4:37) ఈ సత్యమును ధనవంతులు శక్తిమంతులు, గర్విష్టులు గ్రహించినచో వారికి ఎంతైనా మేలు కలుగును.

ఈ వృత్తాంతము నుండి ఏమి నేర్చుకొనగలము? మొదటగా, దానియేలు వంటి నమ్మకమైన విశ్వాసులను, శక్తివంతులైన అవిశ్వాసులను చేరుటకు ఒక వారధి వలె దేవుడు వాడుకుంటాడు. రెండవదిగా శక్తిమంతులైన అవిశ్వాసులకు సాక్ష్యమిచ్చే విషయములో దేవుడే నేరుగా కలుగజేసుకొనగలడు. నెబుకద్నెజరు కలిగియున్న గర్వమును బట్టి దేవుడతనిని తగ్గించి వినయము నేర్పించెను. ఇదొక ప్రత్యేకమైన పరిస్థితుల ద్వారా నేర్పబడిన గుణపాఠమైనను, ధనికులకు మరియు శక్తిమంతులకు, గర్విష్టులకు ఇతర మార్గముల ద్వారా కూడా అట్టివారికి వినయము నేర్పింపబడును.

`లోకము యొక్క స్థాయిని బట్టి మనము ధనికులము శక్తిమంతులము కాకపోయినా గర్వముతో కూడిన ప్రవర్తన మనలో ఉండకుండునట్లు జాగ్రత్తగా ఉండాలి. మనము ఊహించకపోయినను అట్టి వైఖరి మనలో ఏవిధంగా ప్రవేశించగలదు?`