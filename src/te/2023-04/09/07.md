---
title:  అదనపు అధ్యయనము
date:   01/12/2023
---

ఎలెన్ జి వైట్, స్వస్థత సువార్త పరిచర్య నుండి “ధనికులకు సువార్త పరిచర్య” అనే అంశమును చదవండి. పుటలు 209-216. క్రీస్తును బయలుపర్చుట పుట 337 నుండి “నయమానుకు బానిస బాలిక మార్గము చూపెను” చదవండి.

ఈ లోకములో పేదల యెడల ధనికులు మరియు శక్తిమంతులయెడల యేసు యొక్క ప్రేమ ఒకే రీతిగా ఉంటుంది. ఆయన రాజులకొరకును, సామాన్యుల కొరకును చనిపోయాడు. వారి హృదయాలను కార్యసాధకముగా చేరుట ఎట్లో యేసుకు తెలుసు. ఆయన మనలను ఈ విధముగా హెచ్చరించెను. “ధనవంతుడు దేవుని రాజ్యములో ప్రవేశించుటకంటే ఒంటె సూది బెజ్జములో దూరుట సులభము” (మార్కు 10:25) యేసుక్రీస్తును గూర్చిన సువార్తతో మనము ఈ వారము ధనికులను మరియు శక్తిమంతులను చేరుటకు సవాలు చేయబడితిమి. అందరివలెనే వారికి కూడా ఈ రక్షణ వర్తమానము ప్రకటించాలి. అయితే వారు వారి యొక్క ధనమునే నమ్ముకున్నారు కాబట్టి రక్షణ యొక్క అవసరమును గూర్చి వారు అంతగా పట్టించుకొనకపోవచ్చును.

“నిర్లక్ష్యము చేయబడిన పేదల యెడల మనము తీసుకొనవలసిన బాధ్యతను గూర్చి ఎన్నో విషయాలను మన దృష్టికి తీసుకురాబడింది. ఈ తరగతికి చెందిన ప్రజల యొక్క పరిస్థితి నిరాశాజనకమైనదిగా పరిగణింపబడుతుంది. ఎటువంటి హెచ్చరిక చేయకుండానే వేలాదిమంది ధనికులు సమాధులలోనికి వెళ్ళిపోయారు. వారెంత నిర్లక్ష్యముగా కనిపించినను, ధనవంతుల యొక్క ఆత్మ భారముతో కృంగియున్నది" -ఎలెన్ జి వైట్, స్వస్థతసువార్త పరిచర్య, పుట 210.

**చర్చించుకొనుటకు ప్రశ్నలు**

`కులము, జాతి వంటి విషయాలను యేసు ప్రక్కన పెట్టి, ఆయన పేదలకు, ధనికులకు ఈ భూమి మీద సువార్త పరిచర్య చేసెను. ఈ విషయములో ఎడ్వెంటిస్టు సంఘసభ్యులముగా, ధనికులకును పేదలకును మధ్యవున్న తేడాను తగ్గించుటకు సమాజములో మనమేమి చేయగలము?`

`యేసు ఈవిధముగా చెప్పెను “ముండ్ల పొదలలో విత్తబడినవాడు వాక్యము వినువాడే గాని ఐహిక విచారమును ధనమోసమును, ఆ వాక్యమును అణచివేయును గనుక వాడు నిష్ఫలుడగును” యేసు యొక్క ఉద్దేశములో ధనమోహము అనగానేమిటి? ధనము వలన మోసపోవుటకు మనము ఎందువలన ధనవంతులముగా కానవసరములేదు?`

`సత్యమును తెలుసుకున్నంత మాత్రాన రక్షింపబడ్డామని అనుకొన అవసరము లేదని మంగళవారం ప్రశ్న ద్వారా గ్రహించారు. ఆ తేడాను చూపుట ఎందువలన అంత అవసరము? సత్యము తెలుసుకొనుట ద్వారా రక్షింపబడనప్పుడు, మరి మనము ఏవిధముగా రక్షింపబడుదుము?`

`ధనికుడైన యౌవనుడు యేసును తిరస్కరించెను. అదే సమయములో జక్కయ్య యేసును అంగీకరించెను. కారణములు ఏమైయుండెను?`