---
title:  వ్యభిచార మద్యము
date:   27/11/2023
---

మనుష్యులు ఎటువంటి నేపథ్యము గలవారైనప్పటికి ధనికులైనను పేదవారైనను, ఎవరైనను, వారందరి కొరకు క్రీస్తు మరణించెను. దేవుడు నిరంతరము ఎటువంటి విరామము లేకుండా మానవజాతినంతటిని అనగా ధనికులు, శక్తిమంతులు, క్రైస్తవులు కానట్టి వారినందరిని తనవైపునకు ఆకర్షించుకున్నాడు. -ఎలెన్ జి వైట్, అపొస్తలుల కార్యములు, పుట 146 చూడుడి.

`2రాజులు 5:1-19 చూడుడి. ప్రభువైన దేవుని కొరకు ప్రజల యొద్దకు వెళ్ళే విషయములో ఈ వృత్తాంతమునుండి ఏమి నేర్చుకొనగలము?`

2రాజులు 5:17-19లో నయమాను తనకు కలిగిన కుష్టు రోగమునుండి స్వస్థతపొందిన తరువాత రెండు అసాధారణమైన విన్నపములను చేసియున్నాడు.

మొదటగా, సజీవుడైన దేవునిని ఆరాధించుటకు ఇశ్రాయేలు నుండి సిరియకు రెండు కంచర గాడిదలు మోయగలిగినంత మన్నును ఇవ్వమని అడిగెను. అప్పుడు యెహోవాకు తప్ప దహన బలినైనను, మరి యే బలినైనను ఇతర దేవతలకు నేనికను అర్పింపను అని చెప్పెను (2రాజులు 5:17). ఇప్పుడు నయమాను నిజమైన దేవుని నమ్ముచున్నను విగ్రహారాధనకు సంబంధించిన కొన్ని విషయాలు కొంతవరకు అతని మనసులో దాగియున్నట్లు కనిపించుచున్నది. ఇశ్రాయేలు దేవుడు నిజమైన దేవుడనియు ఆయనను ఇశ్రాయేలు నేల మీదనే ఆరాధించవలసియున్నదనుకొనెను. ఇశ్రాయేలు దేవుడు తప్ప మరొక దేవుడు లేడని నయమాను నమ్మినను ఆ దేవుడు ఇశ్రాయేలు భూమికే చెందిన వాడనే అభిప్రాయము అతనిలో నుండిపోలేదు. అందుచేతనే తన సొంత దేశమైన సిరియాలో ఈ నిజదేవుని ఇశ్రాయేలు భూమి మీద ఆరాధించాలని కోరుకున్నాడు.

నయమాను చేసిన రెండవ విజ్ఞప్తి అతనికి కలిగిన విశ్వాసమును చూపిస్తున్నది. పరలోకపు దేవుడినే ఆరాధించుటకు నిశ్చయించుకున్నను విగ్రహారాధనతో నిండియున్న తన దేశము యొక్క నేల మీద ఈ నిజదేవుని ఆరాధించుట సాధ్యము కాదని భావించాడు. అంతేకాకుండా సిరియా దేశపు రాజు ఇంకా విగ్రహారాధన చేయుచు అనేక దేవతలను అనగా రిమ్మోను దేవుని పూజిస్తున్నాడు. ఉద్యోగ రీత్యా నయమాను ఆ రాజుకు సంరక్షకుడుగా తన సేవలను అందిస్తున్నాడు. రాజుకు తాను చేయుచున్న సేవలనుండి విరమించుకోవాలనుకోవడం లేదు గాని, అదే సమయములో రాజు రిమ్మోను దేవునికి పూజలు చేయునపుడు ఆ పూజలలో అతడు భాగస్తుడు కాకూడదని యోచించాడు. నయమాను తన హృదయమును యెహోవా దేవునికి సమర్పించుకున్నాడు. కాబట్టి ఆరాధన విషయములో విగ్రహారాధన చేయకూడదని నిశ్చయించుకున్నాడు.

నయమాను చేసిన అభ్యర్థనకు ఎలిషా సమాధానమిస్తూ "నెమ్మది కలిగిపొమ్మని” అతనికి సెలవిచ్చెను. (2రాజులు 5:19) ఈ మాటలను బట్టి నయమాను ఎటువంటి కలవరమునకు గురి కాకుండా తన యెడల దేవుడు దయచూపాడు గనుక ఆరాధన విషయములోను, దేవుని గూర్చిన జ్ఞానమందును వర్ధిల్లునట్లు ప్రవక్త అతనిని ఆశీర్వదించెను. నయమాను నూతనముగా మారుమనస్సు పొందిన వ్యక్తిగా తాను కనుగొనిన నూతన విశ్వాసమునకు అంటిపెట్టుకొని నడిచిన యెడల అతడు విశ్వాసములో బలపడతాడు. నూతనముగా మారుమనస్సు కలిగిన వారిని దేవుడు అంచెలంచెలుగా, ఆత్మీయముగా ఎదుగుటకు సహాయపడును - ది ఎసిఎ కామెంటరి, సంపుటి 2, పుట 878.

`క్రైస్తవులు కానట్టి వారికి తగినంత సమయము ఇవ్వకుండా వారిని క్రీస్తు యొక్క విశ్వాసములోనికి బలవంతంగాను, త్వరితముగాను చేర్చకూడదనే విషయములో ఈ వృత్తాంతము ద్వారా ఏ గుణపాఠాలు నేర్చుకొనగలం.`