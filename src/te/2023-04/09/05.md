---
title:  ధనికులకు సువార్త పరిచర్య
date:   29/11/2023
---

`మత్తయి 19:16–22 చదువుడి. నీకొదేముకు విరుద్ధమైన మరొక యౌవనుడు యేసును అంగీకరించక వెళ్ళిపోయిన విషయం నుండి ఎట్టి పాఠము నేర్చుకొనగలము?`

ధనవంతుడైన యౌవనుడు యేసుతో పరస్పరము అభిప్రాయములను తెలుసుకొనుటకు వచ్చెను. అదే సమయములో ధనము ఎంత ప్రమాదకరమైన ఉచ్చులోనికి నడిపిస్తుందో గ్రహించలేకపోయెను. ఈ వాక్యమును చూచినట్లయితే “ఇదిగాక ధనవంతుడు పరలోక రాజ్యములో ప్రవేశించుటకంటె సూది బెజ్జములో ఒంటె దూరుట సులభమని మీతో చెప్పుచున్నాననెను” (మత్తయి 19:24). దీని అర్థము ధనవంతులు రక్షింపబడరని కాదు గాని ధనవంతులు వారికున్న సంపదను గూర్చి సరియైన అవగాహన లేనిచో ఆ ధనమే రక్షణలో ప్రవేశించకుండునట్లు ఆటంకపరచవచ్చును.

చివరగా ధనవంతులు, పేదలు ఒకే విధమైన స్థితికి చేరుకుంటారు. అందరూ సమాధికి చేరుకోవలసిన వారే. దానిని బట్టి చూస్తే ధనికులు కూడా పేదవారివలె రక్షణ విషయమై ఆలోచించవలసినవారే. ధనము దేనినైనను కొనవచ్చునేమో గాని మరణము నుండి మినహాయింపును మాత్రము కొనలేదు. ఆ మినహాయింపు కేవలము విశ్వాసము ద్వారా ఎందరైతే యేసును అంగీకరిస్తారో వారికి మాత్రమే ఉచితముగా ఆయన అనుగ్రహిస్తాడు.

“అందుకు యేసు - పునరుత్థానమును జీవమును నేనే, నాయందు విశ్వాసముంచువాడు చనిపోయినను బ్రదుకును” (యోహాను 11:25).

`లూకా 19:1-10 చదువుడి. ధనికుడైన యౌవనుని వలె కాకుండా ఈ వాక్యాలలో ఉన్న వ్యక్తి యొక్క వృత్తాంతము ఏవిధముగా వేరుగా ఉంది?`

ధనికుడైన యౌవనుడు యేసును తిరస్కరించినట్లుగా కాకుండా ఇక్కడ జక్కయ్య యేసును వెంబడించుటకు నిశ్చయించుకొనెను. నీకు కలిగినది అమ్మి దానిని పేదలకు పంచిపెట్టమని ధనికుడైన ఆ యౌవనునితో చెప్పినట్లు యేసు జక్కయతో చెప్పలేదు. యౌవనుని మనస్సు తనకున్న ధనముతో ఏవిధంగా ముడిపడియుందో యేసుకు తెలుసు. అయితే జక్కయ్య ఇంటిలో యేసు ఉన్నప్పుడు ఏమి సంభవించినదో తెలియదు గాని తన జీవితములో కొన్ని మార్పులు చేసుకొనవలసియుందని ముఖ్యముగా ధనము విషయమై కొన్ని మార్పులు చేసుకోవాల్సి యుందని జక్కయ్య యొక్క మనస్సుకు అర్థమైనది.

`ఒక మనుష్యుడు లోకమంతయు సంపాదించుకొని తన ప్రాణమును పోగొట్టుకొంటే అతనికేమి ప్రయోజనము? ఒక మనుష్యుడు తన ప్రాణమునకు ప్రతిగానేమియియ్యగలడు? (మత్తయి 16:26) ఈ వాక్యములోని మాటలు మనకు ఏమి బోధిస్తున్నవి?`