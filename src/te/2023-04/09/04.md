---
title:  'విద్యావంతులకు సాక్ష్యమిచ్చుట: నీకొదేము'
date:   28/11/2023
---

నీకొదేము విద్యావంతుడు. అతడు యూదులకు అధికారియని బైబిలు చెప్పుచున్నది (యోహాను 3:1). అతడు ఇశ్రాయేలీయులకు బోధకుడని యేసు చెప్పెను (యోహాను 3:10). అతడు బైబిలును బాగుగా అర్థము చేసుకున్నాడు. అతనికి ప్రభువును గూర్చి ఆత్మీయ ఆకలిని కలిగియున్నవాడు. మనుష్యుల అభిప్రాయమును బట్టి అతడు దేవునిని వెంబడించే వానిగా కనిపించేవాడు. అతడు అన్ని ఆజ్ఞలను గైకొనేవాడు. అతడు యూదులలో గౌరవము కలిగిన సభ్యుడు. ధనవంతుడు మరియు శక్తిమంతుడు, అనేకమంది ఈ లక్షణములను అతనిలో చూచి దేవుడతనిని దీవించెనని భావించారు. అయితే అవన్నియు బాహ్యముగా కనిపించిన విషయాలు మాత్రమే.

`యోహాను 3:1-12 చదువుడి. ఈ వాక్యాలను బట్టి నీకొదేము యొక్క ఆధ్యాత్మిక అవసరాలేమిటి? వాటిని గూర్చి యేసు అనుగ్రహించిన పద్దతి ఎట్లు సహాయపడింది?`

యేసు యొద్దకు నీకొదేము వచ్చినప్పుడు తన ముఖ విలువను మరియు అతనికి కల్గిన హోదాను కాపాడుకొనుటకు అతడు ప్రయత్నించెను. అయితే అతని హృదయము యొక్క స్థితిని గూర్చి దేవునికి బాగుగా తెలుసు. అదేవిధముగా ధనికుల యొక్కయు శక్తిమంతుల యొక్కయు హృదయాలు మరియు అవసరాలను గూర్చి దేవునికి తెలుసు. వారు ఎట్టి స్థితికి చెందినవారైనను ఆయనకు తెలుసు. యేసు యొక్క బోధనలు అతనిని ఆధ్యాత్మికముగా మేల్కొల్పుచున్నవి కాబట్టి అతడు యేసు యొద్దకు వచ్చెను. యేసు ప్రభువైయున్నాడనే సత్యమును బహిరంగముగా ఒప్పుకొనుటకు అతని గర్వము అడ్డుపడుతుంది. అయితే ఆ రాత్రి అతనిని శాశ్వతంగా మార్చివేసింది. యేసు దేవుని చేత పంపబడినవాడని అతడు నమ్మిన తరువాత కూడా అతడు క్రీస్తు యొక్క అనుచరుడని లేక ఆయనను వెంబడించుచున్నట్లు బహిరంగముగా ఒప్పుకొనలేదు.

`యోహాను 7:43-52 మరియు యోహాను 19:39 చదువుడి. ఈ వాక్యాలు మనకు యేసును గూర్చి, నీకొదేమును గూర్చి ఏమి చెప్పుచున్నది?`

యేసు మాటలను బట్టి నీకొదేము చాలా ప్రభావితుడైనట్లు ఈ వాక్యాలలో మనము చూడగలము. యేసు బ్రతికియుండగా తనను కాపాడమని కోరుకొనియున్నాడు. యేసు మరణించినపుడు ఆయనను గౌరవించాలనుకున్నాడు మనకు ఏవిధముగానైతే రక్షకుని యొక్క అవసరము ఎంత ఎక్కువగా ఉన్నదో అదేవిధంగా నీకొదేముకు కూడా రక్షకుని అవసరము ఎంతైనా ఉంది.

`మనకు సత్యమున్నది కాబట్టి సత్యమును గూర్చిన ఆ జ్ఞానము మనము రక్షింపబడుటకు సరిపోతుందనే ఆలోచనకు సంబంధించిన ఉచ్చులో పడకుండా ఎందుకు జాగ్రత్తలు తీసుకోవాలి? త్రిదూత వర్తమానములను గూర్చి తెలిసి కూడా రక్షింపబడకుంటే ఎన్ని ఆత్మలు తప్పిపోవును?`