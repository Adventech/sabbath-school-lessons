---
title:  శక్తివంతమైన వారికి సువార్త పరిచర్య
date:   25/11/2023
---

### ఈ వారమునకు చదువ వలసిన వచనములు
దానియేలు 4; 2రాజులు 5:1-19; యోహాను 3:1-12; 7:43-52; మత్తయి 19:16-22; యోహాను 19:38-42.

> <p>కంఠతవచనం</p>
> “ఒక మనుష్యుడు లోకమంతయు సంపాదించుకొని తన ప్రాణమును పోగొట్టుకుంటే అతనికేమి ప్రయోజనము? ఒక మనుష్యుడు తన ప్రాణమునకు ప్రతిగానేమి యివ్వగలడు?” (మత్తయి 16:26).

చాలా కాలము క్రితం వ్రాయబడినప్పటికి, దేవుని వాక్యమైన బైబిలు ఈ లోకమునకు దేవుడు బయలుపర్చిన సత్యమైయున్నది. మానవుని స్వభావమును గూర్చి బైబిలు బయలుపర్చిన అనేక సత్యములలో 7వ శతాబ్దమునకు చెందిన యూదయను గూర్చి లేక 21 శతాబ్దమునకు చెందిన బ్రెజిల్ గూర్చియైన, ఒక ప్రాథమిక విషయమేమిటంటే మానవులందరు సమానమే. అందరూ దేవుని కృప అవసరమైన పాపాత్ములే.

ఈ జాబితాలో ధనికులు మరియు శక్తివంతమైనవారున్నారు. బైబిలు కాలములో ఉన్న ధనికులు, శక్తివంతులు ఈ నవీనకాలములో ఉన్న ధనికులకు శక్తివంతులకు భిన్నముగా లేరు. ముఖ్యముగా ధనమును, కీర్తిని, అధికారమును ఇతరుల యొక్క బలహీనతలను ఆధారము చేసుకొని సంపాదించుకున్నవే. అయితే అదే సమయములో దేవుడు రక్షణను ధనికులు, శక్తిమంతులకు మాత్రమేకాకుండా పేదలకు మరియు అవసరతలో ఉన్న వారికి కూడా ఆయన అనగ్రహించుటకు సంసిద్ధుడైయున్నాడు. సర్వదేశములలోను దీవెనకరముగా ఉండుటకు దేవుడు కొంతమంది శక్తిమంతులను లేక ధనికులను లేక ఇరువురిని అనగా అబ్రహాము, ఇస్సాకు, యోబు, సొలోమోను మరియు యోసేపు వంటి వారిని ఏవిధముగా వాడుకున్నాడో తెలియజేసే గట్టి పట్టు కలిగిన బైబిలు వ్యక్తులను గూర్చి పరిశుద్ధ లేఖనాలు తెలియజేయుచున్నవి.

ఈ వారం మనము ధనవంతులు మరియు శక్తిమంతులైన వారికి దేవుని యొక్క సువార్త పరిచర్య ఏవిధముగా చేరినదో పరిశోధించబోవుచున్నాము. అదేవిధముగా నేడు అటువంటి వారికి సాక్ష్యమిచ్చుటకు సెవెంతు డే ఎడ్వెంటిస్టు సభ్యులను దేవుడు ఏవిధంగా సిద్ధము చేసాడో మనము పరిశీలించబోవుచున్నాము.

డిశంబరు 2, సబ్బాతు దినమున ఈవారము యొక్క పాఠమును చదువుటకు సిద్దపడవలెను.