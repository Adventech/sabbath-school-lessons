---
title:  శక్తిమంతులకు సువార్త పరిచర్య
date:   30/11/2023
---

శక్తిమంతులతో స్నేహము ఏవిధముగా చేయాలో యేసుకు తెలుసు. అటువంటి మనుష్యులలో అనేకమంది ఆయనంటే గౌరవమర్యాదలు చూపేవారు. అదే సమయములో అనేకులు తృణీకరించారు. బైబిలులో పేర్కొనబడిన శక్తిమంతులైన కొందరు సహాయము కొరకు యేసునొద్దకు వచ్చినపుడు, ఆయన వారిని లక్ష్యపెట్టినట్లు గమనించారు. చాలామంది ధనవంతులు, పలుకుబడి గలవారు యేసు యొద్దకు బహిరంగముగా రాలేదు. ఆయన నిజముగా దేవుని కుమారుడా? కాదా? అని తెలుసుకొనుటకు కొంత సమయము వేచియుండిరి. అటువంటి తరగతికి చెందినవారే నీకొదేము మరియు అరిమతయియ యోసేపు.

`మత్తయి 27:57–60 చదువుడి. (మార్కు 15:43 - 47; లూకా 23:50-53 మరియు యోహాను 19:38-42 కూడా చూడుడి). యేసు వలన ప్రభావితుడైన ధనవంతుని ఎట్లు ఉపయోగించుకొనెనో అని ఈ వాక్యాలు ఏమి చెప్పుచున్నవి?`

అప్పటివరకు అరిమతయియ యోసేపును గూర్చి ఎటువంటి సమాచారము వినబడలేదు. ఆ ధనికుడు ఎక్కడ నుండి వచ్చాడో తెలియదు గాని, అకస్మాత్తుగా అతడు ప్రత్యక్షమై ప్రవచనము నెరవేరుటకు సహాయపడెను. దేవుడు తన లక్ష్యములను నెరవేర్చుకొనుటకు నిరంతరము ధనికులను కూడా ఉపయోగించుకున్నాడు. అందుచేత మన సువార్త పరిచర్యను చేయునపుడు వారిని కూడా కలుపుకొని వెళ్ళవలసియుంది.

శక్తిమంతులైన వ్యక్తులతో ఏవిధముగా స్నేహము చేయాలో అనే విషయము కొంత కష్టమైనా, సర్వసాధారణముగా వారిని వెంబడించుట మంచిదికాదు. వారే మన యొద్దకు వచ్చే వరకు వేచియుండుట మంచిది. యేసు ధనికుల విషయములో ఆలాగుననే చేసాడు. దేవుని యొద్ద నుండి వచ్చు శక్తికి యేసు చేసిన స్వస్థత కార్యాలకు, ఆయన వర్తమానములకు సాక్షులుగా నిలిచారు. యేసు నిజముగా దేవుని కుమారుడని వారు నమ్మారు.

అనేక కారణములను బట్టి యధార్ధమైన సువార్త పరిచర్యలో భాగస్తులుగా ఉండాలని శక్తివంతులైన ప్రజలు కోరుకుంటారు. ప్రజల యొక్క జీవితాలను మార్చగల మంచి సేవా కార్యక్రమమేమైనా ఉంటే అందులో భాగమైయుండుటకు ఆశపడుదురు. ఆ విధముగా కలిసి పనిచేయుట ద్వారా వారి జీవితాలు కూడా మార్పు చెందునని వారికి తెలుసు. ధనవంతులు మరియు శక్తిమంతులు బహిరంగముగా వారి అవసరాలను తెలియపర్చకుండానే గుప్తమైన రీతిలో వారికి అవసరమైనవి పొందుకుంటారు.

ధనికులు మరియు శక్తిమంతుల కొరకు రెండవ దశలో యధార్ధమైన సువార్త పరిచర్యను ఆరంభించాలి. మీ సమాజములో ఉన్న ధనిక వర్గానికి చెందిన వారికి పరిచర్య చేయుటకు మీ సమయాన్ని వెచ్చించుడి.

`సవాలు : మీ అనుదిన ప్రార్థన జాబితాలో ఎంతో కొంత అధికారము కలిగియున్న వారి పేర్లను, వారు విశ్వాసులే కానవసరము లేదు, చేర్చండి. సమయానుకూలమును బట్టి వారిని దర్శించండి.`

`సవాలు చేయి : అధికారములో ఉన్న ఎవరో ఒకరికి ఉత్తరము వ్రాయండి. లేక ఇమెయిల్ పంపండి. నీవు ఇంతకు పూర్వము అతనిని లేక ఆమెను కలుసుకొనకపోయినా వారిని కలుసుకొని వారి కొరకు ప్రార్థిస్తున్నట్లు చెప్పండి.`