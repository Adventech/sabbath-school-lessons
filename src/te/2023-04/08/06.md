---
title:  గొప్పదైన ప్రేమ
date:   23/11/2023
---

మనకందరికి తెలిసిన విధముగా అవసరములకు అంతముండదు. మీరు ఇతరులకు సహాయపడాలనుకున్నట్లయితే మీకు అనేకమైన అవకాశములు లభిస్తాయి. సహాయము అవసరమైన వారు మీకు సన్నిహితంగా ఉండే స్నేహితులైనా కావచ్చు లేక శరణార్ధులైన కావచ్చు. ప్రజలకు అవసరాలున్నవి. అందుచేత మనము చేయగలిగినంత చేయాలి. ఎవరైతే వారికి వారు సహాయము చేసుకోలేకపోయారో, అట్టివారికి యేసు ఈ భూమి మీద చేసిన సువార్త పరిచర్యంతటిలో సహాయము చేసాడు. కొన్ని సందర్భాలలో ఆయనే ముందడుగు వేసి అవసరాలున్న వారి యొద్దకు వెళ్ళి సహాయపడ్డాడు. కొన్నిసార్లు ఉదాహరణకు పక్షవాతము వచ్చిన వానిని తన స్నేహితులు ఇంటి పైకప్పును తొలగించి ఆయన యొద్దకు తీసుకొని రావడం ద్వారా అతని స్నేహితులు మొదటి యత్నముగా వారే ముందుకు వచ్చారు.

> <p></p>
> “తన స్నేహితుల కొరకు తన ప్రాణము పెట్టువానికంటే ఎక్కువైన ప్రేమగల వాడెవడును లేడు” (యోహాను 15:13).

`పైనుదహరించిన ఆ సూత్రమును ఇతరులకు మనము చేసే సువార్త పరిచర్యలో ఎట్లు ఉపయోగించుకొనగలము?`

ఒక అంతర్జాతీయ సువార్త సేవకుని కుటుంబము 6 సం॥లు ట్రినిడాడ్ మరియు టొబాగోలో సేవ చేసారు. మొదటి 3 సం||లు వారు ఎక్కువగా హిందువులు మరియు మహమ్మదీయులు నివాసముంటున్న ప్రాంతాలలో సేవ చేసారు. ఆ సమయములో హిందువులు ఆచరిస్తున్న వార్షిక కృతజ్ఞతా కూటములకు క్రైస్తవులకు ఆహ్వానం పంపేవారు. వాటికి హాజరుకాకుండా ఆహ్వానాన్ని తిరస్కరిస్తున్నారని ఫిర్యాదు చేశారు. ఒక దినమున క్రైస్తవులు హైందవ స్నేహితుని ఆహ్వానము మేరకు వార్షిక కృతజ్ఞతా కూటమునకు హాజరయ్యారు. ఈ విషయములో యేసు చూపించిన మాదిరిని వారనుసరించిరి. యేసు తన స్నేహితులు ఏర్పాటు చేసిన వేడుకలకు ఆయనను ఆహ్వానించగా ఆ ఆహ్వానాన్ని మన్నించి హాజరయ్యేవాడు. ఎవరైనా అధికారులు లేక స్నేహితులు వారి గృహాన్ని దర్శించినచో, అది వారి గృహానికి దీవెనకరముగా ఉంటుందని హిందూమతము బోధిస్తుంది.

ఎవరో ఒకరికి దీవెనకరముగా ఉండునట్లు ఈ వారంలో ఎవరితోనైనా స్నేహము చేసి వారిని దర్శించుటకు ప్రయత్నించుడి. ముందుగా ఆ గ్రామమును, అక్కడ వాతావరణము, ఆ సమాజమును పరిశీలించి అక్కడ ఎవరైనా వలసవచ్చినవారు గాని, శరణార్ధులు గాని ఉన్నారా? అని తెలుసుకోండి. మీ వీధిలో నివసించే వారి పరిస్థితి ఏమిటి? వారందరి గూర్చి మీకు తెలుసా? ఏ స్థితిలో ఉన్నా క్రొత్త వారితో స్నేహము అంత సులభం కాదు. ఆ విషయంలో ప్రార్థించి దేవుని సహాయమును కోరవలసిందే. ఆయనకు అందరూ తెలుసు. నీవు స్నేహము చేయగల అపరిచితులు కూడా ఆయనకు తెలుసు. గుర్తించుకోండి. వారితో స్నేహం చేసి దేవుని యొద్దకు నడిపించుట మీ గురియై యుండాలి.

`సవాలు : మీ దేశంలో జీవిస్తున్న క్రైస్తవేతరులనుగూర్చి, విదేశీయులు గూర్చి, జాషువా ప్రాజెక్టు, నెట్వర్కు నుండి సమాచారము తెలుసుకోండి.`

`వారిని సవాలు చేయి : మీరు నివసిస్తున్న ప్రాంతములో ఒకరిని గుర్తించి, క్రమముగా వారికొరకు ఈ క్రింది ప్రశ్నలకు జవాబులు వెదకి ప్రార్థించండి. ఇతడు లేక ఈమె యేసు యొక్క మదిలో నా స్నేహితులేనా? అతని లేక ఆమె యొక్క అవసరాలను గూర్చి నాకు తెలుసా? స్వస్థత కొరకు వారిని యేసు యొద్దకు నేను ఏవిధముగా నడిపించగలను?`