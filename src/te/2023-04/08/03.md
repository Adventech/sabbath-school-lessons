---
title:  క్రీస్తు యొక్క పద్దతి మాత్రమే
date:   20/11/2023
---

**అక్కరలో ఉన్న వారికి సువార్త పరిచర్య చేయుటకు ఈ క్రింద సూచించిన వృత్తాంతములు మనకు ఏమి బోధిస్తున్నవి?**

`యోహాను 5:1-9`

`మార్కు 1:23-28`

అక్కరలో ఉన్న వారికి పరిచర్య చేయుటకు యేసు యొక్క పద్దతిలో ఉన్న ఐదు మెట్ల విధానమును ఎలెన్ జి వైట్ సూచించుచున్నది. ప్రజల యొద్దకు మనము వెళ్ళుటకు క్రీస్తు పద్ధతిని అనుసరించుట వలననే నిజమైన ఫలితము దొరుకుతుంది. మనుష్యుల మేలును కోరినవాడై రక్షకుడు వారితో కలిసిపోయెను. వారియెడల ఆయన తన కనికరమును చూపించాడు. వారి అవసరాలు తీర్చుటకు, వారి నమ్మకమును పొందుటకు వారికి పరిచర్య చేసెను. అటు తరువాత వారిని “నన్ను వెంబడించుడి” అని ఆహ్వానించెను. స్వస్థతా పరిచర్య, పుట 143.

మొదటగా మనము నిస్సహాయులతో కొంత సమయమును గడపాలి. వారిని గూర్చి కొంతవరకు తెలుసుకోవాలి. వారికి మేలు చేయాలనే ఉద్దేశముతో వారికున్న అక్కరలను గూర్చి అర్థము చేసుకోవాలి. ఒక కోనేరు యొద్ద పక్షవాత రోగితో యేసు ఏమి చేసెనో ఒకసారి చూడండి. యేసు ఆ కోనేరు యొద్దనే యున్నాడు, అక్కడ “రోగులు, గ్రుడిద్దారు, ఊచకాలు చేతులు గలవారు మరియు పక్షవాత రోగులు గుంపులుగా పడివున్నారు” (యోహాను 5:3).

రెండవది, మనము కనికరము చూపించాలి. ఇది కొంత సవాలుతో కూడుకొనిన విషయము. కొందరు అవసరములో ఉన్న వారియెడల దయ చూపినట్లు ప్రవర్తిస్తూ అవకాశము చూచుకొని వారిని వేధింపులకు గురి చేసే ప్రమాదముంది. ఎటువంటి మేలు వారి యొద్ద నుండి ఆశించకుండా కనికరము చూపించమని దేవుడు మనలను పిలుచుచున్నాడు.

మూడవది వారి అవసరములను తీర్చుటకు పరిచర్య చేయుట. ఇందులో మాటలను మించిన చర్యలు ఇమిడియున్నవి. స్నేహితునికి పరిచర్య చేయాలంటే కొన్ని చర్యలు చేయవలసి యున్నది. ఆ పక్షవాత రోగిని నీకేమి కావాలని యేసు అడిగెను. అటు తరువాత అతని పక్షమున ఒక అద్భుత కార్యమును జరిపించెను. దురాత్మ ఆవరించిన మనుష్యుని విషయములో యేసు ఆ పరిస్థితినంతటిని తన స్వాధీనములోనికి తీసుకొని ఆ నిస్సహాయుడైన మనిషికి సహాయపడ్డాడు.

నాల్గవ మెట్టు, వారి నమ్మకమును సంపాదించుకోవాలి. మనము ప్రజలకు సువార్త పరిచర్య చేసేటప్పుడు, వారికి సహాయపడేటప్పుడు, వారికి ఏమి చెబుతున్నామో ఆ మాటలను నమ్ముట నేర్చుకుంటారు. యేసును గూర్చి మాట్లాడినపుడు వారు వినుటకు సిద్ధముగా ఉంటారు. యేసు తన యొద్దకు వచ్చిన వారిని భౌతికముగా లేక శారీరకమైన స్వస్థతను అనుగ్రహించుటయేగాక ఆయనలో ఉన్న నిత్యజీవమును వారు పొందుకోవాలని ఆయన కోరియున్నాడు (యోహాను 10:10).

చివరిగా ఐదవమెట్టు, అక్కరలో ఉన్న వారిని యేసుచెంతకు నడిపించాలి. ఆ చర్యలో నీవు సహాయము చేసే వానికి మరియు నీకు కూడా విశ్వాసము అవసరమైయున్నది.

`యేసు చేసినట్లు మనము సాధారణముగా అద్భుత కార్యాలను చేయలేము. అయితే అక్కరలో ఉన్న వారికి ఏ ఇతర మార్గాల ద్వారా పరిచర్య చేయగలము?`