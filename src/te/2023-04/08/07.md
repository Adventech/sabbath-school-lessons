---
title:  అదనపు అధ్యయనము
date:   24/11/2023
---

ఆర్ధర్ వైట్ వ్రాసిన “ఎఫ్యూడేస్ ఎట్ లాంగ్ పాయింట్" మరియు ఎలెన్ జి వైట్ వ్రాసిన “ఆస్ట్రేలియాలో గడిపిన కొన్ని సంవత్సరములు” 1891-1900 సంపుటి 4; పుట 100-104 చదువుడి.

ప్రజలను రక్షించుట కొరకు యేసు ఇతర విశ్వాసులతో పరిచర్య చేసి వారి మధ్యన వంతెనలను నిర్మించెను అని సువార్త గ్రంథకర్తలు తెలియజేశారు. (మత్తయి 8:28 - 34; మార్కు 5:1-20). ఆ విధముగానే మనము కూడా ఇతర సంస్కృతులకు చెందినవారితో స్నేహము చేస్తూ వారికి సువార్త పరిచర్య చేయవలెను. క్రీస్తు యొక్క మరణము అందరికి చెందినది. దానికి జాతి, మతము, దేశము, సంపద వంటి విషయాలతో సంబంధము లేదు. ఈ విషయము మనము ఎన్నడూ మరచిపోకూడదు. "ఆయనే మన పాపములకు శాంతికరమైయున్నాడు. మన పాపములకు మాత్రమే కాదు. సర్వలోకమునకు శాంతికరమైయున్నాడు” (1యోహాను 2:2).

స్త్రీ పురుషులు వారి కుటుంబాలకు మాత్రమే దేవుని ప్రేమను పంచుకొనుట ద్వారా ఆయన ప్రణాళికను నెరవేర్చుట లేదు. ఇతరులు ఉపశమనమును పొందే విషయములో వారిని దేవుని ప్రేమ నుండి వేరుచేస్తే అది దేవుని ఉద్దేశమును నెరవేర్చడము కాదు.

“మన ఇంటి వెలుపల ఉన్న వారికి మేలు చేయమని మన ప్రభువు పిలుచుచుండగా మన కుటుంబము మీద ప్రేమ తగ్గించుకోవాలని ఆయన ఉద్దేశము కాదు. అదే సమయములో మనతోటి సమాజములో ఉన్న వారిని నిర్లక్ష్యము చేయమని కూడా కాదు. మన నాలుగు గోడల మధ్యనే ప్రేమ నిలిచియుండరాదు. ఇతరులు మేలు పొందునట్లు మనము దేవుని ప్రేమను వారికి తెలియపర్చవలెను” -ఎలెన్ జి వైట్, ఎడ్వంట్ రివ్యూ మరియు సబ్బాతు హెరాల్డు అక్టోబరు 15, 1895.

మనము క్షేమముగా ఉన్న పరిధులను దాటి, ఇతరులకు దేవుని యొక్క దీవెనలు పంచిపెట్టబడాలని యేసు స్వయముగా మనలను హెచ్చరించెను (అపొ.కా. 1:8; మార్కు 11:17).

**చర్చించుకొనుటకు ప్రశ్నలు**

`నీవు ఎక్కడ సుఖముగా ఉన్నావు? ఆ పరిధిని దాటి అవసరమైతే బయటకు వెళ్ళుటకు సిద్దముగా ఉన్నావా?`

`"వీడు తిండిబోతును, మద్యపానియు, సుంకరులకును, పాపులకును స్నేహితుడని” (మత్తయి 11:19) అని యేసును గూర్చి మాట్లాడుట వలన కలిగిన ఫలితమేమి? ఆ విధముగా ఆయన నిందించబడుటకు ఆయన చేసిన సువార్త పరిచర్య ఏమిటి?`

`అవిశ్వాసుల వేడుకలలో పాల్గొనకుండా క్రైస్తవులు ఎంతవరకు ఉండాలి? బైబిలు సిద్ధాంతాలను మానకుండా క్రైస్తవులు ఎంతవరకు అటువంటి వేడుకలలో పాల్గొనవచ్చును?`