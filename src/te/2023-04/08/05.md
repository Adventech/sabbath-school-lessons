---
title:  గాయపడిన వారికి సహాయము చేయుట
date:   22/11/2023
---

ఈ లోకంలో ఏదో ఒక విషయమందైనా గాయపడని వారుంటారా? మనము సంపద మరియు భౌతికవాదమును సమర్థించే వాతావరణములో జీవించుచున్నను లేక దారిద్ర్యము మరియు వస్తువుల యొక్క అవసరము ఎక్కువగా ఉన్న పరిస్థితుల్లో జీవిస్తున్నా, ఈ రెండింటి మధ్య పెద్ద తేడా ఏమీ కనిపించుట లేదు. ప్రజలు గాయపడుతున్నారు. బాధపడుతున్నారు. జీవించుటకు ఎంతో పోరాడవలసి వస్తుంది. ఉదాహరణకు పాశ్చాత్య దేశాల్లో జీవితమందు ఎదురయ్యే సమస్యల యొక్క ఒత్తిడి వలన కలిగే వ్యాకులతను నయము చేసే ఔషధముల వాడకమును బట్టి మనము గ్రహించవచ్చు. దీనిని బట్టి వస్తుసంపద ఎంత వున్నా అది సంతోష సమాధానములను ఇవ్వలేదని రుజువైనది. "ప్రభువు ఆత్మ నా మీద ఉన్నది. బీదలకు సువార్త ప్రకటించుటకై ఆయన నన్ను అభిషేకించెను. చెరలోనున్న వారికి విడుదలను, గ్రుడ్డివారికి చూపును, ప్రకటించుటకును, నలిగిన వారిని విడిపించుటకును ప్రభువు హితవత్సరము ప్రకటించుటకును ఆయన నన్ను పంపియున్నాడు (లూకా 4:18).

`ఈ పై వాక్యము యేసును గూర్చి ఏమి బోధిస్తుంది? మనము కూడా మన పొరుగువారి అవసరాలను తీర్చే విషయంలో ఏమి చేయాలి?`

ప్రజలు ఎప్పుడు యేసును అంగీకరిస్తారో తెలియక పోయినను, వారు ఎన్నటికి అంగీకరించకపోయినను, వారి అవసరములు తీర్చమని దేవుడు మనలను పిలుస్తున్నాడు. ప్రజలను యేసుని చెంతకు నడిపించాలనేది మన సువార్త పరిచర్య యొక్క ముఖ్య ఉద్దేశమైనను, అది నెరవేరినా, నెరవేరకపోయినా వారు నిజముగానే అవసరతలో ఉన్నారు కాబట్టి మనము యేసుని అంగీకరించాము కాబట్టి వారికి సహాయపడాలని పిలుస్తున్నాడు.

యేసు ప్రజలందరి అవసరాలను తీర్చాడు కాబట్టి అది బైబిలు మాదిరియైయున్నది. దానిని మనము అనుసరించాలి. ఆయన సహాయము చేసిన వారందరు ఆయనను ప్రభువుగా అంగీకరించారో లేదో తెలియదు.

ఇతరులకు మనము నిజముగా సహాయపడాలనుకుంటే, ముందుగా వారి అవసరాలను గూర్చి తెలుసుకోవాలి. ఒక స్నేహితునికి ఏవిధంగా సహాయము చేయాలో వారివారి సంస్కృతులను బట్టి ఉంటుంది. భారత దేశములో అతిథులకు త్రాగుటకు నీరు, తినుటకు ఆహారము ఇచ్చుట ఒక ఆచారము. తన ప్రియులను కోల్పోయిన స్నేహితుని ఓదార్చుటకన్నా ఒక అపరిచితునికి కొంత డబ్బు ఇచ్చి పంపుట సులభము. మీ స్నేహితునికి డబ్బు లేక ఏదైనా ఒక వస్తువు కన్నా వేరైనది ఏమైనా అవసరమైయుండవచ్చు. చాలాసార్లు దయగల మాటలే ఎక్కువగా ఆదరణను ఇవ్వగలదు.

యేసు యొక్క సహాయకులుగా స్నేహితులకు మనము సహాయము చేయకముందు వారి యెడల నిస్వార్థమైన ప్రేమ ఉండాలి. వారికి సహాయము అందించకముందు, వారి పరిస్థితులను బాగుగా అర్థము చేసుకోవాలి. వారు యేసును వెంబడించుటకు సిద్ధముగా ఉన్నారో లేదో మీకు తెలియకపోయినను, వారికి సహాయము చేయండి.

`మత్తయి 25:34-40 చదువుడి. ఇక్కడివ్వబడిన వర్తమానము ఏమిటి?`