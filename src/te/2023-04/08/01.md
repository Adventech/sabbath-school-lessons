---
title:  అక్కరలో ఉన్న వారికి సువార్త పరిచర్య
date:   18/11/2023
---

### ఈ వారమునకు చదువ వలసిన వచనములు
లూకా 5:17-26; యోహాను 5:1-9; ద్వితియో 10:19; లేవి కాం 23:22; మత్తయి 25:34-40; యోహాను 15:13.

> <p>కంఠతవచనం</p>
> “అందుకు రాజు మిక్కిలి అల్పులైన యీ నా సహోదరులలో ఒకనికి చేసితిరి గనుక నాకు చేసితిరని నిశ్చయముగా మీతో చెప్పుచున్నానని వారితో అనును” (మత్తయి 25:40).

అక్కరలో ఉన్న వారికి దేవుడు ఏవిధంగా సహాయపడుచున్నాడనుటకు అనేక ఉదాహరణలు లూకా 5:17-26లో కనుగొనగలము. కొన్నిసార్లు మనకు సహాయము చేయుటకు ఆయన మనలను వాడుకుంటాడు. ఈ పరిచర్య చాలా సవాలుతో కూడుకున్నది. అయితే అది గొప్ప ప్రతిఫలాలను తీసుకొని వస్తుంది. అక్కరలో ఉన్న వారికి సహాయపడుట ద్వారా మనము యేసుక్రీస్తు యొక్క పరిచర్య మాదిరి ప్రకారము చేయుచున్నాము. కొన్ని సమయాలలో ఎవరికి సహాయము అవసరమో చెప్పడం సులభమనిస్తుంది. కాని కొన్ని పరిస్థితులలో ఆ విషయాన్ని తెలుసుకోవడం సులభము కాదు. అక్కరలో ఉన్న వారి నేపథ్యము స్పష్టముగా మనకు తెలియకపోయినను దేవుని యొక్క సహాయకులముగా వారందరికి పరిచర్య చేయుటకు పిలువబడితిమి.

పరిచయము లేని పరాయి వారి యొద్దకు వెళ్ళివారి నమ్మకాన్ని మనము పొందవలెనని బైబిలు మనలను ప్రోత్సహించుచున్నది. ఆవిధముగా చేయుట ద్వారా వారు యేసును కనుగొనుటకు అవసరమైన మార్గాలను తెలుసుకొనగలము.

అక్కరలో ఉన్న వారికి సువార్త పరిచర్య అనే ఈ వారము యొక్క పాఠము అవసరతలో ఉన్న ఇతరులను ఏయే మార్గముల ద్వారా చేరుకొనగలమో దేవునికి ఒక ప్రణాళిక ఉన్న దని చూపిస్తుంది. వారి అక్కరలు భౌతికమైనవి కావచ్చు. ఆవేశపూరితమైనవి కావచ్చు. ఆర్ధికమైనవి కావచ్చు, సామాజికపరమైనవి కావచ్చు, అనగా కొందరు వారి సమాజమునుండి గాని, కుటుంబమునుండి గాని వెలివేయబడిన వారై యుండవచ్చును. వారి అవసరము ఎటువంటిదైనా, మనము ఎంతవరకు సహాయపడగలమో అంతవరకు సహాయము చేయుటకు సంసిద్దముగా ఉండాలి. ఇదే ఒక క్రైస్తవుడంటే ఏమిటో అర్థమును తెలియజేస్తుంది. మన పరిచర్యలో భాగముగా దీనిని చేర్చాలి.

నవంబరు 25, సబ్బాతు దినమున ఈ వారము యొక్క పాఠమును చదువుటకు సిద్ధపడవలెను.