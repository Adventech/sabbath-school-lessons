---
title:  స్నేహితుల యొక్క విశ్వాసము
date:   19/11/2023
---

యేసు యొద్దకు అక్కరలో ఉన్న ఒక మనిషిని లేక ఒక స్నేహితుని తీసుకొని వె ళ్ళుటకు కొంతమంది వ్యక్తులు ఏవిధముగా శ్రమపడ్డారో అనే శక్తివంతమైన వృత్తాంతమును సువార్తలు బయలుపర్చుచున్నవి. అవసరతలో ఉన్న వారికి సువార్త పరిచర్య చేయుటలో ఎదురయ్యే కష్టాలను గూర్చి ఇక్కడ నేర్చుకొనగలం.

`లూకా 5:17-26 (మత్తయి 9:1-8; మార్కు 2:3-12 కూడా చదువుడి). ఈ వృత్తాంతము నుండి సువార్తను ప్రకటించే విషయములోను పరిచర్య చేసే విషయములోను ఎటువంటి పాఠములను నేర్చుకొనగలము?`

వారి స్నేహితుని యేసు యొద్దకు తీసుకొని రావడము ద్వారా ఆ మనుష్యులు అతని అవసరమును తీర్చే బాధ్యతను తీసుకున్నారు. అక్కరలో ఉన్న వారిని యేసునొద్దకు నడిపించే బాధ్యతను ఆ మనుష్యుని స్నేహితులు తీసుకున్నట్లు మనము కూడా వారి వలె బాధ్యత తీసుకోవాలని దేవుడు మనలను పిలుచుచున్నాడు. అవసరమైతే అనుసరించిన పద్దతి అందరు ఆమోదించకపోయినను అటువంటి పరిచర్య చేయుటకు విశ్వాసము, చర్య, సహనము మరియు ఒక సమ్మతి అవసరము. ఆ మనుష్యులు యేసు యొద్దకు వచ్చారు. అయితే ఎన్నో ప్రతికూల పరిస్థితులను ఎదుర్కొన్నారు. అవసరతలో ఉన్న వారి స్నేహితుని సంప్రదాయబద్దముగా యేసు యొద్దకు తీసుకొని రాలేకపోయారు. అయితే వారి ప్రయత్నమును విడిచి పెట్టలేదు. వారి స్నేహితుని యేసు చెంతకు చేర్చుటకు ఒక వినూత్నమైన పద్ధతిని కనుగొన్నారు. “ఇంటి మీదికెక్కి పెంకులు విప్పి మంచముతో కూడా యేసు యెదుట వారి మధ్యను వానిని దించిరి” అది అసాధారణమైన పద్దతియైనను, లూకా సువార్త ప్రకారము ఆ మనుష్యులు చేసిన చర్యను యేసు అంగీకరించెను” (లూకా 5:20).

నిస్సహాయస్థితిలో ఉన్నామని స్నేహితులను ఆయన యొద్దకు మనము తీసుకొని వెళ్ళాలని యేసుకోరుచున్నాడు. నొప్పితో బాధపడుచున్న వారిని, వారెవరైననూ సరే పరమ వైద్యుడైన యేసు యొద్దకు తీసుకొని వెళ్ళినయెడల ఆయన వారిని క్షమించి, స్వస్థపర్చుటకు ఆశతో ఎదురుచూస్తున్నట్లు బైబిలు చెప్పుచున్నది.

నిస్సహాయులైన వారికి సహాయపడమని ఎలెన్ జి వైట్ మనలను సవాలు చేయుచున్నది. “మీరు చేయవలసిన పనిని ఎవరో గుర్తు చేసే వరకు వేచియుండవద్దు. మీ చుట్టూ ఎవరున్నారో ఒకసారి మీ నేత్రములను తెరచి చూడండి. నిస్సహాయులతోను, బాధింపబడిన వారితోను, అవసరతలలో ఉన్నవారితోను పరిచయాలు ఏర్పరచుకొనుడి. వారి నుండి మీరు దాగుకొనవద్దు. వారి అవసరాలను కప్పిపుచ్చుటకు ప్రయత్నించవద్దు. పవిత్రమును మరియు నిష్కళంకమునైన పవిత్రమైన మతము లేక భక్తి ఏదని ఎవరు ఆధారాలు చూపిస్తారు? మహా గొప్ప రక్షణ ప్రణాళికలో సహాయపడుటకు ఎవరు ఆసక్తిని కనుపర్చుదురు? సంఘమునకు ఉపదేశములు, సంపుటి 2, పుట 29.

నిస్సహాయులకు ఏవిధంగా సహాయపడాలో యేసు చేసి చూపాడు. అదేవిధముగా మనలను కూడా చేయమని పిలుస్తున్నాడు. ముందుగా వారికి స్నేహితులుగా మారాలి. వారి అవసరాలను గూర్చి నేర్చుకోవాలి. చివరిగా వారిని యేసు యొద్దకు నడిపించాలి. ఆయన మాత్రమే వారికి సహాయము చేయగలడు. పైన ఉదాహరించిన వృత్తాంతములో మనుష్యులు చేసిన పని అదే. వారివలె మనము కూడా పరిస్థితులకు తగినట్లు సహాయపడాలి. ఏకైక రక్షకుడైన యేసునొద్దకు ప్రజలను సహాయము నడుపును.

`నేడే మీ చుట్టు ప్రక్కల వారికెవరికైనా సహాయము అవసరమా? వారికిమీరేమి చేయగలరు?`