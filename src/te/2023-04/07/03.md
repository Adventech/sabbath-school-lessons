---
title:  యేసు అనుసరించిన పద్దతి మరియు ప్రతిస్పందన
date:   13/11/2023
---

ఆ ధర్మశాస్త్రోపదేశకుడు యేసును పరీక్షించుటకు వచ్చెనని బైబిలు తెలియ జేయుచున్నది. అయితే అతని ఉద్దేశములు ఏమైయున్నావో యేసుకు తెలుసు. మన హృదయాలోచనలు మరియు కోరికలను మనకన్నా దేవునికే బాగా తెలుసు. మనలను ప్రశ్నించేవారి హృదయాలోచనలు మనకు తెలియవు. అవునా?

కొన్నిసార్లు ఇతర మతాలకు చెందిన మనుష్యులు మన విశ్వాసమును గూర్చి మనలను ప్రశ్నిస్తూ ఉంటారు. ఉదాహరణకు మన ముస్లిం సోదరులు యేసు యొక్క దైవత్వమును గూర్చి మనలను అడుగుదురు. “నేను దేవుడను అని యేసు బైబిలులో ఎక్కడ చెప్పాడు? "లేక) మీకు త్రిత్వములో ముగ్గురు వ్యక్తులు ఉండగా ఒకే దేవుడున్నాడని మీరెందుకు చెప్పుదురు? ఇట్టి ప్రశ్నలు రెచ్చగొట్టేవిగా ఉన్నప్పటికి యేసును గూర్చి ఆ ప్రశ్నలు అడిగేవారి హృదయములలో లోతైన కోరిక లేక శూన్యత యదార్ధముగానే ఉ యుండవచ్చును. వారి హృదయాలను గూర్చి మనకు తెలియదు. మనము తెలుసుకోవలసిన అవసరము కూడా లేదు. కేవలం మనకున్న జ్ఞానముతో ఇతరులకు సువార్త పరిచర్య చేయవలసియున్నాము. వారి ఆలోచనలు ఏవిధముగా ఉన్నను, వాటితో మనకు సంబంధము లేదు.

`మత్తయి 26:56; అపొ.కా. 17:11; 1కొరింథి 15:3 మరియు 2తిమోతి 3:10 చదువుడి. లూకా 10:26. ఆ ధర్మశాస్త్రోపదేశకునికి యేసు ఇచ్చిన జవాబును అర్థము చేసుకొనుటకు ఈ వాక్యాలు మనకు ఏవిధముగా సహాయపడును?`

కొన్నిసార్లు మనకు జవాబు కావాలని కోరుకుంటాము. కాని అవి ఎక్కడ దొరుకుతాయో తెలుసుకోము. యేసు చెప్పెను “అందుకాయన ధర్మశాస్త్రమందేమి వ్రాయబడియున్నది? నీవేమి చదువుచున్నావని అతని అడుగగా” (లూకా 10:26) నేర్చుకునే విధానము గూర్చి యేసు ఒక ముఖ్య విషయాన్ని తెలియజేసాడు. ఇతరులు మనకు ఏమి చెప్పుచున్నారో వాటిని వినుటమట్టుకే కాకుండా, మనము దేవుని వాక్యమును చదువవలసియున్నాము. జవాబులు అక్కడున్నవి. ఆ విషయములో ఏమి చేయాలో పరిశు ద్ధాత్మ మన హృదయముల మీద పనిచేసి వివరించును.

దేవుడు తన వాక్యమును మనకు అనుగ్రహించెను. దానిలో మనకు అవసరమైన సమస్త సత్యమును కనుగొనగలము. మనమే విధముగా జీవించగలము. ఇతరులనేవిధంగా సత్కరించాలి? ఏవిధంగా నిత్యజీవమును పొందగలము మొదలగు వీటన్నిటికి బైబిలునందు జవాబులు దొరుకును. ఈ విషయములో ఉపాధ్యాయులు, బోధకుల యొక్క పాత్ర ఎంతైనా ఉంది. అయితే చివరికి మన మందరము సత్యమును తెలుసుకొనుటకు బైబిలు యొద్దకు వెళ్ళాలి. “నీ వాక్యము నా పాదములకు దీపమును నా త్రోవకు వెలుగునైయున్నవి” (కీర్తనలు 119:105). ఈ వాక్యము ఒక పద్యము కాదు. అది పరిశుద్ధమైన సత్యము. అది మనలను దేవుని వాక్యమునకు నడుపును. విశ్వాసులకు దాని యొక్క ప్రాముఖ్యతను గూర్చి తెలియజేయుచున్నది.

`యేసు దేవుని వాక్యమై యుండి శరీరధారిగా మన మధ్యకు వచ్చెను. ఆవిధంగా వ్రాయడిన వాక్యము యొద్దకు ప్రజలు నడిపింపబడుచున్నారు. బైబిలు యొక్క ప్రాముఖ్యతను గూర్చి మనకేమి చెప్పుచున్నది. తత్వశాస్త్రము చెప్పే కారణాలతో బైబిలును తక్కువ చేసి చూపుట ద్వారా, దానియందు మన నమ్మకము చెడిపోకుండునట్లు ఎందుకు ఆ శాస్త్రములను మనము తిరస్కరించవలెను?`