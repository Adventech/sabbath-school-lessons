---
title:  నిత్యజీవమును పొందుట కొరకు
date:   14/11/2023
---

`లూకా 10:27, 28 చదువుడి. ధర్మశాస్త్రోపదేశకుడు తన ప్రశ్నను తానే చెప్పుకొనిన జవాబు ఏమిటి?`

ఆ ధర్మశాస్త్రోపదేశకుడు ఒక ప్రశ్నను అడిగి, దానికి అతడే జవాబు చెప్పుకున్నాడు. “నీ దేవుడైన ప్రభువును నీ పూర్ణ హృదయముతో ప్రేమింపుము. నిన్నువలె నీ పొరుగువానిని ప్రేమింపుము” (లూకా 10:27).

దానికి యేసు యిచ్చిన జవాబు ఏమిటి? "నీవు సరిగా ఉత్తరమిచ్చితివి" (లూకా 10:28) “నీవు ఆలాగు చేయుము” (లూకా 10:28) అని యేసు అతనికి ఒక సవాలు విసిరాడు.

ఎక్కువ మంది విశ్వాసులకు సంఘ సిద్ధాంతముల విషయములోను మరియు విశ్వాసము విషయములోను సరియైన జవాబు చెప్పడం వారికి చాలా తేలికైన విషయమే. అయితే అక్కడ ఏది సత్యమని తెలుసునో దానిప్రకారము చేయమని ఒక సవాలు వచ్చెను. అనేకమందికి రక్షింపబడుటకు అవసరమైన విషయము తెలుసు. కాని వారు రక్షింపబడరు. ఎందుకంటే రక్షింపబడుటకు ఏది అవసరమో వారికి తెలుసు కాని తెలిసిన విషయానికి వారు విధేయత చూపలేదు. ఆవిధముగా అదొక తీవ్రమైన సమస్యగా మారినది. దేవునిని ప్రేమించాలి మరియు పొరుగువారిని ప్రేమించాలి అని తెలుసుకుంటే సరిపోదు. దానిని నీవు చేసిచూపాలి.

`యాకోబు 2:17-22 చదువుడి. యేసు ధర్మశాస్త్రోపదేశకునికి చెప్పిన విషయాలకు ఈ వాక్యములు ఏవిధముగా సమాంతరముగా ఉన్నవి?`

మనము దేవునిని ప్రేమించినచో, ఆయన వాక్యమును చదువుదుము. ప్రార్ధించుదుము. ఆయన ఆజ్ఞలను గైకొందుము మరియు ఆయన స్వరమునకు “పూర్ణ హృదయముతో” విధేయత చూపిస్తాము. నేను ఇతరులను ప్రేమిస్తున్నానని చెప్పి, ఆలయములో ఇతరులను గూర్చి అసలు ఆలోచన చేయకుండా లేక నేను సహాయము చేయగలిగియుండియు ఇతరులు అవసరములో ఉన్నప్పుడు వారికి నేను సహాయపడనిచో నా విశ్వాసానికి ఏమి విలువ ఉన్నది? క్రైస్తత్వము అనగా కొన్ని ప్రత్యేకమైన నమ్మకాలను కలిగి యుండుట కాదు. అది ఒక జీవిత విధానము.

“సహోదరుడైనను, సహోదరియైనను, దిగంబరులై ఆనాటికి భోజనము లేక యున్నపుడు మీలో ఎవడైనను శరీరమునకు కావలసిన వాటిని ఇయ్యక - సమాధానముగా వెళ్ళుడి. చలి కాచుకొనుడి, తృప్తి పొందుడని చెప్పిన యెడల ఏమి ప్రయోజనము” (యాకోబు 2:15, 16).

`ఇతరుల క్షేమము కొరకు నీవు ఎంత జాగ్రత్త తీసుకొనుచున్నావు? పౌలు యొక్క మాటలను నీవు ఎంతవరకు అనుసరిస్తున్నావు? "మీలో ప్రతివాడును తన సొంత కార్యములను మాత్రమే గాక యితరుల కార్యములను కూడా చూడవలెను” (ఫిలిప్పి 2:4) దేవుని కృప ద్వారా ఇతరులు క్షేమము కొరకు జాగ్రత్త తీసుకొనుటకు నీవు ఏవిధంగా నేర్చుకొనగలవు?`