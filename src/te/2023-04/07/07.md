---
title:  అదనపు అధ్యయనము
date:   17/11/2023
---

ఎలెన్ జి వైట్, యుగయుగాల అభీష్టము, పుటలు 497-505 వరకు “మంచి సమరయుడు” చదవండి.

నేడు మన ప్రపంచములో అనేకమంది ఆకలిగొన్నవారు, అవసరాలున్నవారు అన్యాయానికి గురైన వారు ఉన్నారు. అది ఎంత చిన్నదైనప్పటికిని మీ వంతు సహాయమును అట్టివారికి అందించండి. యేసు తిరిగి రెండవసారి రాకముందు ప్రపంచములో ఉన్న అన్ని సమస్యలను మనము పరిష్కరించలేము. ఆవిధముగా చేయమని కూడా మనలను పిలువలేదు. అయితే అప్పటివరకు మీకు తెలిసిన వారిలో తినుటకు తగినంత ఆహారము లేనివారికి, కనీస అవసరాలు తీరని వారికి, లేక సంఘ సభ్యులలో ఎవరైనా అన్యాయమునకు గురైనా, మతమనే అంధకారములో ఉండి నేడు సమస్యలను సృష్టిస్తున్నవారికి మీ శక్తి కొలది సహాయము చేయండి.

తండ్రి యెదుట అపవిత్రము కానిది మరియు పవిత్రమైన మతము అంటే ఇదే. తండ్రి లేనివారిని, బాధింపబడుచున్న విధవరాండ్రను దర్శించుట, లోకములో నిందారహితులుగా ఉండుటయే నిజమైన మతము. మంచి ఫలములు ఫలించాలని క్రీస్తు మనలను కోరుచున్నాడు. దయగల మాటలు, దానధర్మాలకు సంబంధించిన క్రియలు, పేదల యెడల ప్రేమ ఇవన్నియు మంచిఫలములైయున్నవి. భారముతో కృంగిన వారికి దయచూపుట, అవసరములో ఉన్న వారికి సహాయహస్తములు చాపుట, నగ్నముగా ఉన్న వారికి వస్త్రములు కప్పుట, అతిథులు ఆహ్వానింపడుట వారికి మీ హృదయాల్లో స్థానమును కల్పించుట, అట్టి వారికి పరలోకములో నుండి దూతలు సమీపముగా వస్తారు. న్యాయమును జరిగించే ప్రతి క్రియ, చూపించే దయ, చేసే సహాయము పరలోకములో వినసొంపైన సంగీతముగా ఉండును. ఈ దయగల కార్యములు చేసే వారిని పరలోకమందున్న తండ్రి తన సింహాసనము నుండి చూసి ఆయన అతి విలువైన సంపదలో లెక్కించుకుంటాడు. “వారు నా వారై యందురు” అని సైన్యములకధిపతియైన దేవుడు సెలవిస్తున్నాడు. అట్టివారు యేసుతో సన్నిహితమైన బాంధవ్యమును కల్గియుంటారు. -ఎలెన్ జి వైట్, సంఘమునకు సాక్ష్యములు, సంపుటి2, పుట 25.

**చర్చించుకొనుటకు ప్రశ్నలు**

`దేవునిని ప్రేమించుడి. ఇతరులను ప్రేమించుడి అనే ఆజ్ఞ క్రియల ద్వారా రక్షణ సంపాదించుకొనవచ్చునని చెప్పుటలేదు. అని మనము ఏవిధంగా అర్థము చేసుకొనగలము? సిలువ మీద యేసు చేసిన కార్యమును పరిశీలిస్తే (ఫిలిప్పి 2:5-8). మన క్రియల ద్వారా రక్షణ సంపాదించుకొనగలము అనుకొనుట ఎంత గొప్ప పొరపాటు?`

`మనకన్నా వేరుగా ఉన్న ఇతరులను చూసినపుడు అంతరంగికముగా వారి యెడల మనకున్న సహజమైన దురభిమానమును గుర్తించుటకు ఏవిధంగా నేర్చుకొనగలము?`

`ఈవారం పాఠంలో చదివిన విషయాలు కాకుండా దయచూపించుటకు ప్రోత్సహించే ఏ ఇతర వాక్య భాగాలను నీవు కనుగొంటివి?`