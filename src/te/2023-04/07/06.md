---
title:  మంచి సమరయుని గూర్చి నేడు
date:   16/11/2023
---

ధర్మశాస్త్రోపదేశకుడిచ్చిన సరియైన జవాబుకై యేసు అతనిని మెచ్చుకొని “ఆలాగు చేయుము. అప్పుడు జీవించెదవు” అని అతనితో చెప్పెను. ఆవిధముగా అతని హృదయములో ఉన్న ప్రధానాంశమును ఆయన ప్రస్తావించాడు. ఆ ధర్మశాస్త్రోపదేశకునికి అన్నీ సరియైన జవాబులు ఇవ్వడం సుళువుగానే ఉంటుంది. కాని ఆ విషయాలను కార్యరూపములో చేసి చూపించడము 2,000 సం॥ క్రితము సమస్యగా ఉండేది. నేడు కూడా మనలో అనేకమందికి అదే సమస్య ఉన్నది. ధర్మశాస్త్రోపదేశకుడు తన మాటలతో యేసును చిక్కులలో పెట్టి డంబముగా తన జ్ఞానమును ప్రదర్శించుకోవాలనుకున్నాడు. అందుచేత అతడు యేసును మరొక ప్రశ్న అడిగాడు. "అవును గాని నా పొరుగు వాడు ఎవడని యేసు నడిగెను” (లూకా 10:29).

`లూకా 10:30-37 చదువుడి. ఈ వృత్తాంతమంతటిలో యేసు బోధించాలనుకున్న భావమును ఏవిధముగా సంగ్రహపర్చగలవు?`

ఇతరుల చేత అన్యాయమునకు గురైన మనుష్యులు మీ చుట్టుప్రక్కల ఎవరైనా ఉన్నారా? అటువంటి వారికి మనము సహాయము చేయుటకు మనము చేయగలిగినంతా చేశామా?

కొన్ని సమయాలలో పాదుర్లు, సంఘ పెద్దలు, సంఘ సభ్యుల సహాయము అవసరమైన వారికి సహాయము చేయకపోవడం నిజమే. అందులో సందేహములేదు. కొన్నిసార్లు ఇతర విశ్వాసమునకు చెందినవారు అవసరతలో ఉన్న సమాజము వారికి సహాయపడుదురు. దయ కలిగి యుండాలని మనము మాట్లాడవచ్చును. అయినప్పటికి సహాయము చేయవలసి వచ్చేసరికి ఇతరులు వారి అవసరతను తీర్చవచ్చును. మన విశ్వాసమునకు ఏమైనా అర్థమున్నట్లు అయితే, అవసరతలో ఉన్న వారి యొద్దకు వెళ్ళి అవసరాలు తీర్చాలి.

చివరిగా మంచి సమరయుని గూర్చి మాట్లాడుతూ, అవసరములో ఉన్న ఆ వ్యక్తికి ముగ్గురిలో ఎవరు నిజమైన పొరుగువాడు అని ప్రశ్నించెను. ఆవిధంగా “ఎవరు నా పొరుగువాడు? అనే ప్రశ్నకు శాశ్వతమైన ఒక జవాబును క్రీస్తు ఇచ్చాడు. క్రీస్తు చూపినట్లుగా మన పొరుగువాడు అంటే అతడు మన సంఘ సభ్యుడు లేక మన విశ్వాసమునకు చెందినవాడు కానక్కరలేదు. దానికి జాతి, రంగు, కులము వంటి తేడాలు ఏమీ ఉండవు. మన సహాయము అవసరమైన ప్రతి వ్యక్తి మన పొరుగువాడే. సాతాను వలన గాయపర్చబడిన మరియు నలుగగొట్టబడిన ప్రతి ఆత్మ లేక మనిషి మన పొరుగువాడే. అతడు దేవుని యొక్క సొత్తు" -ఎలెన్ జి వైట్, యుగయుగాల అభీష్టము, పుట 503.

`మనమెదుర్కొనవలసిన సవాలు : నీవంటివారు కాకుండా వేరే విధంగా ఉన్నా లేక ఎవరైనా ఒకరిని నీవు వ్యక్తిగతముగా ఇష్టపడిన వాని కొరకు అనుదినము ప్రార్థించడము. ఆరంభించండి.`

`సవాలు స్వీకరించు : సెవెంతు డే ఎడ్వెంటిస్టు సభ్యులు కాని ముగ్గురు పరిచయస్తుల పేర్లను గుర్తించి వారి అవసరాలను (భావోద్రేకమైన, భౌతికమైన, సామాజికపరమైన) గూర్చి తెలుసుకోండి. ఆ అవసరాలను తీర్చుటకు వ్యక్తిగతముగా నీవెట్టి పరిచర్య చేయగలవు? రాబోయే వారంలో కార్యరూపములో ఏమి చేతువు?`