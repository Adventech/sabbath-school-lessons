---
title:  మనలను మనము ప్రేమించుకొనుచున్నట్లు ఇతరులను ప్రేమించుట
date:   15/11/2023
---

`మత్తయి 22:37-40 చదువుడి. ఇక్కడ యేసు స్వయముగా చెప్పిన విషయాన్ని ఆయన లూకా 10:27,28లో ధర్మశాస్త్రోపదేశకునికిచ్చిన జవాబుతో ఏవిధముగా పోల్చగలము?`

మత్తయి 22:37-40 ప్రకారము అనుదినము నిజమైన నమ్మకమును చూపుటకు ఈ రెండు ఆజ్ఞల మీద ఆధారపడి యుందని యేసు చాలా స్పష్టముగా చెప్పాడు. మరియు ఎవరైతే లూకా 10:27,28లోని విషయాలను గైకొంటారో వారికి నిత్యజీవము కలుగునని స్పష్టముగ చూడగలము.

పరలోకమందును మరియు భూమి మీద దేవుని యొక్క పరిపాలన ప్రేమ అనే సిద్దాంతముమీద ఆధారపడి యుంది. మరియు అది క్రైస్తవుని యొక్క స్వభావానికి కూడా పునాదియై యున్నది. ఇదొక్కటే వారిని స్థిరముగా నిల్పగలదు. ఇదొక్కటి మాత్రమే వారిని శోధనలయందు, శ్రమలయందు, స్థిరముగా నిలువబడుటకు సహాయపడును-ఎలెన్ జి వైట్, క్రీస్తు యొక్క ఉపమాన పాఠములు, పుట 49.

`గలతి 5:14; మీకా 6:6-8; మరియు 1 యోహాను 4:20,21 చదువుడి. యేసు మనకు చెప్పిన విషయాలను ఈ వాక్యములు ఏవిధముగా తిరిగి వివరించుచున్నవి?`

పౌలు ప్రకారము "ధర్మశాస్త్రమంతయు - నిన్ను వలె నీ పొరుగువానిని ప్రేమించుము అను ఒక్క మాటలో సంపూర్ణమైయున్నది” (గలతీ 5:14). పౌలు ఉద్దేశములో కార్యరూపములో పొరుగువారికి ఏవిధముగా ప్రేమతో సహాయపడుతున్నామో దానినే దేవుని ప్రేమించుట అంటారు. “నీతిమంతుడు విశ్వాసమూలముగా జీవిస్తాడు” (రోమా 1:17) అని పౌలు చెప్పినా విశ్వాసముతో జీవించడం అనునది ఏదో రహస్యముగాను, ఎవరికి తెలియనట్లు గాను ఇతరులకు కనబడునట్లు గాను జీవించుట కాదు. పౌలు, మీకా, యోహాను ఆ విషయాన్ని స్పష్టంగా వివరిస్తూ, ఏదైతే క్రియా రూపములో ప్రదర్శించబడుతుందో అది నిజమైన విశ్వాసము. అటువంటి విశ్వాస జీవితమును మనము కలిగియుండాలి.

1కొరింథి 13లో పౌలు చాలా స్పష్టముగా చెప్పుచున్నాడు. ఎవడైనా ఒకడు నాకు గొప్ప జ్ఞానమున్నదని చెప్పుకొనినను, గొప్ప కార్యములు చేయుచున్నానని చెప్పుకొనినను లేక నాకు గొప్ప విశ్వాసము కలదని చెప్పుకొనినను, అవసరమైతే దేవునికొరకు నా ప్రాణమునైనను సమర్పిస్తానని చెప్పుకొనినను అతడు ప్రేమలేనివాడైతే “మ్రోగెడు కంచును, గణగణలాడు తాళమునైయుండును” (1కొరింథి 13:1) అని చెప్పెను.

`ఎలెన్ జి వైట్ వ్రాసిన విషయాన్ని చూడండి :- ప్రేమతో ఉన్న వారే శోధనలను సహించును మరియు స్థిరముగా నిలిచియుండగలరు. ప్రేమ కలిగి యుండుడి అనే ఆజ్ఞ క్రియలద్వారా రక్షింపబడుదుము అనే భావాన్ని చూప లేదు గాని అది యేసునందు మన విశ్వాసాన్ని తెలియపర్చుననే అర్థం అందులో ఉందా?`