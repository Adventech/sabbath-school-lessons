---
title:  నా పొరుగు వానికి సువార్త పరిచర్య
date:   11/11/2023
---

### ఈ వారమునకు చదువ వలసిన వచనములు
లూకా 10:25-37; 2తిమోతి 3:16; యాకోబు 2:17-22; మత్తయి 22:37-40; గలతి 5:14; మీకా 6:6-8.

> <p>కంఠతవచనం</p>
> “అతడు - నీ దేవుడైన ప్రభువును, నీ పూర్ణ హృదయముతోను; నీ పూర్ణ వివేకముతోను ప్రేమింపవలెననియు, నిన్ను వలె నీ పొరుగు వాని ప్రేమింపవలెననియు వ్రాయబడియున్నదని చెప్పెను” (లూకా 10:27).

ఈ వాక్యము మనందరికి తెలుసు. అయినప్పటికి దేవుని యెడల మన ప్రేమ లోతైనదిగా ఉండకుండా పైపైకి మాత్రమే ఉంటుంది. దేవునిని ప్రేమిస్తున్నామని చెప్పి ఆయనకు విధేయత చూపకపోవుటను ఏమంటారు? దేవుని ప్రేమిస్తున్నామని అనుకుంటాము. అయితే ఆ ప్రేమను మన అనుదిన జీవితములో ఏవిధంగా ప్రదర్శిస్తున్నాము? దేవుని ప్రేమించడమంటే అనుదినము మన మనస్సును, దేహమును, ఆత్మను, మన హృదయమును సంపూర్ణముగా ఆయనకు సమర్పించుకొనవలసిన అవసరముంది. అతడు లేక ఆమె ఎవరైనను దేవుని ప్రేమిస్తున్నాను అని చెప్పవచ్చును. ప్రేమిస్తున్నానని చేసి చూపించడము అనునది బుద్ధి పూర్వకమైన ప్రయత్నముతో కూడుకొన్నదైయున్నది.

అయితే దేవునిని ప్రేమించుట మంచిది మరియు ప్రాముఖ్యమైనదైనను, ఇతరులను కూడా ప్రేమించాలని దేవుడు మనలను కోరుచున్నాడు. ఇతరుల యెడల చూపే ప్రేమ, దేవుని యెడల చూపే ప్రేమను ప్రతిబింబిస్తుంది. ఆవిధముగా ప్రతిబింబించుట చాలా శక్తివంతముగాను మరియు చాలా నిజమైన విధానములో జరుగును. (1వ యోహాను 4:20). ఇలా చెపుతుంది. “ఎవడైనను నేను దేవుని ప్రేమించుచున్నానని చెప్పి, తన సహోదరుని ద్వేషించిన యెడల అతడు అబద్ధికుడగును, తాను చూచిన సహోదరుని ప్రేమింపని వాడు తాను చూడని దేవుని ప్రేమింపలేడు”. గలతీ 5:14లో పౌలు కూడా ఈ విధముగా చెప్పెను.

“ధర్మశాస్త్రమంతయు నిన్ను వలె నీ పొరుగు వానిని ప్రేమించుము అను ఒక్కమాటలో సంపూర్ణమైయున్నది”. ఈ వారము యొక్క పాఠము మన జీవితములకు ఏవిధముగా వర్తిస్తుందో చదువుకొనబోవుచున్నాము.

నవంబరు 18, సబ్బాతుదినమున ఈ వారము యొక్క పాఠమును అధ్యయనము చేయుటకు సిద్ధపడుడి.