---
title:  శుభవార్తను పంచుకొనుటకు
date:   05/11/2023
---

`లూకా 24:1-12 చదువుడి. పునరుత్థానుడైన క్రీస్తును గూర్చి తెలుసుకున్న వారి యొక్క జవాబు ఏమిటి? ` యేసు మరణించిన తరువాత ఆదివారం ఉదయం పెందలకడనే సమాధి యొద్దకు కొంతమంది స్త్రీలు వెళ్ళినట్లు లూకా వ్రాసాడు. వారితో సుగంధ ద్రవ్యములను తీసుకొని వెళ్ళిరి. సబ్బాతు గడిచినది కాబట్టి యేసు యొక్క దేహమునకు సుగంధ ద్రవ్యములు పూయవలెనని ఆ స్త్రీలు వెళ్ళియుందురు. యేసు యొక్క సమాధి మూయబడి ఉం టుందనుకున్న ఆ స్త్రీలకు అది తెరువబడి, ఖాళీగా ఉండడము వలన ఆశ్చర్యము చెందారు. వారికి ఏమి చేయాలో తోచని స్థితిలో ఉన్నపుడు, ప్రకాశించుచున్న వస్త్రాలను ధరించిన ఇద్దరు మనుష్యులు కనబడినపుడు వారు భయపడిరి. అయితే ఆ ఇరువురు మనుష్యులు ఆ స్త్రీలకు యేసు యొక్క మాటలను గుర్తు చేసెను. యేసు ఆయన చెప్పినట్లుగానే తిరిగి లేచాడు. ఆ వార్త తెలుసుకున్న స్త్రీలు ఆనందముతో యేసు యొక్క శిష్యులు మరికొందరు ఇతరులు ఉన్న స్థలమునకు వచ్చెను. అంతట ఆ స్త్రీలు యేసు యొక్క శిష్యులతో వారు చూచినది మరియు వినిన సంగతులను వారి మధ్యనే దాచిపెట్టుకొనలేక సంతోషముతో చెప్పారు. క్రీస్తును గూర్చి నేర్చుకొనిన విషయాలను ఇతరులతో వారు పంచుకొనియున్నారు.

స్త్రీలు ఏవిధంగా భావించియుంటారో మీరు ఊహించుకొనగలరా? ఆశ్చర్యమును కలిగించే అద్భుతమైన అనుభవము వారికి కలిగింది. అయితే ఆ స్త్రీలకు కలిగిన అనుభవమును యేసు యొక్క శిష్యుల దృష్టికి "వెఱి మాటలుగా కనబడెను” మరియు వారు ఆ మాటలను నమ్మలేదు. అదే సమయములో ఆ స్త్రీలు చెప్పుచున్న సంగతులు నిజమోకాదో స్వయముగా తెలుసుకొనుటకు పరుగెత్తుకొని సమాధి యొద్దకు వెళ్ళి తనకుతానుగా చూచెను. పేతురు అక్కడ జరిగిన దానిని గూర్చి ఆశ్చర్యపడుతూ ఇంటికి వెళ్ళెను (లూకా 24:12).

పేతురు యొక్క జవాబు ఆ విషయములో ఏవిధముగా ఉన్నప్పటికి ఆ స్త్రీలు మాత్రము యేసును గూర్చిన వార్తను వినిన వెంటనే దానిని ఇతరులతో పంచుకోవాలని కోరుకున్నారు. వారికి క్రీస్తు చేసిన దానిని ఇతరులతో పంచుకొనుట కన్నా, దానికిమించినది ఇంకేముంటుంది. మనకున్న ఏకైక నిరీక్షణ అనగా యేసునందు మనకు రక్షణ దొరుకుచున్నది అనే శుభవార్తను చాటించుటకు వీరే ప్రేరేపణ ఇంకేమి కావాలి?

అవును. మనకు వ్యక్తిగతమైన అనుభవము దేవునితో మనకు ముందుగా ఉండాలి. అటు తరువాత ఆ అనుభవాన్ని ఇతరులతో పంచుకొనుటకు వీలవుతుంది. సువార్త పరిచర్య చేయుట కొరకు మనకు ప్రేరేపణ కలుగుటకు మనము దేనినైతే ఎక్కువగా ప్రేమిస్తున్నామో అదొక ప్రధాన భాగమైయుండాలి. చివరిగా మనకు లేని దానిని ఇతరులతో పంచుకోలేము. పంచుకొనగలమా?

`దేవుడు నిజమైనవాడు. ఆయన ప్రేమ నిజమైనది అని చెప్పుటకు కొన్ని అనుభవాలు ఏమిటి? శుభవార్తను ఇతరులతో పంచుకొనుటకు ఏ విషయాలు నీకు ప్రేరేపణ కలిగించాలి.`