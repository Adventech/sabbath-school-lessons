---
title:  సువార్త పరిచర్య కొరకు ప్రేరేపణ మరియు సిద్దపాటు
date:   04/11/2023
---

### ఈ వారమునకు చదువ వలసిన వచనములు
లూకా 24:1-12; 24:36-49; అపొ.కా. 1:12-26; హెబ్రి 10:24,25; అపొ.కా. 2:1-41; 1కొరింథి 11:1.

> <p>కంఠతవచనం</p>
> “అంతట ఆయన - మోషే ధర్మశాస్త్రములోను, ప్రవక్తల గ్రంథములలోను, కీర్తనలలోను నన్ను గూర్చి వ్రాయబడినవన్నియు నెరవేరవలెనని నేను మీ యొద్ద ఉండినప్పుడు మీతో చెప్పిన మాటలు నెరవేరినవని వారితో చెప్పెను” (లూకా 24:44).

పౌలు ఫిలిప్పీయులకు ఈ విధముగా వ్రాసాడు. "ప్రభువునందు స్థిరవిశ్వాసము గలవారై నిర్భయముగా దేవుని వాక్యము బోధించుటకు మరి విశేషధైర్యము తెచ్చుకొనిరి. కొందరు అసూయచేతను మరికొందరు కలహబుద్దిచేతను, కొందరు మంచిబుద్దిచేతను క్రీస్తును ప్రకటించుచున్నారు. వారైతే నా బంధకములతో కూడ నాకు శ్రమ తోడు చేయవలెనని తలంచుకొని, శుద్దమనస్సుతో కాక కక్షతో క్రీస్తును ప్రకటించుచున్నారు. ఎవరైతే నేను సువార్త పక్షమున వాదించుటకు నియమింపబడియున్నానని యెరిగి ప్రేమతో ప్రకటించుచున్నారు. అయిననేమి? మిష చేతనే గాని, సత్యముచేతనే గాని, యే విధముచేతనైనను క్రీస్తు ప్రకటింపబడుచున్నాడు. అందుకు నేను సంతోషించుచున్నాను. ఇక ముందును సంతోషింతును” (ఫిలిప్పీ 1:15-18).

అవి చాలా శక్తివంతమైన మాటలు "మిషచేతనే గాని, సత్యముచేతనే గాని” ఏవిధము చేతనైనను క్రీస్తు ప్రకటింపబడుచున్నాడు. అదే పౌలుకు కావలసింది. క్రీస్తును ప్రకటించుటకు, సువార్త పరిచర్య చేయుటకు మరియు శుభవార్తతో ఇతరులను చేరుటకు మనకు ప్రేరణ స్వార్ధపూరితమైన కోరిక, అసూయ లేక కలహముల వలన కలుగదు గాని, ప్రేమ వలనను మరియు సత్యము వలన కలుగుతుంది.

క్రీస్తును ప్రకటించుటకు, ప్రేరణ కలిగించుటకు ఇంకా ఏవిషయాలు సహాయపడును? ఆ పని చేయుటకు మనము సిద్దపడుటకు ఏయే మార్గాలు మనకు సహాయపడును?

సువార్త పరిచర్య విషయములో మనకు మార్గ నిర్దేశనం చేయుటకు ఆదిమ సంఘములో సంభవించిన కొన్ని సంఘటనలను గూర్చి ఈవారం పాఠంలో పరిశీలించబోవుచున్నాము.

నవంబరు 11, సబ్బాతుదినమున ఈవారం యొక్క సబ్బాతు బడి పాఠమును అధ్యయనము చేయుటకు సిద్ధపడుడి.