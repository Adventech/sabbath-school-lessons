---
title:  అదనపు అధ్యయనము
date:   10/11/2023
---

మన అంతరంగములో ఉన్న ప్రేమ మన కొరకు యేసు చేసిన దానికి మన జీవితములలో చేయుచున్న దానికి వందనాలు చెల్లిస్తూ మనము సువార్త పరిచర్యలో పాల్గొనాలి. దీనికి మించిన ప్రేరేపణ ఏదైనా అది నిజము కాదు. దేవుని వాక్యములో నిమగ్నమై దానిని అనుసరించుట ద్వారానే మనము బహిరంగముగా సువార్త పరిచర్య చేయగలము.

"మన జీవితము క్రీస్తు యొక్క జీవితముతో ముడిపడి ఉండాలి. పరలోకము నుండి దిగివచ్చిన సజీవ ఆహారము నుండి మనము నిరంతరము శక్తిని పొందాలి. ఎల్లప్పుడు స్వచ్చముగా ఉండే సహజ ఊటనుండి జీవాధారమైన నిధులను మనము పొందుకోవాలి. మనముందు ప్రభువును స్థాపించుకొని ఆయనను స్తుతించి వందనాలు చెల్లించుట ద్వారా మన ఆధ్యాత్మిక మరియు మతపరమైన జీవితానికి స్వచ్ఛత ఎల్లప్పుడు చేకూరుతుంది. మన స్నేహితునితో మాట్లాడుచున్నట్లు దేవునితో మన ప్రార్థనలు ఉండాలి. వ్యక్తిగతముగా ఆయనకు సంబంధించిన రహస్యములు మనతో ప్రేమగా పంచుకుంటాడు. యేసు యొక్క మధురమైన సన్నిధిని తరచుగా మనము అనుభవిస్తాము. మనతో మాట్లాడుటకు ఆయన ఆశపడుచుండగా మన హృదయాలలో మండుచున్న అగ్ని పుట్టును. ఆయన హానోకుతో మాట్లాడెను. మనతో యేసు సంభాషించునపుడు మనలో నిష్కాపట్యము. నమ్రత, విధేయత గల హృదయము మన జీవితాలలో కనిపించును. తద్వారా మనము యేసులో ఉన్నామని ఆయన యొక్క సుగుణాలన్నీ నేర్చుకున్నామని లోకము తెలుసుకుంటుంది" - ఎలెన్ జి వైట్, క్రీస్తు యొక్క ఉ పమాన పాఠములు, పుట 129, 130.

"స్వార్థముతో నిండియున్న జీవితము ఫలభరితముగా ఉండదు. నీవు గనుక క్రీస్తును నీ స్వకీయ రక్షకునిగా అంగీకరిస్తే నిన్ను నీవు మరచిపోవాలి. మరియు ఇతరులకు సహాయపడుటకు ప్రయత్నించాలి. క్రీస్తు ప్రేమను గూర్చి మాట్లాడండి. ఇతరులతో వారి పక్షమున యేసు మరణ పర్యంతము తగ్గించుకొని బలిగా అర్పించుకొనెను. ఆయన చూపించిన నిస్వార్ధమైన ప్రేమను ఇతరులకు పరిచర్య చేసే గుణమును నీవు అంగీకరిస్తే ఎదిగి ఫలిస్తావు. నీ విశ్వాసము వృద్ధి చెందును. నీ నమ్మకము లోతుగా పాతుకుంటుంది. నీ ప్రేమ పరిపూర్ణము చేయబడుతుంది” -ఎలెన్ జి వైట్, క్రీస్తు యొక్క ఉపమాన పాఠములు, పుటలు 68.

**చర్చించుకొనుటకు ప్రశ్నలు**

`కొందరు అసూయ చేతను కలహబుద్ధి చేతను, మరికొందరు మంచిబుద్ధి చేతను క్రీస్తును ప్రకటిస్తున్నారని ఫిలిప్పీ పత్రికలో పౌలు యొక్క మాటలను మీరెట్లు అర్థము చేసుకుంటున్నారు? అటువంటి పొరపాటు మనము చేయకుండా ఎట్లు జాగ్రత్తపడగలము?`

`దేవుని గూర్చి ఆయన ప్రేమను గూర్చి నీ వ్యక్తిగత అనుభవములో ఏమైయుంది? దేవుని మంచితనమును గూర్చి నీవు ఈ చిత్తశుద్ధితోను నమ్మకముగా ఇతరులకు బోధించగలవా? నీ సాక్ష్యమేమైయున్నది?`

`ప్రభువు కొరకు వేచియుండుటను గూర్చి నీ అనుభవము ఏమైయున్నది?`