---
title:  ప్రవచనానుసారమైన పునాది
date:   06/11/2023
---

`లూకా 24:36–49 చదువుడి. ఇక్కడ ఏమి సంభవించినది, ఇది అపొస్తలుల యొక్క అనుభవానికి ఎందుకంత ప్రాధాన్యత సంతరించుకున్నది?`

మొదట భయము చేత శిష్యులు కొన్ని విషయాలను నమ్మలేదు. అయితే యేసును స్వయముగా చూచిన తరువాత ఆయన తిరిగిలేచి సజీవుడుగా ఉన్నాడని యేసు వారికి అభయము ఇచ్చిన తరువాత సంతోషము చేత ఆయనను వారు నమ్మలేదు (లూకా 24:41). మీరెప్పుడైనా నమ్మశక్యముగాని నిజమును గూర్చి విన్నారా? మేడపై గదిలో శిష్యులకు మరియు అందులో ఉన్న ఇతరులకు అదే అనుభవము ఎదురైనది.

ఈ ఒక్క అనుభవముతో యేసు వారిని విడిచిన యెడల ఆయన నిజముగా వెళ్ళిపోయినపుడు వారి విశ్వాసము ఎక్కువ కాలము నిలిచియుండెడిది కాదు. కాలక్రమేణా ఆ అనుభవములో ఉన్న శక్తి వాడిపోయి యుండెడిది. దానిని వారు మరచిపోయేవారు. లేక దానిని గూర్చి ప్రశ్నించుట మొదలు పెట్టి యుండెడివారు. అందుచేత యేసు తనకు కలిగిన గాయాల మచ్చలను చూపించుటయే గాక. వారిముందరే ఒక చేప ముక్కను ఆహారముగా తినెను. తరువాత ఆయన వారికి లేఖనాలను చూపించి, ఆయనకు సంబంధించిన పరిచర్యను గురించి ప్రవచనము ఏమి చెప్పెనో ఆ పునాదిని వారికి చూపించెను. శిష్యులకు యేసుతో ఎంతగొప్ప అనుభవమున్నప్పటికిని, వారి విశ్వాసము దేవుని వాక్యమందు స్థాపించబడాలని ఆయన కోరియున్నాడు.

“అంతట ఆయన మోషే ధర్మశాస్త్రములోను, ప్రవక్తల గ్రంథములలోను, కీర్తనలలోను నన్ను గూర్చి వ్రాయబడినవన్నియు నెరవేరవలెనని నేను మీ యొద్ద ఉండినప్పుడు మీతో చెప్పిన మాటలు నెరవేరినవని వారితో చెప్పెను" - (లూకా 24:44).

ఇక్కడ కూడా సాక్ష్యమిచ్చుటకు, సువార్త పరిచర్య చేయుటకు దేవుని వాక్యము ఒక శక్తివంతమైన ప్రేరణను కలుగజేస్తుంది. శిష్యుల యొక్క అనుభవము బలపడునట్లుగా యేసు ఎందుకు మరణించవలసి వచ్చెనో ఆయన పునరుత్థానము యొక్క ప్రాధాన్యతను గూర్చి వారు అర్థము చేసుకొనవలసియున్నారని యేసుకు తెలుసు. వారు ప్రపంచ అభిప్రాయము నుండి రాజకీయ మరియు భూసంబంధమైన రాజ్యములనుండి వారి తలంపులు పాపమును తొలగించుటకు లభించిన గొప్ప అవకాశము వైపు, వారి దృష్టిని పెట్టాలని సువార్త యొక్క వర్తమానమైయుండాలి. ఇశ్రాయేలుకు రాజకీయ పరమైన అధికారము లభించాలనే దానికన్నా సువార్త లక్ష్యము గొప్పది. అది సాతానుపై క్రీస్తు విజయమును బయలుపర్చుచున్నది. ఒక దినమున లోకమందున్న దుర్మార్గమంతయు నాశనము చేయబడుననే హామీ అందులో ఉంది. ఈ భూమి నూతనముగా సృష్టింపబడును. అప్పుడు దేవుడు తన ప్రజలమధ్యన నివాసముండుననే వాగ్దానము సువార్త వర్తమానములో భాగమైయుంది. వారు లేఖనాలను గ్రహించునట్లుగా ఆయన వారి మనస్సును తెరుచును” (లూకా 24:45).

యేసుతో మన అనుభవమునకు దేవుని వాక్యమనే పునాది లేకపోతే ఉదాహరణకు చరిత్రను సూచించే ప్రవచనములు ఇవేమియు నిలువవు. ఈ సత్యాలను మనము పూర్తిగా గ్రహించినపుడు సువార్త పరిచర్యకు మనము ప్రేరేపించబడి సిద్దముగా ఉంటాము.

`క్రీస్తు యొక్క మొదటి రాకడ మరియు రెండవ రాకడను సూచించే ప్రవచనములను బాగుగా అర్థము చేసుకొనియున్నావా?`