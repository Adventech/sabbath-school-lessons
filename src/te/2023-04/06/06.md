---
title:  ఆదిమ సంఘము యొక్క చిత్రము
date:   09/11/2023
---

`అపొ.కా. 2:41-47 చదువుడి. ఆది సంఘమును గూర్చి ఎటువంటి చిత్రమును ఇక్కడ మనము చూస్తున్నాము.`

ఆది సంఘమును గూర్చి అందమైన చిత్రమును అపొ.కా. 2లో చూడగలం, బాప్తిస్మము పొందినవారు “వారితో చేర్చబడిరి” (అపొ. కా. 2:41). దీని ప్రకారము ఎవరో ఒకరు ఎంతమంది విశ్వాసులున్నారు. వారికి జతగా మరిఎంతమంది చేర్చబడిరి. ఇపుడు క్రైస్తవ సంఘము యొక్క సభ్యత్వము ఎంత అనే వివరాలను సేకరించారు. అయితే ఆ లెక్కలు పైపైన కనిపించేవే అనే విషయము అందరికి తెలియదు. ఇందులో దాగియున్న రహస్యము ఏమిటంటే నూతనముగా బాప్తిస్మము పొందినవారు. అంతకు పూర్వమున్న సంఘ సభ్యులతో సమానమైన వారిగా తీర్చబడ్డారు.

అదే సమయములో ఆదిమ క్రైస్తవ సంఘములో సభ్యులను శిష్యులనుగా చేయుట ఒక ప్రధాన బాధ్యతై యుంది. నూతన సభ్యులు క్రైస్తవ సంఘములో సభ్యులుగా చేర్చబడినపుడు, మూడు విధాలుగా వారిని శిష్యులనుగా చేసేవారు. మొదటగా : వారికి అపొస్తలుల యొక్క సిద్ధాంతాలను వారికి బోధిస్తూ క్రైస్తవ సహవాసములోనికి ఆహ్వానించేవారు. ఇక్కడ వాడబడిన "సిద్దాంతములు మరియు సహవాసము” అనే మాటలు “ఉపదేశము” మరియు “భాగస్వామ్యము కలిగియుండుట” అనే అర్ధానిస్తున్నది. అపొస్తలులు చేయుచున్న బోధలకు విరుద్ధముగా “అబద్ద బోధలు మరియు విశ్వాసులు ఏమి చూస్తున్నారో అనుభవపూర్వకముగా ఏమి తెలుసుకుంటున్నారో వాటికి వ్యతిరేకముగా నూతన వివరణలు ఇవ్వడం ఎక్కువగా ప్రచారములో ఉన్నవి. అయితే వారి జీవితాలలో నూతన సత్యము ఏవిధముగా జీవించాలో బోధించుట లేదు. అందుచేత నూతన విశ్వాసులను జాగ్రత్తగా, ఉద్దేశపూర్వకముగా నేరుగా వారికి బోధించుట ద్వారాను మరియు ఇతర విశ్వాసులతో అనుదినము కలిసి జీవించుట ద్వారాను అందరూ ఆధ్యాత్మికముగా పరిణతి చెందిన మరియు సత్యములో లోతుగా పాతుకుపోయిన నాయకత్వము క్రింద శిష్యులుగా చేయబడుచున్నారు.

ఏవిధముగా చేయాలో చెప్పకుండా ఏమి చేయాలో ప్రజలకు చెప్పుట బలహీనమైన బోధన విధానమనిపించుకుంటుంది. అయితే ఏమి చేయాలని చెప్పే పుస్తకాలను చదువుట లేక ఏవిధంగా చేయాలని వివరించే ప్రసంగాలను వినుట ద్వారా జరిగే మేలు వేరే విధంగా జరగదు. పౌలుకు ఈ విషయము తెలిసే, తన అనుచరులతో తాను యేసును పోలి నడుచుకొనుచున్నట్లు వారు తనను చూచి నడుచుకొనమని చెప్పెను (1కొరింథి 11:1). ఇతరులు నిన్ను చూచినపుడు నీకు క్రీస్తుతో ఉన్న అనుభవము నిజమైనపుడు అది వారి జీవితములను ప్రభావితము చేస్తాయి.

`నీముందున్న సవాలు : విశ్వాసియై యుంటే బాగుండును అని నీవు ఎవరిని గూర్చి అయినా అనుకుంటే అట్టి వారిని గూర్చిఆలోచించు. వారికి యేసుతో వ్యక్తిగత అనుభవము కలుగునట్లు వారికొరకు ప్రతిదినము ప్రార్థించు.`

`సవాలు చెయ్యి : యేసుతో బాంధవ్యము కలిగియుండుటకు నీవెవరిని శిష్యునిగా తర్ఫీదు చేస్తున్నావు మరియు నడిపిస్తున్నావు? అట్టి వారిని ఇతర విశ్వాసులతో సహవాసము కలిగియుండునట్లు మార్గములను వెతుకు.`