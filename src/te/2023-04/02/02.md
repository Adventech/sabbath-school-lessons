---
title:  'త్రిత్వముగా ఉన్న దేవుడు : పరిచర్య యొక్క ఆరంభము'
date:   08/10/2023
---

దేవుని యొక్క పరిచర్యలో రక్షణకు ఏకైక మార్గము యేసు అని వాక్యము సెలవిచ్చుచున్నది. యేసు కేంద్రముగా ముందుండి పనిచేస్తున్నాడు. క్రీస్తు తనను గూర్చి ఈవిధముగా ప్రకటించుకున్నాడు. “యేసు నేనే మార్గమును, సత్యమును జీవమును, నా ద్వారానే తప్ప ఎవడును తండ్రి యొద్దకురాడు” (యోహాను 14:6). యేసు యొక్క పరిచర్యకు త్రిత్వముగా ఉన్న దేవుడు కేంద్రముగా ఉండి నడిపిస్తున్నాడనే విషయాన్ని మనకు అర్థమయ్యే విధముగా యేసు సహాయపడుచున్నాడు.

క్రీస్తు చేసిన ప్రతి విషయము తన పరలోకపు తండ్రి కొరకు లేక పరలోకపు తండ్రి యొద్ద నుండి వచ్చిన (యోహాను 4:34; యోహాను 5:30; యోహాను 12:45 చూడుడి). అయితే ఈ సందర్భముగా మనము ఒక విషయాన్ని జ్ఞాపకముంచుకోవాలి. యేసు ఈ లోకమునకు శరీరధారిగా వచ్చినప్పుడు తన పరిచర్య ఆరంభము కాలేదు. ఆయన చేయవలసిన పరిచర్యను తండ్రియైన దేవుడు ఈ లోకమును సృష్టించకమునుపే ఆయనకు అప్పగించెను. (ఎఫెసి 1:4ను 1 పేతురు 1:20తో పోల్చి చూడుడి).

అందుచేత దేవుడు మానవులను చేరుట కొరకు మన ఈ గ్రహమునకు పునాది వేయబడకముందే ప్రణాళిక వేసెను. మరియు తన లక్ష్యమును చేరుటకు ఆయన ఉద్దేశపూర్వకముగానే మానవుని యొక్క చరిత్రలోనికి ప్రవేశించాడు.

"కుమారుడు లోకమును సృజించెను (యోహాను 1:3) మరియు కాలము పరిపూర్ణమైనప్పుడు" (గలతీ 4:4) కుమారుని ఈ లోకానికి పంపించుట ద్వారా దేవుడు తన ప్రేమను నిరూపించుకున్నాడు (యోహాను 3:16,17) కుమారుడు వచ్చి, సిలువ మీద మరణించి, మరణమును జయించెను. అటుతరువాత తండ్రి పంపించగా పరిశుద్ధాత్మ ఇక్కడకు వచ్చెను. (యోహాను 14:26; యోహాను 16:7) ఆయన వచ్చి పాపమును గూర్చియు, నీతిని గూర్చియు, తీర్పును గూర్చియు లోకమును ఒప్పుకొనజేసెను” (యోహాను 16:6-11). "నేడు తండ్రియొక్కయు కుమారుని యొక్కయు పరిచర్య కొనసాగిస్తూ, దేవుని యొక్క పరిచర్యను చేయు నిమిత్తము, ప్రజలను పంపించి వారిని శక్తిమంతులునుగా చేయుచున్నాడు” (యోహాను 14:26; యోహాను 15:13, 14).

`యోహాను 20:21,22 తండ్రి, కుమార, పరిశుద్ధాత్మ పరిచర్యను ఆరంభించారనే విషయాన్ని అర్థము చేసుకొనుట ద్వారా, మన పరిచర్య ఏవిధంగా రూపుదిద్దుకుంటుంది?`

త్రిత్వము (ట్రినిటి) అనే పదము బైబిలులో కనిపించకపోయినను, దైవత్వములోని ముగ్గురు వ్యక్తులు పరిచర్యలో పాల్గొన్నారనే విషయము బైబిలులో అనేకచోట్ల కనిపిస్తుంది. ఉదాహరణకు క్రీస్తు యొక్క పునరుత్థానము తరువాత ఆయన తన శిష్యులకు కనిపించి ఈ విధంగా వాగ్దానము చేసెను “ఇదిగో నా తండ్రి వాగ్దానము చేసినది మీమీదికి పంపుచున్నాను. మీరు పై నుండి శక్తి పొందువరకు పట్టణములో నిలిచియుండుడని వారితో చెప్పెను” (లూకా 24:49), ఒక్క వాక్యములోనే దైవత్వము యొక్క పరిచర్య నిజమైనదని చూడగలము. ఇందులో తండ్రి యొక్క వాగ్దానము, దాని నెరవేర్పును గూర్చి కుమారుడిచ్చిన హామీ, పరిశుద్ధాత్మ దిగివస్తాడని చేయబడిన వాగ్దానము ఉన్నవి (లూకా 3:16; అపొ.కా. 1:4,5,8)

దీనిని బట్టి పరచర్య మనది కాదని నేర్చుకొనుచున్నాము. అది త్రియేక దేవునికి చెందినది. అందునుబట్టి ఆ పరిచర్య ఎన్నటికి అపజయము పొందదు.

`ఆత్మలను రక్షించే పనిని తండ్రి, కుమార, పరిశుద్ధాత్మలు చేయుచున్నారనే సత్యములో మీరెందుకు ఆదరణ పొందుచున్నారు?`