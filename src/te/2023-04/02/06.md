---
title:  'ఈ లోకము : సువార్త పరిచర్య యొక్క మైదానము'
date:   12/10/2023
---

`ప్రకటన 7:9,10 చదువుడి. భూమి యొక్క నాల్గు దిక్కులకు దేవుని సువార్త పరిచర్య తీసుకొని వెళ్ళగలిగే అవకాశము గూర్చి ఈ వాక్యాలు ఏమి చెప్పుచున్నవి?`

దేవుడిచ్చిన గొప్ప ఆదేశమును బట్టి నిత్యసువార్తను ప్రకటించవలసిన బాధ్యత శిష్యులకు అప్పగింపబడెను అనే విషయాన్ని ప్రధానముగా తెలుసుకొనుటకు ఈ వారం పాఠములో రెండు వాక్య భాగాలు చర్చలోనికి తీసుకొనబడినవి. ఇందులో ఆసక్తికరమైన విషయమేమంటే రెండు వాక్యాలను కలిపే ఒకే విషయాలు అందులో ఉన్నాయి. సువార్తను ప్రకటించుటకు “ఎక్కడికి వెళ్ళాలి" అనే విషయము ఆ వాక్యములో ఉన్నది. “కాబట్టి మీరు వెళ్ళి సమస్త జనులను శిష్యులనుగా చేయుడి” (మత్తయి 28:19) “భూ నివాసులకు అనగా ప్రతి జనమునకును, ప్రతి వంశమునకును ఆయా భాషలు మాటలాడువారికిని ప్రతి ప్రజకును” (ప్రకటన 14:6).

ఒక మాటలో చెప్పాలంటే క్రీస్తును గూర్చిన సువార్త అన్ని తరగతుల ప్రజలకు అన్ని దేశములకు, అన్ని భాషలకు, మరియు ప్రజలందరికి ప్రకటింపవలసి యుంది లేక చేరవలసి యుంది. సువార్త యొక్క ప్రభావము రక్షింపబడిన వారందరిని ఒక గొప్ప సహోదరత్వములోనికి నడిపిస్తుంది, లేక ఏకము చేస్తుంది. మనము అనుకరించుటకు క్రీస్తు ఒక్కడే మనకు మాదిరిగా ఉన్నాడు. యేసునందు ఉన్న సత్యమును అంగీకరించినపుడు, జాతీయ బేధాలు మరియు అసూయ వంటివి నశించి మన హృదయాలను సత్యము యొక్క ఆత్మ ఒక హృదయముగా కలిపి వేస్తుంది.

యేసు “మీరు నాకు సాక్షులైయుందురు” (అపొ.కా. 1:8) అని చెప్పినపుడు ఆయన మనసులో భూమి మీద మూడు ప్రాంతములు ఉన్నవి.

**మొదటి ప్రాంతము** : 'యెరూషలేములో మీరు నాకు సాక్షులుగా ఉందురు. ఆ సమయములో యేసుని శిష్యులు యెరూషలేమునకు చాలా సమీపముగా ఉన్నారు. అందువలన వారితో యేసు ‘దేవునితో మీకు కలిగిన అనుభవమును యెరూషలేమునందు పంచుకొనుట ద్వారా మీ పనిని ఆరంభించుడి” అని చెప్పాడు. మీకు సమీపముగా ఉన్న ప్రజలలో మీ సువార్త పరిచర్య ఆరంభించండి" అని చెప్పాడు. సువార్త పరిచర్య మీ గృహము యొద్దే ఆరంభమవుతుంది. మీ కుటుంబముతోను మీ పొరుగు వారితోను స్నేహితులతోను ఆరంభమవుతుంది. సువార్త పరిచర్యకి ఆరంభ ప్రదేశమిది.

**రెండవ ప్రాంతము** : యేసు తన మాటలను కొనసాగిస్తూ “యూదయ మరియు సమరయులలో అని చెప్పెను. మన సువార్త పరిచర్య మనకు ఏదో ఒక రూపములో దగ్గర సంబంధము కలిగియున్న వారికి కూడా చేయాలి. ఈ గుంపులో మనము మాట్లాడే భాషను మాట్లాడే వారై యుండవచ్చును. మనకు చెందిన సంస్కృతే వారును కలిగియుండవచ్చును. అయితే వారు దానిననుసరించి జీవించకపోవచ్చును. ఆవిధముగా ఇది కూడా మనము వెళ్ళి సువార్తను బోధించవలసిన ప్రాంతము క్రిందకు వస్తుంది. మూడవ ప్రాంతము : ఈ రెండింటికి మించిన ప్రాంతమైయుండవచ్చును. "భూదిగంతముల వరకు వెళ్ళండి" అని చెప్పెను. అన్ని ప్రాంతముల వారిని, ప్రజలను ఆయా భాషలు మాట్లాడువారిని, వేర్వేరు తెగల వారిని కలుసుకొనిన వారికి సువార్తను ప్రకటించుడి అని ఆయన ఉద్దేశము.

`సవాలు : నీవు జీవిస్తున్న సమాజము కొరకు రోజూ ప్రార్థించు. దేవుడు నిన్ను ఆ ప్రాంతములో నివసించుటకు అవకాశమిచ్చెను.`

`సవాలు ఎదుర్కో : ఆ ప్రాంత జనాభా వివరాలు తెలుసుకో. ఎట్టి ప్రజలు, ఏ ఏ తెగలు, ఏ మతములు, వృద్ధులెందరు, యువకులెందరు, ధనికులెందరు, పేద వారెందరో వివరాలు సేకరించు. దేవుని ప్రేమను చూపుటకు మార్గమెట్లు ఉండాలో నడుపుదలకు ప్రార్థించు.`