---
title:  అదనపు అధ్యయనము
date:   13/10/2023
---

సర్వలోకమునకు సాక్షిగా ఉండుటకు అని రక్షకుని మాటలు చూచినపుడు “మీరు లోకమునకు వెలుగైయున్నారు” అనే విషయము యేసును వెంబడించేవారు సర్వలోకమునకు సువార్త పరిచర్య చేయాలనే భావము అందులో ఇమిడియున్నది. భూమిమీదున్న మారుమూల ప్రాంతాలకు సూర్యుని కాంతి ప్రసరించునట్లు, దేవుని యొక్క సువార్త వెలుగు భూమిమీదున్న ప్రతి వ్యక్తికి చేరవలసియున్నది. దేవుని యొక్క లక్ష్యమును క్రీస్తు యొక్క సంఘము నెరవేర్చుచున్నట్లయితే, అంధకారములో జీవించుచున్న ప్రజల యొద్దకు సువార్త వెలుగును తీసుకొని వెళ్ళవలసిన బాధ్యతను సిలువను మోయుచున్న క్రైస్తవ సంఘ సభ్యులు తీసుకుంటారు. అంతట ఈ రాజ్య సువార్త లోకమందంతటా ప్రకటింపబడును.

అన్ని దేశములనుండి మాసిదోనియా పిలుపు “మా యొద్దకు వచ్చి మాకు సహాయము చేయుడి” వినబడుచున్నది. మనముందు దేవుడు అనేక ప్రాంతములను తెరచి ఉంచాడు. మనుష్యులతో పరలోకపు నివాసులు సహకరించుచున్నారు. ప్రభువు చేయుచున్న పరిచర్యను చూడలేని వారు గ్రుడ్డి వారుగాను, చెవిటి వారు గాను, నిజమైన గొట్టెల కాపరియొక్క స్వరమును విననివారుగా మిగిలిపోతారు. కొంతమంది దేవుని యొక్క పిలుపును విని స్పందించారు. పవిత్రపరచబడిన ప్రతి హృదయము ఇప్పుడు స్పందించవలసియున్నది. జీవముననుగ్రహించు వర్తమానము ప్రకటింపబడాలి. విశ్వాసముతోను వినయముతోను స్త్రీ, పురుషులు దేవుడిచ్చిన పనిని అంగీకరించినచో దైవ శక్తి వారికి బయలుపర్చబడుతుంది. అప్పుడు అనేకమంది మారుమనస్సు పొందుదురు. విశ్వాసులు చేపట్టినవారి పని ఫలించి మంచి ఫలితాలను అనుగ్రహించును" -ఎలెన్ జి వైట్, ఎడ్వంటిస్టు రివ్యూ మరియు సబ్బాతు హెరాల్డు నవంబరు 14,1912.

**చర్చించుకొనుటకు ప్రశ్నలు**

`సమాజములో క్రైస్తవ సంఘము యొక్క పలుకుబడి, క్రీస్తు దేహమైన మన మీద ఆధారపడి యుంటుంది. మన సొంత జీవితములలో దేవుని యొక్క ప్రేమను బాహ్య ప్రపంచానికి చూపించగలిగితే అనేకమంది దానికి ఆకర్షితులౌతారు. ఈ సవాలుకు మీరు వ్యక్తిగతముగా ఏవిధంగా స్పందిస్తారు?`

`ఎడ్వంటిస్టు సభ్యులు కాని మీ పొరుగువారు క్రైస్తవ సంఘమును చూచి వారు ఏవిధంగా దానిని అర్థము చేసుకొనగలరా? మీకు ఏవిధంగా తెలుస్తుంది. ఈ విషయములో మీ భావము అనుకూలమైనట్లుగా ఉంటే దానిని ఇంకా బలపర్చడానికి నీవేమి చేయగలవు? అది వ్యతిరేక భావమును ఇస్తే దానిని మార్చుటకు నీవేమి చేయగలవు?`

`ఈ లోకమునకు సువార్తను ప్రకటించేటప్పుడు “నిత్యసువార్తను” కేంద్ర బిందువుగా ఎట్లు చేయగలవు? యేసు యొక్క రాకడను గూర్చిన నిరీక్షణను ప్రతి వారిలోను, ఏవిధముగా కలుగజేయగలవు?`