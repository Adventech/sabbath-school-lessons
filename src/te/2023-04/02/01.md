---
title:  మనకు దేవుడు నియమించిన పరిచర్య భాగము-2
date:   07/10/2023
---

### ఈ వారమునకు చదువ వలసిన వచనములు
యోహాను 20:21,22; మత్తయి 28:16-20; ప్రకటన 14:6,7; ద్వితియో 7:6,11,12; ప్రకటన 7:9,10.

> <p>కంఠతవచనం</p>
> “కాబట్టి మీరు వెళ్ళి, సమస్త జనులను శిష్యులనుగా చేయుడి. తండ్రి యొక్కయు, కుమారుని యొక్కయు, పరిశుద్ధాత్మ యొక్కయు, నామములోనికి వారికి బాప్తిస్మమిచ్చుచు” (మత్తయి 28:19)

దేవుడు పరిచర్య చేసే దేవుడనే అంశము బైబిలంతటిలోను కనిపించుచున్నది. అది మానవజాతి యొక్క చరిత్రను కలిపే దారము వంటిది. ఆయన సృష్టి కొరకు ఆయనకు కలిగిన లక్ష్యమును అది సూచించుచున్నది. ఇంకా ముందుకు వెళ్ళినట్లయితే పతనమైన తన బిడ్డలలో చెదరిపోయిన ఆయన స్వరూపమును తిరిగి నెలకొల్పుటకు అది సహాయపడుతుంది. కొలస్సి 3:9,10; 1యోహాను 3:2తో పోల్చి చూడుడి.

దేవుడు మనకు అనుగ్రహించిన వాక్యమును మనము అర్థము చేసుకొనుటకు దేవునియొక్క పరిచర్యలోని వివిధ భాగాలను ఆయా నేపథ్యములను అర్దము చేసుకొనవలసియున్నాము. మనము బైబిలును చదివినప్పుడు మనలను చేరుటకు ఉద్దేశపూర్వకముగా ఉన్న దేవుని గుర్తించగలమా? పాపము మనలను వేరు చేసినప్పటికి (యెషయా 59:2). ఆయన పరిచర్య ద్వారా మానవులతో తెగిపోయిన బాంధవ్యమును తిరిగి ఆయన సమస్తమును నూతనపరచుడి (ప్రకటన 21:5). మహిమతో కూడిన ఆ సమయము వచ్చినపుడు నెలకొల్పబడుతుంది. అంతవరకు ఆయన పనిచేస్తూనే ఉంటాడు.

అదే సమయములో దేవుడు తనను తాను ప్రత్యక్షపర్చుకొనుటకు తీర్మానించుకొనెను. తనను తాను ప్రత్యక్షపర్చుకొనుట వలన మనము దేవునితో నిజముగా చిరకాలము నిలిచియుండు బాంధవ్యమును కలిగియుంటాము. వేరొక విధముగా చెప్పాలంటే మనము దేవుని గూర్చి తెలుసుకొనుట మాత్రమే కాకుండా ఇతరులతో ఆయనను గూర్చిన మన అనుభవములను మరియు ఆయన రక్షణార్ధమైన ప్రేమను పంచుకుంటాము.

అందుచేత బైబిలు సూచించుచున్న దేవుని యొక్క పరిచర్య దేని విషయమై యుంటుందో మనము అర్థము చేసుకొనగలుగుదుము.

అక్టోబరు 14, సబ్బాతు దినమున ఈ వారం పాఠమును చదువుటకు సిద్ధపడుడి.