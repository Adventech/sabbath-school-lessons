---
title:  'శిష్యులనుగా చేయుట : పరిచర్య యొక్క దృష్టి'
date:   09/10/2023
---

`మత్తయి 28:16 - 20 చదువుడి. శిష్యులలో ఉండవలసిన ఏ లక్షణములు ఈ వాక్యాలలో పొందుపరచబడినవి?`

మత్తయి 28:16-20లో బైబిలు సంబంధమైన ఆజ్ఞ ఇవ్వబడినది. ఆ ఆజ్ఞ గొప్ప సువార్త పరిచర్య చేయవలెననెడి విషయమై ఇవ్వబడింది. (మత్తయి 28:18-20). అందులో యేసు తనను వెంబడించే వారిని సువార్తను ప్రకటించే పరిచర్యలో పాల్గొని ముందుకు సాగిపోతూ, విశ్వాసముతో ప్రజలకు బోధించి వారిని శిష్యులనుగా చేసి సహవాసములోనికి తీసుకొని రావలెనని యేసు తన శిష్యులకు బోధించెను (మార్కు 16:15,16; లూకా 24:44-49; యోహాను 20:21 - 23; అపొ.కా. 1:8 చూడుడి).

మత్తయి 28:16 - 20లోని వాక్యాలలో సామాన్యమైన 4 విషయాలను కనుగొనవచ్చును. 1. యేసు తన శిష్యులను ఆయనతో ఉండుటకు వారిని గలిలయకు వెళ్ళమని ఆజ్ఞాపించెను (మత్తయి 16,17). 2. యేసు వారి యొద్దకు వచ్చి ఆయన యొక్క అధికారమును గూర్చి మరియు ఆయనకు పరలోకమందును, భూమిమీదను అధికారము ఇయ్యబడెనని ప్రకటించెను (మత్తయి 28:18). 3. అంతట యేసు వారికి శిష్యులనుగా చేసే ప్రత్యేక బాధ్యతను అప్పగించెను. (మత్తయి 28:19,20) చివరిగా 4.యుగ సమాప్తి వరకు ఆయన తన శిష్యులతో ఉండునని వాగ్దానము చేసెను (మత్తయి 28:20).

యేసు ఇచ్చిన ఆజ్ఞలో శిష్యులనుగా చేయుట అనునది ప్రధాన అంశమై యున్నది. సువార్త పరిచర్యలో అదొక భాగమైయుందని వివరించెను. ఇదే విషయాన్ని ఆదిమ గ్రీకు భాషలో పరిశీలిస్తే “మీరు వెళ్ళి శిష్యులనుగా చేయుడి" అని ఉన్నది (మత్తయి 28:19). యేసు కలిగియున్న అధికారము శక్తి ఆయన పునరుత్థానములో పొందిన విజయము వలన ఆయనకు కలిగినవి.

ఇందులో ప్రధానమైన విషయము "శిష్యులనుగా చేయుట” దానిలో భాగముగా ప్రతివారికి బోధించి, బాప్తిస్మమిచ్చి యేసు వారికి ఏయే విషయాలు బోధించెనో వాటిని లోకముతో పంచుకొనవలెనని ఆజ్ఞాపించెను. సువార్త పరిచర్యలో జనులను యేసుకు శిష్యులనుగా చేయుట ప్రధానమైన లక్ష్యమని పరిశుద్ధ లేఖనములు సెలవిచ్చుచున్నవి. చివరిగా యేసు యొక్క సన్నిధి వారికి యుగాంతము వరకు దొరుకుతుందనే వాగ్దానము వారికి చేయబడెను.

ఇక్కడ గమనించినచో సర్వలోకానికి వెళ్ళి సువార్తను ప్రకటించుడని ఇచ్చిన ఆ గొప్ప ఆజ్ఞ కేవలము మొదటగా ఎన్నిక చేయబడిన శిష్యులకు మాత్రమే కాకుండా అది యేసుక్రీస్తు అనుచరులందరికి వర్తించుచున్నది. శిష్యులకు ఇవ్వబడిన ఆజ్ఞను నెరవేర్చుటకు మొదటి శిష్యులకు సాధ్యపడలేదు. అందుచేత ఆ ఆజ్ఞ నిజమైన యేసుక్రీస్తు అనుచరులందరికి వర్తిస్తుంది. యేసుని గూర్చి నిత్యసువార్త ఎటువంటి బేధము లేకుండా లోకమంతటికి ప్రకటించవలసియున్నది.

`ఈ సువార్త పరిచర్య “శిష్యులనుగా చేయుట కొరకు" అనే ఈ ఆజ్ఞ వలన నీవు ఏవిధముగా జీవిస్తున్నావు మరియు ఇతరులకు ఏవిధముగా పరిచర్య చేస్తున్నావు అనే ఈ విషయాలలో ఎటువంటి మార్పులు సంభవించినవి? నీవు పిలువబడిన పిలుపుకు అనుకూలముగా ఇంకా ఏమి చేయగలవు?`