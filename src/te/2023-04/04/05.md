---
title:  అబ్రహాము యొక్క పరిచర్య లక్ష్యం
date:   25/10/2023
---

`ఆది 19:1-29 చదువుడి. అబ్రహాము కలిగియున్న అతిథి సత్కారము ప్రేమ మరియు ప్రార్థన అనే లక్షణాలయొక్క ఫలితము ఏమిటి?`

“సొదొమ పట్టణములో లోతు జీవించుచున్న పరిస్థితిని గూర్చి చాలా ఆసక్తికరమైన విషయాలను ఈ వాక్యాలు వివరిస్తున్నాయి. లోతు సొదొమ గవిని యొద్ద కూర్చుండియుండెను” (ఆది 19:1). దానిని బట్టి లోతు ఆ పట్టణములో ఒక గుర్తింపు పొందిన మనిషి అని తెలుస్తుంది. బహుశ అతడు ఒక అధికారియై యుంటాడు. ఎందువలనంటే అధికారులు, న్యాయాధిపతులు మరియు రాజులు పట్టణ గవిని యొద్ద కూర్చుండేవారు (2సమూ 19:8; యిర్మియా 38:7; రూతు 4:1). ఆదికాండము 19, 18నకు సమాంతరముగా సమాచారమును అందించుచున్నది. అందులో భాగముగా దేవదూతలు అబ్రహాముతో ఉన్న విషయాన్ని వివరించబడింది. అబ్రహాము మరియు లోతు పట్టణ గవిని యొద్ద కూర్చుండుట కనిపిస్తున్నది (ఆది 18:1) 19:1). అబ్రహాము మరియు లోతు వారి నివాసములో విశ్రాంతి తీసుకోమని అపరిచితులను ఆహ్వానించారు. (ఆది 18:3,4; 19:2) అబ్రహాము మరియు లోతు దర్శించుటకు వచ్చిన అతిథుల కొరకు ఆహారము సిద్దపర్చిరి (ఆది 18:4 - 8; ఆది 19:3). లోతు యొద్ద కొన్ని పొరపాట్లు ఉన్నను, కొన్ని మంచి లక్షణాలు కూడా ఉన్నవి. "అప్పుడు యెహోవా సొదొమ మీదను, గొమొఱ్ఱా మీదను యెహోవా యొద్ద నుండి గంధకమును, అగ్నిని, ఆకాశము నుండి కురిపించి ఆ పట్టణములను, ఆ మైదానమంతటిని, ఆ పట్టణ ములలో నివసించిన వారినందరిని, నేల మొలకలను నాశనము చేసెను” (ఆది 19:24,25). అప్పటిలో సొదొమ గొమొఱ్ఱా పట్టణాలలో ఎంతమంది జనులు నివసించారో మనకైతే తెలియదు. అయితే వేల సంఖ్యలో ఉన్న జనాభా నుండి కేవలం నలుగురు మనుష్యులు మాత్రమే. ఆ పట్టణము నుండి వెలుపలకు వచ్చారు. అయితే వారిలో ముగ్గురు మాత్రమే రక్షింపబడ్డారు. అదే తరహా జలప్రళయము సమయములో కూడా జరిగింది. అప్పట్లో మొత్తం జనాభా ఎంతై యుంటుందో మనకు తెలియకపోయినను ఎక్కువ మంది రక్షింపబడలేదు.

సొదొమ పట్టణమునుండి రక్షింపబడిన వారు చాలా తక్కువ సంఖ్యలో ఉండుట వలన, మన సువార్త పరిచర్య ద్వారా కూడా ఫలితము ఏవిధంగా ఉంటుందో తెలియదు గాని ప్రతి ఒక్కరు రక్షింపబడరు అనే విషయము ఆయన రక్షణ ప్రణాళికను ప్రతి ఒక్కరు అంగీకరిస్తే బాగుండునని మనము అనుకొనవచ్చును. అయితే ప్రతి మనిషికి స్వేచ్ఛగా నిర్ణయము తీసుకునే హక్కు కూడా ఉన్నది. యేసును అంగీకరించమని మనము అనేకులను ఆహ్వానించవచ్చును. మనకు అప్పగించబడిన పనిని లేక పరిచర్యను చేసుకొనుచుండగా పరిశుద్దాత్మ ద్వారా దేవుడు మనకు సహాయమును చేయును. చివరికి మనము ఎంత పరిచర్య చేసినను లేక ఎంత ప్రార్థించినను, వ్యక్తిగతముగా తీసుకొనే నిర్ణయాన్ని బట్టి మన రక్షణ ఆధారపడియుంటుంది.

`సువార్త పరిచర్యలో మనము పాల్గొన్నపుడు, ఆశించిన ఫలితాలు రానప్పుడు, నిరుత్సాహపడకుండా ఉండుట ఎట్లు నేర్చుకొనగలము?`