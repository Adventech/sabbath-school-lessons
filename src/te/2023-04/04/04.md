---
title:  అబ్రహాము యొక్క ప్రార్థనా శక్తి
date:   24/10/2023
---

`ఆది 18:23 - 32 మరియు యాకోబు 5:16 చదువుడి. మధ్యవర్తిత్వ విజ్ఞాపన ప్రార్థనకున్న శక్తినిగూర్చి ఇది మనకేమి బోధిస్తుంది?`

దేవునికిని మరియు అబ్రహామునకు మధ్య జరిగిన సంభాషణ పరలోకమందున్న దానికి అనగా మధ్యవర్తిత్వ ప్రార్ధనకు మాదిరిగా ఉన్నది. ఈ అధ్యయములో అబ్రహాము సొదొమ మరియు గొమొఱ్ఱా ప్రజల తరపున దేవుని యెదుట ఒక మధ్యవర్తిగా ఉన్నాడు. వారి పక్షమున వారి కొరకు బ్రతిమిలాడుచున్నాడు. అతడు ఒక విధముగా పరలోకమందున్న దానికి మాదిరిగా అనగా పరలోకపు తండ్రి యెదుట మధ్యవర్తిగా యేసు పని చేయుచున్నట్లు, దానికి గురుతుగా ఇక్కడ అబ్రహాము ఉన్నాడు. అటువంటి మాదిరికరమైన ప్రార్థనలు చేసినట్లయితే నేడు మనము పాల్గొనుచున్న సువార్త పరిచర్యలో మంచి ఫలితములను ఇచ్చుటకు సహాయపడుతుంది.

సొదొమ మరియు గొమొఱ్ఱా పట్టణాలలో జీవిస్తున్న ప్రజలను ప్రేమించుట అబ్రహాము నేర్చుకున్నాడు. అందుచేతనే అతని ప్రార్థన నమ్మకమైనది మరియు చిత్తశుద్ధితో చేసిన ప్రార్థనగా గుర్తింపబడెను. సొదొమ గొమొఱ్ఱా రాజులను ఓడించిన ఇతర రాజులతో అబ్రహాము యుద్ధము చేసి వారిని ఓడించెను. ఆ యుద్దములో అబ్రహాము యొక్క విజయము తరువాత సొదొమ రాజైన బెరా అబ్రహామును కలుసుకొనుటకు మెల్కీసెదెకుతో వచ్చాడు. బెరా తన ప్రజలను తిరిగి వారి గృహాలకు వెళ్ళిపోయేలా, వారిని తనకు అప్పగించమని అడిగెను. “సొదొమ రాజు మనుష్యులను నాకిచ్చి ఆస్తిని నీవే తీసుకొనమని అబ్రహాముతో చెప్పెను” (ఆది 14:21). సొదొమ రాజుకు తన ప్రజల యెడల ఉన్న ప్రేమను సూచించుచున్నది. అబ్రహాము యొక్క గుణములలో ప్రేమ తత్వము ఉన్నది గనుక అతడు సొదొమ గొమొఱ్ఱా రాజులను ప్రేమించి, వారి కొరకు, వారి ప్రజల కొరకు ప్రార్థించెను. “నశించుచున్న ఆత్మల యెడల ప్రేమ ఉన్నది గనుక అబ్రహాము వారి కొరకు ప్రార్థించెను” - ఎలెన్ జి వైట్, పితరులు మరియు ప్రవక్తలు, పుట 140.

అబ్రహాము తన ప్రార్థనలలో వినయమును పాటించి, పట్టుదలతో ప్రార్థించేవాడు. 50 మంది నీతిమంతులున్నట్లయితే ఆ పట్టణములను నాశనము చేయనని దేవుడు మొదటగా అంగీకరించినప్పుడు అబ్రహాము తన విజ్ఞాపనను కొనసాగించాడు.

మన సువార్త పరిచర్య ప్రార్థన లేకుండా అనగా మధ్యవర్తిత్వ విజ్ఞాపన ప్రార్థన లేకుండా విజయవంతము కాదు. ఎవరినైనా ఒకరిని కలుసుకున్నపుడు, ఒక ప్రసంగమును గాని, ఒక బైబిలు పాఠమును గాని అతనికి లేక ఆమెకు వినిపించిన తరువాత, మనము ఎవరితో సాన్నిహిత్యము కలిగియున్నామో వారి కొరకు ప్రార్థించినపుడు ఆ ప్రార్థనలకు దేవుడు తన చెవియొగ్గును. వారి హృదయాలను తట్టును. మన స్నేహితులనుగాని లేక మనతో పరిచయమున్న వారిని గాని మారుమనస్సు పొందుటకు మన మాటలు లేక మన వాగ్ధాటి గాని మార్చలేవు. పరిశుద్ధాత్మ మాత్రమే వారిలో మారుమనస్సు కల్గించగలడు. అందుచేతనే మనము గనుక సువార్త పరిచర్యలో పాల్గొనుచున్నపుడు ప్రతి వ్యక్తి కొరకు వ్యక్తిగతముగా మనము ప్రార్థించవలెను.

`రోమా 8:34 మరియు హెబ్రి 7:25 చదువుడి. అది మనకు యేసు ఏమి చేసెనని చెప్పుతుంది. ఇతరులకొరకు మధ్యవర్తిత్వము జరుపుచున్నామనే విషయాన్ని అర్థము చేసుకొనుటకు ఎట్లు సహాయపడతాయి?`