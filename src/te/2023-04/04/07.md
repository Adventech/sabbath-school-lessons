---
title:  అదనపు అధ్యయనము
date:   27/10/2023
---

"నశించుచున్న ఆత్మల యెడల ఉన్న ప్రేమ, అబ్రహామును ప్రార్థన వైపు నడిపించెను” పట్టణము యొక్క పాపములు అతనికి అసహ్యము పుట్టించినను పాపులైన ఆ ప్రజలు రక్షింపబడాలని కోరుకున్నాడు. మనము కూడా పాపము యెడల ద్వేషము కలిగియున్నను, పాపుల యెడల ప్రేమ కలిగియుండాలి. నిరీక్షణలేని ఆత్మలవలె అనేకమంది, మన ఇరుగుపొరుగువారు, పతనావస్థలోనికి దిగజారిపోతున్నారు. ప్రతి గంటకు దేవుని కృపకు అందనంత దూరముగా ఆత్మలు వెళ్ళిపోవుచున్నారు. ఈ భయంకరమైన స్థితినుండి తప్పించుకొనమని హెచ్చరించే స్వరములు ఏవి? మరణమునుండి జీవములోనికి రమ్మని ఆహ్వానించే చాచిన ఆ చేతులు ఎక్కడ? నశించిపోవుచున్న వారికొరకు వినయముతో ప్రార్థన ద్వారా ప్రాధేయపడే విశ్వాసులైన పరిచారకులు ఎక్కడ?

అబ్రహాము యొక్క ఆత్మక్రీస్తు యొక్క ఆత్మయైయున్నాడు. పాపులపక్షాన దేవుని కుమారుడే గొప్ప మధ్యవర్తిగా ఉన్నాడు. ఎవరైతే విమోచనము కొరకు వెల చెల్లించాడో ఆయనకే మానవ ఆత్మ యొక్క విలువ తెలుసు. కేవలం పవిత్రమైన స్వభావము కలిగి, పాపపు మచ్చలేని ప్రభువుకే పాపము యెడల ద్వేషముంటుంది. క్రీస్తు పాపియెడల ప్రేమను కనుపర్చెను. అనంతమైన మంచితనము కలిగిన వానికి మాత్రమే ఆ ప్రేమ ఉంటుంది. సిలువలో ఎదుర్కొనిన వేదనలలో, లోకపాపము యొక్క భారమంతయు ఆయన మీద మోపగా తనను హత్య చేసే వారి కొరకు, హేళన చేసే వారికొరకు క్రీస్తు పాపియెడల ప్రేమను కనుపర్చెను. అనంతమైన మంచితనము కలిగిన వానికి మాత్రమే ఆ ప్రేమ ఉంటుంది. సిలువలో లువలో ఎదుర్కొనిన వేదనలలో, లోక పాపము యొక్క భారమంతయు ఆయన మీద మోపగా తనను హత్యచేసే వారి కొరకు, హేళన చేసే వారికొరకు క్రీస్తు ప్రార్థించాడు. "తండ్రీ, వీరేమి చేయుచున్నారో వారికి తెలియదు. వారిని క్షమించు” (లూకా 23:34) అని తండ్రికి ప్రార్ధించెను” -ఎలెన్ జి వైట్, పితరులు ప్రవక్తలు పుట 140.

"అబ్రహాము శక్తిమంతుడైన రాజుగాను, జ్ఞానవంతుడను, సమర్థుడైన ప్రధానుడని చుట్టు ప్రక్కలున్న దేశముల వారు ఆయనను గౌరవించెను. తన పొరుగువారికి తన పలుకుబడిని దాచి పెట్టుకొనలేదు. విగ్రహారాధన చేసే రాజులకు విరుద్దముగా అబ్రహాము యొక్క జీవితము మరియు ఆయన ప్రవర్తనను బట్టి గొప్ప పేరు ప్రతిష్టతలను సంపాదించు కొనెను. ఆయన కనుపర్చిన విశ్వాసము ఆచంచలమైనది" -ఎలెన్ జి వైట్, పితరులు మరియు ప్రవక్తలు, పుటలు 133 134.

**చర్చించుకొనుటకు ప్రశ్నలు**

`పరిశుద్ధ లేఖనముల ప్రకారము మరి ఏ ఇతర వ్యక్తి దేవుడు పిలిచిన పరిచర్యను నెరవేర్చాడు? బాప్తిస్మమిచ్చు యోహాను విషయమేమిటి? అతడు తన సువార్త పరిచర్యలో విజయవంతుడయ్యాడా?`

`ఆది 19:30 - 36 చదువుడి. సొదొమ పట్టణము నుండి రక్షింపబడిన వారి యొక్క గుణమునుగూర్చి ఈ వాక్యాలేమి చెప్పుచున్నవి?`

`సువార్త పరిచర్య విషయములో అబ్రాహాము ఒక ఉదాహరణగా, ఆయన నుండి ఏ గుణపాఠాలను నేర్చుకొనగలము?`

`సొదొమ, గొమొఱ్ఱా పట్టణ ప్రజలను గూర్చి అబ్రహాము చేసిన మధ్యవర్తిత్వ విజ్ఞాపన ప్రార్ధన ఫలించిందా? ఫలించలేదా? దీనిని గూర్చి ఆలోచించండి.`