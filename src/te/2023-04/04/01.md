---
title:  దేవుని యొక్క సువార్త పరిచర్యను పంచుకొనుట
date:   21/10/2023
---

### ఈ వారమునకు చదువ వలసిన వచనములు
ఆది 18; యాకోబు 5:16; రోమా 8:34; 7:25; & 19:1-29; & 12:1-9.

> <p>కంఠతవచనం</p>
> “మీరు ఒకరినొకరు ప్రేమింపవలెనని మీకు క్రొత్త ఆజ్ఞ ఇచ్చుచున్నాను. నేను మిమ్మును ప్రేమించినట్టే మీరును ఒకరినొకరు ప్రేమింపవలెను. మీరు ఒకనియెడల ఒకడుప్రేమ గలవారైన యెడల దీనిబట్టి మీరు నా శిష్యులని అందరును తెలిసి కొందురనెను” (యోహా 13:34,35).

దేవుని సువార్త పరిచర్య నిమిత్తము దేవుని చేత వాడబడాలని ఆరంభము నుండి అబ్రహాము కోరుకున్నాడు. ఆది 18లో ఉన్న ఉదాహరణలో ఈ సత్యమును మనము చూడవచ్చును. సొదొమ గొమొర్రా పట్టణాలకు ఏమి సంభవించనైయున్నదో అబ్రహాముకు దేవుడు హెచ్చరించినప్పుడు “తన సేవకులైన ప్రవక్తలకు తాను సంకల్పించిన దానిని బయలుపరచకుండా యెహోవా ఏమియు చేయడు” (ఆమో 3:7) అని అబ్రహాము విషయములో నెరవేరింది. సొదొమ గొమొర్రాల వృత్తాంతములో దేవుని సేవకుడైన ప్రవక్త” అబ్రహాము.

ఒక దినమున మధ్యాహ్న సమయమందు అబ్రహాము విశ్రాంతి తీసుకొనుచుండగా అటువైపు ప్రయాణిస్తున్న ముగ్గురు యాత్రికులను చూసాడు. ప్రయాణములో అలసిపోయిన ముగ్గురు అతిథులను అబ్రహాము చూసాడు. అయితే వారిలో పాపము లేనట్టి వారొకరు ఉన్నారని, ఆయన పూజింప తగినవాడని అబ్రహాముకు ఏమాత్రము తెలియదు- ఎలెన్ జి వైట్, పితరులు మరియు ప్రవక్తలు, పుటలు 138,139.

అబ్రహాము వెంటనే తేరుకొని వ్యక్తిగతముగా దేవునికి పరిచర్య చేయుటలో పాలుపంచుకున్నాడు. ఈ అధ్యాయములో బయలుపర్చబడిన దాని ప్రకారము. అబ్రహాము దేవుని పరిచర్యలో పాల్గొని సొదొమ గొమొర్రా పట్టణ ప్రజల నిమిత్తము మధ్యవర్తిత్వము చేయుచున్నాడు. ఏదో ఒక విధముగా ఆ రెండు పట్టణాలకు చెందిన ప్రజలను వారు ఎదుర్కొనబోయే ప్రమాదమునుండి రక్షించాలని ఆశపడుచున్నాడు. ఒక విధముగా దేవుని సువార్తపరిచర్యలో రక్షణ అనునది లేనియెడల ఆ పరిచర్య యొక్క ఫలితమేమిటి?

ఈ అధ్యాయమంతటిలో అబ్రహాములో ఉన్న గొప్ప మూడు ఆధ్యాత్మిక గుణములు బయలుపర్చబడినవి. ఆతిథ్యం ఇచ్చుట, ప్రేమను చూపించుట మరియు ప్రార్థన చేయుట అనే ఈ మూడు సుగుణాలు సువార్త పరిచర్యలో ఎంతగానో సహాయపడును.

అక్టోబరు 28, సబ్బాతు దినమున ఈ వారము యొక్క పాఠమును అధ్యయనము చేయుటకు సిద్ధపడుడి.