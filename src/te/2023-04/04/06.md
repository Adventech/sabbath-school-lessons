---
title:  దేవుని యొక్క చిత్తమునకు సమర్పించుకొనుట
date:   26/10/2023
---

`ఆది 12:1-9 చదువుడి. దేవుని చిత్తమునకు సమర్పించుకొనుట అనే విషయములో ముందున్న మార్గము స్పష్టముగా లేనపుడు ఈ వాక్యమేమి బోధిస్తుంది?`

దేవుని చిత్తమునకు సమర్పించుకొనే లక్షణము అబ్రహాములో ఉంది. దేవునితో ఆయనకు కల్గిన అన్ని అనుభవాలు సమర్పించుకొనే గుణము చుట్టూ ఉన్నవి.

**దేవుని పిలుపు** : సవాలుతో కూడిన పిలుపు పరలోకము నుండి అబ్రహాముకు వచ్చెను. "యెహోవా-నీవు లేచి నీ దేశము నుండియు, నీ బంధువుల యొద్దనుండియు, నీ తండ్రి యింటి నుండియు బయలుదేరి నేను నీకు చూపించు దేశమునకు వెళ్ళుము” (ఆది 12:1) అతడు పరలోకమునుండి ఒక స్వరము వినినప్పుడు ముందుగా ఆ స్వరము యెడల నిర్లక్ష్యముగా అతడు వ్యవహరించి యుండవచ్చును. అతడొక భ్రమలో ఉన్నానేమో అనుకొని యుండవచ్చును. లేక నాకు ఇక్కడ అన్ని విషయాలలో సౌకర్యవంతముగా ఉన్నది కదా! నేనెందుకు వెళ్ళాలి అనుకొని, వచ్చిన వర్తమానమును సవాలు చేసి యుండవచ్చు “నేను నీకు చూపించబోవు దేశము” అనగా ఒక నిర్దిష్టమైన ప్రదేశము కాకపోవచ్చు అనే అనుమానము వచ్చియుండవచ్చు. అయితే అబ్రహాము ఇవేవి ఆలోచించకుండా దేవుని యొద్దనుండి వచ్చిన పిలుపును అంగీకరించెను. తన చిత్తమును దేవుని చిత్తమునకు సమర్పించుకొని, తన తండ్రి గృహమును మరియు తన స్వదేశమును విడిచి వెళ్ళిపోయెను “యెహోవా అతనితో చెప్పిన ప్రకారము అబ్రాము వెళ్ళెను” (ఆది 12:4).

భూభాగమును ఎంచుకొనుట కొంత సమయమునకు లోతు యొక్క మరియు అబ్రహాము యొక్క సేవకుల మధ్య ఒక వివాదము ఏర్పడినది. అయితే తన సొంత రక్త మాంసములతో పోరాడే మనస్తత్వము అబ్రహాముకు లేదు. మరొకసారి ఆయన దేవుని చిత్తానికి ఆ సమస్యను విడిచి పెట్టెను. దేవుడతనిని ఆశీర్వదించెను. లోతు అబ్రామును విడిచి వెళ్ళిన తరువాత అబ్రాముతో దేవుడిలా మాట్లాడెను “ఇదిగో నీ కన్నులెత్తి నీవు ఉన్నచోటునుండి, ఉ త్తర తట్టు, దక్షిణపు తట్టు, తూర్పు తట్టు, పడమరతట్టూ చూడుము. ఎందుకనగా నీవు చూచుచున్న యీ దేశమంతటిని నీకును, నీ సంతానమునకును సదా కాలము ఇచ్చెదనని చెప్పెను (ఆది 13:14,15).

**సొదొమ గొమొఱ్ఱాల యొక్క నాశనము** : ఈ రెండు పట్టణాల భవిష్యత్తును గూర్చి దేవుడు అబ్రాముకు బయలుపర్చినపుడు, అబ్రహాము ప్రేమతో నిండినవాడై ఆ పట్టణాలను కాపాడుటకు ప్రయత్నించెను. చివరికి ఆ పట్టణాలలో 10 మంది నీతిమంతులు లేనందున నాశనము చేయబడ్డాయి. అబ్రహాము దేవుని చిత్తమునకు సమర్పించుకొనుట వలన ఆ పట్టణముల మీద వచ్చిన దేవుని తీర్పును అంగీకరించెను.

అన్ని విషయాలలో అబ్రహాము దేవుని చిత్తానికి తన చిత్రాన్ని సమర్పించుట వలన దేవుడు అబ్రహామును ఒక సాధనముగా వాడుకున్నాడు. నేడు మన విషయములో కూడా ఆ విధంగా ఉంటుంది.

`ఎదుర్కొనవలసిన సవాలు : మన పట్టణాలలో సువార్తను సరైన రీతిలో, కార్యసాధకముగా ఉండే రీతిలో బోధించినపుడు అనేక ఆటంకాలు ఎదుర్కొంటున్నాము. అట్టి పరిస్థితిల్లో దేవునిని కలుగజేసుకోమని ఆయనను ప్రాధేయపడవలసియుంది.`

`సవాలు చెయ్యి : నీకు మాదిరిగానే, వేరేవారెవరైనా నేరుగా సమస్యల నెదుర్కొనుచున్నట్లయితే "నీ కొరకు ప్రార్థిస్తున్నామని వారితో చెప్పి, వారికే విధంగా సహాయపడగలవో దేవునిని అడిగి నీకు చూపించమని కోరు.`