---
title:  మనకు సౌకర్యవంతముగా ఉన్నప్రాంతము నుండి దూరముగా వెళ్ళుట
date:   15/10/2023
---

ఇతరులను చేరుట కొరకు మనకు సౌకర్యవంతముగా ఉన్న ప్రాంతమునుండి వేరొక దూరప్రాంతాలకు వెళ్ళుటనునది మన యెడల దేవుని ఉద్దేశమైయున్నది. మన స్వజనుల మధ్య లేక సొంత ఊరిలో మన సొంత తెగల మధ్య లేక మన స్వంత సామాజిక పరిస్థితులలో స్థిరముగా ఉండిపోవడము అనునది స్వార్ధమునకు, చివరికి దుర్మార్గమునకు నడిపించవచ్చును. బాబెలు వృత్తాంతము నుండి ఈ ప్రమాదమున్నట్లు పాఠములు నేర్చుకొనియున్నాము.

`ఆది 11:1-9 చదువుడి. ఆ జనుల యొక్క అభిప్రాయములు ఏమిటి? వారు ఏమి చేయాలనుకున్నారు మరియు దేవుడు దానిని ఎందుకు ఆటంకపర్చాడు?`

బాబెలు గోపురము యొద్ద గుమిగూడిన జనులు గొప్ప అత్యాశగల ఉన్నతస్థితిని కోరుకున్నారు. భూమి మీద మరెక్కడ లేనటువంటి ఒక పట్టణమును, దానిలో ఒక గోపురమును నిర్మించుకోవాలనుకున్నారు. అది వారికి ఒక జ్ఞాపకార్ధమైన కట్టడముగా మరియు దాని ద్వారా వారి పేరు ప్రతిష్టలు ఎల్లకాలము నిలిచిపోవాలని, ముఖ్యముగా ఆకాశమునంటు గోపురము నిర్మించుకోవాలని ఆశపడ్డారు (ఆది 11:4).

ఎన్నో సందర్భాలలో నేడు కూడా ప్రజలు ఆవిధముగానే చేయాలని కోరుకుంటున్నారు కదా? వారు ఏదో విధముగా, రాజకీయాల ద్వారా గాని, కళారూపములో గాని, వ్యాపారము ద్వారా గాని చివరికి మతము ద్వారా గాని, పేరు సంపాదించుకోవాలనుకోవడం సర్వసాధారణమైపోయింది. చివరికి వారి ప్రయత్నాలు అర్ధరహితముగాను లేక నిష్ఫలమైనవి గాను ఉంటాయి. (ప్రసంగి 2:1-11).

ఆది 11:4లో బైబిలు ఈ విధముగా చెప్పుచున్నది. భూమి మీద వారు చెదరిపోకుండా ఉండు నిమిత్తము గోపురమును నిర్మించుకున్నారు. వారికున్న స్వార్ధపూరితమైన కారణాలనుబట్టి వారందరు ఒకేచోట ఒక ప్రజగా కలిసిపోయి ఉండాలనుకున్నారు. అయితే మానవులను గూర్చి దేవునికి వేరొక ప్రణాళిక ఉన్నది.

ఆ ప్రజలు వారు అనుకున్న లక్ష్యాన్ని చేరుటకు వారందరు ఏకమయ్యారు. “అప్పుడు యెహోవా ఇదిగో జనము ఒక్కటే. వారికందరికి భాష ఒక్కటే. వారు ఈ పని ఆరంభించియున్నారు. ఇక మీదట వారు చేయదలచు ఏ పనియైనను చేయకుండ వారికి ఆటంకమేమియు నుండదు” (ఆది 11:6).

బైబిలు అంత వివరముగా వివరించకపోయినను, ఆ విషయములో ఎలెన్ జి వైట్ ఈ విధముగా చెప్పారు. “నీళ్ళు ప్రవాహముతో మరొకసారి ఈ లోకమును నాశనము చేయనని దేవుడిచ్చిన వాగ్దానమును వారు నమ్మలేదు” (ఆది 9:14,15) వారు క్షేమకరమని ఊహించుకున్న గోపురమును నిర్మించుకోవాలనుకున్నారు గాని, దేవుని మాటయందు వారు నమ్మకముంచలేదు. ఆ జనులకు కలిగిన ఉద్దేశాలు ఏమైనప్పటికి, దేవుడు మాత్రము వారి తలంపులు స్వచ్ఛమైనవి కావు మరియు అతి స్వార్ధముతో కూడుకొనిన వారిని వారి గురివైపు వెళ్ళకుండా నివారించెను.

`మీరు సౌకర్యవంతముగా ఉన్న సమాజమునకు గాని లేక ఒక తెగకు చెందిన వారుగా ఉన్నారా? మీ దేశ పౌరసత్వములేని వారితో గాని, మీ తెగకు చెందనివారితో గాని మీరు ఎట్లు కలిసి పనిచేయగలరు లేక జీవించగలరు?`