---
title:  అదనపు అధ్యయనము
date:   20/10/2023
---

ఎలెన్ జి వైట్, అపొస్తలుల కార్యములనుండి “గొప్ప ఆదేశము” పుటలు 25-34 మరియు “సత్యమును వెదకువాడు" పుటలు 131-142.

క్రీస్తు పరలోకమునకు ఆరోహణమవ్వకముందు, శిష్యులకువారు చేయవలసిన పరిచర్యను అప్పగించెను. లోకమునకు ఆయన ధననిధిగా అనుగ్రహించిన నిత్యజీవమును ఇతరులకు పంచే విషయములో శిష్యులు దేవుడు నిర్దేశించిన ప్రణాళికలను అమలుపర్చవలసియున్నది. ఆయన లోకము పక్షమున చేసిన బలియాగమునకు మరియు ఆయన జీవితమునకు సాక్షులుగా వారు నిలబడాలని వారిని ఆదేశించెను. ఇశ్రాయేలు కొరకు నేను చేసిన పరిచర్యను గూర్చి మీకు తెలుసు. నా స్వజనులే వారికి జీవము కలుగునట్లు నా యొద్దకు రాకపోయినను యాజకులు మరియు రాజులు నన్ను తిరస్కరించినను, దేవుని కుమారుని అంగీకరించే మరొక అవకాశం వారికి ఉంటుంది. ఎందరైతే నా యొద్దకు వచ్చి వారి పాపములను ఒప్పుకున్నారో వారిని త్రోసివేయను. ఈ కృపకు సంబంధించిన వర్తమానమును నా శిష్యులైన మీకు ఇచ్చుచున్నాను. విశ్వసించిన వారందరిని ఒక క్రైస్తవ సంఘములోనికి ప్రోగుచేయబడాలి" -ఎలెన్ జి వైట్, అపొస్తలుల కార్యములు, పుటలు 27,28.

ఇవ్వబడిన గొప్ప ఆదేశము చాలా స్పష్టముగా ఉన్నది. “కాబట్టి మీరు వెళ్ళి సమస్త జనులను శిష్యులనుగా చేయుడి” (మత్తయి 28:19). దీనిని బట్టి మన సొంతతెగకు చెందిన వారికి మాత్రమే కాకుండా ఈ సువార్త వర్తమానము తప్పనిసరిగా ఇతరులకు ప్రకటించవలసి యున్నది.

క్రీస్తు యొక్క రాజ్యమునకు సువార్త ఆదేశము ఒక గొప్ప అధికార పత్రమైయుంది. ఆత్మలకొరకు శిష్యులు చిత్తశుద్ధితో పనిచేయవలసి యున్నారు. కృపకు సంబంధించిన ఆహ్వానము ప్రతివారికి అందించవలెను. వారి యొద్దకు ప్రజలే వస్తారని వేచియుండకూడదు. వారి యొద్ద ఉన్న క్రీస్తును గూర్చిన వర్తమానముతో శిష్యులే ఆ వర్తమానము తెలియని ఇతరుల యొద్దకు వెళ్ళవలెను- ఎలెన్ జి వైట్, అపొస్తలుల కార్యములు, పుట 28. “మనము ఊహించిన సంఖ్య కన్నా ఎక్కువ ఉండే ఈ లోకములో దేవుని రాజ్యమునకు సమీపముగా ఉన్నవారున్నారు. పాపముతో నిండిన ఈ చీకటి వర్తమానికులను పంపించును. ఈ భూలోక సంబంధమైన జ్ఞానముకన్నా దేవుని యొక్క జ్ఞానమును కలిగియుండుటకు ఆశపడుదురు” -ఎలెన్ జి వైట్, అపొస్తలుల కార్యములు, పుటలు 140–142.

**చర్చించుకొనుటకు ప్రశ్నలు**

`నీ సొంత జీవితమునకు వర్తించే విధముగా సువార్త పరిచర్య అనే పదములను నీవెట్లు వివరిస్తావు?`

`నీ వైఖరితోను మరియు నీ ప్రవర్తనలోను అనుదిన జీవితము ద్వారా సువార్త పరిచర్యను ఏవిధముగా తెలియపర్చెదవు?`

`మనవంటి వారు కాని వారి యెడల మనకున్న ద్వేషభావము నుండి మనము కడిగి శుద్ధి చేసుకొనుటకు మన హృదయములను పరీక్ష చేసుకోవడం ఎందుకంత అవసరము మరియు ఏవిధముగా పరీక్ష చేసుకొనగలము?`