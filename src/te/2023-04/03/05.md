---
title:  ఆదిమ క్రైస్తవ సంఘము మరియు సౌకర్యవంతమైన ప్రదేశములు
date:   18/10/2023
---

`అపొ.కా. 8:1-4 చదువుడి. ఆదిమ క్రైస్తవ సంఘములో సౌకర్యవంతమైన ప్రదేశములకు దూరముగా విశ్వాసులు వెళ్ళిపోవుటకు దారి తీసిన పరిస్థితులేమిటి?`

ఇప్పటివరకు ఆదిమ క్రైస్తవ సంఘము యెరూషలేములోనే ఉన్నది. (యూదయ ప్రాంతము మరియు యూదయ ప్రజల మధ్యనే ఉన్నది. అదే సమయములో హింస ఆరంభమైనప్పుడు బహు నిష్టాపరుడైన యూదుడు మరియు పరిసయ్యుడైన సౌలు, చాలా చురుకుగా పనిచేయుట వలన యెరూషలేములో ఉన్న క్రైస్తవ సంఘము యూదయ మరియు సమరయ ప్రాంతాలకు చెదరిపోయినవి. అపొ.కా. 1:8లో యేసు ప్రవచించినట్లు “యెరూషలేములోను, యూదయ మరియు సమరయ ప్రాంతములలో నాకు సాక్షులైయుందురని చెప్పెను” ఆ మాటలు నెరవేరినట్లు అపొ.కా. 8:14లో ఉంది. కాబట్టి చెదరిపోయినవారు సువార్త వాక్యమును ప్రకటించుచు సంచారము చేసిరి.

యెరూషలేమును విడిచి క్రైస్తవ సంఘము దూర ప్రాంతాలకు వెళ్ళుటకు సిద్దపడుచుండగా విశ్వాసులు, యూదులు ఉన్న ప్రాంతాలలో లేక ఇతర పట్టణాలలో ఉన్న యూదులకు సువార్తను ప్రకటించుచున్నారు. అపొ.కా. 11:19 ప్రకారము క్రైస్తవ సంఘ విశ్వాసులు “ఫేనికే, లెబనాను కు, అంతియొకయ ప్రదేశాల వరకు సంచరించి, ఆ సమయములో యూదులకు మాత్రమే బోధించారు. ఆదిమ క్రైస్తవ సంఘము, యేసు శిష్యులు ఆ సమయములో అన్యజనులకు సువార్తను ప్రకటించాలనే ఉద్దేశము వారికి లేనందున కేవలం యూదులకు మాత్రమే సువార్తను ప్రకటించుట ద్వారా వారిని ప్రభువు చెంతకు తీసుకొని రావాలని పనిచేశారు. అప్పటికింకా వారు సువార్తను అందించే విషయములో సంకుచిత భావాలతోనే ఉన్నారు.

పౌలు అన్యజనులకు సువార్తను ప్రకటించుట ఆరంభించిననూ యేసు యొక్క శిష్యుడైన పేతురు ఆదిమ క్రైస్తవ సంఘములో పలుకుబడి కలిగిన వ్యక్తియై యుండి, అన్యజనులకు సువార్తను అందించే విషయములో ఏమాత్రము ఒప్పుకొనుటలేదు. పేతురు సున్నతి పొందిన (యూదులకు మాత్రమే) వారికి మాత్రమే సువార్తను ప్రకటించే అపొస్తలుడని గుర్తింపు పొందాడు. (గలతీ 2:8) ఆరంభములో అయతే పేతురు అన్యజనులతో కనబడుటకు కూడా ఇష్టపడనివాడుగా ఉండేవాడు. (గలతీ 2:11,12) అయితే దేవుడు పేతురును తన సౌకర్యవంతమైన ప్రదేశము విడిచి పెట్టే విధముగా తన హృదయము మార్చివేసెను. సువార్తను ప్రకటించుట అని యేసుక్రీస్తు ఇచ్చిన గొప్ప ఆదేశము యొక్క నిజ భావమును అర్థము చేసుకొనుటను ప్రారంభించాడు. మరియు యేసు యొక్క మరణము లోకమంతటికి వర్తిస్తుందనే భావమును పేతురు అర్థం చేసుకున్నాడు.

`అపొ.కా. 10:9-15,28,29 చదువుడి. ప్రభువు పేతురుకిచ్చిన వర్తమానమేమిటి? మన దినములలో, మన కాలములో సువార్త పరిచర్యకు ఆ సూత్రమును ఎట్లు అన్వయించుకొనగలము?`