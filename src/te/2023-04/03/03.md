---
title:  లోకమంతటికి ఒక దీవెనగా మారుట
date:   16/10/2023
---

`ఆది 12:1-3 చదువుడి. దేవుడు అబ్రహాముకు ఇచ్చిన ఉపదేశము ఏవిధముగా అది సువార్త పరిచర్యకు ఒక పిలుపై యున్నది?`

దేవుడు అబ్రామును (తరువాత అతని పేరు అబ్రహాముగా మార్చబడినది) తన దేశమును మరియు తన ప్రజలను విడిచి వేరొక ప్రాంతానికి వెళ్ళి నివసించమని చెప్పాడు. భూమి మీద దైవ సంబంధమైన ఆయన యొక్క లక్ష్యములు నెరవేరు నిమిత్తము అబ్రామును ఒక సాధనముగా ఉపయోగించుకోవాలనే ప్రణాళిక దేవునిదైయున్నది. దేవుని యొక్క ఉపదేశము ప్రకారము అబ్రహాము వెళ్ళాడు. ఇతరులకు సేవ చేయు నిమిత్తము, వారికి దీవెనకరముగా ఉండు నిమిత్తము దేవుని యొక్క ప్రణాళిక ప్రకారము నిన్ను కూడా నీ బంధువులను, నీ జనులను విడిచి వెళ్ళి ఆయన సూచించు స్థలములో పరిచర్య చేయమని పిలుచును.

**ఈ క్రింద సూచించిన వాక్యములను చదువుడి. దేవుని యొక్క నిబంధనను మరియు ఆయన చేసిన వాగ్దానమును గూర్చి ప్రతి వాక్యము మనకేమి చెప్పుచున్నది?**

`ఆది 3:15`

`ఆది 17:19`

`సంఖ్యా 24:17`

`యెషయా 9:6`

`దానియేలు 9:24-27`

`మత్తయి 1:21`

పాప సమస్యను పరిష్కరించుటకు ఒకరు వస్తారని ఏదేను వనములో చేసిన వాగ్దానమును దేవుడు నెరవేర్చబోవుచున్నాడనే విషయము చాలా స్పష్టముగా ఈ వాక్యాలను బట్టి అర్థమగుచున్నది. ఇక్కడ సూచించబడిన పరిష్కారము ప్రకారము మెస్సియాయైన యేసుక్రీస్తు అబ్రహాము మరియు ఇస్సాకు (శారాయి ద్వారా) యొక్క వారసులనుండి రానైయున్నాడు. హెబ్రీ 11:9 ప్రకారము దేవుడు అబ్రహాముతో చేసిన వాగ్దానమునకు ఇస్సాకు మరియు యాకోబు సమాన వారసులయ్యారు.

దేవుడు చేసిన వాగ్దానము విషయమై అబ్రహామునకు ఎంతవరకు అర్ధమయ్యిందో మనకు నిజముగా తెలియదు. అయితే అతడు విశ్వాసముతో దేవుడు చెప్పినట్లు చేసాడు. అనగా తన స్వజనులను విడిచి వెళ్ళిపోయాడు. “అబ్రహాము పిలువబడినప్పుడు, విశ్వాసమును బట్టి ఆ పిలుపునకు లోబడి తాను స్వాస్థ్యముగా పొందనైయున్న ప్రదేశమునకు బయలు వెళ్ళెను. మరియు ఎక్కడికి వెళ్ళవలెనో అది ఎరుగక బయలువెళ్ళెను” (హెబ్రి 11:8). మనకు ఆయన ఎంత మాదిరియైయున్నాడు.

`నీవు ఎక్కడికి వెళ్ళాలో తెలియకుండానే, నీవు వెళ్ళు అని దేవుని యొక్క పిలుపు నీకు వస్తే ఏవిధంగా నీవు స్పందిస్తావు? ఎందువలన?`