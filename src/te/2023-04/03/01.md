---
title:  సువార్త పరిచర్యకు దేవుని యొక్క పిలుపు
date:   14/10/2023
---

### ఈ వారమునకు చదువ వలసిన వచనములు
ఆది 11:1-9; ఆది 12:1-3; దానియేలు 9:24-27; మత్తయి 1:21; ఆది 12:10-13:1; అపొ.కా. 8:1-4; అపొ.కా.1:8.

> <p>కంఠతవచనం</p>
> “అయినను పరిశుద్ధాత్మ మీమీదికి వచ్చునప్పుడు మీరు శక్తినొందెదరు గనుక మీరు యెరూషలేములోను, యూదయ సమరయ దేశములయందంతటను, భూదిగంతముల వరకును, నాకు సాక్షులైయుందురని వారితో చెప్పెను” (అపొ.కా.1:8).

మనకు అంతా సౌకర్యవంతముగా ఉన్న చోటు నుండి కొన్నిసార్లు దేవుడు మనలను కదిపి వేరొక చోటుకి పంపించి, అక్కడ మనలను తనకు సాక్షులుగా ఉపయోగించుకుంటాడు. ఉదాహరణకు బాబెలు గోపురము నుండి ప్రజలను వేర్వేరు ప్రాంతములకు చెదరగొట్టినట్లు దేవుడు తన లక్ష్యమును నెరవేర్చుకొనుటకు మార్పును ఒక అవకాశముగా వాడుకుంటాడు. “బాబెలు గోపురము యొద్ద వేర్వేరు ప్రాంతములకు చెదరగొట్టుటవలన భూమి మీద అన్ని ప్రాంతములలో ప్రజలు నివాసముండుట ఆరంభమైంది. అది దేవుని సంకల్పము. అయితే దానికి విరుద్ధముగా జనులందరూ ఒకేచోట జీవించాలనే ఉద్దేశముతో దేవుని సంకల్పమునకు అడ్డు తగులుటకు ప్రయత్నించారు” -ఎలెన్ జి వైట్, పితరులు మరియు ప్రవక్తలు, పుట 120. అబ్రహాము కూడా తన పితరుల దేశమును విడిచి పెట్టి వేరొక ప్రాంతమునకు దేవుని సాక్షిగా వెళ్ళాడు. (ఆది 12) యేసు శిష్యులు వారి స్వజనులమధ్యనే పరిచర్య చేయకుండా ఇతరుల మధ్య పనిచేయుటకు వెళ్ళారు. (అపొ.కా. 3; 8:1-4).

అపొ.కా. 1:8లో యేసు సువార్త పరిచర్య చేయుటకు ఒక నియమమును ఏర్పాటు చేసెను. “ముందుగా వారు వారి యొక్క ప్రాంతీయ పట్టణాలైన యెరూషలేము మరియు యూదయలో సువార్తను ప్రకటించి, అటు తరువాత సమరయ ప్రాంతమునకు వెళ్ళి, అక్కడ సువార్తను ప్రకటించి, చివరిగా భూదిగంతముల వరకు సువార్తను ప్రకటించుటకు వెళ్ళిరి.

ఒకవేళ మనము మన దేశమును విడిచి వెళ్ళకపోయినను మన చుట్టూ ఉన్న ప్రజల యొద్దకు వెళ్ళి సువార్తను ప్రకటించవలసియున్నారని దేవుడు కోరుచున్నాడు. యెరూషలేములో ఉన్న సంఘము సంతోషముగా ఉన్నప్పుడు ఆ సంఘములోనుండి కొందరు సభ్యులు వేర్వేరు దూర ప్రాంతములకు చెదరిపోయారు. హింస ఆరంభమైనప్పుడు జనులు ఎన్నో వేదనలకు గురైనప్పటికి అటువంటి దుఃఖకరమైన సంఘటనలవలననే లోకమంతటికి సువార్త శుభవార్తను వ్యాపింపచేయడానికి అదొక సాధనమైంది.

అక్టోబరు 21, సబ్బాతు దినాన ఈ వారము యొక్క పాఠమును అధ్యయనము చేయుటకు సిద్ధపడుడి.