### Temat në Ungjillin e Gjonit

Vendosur në një dyqan në Teheran, Iran, qilimi Persian pasqyronte një pyll të lashtë. I punuar bukur, krijoi një skenë në Zvicër: male, ujëvarë, liqen, kodra dhe një qiell të kaltër me disa re.

Çdokush që hynte në atë dyqan do i vinte re këto detaje: nyjet për centimetër katror, fijet e qilimit, tipet e punimit - të gjitha në miniaturë, duke përbërë qilimin.

Ose dikush mund të fokusohej tek teknikat dhe temat, që e bënin këtë qilim veçanërisht të bukur: qielli i reflektuar në liqen, dëbora në majën e maleve, pylli me hijeshi i mbuluar nga një myshk i dendur. Temat në qilim ndërthureshin me njëra – tjetrën, duke shfaqur me mjeshtëri mrekullitë e skenave qetësuese të Alpeve.

Këtë tremujor do të studiojmë një kryevepër tjetër të thurur me mjeshtëri. Kjo nuk është një vepër me penel në kanavacë, një fotografi me detaje, apo një qilim i thurur me mjeshtëri. Por, është Fjala e Zotit e shprehur me art në Ungjillin e Gjonit.

Fjalët kanë kuptime brenda kontekstit të tyre. Që të kuptosh çfarë do të thotë Shkrimi, duhet të studiosh në kontekst - fjalitë, kapitujt dhe pjesët e tjera, gjithë mesazhin në tërësi të Biblës. Në fund, për shkak se e gjithë Bibla është e frymëzuar nga Fryma e Shenjtë, çdo pjesë duhet të studiohet në kontekstin e plotë.

Qëllimi i këtij tremujori është që të kuptojmë mesazhin në Ungjillin e Gjonit. Ai është unik nga katër Ungjijtë, sepse shpesh fokusohet në intervista personale midis Jezusit dhe një ose dy personave - si në rastin e Natanaelit, Nikodemusit, gruas tek pusi, i paralizuari i Betesdës, burri i lindur i verbër, Llazari dhe motrat e tij, Pilati, Pjetri ose Thomai. Shumica e këtyre historive jepen vetëm tek Gjoni.

Ungjilli i Gjonit është Fjala e Perëndisë e përcjellë përmes apostullit. Siç ndodh në të gjithë Biblën, Ungjilli erdhi nga vullneti i Perëndisë, dhe jo nga vullneti i njeriut. Gjoni ishte thjesht një instrument, që pranoi të përdorej nga Fryma e Shenjtë për të përcjellë temat thelbësore: Fjala (logos), drita, buka, uji, Fryma e Shenjtë, të qenurit një, shenjat, dëshmia dhe profecia. Këto tema përmirësojnë dhe ndriçojnë njëra - tjetrën në mënyrë të ndërsjelltë përgjatë Ungjillit.

Studimi i Biblës shpesh përqendrohet në kuptimin e një fjale apo pasazhi të vogël në Shkrimet. Ne kontrollojmë kuptimin e fjalës në një fjalor Biblik. Shqyrtojmë gramatikën, kontekstin aktual dhe historik, si dhe përdorim analogjinë e qilimit - duke u kapur pas detajeve të çdo nyjeje në çdo centimetër katror, fijet dhe lidhjet. Të gjitha këto detaje janë të rëndësishme.

Por të mos harrojmë pamjen e gjerë ndërkohë që shqyrtojmë detajet. Në fakt, ashtu si qilimi Persian mund të përcillte skenat e bukura të Alpeve, ashtu edhe Ungjilli i Gjonit na pasqyron jetën dhe shërbesën e Jezus Krishtit, që, nëse e njeh ke jetë të përjetshme. Detajet kanë një rol, për të na drejtuar tek pamja e gjerë dhe tek Gjoni, kjo pamje e gjerë është një zbulesë e Jezusit, e frymëzuar nga lart, si Zoti dhe Shpëtimtari ynë.

_E. Edward Zinke, një ish drejtor i Institutit të Kërkimeve Biblike në Konferencën e Përgjithshme të Kishës Adventiste të Ditës së Shtatë, është i përfshirë në shumë aktivitete dhe borde të kishës, përfshirë edhe bordin e shtëpisë botuese të Ellen G. White dhe revistës Adventist Review. Ai ka tri doktoratura nga universitetet Adventiste. Jeton në Maryland._

_Dr. Thomas Shepherd është profesor për Dhiatën e Re në Andrews University Seventh-day Adventist Theological Seminary, ku ka dhënë mësim që prej vitit 2008. Ai dhe bashkëshortja e tij, Sherry Shepherd, MD, kanë shërbyer si misionarë në Malawi të Brazilit. Kanë dy fëmijë të rritur dhe gjashtë nipër e mbesa._