---
title:  'Profecitë e Dhiatës së Vjetër në Lidhje me Jezusin: Pjesa II'
date:   20/11/2024
---

Jezusi u tha drejtuesve fetarë: " 'Ju hetoni Shkrimet, sepse mendoni të keni nëpërmjet tyre jetë të përjetshme; dhe ato janë këto që dëshmojnë për Mua' " (Gjoni 5:39). Çfarë thënie e pabesueshme për Veten!

Disa akademikë argumentojnë se Jezusi i Nazaretit përmbushi qindra profeci të Dhiatës së Vjetër. Sado qoftë numri i profecive, shanset që dikush të përmbushte qoftë edhe disa prej tyre, e aq më keq të gjitha, janë tronditëse. Herë pas here ndonjë përdor një imazh të tillë: imagjino të mbushësh me monedha një zonë me sipërfaqen e Teksasit, dhe njërën prej monedhave ta ngjyrosësh me ngjyrë rozë dhe pastaj t'i përziesh. Pastaj jepi shansin një të verbëri të gjejë monedhën ngjyrë rozë. Sa janë shanset për këtë, me vetëm një provë që të gjente atë monedhë?

Pa dyshim - lindja, jeta, dhe vdekja e Krishtit ishin parashikuar nga Dhiata e Vjetër, fakte mbresëlënëse të identitetit të Tij si Mesia që pritej. Gjoni tregon këto tekste të Dhiatës së Vjetër herë pas here për të theksuar se kush ishte Jezusi dhe, gjithashtu pse duhet të besojmë në Të dhe të pranojmë shpëtimin që Ai ofron.

*Çfarë zbulojnë secili prej këtyre pasazheve të Ungjillit të Gjonit në lidhje me përmbushjen nga Jezusi të profecive Mesianike?*

`Gjoni 12:13, Ps. 118:26`

`Gjoni 12:14, 15; Zak. 9:9`

`Gjoni 13:18, Ps. 41:9`

`Gjoni 19:37, Zak. 12:10, Zak. 13:6`

`Sa të rrënjosur jeni në atë që besoni? Nëse dikush do t'iu sfidonte se përse besoni në Jezusin si Mesia, si do t'i përgjigjeshit, dhe ku do shkonit për të mbrojtur atë besim?`