---
title:  Histori Misionare
date:   22/11/2024
---

### Një takim me të keqen

_Adiv_

Një ajër i rëndë kishte mbushur shtëpinë, ndërsa Babai iu afrua vajzës së tij shtatzënë, 15-vjeçares Lusa.

— Mund ta kishe dëmtuar bebin, — tha ai.

Lusa, që kishte bërë cigare më barëra tradicionale, po e sfidontë të atin, në shtëpinë e tyre në Alaska. Ajo skenë po shihej nga Adivi, i lindur në shtetin e Miçiganit, që punonte në një shtëpi fëmijësh. Ai kishte ardhur në shtëpinë e Lusës për një vizitë. Ai dhe të tjerët në shtëpi, ishin Adventistë.

Papritur, Lusa dhe Babai shkuan në dhomën e fjetjes. Edhe mamaja e vajzës shkoi aty. Ata e mbyllën derën.

Në dhomën e ndënjes, Adivi ndjeu se ambienti po rëndohej edhe më shumë. Ai nuk ishte i sigurt se çfarë po ndodhte, por vendosi se do të ishte mirë të lutej. Ndërsa ai lutej, nga dhoma u dëgjuan mallkime. Mamaja doli nga dhoma.

— Vajza është e pushtuar nga demonët, — tha ajo. — Ti duhet të lutesh.

Adivi u lut edhe më shumë. Ai i kërkoi njohuri Perëndisë. Mori Biblën dhe u gjunjëzua te dera e dhomës.

— Perëndi, më drejto, — u lut ai. — Fali mëkatet e mia.

Më pas, lutja e tij ishte për vajzën dhe prindërit e saj. Nga dhoma u dëgjuan britma. Babai doli.

— Më thirre? — pyeti ai.

— Jo, — tha Adivi. — Nuk të thirra.

— Do të hysh në dhomë? — pyeti Babai.

Avidi nuk donte të hynte në dhomë por u përgjigj:

— Do të hyj.

Kur hyri në dhomë, ai pa Lusën, të shtrirë në kurriz, pranë një muri, duke bërtitur. Babai dhe Mamaja qëndronin pranë vajzës. Adivi u gjunjëzua, me Biblën në dorë, pranë derës. Ai donte të qëndronte pranë derës që të dilte po të ishte e nevojshme.

Babai dhe Mamaja filluan të këndonin “Jezusi më do.” Adivi u bashkua me ta. Ndërsa këndonin për dashurinë e Jezusit për fëmijët, Lusa ndaloi të bërtituri. Ajo filloi të qante.

— Babi, kam nevojë për ndihmë, — tha ajo.

Adivi pa dëshpërimin në fytyrën e babait.

— Nuk të ndihmoj dot, — tha ai. — Ti duhet të thërrasësh Jezusin.

Atëhëre, Lusa bërtiti.

— Ajo nuk është më vajza juaj, — tha një zë i ulët, nëpërmjet gojës së saj.

Adivi pa Biblën që kishte në dorë. Ai nuk e dinte ç’duhet të bënte por ishte i sigurt se Fjala e Perëndisë kishte fuqi. Ai e hapi te Psalmet dhe filloi të lexonte me zë të lartë. Një moment më vonë, ai ngriti sytë. Vajza nuk po bërtiste më dhe po vinte drejt tij, duke u hequr zvarrë. Adivi u lut për besim dhe vazhdoi të lexonte. Kur Lusa iu afrua, ajo ngriti dorën, goditi Biblën dhe e hodhi përtokë.

— E urrej këtë libër, — tha ajo. — E urrej këtë libër.

Adivi e mori prapë Biblën dhe vazhdoi të lexonte. Lusa e goditi dhe rrëzoi Biblën dhe dy herë të tjera.

Beteja midis Krishtit dhe Satanit zgjati edhe 90 minuta të tjera. Adivi dhe prindërit u lutën, kënduan dhe lexuan Biblën deri sa ai ajri i rëndë u largua. Demoni ishte larguar.

Adivi e kishte pasur të vështirë të rrinte i gjunjëzuar për 90 minuta por, kur u ngrit, u ndie plot energji. Lusa ishte aq e rraskapitur sa nuk arrinte të fliste.

Atë ditë, Adivi kuptoi se konflikti i madh, midis Perëndisë dhe Satanit, është i vërtetë. “Sepse beteja jonë nuk është kundër gjakut dhe mishit, por kundër principatave, kundër pushteteve, kundër sunduesve të botës së errësirës të kësaj epoke, kundër frymërave të mbrapshta në vendet qiellore” (Efesianëve 6:12).

Situata e Lusës nuk është e pazakonshme midis banorëve etnikë të Alaskës, madje edhe midis Adventistëve. Adivi, që punon në shtëpi fëmijësh dhe kampe verore, nuk ka takuar asnjë banor të Alaskës, që nuk pa patur takim me demonët apo nuk njeh dikë që ka pasur.

Adivi lutet me gjithë zemër, që ungjilli i përjetshëm të përhapet në gjithë Alaskën.

— Dua të qëndroj këtu sa më gjatë të jetë e mundur, — tha ai. — Ka shumë punë për t’u bërë. Njerëzit duhet të njohin Krishtin.

Alaska ka nevojë për shumë punë, për të përhapur ungjillin e përjetshëm. Aty ka më shumë se 200 komunitete etnike por kisha Adventiste është e pranishme vetëm në 11 prej tyre. Një pjesë e Ofertave të Sabatit të 13të të këtij tremujori do të ndihmojnë në përhapjen e ungjillit në Bethel, Alaskë. Faleminderit për planifikoni një ofertë bujare për në 28 Dhjetor.

**Fakte të shpejta**

- Kur Evropianët u vendosën në Amerikën Veriore, ata i shtynë njerëzit etnikë gjithmonë e më shumë drejt perëndimit, duke iu përgjigjur me dhunë rezistëncës dhe duke i forcuar banorët nëpër rezerva, shpeshherë në zona shumë të vështira për t’u banuar dhe qindra kilometra nga pronat e tyre.