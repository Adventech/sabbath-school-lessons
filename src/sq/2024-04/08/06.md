---
title:  Nga Poshtë
date:   21/11/2024
---

Në studimin tonë të Gjonit deri tani, kemi parë se Gjoni tregon sesi Jezusi, në fakt, ishte Mesia i premtuar, shpresa e madhe që kishin pritur Judenjtë për kaq gjatë.

Dhe megjithatë, shumë drejtues fetarë, drejtues shpirtërorë të popullit, ishin armiqtë e Tij më të mëdhenj.

Pse?

`Lexoni Gjoni 8:12-30. Cila është dinamika midis Jezusit dhe këtyre drejtuesve fetarë? Cilat tekste shpjegojnë më mirë pse shumë e refuzuan?`

Jezusi thotë se ata nuk njohin as Atë as Atin (Gjoni 8:19). Duhet t'i kishin njohur të dy, por këta njerëz ishin të vetë-mashtruar. Ishin të kapur kaq shumë nga traditat dhe filozofitë e tyre sa edhe Jezusin që e kishin para syve, që bënte gjithë gjërat që bëri dhe tha gjithë gjërat që tha - gjithë zbulesat e fuqishme të Atit - prapë e refuzuan.

Së dyti, Jezusi u thotë, " 'Ju jeni nga poshtë' " (Gjoni 8:23). Me fjalë të tjera, sado fetarë të jenë, këta nuk ishin njerëz shpirtërorë. Ata ishin "të perëndishëm në dukje" (2 Tim. 3:5), por vetëm kaq. Ata kishin perëndishmëri në pamjen e jashtme, por përbrenda ishin mosbesues.

Kjo nuk ishte ndonjë gjë e re: "Me qenë se ky popull më afrohet vetëm me gojën dhe më nderon me buzët e tij, ndërsa zemra e tij më rri larg dhe frika e tij ndaj meje është vetëm një urdhërim i mësuar nga njerëzit' " (Isa. 29:13). Ky koncept përmendet nga Jezusi shekuj më vonë, kur tha, " 'Por kot më bëjnë një kult, duke mësuar doktrina, të cilat janë porosi nga njerëzit' " (Marku 7:7). Mësimet e tyre njerëzore, urdhërimet e tyre njerëzore, ishin "nga kjo botë" (Gjoni 8:23) dhe, ashtu siç thotë Jezusi më pas, "Unë nuk jam nga kjo botë" (Gjoni 8:23). Ishte mjaftueshëm keq për këta njerëz që kishin mashtruar veten; tragjedia bëhej edhe më keq se mashtronin edhe të tjerët, megjithëse, është interesante që Gjoni shkroi se si rezultat i këtij përçmimi që shkruhet në këtë vargje, "shumë besuan në Të" (Gjoni 8:30).

Kështu, pavarësisht lidershipit të keq, shumë Judenj kishin mundësi të shkonin përtej kësaj, dhe të shihnin vetë se kush ishte Jezusi.

`Çfarë mësime nxirrni nga biseda e Jezusit me drejtuesit fetarë? Si mund të jemi "nga lart" dhe jo "nga poshtë" - dhe si ta dallojmë ndryshimin?`