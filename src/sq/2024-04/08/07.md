---
title:  Për më tepër studim
date:   22/11/2024
---

Lexoni Ellen G. White, " 'Zemra Juaj Mos u Tronditë'", f. 662-680, te Dëshira e Kohërave.

"Si një thesar i artë, e vërteta i ishte besuar popullit Hebre. Ekonomia Judaike, që kishte firmën e Qiellit, ishte themeluar nga Vetë Krishti. Në tipet dhe simbolet zbuloheshin të vërtetat e mëdha të shpengimit. Megjithatë kur erdhi Krishti, Judenjtë nuk e njohën Atë, që simbolizohej në gjithë këto simbole. Ata kishin fjalën e Perëndisë në duart e tyre; por traditat që kishin trashëguar nga brezi në brez, dhe interpretimi njerëzor i Shkrimeve, i verbuan të shihnin të vërtetën siç qëndron tek Jezusi. Vlera shpirtërore e Shkrimeve të Shenjta kishte humbur. Thesari i gjithë njohurisë ishte hapur para tyre, por ata nuk e njihnin.

"Zoti nuk e fsheh të vërtetën e Tij nga njerëzit. Por rrjedha e veprimeve të tyre i verbon ta shohin. Krishti i dha popullit Jude fakte se Ai ishte Mesia; por mësimet e Tij kërkonin një ndryshim të dedikuar në jetët e tyre. Ata panë që, nëse pranonin Krishtin, duhet të hiqnin dorë nga traditat e tyre të çmuara, nga praktikat e tyre egoiste dhe jo të perëndishme. Duhet të bënin një sakrificë që të merrnin të vërtetën e përjetshme, e cila nuk ndryshon. Prandaj nuk do të pranonin faktet më bindëse që Zoti mund të jepte për të vendosur besimin tek Krishti. Ata pretendonin se besonin në Shkrimet e Dhiatës së Vjetër, megjithatë refuzuan të pranonin dëshminë që gjendej atje në lidhje me jetën dhe karakterin e Krishtit. Ata kishin frikë se mos bindeshin se duhet të konvertoheshin dhe të detyroheshin të hiqnin dorë nga opinionet e tyre të paragjykuara. Thesari i ungjillit, Rruga, e Vërteta, dhe Jeta ishte mes tyre, por ata refuzuan dhuratën më të madhe që mund të vinte nga Qielli" - Ellen G. White, Christ's Object Lessons, f. 105.

**Pyetje për Diskutim**:

`Si e forcon besimin tuaj përmbushja e profecive në jetën e Jezusit?`

`Cilat janë tri apo katër pengesat kryesore me të cilat u hasën drejtuesit fetarë për të besuar tek Jezusi? Si manifestohen të njëjtat gjëra sot gjithashtu?`

`Bëni një kontroll personal në lidhje me ku është vendosur besimi juaj sot. Çfarë hapa mendoni se mund të forcojnë besimin tuaj?`

`Si do t'i përgjigjeshit pyetjes në fund të studimit në ditën e Hënë në lidhje me autoritetin e Shkrimeve, dhe pse duhet të refuzojmë çdo gjë që hedh dyshim në autoritetin final të Shkrimeve?`