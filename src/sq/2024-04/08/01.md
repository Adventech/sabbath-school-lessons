---
title:  Përmbushja e Profecive të Dhiatës së Vjetër
date:   16/11/2024
---

### Lexoni për studimin e kësaj jave
Gjoni 5:17, 20, 36–40, 46, 47; Gjoni 13:18; Gjoni 17:12; Jeremia 2:13; Zakaria 9:9; Gjoni 8:12–30.

> <p>Vargu Përmendësh</p>
> " 'Por dëshmia që kam Unë është më e madhe nga ajo e Gjonit; sepse veprat që Ati më ka dhënë të kryej, ato vepra që bëj Unë, dëshmojnë për Mua, se Ati më ka dërguar' " (Gjoni 5:36).

Shohim herë pas here në librin e Gjonit gjithë gjërat që Jezusi tha dhe bëri për ta zbuluar këtë, po, Mesia (hamashiah), Krishti, ka ardhur në Izrael. Dhe Ai ka ardhur, në fakt, si një prej tyre, një Jude i lindur në Betlehem, ashtu siç ishte parashikuar në Shkrimet.

Megjithatë, siç shkruan Gjoni, "Ai (fjala) ishte në botë, dhe bota u krijua me anë të Tij, por bota nuk e njohu" (Gjoni 1:10).

Ai ishte në botë, bota u bë përmes Tij, dhe, megjithatë bota nuk e njohu Atë? Kjo është një thënie befasuese. Dhe, siç e shohim tek Gjoni dhe në Ungjijtë e tjerë, shumë njerëz nuk e njihnin Atë, megjithëse duhet ta kishin njohur, veçanërisht për shkak të gjithë gjërave që Jezusi tha dhe bëri. Dhe, për më tepër, për shkak të shkrimeve të Dhiatës së Vjetër që drejtonin tek Ai.

Këtë javë do të shohim mënyra të tjera sesi Gjoni zbulon Jezusin si Mesian, dhe gjithashtu, do të shohim pse disa njerëz vazhdojnë ta mohojnë - pavarësisht gjithë arsyeve të fuqishme për ta pranuar si Krishtin.

Çfarë mund të mësojmë nga gabimet e tyre?

_* Studioni mësimin e kësaj jave për t’u përgatitur për Sabatin, 23 Nëntor._