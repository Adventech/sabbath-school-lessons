---
title:  Histori Misionare
date:   18/10/2024
---

### Zgjimi

_Marisa_

Marisa u zgjua papritur, në 2:30 të mëngjesit. Nuk kishte pse të zgjohej. Ajo po flinte qetë, në apartamentin e saj në Spokane, Uashington. Ajo mendoi se ndoshta duhet të shkonte në banjë.

Disa minuta më vonë, ajo po ecte nga banja drejt dhomës kur pa një dritë të verdhë, të pazakonshme, jashtë dritares. Kur iu afrua dritares, ajo pa flakë zjarri. Ndërtesa e saj po digjej. Marisa thirri dy qentë e saj: Magi dhe Deizi.

— Ejani! — urdhëroi ajo.

Qentë ishin në një qoshe dhe nuk po lëviznin. Ata e dinin se diçka nuk shkonte. Me komandën e saj, ata e ndoqën. Ajo hapi derën e apartamentit dhe pa vetëm tym të zi. Ajo e mbylli derën.

— Ejani! — u tha qenve.

Marisa dhe qentë shkuan në ballkon. Duke parë nga kati i tretë, Marisa pa shumë njerëz që po vraponin. Apartamenti i saj ishte përballë një parku, ku flinin shumë të pastrehë. Tani, ata po vraponin, duke trokitur në dyer e dritare, duke u thirrur njerëzve që të dilnin nga shtëpia. Dukej se njëri prej të pastrehëve po i drejtonte të tjetër dhe Marisa i thirri.

— Ndihmë! – tha ajo. — Nuk di çfarë të bëj. Nuk mund të dal nga dera e apartamentit.

Burri e pa dhe i tha:

— Nëse dëshiron të jetosh, duhet të hidhesh nga ballkoni.

— Kam edhe dy qen, — tha ajo.

— Duhet t’i hedhësh edhe ata.

Marisa mori njërin nga qentë dhe e hodhi. Pastaj edhe qenin tjetër. Pastaj edhe ajo vetë u hodh në ballkonin e katit të dytë. Që aty, u hodh përtokë. Ajo pati të vrara dhe ndrydhi këmbën por nuk i vuri re. Ajo ishte e shqetësuar për qentë.

— Magi! Deizi! — thirri ajo.

Një fqinj i tha se i kishte parë qentë kur ranë, ata nuk ishin vrarë dhe kishin ikur drejt parkut. Kjo e qetësoi Marisën dhe ajo u nis drejt parkut, duke i thirrur. Por nuk i pa gjëkundi.

Marisa u kujtua se celulari i saj ishte në shtëpi. I vetmi numër që dinte ishte ai i vëllait të saj. Marisa i kërkoi dikujt telefonin për të folur me të vëllain. Ai u përgjigj. Marisa u çudit sepse ai kishte gjumë shumë të rëndë dhe ishte e vështirë ta zgjoje. Marisa i tregoi çfarë po ndodhte.

— Kam nevojë të më ndihmosh të gjej qentë, — tha ajo.

Vëllai erdhi dhe, të dy, filluan të vinin rreth e rrotull me makinë, duke i kërkuar. Erdhën edhe zjarrfikësët.

— Kam përshtypjen se duhet të kthehemi te parku, — tha Marisa.

Aty, ajo thirri emrat e qenve dhe Magi erdhi me vrap. Marisa ishte shumë e gëzuar. Ajo filloi të qante dhe përqafonte qenin.

U deshën 17 orë të gjenin Deizin. Njerëz të panjohur filluan të kërkonin gjithashtu. U vendos një lajmërin në rrjetët sociale. Një stacion televiziv e intervistoi Marisën. Edhe policia vuri një lajmërim.

Atë natë, vëllai i Marisës e mori në telefon t’i thoshte se Deizi ishte gjetur. Ai kishte thirrur emrin e saj në rrugë, qeni e kishte njohur zërin dhe kishte ardhur me vrap. Njerëzit aty pranë e filmuan takimin e gëzuar të Marisës me qenin.

Për Marisën, ajo ishte nata e mrekullive. Ajo humbi gjithçka në zjarr. Por Perëndia shpëtoi atë vetë dhe qentë e saj. Po pse?

Ndërsa Marisa lutej për përgjigje, ajo ndjeu përgjigjen e Perëndisë: “Sepse nuk kam mbaruar me ty.” Këto fjalë ishin një balsam për shpirtin e saj.

Marisa punonte me adoleshentë dhe të rinj. Ajo ishte punësuar si një oficere e burgut për të rinjtë si dhe nga Kisha Adventiste. Por, kur filloi COVID, ajo ngeli e papunësuar. Zakonisht e qeshur, ajo e gjeti veten në një vend të errët nga ku dukej se nuk dilte dot.

Zjarri e nxorri nga ai trishtim i thellë. Duke kuptuar se Perëndia ende kishte plane për të, asaj iu kujtua thirrja për të punuar me fëmijë dhe vendosi të rikthehej. Disa muaj më vonë, ajo lëvizi në Arizona për të punuar si kujdestarja e vajzave, në Shkollën Adventiste Indiane Hollbruk. Ajo kujdeset për dhjetëra vajza, në konviktin e vajzave, me ndihmën e Magit dhe Deizit.

Ajo nuk mund të ishte më e lumtur.

— Nuk mund ta imagjinoj veten duke bërë gjë tjetër, — tha ajo.

Kjo histori flet rreth mbrapaskenës së shkollës Advensite Indiane Hollbruk, e cila mori një pjesë të ofertave në Sabatit të 13të, në vitet 2018 dhe 2021m, për të ndërtuar një Qendër Studentore. Faleminderit për Ofertat tuaja të Sabatit të 13të këtë tremujor, të cilat do të ndihmojnë në përhapjen e ungjillit, në Divizionin e Amerikës Veriore.

**Fakte të shpejta**

- Flamuri kombëtar i Shteteve të Bashkuara ka 13 vija, të cilat përfaqësojnë 13 kolonitë britanike dhe 50 yje të bardha, në një sfond blu të errët, që përfaqësojnë 50 shtetet Amerikane.
- Kafsha kombëtare e Shteteve të Bashkuara është bizoni, pema kombëtare është lisi, zogu kombëtar është shqiponja dhe lulja kombëtare është trëndafili.