---
title:  Temat e Përsëritura - Lavdia
date:   17/10/2024
---

`Lexoni Gjoni 17:1-5. Çfarë nënkuptonte Jezusi kur tha, "At, ora ka ardhur, përlëvdo Birin tënd, që edhe Biri yt të të përlëvdojë"?`

Studimi i ditës së djeshme shqyrtoi linjën njerëzore tokësore të Ungjillit të Gjonit bashkë me përplasjet dhe ndërveprimet midis njerëzve, gjithmonë rreth pyetjes se kush është Jezusi dhe çfarë bën. Studimi i ditës së sotme fokusohet në linjën kozmike hyjnore, që gjithashtu gjendet tek Gjoni.

Prologu fillon me këtë linjë kozmike të historisë. Jezusi paraqitet si Biri hyjnor i Perëndisë, Krijuesi i universit. Sërish, çdo gjë që dikur nuk ekzistonte, erdhi në ekzistencë me anë të Jezusit. "Të gjitha gjërat u bënë me anë të Tij (fjala), dhe pa Atë nuk u bë asnjë nga ato që u bënë" (Gjoni 1:3). Pastaj vijon duke treguar se Ai u bë njeri gjatë Mishërimit (Gjoni 1:14). Gjoni përdor termin lavdi (doxsa, ndriçim, shkëlqim, famë, nderim) dhe lavdëro (v, të lavdërosh, nderosh, lartësosh) për të treguar marrjen e nderimit si nga njerëzit ashtu dhe marrjen e nderit dhe lavdisë nga Perëndia.

Tek Gjoni, ideja e lavdërimit të Jezusit lidhet me konceptin e orës së Tij; pra, ora e vdekjes së Tij (krahaso me Gjoni 2:4, Gjoni 7:30, Gjoni 8:20, Gjoni 12:23-27, Gjoni 13:1, Gjoni 16:32, Gjoni 17:1). Kryqi është ora e Tij e lavdisë.

Kjo ide është goxha paradoksale, sepse kryqëzimi ishte mënyra më e turpshme dhe poshtëruese e ekzekutimit në botën e lashtë Romake. Ky kontrast i pabesueshëm, Zoti në një kryq, ilustron ndërthurjen e historisë njerëzore me atë hyjnore.

Në nivelin njerëzor, Jezusi vdiq në agoni, si një kriminel i përçmuar që në dobësi thërret " 'Perëndia Im, Perëndia Im, pse më ke braktisur'"? Kjo anë njerëzore, e errët, në kryq është e pranishme veçanërisht tek Mateu dhe Marku (Mat. 27:46, Marku 15:34).

Por ana e lavdishme në kryq gjendet veçanërisht tek Luka dhe Gjoni (Luka 23:32-47, Gjoni 19:25-30). Është një vend i shpëtimit, mëshirës, dhe atje ku Biri i Perëndisë jep Veten tek Ati i Tij.

Sa ironike: lavdia më e madhe e Perëndisë shfaqet në turpërimin e Tij më të madh - kur mban mëkatet e botës mbi Vete.

`Mendoni se çfarë do të thotë: a nevojitej një gjë kaq drastike, Zoti Vetë në kryq, që ne të shpëtohemi nga mëkati. Çfarë duhet të na tregojë kjo gjë në lidhje me sa i keq është në të vërtetë mëkati?`