---
title:  Për më tepër studim
date:   18/10/2024
---

Lexoni Ellen G. White, " 'Perëndia me ne' " te Dëshira e Kohërave, f. 19-26.

"Zoti Jezus Krisht, Biri hyjnor i Perëndisë, ekzistonte që nga përjetësia, një person i veçantë, megjithatë një me Atin. Ai ishte lavdia e qiellit. Ai ishte komandanti i inteligjencave qiellore, dhe homazhet admiruese të engjëjve pranoheshin si e drejta e Tij. Kjo nuk ishte vjedhje e Perëndisë [cituar Fj. Urta. 8:22-27].

"Ka dritë dhe lavdi në të vërtetën se Krishti ishte Një me Atin para themelimit të botës. Kjo është drita që shkëlqen në një vend të errët, duke e shndritur me lavdinë origjinale hyjnore. Kjo e vërtetë, pafundësisht misterioze në vetvete, shpjegon misteret e tjera dhe të vërtetat që nuk shpjegohen dot ndryshe, ndërkohë që rrethohet me dritë të paarritshme dhe të paimagjinueshme" - Ellen G. White Comments, The Seventh-day Adventist Bible Commentary, vol. 5, f. 1126.

"Jezusi ka thënë, 'Dhe Unë, kur të jem ngritur lart nga toka, do t'i tërheq të gjithë tek Unë' Gjoni 12:32. Krishti duhet t'i zbulohet mëkatarit si Shpëtimtari, që vdes për mëkatet e botës; dhe teksa sodisim Qengjin e Perëndisë mbi kryqin e Kalvarit, misteri i shpengimit fillon të shpaloset në mendjen tonë, dhe mirësia e Perëndisë të çon drejt pendesës. Kur vdiq për mëkatarët, Krishti manifestoi një dashuri që është e paimagjinueshme; dhe teksa mëkatari sodit këtë dashuri, zemra e tij zbutet, mendja ndriçohet, dhe në shpirtin e tij frymëzohet pendesa. . . . Sa herë që ata [njerëzit] bëjnë një përpjekje për t’u reformuar nga një dëshirë e sinqertë për të bërë të drejtën, është fuqia e Krishtit që i tërheq. Një influencë për të cilën nuk janë të vetëdijshëm se vepron në shpirt, dhe një ndërgjegje që forcohet dhe jeta e jashtme rregullohet. Dhe teksa Krishti i tërheq që të shohin drejt kryqit të Tij, të shohin Atë që është shpuar nga mëkatet e tyre, urdhërimi zë vend në ndërgjegje" - Ellen G. White, Hapat drejt Krishtit, f. 26, 27.

**Pyetje për Diskutim**:

`Pse Gjoni fillon duke folur për Jezusin dhe rolin e Tij si Krijues? Çfarë na tregon kjo në lidhje me rëndësinë e Krijimit në gjithë teologjinë? Pse, pra, është e rëndësishme që të kemi një kuptim të saktë në lidhje me Krijimin, siç na zbulohet tek Shkrimi?`

`Mendoni më shumë për pyetjen gjatë studimit të së Dielës. Çfarë do ndodhte me kryqin, nëse në vend të Zotit të përjetshëm, të kishte vdekur një krijesë? Çfarë humbasim nëse Jezusi mund të ketë qenë çdokush tjetër, por jo Zoti i përjetshëm?`