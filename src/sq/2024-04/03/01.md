---
title:  'Prapaskena: Prologu'
date:   12/10/2024
---

### Lexoni për studimin e kësaj jave
Gjoni 1:1–5, Zanafilla 1:1, Gjoni 1:9–13, Gjoni 3:16–21, Gjoni 9:35–41, Mateu 7:21–23, Gjoni 17:1–5.

> <p>Vargu Përmendësh</p>
> "Në fillim ishte Fjala dhe Fjala ishte pranë Perëndisë, dhe Fjala ishte Perëndi" Gjoni 1:1.

Javën e parë u morëm me fundin e librit të Gjonit, që shpjegon pse e shkroi Ungjillin e tij. Në studimin e kësaj jave do të kthehemi në fillim të Ungjillit, ku Gjoni, i frymëzuar nga Fryma e Shenjtë, paraqet drejtimin që lexuesi duhet të marrë. Në fjalët dhe paragrafet e para të shkrimeve të tyre, autorët e Dhiatës së Vjetër shpesh paraqesin temat që kanë në plan të trajtojnë. Kështu bën dhe Gjoni, temat e të cilit paraqiten si pjesë e një përfshirje madhore kozmike, që përshkruan të vërtetat në lidhje me Jezus Krishtin - të vërteta që shkojnë deri para Krijimit.

Ky prezantim, në fillim të librit, i jep lexuesve mundësinë të njohin paraprakisht se Jezusi është Mesia, një avantazh të cilin nuk e kishin personazhet e vetë librit. Lexuesi mund të shohë qartazi temat madhore, të cilave u referohet ungjilltari teksa tregon historinë e Jezusit. Këto tema të mëdha janë vendosur brenda periudhës historike të Jezusit gjatë jetës së tij në tokë.

Mësimi i kësaj jave do të fillojë me Prologun (Gjoni 1:1-18) dhe përmbledhjen e temave të tij kryesore. Këto tema më pas do të shqyrtohen edhe në pjesë të tjera të Ungjillit.

_*Studioni mësimin e kësaj jave për t’u përgatitur për Sabatin, 19 Tetor._