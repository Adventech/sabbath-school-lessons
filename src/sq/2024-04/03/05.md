---
title:  Temat e Përsëritura - Besim/Mosbesim
date:   16/10/2024
---

`Lexoni Gjoni 3:16-21, Gjoni 9:35-41 dhe Gjoni 12:36-46. Si përsëritet tema e besim/mosbesimit në prologun e këtyre teksteve?`

Në Ungjillin e Gjonit, njerëzimi duket se është i ndarë në dy grupe: ata që besojnë në Jezusin dhe e pranojnë si Mesia, dhe ata që, pavarësisht se e kanë mundësinë të besojnë, zgjedhin të mos besojnë.

Njëmbëdhjetë nga dishepujt janë në grupin e parë, siç është edhe Nikodemi, (që vjen ngadalë në besim), gruaja tek pusi dhe i verbëri. Në grupin e dytë janë Farisenjtë dhe kryepriftërinjtë, njerëzit gjatë mrekullisë kur u ushqyen 5 000, madje edhe një dishepull, Juda.

Është interesante se fjala, emri, besim/mosbesim (në Greqisht pistis) nuk shfaqet kurrë në Ungjillin e Gjonit. Megjithatë, folja besoj (pisteuō) shfaqet 98 herë krahasuar me 241 herë në total në gjithë Dhiatën e Re! Folja në fakt, është një temë e madhe tek Gjoni. Përdorimi i kësaj foljeje në vend të emrit mund të drejtojë tek një sens aktiv kur bëhesh i Krishterë. Të qenurit besimtar në Jezusin është diçka që bëjmë, dhe kjo shprehet në mënyrën sesi jetojmë dhe jo vetëm duke pasur një set besimesh. Siç e dimë, djalli beson në Jezusin gjithashtu (shiko Jakobi 2:19).

Tek Gjoni, ndryshimi kryesor midis dy grupeve është mënyra sesi veprojnë me Jezusin. Besimtarët, ose ata që besojnë, kanë një qëndrim të hapur para Tij, edhe kur Ai i përball ose i qorton. Ata vijnë tek Jezusi dhe nuk ia mbathin. Ai është Drita që shndrit mbi ta. Dhe me anë të besimit, besojnë dhe bëhen fëmijë të Perëndisë.

Jobesimtarët, nga ana tjetër, vijnë në mënyrë tipike tek Jezusi për ta kundërshtuar. Ata karakterizohen nga njerëzit që duan errësirën në vend të dritës. Thëniet e Tij janë të vështira që ata t'i pranojnë ose kapen me faktin që Ai i thyen traditat e vjetra dhe nuk përmbush pritjet e tyre. Ata janë gjykues para Tij në vend që të lejojnë dritën e Tij t'i gjykojë dhe masë. Ky qëndrim, sigurisht, është parë herë pas here tek drejtuesit fetarë, që idealisht, si drejtues shpirtërorë të kombit, duhet të kishin qenë të parët që të besonin dhe pranonin Jezusin.

`Si e jetoni besimin tuaj në Jezus, në raport me thjesht të pasurit një prirje intelektuale ndaj Tij si Mesia? Pse është e rëndësishme ta kuptoni diferencën? (Shiko Mat. 7:21-23).`