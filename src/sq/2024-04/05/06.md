---
title:  Dëshmia e Samaritanëve
date:   31/10/2024
---

`Lexoni Gjoni 4:27-29. Çfarë veprime surprizuese bëri gruaja?`

Diskutimi i Jezusit me gruan ndërpritet nga mbërritja e dishepujve. Megjithëse të befasuar që Ai po fliste me një grua, ata nuk e pyetën. Përkundrazi, e nxitën që të hante.

Gruaja, ndërkohë, u la kovën e ujit dhe nxitoi të shkojë në qytet për të ndarë me të tjerët atë që kishte përjetuar me Jezusin.

`Lexoni Gjoni 4:30-42. Çfarë ndodhi pas këtij takimi, dhe çfarë na mëson në lidhje me ungjillin që duhet shpërndarë?`

Duket e çuditshme që tregimi i Jezusit për të korrat ndërpret historinë e konvertimit të shumë njerëzve në qytet. Por Gjoni do që të shohim sesi Jezusi e kuptonte atë që kishte ndodhur. Ndarja e planit të shpëtimit me një grua Samaritane ishte shumë më e rëndësishme për Të sesa të hante. Drejtimi i shpirtrave drejt shpëtimit ishte qëllimi i Tij, dhe e përdori këtë rast t’u mësojë dishepujve të Tij urgjencën e ndarjes së ungjillit me gjithë njerëzit, edhe me ata që nuk janë si ata.

Ka shumë pika në Ungjillin e Gjonit. Me siguri Gjoni 4:39-42 është një prej tyre. Shumë prej Samaritanëve besuan për shkak të dëshmisë që tregoi gruaja, " 'Ai më tregoi gjithçka kam bërë' " (Gjoni 4:39).

Samaritanët i kërkuan Jezusit të qëndronte me ta. Rezultati ishte që shumë besuan për shkak të Fjalës së Jezusit. "Pastaj i thanë gruas, 'S'është më vetëm për shkak të fjalëve të tua që besojmë, por sepse ne vetë e kemi dëgjuar dhe dimë se Ai është me të vërtetë Krishti, Shpëtimtari i botës' " (Gjoni 4:42).

`Çfarë duhet të na tregojë kjo histori sesa e fuqishme mund të jetë dëshmia, qoftë edhe e vetëm një personi? Sa dëshmi e fuqishme jeni ju për atë që Jezusi ka bërë në jetën tuaj?`