---
title:  Për më tepër studim
date:   01/11/2024
---

Lexoni Ellen G. White, "Te Pusi i Jakobit", f. 183-195, te Dëshira e Kohërave.

"Menjëherë sapo kishte gjetur Shpëtimtarin, gruaja Samaritane solli të tjerët tek Ai. Ajo tregoi se ishte një misionare më efikase se vetë dishepujt e Tij. Dishepujt nuk shikonin asnjë gjë në Samari si një vend inkurajues. Mendimet e tyre ishin të ngulitura tek një punë e madhe që do të bëhet në të ardhmen. Ata nuk shikonin se përreth tyre ishte një e korrur që ishte gati. Por, përmes gruas që e përçmonin, një qytet i tërë u soll të dëgjojë Shpëtimtarin. Ajo e solli menjëherë dritën tek bashkëatdhetarët e saj.

"Kjo grua përfaqëson punën e një besimi praktik tek Krishti. Çdo dishepull i vërtetë lind në mbretërinë e Zotit si një misionar. Ai që pi nga uji i gjallë bëhet një burim jete. Ai që merr, jep. Hiri i Krishtit në shpirt është si një burim uji në shkretëtirë, që freskon të gjithë, dhe që i bën ata që janë pothuajse të humbur, të pinë nga uji i jetës" - Ellen G. White, Dëshira e Kohërave, f. 195.

**Pyetje për Diskutim**:

`Në klasë, shikoni përgjigjet finale të ditës së Diel. Jini shumë të sinqertë kur përgjigjeni. Cilat janë tabutë dhe paragjykimet në kulturën tuaj që në fakt mund të pengojnë dëshminë tuaj ndaj të tjerëve?`

`Pse mendoni se Jezusi pati një pritje kaq të ngrohtë mes Samaritanëve ndryshe nga ajo mes popullit të Vet?`

`Vendosni veten në vend të asaj gruaje Samaritane. Një i panjohur vjen dhe i bën të ditur se Ai di sekretet e saj më të thella. Si mundet ndokush, dhe aq më pak një i panjohur, të dinte këto gjëra? Nuk është çudi që asaj i bëri përshtypje. Çfarë duhet të na tregojë kjo histori në lidhje me faktin që Zoti njeh gjithçka për ne, edhe sekretet më të thella dhe më të errëta, të cilat nuk do donim askënd t'i dinte? Dhe megjithatë, çfarë na tregon mënyra sesi e trajtoi atë, në lidhje me mënyrën sesi dëshiron të na trajtojë edhe ne, megjithëse di sekretet tona? Çfarë ngushëllimi mund të gjeni nga kjo e vërtetë?`

`Çfarë tema në Ungjillin e Gjonit që kemi studiuar deri tani, gjenden në shërbesën e Jezusit ndaj gruas Samaritane tek pusi?`