---
title:  Histori Misionare
date:   01/11/2024
---

### Prona e përkryer

_Kisha Adventiste e Gjithë Kombeve_

Adventistët dëshironin të hapnin një kishë në Rezervën Navajo (prona që u përkasin dhe banohen nga grupe etnike amerikane), në shtetin e Arizonës, në Shtetet e Bashkuara. Anëtarët e kishës nga e gjithë bota ndihmuan në këtë projekt, me Ofertat e Sabatit të 13të, në vitin 2011. Por kishte një problem – ku të hapej kisha.

Qyteti Paixh, që ndodhet në kufi të Rezervës Navajo, u zgjodh si vendi ideal për kishën. Por, kisha nuk mund të ndërtohej aq lehtë. Qyteti kishte një rregull që të gjitha kishat duhet të ishin në një rrugë të caktuar. Kjo rrugë ishte shumë e njohur dhe njihej si “Rreshti i Kishave” dhe “Kthesa e Shenjtë”.

Por në atë rrugë nuk kishte më vend për të ndërtuar. E vetmja mundësi ishte të blinin një kishë të ndërtuar, nëse pronarët ishin të gatshëm ta shisnin. Kishte një kishë aty që nuk ishte në përdorim. Kisha Batiste Jugore po prishej pasi anëtarët ishin plakur dhe shumë kishin vdekur. Elderi i moshuar, përgjegjës për kishën, vendosi ta nxirrte ndërtesën për shitje. Një ekspert u thirr për ta vlerësuar. Ai tha se vlera ishte 850.000 dollarë.

Megjithatë, Adventistët nuk kishin 850.000 dollarë. Pjesa e ofertës së Sabatit të 13të që morën ishte më pak. Edhe me ofertat e marra nga Divizioni i Amerikës Veriore nuk kishte sasinë e mjaftueshme. Drejtuesit Adventistë biseduan me elderin dhe u lutën.

Por Adventistët nuk ishin të vetmit të interesuar për atë kishë. Ajo ndodhej në një vend shumë të mirë, në rrugën kryesore, që të çonte në qytet. Ishte gjithashtu përballë me një shkollë. Një grup restorantesh fast food mendonte se aty ishte vend i mire për të hapur një fast food. Ata kontaktuan elderin dhe ofruan 2 milion dollarë.

Elderi duhet të merrte një vendim të vështirë. Prona vlente 850,000 mijë dollarë dhe Adventistët ishin të interesuar. Fast foodi kishte ofruar 2 milion. Elderi u lut. Ndërsa lutej ai ndjeu se njerëzit kishin më shumë nevojë për një kishë se sa një fast food. Ai u kërkoi drejtuesve të kishës, në një mbledhje, t’ua shisnin pronën Adventistëve për 250.000 dollarë. Kështu, me bekimin e drejtuesve, ai ua ofroi Adventistëve, me atë çmim. Ofertat e Sabatit të 13të bashkë me ofertat e tjera ishin të mjaftueshme për ta blerë.

— Ishte e pabesueshme, — tha Nensi Krosbi, që mbikëqyr punën e Adventistëve në Rezervën Navajo. — Nuk ka dyshiim se Perëndia e hapi atë derë.

Zakonisht, kur hapet një kishë e re, bashkësia fillon me pak njerëz, që mblidhen në një shtëpi. Kur grupi rritet, ata shkojnë në një sallë takimi. Në Peixh, bashkësia filloi në një ndërtesë që ishte shumë më e madhe se sa nevoja e tyre.

— Dukej sikur karroca po vihej para kalit, — tha Nensi. — Por Perëndia e dinte ç’po bënte.

Faleminderit për ofertat e Sabatit të 13të në 2011 të cilat ndihmuan në hapjen e Kishës Adventiste të të Gjitha Kombeve, në Peixh, Arizona. Lutuni për të gjithë ata që e ndajnë ungjillin me grupet etnike Amerikane, ku përfshihet edhe Nensi dhe bashkëshorti i saj, Xhejms, i cili është pastori i kishës. (Në foto – Nensi në kopshtin e Kishës në Peixh.)

**Fakte të shpejta**

- Shtetet e Bashkuara nuk kanë gjuhë zyrtare. Aty fliten me tepër se 350 gjuhë; me të zakonshmet janë Anglishtja (245 milion banorë) dhe Spanishtja (41.3 milion)
- Lumi Misuri është lumi më i gjatë në Shtetet e Bashkuara, 3.767 km. Ai rrjedh në shtatë shtete: Montana, Dakota e Veriut, Dakota e Jugut, Nebraska, Iova, Kansas deh Misuri.
- Vendi më i nxehtë në Shtëtet e Bashkuara është Lugina e Vdekjes