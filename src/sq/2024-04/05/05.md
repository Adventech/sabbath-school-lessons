---
title:  Zbulesa e Jezusit
date:   30/10/2024
---

`Lexoni Gjoni 4:16-24. Çfarë bëri Jezusi për t'i treguar kësaj gruaje se Ai njihte sekretet e saj më të thella, dhe si u përgjigj ajo?`

Drita ishte tepër e fortë për të parë drejtpërdrejt. Ndërkohë që e pranonte Jezusin si një profet, gruaja sërish shmangej. Ajo i bën Jezusit një pyetje në lidhje me mosmarrëveshjen fetare midis Judenjve dhe Samaritanëve - në lidhje me vendin e duhur të adhurimit.

Për t'iu përgjigjur, Jezusi i tregon se Samaritanët nuk e dinin kë adhuronin. Adhurimi i tyre ishte një sintezë e Judaizmit dhe paganizmit. Judenjtë adhuronin Zotin që zbulon Veten - një pranim tjetër i rëndësishëm për një Samaritan.

Adhurimi i Zotit të vërtetë nuk lidhet me një vend. Prandaj, diskutimi në lidhje me vendin e adhurimit nuk kishte lidhje me bisedën. Sepse Perëndia është frymë, dhe ata që e adhurojnë duhet ta adhurojnë në frymë dhe në të vërtetë. Gruaja pranoi të vërtetën e qartë përcjellë nga Jezusi dhe ishte gati edhe për më shumë.

`Lexoni Gjoni 4:25, 26. Si e shfaq Jezusi identitetin e Tij para saj?`

Në të katër Ungjijtë, ky është i vetmi pasazh para gjyqit të Tij, në të cilin Jezusi i thotë hapur dikujt se Ai është Mesia. Dhe këtë e bëri jo para një turme të madhe me personazhe të rëndësishëm, por para një gruaje të panjohur Samaritane, tek pusi i Jakobit. Ai interesohet për cilindo shpirt të vetmuar që ndihet i veçuar.

Dhe kështu Jezusi i shfaqet hapur kësaj gruaje, që jo vetëm që ishte nga një kulturë e huaj, por gjithashtu nuk kishte një karakter me moralin më të mirë. Kështu, pasi i zbulon asaj njohurinë e Tij në lidhje me sekretet e saj më të errëta, i jep asaj një arsye të besojë në Të gjithashtu.

`Çfarë duhet të na tregojë kjo histori në lidhje me nevojat e ungjillit për të thyer barrierat që njerëzit kanë krijuar me njëri - tjetrin?`