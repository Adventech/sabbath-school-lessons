---
title:  Gruaja tek Pusi
date:   28/10/2024
---

`Lexoni Gjoni 4:7-15. Si e përdor Jezusi këtë takim për t'i dëshmuar gruas?`

"Urrejtja midis Judenjve dhe Samaritanëve e pengonte mirësjelljen e gruas ndaj Jezusit; por Shpëtimtari po mundohej të gjente çelësin e zemrës së saj, dhe me taktin e lindur nga dashuria hyjnore, i kërkoi, në vend që t'i ofronte, një nder. Ofrimi i mirësjelljes mund të ishte refuzuar; por besimi ngjall besim" - Ellen G. White, Dëshira e Kohërave, f. 184.

Ashtu si në takimin e Tij me Nikodemin, Jezusi e njeh zemrën e të tjerëve. Në përgjigje të habisë së saj që një Jude i kërkon një nder një Samaritaneje, Jezusi hyn drejt e në temë. " 'Po ta njihje ti dhuratën e Perëndisë dhe kush është ai që të thotë: 'Me jep të pi!', ti vetë do të kërkojë nga Ai dhe Ai do të jepte ujë të gjallë' " (Gjoni 4:10).

Përgjigjja e gruas ishte si ajo e Nikodemit, i cili pyeti, " 'Si mund të ndodhin këto gjëra?' " (Gjoni 3:9) në kontekstin e rilindjes. Ajo e pyeti, " 'Ti nuk ke as kovë për të nxjerrë dhe pusi është i thellë. Nga e ke pra, atë ujë të gjallë?' " (Gjoni 4:11). Në të dyja rastet, Jezusi po u tregonte atyre (një mësuesi të respektueshëm të Judenjve dhe një gruaje Samaritane me karakter të dyshimtë) të vërtetat shpirtërore transhendente, që kishin nevojë të dëgjonin dhe të kuptonin. Në secilin rast, Jezusi po thoshte të njëjtën gjë në thelb: ata kishin nevojë për një eksperiencë konvertimi.

Cila ishte baza nga Dhiata e Vjetër për thëniet e Jezusit në lidhje me ujin e gjallë? (Jer. 2:13, Zak. 14:8).

Çfarë është e nevojshme për jetën; njerëzit nuk mund të ekzistojnë pa ujë, dhe kështu uji mund të jetë një simbol i fuqishëm dhe i përshtatshëm për jetën e përjetshme. Prandaj, Jezusi thotë, " 'Kush pi nga uji që do t'i jap Unë nuk do të ketë më kurrë etje përjetë. Por uji që Unë do t'i jap do të bëhet në të një burim uji, që gufon në jetë të përjetshme' " (Gjoni 4:14).

`Lexoni Gjoni 7:37, 38. Çfarë po na thotë Jezusi në këto vargje, dhe si e përjetojmë atë që Ai po premton këtu?`