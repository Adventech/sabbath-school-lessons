---
title:  Dëshmia e Samaritanëve
date:   26/10/2024
---

### Lexoni për studimin e kësaj jave
Gjoni 4:1–42; Gjoni 3:26–30; Jeremia 2:13; Zakaria 14:8; Ezekieli 36:25–27.

> <p>Vargu Përmendësh</p>
> "Dhe ata i thoshnin gruas: ''S'është më vetëm për shkak të fjalëve të tua që besojmë, por, sepse ne vetë e kemi dëgjuar dhe dimë se ai është me të vërtetë Krishti, Shpëtimtari i botës''(Gjoni 4:42).

ush ishin Samaritanët? Mbretëria e veriut e

Izraelit ishte zënë rob nga Asirët në vitin 722 p.k. Në mënyrë që të krijonin stabilitet politik, Asirianët i shpërndanë robërit në gjithë perandorinë e tyre. Në të njëjtën mënyrë, robërit nga kombet e tjera u morën që të popullonin mbretërinë e veriut, dhe këta ishin Samaritanët, që praktikonin formën e tyre të Judaizmit.

Marrëdhëniet, nga ana tjetër, nuk ishin të mira midis tyre dhe Judenjve. Për shembull, Samaritanët vepruan kundër ri-ndërtimit të tempullit dhe kthimit të Judenjve nga Babilonia. Samaritanët, ndërkohë, kishin ndërtuar tempullin e tyre në Malin Gerizim. Por ky tempull u shkatërrua nga drejtuesi Jude, Gjon Hirkanus në vitin 128 p.k.

Gjatë kohës së Krishtit, kjo armiqësi vazhdonte. Judenjtë i shmangnin Samaritanët sa të mundeshin. Megjithëse mund të kishte tregti me ta, ndërveprimet e tjera ishin tabu. Judenjtë nuk duhet të merrnin hua nga Samaritanët apo të pranonin ndonjë nder nga ata. Në këtë kontekst, Gjoni shkruan për takimin e Jezusit me gruan te pusi dhe popullin e Samarisë në qytetin e Sikarit.

_* Studioni mësimin e kësaj jave për t’u përgatitur për Sabatin, 2 Nëntor._