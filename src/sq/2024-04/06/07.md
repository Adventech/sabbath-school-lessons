---
title:  Për më tepër studim
date:   08/11/2024
---

Lexoni Ellen G. White, "Krizat në Galile", f. 383-394; "Në Oborrin e Jashtëm", f. 621-626, te Dëshira e Kohërave.

" 'Tek kush të shkojmë?' Mësuesit e Izraelit ishin skllevër të formalitetit. Farisenjtë dhe Saducenjtë grindeshin gjithmonë. Të largoheshe nga Jezusi ishte të bije mes etiketave të ritualeve dhe ceremonive, dhe ambicieve të njerëzve që kërkonin lavdinë e tyre. Dishepujt kishin gjetur më shumë paqe dhe gëzim që kur e kishin pranuar Krishtin sesa gjatë gjithë jetës së tyre më parë. Si mund të ktheheshin mbrapa tek ata, që përbuznin dhe persekutonin Mikun e mëkatarëve? Ata kishin pritur për një kohë të gjatë të vinte Mesia; tani Ai kishte ardhur, dhe ata nuk mund të ktheheshin mbrapa tek ata që donin Ta vrisnin, dhe i kishin persekutuar se ishin bërë ndjekësit e Tij.

" 'Tek kush të shkojmë'"? Të linin mësimet e Krishtit, mësimet e Tij për dashurinë dhe mëshirën, dhe t'i ktheheshin errësirës së mosbesimit, ligësisë së botës! Ndërkohë që Shpëtimtari u braktis nga shumë që kishin dëshmuar veprat e Tij të mrekullueshme, Pjetri shprehu besimin e dishepujve, - 'Ti je Krishti'. Vetë mendimi se mos e humbisnin këtë pikë ankorimi të shpirtit të tyre, i mbushte me frikë dhe dhimbje. Të mohoje Shpëtimtarin do të thoshte të rrëmbeheshe nga errësira dhe deti i egër" - Ellen G. White, Dëshira e Kohërave, f. 393.

**Pyetje për Diskutim**:

`Gjatë klasës, flisni për pyetjet e vështira në lidhje me atë se, pse disa njerëz, kur iu tregohen faktet e Jezusit si Mesia dhe e vërteta e Krishtërimit, e pranojnë me kënaqësi, ndërsa disa të tjerë, kur përballen me të njëjtat fakte, e mohojnë atë?`

`A ka të vërtetë më të rëndësishme sesa fakti që Jezusi vdiq për mëkatet tona? Megjithatë, si e njohëm këtë të vërtetë thelbësore? Nga shkenca, ligji i natyrës, teologjia, logjika, arsyetimi? Ndërkohë që këto gjëra në fakt mund të na çojnë të besojmë në Zotin si Krijues, Shkakun e Parë, Lëvizësi që nuk u Lëviz, çfarëdo - asnjë prej këtyre dishepujve, as vetë as me të tjerët, nuk mund të na mësonte të vërtetën më të rëndësishme që duhet të dimë: Krishti vdiq për mëkatet tona. Çfarë duhet që ky fakt - se gjithë këto disiplina, edhe në parim, nuk mund të na bënin të ditur gjënë e vetme që duhet të dimë - të na mësojë në lidhje me rëndësinë e Biblës si autoriteti final dhe përfundimtar për çështjet e besimit?`

`Pse mund të jetë kaq e rëndësishme për besimin e dikujt që të kujtojë gjërat që Perëndia ka bërë në jetën e tij ose të saj?`