---
title:  Një Kuptim i Ri i Mesias
date:   04/11/2024
---

`Lexoni Gjoni 1:32-36. Çfarë thotë Gjon Pagëzori këtu në lidhje me Jezusin që njerëzit nuk e prisnin të ishte Mesia i shumëpritur?`

Judenjtë prisnin një Mesia që do i çlironte nga drejtimi i Romës. Duke qenë për një kohë të gjatë të pushtuar, Judenjtë besonin se Mesia jo vetëm që do të mposhte Romën, por do t'i bënte një komb të madh dhe të fuqishëm. Fjalët e Gjonit, nga ana tjetër, që e quan Jezusin "Qengji i Përndisë", megjithëse i drejtonte direkt tek flijimi, me shumë gjasa u keqkuptuan nga shumica e njerëzve. Ata mund të mos e kenë ditur fare se për çfarë po fliste.

Kështu, Gjoni me Ungjillin e tij dëshironte të ndryshonte kuptimin e tyre në lidhje me Mesian, në mënyrë që ata të mund të shikonin tek Jezusi përmbushjen e profecive në lidhje me ardhjen e Mbretit dhe atë që Ai do të bëjë. Ai nuk po vinte si një drejtues politik dhe ushtarak, por do të flijohej si një flijim për mëkatet e botës. Ky ishte qëllimi i Tij. Vetëm pas kësaj, kur çdo gjë të ketë përfunduar, do të vijë mbretëria finale (shiko Dan. 7:18).

"Kur gjatë pagëzimit të Jezusit, Gjoni e tregoi Atë si Qengji i Perëndisë, një dritë e re ra mbi punën e Mesias. Mendja e profetit u drejtua te fjalët e Isaias, 'Ai erdhi si një qengj në therrtore' Isa. 53:7" - Ellen G. White, Dëshira e Kohërave, f. 136.

Tek Gjoni 1:31, Gjon Pagëzori thotë, " 'Unë nuk e njihja'". Atëherë, si e njohu Pagëzori që Jezusi ishte Mesia? Përgjigjja është se Zoti që dërgoi Gjon Pagëzorin i kishte thënë më parë, " 'Ai, mbi të cilin do të shikosh se zbret Fryma dhe qëndron mbi Të, është Ai që pagëzon me Frymën e Shenjtë'". Dhe unë pashë e dëshmova se Ai është Biri i Perëndisë' " (Gjoni 1:33, 34). Me fjalë të tjera, Zoti i zbuloi Gjonit se Jezusi ishte Mesia.

"Krishti [është] fuqia e Perëndisë dhe dituria e Perëndisë" (1 Kor. 1:24). Njohuria se Jezusi është Krishti vjen nga Vetë Perëndia përmes fuqisë bindëse të Frymës së Tij. Kjo temë shfaqet shpesh tek Gjoni. Shpëtimi nuk vjen nga filozofia e botës, shkenca, apo arsimi. Vjen vetëm nga Zoti tek një zemër e dorëzuar me anë të besimit dhe bindjes ndaj Jezusit.

`Si do e dinim të vërtetën në lidhje me Jezusin si flijimi shlyes për ne, nëse kjo gjë nuk na zbulohet? Atëherë, pse, është kaq thelbësore të dimë atë që Bibla mëson në lidhje me Jezusin?`