---
title:  Histori Misionare
date:   08/11/2024
---

### Duke pritur ceremoninë

_Katrina_

Katrina u gëzua shumë kur mori vesh se, në Peixh, Arizona, do të hapej një Kishë Adventiste. Nuk kishte asnjë kishë Adventiste pranë shtëpisë së saj, në Rezervën Navaho, dhe ajo kishte 20 vjet që nuk merrte pjesë në një ceremoninë e Darkës së Zotit.

Sabatin e parë, pas hapjes së kishës, aho shkoi të bisedonte me pastorin.

— Nuk kam marrë pjesë në 20 vjet, — tha ajo. — Kur do ta bëjmë?

— Në këto momente nuk i kemi sendet e duhura, — tha pastori.

Në të vërtetë, kisha nuk kishte shumë gjëra. Ishte një mrekulli që ata kishin edhe ndërtesën. Nëse një bashkësi dëshiron të ketë një kishë, në qytetin Peixh, duhet të blejë një kishë ekzistuese. Në atë qytet, të gjitha kishat janë në të njëjtën rrugë dhe nuk ka vend për të ndërtuar kishë tjetër. Kisha Adventiste arriti të blinte një ndërtesë, nga një bashkësi tjetër, me ndihmën e Ofertës së Sabatit të 13të. Por, kur pastor Xhejms shkoi për të filluar punën, ai pa se kisha kishte nevojë për shumë riparime dhe nuk kishte as pajisjet bazë. Por Katrina ishte e vendosur të merrte pjesë në Darkën e Zotit.

— Do të shoh çfarë mund të bëj, — tha ajo. — Çfarë na duhet?

Pastori i tha se u duheshin enët për të larë këmbët.

— Kur të marr pensionin radhës tjetër, do t’i blej, — tha ajo.

Kështu, sapo mori pensionin ajo shkoi në dyqan dhe gjeti 6 enë plastike, të bardha. Ajo i bleu të gjashta. Të shtunën e ardhshme, ajo ia dha Nensit, bashkëshortes së pastorit.

— Bleva këto, — tha ajo. — Kur të marr pensionin tjetër, do të ble edhe të tjera.

— Faleminderit! — tha Nensi, shumë e prekur.

Pastor Xhejms dhe Nensi dëshironin gjithashtu ta bënin ceremoninë me kishën. Por me nevojat e shumta në kishë, e kishin të vështirë të vendosnin çfarë ishte më e rëndësishme në kishë.

Sa herë që merrte pensionin, Katrina shkonte në dyqan dhe blinte të gjitha enët që gjente aty. Zakonisht kishte gjashtë. Pastaj i çonte në kishë. Ndonjëherë, merrte edhe lekë nga pensioni i bashkëshortit për t’i blerë. Ai nuk shkonte në kishë por nuk e kishte problem të ndihmonte. U deshën tre muaj që Katrina të blinte të gjitha enët e nevojshme. Kur ajo çoi të fundit, ajo e pyeti pastorin:

— Bleva enë të mjaftueshme. A mund ta bëjmë ceremoninë tani?

Pastori i falenderoi për çka kishte bërë.

— Por ne nuk kemi peshqirë, — tha ai. Peshqirët duheshin për të fshirë këmbët, pas larjes.

— Do të shoh çfarë mund të bëj, — tha ajo.

Kur mori pensionin tjetër, ajo bleu peshqirë të bardhë të mjaftueshëm, për të gjithë dhe shkoi te pastori.

— Ja ku janë peshqirët, — tha ajo. — Tani, a mund ta bëjmë ceremoninë?

Pastori e falenderoi përsëri.

— Tani na mungon vetëm tabaka me gotat për Darkën e Zotit, — tha ai.

Katrina nuk dinte ku t’i gjente ato. Kështu ajo tha:

— Kur mund t’i blejme? Unë mund të dhuroj lekë për këtë qëllim.

Pak kohë më pas, një kishë tjetër Adventiste i dhuroi një komplet të plotë Kishës Adventiste të të Gjithë Kombeve. Tani kisha kishte gjithçka që duhej. Bashkëshortja e pastorit përgatiti bukën dhe Katrina, bashkë me gjithë të tjerët, kryen ceremoninë e Darkës së Zotit, për herë të parë, në Kishën e të Gjitha Kombeve.

Katrina ishte kaq e lumtur. Ajo e falenderoi shumë Perëndinë.

— Gjithmonë më ka pëlqyer shumë kjo ceremoni, — tha ajo. — Kur merr pjesë, ti i thua Perëndisë sa shumë e do dhe sa shumë e çmon gjithë ndihmën e Tij.

Faleminderit për Ofertat tuaja të Sabatit të 13të, në vitin 2011, të cilat ndihmuan për të hapur Kishën e të Gjitha Kombeve, në Peixh. Faleminderit që planifikoni një ofertë bujare për Sabatin e 13të, këtë tremujor, për të përhapur ungjillin akoma në shumë, në Divizionin e Amerikës Veriore.

**Fakte të shpejta**

- Në vitin 1912, Arizona u bë shteti i 48 i Shteteve të Bashkuara.
- Lulja e shtetit të Arizonës është lulja e kaktusit saguaro.
- Kryeqyteti dhe qyteti më i madh i Arizonës është Feniksi.