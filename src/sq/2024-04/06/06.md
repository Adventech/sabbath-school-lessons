---
title:  Dëshmia e Turmës
date:   07/11/2024
---

"Ditën e fundit, në ditën e madhe të festës, Jezusi u çua në këmbë dhe thirri duke thënë, 'Nëse dikush ka etje, le të vijë tek Unë e të pijë. Ai që beson në Mua, siç ka thënë Shkrimi, nga brendësia e tij do të burojnë lumenj uji të gjallë' " (Gjoni 7:37, 38).

Gjoni kishte shkruar, shumë herë, që Jezusi bën deklarata të forta për Veten, në lidhje me atë që ishte dhe atë që erdhi të bëj.

Rreshtat e cituar më lart nga Gjoni 7:37, 38 janë një shembull tjetër i asaj që Jezusi tha për Veten dhe për atë që do të bëjë për këdo që vjen tek Ai. Këto ishin thënie të mrekullueshme.

`Kur Jezusi u foli Judenjve që merrnin pjesë në Festën e Tabernakullit, cila ishte përgjigjja e turmës? Gjoni 7:37-53.`

Disa thanë se Ai ishte Profeti që Moisiu kishte parashikuar shumë kohë më parë (shiko Lgj. Përt. 18:15-19). Të tjerë menduan se Jezusi ishte Krishti. Por kjo solli argumentin se Mesia nuk do të vinte nga Galilea, se Ai duhej të vinte nga linja e Davidit, dhe duhej të lindte në Betlehem - gjë të cilat ishin të vërteta në lidhje me Jezusin (krahaso me Mateu 1-2), megjithëse dukej se shumë prej tyre nuk e dinin këtë!

Edhe oficerët që e arrestuan u shtangën nga Ai dhe elokuenca e fjalëve të Tij. Farisenjtë iu përgjigjën oficerëve me një pyetje tjetër. " 'Mos vallë ndonjë nga krerët ose nga farisenjtë besoi në Të?' " (Gjoni 7:48). Kjo pyetje e Farisenjve i dha Gjonit mundësinë të përmendë Nikodemin, i cili, pasi kishte pasur këtë takim me Jezusin, përpiqej ta mbronte Atë nga sistemi i tyre. " 'Ligji ynë dënon vallë një njeri para se ta ketë dëgjuar dhe ta dijë ç'ka bërë ai?' " (Gjoni 7:51).

A e pranoi ndonjëherë Nikodemi Jezusin si Mesian? Megjithëse kjo skenë nuk tregon se e kishte pranuar, nga ky veprim dhe deri tek ato që bëri pasi Jezusi vdiq (shiko Gjoni 19:39, 40), Bibla na tregon me fakte solide se Nikodemi në fakt besoi në Të.

Dhe kështu, përgjigjja e pyetjes së tyre ishte, Po, në fakt, një nga Farisenjtë besoi në Të, në fund të fundit.

`Lexoni Gjoni 7:49. Çfarë po thonin drejtuesit, që tregonte përbuzjen e tyre për turmat që ndiqnin Jezusin? Çfarë mësime mund të ketë këtu për ne?`