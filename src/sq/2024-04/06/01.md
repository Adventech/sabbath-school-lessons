---
title:  Dëshmi të Tjera Për Jezusin
date:   02/11/2024
---

### Lexoni për studimin e kësaj jave
Gjoni 3:25–36, Gjoni 1:32–36, Danieli 7:18, Gjoni 6:51–71, Gjoni 5:36–38, Gjoni 7:37–53.

> <p>Vargu Përmendësh</p>
> " 'Dhe Unë, kur të jem ngritur lart nga toka, do t'i tërheq të gjithë tek Unë' " (Gjoni 12:32).

Kezusi nuk thotë thjesht gjëra mahnitëse në lidhje me Veten, apo se kush është, a kush e dërgoi, ose nga erdhi. Ai gjithashtu tregon se kush është përmes mrekullive dhe shenjave që bën. Siç edhe disa dëshmojnë hapur për Jezusin: " 'Kur të vijë Krishti, a do të bëjë më shumë shenja se këto që ka bërë ky?' " (Gjoni 7:31).

Ai i mbështeti fjalët e Tij me vepra që tregonin të vërtetën e tyre.

Por teksa drama vazhdon, ndodh një ndarje mes njerëzve. Shërimi i njeriut tek pellgu i Betesdës ngjall zemërimin e disa drejtuesve. Diskutimi në Kapernaum që vijon pas ushqyerjes së 5 000 vetave përfundon në mohimin e Jezusit nga turmat. Ringjallja e Llazarit krijon besim në disa, por tek të tjerët ngjall një armiqësi që do përfundojë në gjykimin dhe ekzekutimin e Jezusit.

Mësimi i kësaj jave shikon tek disa nga ata që dëshmojnë për Jezusin. Në secilin prej këtyre rasteve, zbulohen disa aspekte në lidhje me atë se kush është Jezusi në të vërtetë dhe, së bashku krijojnë një vizion më të thellë në lidhje me Jezusin, Mesian.

_* Studioni mësimin e kësaj jave për t’u përgatitur për Sabatin, 9 Nëntor._