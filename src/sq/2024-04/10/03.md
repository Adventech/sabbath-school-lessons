---
title:  Me Siguri Do Të Vij Sërish
date:   02/12/2024
---

`Lexoni Gjoni 14:1-3. Në cilin kontekst i tha Jezusi këto fjalë?`

Në fund të Gjonit 13, Jezusi tha se Ai do të largohet (Gjoni 13:33). Kjo bën që Pjetri ta pyesë se ku po shkon (Gjoni 13:36). Dishepujt nuk kuptojnë se Jezusi po flet për vdekjen, ringjalljen dhe ngritjen e Tij. Pjetri thotë se ai është gati të japë jetën e tij për Të (Gjoni 13:37). Në këtë moment Jezusi parashikon që Pjetri do e mohojë (Gjoni 13:38).

Është në këtë kontekst që Jezusi u thotë dishepujve të Tij që zemra e tyre mos trishtohet (Gjoni 14:1). Folja trishtohet në Greqisht është tarassō, që do të thotë të përzihet, shqetësohet, të bëhet konfuze. Nuk është çudi që dishepujt do të bien në konfuzion nga fjalët e Jezusit.

Por si përgjigje e frikërave të tyre, Ai flet për shtëpinë e Atit të Tij, ku ka shumë dhoma (si në një han). Ai po shkon atje të përgatisë një vend për ta. Fjalët e Tij shkojnë përtej stuhisë së kryqit drejt kohës kur Ai do të kthehet dhe të çlirojë popullin e Tij. Ai shikon drejt kohës kur e gjithë kjo tragjedi me mëkatin do të marrë fund njëherë e përgjithmonë (shiko Dan. 7:27).

Jezusi thotë, " 'Kur të shkoj..., do të kthehem dhe do t'ju marr pranë Meje, që aty ku jam Unë, të jeni edhe ju' " (Gjoni 14:3). Është qartësisht një premtim për Ardhjen e Tij të Dytë.

Cila është baza për konfidencën/sigurinë e këtij premtimi? Shumë do të thonë se është përmbushja e profecisë, dhe kjo qëndron. Por tek Gjoni 14:3, baza qëndron ndryshe. Në këtë varg do të vij është në fakt në kohën e tashme në Greqisht (Unë po vij). Ky përdorim i kohës së tashme në Greqisht quhet e tashmja e ardhme. Është një ngjarje në të ardhmen, për të cilën flitet me siguri dhe përshkruhet sikur tashmë po ndodh në të tashmen. Kështu, do të ishte e drejtë ta përkthejmë këtë frazë si, Me siguri do të vij sërish.

Baza e shpresës sonë në kthimin e Zotit tonë është jo vetëm përmbushja e profecisë së Biblës. Por gjithashtu, me për me tepër, bazohet në konfidencën tonë tek Ai që e bëri këtë premtim. Ai tha se do të kthehet me siguri për popullin e Tij. Mund ta vendosim besimin tonë në këtë premtim, sepse është Ai që e bëri atë.

`Çfarë na mëson kryqi në lidhje me sigurinë e ardhjes së dytë të Krishtit? Pa Ardhjen e Dytë, çfarë dobie na solli vdekja e Jezusit në ardhjen e parë?`