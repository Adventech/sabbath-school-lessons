---
title:  Rruga, e Vërteta dhe Jeta
date:   30/11/2024
---

### Lexoni për studimin e kësaj jave
Gjoni 13:1–20; Gjoni 14:1–3; Danieli 7:27; Gjoni 14:5–11; Gjoni 1:14; Kolosinët 1:16, 17; Gjoni 5:38–40.

> <p>Vargu Përmendësh</p>
> "Askush s'e pa Perëndinë kurrë. I vetëmlinduri Bir, që është në gjirin e t'Et, është Ai që e ka bërë të njohur" (Gjoni 1:18).

Ungjilli i Gjonit është i ndarë në katër pjesë kryesore:

Prologu (Gjoni 1:1-18), Libri i Shenjave (Gjoni 1:19-12:50), Libri i Lavdisë (Gjoni 13:1-20:31), dhe Epilogu (Gjoni 21:1-25). Studimi deri tani është fokusuar kryesisht te Prologu dhe Libri i Shenjave, duke parashtruar se kush është Jezusi përmes mrekullive (shenjave) të Tij, dialogut, dhe mësimdhënies. Mësimet tani zhvendosen veçanërisht në pjesën e tretë të Gjonit, Libri i Lavdisë.

Është interesante që, shtatë frazat e famshme "UNË JAM" krijojnë një urë midis Librit të Shenjave dhe Librit të Lavdisë. Këto janë "buka e jetës" (Gjoni 6:35, 41, 48, 51), "drita e botës" (Gjoni 8:12, Gjoni 9:5), "dera" (Gjoni 10:7, 9), "bariu i mirë" (Gjoni 10:11, 14), "ringjallja dhe jeta" (Gjoni 11:25), "rruga, e vërteta dhe jeta" (Gjoni 14:6), dhe "vreshti i vërtetë" (Gjoni 15:1, 5).

Mësimi i javës do të fillojë me qëllimin e bisedës së lamtumirës dhe prezantimin e episodit të rëndësishëm ku Jezusi lan këmbët e dishepujve të Tij. Pastaj kthehet tek thëniet "UNË JAM" te kapitulli 14 ("Unë jam rruga, e vërteta, dhe jeta").

_* Studioni mësimin e kësaj jave për t’u përgatitur për Sabatin, 7 Dhjetor._