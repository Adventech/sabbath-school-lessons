---
title:  Për më tepër studim
date:   06/12/2024
---

Lexoni Ellen G. White, " 'Drita e Jetës'", f. 463-475, te Dëshira e Kohërave; E. Edward Zinke, "The Authority of the Bible and the Certainty of the Second Coming", The Certainty of the Second Coming, f. 23-36.

Kur Jezusi tha, "Unë jam drita e botës", Ai "ishte në oborrin e tempullit veçanërisht në lidhje me shërbesën e Festës së Tabernakullit. Në qendër të këtij oborri ishin dy shtylla të një madhësie të madhe. Pas mbrëmjes së flijimit, gjithë pishtarët ndizeshin, duke ndriçuar mbi Jeruzalemin. Kjo ceremoni ishte në përkujtim të shtyllës së dritës që drejtoi Izraelin në shkretëtirë dhe që, gjithashtu konsiderohej si diçka që drejton tek ardhja e Mesias. Në mbrëmje kur pishtarët ndizeshin, oborri shndërrohej në një skenë të gëzueshme...

"Në ndriçimin e Jeruzalemit, njerëzit shprehnin shpresën e tyre për ardhjen e Mesias që do të hidhte dritën e Tij mbi Izraelin. Por për Jezusin skena kishte një kuptim më të gjerë. Ashtu siç pishtarët rrezatues ndriçonin gjithçka rreth tyre, ashtu edhe Krishti, burimi i dritës shpirtërore, ndriçon errësirën e botës. Megjithatë simboli kishte difekte. Ajo dritë e madhe që vetë dora e Tij kishte vendosur në qiejt, ishte një përfaqësim më i vërtetë i lavdisë së misionit të Tij.

"Ishte mëngjes; dielli kishte lindur mbi Malin e Ullinjve dhe rrezet e tij binin me një ndriçim vezullues në pallatet prej mermeri, dhe ndriçonin floririn në muret e tempullit, ku Jezusi tha, 'Unë jam drita e botës' " - Ellen G. White, Dëshira e Kohërave, f. 463, 464.

**Pyetje për Diskutim**:

`Gjatë klasës, flisni për përgjigjen tuaj në pyetjen e ditës së Enjte. Çfarë të vërteta thelbësore të mësuara nga Bibla, nuk mësojmë dot, qoftë dhe parimisht, nga shkenca? Për shembull, kryqi? Apo ringjallja? Apo Ardhja e Dytë? Çfarë të vërteta të tjera të rëndësishme duhet të na zbulohen - që nuk do i njihnim ndryshe?`

`Mendoni për rënien e Luçiferit, një qenie e përsosur me një njohuri kaq intelektuale për Perëndinë dhe si është Zoti. Dhe, megjithatë, pavarësisht asaj, u rebelua kundër Tij. Çfarë na tregon kjo në lidhje me realitetin e vullnetit të lirë, i njëjti vullnet i lirë që kemi - dhe pse nga momenti në moment duhet të zgjedhim ta dorëzojmë tek Zoti atë vullnet?`