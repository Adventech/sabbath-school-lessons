---
title:  Unë Jam Rruga, e Vërteta dhe Jeta
date:   03/12/2024
---

`Lexoni Gjoni 14:5, 6. Çfarë pyeti Thomai se ku po shkonte Jezusi? Si ju përgjigj Jezusi?`

Pyetja e Thomait duket mjaftueshëm e arsyeshme. Nëse nuk di se ku po shkon dikush, si mund ta ndjekësh? Jezusi i shton përgjigjes se Ai Vetë është rruga. Rruga për ku? Rruga për tek Ati. Te Prologu (Gjoni 1:1-18) theksohet lidhja intime midis Fjalës (logos), Jezus Krishtit dhe Atit.

Gjoni 1:18 thotë se i vetëmlinduri (përkthimi më i mirë këtu është unik) Zot është Ai që ka bërë Atin të njohur. Të bësh të njohur në këtë tekst në Greqisht përdoret folja exēgeomai, që do të thotë të shpjegosh, interpretosh, ekspozosh. Nga kjo kemi fjalën eksegesis. Do të thotë të nxjerrësh kuptimin. Kështu, Jezus Krishti është lidhja me Atin, Ai që shpjegon ose interpreton Atin për një botë të rënë. Rrjedhimisht, Ai është rruga për tek Ati. Pa Të jemi të kufizuar në kuptimin tonë.

`Lexoni Gjoni 14:7-11. Si i sqaroi Jezusi keqkuptimet e Filipit?`

Filipi kërkoi të shohë Atin, diçka që asnjë qënie mëkatare njerëzore nuk mund ta bëjë dhe të jetojë (krahaso me Eksodi 33:17-34:9; Gjoni 1:18). Jezusi qorton mungesën e të kuptuarit dhe tregon se, nëse ke parë Atë, ke parë Atin (Gjoni 14:9). Rrjedhimisht, është e qartë se Jezusi është rruga drejt Zotit. Pa Të, rruga është e errët dhe e pasigurtë. Ai është drita që ndriçon rrugën drejt Zotit.

Jezusi lidh së bashku tre terma: rruga, e vërteta, dhe jeta. Termi jeta përdoret vetëm tek Gjoni 1:23 në lidhje me Gjon Pagëzorin, që përgatit rrugën për tek Jezusi dhe përdoret këtu tek Gjoni 14:6. Por e vërteta dhe jeta janë tema kryesore në Ungjill. Studimi ynë në ditën e Mërkurë dhe të Enjte do të theksojë konceptin e së vërtetës, një temë kryesore, veçanërisht në një botë ku vetë ideja e së "vërtetës" vihet në pikëpyetje.

`Pse është kaq ngushëlluese të kuptosh se Jezusi është zbulesa më e mirë që do të kemi për të ditur si është Zoti At?`