---
title:  Shkrimet dhe e Vërteta
date:   05/12/2024
---

Përgjatë Ungjillit, Shkrimet luajnë një rol të rëndësishëm, duke na treguar në lidhje me Atë që është rruga, e vërteta dhe jeta. Përgjatë gjithë Biblës, Dhiata e Vjetër dhe e Re, Shkrimet luajnë një rol kyç në zbulimin e së vërtetës. Kjo është veçanërisht e vërtetë kur bëhet fjalë për të na mësuar në lidhje me Jezusin dhe atë që erdhi të bëjë.

`Lexoni Gjoni 5:38-40. Çfarë thotë Jezusi këtu për Shkrimet?`

Jezusi dhe dishepujt e Tij drejtuan herë pas here drejt Shkrimit për të treguar Atë si Mesian. Krishti tha, "Nëse do besonit Moisiun, do më besonit Mua; sepse ai shkroi për Mua. Por ju nuk i besoni shkrimet e tij, si do të mund të besoni fjalët e Mia?' " (Gjoni 5:$6, 47).

`Lexoni Luka 24:27. Pse është e rëndësishme që Jezusi të tregonte në fillim Shkrimet në mënyrë që të zbulonte rëndësinë e shërbesës së Tij?`

Në një rast tjetër, ndërkohë që citon nga libri i Eksodit, Krishti tha, " 'A nuk e keni lexuar ç'ju ishte thënë nga Perëndia...?' " (Mat. 22:31). Zakaria iu referua premtimeve të Perëndisë se "Ai [Zoti] foli me gojën e profetëve të Tij të shenjtë, që prej fillimit të botës" (Luka 1:70). Në predikimin e tij ditën e Pentekostit, Pjetri tha, " 'Vëllezër, ishte e nevojshme që të përmbushej ky Shkrim, të cilin Fryma e Shenjtë e parafoli me anë të gojës së Davidit në lidhje me Judën' " (Veprat 1:16).

Bibla nuk është një libër për shkencën. Nuk shpjegon sesi u nda atomi apo si të bësh një ndërhyrje kirurgjikale në tru. Por bën diçka edhe më të rëndësishme. Jep kontekstin ku universi ynë ka kuptim. Është çelësi për të hapur derën, drita që bën të mundur të shohësh. Pa të, do të ishim në errësirë në lidhje me ekzistencën e Perëndisë, rolin e Tij në univers, origjinën tonë, kuptimin e jetës, dhe së ardhmes.

`Cilat janë disa nga të vërtetat që mësohen në Bibël të cilat shkenca, edhe në teori, nuk na i mëson dot kurrë?`