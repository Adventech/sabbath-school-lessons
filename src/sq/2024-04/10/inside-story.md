---
title:  Histori Misionare
date:   06/12/2024
---

### Pse buzëqesh Kalebi

_Kalebi_

Kalebi vendosi të drejtonte një adhurim të shkurtër, në kabinën e tij, në Kampin Polaris, në Alaska. Ishte dita e dytë e kampit dhe gjashtë djemtë, nën kujdestarinë e tij, ishin të lodhur, në fund të një dite plot me aktivitete. Para se Kalebi të fillonte, njërin nga djemtë e zuri gjumi. Ai po vuante nga sintomat e lënies së cigares. Shumë fëmijë nativë, në kampin veror Adventist, kanë vesin e përtypjes së duhanit, dhe gjatë ditëve të para në kamp, vuajnë ngaqë nuk e përtypin.

Ndërsa djali flinte, Kalebi ndezi një zjarr në furrën e vogël të kabinës. Edhe pse ishte verë, nata në Alaskë është e freskët. Djemtë e tjerë ishin të lodhur por nuk donin të flinin.

— Mund të vijmë pranë zjarrit? — pyeti njëri.

Kalebi i ftoi të vinin për të adhuruar. Ai filloi me një pyetje.

— Kush është Perëndia për ty? — pyeti ai.

Djemtë u përgjigjën me radhë.

— Ai është Shpëtimtari, — tha njëri.

— Ai është në qiell, — tha një tjetër.

— Ai është plotësisht besnik, — tha i treti.

Tema e kampit atë verë ishte “Plotësisht Besnik”.

Pastaj ishte radha e Kalebit, që të thënë se çfarë ishte Perëndia për të.

— Perëndia është dashuri, me gjithë karakteristikat më të mira, — tha ai. — Ai është bujar, shumë falës, i mëshirshëm dhe paqësor.

— Këto janë fjalë shumë të mëdha! — tha njëri nga djemtë.

Kalebi buzëqeshi.

— Perëndia është si një mik i mirë, që është gjithmonë aty për ty, por edhe më shumë se kaq, — tha ai.

Djemtë filluan të mendonin rreth të pasurit të një shoku të mirë, që është gjithmonë pranë. Nuk ishte gjë e zakonte për ata djem të rrinin pa folur. Djali, të cilit i kishin bërë përshtypje fjalët e mëdha, foli përsëri.

— Ke parë ndonjë engjëll? — tha ai. Dhe, pa pritur për përgjigje, ai tha — Unë po.

Më pas tregoi një histori të mahnitshme, rreth një engjëlli me krahë që ndriçonin. Dukej sikur ai po krijonte historinë ndërsa e tregonte. Kalebi buzëqeshi.

— Engjëjt janë shumë interesantë, — tha ai.

Ai ishte i gëzuar që djemtë donin të bisedonin për gjëra shpirtërore. I gjithë qëllimi i Kampit Polaris ishte të ndanin dashurinë e Jezusit me fëmijët nativë të Alaskës.

Pas adhurimit, pesë djemtë luajtën symbyllazi. Djali që kishte mbyllur sytë doli; të tjerët u fshehën në kabinë. Dy u futën poshtë krevateve, njëri u mbulua me rroba, dhe i fundit u ul në hapësirën midis murit dhe krevatit dhe u mbulua.

Pasi luajtën për rreth 45 minuta, ata u shtrinë. Shumica fjetën por njërin e kishte marrë malli shumë për shtëpinë.

— Më ka marrë malli, — i tha ai Kalebit. — Nuk dua të fle, kur më merr malli.

— Mund të rrish zgjuar edhe pak, — tha Kalebi. — Por duhet të shtrihesh.

Ai u shtri dhe e zuri gjumi. Edhe Kalebi u shtri. Ndërsa e zinte gjumi, ai kujtoi se si djemtë kishin treguar interes për Perëndinë dhe donin të bisedonin rreth gjërave shpirtërore. Ai buzëqeshi. Perëndia po punonte në zemrat e djemve.

Faleminderit për Ofertat tuaja të Sabatit të 13të të mëparshme, të cilat ndihmuan Kampin Polaris për të ndërtuar kabina, banja dhe dushe të reja. Kalebi dhe djemtë, në kabinën e tij, janë mirënjohës për ato oferta. Mund të ndihmoni sërish në përhapjen e ungjillit në Alaska, me ofertat e Sabatit të 13të, të cilat do të ndihmojnë në hapjen e një qendre influence në Bethel. Faleminderit që planifikoni një ofertë bujare për në 28 Dhjetor.

**Fakte të shpejta**

- Shtatëmbëdhjetë nga njëzet majat më të larta në Shtetet e Bashkuara ndodhen në Alaska. Denali, maja më e lartë, është 6.190 m mbi nivelin e detit. Denali është emri nativ i Alaskës për malin, dhe do të thotë “Më i Madhi”.
- Emri i Alaskës vjen nga fjala alieska në Aleut dhe do të thotë “Toka e madhe”
- Në Alaska gjenden shumë kafshë të mëdha: ariu i zi, ariu më i madh kaf, kau, si dhe ariu polar, balenat e të tjera.
- Temperatura më e ulët e regjistruar ndonjëherë, në Shtetet e Bashkuara, ishte në veri të Alaskës, në vitin 1971, kur arriti në -62 gradë.