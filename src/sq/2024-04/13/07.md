---
title:  Për më tepër studim
date:   27/12/2024
---

Perspektiva e Perëndisë është goxha ndryshe nga ajo e njerëzve. Zoti e ndan perspektivën e Tij me ne përmes Fjalës së Tij, Biblës, nën fuqinë e Frymës së Shenjtë. Është zgjedhja jonë nëse duam të ecim në errësirë apo të pranojmë dritën, që vjen nga Jezus Krishti siç zbulohet tek Fjala.

Kryesore në këtë zgjedhje është dorëzimi ynë personal tek Jezus Krishti, Biri i Perëndisë dhe Shpengimtari i njerëzimit. Përmes fuqisë së Frymës së Shenjtë, Zoti At na ka shfaqur - në jetën, vdekjen, dhe ringjalljen e Jezusit - thellësinë e dashurisë së Tij. Dhe ne dimë për Jezusin, sepse jeta, vdekja dhe ringjallja e Tij janë shkruar në Fjalën e Perëndisë.

"Engjëjt e Zotit lëvizin nga toka në qiell, dhe nga qielli në tokë. Mrekullitë e Krishtit për të sëmurët dhe të vuajturit u bënë me fuqinë e Perëndisë përmes shërbesës së engjëjve. Dhe, përmes Krishtit, nga shërbesa e lajmëtarëve të Tij qiellorë, këto bekime na vijnë nga Zoti. Kur mori përsipër anën tonë njerëzore, Shpëtimtari ynë bashkoi interesat e Tij me ato të bijve dhe bijave të rënë të Adamit, ndërkohë që përmes hyjnisë së Tij Ai kap fronin e Perëndisë. Dhe, kështu Krishti është ndërmjetësi midis njerëzve dhe Perëndisë dhe Perëndisë dhe njerëzve" - Ellen G. White, Dëshira e Kohërave, f. 143.

**Pyetje për Diskutim**:

`Nga gjithë historitë në librin e Gjonit, cila nga ato ju flet më fort në lidhje me dashurinë dhe karakterin e Perëndisë? Ndani me klasën tuaj pse kjo histori është kaq bindëse për ju.`

`Me terma praktikë, si duhet të kërkojmë për të vërtetën?`

`Pse zakonisht është e vështirë të heqësh veten si arbitër për të vërtetën? A mundemi vetë ta gjejmë atë plotësisht, apo ana jonë njerëzore, deri diku, a ndikon në mënyrën sesi i shohim Shkrimet? Pse duhet ta pranojmë këtë fakt, dhe si duhet të na ndihmojë përulësia për të dorëzuar paragjykimet tona ndaj Fjalës së Perëndisë?`

`Historia e Krishtërimit në Perëndim është plot me shembuj të tmerrshëm në lidhje me atë që ndodh kur Fjala e Perëndisë bëhet subjekt i politikës dhe paragjykimeve njerëzore. Cilat janë disa nga këta shembuj, dhe çfarë mund të mësojmë prej tyre për sot në lidhje me rrezikun kur perspektiva njerëzore bëhet filtri dominant në "interpretimin" e Biblës?`

`Përmblidhni me fjalët tuaja pamjen e madhe të Ungjillit të Gjonit. Cili është mesazhi kryesor për ne sot?`