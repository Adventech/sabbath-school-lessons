---
title:  Të Fiksosh Sytë Tek Jezusi
date:   23/12/2024
---

`Lexoni Gjoni 21:20-22. Cila pyetje e çoi Pjetrin në rrugën e gabuar? Si e drejtoi Jezusi rrugën?`

Jezusi sapo kishte restauruar Pjetrin në shërbesë dhe i tha, "Më ndiq" (Gjoni 21:19). Me shumë gjasa ishte një ndjekje konkrete e Jezusit përgjatë bregut. Dhe kjo, sepse Pjetri kthehet dhe shikon Gjonin që ndjek Jezusin gjithashtu, dhe pyet në lidhje me Gjonin. " 'Zot, dhe me të çdo të bëhet?' " (Gjoni 21:21).

Duke restauruar Pjetrin në shërbesë, Jezusi kishte parashikuar mënyrën e vdekjes së Pjetrit (Gjoni 21:18). Me sa duket Pjetri ishte kurioz për vdekjen e Gjonit, gjithashtu. Jezusi ridrejton vëmendjen e Pjetrit tek çështja e të qenurit dishepull, dhe jo të shqetësuarit se çfarë do t'i ndodhë një dishepulli tjetër.

`Lexoni Gjoni 21:23-25. Si u keqkuptua thënia e Jezusit? Si e korrigjoi apostulli Gjon këtë keqkuptim?`

Njerëzit keqkuptuan atë që donte të thoshte Jezusi kur tha, " 'Nëse dua që ai të mbetet derisa të vij Unë, ç'të duhet? Ti ndiqmë!' " (Gjoni 21:22). Ata mendonin se kjo do të thoshte se Jezusi do të kthehej para se Gjoni të vdiste. Teksa kalonte koha dhe Gjoni ishte moshuar, do të ishte një krizë nëse ai do të vdiste (që me siguri ka vdekur) dhe Jezusi të mos ishte kthyer. Gjoni e korrigjon këtë keqkuptim, duke indikuar se ishte çështje e vullnetit të Jezusit, jo një profeci se çfarë do të ndodhë.

Ideja e fokusit tek Jezusi, në vend të fokusit tek njerëzit e tjerë, është një çështje e fuqishme në pjesën tjetër të mësimit të kësaj jave. Jezusi, dhe vetëm Jezusi, është Shpëtimtari ynë. Njerëzit herët a vonë do ju zhgënjejnë, ndoshta dhe lëndojnë gjithashtu.

E vërteta që mbulohet nga e Marta deri të Enjten do të vazhdojë me temën e të kuptuarit të Fjalës së Perëndisë, duke synuar njohjen dhe ndjekjen e Jezusit, që duhet të jetë Mësuesi dhe Udhërrëfyesi ynë i vetëm - pavarësisht ndihmës, këshillës, dhe udhëzimeve që marrim nga të tjerët.

`Sa shpesh të tjerët, nga të cilët keni pritur, ju kanë zhgënjyer? Çfarë mësime, sado të vështira, keni mësuar nga këto eksperienca?`