---
title:  Drita dhe Errësira
date:   24/12/2024
---

`Lexoni Gjoni 1:4–10; Gjoni 3:19–21; Gjoni 5:35; Gjoni 8:12; Gjoni 9:5; Gjoni 11:9, 10; dhe Gjoni 12:35. Çfarë kontrasti del këtu, dhe pse ky kontrast është kaq thelbësor të kuptosh të vërtetën?`

Bota është në errësirë; e mbyt dritën dhe vetë, nuk mund të gjejë rrugën drejt Perëndisë së vërtetë, Perëndisë Krijues, zbulesës dhe Shpengimit.

"A mundesh ti të hulumtosh thellësitë e Perëndisë? Janë më të larta se qielli; çfarë mund të bësh? Janë më të thella se Sheoli: çfarë mund të dish?" Jobi 11:8. Vetëm fryma e adoptimit mund të na zbulojë gjërat e thella të Perëndisë, ato që 'syri nuk i ka parë, dhe veshi nuk i ka dëgjuar, dhe as që shkon tek zemra e njeriut'. 'Zoti na i ka zbuluar përmes Frymës së Tij' " - Ellen G. White, Dëshira e Kohërave, f. 412.

Vetëm Jezus Krishti "e ka shfaqur Atë", Atin (Gjoni 1:18). Folja në Greqisht është exēgeomai, që do të thotë "të interpretosh", "shpjegos,," "ekspozosh". Gjoni e paraqit Jezusin si një lajmëtar qiellor, si Ai që shpjegon se çfarë do të thotë të njohësh Perëndinë. Vetëm përmes Jezusit mund të njohim me të vërtetë Perëndinë.

`Lexoni Gjoni 8:42-44. Si e përshkruan Jezusi themelin e gabuar mbi të cilin drejtuesit e Izraelit kishin bazuar besimin e tyre?`

Ata që nuk qëndrojnë në të vërtetën flasin nga vetja. Ata e "shohin" kuptimin e një teksti vetëm nga perspektiva njerëzore. Nga ana tjetër, ne duhet të pranojmë se Krishti është drita e botës dhe ta ndjekim Atë në intepretimin e Fjalës së Tij. Përkundrazi, djalli flet nga "vetja" (Gjoni 8:44). Nëse nuk kemi kujdes dhe nuk i dorëzohemi me besim dhe bindje Zotit, rrezikojmë të bëjmë të njëjtën gjë: ta lexojmë tekstin bazuar vetëm mbi dëshirat dhe perspektivat tona, gjë që është më e lehtë sesa mendojmë.

`Si i përgjigjeni të vërtetave, që dalin para jush në vend të mënyrës sesi duhet t’u përgjigjeni atyre të vërtetave?`