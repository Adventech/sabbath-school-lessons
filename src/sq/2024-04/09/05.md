---
title:  Refuzimi i Burimit të Jetës
date:   27/11/2024
---

Disa nga historitë më të trishtuara në të gjitha Shkrimet ndodhin në Ungjilin e Gjonit. "Drita shkëlqen në errësirë dhe errësira nuk e kuptoi... [Drita] ishte në botë, dhe bota u krijua me anë të Tij, por bota nuk e njohu. Ai erdhi në shtëpinë e vet dhe të vetët nuk e pranuan" (Gjoni 1:5, 10, 11). "UNË JAM" u refuzua nga shumë njerëz të popullit të Tij.

Nuk është çudi që më vonë Pali paralajmëron, "Mos e hidhni tej guximin tuaj" (Heb. 10:35). Siç kemi parë herë pas here Krishti u refuzua, sepse njerëzit nuk pranuan Fjalën e Tij.

"Mënyra bashkëkohore humaniste e të menduarit fillon me dyshimin. Njerëzit venë gjithçka në pikëpyetje në mënyrë që të përcaktojnë çfarë është e vërtetë. Ajo gjë që i mbijeton zjarrit të ekzaminimit pranohet nga ata si njohuri solide, diçka për të bazuar besimin. Disa aplikojnë të njëjtën metodë tek Bibla, duke venë gjithçka në pikëpyetje nga një perspektivë shkencore, historike, psikologjike, filozofike, arkeologjike ose gjeologjike, në mënyrë që të përcaktojnë se çfarë është e vërtetë në Bibël. Vetë metoda fillon dhe ndërtohet mbi dyshimin për të gjetur vërtetësinë e Shkrimit. Krishti pyeti, 'Kur të vijë Biri i njeriut, a do të gjejë besim mbi tokë?' (Luka 18:8)" - E. Edward Zinke and Roland Hegstad, The Certainty of the Second Comming, (Hagerstown, MD: Review and Herald Publishing Association, 2000) f. 96.

`Lexoni Numrat 13:23-33. Ku qëndronte ndryshimi midis dy raporteve nga spiunët që u kthyen nga Kanaani?`

Mëkati i Hebrenjve kur ishin në Kadesh Barne ishte se dyshuan Fjalën e Perëndisë. Zoti u kishte kërkuar të shkonin dhe të pushtonin tokën. Dymbëdhjetë spiunë u dërguan në Kanaan të vëzhgonin tokën. U kthyen me dy raporte. Shumica dha raporte negative. Ka gjigandë në tokë, qytete me mure të larta, armë që nuk i kemi parë më parë, dhe ushtri të trajnuara mirë. Nga ana tjetër, ne kemi qenë skllevër në tokën e Egjiptit me pak eksperiencë ushtarake. Dhjetë spiunë votuan kundër, bazuar mbi evidencat e rënda nga pikëpamja njerëzore. Dy spiunë votuan po, bazuar mbi besimin e tyre në fuqinë e madhe të Fjalës së Zotit.

`Si mund të shmangim të njëjtin gabim që u bë këtu? Dhe, megjithatë, si mund të shmangim gjithashtu supozimin, duke bërë një gjë të pamend, duke besuar se po bëjmë vullnetin e Zotit dhe nuk mund të mposhtemi dot?`