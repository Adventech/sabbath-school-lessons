---
title:  Për më tepër studim
date:   29/11/2024
---

Lexoni Ellen G. White, " 'Zoti Me Ne', f. 19-26; "Konflikti", f. 601-609, te Dëshira e Kohërave.

"Kur vendosi të marrë mbi Vete anën njerëzore, Krishti zbuloi një karakter të kundërt nga karakteri i Satanit. Por Ai u ul edhe më tepër në rrugën e përulësisë. 'Duke u gjetur në formën e një njeriu, Ai e përuli Veten, dhe u bë i bindur deri në vdekje, deri në vdekjen e kryqit' Fil. 2:8. Ashtu si kryeprifti la mënjanë rrobat e tij të bukura priftërore dhe u vesh me veshjen e bardhë dhe të thjeshtë të një prifti të thjeshtë, ashtu dhe Krishti mori formën e një shërbëtori dhe u ofrua si flijim, duke qenë Vetë prifti, Vetë viktima. 'Ai u tejshpua për shkak të shkeljeve tona, u shtyp për paudhësitë tona: ndëshkimi për të cilin kemi paqen është mbi Të' Isa. 53:5.

"Krishti u trajtua siç e meritojmë ne, në mënyrë që ne të trajtohemi siç e meriton Ai. Ai u dënua për shkak të mëkateve tona, në të cilat nuk kishte gisht, në mënyrë që ne të shpengohemi nga drejtësia e Tij, në të cilin nuk kemi meritë. Ai vuajti vdekjen që ishte e jona, në mënyrë që ne të marrim jetën që ishte e Tij. 'Nga plagët e Tij ne jemi shëruar' " - Ellen G. White, Dëshira e Kohërave, f. 25.

**Pyetje për Diskutim**:

`Jezusi dha shumë për të shpëtuar botën. Çfarë konsideroni si mënyra më e mirë për të ndihmuar të tjerët që të shohin këtë të vërtetë të mahnitshme dhe të besojnë në Të?`

`Cilat janë ndryshimet kryesore e të marrit vendim nga një nivel tokësor përkundrejt vendimit bazuar mbi zbulesën hyjnore?`

`Si përshtaten gjërat si logjika dhe arsyeja në kuptimin e Fjalës së Perëndisë? Çfarë arsye logjike dhe racionale mund të kemi për të ardhur në besim? Si përmbushjet e profecisë apo bukuria befasuese e botës komplekse të krijuar na drejtojnë logjikisht dhe racionalisht tek ekzistenca e Perëndisë dhe e vërteta e planit të shpëtimit?`

`Gjatë klasës, flisni për përgjigjen tuaj ndaj pyetjes në fund të studimit të ditës së Martë. Ku bazohet besimi juaj? Nëse dikush do ju pyeste pse besoni tek Jezusi dhe Ungjilli, si do të përgjigjeshit?`