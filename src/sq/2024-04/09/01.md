---
title:  Burimi i Jetës
date:   23/11/2024
---

### Lexoni për studimin e kësaj jave
Gjoni 1:4; Gjoni 10:10; Gjoni 1:12, 13; Gjoni 6:61–68; Numrat 13:23–33; Mateu 4:1–4.

> <p>Vargu Përmendësh</p>
> " 'Unë jam rruga, e vërteta, dhe jeta. Askush nuk vjen tek Ati përveçse nëpërmjet meje' " (Gjoni 14:6).

Në ungjillin e Gjonit, kur e pyetën se kush ishte, Jezusi u përgjigj me terma që tregonin hyjninë. 'UNË JAM" ishte një referim i pagabueshëm për Vetë Zotin, i cili iu shfaq Moisiut në ferrishten e zjarrtë. " 'UNË JAM AI QË JAM'", i tha Moisiut (Eksodi 3:14). Dhe po i njëjti Zot, 'UNË JAM', pastaj "u bë mish dhe banoi ndër ne; dhe ne soditëm lavdinë e Tij, si lavdia e të vetëmlindurit prej Atit, plot hir e të vërtetë" (Gjoni 1:14).

Tema "UNË JAM" gjendet përgjatë Gjonit. Vargu përmendësh për këtë javë e pasqyron këtë temë: " 'Unë jam rruga, e vërteta, dhe jeta' " (Gjoni 14:6). "UNË JAM" është Drita e botës, Buka e Jetës, Dera e deleve, Bariu i Mirë, dhe Vreshti i Vërtetë.

Këtë javë vazhdojmë me zbulesën e Zotit siç na është dhënë tek Gjoni. Gjithashtu do të eksplorojmë më thellë anën tjetër të gjërave, në të cilën, pavarësisht evidencave të fuqishme për Jezusin si Mesia, disa e refuzuan. Do të studiojmë këtë ide për dy arsye: të shmangim të njëjtin gabim, por gjithashtu të konsiderojmë sesi mund të jemi të aftë të fitojmë ata, që rrezikojnë të bëjnë të njëjtin gabim gjithashtu.

_* Studioni mësimin e kësaj jave për t’u përgatitur për Sabatin, 30 Nëntor._