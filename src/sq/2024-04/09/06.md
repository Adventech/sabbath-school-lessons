---
title:  Dënimi
date:   28/11/2024
---

"Ai që beson në Të nuk dënohet, por ai që nuk beson tashmë është dënuar, sepse nuk ka besuar në emrin e Birit të vetëmlindur të Perëndisë....Kushdo që bën gjëra të mbrapshta e urren dritën dhe nuk vjen te drita, që të mos zbulohen veprat e tij. Por kush bën të vërtetën vjen te drita, që veprat e tij të zbulohen, sepse u bënë në Perëndinë" (Gjoni 3:18-21; krahaso me Gjoni 1:10).

`Pse njerëzit përfundojnë në gjykim? Gjoni 3:18, 36; Gjoni 5:24, 38; Gjoni 8:24; Gjoni 12:47.`

Refuzimi i Jezus Krishtit, Drita e botës, na le të ekspozuar ndaj dyshimit dhe tundimeve të djallit. Është që të kthejë dritën në errësirë.

Evës iu dha dritë në lidhje me mënyrën sesi të vepronte me pemën në qendër të kopshtit. Satani e tundoi të vinte dritën në pikëpyetje. Ajo e vuri në provë fjalën e Zotit, duke arsyetuar se një Zot i dashurisë nuk do të shkatërronte krijesat që kishte krijuar. Ajo gjithashtu u mbështet tek shqisat e saj. Gjarpri kishte ngrënë nga fryti dhe tani kishte fuqinë të fliste. Ndoshta gjarpri ka të drejtë. Nëse marr nga fryti, mund të bëhem si Perëndia! E mashtruar, ajo i ktheu kurrizin dritës. Dhe burri i saj zgjodhi të njëjtën rrugë.

`Lexoni Mateu 4:1-4. Çfarë parime përdori Krishti në shkretëtirën e tundimeve për të luftuar ndaj mashtrimeve të Satanit?`

Krishti u përball me të njëjtën mënyrë të menduari si Adami dhe Eva dhe Izraeli në Kadesh Barnea. Ai mund të pyeste pse një Zot i dashurisë do të linte Birin e Tij në shkretëtirë për 40 ditë dhe netë pa ushqim dhe mbrojtje. Ai gjithashtu mund të kishte vendosur të shfaqte fuqinë e Tij si Bir, duke kthyer gurët në bukë! Përkundrazi, Ai u përgjigj me anë të Fjalës së Perëndisë. Ai veproi në një nivel të gjërave qiellore në vend që të kishte një mendim sipas gjërave tokësore. Sa e lehtë do të ishte për të, që të arsyetonte vendimin e Tij të gabuar, që shumë njerëz, madje dhe ata në besim, e bëjnë shpesh.