---
title:  Për më tepër studim
date:   20/12/2024
---

Lexoni Ellen G. White, " 'U Krye'", f. 758-764; " 'Zoti u Ringjall', f. 779-787; dhe " 'Pse Po Qan'"? f. 788-794, te Dëshira e Kohërave. Shikoni gjithashtu, Clifford Goldstein, Risen: Finding Hope in the Empty Tomb (Nampa, ID: Pacific Press, 2020).

"Pilati dëshironte ta çlironte Jezusin. Por pa se nuk e bënte dot këtë, dhe, megjithatë ruajti pozitën dhe nderin e vet. Në vend që të humbiste fuqinë e tij nga bota, zgjodhi të sakrifikojë një jetë të pafajshme. Sa shumë njerëz, për të shmangur humbjen ose vuajtjen, sakrifikojnë parimet. Ndërgjegjja dhe detyra të tërheqin nga njëra anë, dhe interesat vetjake nga ana tjetër. Rryma të tërheq fort në drejtimin e gabuar, dhe ai që bën kompromis me të keqen përpihet në errësirën e thellë të fajit" - Ellen G. White, Dëshira e Kohërave, f. 738.

"Krishti nuk e dha jetën e Tij derisa të përmbushte punën për të cilën kishte ardhur, dhe me psherëtimën e fundit tha, 'U Krye' Gjoni 19:30. Beteja ishte fituar. Dora e Tij e djathtë dhe krahu i Tij i shenjtë e kishin nxjerrë fitimtar. Si Fitimtar ngriti flamurin e Tij në lartësi të përjetshme. A kishte gëzim mes engjëjve? Të gjithë kishin triumfuar në fitoren e Shpëtimtarit. Satani ishte mposhtur, dhe e dinte se mbretëria e tij kishte humbur.

"Për engjëjt dhe botët e parëna thirrja, 'U Krye' kishte një domethënie të thellë. Ishte për ta si dhe për ne që vepra e madhe e shpagimit ishte kryer. Ata ndajnë me ne frutat e fitores së Krishtit" - Ellen G. White, Dëshira e Kohërave, f. 758.

**Pyetje për Diskutim**:

`Çfarë procese vendimi mund t'ju ndihmojnë të shmangni të njëjtin gabim që bëri Pilati?`

`Pse Jezusi duhet të vdiste në vendin tonë? Pse duhet të ishte Zëvendësuesi ynë? Pse ishte e nevojshme vdekja e Tij për shpëtimin tonë? Me çfarë Shkrime e mbështetni përgjigjen tuaj?`

`Cila është marrëdhënia midis evidencave nga Shkrimet dhe evidencave historike kur bëhet fjalë për të besuar ringjalljen e Jezusit? Pra, cila është evidenca historike, që mbështet fuqishëm ringjalljen e Jezusit?`

`Mendoni për 1 Korintasve 15:12-20. Si mund të kuptosh idenë që, pa ringjalljen e Krishtit, "ata që kanë fjetur në Krishtin janë të humbur" (1 Kor. 15:18), nëse ata që kanë "fjetur në Krishtin" shkojnë menjëherë në qiell? Si konfirmojnë këtu fjalët e Palit të vërtetën që të vdekurit flenë deri në ringjalljen që ndodh në kthimin e Krishtit?`