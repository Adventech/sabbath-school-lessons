---
title:  Jezusi dhe Maria
date:   19/12/2024
---

`Lexoni Gjoni 20:11-13. Çfarë ndodhi këtu që tregon se pse Maria Magdalena ende nuk e kuptonte varrin bosh?`

Maria përmendet në tekstin më parë se shkoi t'i tregojë Pjetrit dhe Gjonit se varri ishte bosh (Gjoni 20:2). Ata vrapuan drejt varrit, dhe ajo u kthye atje pak më vonë. Pasi Pjetri dhe Gjoni inspektuan varrin, u larguan dhe ata. Por Maria u kthye, dhe po vajtonte atje. Pa dyshim që kishte qarë goxha ditët e fundit. Dhe tani - edhe këtë kishte mangut? Duke u ndalur, shikon brenda.

Për çudi, dy engjëj të veshur me të bardha gjendeshin në varr, të ulur atje ku qe shtrirë trupi i Jezusit. Ata e pyetën,

" 'Grua, përse po qan?' " (Gjoni 20:13). Përgjigjja e saj e dhimbshme ishte se i kishin marrë Zotin e saj, dhe nuk e dinte se ku e kanë lënë.

`Lexoni Gjoni 20:14-18. Çfarë ndryshoi çdo gjë për Marinë?`

Me lot në sy, Maria u kthye dhe pa dikë që qëndronte krah saj. Me fjalë të ngjashme si të engjëjve, i Panjohuri e pyet, "Grua, pse po qan? Kë po kërkon?' " (Gjoni 20:15). Ajo mendon se po flet me kopshtarin dhe i kërkon ndihmë për të gjetur trupin e Jezusit.

I Panjohuri thotë një fjalë, "Mari". Ishte një zbulesë vetëm me një fjalë që ndryshoi botën. Papritur, Maria e surprizuar dallon se Jezusi i ringjallur po i fliste. Jezusi insiston që të mos e prekë, se duhet të ngjitet tek Ati. Por detyra e saj është shkojë dhe t’u tregojë dishepujve se Ai do të ngjitet " 'tek Ati Im dhe Ati Juaj, Perëndia Im dhe Perëndia juaj' " (Gjoni 20:17). Maria e përmbushi misionin e saj. Ajo u tregon dishepujve se kishte parë Zotin dhe gjithashtu u tregoi gjithë detajet e tjera që i kishte thënë (Gjoni 20:18).

`Lexoni 1 Korintasve 15:12-20. Sipas Palit, çfarë dobie ka besimi ynë i Krishterë nëse Krishti nuk u ringjall nga të vdekurit?`