---
title:  Histori Misionare
date:   20/12/2024
---

### Rri zgjuar dhe lutu

_Ues_

Drejtori i kampit kërkoi një takim urgjent, natën vonë, për të biseduar rreth diçkaje jo-normale, në Kampin Polaris, në Alaskë.

Ues, i cili punonte si mirëmbajtësi i kampit, u bashkua me anëtarët e tjerë të stafit, për të biseduar dhe lutur. E dashura e tij, Rejçëll, që punonte si kujdestare, u tregoi të tjerëve rreth ndodhive të çuditshme, në kabinën ku ajo kujdesej për tetë vajza. Sa herë që Jezusi përmendej, para se të flinin, në lutje apo në biseda të tjera, gjëra të çuditshme ndodhnin pasi shuhej drita. Vajzat ishin të frikësuara dhe po shihnin ëndrra të këqija.

Në fund të takimit, anëtarët e stafit u lutën bashkë dhe u kthyen në kabinat e tyre. Kur Ues arriti në kabinën e tij, ora ishte pothuajse 11.

— Kjo nuk është koha për të fjetur, — mendoi ai. — Është koha për të qëndruar zgjuar dhe lutur.

— Uesi u largua nga kabina dhe ndoqi shtegun deri tek banjat e reja të djemve, të ndërtuara pak kohë më përpara, më ndihmën e Ofertës së Sabatit të 13të.

Ai u gjunjëzua dhe filloi të lutej për Rejçëll dhe vajzat në kabinën e saj.

— Perëndi, lutem që ëngjëjt e Tu ta rrethojnë atë kabinë, — tha ai. — Largo çdo të keqe, në mënyrë që vajzat të kënaqen në kamp dhe te Të njohin Ty.

Kaluan 5 minuta. 10 minuta. 15 minuta.

Uesi nuk ishte lutur ndonjëherë, më shumë se 10-15 minuta, por ai nuk donte të ndalonte. Ai ishte i vendosur të shihte dhe të lutej derisa ta ndiente se lutjet e tij nuk ishin më të nevojshme.

— Perëndi, dërgo ëngjëjt e Tu të largojnë çdo të keqe nga kabina e Rejcëllit, — tha ai. — Ndihmo Rejçëll dhe vajzat të mos shohin më ëndrra të këqija. Ndihmoji të flejnë mirë. Më jep zgjuarsi si t’i ndihmoj më shumë.

Ai u lut për 20-30 minuta. Atëherë ai dëgjoi një grup njerëzish që po ecnin drejt kabinës qëndrore. Ai dëgjoi zhurma të çuditshme. Ai vazhdoi të lutej.

Më pas, pa një grup që po shkonte drejt varkës së kampit. Ai u çua dhe shkoi të ndihmonte. Një vajzë nuk ndihej mirë dhe duhej të çohej në spital. Ues ishte trajnuar si teknik i ndihmës së shpejtë dhe hipi në varkë, bashkë me pesë anëtarë të tjerë të stafit, që ta çonin vajzën në spital. Ai ishte i gëzuar që kishte qenë zgjuar, duke u lutur, sepse mund të ndihmonte. Pasi e çuan vajzën në spital, ata u kthyen përsëri në kamp. Ora ishte rreth 2 natës. Qielli ishte i errët dhe tingujt lajmërues të varkës nuk punonin. Liqeni ishte i cekët në disa vende dhe varka mund të përmbysej nëse përplasej më ndonjë gjë. Uesi u lut. Të gjithë në varkë u lutën.

Me ndihmën e navigatorit, ata shkonin drejt kampit. Por pastaj varka u ngadalësua. Kampi duhet të ishte para tyre. Por ishte kaq errësirë sa asnjëheri prej tyre nuk shihte gjë. Nuk mund të vazhdonin të sigurt.

Uesi u lut. Të gjithë në varkë u lutën. Papritur, një dritë u ndez në mes të kampit. Drita e bardhë, e fortë, ndriçoi gjithë kampin. Uesi dhe të tjerët arritin në shihnin kabinat e djemve dhe të vajzave. Ata mund të shihnin kabinën kryesore. Por, më e rëndësishmë, ata mund të shihnin bregun e liqenit. Njëri prej tyre e drejtoi varkën nga drita dhe e çoi deri në breg. Kur zbritën nga varka, ata donin të shihnin nga vinte drita. Ata donin të falenderonin personin që e kishte ndezur. Por drita u fik dhe errësira e mbuloi kampin sërish. Dukej se të gjithë po flinin.

Në mëngjes, Uesi dhe të tjerët pyetën se nuk e kishte ndezur dritën. Askush nuk u përgjigj. Ata thanë se ishin duke fjetur. Uesi beson se një ëngjëll u tregoi rrugën.

Uesi, që tani është drejtori i kampit, u martua me Rejçëll, Ai mësoi një mësim të rëndësishëm atë natë.

— Unë u përdora nga Perëndia për të ndihmuar dikë që kishte nevojë, — tha ai. Isha aty sepse pata përshtypjen se duhej të shihja dhe të lutesha. Unë ndihmova në një situatë, por pastaj ëngjëlli e zgjidhi problemin tonë.

Faleminderit për ofertat tuaja në Sabatin e 13të, në vitin 2015, ëe ndihmuan Kampin Polaris në ndërtimin e kabinave, dusheve dhe banjave të reja. Ti mund të ndash dashurinë e Jezusit me fëmijët nativë të Alaskës këtë tremujor, me anë të ofertës në Sabatin e 13të, e cila do të shkojë në Bethel, Alaska. Faleminderit që planifikoni një ofertë bujare për në 28 Dhjetor.

— Ky kamp ka tërhequr vëmendjen e djallit, — tha Ues. — Ndiej se ai po përqendrohet këtu për shkak të influencës sonë të fortë tek fëmijët.

**Fakte të shpejta**

- Në vitin 1959, Alaska u bë shteti i 49 i Shteteve të Bashkuara.