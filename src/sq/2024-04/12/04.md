---
title:  "U Krye"
date:   17/12/2024
---

Siç thuhet tek Gjoni 19:17-22, Pilati shkroi një mbishkrim në Latinisht, Greqisht, dhe Hebraisht ku thoshte, "Jezusi i Nazaretit, Mbret i Judenjve" (Gjoni 19:19). Drejtuesit fetarë donin që ta ndryshonte. Pilati nuk pranon, dhe mbishkrimi ngelet, një dëshmi e heshtur e së vërtetës në lidhje me Jezusin dhe një nga shenjat që Jezusi kurorëzohet si Mbret në kryq. Ja ku është Jezusi, me të vërtetë Mbreti i tyre, Mbreti i Judenjve, i varur në një kryq si një bandit i zakonshëm.

"Një fuqi më e lartë se e Pilatit apo Judenjve ka drejtuar vendosjen e atij mbishkrimi mbi kokën e Jezusit. Nga providenca/maturia e Perëndisë ishte që të ngjallte mendim, dhe hetim të Shkrimeve" - Ellen G. White, Dëshira e Kohërave, f. 745.

`Lexoni Gjoni 19:25-27. Çfarë skena prekëse ndodhin këtu në lidhje me nënën e Jezusit tek kryqi?`

Mes atyre që qëndronin në këmbë të kryqit atë ditë ishin edhe Gjoni, dishepulli i dashur, bashkë me Marian, nënën e Jezusit dhe të tjerët. Shumë vite më parë, Simoni kishte parashikuar këtë eksperiencë kur Jozefi dhe Maria sollën Jezusin në tempull për ta dedikuar (krahaso me Luka 2:34, 35). Tani në momentet e Tij të fundit, Jezusi i flet nënës së Tij. " 'O grua, ja biri yt!' " dhe Gjonit i thotë, " 'Ja nëna jote!' " (Gjoni 19:26, 27).

`Lexoni Gjoni 19:28-30. Cila është rëndësia e fjalëve të Jezusit kur po vdiste, "U krye"?`

Fjala Greke teleō (të mbarosh, plotësosh, kryesh) te vargu 28 ("çdo gjë tani përfundoi", ESV) është e njëjta folje, që përdoret te vargu 30 ("U krye"). Për më tepër, një fjalë që lidhet me të, teleioō (të përfundosh, të bësh të përsosur) shfaqet gjithashtu te vargu 28, duke iu referuar përmbushjes së Shkrimeve ("të përmbushë Shkrimin", ESV). Sado të frikshme skenat, çdo gjë po përmbushej, arrihej, plotësohej.

Kur Jezusi thotë, "U krye!" Ai po plotëson, përmbush, punën që Ati i dha për të bërë.

`Kur Jezusi tha, "U krye", çfarë kuptimi ka për secilin prej nesh? Çfarë u krye, dhe si aplikohet kjo në jetët tona?`