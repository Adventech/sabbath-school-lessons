---
title:  'Ora e Lavdisë: Kryqi dhe Ringjallja'
date:   14/12/2024
---

### Lexoni për studimin e kësaj jave
Gjoni 18:33–19:5; Gjoni 19:17–22; Gjoni 19:25–27; Luka 2:34, 35; Gjoni 20:1–18; 1 Korintasit 15:12–20.

> <p>Vargu Përmendësh</p>
> "Atëherë Pilati i tha: 'Ti, pra, qenke mbret?'. Jezusi u përgjigj, 'Ti thua se Unë jam mbret. Për këtë Unë kam lindur dhe për këtë kam ardhur në botë - që të dëshmoj për të vërtetën. Kush është për të vërtetën, e dëgjon zërin Tim' " (Gjoni 18:37).

ryqëzimi dhe ringjallja e Jezusit janë pika kulminante tek Gjoni. Dhjetë kapitujt e parë mbulojnë përafërsisht tre vjet e gjysëm; kapitujt 11-20, nga ana tjetër, mbulojnë rreth një deri në dy javë.

Katër Ungjijtë paraqesin vdekjen e Jezusit në mënyra të ndryshme. Megjithëse historitë e tyre përputhen, secili autor thekson pika kyçe, që rezonojnë veçanërisht me temat e Ungjillit të tij. Mateu thekson përmbushjen e Shkrimeve; Marku thekson paralelizmin midis pagëzimit të Jezusit dhe kryqit; dhe Luka fokusohet tek kryqi si shërim dhe shpëtim (historia e hajdutit në kryq).

Por Gjoni paraqet kryqin si kurorëzimin e Jezusit, veçanërisht në lidhje me idenë e orës, që përmendet shpesh përgjatë librit (Gjoni 7:30, Gjoni 8:20, Gjoni 12:27). Ideja e kurorëzimit është një pamje ironike, duke qenë se kryqëzimi ishte mënyra Romake më poshtëruese për të vdekur. Ky kontrast tregon përshkrimin thellësisht ironik që bën Gjoni: Jezusi po vdes me poshtërim, por në të njëjtën kohë, ky është kurorëzimi i Tij i lavdishëm si Shpëtimtar.

_*Studioni mësimin e kësaj jave për t’u përgatitur për Sabatin, 21 Dhjetor._