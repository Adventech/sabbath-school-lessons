---
title:  Jezusi dhe Ati
date:   09/12/2024
---

Ne jemi krijuar nga Hyjnia për një marrëdhënie personale me Të (Zan. 1:26, 27). Megjithatë, për shkak të mëkatit, kjo marrëdhënie u përça në mënyrë radikale. Mund të shohim impaktin e menjëhershëm të kësaj në historinë e Kopshtit të Edenit.

`Lexoni Zanafilla 3:7-9. Si na zbulon kjo çarjen që shkaktoi mëkati, dhe çfarë do të thotë që ishte Zoti që na kërkoi ne, dhe jo anasjelltas?`

Qëllimi i Hyjnisë ishte të ofronte shërimin për gjithë njerëzimin që të mbyllej ajo çarje e shkaktuar nga mëkati, edhe sikur i gjithë njerëzimi të mos pranojë atë që Ai i ofroi.

Për të restauruar këtë marrëdhënie, një nga Pjesëtarët e Hyjnisë u bë njeri. Kështu, Fjala u bë mish dhe banoi ndër ne, duke manifestuar lavdinë e Perëndisë (Gjoni 1:14-18). Rrjedhimisht, njerëzimi ka marrë plotësinë e Tij dhe hirin. Kjo është arsyeja e ardhjes së Jezusit, për të ndarë, deklaruar lavdinë e Perëndisë në mënyrë që marrëdhënia e thyer nga mëkati të restaurohet, të paktën për ata që duan të pranojnë me anë të besimit atë që iu ofron Jezus Krishti.

`Çfarë shprese e mrekullueshme duket për ne në këto vargje? Gjoni 1:1, 2; Gjoni 5:16–18; Gjoni 6:69; Gjoni 10:10, 30; Gjoni 20:28.`

"Tek Krishti është jeta, origjinale, e pahuazuar dhe e pavaru." - Ellen G. White, Dëshira e Kohërave, f. 530. Megjithatë si Biri i mëshiruar, i cili e ka "zbrazur veten" (Fil. 2:7) nga ushtrimi i fuqive të Tij, Krishti, kur flet për ekzistencën e Tij në tokë si një njeri mes njerëzve, mund t'i referohej zotërimit të Tij të jetës si një dhuratë nga Perëndia. "Hyjnia e Krishtit është siguria e besimtarit për jetën e përjetshme" - Dëshira e Kohërave, f. 530.

Zoti nuk u njoh nga njerëzimi (Gjoni 17:25). Prandaj, Ai dërgoi Birin e Tij të vetëm (Gjoni 9:4, Gjoni 16:5) në mënyrë që Ai, Ati, të mund të njihet.

`Në kontekstin e kozmosit, një ateist shkroi, "Në errësirën tonë, në gjithë këtë pafundësi, nuk ka asnjë të dhënë që ndihma do të vijë nga diku tjetër përveçse nga vetja jonë". Çfarë mëson Bibla që na tregon sesa i gabuar është ky konkluzion?`