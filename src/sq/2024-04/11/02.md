---
title:  Ati Qiellor
date:   08/12/2024
---

Ungjilli i Gjonit është shkruar nga pikëpamja e tregimit biblik, duke filluar me origjinën tonë. "Në fillim Perëndia krijoi qiejt dhe tokën" (Zan. 1:1). Ose: në fillim Ati, Biri, dhe Fryma e Shenjtë krijuan qiejt dhe tokën. Ata janë Burimi i gjithçkaje që ekziston. Ata krijuan universin, përfshi qeniet që banojnë në të. Në planetin tonë ishte një krijim i veçantë i jetës, dhe më i veçanti nga gjithë krijimi ishte njerëzimi. Dhe qëllimi i Zotit kur krijoi njerëzimin ishte që ata të jetonin në harmoni dashurie me Të dhe me njëri - tjetrin.

Fatkeqësisht, Luciferi solli mëkatin në këtë botë. Mëkati është, mes të tjerave, një përçarje e marrëdhënies tonë me Zotin. Keqprezanton se kush është Perëndia. Kështu, Jezusi mori përsipër natyrën tonë njerëzore në mënyrë që të restaurojë njohurinë tonë të Perëndisë dhe të shpëtojë njerëzimin.

Ndërkohë që këtu, Jezusi e dorëzoi jetën e Tij tek Ati, duke jetuar sipas udhëzimeve të Tij. Ai tha, " 'Unë dhe Ati im jemi një' " (Gjoni 10:30). " 'Ati është në Mua, dhe Unë në Atë' " (Gjoni 10:38). " 'Nëse Unë nuk bëj veprat e Atit Tim, mos më besoni' " (Gjoni 10:37).

**Cilat ishin disa nga rolet e Atit, siç përshkruhen në pasazhet në vijim?**

`Gjoni 3:16, 17; Gjoni 6:57`

`Gjoni 5:22, 30`

`Gjoni 6:32; Gjoni 14:10, 24`

`Gjoni 6:45`

`Gjoni 15:16, Gjoni 16:23`

`Këto vargje tregojnë Atin në lidhje të afërt me Jezus Krishtin, Birin e Tij. Ati ka një kontakt të afërt me botën tonë dhe një investim të thellë në shpëtimin tonë. Çfarë na mëson kjo e vërtetë në lidhje me dashurinë e Zotit për ne?`