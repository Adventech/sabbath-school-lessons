---
title:  Për më tepër studim
date:   13/12/2024
---

Lexoni Ellen G. White, " 'Mos Lini Zemrat Tuaja të Trishtohen' ", f. 662-680, te Dëshira e Kohërave; "Additional Note on [John] Chapter 1", The SDA Bible Commentary, vol. 5, f. 911-919.

Kur vlerësonin se kush ishte Jezusi, kundërshtarët e Tij gjykonin nga standardi njerëzor "sipas mishit" (Gjoni 8:15). Kjo është edhe më keq se gjykimi "nga pamja" (Gjoni 7:24). Këtu mbështeteshin tek kriteret e mishit, e një njerëzimi të rënë në një botë të rënë, pa kontrollin e Frymës (shiko Gjoni 3:3-7). Ata e panë "mishin" e Tij, por asnjëherë nuk menduan për mundësinë se Ai mund të ishte Fjala që u bë mish (Gjoni 1:14). Ta konsiderosh Krishtin me kritere kaq të kufizuara është ta gjykosh nga një pikëpamje e botës (2 Kor. 5:16).

"Ngushëlluesi quhet 'Fryma e së vërtetës'. Puna e Tij është të përkufizojë dhe të ruajë të vërtetën. Ai jeton në fillim në zemër si Fryma e së vërtetës, dhe kështu bëhet Ngushëlluesi. Ka ngushëllim dhe paqe në të vërtetën, po nuk ka paqe apo ngushëllim të vërtetë në gënjeshtrën. Përmes teorive dhe traditave të rreme Satani merr pushtetin e tij mbi mendjen. Duke i drejtuar njerëzit në standarde të gabuara, ai shtrembëron karakterin. Përmes Shkrimeve, Fryma e Shenjtë i flet mendjes dhe zemrës. Në këtë mënyrë ekspozon gabimin, dhe e heq nga shpirti. Është përmes Frymës së të vërtetës, përmes punës së fjalës së Perëndisë, që Krishti sjell njerëzit tek Vetja" - Ellen G. White, Dëshira e Kohërave, f. 671.

**Pyetje për Diskutim**:

`Jeta e përjetshme është të njohësh Perëndinë (Gjoni 17:3). Çfarë do të thotë të njohësh Perëndinë, përkundrejt thjesht të dish disa fakte për Të, pra, që Ai është i madhërishëm ose i dashur ose një Zot i drejtësisë? Nëse dikush do ju pyeste, "A e njeh Perëndinë?" si do i përgjigjeshit? Si përshtatet Jezusi në përgjigjen tuaj?`

`Praktikisht, me fjalë të thjeshta, çfarë kuptohet nga fjalët e Jezusit, "fjala jote është e vërteta" (Gjoni 17:17)?`

`Jezusi u lut, " 'Unë nuk kërkoj që Ti t'i heqësh nga bota, por që Ti t'i mbrosh nga i ligu' " (Gjoni 17:15). Si ndikojnë zgjedhjet tona në lidhje me realizimin e kësaj lutjeje në jetën tonë?`