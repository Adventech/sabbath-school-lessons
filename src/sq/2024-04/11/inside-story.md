---
title:  Histori Misionare
date:   13/12/2024
---

### Shoku i Përjetshëm

Mika

Puna si kujdestar i djemve, në kampin veror në Alaska, iu duk shumë interesante Mikës. Ai ishte 11 vjeç dhe jetonte në Oregon. Mësuesi i Shkollës së Sabatit kishte lexuar një histori nga Kampi Polaris, një kamp veror Adventist, në Alaska. Historia ishte rreth djemve nativë nga Alaska, të cilët kishin frikë nga fantazmat, derisa mësuan se Jezusi është më i fuqishëm.

Kjo histori e magjepsi Mikën. Ai nuk e kishte menduar ndonjëherë se kishte fëmijë, në Shtetet e Bashkuara, që kishin frikë nga fantazmat dhe nuk e njihnin Jezusin. Në Sabatin e 13të ai dha ofertën e tij me shumë gëzim, që të ndihmonte fëmijët në Kampin Polaris.

Por Mika nuk e dinte se, gjashtë vjet më vonë, ai vetë do të punonte në Kampin Polaris. Ai nuk e dinte se do të kishte mundësinë të ndante Jezusin me djemtë nga Alaska, që nuk e njihnin. Dhe ndodhi pikërisht kjo.

Mika, tani si një student 17 vjeçar, i Akademisë së Oklahomës, shkoi në Alaska, të punonte si kujdestar, në kamp. Aty, ai i vendos si kujdestar i gjashtë djemve, të moshës 10-15 vjet, në një nga kabinat që u ndërtua me ndihmën e Ofertave të Sabatit të 13të, që ai kishte dhënë kur ishte fëmijë. Ai lutej çdo ditë që të kishte mundësinë të ndante Jezusin.

Një mbremje, Mika hapi Biblën dhe lexoi Romakët 8:38 “Sepse unë jam i bindur se as vdekja, as jeta, as engjëjt, as pushtetet, as fuqia dhe as gjërat e tashme as gjërat e ardhshme”. Pastaj ai pyeti:

— Çfarë mendoni rreth kësaj? Perëndia është gjithmonë me ne dhe është Miku ynë.

Djemtë u menduan për disa çaste. Pastaj, njëri prej tyre tha:

— Perëndia është Shoku ynë i përjetshëm i sistemit.

Djemtë e tjerë buzëqeshën. Kampi Polaris përdor “sistemin e shokut” në të cilin asnjë fëmijë nuk shkon gjëkundi vetë. Nëse një djalë dëshiron të shkojë diku, ai duhet të shkojë me një djalë tjetër. Kjo do të thotë që, nëse ai do të shkojë në banjë, duhet të shkojë me një shok. Nëse do të mbushë shishen me ujë në burimin jashtë, duhet të shkojë me një shok. Nëse do të kthehet në kabinë sepse harroi diçka, duhet të shkojë me një shok. Djemtë e kishin këtë sistem vetëm në kamp. Por vargu Biblik sugjeronte se Jezusi ishte Shoku i Përjetshëm, që shkonte me ata në ç’do vend.

— Pikërisht! — tha Mika. — Jezusi është Shoku ynë i përjetshëm. Nuk ka rëndësi çfarë bëjmë, Jezusi është gjithmonë me ne. Ndonjëherë, ne harrojmë një shok në banjë, por nuk ka nevojë të shqetësojmë se Jezusi do të na harrojë.

Djemtë buzëqeshën edhe më shumë. Atyre u pëlqeu ideja se Jezusi ishte Shoku i Përjetshëm. Mika pyeti nëse ndonjëri dëshironte të lutej. Njëri prej djemve foli:

— Unë lutesha më përpara, — tha ai i ndrojtur. — Por ka kohë që nuk lutem, kam harruar.

— Do të lutemi bashkë, — tha Mika. — Do të të ndihmoj unë. Vetëm përsërit pas meje.

Mika uli kokën dhe u lut.

I dashur Perëndi, faleminderit për ditën e sotme.

— I dashur Perëndi, faleminderit për ditën e sotme, - përsëriti djali.

— Na ruaj sonte.

— Na ruaj sonte.

— Faleminderit për gjithçka ke bërë për ne.

— Faleminderit për gjithçka ke bërë për ne.

— Dhe faleminderit për gjithe zbavitjen që patëm sot.

— Dhe faleminderit për gjithe zbavitjen që patëm sot.

— Amen.

— Amen.

Më vonë, kur të gjithë djemtë ishin në krevate, gati për të fjetur, Mika shkoi pranë djalit që u lut.

— Thjesht bisedo me Jezusin si me një shok, — pëshpëriti ai. — Tregoji çfarë ndodhi gjatë ditës.

Djali pohoi me kokë. Mika ishte shumë i gëzuar ndërsa përgatitej të flinte. Ai ndihej shumë mirë. Ai ishte lutur çdo ditë të kishte një mundësi të ndante Jezusin. Kishte qenë një mbrëmje e mrekullueshme.

Faleminderit për ofertat tuaja në Sabatin e 13të, në vitin 2015, që ndihmuan Kampin Polaris në ndërtimin e kabinave, dusheve dhe banjave të reja. Ti mund të ndash dashurinë e Jezusit me fëmijët nativë të Alaskës këtë tremujor, me anë të ofertës në Sabatin e 13të, e cila do të shkojë në Bethel, Alaska. Faleminderit që planifikoni një ofertë bujare për në 28 Dhjetor. (Në foto – fëmijët duke adhuruar Zotin në Kampin Polaris.)

**Fakte të shpejta**

- Akutaku, që njihet gjithashtu edhe si akullorja e Eskimove, bëhet me vaj fokash, dhjamë kafshësh, dëborë dhe fruta të egra.