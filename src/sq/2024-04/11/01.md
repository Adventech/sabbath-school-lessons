---
title:  Ati, Biri dhe Fryma
date:   07/12/2024
---

### Lexoni për studimin e kësaj jave
Gjoni 14:10, 24; Zanafilla 3:7–9; Gjoni 16:27, 28; Gjoni 16:7–11; Gjoni 17:1–26.

> <p>Vargu Përmendësh</p>
> " 'Ngushëlluesi, Fryma e Shenjtë, që Ati do ta dërgojë në emrin Tim, do t'ju mësojë çdo gjë dhe do t'ju kujtojë të gjitha këto që ju thashë' " (Gjoni 14:26).

ngjilli i Gjonit është një mozaik me tema. Gjoni përmend shenjat(mrekullitë) për të treguar se Jezusi është Mesia i premtuar nga profetët. Gjoni përdor një listë dëshmish për të shpallur Jezusin si Krishti. Ai gjithashtu përdor frazën "UNË JAM" për të treguar hyjninë e Tij.

Të tre pjesëtarët e Hyjnisë përmenden tek Gjoni 1 (Gjoni 1:1-4, 14, 18, 32-34). Për shekuj të tërë njerëzit janë përpjekur të kuptojnë plotësisht natyrën e Hyjnisë, por për shkak se nuk e kuptojmë dot, shumë e kanë refuzuar idenë. Sa budallëk të refuzosh diçka thjesht, sepse nuk e kupton plotësisht ose, sepse nuk përshtatet me limitet e ngushta të arsyetimit njerëzor.

Gjoni thotë se, nëse doni të kuptoni Perëndinë duhet të shihni tek Jezusi dhe ajo që është zbuluar tek Fjala. Kjo përqasje na hap një botë krejt të re të marrëdhënieve - midis tre pjesëtarëve të Hyjnisë, midis pjesëtarëve të Hyjnisë dhe njerëzve, dhe midis vetë njerëzve. Mësimi i kësaj jave shikon mënyrën sesi Ungjilli i Gjonit paraqet Atin, Birin, dhe Frymën e Shenjtë, por tani në kontekstin e bisedës së lamtumirës (Gjoni 13-17).

_* Studioni mësimin e kësaj jave për t’u përgatitur për Sabatin, 14 Dhjetor._