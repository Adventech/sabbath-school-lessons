---
title:  Histori Misionare
date:   15/11/2024
---

### Ishte Jezusi

_Xhejms_

Ishte një e shtunë, në darkë, dhe një trokitje e fortë bëri që pastor Xhejms të hapte derën e shtëpisë së tij, në qytetin Peixh, që ndodhet pranë Rezervës Navajo, në Arizona, SHBA.

Një burrë nativ amerikan qëndronte te dera.

— Kam nevojë për ndihmë, për vajzën time — tha burri. — Ajo ka dhimbje stomaku.

Xhejms pa makinën mbrapa burrit, ky ishte vajza dhe mamaja e saj.

— Duhet ta çojmë në spital? — pyeti ai.

— Jo, jo, — tha i ati. — Vetëm lutu.

Xhejms i ftoi të hynin në shtëpi dhe burri mohoi me kokë.

— Dëshiron të shkojmë në kishë? — pyeti Xhejms, duke treguar kishën Adventiste, ngjitur me shtëpinë e tij. Ai kishte shkuar në Peixh para dy muajsh, të shërbente si pastori i kishës.

— Në rregull, — tha burri.

Ai e çoi makinën mbrapa kishës dhe mamaja doli nga makina e para.

— Ke ujë të shenjtë? — pyeti ajo.

Ajo tha se sapo kishin ardhur nga një kishë tjetër, ku i kishin kërkuar priftit ta spërkaste vajzën me ujë të shenjtë. Ai nuk kishte pranuar dhe i kishte larguar.

— Ne nuk përdorim ujë të shenjtë, — tha Xhejms. — Ne kemi Biblën.

— Ajo është kapur nga djalli — tha mamaja.

Xhejms u shtang. “Çfarë po ndodh?” mendoi ai. “Mamaja tha se e ka kapur djalli, por babai tha se ka nevojë për lutje, për dhimbjen e stomakut.”

Babai hapi derën e makinës dhe e ndihmoi vajzën të dilte. Ajo ishte e përkulur, duke shtrënguar fort stomakun. Dukej se ishte në të 20tat.

Xhejms nuk kishte pasur të bënte me demonë më përpara dhe mendoi.

— Nëse ajo vërtet ka demon, nuk do të dojë të hyjë në kishë.

Ai pa se si vajza e ndoqi të atin drejt kishës. Por, ndërsa hynte nga dera e mbrapme, filloi t’i dilte shkumë nga goja. Pastaj ra përtokë dhe filloi të hungëronte si kafshë. I ati, që ishte fizikisht më i madh se ajo tha:

— Nuk kam frikë nga ty.

Pastaj u kthye nga Xhejms, me padurim, dhe i tha:

— Bëje lutjen që të mbarojë kjo.

Por mamaja ishte e trembur dhe po largohej nga vajza. Më zërin që i dridhej ajo filloi të thoshte:

— Në emër të Jezusit; në emër të Jezusit.

Xhejms mori një Bibël dhe ajo u hap te Marku, kapitulli 9. Aty është historia e Jezusit ku Ai e dëboi frymën e ligë nga një djalë. Duke përsëritur pyetjen që Jezusi i bëri babait të djalit, ai pyeti:

— Sa kohë ka që ndodh kjo?

Babai i mërzit nga pyetja. Ai nuk donte ta pranonte se vajza e tij ishte pushtuar nga një demon. Ai donte vetëm që Xhejms të lutej. Ndërkohë, mamaja vazhdonte të përsëriste:

— Në emër të Jezusit; në emër të Jezusit.

Atëherë vajza sulmoi. Ajo e kapi babain për gryke, nga mbrapa, dhe po e mbyste. Babai, që vetëm disa çaste më parë tha se nuk kishte frikë, tani thirri:

— Ndihmë! Ndihmë!

Mamaja, e tmerruar, doli nga kisha. Xhejms shkoi mbrapa vajzës dhe i preku supin. Ajo e lëshoi babain dhe ai iku me vrap. Xhejms nuk ishte shumë i sigurt se çfarë duhej të bënte por ai nuk kishte frikë. Ai ishte i sigurt se Perëndia do të kujdesej.

Kur ndjeu prekjen e tij, vajza u kthye dhe filloi të shihte Xhejmsin. Pastaj ngriti dorën. Xhejms bëri disa hapa prapa, deri sa arriti një mur. Dora e saj vazhdonte e ngritur, gati për të goditur. Por ajo nuk e preku. Xhejms pa sytë e saj. Ata ishin bosh. Dukej se personi i saj nuk ishte më aty. Xhejmsi u lut në heshtje që Jezusi ta çlironte. Një çast më vonë, ajo ra përtokë.

Pastaj Xhejms u lut që Jezusi ta kthente vajzën. Ajo u çua dhe u ul në një karrige. Ishte një person krejt ndryshe. Duke folur me zë normal, ajo pyeti:

— Kush më ndihmoi?

Ishte Jezusi.

Babai hyri përsëri. Ai dukej i lehtësuar dhe tha:

— Ja, kjo është vajza ime.

Pastaj u afrua edhe mamaja dhe Xhejms e drejtoi familjen në një lutje falenderimi. Ai u foli rreth fuqisë së Jezusit.

— Është shumë e rëndësishme t’i kthehemi Perëndisë në këto situata, — tha ai.

Para se të ikën, Xhejmsi u dhuroi librin “Kuptimi i Lumturisë”, e shkruar nga Ellen Uajt.

Xhejms nuk e ka parë më atë familje. Ai nuk e di ç’mund të ketë ndodhur me ta. Por, atë natë ai kuptoi se beteja mes Krishtit dhe Satanit është shumë reale, në rezervën Navaho.

Lutuni për këtë grup etnik. Lutuni për punën e Pastor Xhejms Krosbi dhe familjen e tij. Faleminderit për ofertat e Sabatit të 13të, në vitin 2011, të cilat ndihmuan në hapjen e Kishës Adventiste të Gjithë Kombeve, ku ndodhi edhe kjo histori, në Arizona.

**Fakte të shpejta**

- Në Arizonë ndodhet pjesa më e madhe e Rezervës më të madhe të Amerikanëve etnikë, në Amerikën Veriore, e cila mbulon një sipërfaqe prej 40.000 km katrorë.
- Sot, në rezervat e Arizonës jetojnë 22 fise dhe rreth 425.000 Amerikanë etnikë – 6 përqind e popullsisë së shtetit.