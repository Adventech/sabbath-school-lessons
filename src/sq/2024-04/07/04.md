---
title:  Dëshmia e Paqëllimtë e Pilatit
date:   12/11/2024
---

Herë pas here Gjoni shkruan përpjekjet e drejtuesve fetarë për të kapur Jezusin, për ta gjykuar dhe dënuar me vdekje. Një temë në Ungjillin e Gjonit, që përmendet shpesh nga Jezusi, është se ora e Tij nuk ka ardhur ende, me të cilën i referohet kryqëzimit të Tij (Gjoni 2:4; Gjoni 7:6, 8, 30; Gjoni 12:7, 23, 27; Gjoni 13:1; Gjoni 17:1).

Tani ora kishte ardhur. Jezusi u arrestua në kopshtin e Gjetsemanisë, doli para Annas, pastaj Kaifës kryepriftit, dhe dy herë para Pilatit.

Gjoni përmend dëshminë e shumë njerëzve nga drejtime të ndryshme të jetës, të cilët dëshmuan se Jezusi ishte Krishti. Tani Gjoni përmes Pilatit, drejtuesit që gjykoi Jezusin. Kjo ishte një dëshmi e rëndësishme, sepse Pilati ishte një guvernator Romak, dhe një gjykatës; shumica e dëshmitarëve të tjerë ishin Judenj dhe njerëz të zakonshëm.

`Si lidhet verdikti i Pilatit me temën e Ungjillit të Gjonit? Gjoni 18:38, Gjoni 19:4-22.`

Jezusi doli para Pilatit herët në mëngjesin e së Premtes (Gjoni 18:28). Plani i tij ishte të mbaronte shpejt me të burgosurin. Por sjellja e Jezusit tërhoqi vëmendjen e Pilatit. Guvernatori e pyeti nga afër Jezusin dhe dëgjoi nga buzët e Tij, " 'Për këtë Unë kam lindur dhe për këtë kam ardhur në botë; që të dëshmoj për të vërtetën. Kush është për të vërtetën, e dëgjon zërin tim' " (Gjoni 18:37).

Megjithëse guvernatori në fund e dënon Jezusin me vdekje, ai thotë gjithsesi tri herë se Jezusi është i pafajshëm (Gjoni 18:38; Gjoni 19:4, 6). Dhe në kryq shkroi fjalët " 'Jezusi nga Nazareti, Mbret i Judenjve' " (Gjoni 19:19), duke plotësuar dëshminë e tij në lidhje me atë që ishte Jezusi. Dhe, pavarësisht dëshmisë së tij për pafajësinë e Krishtit, e dënoi Jezusin me vdekje, gjithsesi.

Pilati e kishte Vetë të Vërtetën, që qëndronte para tij dhe, megjithatë - i shtyrë nga turma - Pilati e dënoi Jezusin me vdekje! Çfarë shembulli tragjik kur nuk ndjek ndërgjegjen dhe zemrën që të thotë se çfarë duhet të bësh!

`Çfarë mund të mësojmë nga shembulli i Pilatit në lidhje me rreziqet kur lejojmë ndjenjat popullore, madje edhe presionin, që të na ndalojnë të bëjmë atë që besojmë se është e drejtë?`