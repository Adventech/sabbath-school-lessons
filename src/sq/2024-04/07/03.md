---
title:  Dëshmia e Marias
date:   11/11/2024
---

Gjashtë ditë para Pashkës, Jezusi erdhi të vizitojë Marian, Martën, dhe vëllain e tyre Llazarin, që Jezusi e kishte ringjallur. Simoni, që ishte shëruar nga lebra, kishte organizuar një festë për të vlerësuar atë që Jezusi kishte bërë për të. Marta ishte duke shërbyer, dhe Llazari ishte i ulur në tavolinë me të ftuarit (Gjoni 12:1-8).

`Cila ishte rëndësia e veprimeve të Marias këtu? Si ishte kjo një dëshmi në lidhje me atë që Jezusi ishte në të vërtetë? Gjoni 12:1-3.`

Parfumi ishte shumë i shtrenjtë, vlente sa paga vjetore e një punëtori të thjeshtë. Maria ndoshta e solli këtë si një dhuratë për të shprehur mirënjohjen ndaj Shpëtimtarit për faljen e mëkateve të saj dhe për ringjalljen e vëllait të saj. Ajo donte që një ditë të përdorej për varrimin e Jezusit. Por më pas dëgjoi se Ai do të vajosej së shpejti si Mbret. Në këtë rast, do të ishte e para që do e nderonte Atë.

Maria ndoshta nuk mendonte se gjesti i saj do të vihej re, por Gjoni shkruan se, "shtëpia u mbush me erën e këtij vaji" (Gjoni 12:3). Juda u përgjigj me një qortim të shpejtë, duke thënë se parfumi duhej të shitej dhe fitimet t'u shpërndaheshin të varfërve. Jezusi menjëherë e lehtëson Marinë, duke thënë, " 'Lëre! Të varfrit në fakt, i keni gjithmonë me ju, por Mua nuk më keni gjithmonë' " (Gjoni 12:7, 8).

Një temë e përsëritur rrjedh në Ungjill. Jezusi e di se çfarë kanë njerëzit përbrenda (Gjoni 2:24, 25; Gjoni 6:70, 71; Gjoni 13:11; Gjoni 16:19). Në këtë moment gjatë festës së Simonit, Jezusi e di se çfarë ka Juda. Gjoni tregon me kujdes se Juda ishte - një hajdut, që i shërbente vetes (Gjoni 12:6).

"Dhurata ekstravagante që Maria mendoi ta përdorë për trupin e vdekur të Shpëtimtarit, e derdhi mbi trupin e Tij të gjallë. Gjatë varrimit, era e saj e mirë do të mbushte varrin; kjo ia mbushi zemrën e Tij me gëzim dhe sigurinë e besimit dhe dashurisë së saj... Dhe teksa Ai hyri në errësirën e gjyqit të Tij, mbante me vete kujtimin e këtij veprimi, një dashuri e sinqertë që do ishte e Tij nga gjithë të shpenguarit e Tij përgjithmonë" - Ellen G. White, Dëshira e Kohërave, f. 560.

`Jezusi e dinte se çfarë kishte në zemrën e Marias dhe në atë të Judës. Ai gjithashtu di se çfarë është në zemrën tuaj. Çfarë duhet të na tregojë kjo e vërtetë në lidhje me nevojën e Krishtit si drejtësia jonë, që na transformon dhe na ripërtërin gjithashtu?`