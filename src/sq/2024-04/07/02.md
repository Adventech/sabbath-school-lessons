---
title:  Kthimi Tek Abrahami
date:   10/11/2024
---

Jezusi nuk ishte i ndrojtur të deklaronte se kush ishte, as t'u bënte thirrje dëshmitarëve të dëshmojnë në lidhje me atë se kush ishte, madje edhe dëshmitarëve që kishin vdekur me kohë, përfshi Abrahamin. " 'Abrahami, ati juaj, ngazëllohej në shpresën që të shihte ditën Time; e pa dhe u gëzua' " (Gjoni 8:56).

`Pse dëshmia e Abrahamit ishte kaq e rëndësishme saqë u përfshi në ungjillin e Gjonit? Zan. 12:3, Zan. 18:16–18, Zan. 26:4, Mat. 1:1, Veprat 3:25.`

"Përmes tipeve dhe premtimeve Zoti 'i predikoi lajmin e mirë Abrahamit'" Galatasve 3:8. Dhe besimi i patriarkut ishte i fiksuar tek Shpëtimtari që do të vinte. Krishti iu tha Judenjve, 'Abrahami, ati juaj ngazëllohej në shpresën që të shihte ditën Time; e pa dhe u gëzua' Gjoni 8:56. Dashi i flijuar në vend të Isakut përfaqësonte Birin e Perëndisë, që do të flijohej në vendin tonë. Kur njeriu ishte i humbur në vdekje për shkak të shkeljes së ligjit të Perëndisë, Ati, duke parë Birin e Tij, i thotë mëkatarit, 'Jeto: Kam gjetur një shpagim' " - Ellen G. White, Patriarkë dhe Profetë, f. 154.

Abrahami ishte ati i kombit Jude. Ai mori premtimin se, përmes tij, gjithë kombet do të bekoheshin. Bekimi erdhi përmes Mesias, nëpërmjet linjës së tij.

Abrahami ishte gjithashtu ati i atyre, që i përgjigjen Zotit me besim(Heb. 11:8, 17-19). Gadishmëria e tij për të flijuar djalin e vet, Isakun (Zanafilla 22), birin e premtimit, ishte fakt jo vetëm i besimit, por edhe një dritare e planit të shpëtimit.

Kur Jezusi tha, " 'Ati juaj Abrahami ngazëllehej të shihte ditën Time' " (Gjoni 8:56), drejtuesit iu përgjigjën, " 'Ti ende nuk je pesëdhjetë vjeç dhe e paske parë Abrahamin?' " (Gjoni 8:57).

Përgjigjja e Jezusit ishte befasuese. " 'Në të vërtetë, në të vërtetë po ju them, para se të kishte lindur Abrahami, UNË JAM' " (Gjoni 8:58).

Jezusi përdor fjalë, që pasqyrojnë ata që Zoti i tha Moisiut tek ferrishtja që digjej. Kjo ishte një thënie që përdorej për Zotin, Atë që vetë-ekziston. Pa dyshim, drejtuesit e kuptuan implikimin e asaj që Ai tha, sepse "morën gurë, që t'i hidhnin kundër Tij' (Gjoni 8:59).

`Lexoni Romakët 4:1-5. Si e përdor Pali këtu këtë histori të Abrahamit që të zbulojë të vërtetën e madhe në lidhje me shpëtimin vetëm me anë të besimit, pa veprat e ligjit? Si na ndihmojnë këto vargje të kuptojmë idenë e Abrahamit si ati i atyre që jetojnë me anë të besimit?`