---
title:  Dëshmia Jonë për Jezusin
date:   14/11/2024
---

Herë pas here, teksa Gjoni jep dëshmi për Jezusin, ai na çon drejt konkluzionit: "Jezusi bëri edhe shumë shenja të tjera në prezencën e dishepujve të Tij, të cilat nuk janë shkruar në këtë libër.

Por këto gjëra janë shkruar që ju të besoni se Jezusi është Krishti, Biri i Perëndisë dhe që, duke besuar, ta keni jetën në emër të Tij" (Gjoni 20:30, 31).

Imagjinoni sikur të ishim atje, vetë personalisht, dhe të kishim parë Jezusin të bënte kaq shumë mrekulli. Me siguri do të besonim, apo jo? Do donim të ishte kështu; por, në një farë mënyre, kemi edhe më shumë arsye të besojmë tek Jezusi sesa ata që i panë mrekullitë me sytë e tyre.

Pse?

`Cilat janë disa nga gjërat që kemi sot, të cilat nuk i kishin ata në kohën e Jezusit, që duhet të na ndihmojnë të besojmë? Shiko, për shembull, Mat. 24:2, Mat. 24:14, Mat. 24:6-8.`

Dhe kjo, sepse jo vetëm që kemi dëshmitë e fuqishme në Ungjillin e Gjonit, por kemi avantazhin e madh të shohim kaq shumë gjëra që Jezusi dhe shkrimtarët e tjerë të Biblës parashikuan se do ndodhnin, si shkatërrimi i tempullit (Mat. 24:2), shpërndarja e ungjillit në botë (Mat. 24:14), rënia e madhe (2 Sel. 2:3), dhe bota që vazhdon të bjerë dhe të bëhet një vend i keq (Mat. 24:6-8). Të gjitha këto gjatë jetës dhe shërbesës së Jezusit, ngelën një grup i vogël që e ndiqte atë, që sipas gjithë pritjeve njerëzore, duhej të ishte zhdukur nga historia shumë kohë më parë. Si mund ta dinin, ashtu si ne, që gjithë këto gjëra duhet të ndodhnin? Dhe ata besuan. Në fakt, vetë besimi ynë ekziston si përmbushje e vetë profecisë së Jezusit që ungjilli do të shpërndahet në gjithë botën.

Dhe sot, pas rreth dymijë vjet më vonë, edhe ne kemi privilegjin të dëshmojmë për Jezusin dhe për atë që ka bërë për ne. Nuk është për shkak të arsyetimit të Natanaelit, Nikodemit, gruas nga Samaria, apo mësimeve të Farisenjve që mund të njohim Jezusin si Mesian. Është me anë të leximit të Shkrimeve nën fuqinë bindëse të Frymës së Shenjtë që mund të pranojmë Jezusin si Shpëtimtarin e botës.

Dhe pastaj, secili prej nesh, në mënyrën tonë, dhe nga marrëdhënia që kemi me Perëndinë, mund të kemi vetë një histori për të treguar. Historia jonë mund të mos jetë aq dramatike sa të shohësh të vdekurit të ringjalljen apo dikë të verbër nga lindja që të shërohet, por kjo nuk ka rëndësi. Ajo që ka rëndësi është se e njohim vetë Jezusin dhe në mënyrën tonë japim dëshmi për Të, ashtu siç dhanë të tjerët në Ungjillin e Gjonit.