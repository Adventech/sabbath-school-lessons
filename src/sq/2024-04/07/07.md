---
title:  Për më tepër studim
date:   15/11/2024
---

Lexoni Ellen G. White, "Prova e Besimit", f. 145-155, te Patriarkë dhe Profetë; "Në Sallën e Gjyqit të Pilatit", f. 723-740, te Dëshira e Kohërave.

Thomai "ra përmbys para këmbëve të Jezusit, duke qarë, 'Zoti im dhe Perëndia im'".

"Jezusi e pranoi atë, por me butësi qortoi mosbesimin e tij: 'Thoma, sepse me ke parë, ti ke besuar; lum ata që nuk kanë parë dhe kanë besuar!' Besimi i Thomait do të ishte më i pëlqyeshëm për Krishtin nëse do ishte gati të besonte dëshminë e vëllezërve të tij. Sikur bota tani të ndjekë shembullin e Thomait, askush nuk do besonte për shpëtimin; sepse të gjithë ata që duhet të marrin Krishtin duhet ta bënin këtë përmes dëshmisë së të tjerëve.

"Shumë që dorëzohen para dyshimit justifikojnë veten, duke thënë se, nëse do të kishin faktet që pati Thomai nga shokët e tij, do të besonin. Ata nuk kuptojnë se kanë jo vetëm ato fakte, por edhe më tepër. Shumë, që ashtu si Thomai presin të hiqet çdo shkak dyshimi, nuk do arrijnë kurrë të besojnë. Gradualisht do të ngurtësohen në mosbesim. Ata që edukojnë veten që të shohin anën e errët, dhe të murmurisin ankesa, nuk e dinë se çfarë po bëjnë. Ata po mbjellin farat e dyshimit, dhe do të korrin dyshimin. Në një kohë kur besimi dhe konfidenca/siguria janë më thelbësore se kurrë, shumë do ngelen të pafuqishëm për të shpresuar dhe besuar" - Ellen G. White, Dëshira e Kohërave, f. 807, 808.

**Pyetje për Diskutim**:

`Cili ishte ndryshimi thelbësor në shprehjet e besimit midis Abrahamit dhe Thomait? Çfarë mund të mësojmë nga historitë e tyre?`

`Në klasë, ata që duan le të dëshmojnë për Jezusin, siç kemi parë në Ungjillin e Gjonit. Megjithëse historitë ndryshojnë, çfarë thonë njerëzit, dhe si dëshmojnë për të njëjtin Zot?`

`Pilati bëri një pyetje shumë filozofike: "Çfarë është e vërtetë?" Jepni përgjigjen tuaj në lidhje me këtë pyetje nën kontekstin e asaj që keni studiuar tek Gjoni.`

`Shikoni profecitë e Danielit 2 dhe 7. Megjithëse ata në kohën e Jezusit i dinin këta dy kapituj, çfarë avantazhi të madh kemi ne sot që nuk e kishin ata në atë kohë, në lidhje me profecitë që janë përmbushur dhe që duhet të japin më shumë arsye për të besuar?`