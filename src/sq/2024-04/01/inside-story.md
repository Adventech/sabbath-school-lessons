---
title:  Histori Misionare
date:   04/10/2024
---

### Frika nga shtrigat

_Alison, nga Arizona, SHBA_

Alison, një mësuese për kujdesjen e kuajve, në Shkollën Adventiste Hollbruk për fëmijët nga fisi Indian Navaho, dëgjoi për herë të parë rreth shtrigave indiane kur një nxënëse i tha me rrëptësi, të mos fishkëllente në errësisë.

—Ndalo, aman! – i tha vajza me emër Kai.

—Pse? — e pyeti Alisoni, të cilës i pëlqente shumë të fishkëllente.

E frikësuar, Kai i shpjegoi se fishkëllimi në errësirë tërheq shtrigat. Në kulturën e saj, të fisit Navaho, ekzistonin të ashtuquajtura “ecësit në lëkurë” (skin-walkers), të cilat janë shtriga me fuqi të transformojnë njerëzit në kafshë, të zotërojnë një kafshë ose të shfaqen si kafshë.

Alison e siguroi vajzën se Perëndia është më i fuqishëm se çdo llojë shtrige dhe se, nëse ajo ishte pjesë e ekipit të Perëndisë, nuk kishte pse të kishte frikë.

—Unë do vazhdoj të fishkëllej, — tha ajo butësisht. — Më fal por nuk jam pjesë e asnjë ekipi tjetër.

Kur Kai pa se Alison nuk ishte e frikësuar dhe kuptoi se edhe ajo mund të bëhej pjesë e ekipit të Perëndisë, filloi të mos kishte më frikë.

Kai nuk ishte e vetmja që kishte frikë nga ecësit e lëkurës, në Hollbruk. 15 vjeçarja Enola, merrte gjithmonë një shoqe me vete, kur shkonte të ushqente kuajt, në stallën e shkollës, si pjesë e progamit shkollor. Ajo kishte kërkuar leje për këtë dhe, kur Alison e kuptoi se Enola kishte frikë nga errësira, kishte pranuar.

—Në rregull, por nuk mund të vonoheni, — tha ajo.

Por, një mbrëmje, Enola tha se kishte shkuar të ushqente kuajt vetëm.

—Për herë të parë, shkova në stallë, të kujdesesha për kalin tim, e vetme, — tha ajo.

—Nuk more askënd? – pyeti Alison, e çuditur.

—Jo,— u përgjigj Enola

—Nuk kishe frikë nga errësira? – pyeti Alison.

—Si mendon pse gjithmonë shkoj me dikë? – u përgjigj Enola.

—Pra, kishe frikë? – pyeti Alison sërish.

—Kisha, — tha vajza. — Por doja të shihja çfarë do të ndodhte.

—Ç’do të thuash?

—Këtu errësira është e rrezikshme se ecësit e lekurës mund të të kapin.

Atëherë, Alison kuptoi frikën e Enolës. Ajo vazhdoi:

—Dhe....

—Nuk ndodhi asgjë! — tha Enola

—Sigurisht që jo! — tha Alison.

—Ti nuk më kupton, —tha vajza. — Ata dikur për pak më kapën. Prandaj kisha frikë. Por më vonë e kuptova se jam budallaqe. S’ka pse të frikësohem këtu.

—Më trego më shumë,— kërkoi Alison.

—Duket se asgjë nuk mund të më kapë kur jam në kampusin e shkollës, — tha vajza. — Ndonjëherë pyes veten: “Po të kem një këmbë brenda derës së kampusit dhe një jashtë derës, a do të kapin ata vetëm gjysmën e trupit tim?

Vajza qeshi. Alison buzëqeshi. Ajo ishte e gëzuar që Enola por shihte fuqinë e Perëndisë në kampusin e shkollës Holbruk, në Arizona. Vendimi i Enolës të shkonte vetëm në stallë, në errësirë, kishte qenë një mundësi që Perëndia të provonte se Ai vërtet është i fuqishëm dhe i besueshëm. Është mirë të jesh në ekipin e Tij!

Kjo përvojë i kujtoi Alisonit se Hollbruku është vërtet një shkollë misionare në Shtetet e Bashkuara.

—Kjo është vërtet një fushë misionare, — thotë ajo.

Faleminderit për Ofertat e Sabatit të 13të, që kanë mbështetur Shkollën Adventiste të Ditës së Shtatë Indiane Hollbruk. Dy ofertat me të fundit të Sabatit të 13të për Divizionin e Amerikës Veriore u mblodhën në 2018 dhe 2021 dhe po ndihmojnë në ndërtimin e një Qendre Studentësh, në kampus, ku Perëndia është i pranishëm dhe nxënësit nuk kanë nevojë të kenë frikë nga asnjë shtrigë.

**Shënime nga misioni**

- Shtetet e Bashkuara janë pjesë e Divizionit i Amerikës Veriore dhe përmban 8 konferenca. Ka 5.262 kisha, 799 grupe dhe 1.089.385 anëtarë. Me popullsinë prej 332.903.000 banorësh, ka një Adventist për çdo 306 njerëz.
- Ky divizion u formua në vitin 1913 dhe ishte në të njëjtën ndërtesë me Konferencën e Përgjithshme deri në 2017, kur lëvizi në një ndërtese tjetër, në Kolumbia, Meriland.
- Divizioni i Amerikës Veriore kujdeset për punën e kishës në Shtetet e Bashkuara, Kanada, ishujt Shën Pierrë dhe Mikelon, Bermuda, Guam, Uake, Ishujt e Marianës Veriore, Palau, Ishujt Marshall dhe Shtetet e Federuara të Mikronezisë.