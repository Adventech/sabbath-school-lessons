---
title:  Thëniet e Jezusit
date:   03/10/2024
---

Mrekullia në Pellgun e Betesdës ishte një mundësi e shkëlqyer që Gjoni të theksonte se kush është Jezusi. Gjoni merr nëntë vargje për të përshkruar mrekullinë dhe rreth 40 vargje (shiko më poshtë) për të përshkruar Atë që bëri mrekullinë.

`Lexoni Gjoni 5:16-18. Pse Jezusi u persekutua për veprimet e Tij gjatë së Shtunës?`

Gjoni 5:18 mund të jetë shqetësues, sepse duket sikur thotë se Jezusi theu Sabatin. Megjithatë, një pamje më nga afër e Gjonit 5:16-18 tregon se Jezusi argumenton se "vepra" e Tij gjatë Sabatit është në harmoni me marrëdhënien e Tij me Atin. Perëndia nuk ndalon të mbajë universin gjatë Sabatit. Rrjedhimisht, aktiviteti i Jezusit gjatë Sabatit ishte thënia e Tij se është hyjni. Drejtuesit fetarë e persekutuan në bazë të supozimit se kishte thyer Sabatin dhe pretendonte të ishte baraz me Perëndinë.

`Lexoni Gjoni 5:19-47. Çfarë po thoshte Jezusi në mënyrë që të ndihmonte drejtuesit të shihnin se kush ishte Ai me të vërtetë, një thënie kaq e fuqishme e shoqëruar nga mrekullia që sapo kishte bërë?`

Jezusi i mbron veprimet e Tij me tre hapa. Së pari, Ai shpjegon marrëdhënien e Tij të afërt me Atin (Gjoni 5:19-30). Jezusi tregon se Ai dhe Ati veprojnë në harmoni, deri në pikën sa Jezusi ka fuqinë për të gjykuar dhe për të ringjallur të vdekurit (Gjoni 5:25-30).

Së dyti, Jezusi përmend katër "dëshmi" njëra pas tjetrës në mbrojtje të Tij - Gjon Pagëzori (Gjoni 5:31-35), mrekullia që bën Jezusi (Gjoni 5:36), Ati (Gjoni 5:37, 38), dhe Shkrimet (Gjoni 5:39). Secila prej këtyre "dëshmive" dëshmon në favor të Jezusit.

Në fund, te Gjoni 5:40-47, Jezusi paraqet para akuzuesve të Tij dënimin e tyre, duke treguar kështu kontrastin midis shërbesës së Tij dhe egoizmin e tyre. Ai thotë se dënimi i tyre, do të vijë nga Moisiu (Gjoni 5:45-47), ai tek i cili kanë vënë shpresat e tyre.

`Si mund të kemi kujdes të mos biem në kurthin e të besuarit në Zot, apo edhe e të pasurit doktrinën e drejtë, por të mos i nënshtrohemi plotësisht Krishtit? Sillni përgjigjet tuaja në klasën e Sabatit.`