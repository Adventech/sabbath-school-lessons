---
title:  Për më tepër studim
date:   04/10/2024
---

"Jezusi nuk i kishte dhënë [të paralizuarit] asnjë siguri për ndihmën hyjnore. Burri mund të dyshonte, dhe të humbiste të vetmin shans për t’u shëruar. Por ai besoi tek fjalët e Krishtit dhe duke vepruar me besim mori forcë.

"Nëpërmjet të njëjtit besim mund të arrijmë shërimin shpirtëror. Mëkati na ka larguar nga jeta e Perëndisë. Shpirtrat tanë janë paralizuar. Në vetvete nuk kemi aftësinë për të jetuar një jetë të shenjtë ashtu si i paralizuari nuk mund të ecte... Ata që janë të dëshpëruar dhe në vuajtje, le ta ngrenë kokën lart. Shpëtimtari zgjat dorën para atyre që i ka blerë me gjakun e Tij, duke u folur me ngrohtësi dhe dhembshuri të papërshkrueshme, 'A do që të shërohesh?' Ai të urdhëron të ngrihesh në shëndet dhe paqe. Mos prit që të ndihesh se je shëruar. Besoje fjalën e Tij, dhe ajo do të përmbushet. Vendos vullnetin tënd në anën e Krishtit. Ki vullnet t'i shërbesh dhe, duke vepruar sipas fjalës së Tij do të marrësh fuqi. Sado të këqija veprimet, Krishti është i aftë dhe dëshiron të të çlirojë nga pasioni, që përmes epsheve ka skllavëruar shpirt dhe trup. Ai do t'i japë jetë shpirtit që është 'i vdekur në mëkate' Ef. 2:1. Ai do të çlirojë të burgosurin, që është kapur nga dobësia, fatkeqësia dhe vargonjtë e mëkatit" - Ellen G. White, Dëshira e Kohërave, f. 203.

"Jezusi e qortoi akuzën për blasfemi. Autoriteti Im, thotë Ai, për të bërë veprat për të cilat më akuzoni, është se Unë jam Biri i Perëndisë, një me Të në natyrë, në vullnet dhe në qëllim" - Dëshira e Kohërave, f. 208.

**Pyetje për Diskutim**:

`Reflektoni për mësimin e kësaj jave. Besimi ishte çelësi, që i mundësoi këto shërime. Drejtuesit, nga ana tjetër, zbuluan rreziqet e dyshimit dhe mosbesimit. Pse nuk duhet të ngatërrojmë pyetjet që kemi (dhe të gjithë i kemi) me të dyshuarin? Pse nuk janë e njëjta gjë, dhe pse është e rëndësishme të dallojmë ndryshimin midis tyre?`

`Shikoni pyetjen finale të së Enjtes. Pse, si Adventistë të Ditës së Shtatë, duhet të jemi veçanërisht të kujdesshëm në lidhje me këtë rrezik? Sado të rëndësishme, për shembull, të njohim dhe ta mbajmë Sabatin, apo të dimë në lidhje me gjendjen e të vdekurve -pse këto të vërteta nuk na shpëtojnë? Çfarë na shpëton, dhe si?`

`Shikoni me kujdes Gjonin 5:47. Si ata që për shembull, mohojnë Përmbytjen globale, apo Krijimin në gjashtë ditë literale, po bëjnë ekzaktësisht të njëjtin gabim për të cilin Jezusi paralajmëroi këtu?`