---
title:  Dasma në Kanë
date:   29/09/2024
---

`Lexoni Gjoni 2:1-11. Çfarë shenja bëri Jezusi në Kana, dhe si i ndihmoi kjo gjë dishepujt të besojnë në Të?`

Kur panë Jezusin që bëri mrekullinë e ndryshimit të ujit në verë, dishepujt patën prova/evidenca për ta ndjekur Atë. E si të mos ishte kjo një shenjë e fuqishme, e cila tregonte se Ai ishte dikush nga Perëndia? (Ndoshta ende nuk ishin gati ta kuptonin se Ai ishte Perëndia).

Moisiu ishte drejtuesi i Izraelitëve dhe e nxori Izraelin nga Egjipti me anë të shumë "shenjave dhe çudirave" (Lgj. Përt. 6:22; 26:8). Ai ishte personi, të cilin Zoti e përdori për të çliruar Izraelin nga Egjiptasit. (Në një farë mënyre, ai ishte "shpëtimtari" i tyre).

Zoti profetizoi përmes Moisiut se do të vinte një profet si Moisiu. Zoti i kërkoi Izraelit që ta dëgjonin Atë (Lgj. Përt. 18:15, Mat. 17:5, Veprat 7:37). Ky "profet" ishte Jezusi dhe, tek Gjoni 2, Jezusi bëri shenjën e Tij të parë, që kujtoi çlirimin e Izraelit nga Egjipti.

Lumi Nil ishte burimi kryesor dhe perëndi për Egjiptasit. Një nga plagët goditi lumin - duke e kthyer ujin në gjak. Në Kana, Jezusi bën një mrekulli të ngjashme, por në vend që ta kthejë ujin në gjak, e kthen në verë.

Me ujë u mbushën gjashtë qypa, që përdoreshin për ritualin Jude të pastrimit, duke e lidhur kështu mrekullinë edhe më afër me temën biblike të shpëtimit. Duke treguar ndryshimin e ujit në verë, dhe duke iu referuar Eksodit, Gjoni po tregonte se Jezusi është Çliruesi ynë.

Çfarë mendoi i zoti i dasmës në lidhje me verën e pa fermentuar që siguroi Jezusi? Ai u çudit nga cilësia e pijes dhe, pa e ditur se Jezusi kishte bërë një mrekulli, mendoi se e kishin ruajtur më të mirën për në fund.

Termi Grek oinos përdoret për lëngun e rrushit të freskët dhe të pafermentuar (shiko The Seventh-day Adventist Bible Dictionary, f. 1177). Ellen G. White thotë se lëngu që u sigurua nga mrekullia nuk kishte alkool (shiko "Në Festën e Dasmës", Dëshira e Kohërave, f. 149). Pa dyshim, ata që e dinin se çfarë kishte ndodhur u mahnitën në lidhje me këtë.

`Çfarë arsye keni për të ndjekur Jezusin? (Na janë dhënë shumë, apo jo)?`