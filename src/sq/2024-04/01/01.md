---
title:  Shenja që Tregojnë Rrugën
date:   28/09/2024
---

### Lexoni për studimin e kësaj jave
Gjoni 2:1–11; Gjoni 4:46–54; Gjoni 5:1–16; Marku 3:22, 23; Mateu 12:9–14; Gjoni 5:16–47.

> <p>Vargu Përmendësh</p>
> "Jezusi bëri edhe shumë shenja të tjera në praninë e dishepujve të Tij, të cilat nuk janë shkruar në këtë libër. Por këto gjëra janë shkruar që ju të besoni se Jezusi është Krishti, Biri i Perëndisë dhe që, duke besuar, ta keni jetën në emër të Tij" (Gjoni 20:30, 31).

Pse e shkroi Gjoni ungjillin e tij? A dëshironte të theksonte mrekullitë e Jezusit? Apo të theksonte ndonjë mësim specifik të Jezusit? Cila ishte arsyeja përse i shkroi këto?

Nën fuqinë dhe ndikimin e Frymës së Shenjtë, Gjoni e shpjegon këtë arsye. Ai thotë se, megjithëse mund të ishin shkruar më shumë për jetën e Krishtit (Gjoni 21:25), historitë që përfshiu u shkruan në mënyrë "që ju të besoni se Jezusi është Krishti, Biri i Perëndisë dhe, duke besuar ta keni jetën në emër të Tij" (Gjoni 20:31).

Këtë javë do të shohim tregimin e Gjonit për disa nga mrekullitë e para të Jezusit - nga kthimi i ujit në verë gjatë një dasme, tek shërimi i djalit të sëmurë, dhe shërimi i njeriut në pellgun e Bethesdës.

Gjoni i quan mrekullitë "shenja". Nuk e ka fjalën për shenja si në tabelat e rrugëve, por për mrekullitë që të drejtojnë drejt një realiteti më të thellë: Jezusi si Mesia. Në gjithë këto tregime, shohim shembujt e njerëzve që vepruan me besim. Shembulli i tyre na fton të bëjmë të njëjtën gjë.

_*Studioni mësimin e kësaj jave për t’u përgatitur për Sabatin, 5 Tetor._