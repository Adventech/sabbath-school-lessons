---
title:  Histori Misionare
date:   25/10/2024
---

### Bekimet e mbajtjes së Sabatit

_Ana_

Ana nuk donte të bëhej Adventiste. Ajo e donte kishën e fëmijërisë së saj, në Filipine, dhe nuk donte të adhuronte të shtunë, në vend të së dielës. Ajo qau dhe qau. Por ndërsa studionte Biblën, ajo u bind për ditën e shtatë. Ajo u bë Adventiste. Atëherë filluan edhe problemet në punë.

Ana u mësonte matematikë nxënësve më nevoja të veçanta, në një shkollë të mesme publike. Ishte viti i parë si mësuese dhe i duhej të merrte klasa të shtunave, për të përfunduar Masterin në edukim. Ana bisedoi me drejtorin e shkollave publike të qytetit.

— Nuk mund t’i bëj ato klasa të shtunave sepse jam Adventiste, — tha ajo.

— Nëse nuk i merr ato klasa do ta humbësh punën, — tha drejtori.

Ana u frikësua. Të ardhurat e familjes vinin nga puna e saj. Ajo shkoi në klasa, gjatë një simestri. Por ndërgjegjja po e shqetësonte dhe ajo ndaloi së shkuari.

— Nuk e bëj dot, — i tha ajo drejtorit.

— Ky është vendimi yt, — u përgjigj ai.

Për çudinë e saj, ajo mori vesh se nuk mund të pushohej nga puna. Kur ajo kishte biseduar me drejtorin fillimisht, ajo ishte ende në periudhën e provës. Por ajo periudhë kishte mbaruar dhe ajo nuk mund të hiqej nga puna. Ajo i premtoi vetes së gjithmonë do ta mbante Sabatin.

Ana dha mësim tek ajo shkollë gjatë 9 viteve. Gjatë kohës aty, ajo pati një sprovë tjetër rreth Sabatit, kur aplikoi, nëpërmjet një agjencie, për një punë në Shtetet e Bashkuara. Një shkollë në Kaliforni ishte e interesuar për ta punësuar por donte ta bënte intervistën të shtunë.

— Nuk mund ta bëj intervistën të shtunë, — i tha Ana përfaqësuesit të agjensisë. — Duhet të shkoj në kishë.

Ana mendoi se Perëndia nuk donte që ajo të punonte në Shtetet e Bashkuara. Ajo i tha agjensisë:

— Nuk dua më. Mund ta hiqni aplikimin tim nga lista juaj.

Kaloi një muaj dhe agjensia e mori përsëri në telefon. Një shkollë në Arizona ishte interesuar për të.

— Mund ta bëj intervistën në ditë tjetër, jo të shtunë? — pyeti Ana.

— Mund ta bësh në cilëndo ditë të javës, — u përgjigjën ata.

Ana e bëri intervistën të premte dhe shkolla i ofroi punën katër ditë më vonë. Ana u habit dhe falenderoi Perëndinë.

Drejtori i shkollës u çudit kur Ana e njoftoi për largimin nga puna. Më vonë, Ana mori vesh se ai kishte aplikuar shumë herë për të punuar në SHBA por nuk kishte marrë ndonjë ofertë pune.

Ana ndjeu se Perëndia po e nderonte sepse ajo kishte nderuar Sabatin. Por sfidat rreth Sabatit nuk mbaruan kur ajo shkoi në Shtetet e Bashkuara. Pak pasi arriti në Arizona, drejtori i ri i tha se mësuesit duhet të bënin disa trajnime të cilat ishin të shtunave. Ana u lut: “Perëndi, jam këtu sepse mbajta Sabatin dhe e di që Ti do të më ndihmosh edhe tani.”

Ajo shkoi të bisedonte me drejtorin.

— Nuk mund të marr pjesë në trajnim, - tha ajo. — Besoj se Sabati është ditë e shenjtë dhe unë duhet ta mbaj.

Drejtori refuzoi të arrinin në një marrëveshje.

— Nëse nuk shkon në trajtim në shtunave, do të të pushoj nga puna për mosbindje, — tha ai.

Ana vazhdoi e vendosur.

— Në SHBA ka liri besimi, — tha ajo. — Unë jam këtu sepse i kam qëndruar besnike Sabatit.

Pastaj ajo i tregoi historinë e saj dhe i dha një studim të shkurtër Biblik, rreth Sabatit. Drejtori u mërzit. Por ai ofroi ta lejonte të mos shkonte në trajnim, nëse drejtori i përgjithshëm i gjithë shkollave, e lejonte gjithashtu.

Ana bisedoi me drejtorin e përgjithshëm dhe ai firmosi një letër, që e lejonte të mos shkonte.

— Mund ta adhurosh Perëndinë cilën ditë të duash, — tha ai.

Ana ia dha letrën drejtorit të saj.

— Në rregull, — tha ai. — Por duhet të gjesh një mënyrë ta bësh trajnimin vetë.

Ana nuk dinte çfarë të studionte kështu ajo u lut. Të nesërmen, në shkollë, ajo pa trajneren.

— Nuk mund të vij në trajnim të shtunave sepse jam Adventiste e Ditës së Shtatë dhe mbaj Sabatin, — tha ajo.

— Eja të bisedojmë me drejtorin, — tha trajnerja. — Dua t’i them diçka.

Në zyrën e drejtorit, trajnerja tha.

— Do të bëj një trajnim të dielën, vetëm për Anën.

— Në rregull, — tha drejtori. I zbutur, ai u kthye nga Ana — Ti qënke e bekuar sepse je besnike.

Mbas asaj dite, ndodhi diçka e mahnitshme. Midis Anës dhe drejtorit u zhvillua një marrëdhënie e ngrohtë. Ai u bë si babai i saj. Ai u trishtua shumë kur e pa Anën të largohej, disa vite më pas, kur ajo u thirr për të punuar në Shkollën Adventiste Hollbruk, një orë larg.

Sot, Ana është mësuese matematike në shkollën Hollbruk. Ajo është shumë e lumtur që është Adventiste dhe i pëlqen shumë t’u mësojë nxënësve matematikë dhe rreth Sabatit.

— I qëndrova besnike Sabatit dhe Perëndia më ka ndihmuar, — thotë ajo.

Kjo histori flet rreth dikujt nga shkolla Adventiste Indiane Hollbruk, e cila mori një pjesë të ofertave në Sabatit të 13të, në vitet 2018 dhe 2021m, për të ndërtuar një Qendër Studentore. Faleminderit për Ofertat tuaja të Sabatit të 13të këtë tremujor, të cilat do të ndihmojnë në përhapjen e ungjillit, në Divizionin e Amerikës Veriore.

**Fakte të shpejta**

- Kufiri midis Shteteve të Bashkuara dhe Kanadasë është kufiri më i gjatë ndërkombëtar në botë, me një gjatë prej 8.891km.