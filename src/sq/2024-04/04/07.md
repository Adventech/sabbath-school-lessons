---
title:  Për më tepër studim
date:   25/10/2024
---

Lexoni Ellen G. White, "Nikodemi", f. 167-177, te Dëshira e Kohërave.

Nikodemi "studioi Shkrimet në një mënyrë të re, jo për të diskutuar një teori, por në mënyrë që të gjejë jetë për shpirtin. Ai filloi të shohë mbretërinë e qiellit teksa u dorëzua nën drejtimin e Frymës së Shenjtë...

"Përmes besimit ne marrim hirin e Perëndisë; por besimi nuk është Shpëtimtari ynë. Nuk fiton asnjë gjë. Është dora, me të cilën kapemi fort pas Krishtit dhe marrim meritat e Tij, shërimin nga mëkati... Pendesa vjen nga Krishti ashtu siç vjen dhe falja.

"Atëherë, si do të shpëtohemi? 'Ashtu si Moisiu ngriti lart gjarprin në shkretëtirë,' ashtu dhe Biri i njeriut është ngritur lart, dhe çdokush që është mashtruar dhe kafshuar nga gjarpri të mund të shohë dhe jetojë. 'Shiko Qengji i Perëndisë, që heq mëkatin e botës' Gjoni 1:29. Drita që shkëlqen nga kryqi tregon dashurinë e Perëndisë. Dashuria e Tij na tërheq. Nëse nuk i bëjmë rezistencë kësaj tërheqjeje, do të shkojmë me pendim para kryqit për mëkatet që kanë kryqëzuar Shpëtimtarin. Pastaj Fryma e Perëndisë përmes besimit do të sjellë një jetë të re në shpirt. Mendimet dhe dëshirat do të vihen në bindje të vullnetit të Krishtit. Zemra, mendja, rikrijohen sipas imazhit të Atij që vepron në ne për të nënshtruar çdo gjë para Tij. Pastaj ligji i Perëndisë shkruhet në mendje dhe në zemër, dhe mund të themi me Krishtin, 'Unë gëzohem kur zbatoj vullnetin Tënd, o Perëndia im' Ps. 40:8" - Ellen G. White, Dëshira e Kohërave, f. 175, 176.

**Pyetje për Diskutim**:

`Gjon Pagëzori erdhi të përgatisë rrugën për Jezusin. Sa e suksesshme mendoni se ishte shërbesa e tij, të paktën nga pikëpamja njerëzore? Gjithashtu, teksa mendoni për përgjigjen tuaj, bëni gjithashtu pyetjen e rëndësishme: Si do e përkufizoni "suksesin" në gjërat shpirtërore?`

`Më vonë, Gjon Pagëzori shprehu disa dyshime të sinqerta (Mat. 11:2, 3; Luka 7:19). Çfarë i shkaktoi pyetjet e tij, dhe çfarë mund të mësojmë nga ato në lidhje me të mbajturit fort të besimit tonë?`

`Në klasë, diskutoni idenë sesi dikush si Nikodemi, një drejtues në kishën e vërtetë, dikush që me siguri kishte shumë njohuri, ende ishte shpirtërisht i paditur në lidhje me atë që vërtet ka rëndësi. Çfarë mësime mund të marrim nga kjo situatë?`