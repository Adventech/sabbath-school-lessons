---
title:  Qengji i Perëndisë
date:   21/10/2024
---

Kombi Hebre kërkonte një Mesia, që do i çlironte nga Roma. Qëllimi i Ungjillit të Gjonit ishte të ndryshonte botëkuptimin e tyre në lidhje me Mesian, në mënyrë që të shikonin tek Jezusi përmbushjen e profecive në lidhje me ardhjen e Mbretit. Mesia nuk do të ishte një drejtues tokësor. Ai erdhi të përmbushë gjithë premtimet e Dhiatës së Vjetër në lidhje me Veten, të cilat përfshinin edhe vet-sakrifikimin e Tij për botën dhe rinovimin e marrëdhënies midis Zotit dhe popullit të Tij.

`Lexoni Gjoni 1:29-37. Çfarë shpall Gjon Pagëzori në lidhje me Jezusin? Çfarë imazhi përdor për ta përshkruar, dhe pse është e rëndësishme për të kuptuar se kush ishte Jezusi dhe çfarë misioni kishte?`

Thënia e Pagëzorit në lidhje me Jezusin si Qengji i Perëndisë mbështet qëllimin e Ungjillit të Gjonit, që synon të japë një kuptim të saktë për natyrën dhe veprën e Mesias. Jezusi në të vërtetë do të jetë përmbushja e premtimit të sistemit të kurbanit, duke iu referuar premtimit të Shpenguesit, që u dha në fillim tek Zanafilla 3:15.

"Kur Gjoni tha për Jezusin, gjatë pagëzimit të Tij, se është Qengji i Perëndisë, një dritë e re u hodh mbi veprën e Mesias. Mendja e profetit ishte e drejtuar tek fjalët e Isaias, 'Ai erdhi si një qengj në therrtore' Isa. 53:7" - Ellen G. White, Dëshira e Kohërave, f. 136.

`Lexoni Marku 10:45, Romakët 5:6, dhe 1 Pjetrit 2:24. Si na ndihmojnë këto vargje të kuptojmë rolin e Jezusit si "Qengji i Perëndisë"?`

Megjithatë Gjon Pagëzori duhet të dinte edhe më shumë për shërbesën e Jezusit, ai ishte i sigurt se Jezusi ishte premtimi i Mesias, Ai që do të vinte të përmbushte profecinë.

`Mendoni thellë për titullin e Jezusit si "Qengji i Perëndisë". Çfarë ju sjell ndërmend, dhe, si lidhja me Dhiatën e Vjetër ju ndihmon të vlerësoni çmimin e shpëtimit tuaj?`