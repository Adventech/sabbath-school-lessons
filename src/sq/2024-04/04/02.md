---
title:  Dëshmia e Gjon Pagëzorit
date:   20/10/2024
---

Siç u ilustrua në mësimin e javës së kaluar, Ungjilli i Gjonit fillon me Jezus Krishtin, Fjalën, në ekzistencën e tij të përjetshme para Krijimit. Por në të njëjtin prolog, Gjon Pagëzori shfaqet si një dëshmitar i Jezusit. Disa Judenj në kohën e Jezusit prisnin dy mesia, një priftëror dhe një tjetër mbretëror. Gjoni mëson qartë se Gjon Pagëzori nuk tha se është një nga këta mesia, por, se ishte një dëshmitar i Mesias së vetëm të vërtetë.

`Lexoni Gjoni 1:19-23. Si e shpjegoi Gjon Pagëzori shërbesën dhe misionin e tij?`

Drejtuesit fetarë dërguan priftërinj dhe Levitë të pyesnin Gjonin se kush ishte. Duke qenë se pritjet Mesianike ishin të larta në Jude, ishte e rëndësishme për Pagëzorin të sqaronte në lidhje me këto pritje. Ai nuk ishte Drita, por ishte i dërguar nga Zoti për të dëshmuar për Dritën dhe për t’u përgatitur për ardhjen e Mesias (Gjoni 1:6-8). Prandaj iu përgjigj hapur sa mundej, duke thënë: "Unë nuk jam Krishti" (Gjoni 1:20).

Gjithashtu, Gjoni pagëzoi me ujë, por Krishti do të pagëzonte me Frymën (Gjoni 1:26, 33). Gjoni nuk ishte i denjë të zgjidhte sandalet e Jezusit (Gjoni 1:27). Krishti preferohej para Gjonit, sepse Ai ishte para Gjonit (Gjoni 1:30). Jezusi ishte Biri i Perëndisë dhe Gjoni thjesht drejtonte vëmendjen tek Ai (Gjoni 1:34).

`Lexoni Isaia 40:1-5 dhe Gjoni 1:23. Si i përdor Gjoni këto vargje?`

Në ditët e rrugëve me çakull dhe kalldrëm, shërbëtorët dërgoheshin në disa raste para se të vinte. Kështu, në përmbushje të profecisë, Gjoni erdhi në mënyrë që të përgatiste zemrat e njerëzve për Jezusin.

`Si duhet ne, si Adventistë të Ditës së Shtatë, të bëjmë të njëjtën shërbesë si dhe Gjon Pagëzori? Çfarë janë shëmbëlltyrat?`