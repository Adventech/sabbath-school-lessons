---
title:  "Me siguri, Ai Është Profeti"
date:   07/10/2024
---

`Lexoni Gjoni 6:14, 15, 26-36. Si reaguan njerëzit ndaj mrekullisë së Tij, dhe si e përdori këtë gjë Jezusi për t'i mësuar në lidhje me faktin se kush ishte në të vërtetë?`

Judenjtë prisnin një mesia tokësor, i cili do i çlironte nga shtypja e Perandorisë Romake. Dy nga gjërat më të vështira që dalin nga lufta janë ushqimi i trupave dhe përkujdesja për të plagosurit dhe të vdekurit. Me anë të mrekullisë së Tij, Jezusi tregoi se mund t'i bënte të dyja.

Por kjo nuk është arsyeja përse Jezusi kishte ardhur, dhe nuk ishte qëllimi i mrekullisë së Tij. Përkundrazi, historia e ushqimit të pesë mijëve jepte mundësinë që Jezusi të ilustronte se është Buka e Jetës, që Vetë Perëndia zbriti nga qielli. " 'Unë jam buka e jetës', " tha Ai. " 'Ai që vjen tek Unë nuk do ketë kurrë uri' " (Gjoni 6:35).

Kjë është thënia e parë nga shtatë thëniet ku përdoret "Unë jam" në Ungjillin e Gjonit, ku "Unë jam" lidhet me kallëzuesin ("buka e jetës", Gjoni 6:35; "drita e botës", Gjoni 8:12; "dera", Gjoni 10:7, 9; "Bariu i Mirë", Gjoni 10:11, 14; "ringjallja dhe jeta", Gjoni 11:25; "rruga, e vërteta, dhe jeta", Gjoni 14:6; "hardhia e vërtetë", Gjoni 15:1, 5). Secila prej tyre drejton drejt një të vërtete të rëndësishme për Jezusin. Thënia "Unë jam" të drejton tek Eksodi 3, ku Zoti paraqet Veten para Moisiut si UNË JAM i madh (krahaso me Gjoni 8:58). Jezusi është UNË JAM.

Por njerëzit nuk e kuptuan këtë.

"Zemrat e tyre të pakënaqura pyesnin pse, nëse Jezusi mund të bënte kaq vepra të mrekullueshme siç kishin dëshmuar, nuk mund të jepte shëndet, fuqi, dhe pasuri për gjithë popullin e Tij, dhe t'i çlironte nga shtypësit e tyre, dhe t'i lartësonte në pushtet dhe nder? Fakti se Ai thotë se është i Dërguari nga Zoti, dhe nga ana tjetër refuzon të bëhet mbreti i Izraelit, ishte një mister, të cilin nuk e kuptonin dot. Refuzimi i Tij u keqinterpretua. Shumë dolën në përfundimin se Ai nuk guxonte të provonte thëniet e Tij, sepse vetë Ai dyshonte në lidhje me karakterin dhe misionin e Tij hyjnor. Kështu ata e hapën zemrën para dyshimit, dhe farat që kishte mbjellë Satani mbartën frytin e vet, për t’u keqkuptuar dhe ngatërruar" - Ellen G. White, Dëshira e Kohërave, f. 385.

Ata po kërkonin përfitime materiali në vend të së vërtetës, që zgjat në jetën e përjetshme. Ky është një kurth në të cilin mund të biem të gjithë nëse nuk tregohemi të kujdesshëm.

`Si mund të shmangim të kapemi nga gjërat materiale duke humbur ato shpirtërore?`