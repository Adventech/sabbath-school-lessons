---
title:  Histori Misionare
date:   11/10/2024
---

### Koha për t’u dorëzuar?

_Pedro nga Arizona, SHBA_

Kishte qenë një ditë e vështirë. Pedro kishte vendosur se kishte ardhur koha të dorëhiqej nga detyra e tij, si drejtor i Shkollës Adventiste Hollbruk, në Arizona, SHBA.

—Mendoj se erdhi koha, — i tha ai bashkëshortes. — Besoj se duhet të kërkoj punë tjetër.

Ishte fillimi i vitit të 12të si drejtor i shkollës. Ai sapo kishte përfunduar një bisedë të vështirë me një pjesë të stafit. Ai kishte menduar për sfidat e vitit shkollor. Dukej se ngarkesa ishte tejet e madhe.

Por, atëherë, Pedros iu kujtua një premtim që i kishte bërë Perëndisë, në ditën e tij të parë si drejtor. Ai ishte lutur: “Perëndi, Ti do kesh shumë punë me mua, të më ndihmosh në punën e drejtorit. Unë do të rri këtu deri sa Ti të më thuash të bëj diçka tjetër.”

Tani, në atë ditë të vështirë, Pedroja bisedoi sërish me Perëndinë.

—Më kujtohet premtimi, — tha ai. — Nuk dua të jem gënjeshtar. A je Ti, që po më thua të largohem?

Ai nuk mori përgjigje të menjëhershme. Kështu, ai bëri atë që u rekomandonte mësuesve dhe nxënësve të shkollës. Ai priti që Perëndia të ishte Perëndi.

Kaloi një javë. Atëhere, Pedrojo mori vesh se një vajzë, që kishte bërë klasën e parë aty, donte të kthehej. Vajza, e quajtur Reina, ishte shumë inteligjente. Mamaja e kishte mbajtur larg shkollës përgjatë 2 viteve, nga frika e COVID. Shumë prindër nativë Amerikë i mbajtën fëmijët larg, gjatë asaj kohe. Pedro ishte trishtuar kur vajza ishte larguar dhe kishte dashur që ajo të kthehej. Dy herë i kishin thënë se do kthehej por nuk kishte ndodhur.

Pak kohë më vonë, Pedroja dëgjoi se mamaje e Reinës ishte gati të bënte një intervistë me të. Pedroja intervistonte të gjithë studentët që donin të ktheheshin pas njëfarë kohe. Ai u ndie i gëzuar. Por nuk ishte i sigurt se ajo do të vinte vërtet. Kur mamaja kërkoi ta linin intervistën një të premte, në orën 10, ai u emocionua. “Ajo do kthehet vërtet!” mendoi ai.

Të premte, në mëngjes, Pedroja pa një makinë, që hyri në parkimin e shkollës. Ai donte të shihte kush do dilte nga makina. Ishte Reina dhe mamaja e saj dhe po vinin drejt ndërtesës administrative.

Pedroja doli te dera t’i përshëndeste. Kur Reina e pa, ajo vrapoi e gëzuar drejt tij. Pedroja hapi derën dhe ajo iu hodh në krahë. Ishte thjesht dashuri. Në atë moment, Pedroja mori përgjigjen, që kërkonte. Nuk kishte ardhur koha të largohej nga shkolla. Perëndia ende kishte një plan për të në atë shkollë.

—Më kishte marrë malli për ty, — i tha ai Reinës.

—Edhe mua, — u përgjigj ajo.

—Gëzohem shumë që të shoh përsëri.

—Edhe unë jam shumë e gëzuar.

Mbas intervistës, Reina pyeti a mund të luante në këndin e lojrave. Atë e kishte marrë malli edhe për lojrat.

—Po, por të lutem eja të më përshëndesësh, para se të ikësh, — u përgjigj Pedroja.

Pak më vonë, Reina shkoi sërish në zyrën e tij.

—Tani do të ikim, — tha ajo.

—Pres të të shoh në datën 13, për t’u regjistruar.

—S’mund ta bëjmë këtë më përpara? — pyeti ajo.

—Ti do që të vish më përpara?

—Po!

—Do doja të mund ta bëja këtë.

—A nuk je ti drejtori? Ti mund të bësh çdo gjë!

Ishte e vërtete. Pedroja mund të bënte gjithçka — me Perëndinë.

Sipas premtimit e Zotit në Fjalën e Tij: “Unë mund të bëj gjithçka nëpërmjet Krishtit, që më forcon” (Fil. 4:13).

Faleminderit per Ofertat tuaja të Sabatit të 13të, që kanë mbështetur Shkollën Adventiste Indiane Hollbruk. Ofertat e Sabatit të 13të, për Divizionin e Amerikës Veriore, të mbledhura në 2018 dhe 2021 po ndihmojnë në ndërtimin e një palestre dhe një ndërtese të re, multifunksionale, në kampus.

**Shënime nga misioni**

- Në vitin 1863, një grup Adventistësh u mblodh në Battle Creek, Miçigan, për të formuar atë që sot quhet Kisha Adventiste e Ditës së Shtatë.
- Misionari i parë Adventist ishte J. N. Andrju, i cili u dërgua në Angli dhe Zvicër, në vitin 1874, për të ndihmuar drejtuesit e kishës atje.
- Desmond Dos ishte pjesë e ushtrisë në Luftën e Dytë Botërore por, për shkak të besimit të tij Adventist, ai refuzoi të vriste dikë apo të mbante armë. Ai u bë pjesë e personelit mjekësor. Gjatë betejës së Okinavës, ai shpëtoi të paktën 75 ushtarë dhe, për këtë, iu dha Medalja e Nderit. Ai ishte i vetmi person i paarmatosur që mori këtë medalje.
- Doktor Ben Karson është një neurokirurg i njohur Amerikan, Adventist i Ditës së Shtatë i cili, në vitin 1987, ishte i pari që arriti të ndante me sukses dy binjakë të bashkuar te koka.