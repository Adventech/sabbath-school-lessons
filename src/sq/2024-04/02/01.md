---
title:  Shenjat e Hyjnisë
date:   05/10/2024
---

### Lexoni për studimin e kësaj jave
Gjoni 6:1–15, Isaia 53:4–6, 1 Korintasit 5:7, Gjoni 6:26–36, Gjoni 9:1–41, 1 Korintasit 1:26–29, Gjoni 11.

> <p>Vargu Përmendësh</p>
> "Jezusi i tha, 'Unë jam ringjallja dhe jeta. Ai që beson në mua, edhe sikur të duhej të vdesë do të jetojë. Dhe ai që jeton e beson në mua, nuk do të vdesë kurrë përjetë. A e beson këtë?' " (Gjoni 11:25, 26).

Bibla është e qartë se Jezus Krishti është Biri i përjetshëm, një me Atin, i pa krijuar. Jezusi është Ai që krijoi gjithë gjërat që ekzistojnë (Gjoni 1:1-3). Kështu, Jezusi ka ekzistuar gjithmonë; asnjëherë nuk kishte një kohë kur nuk ekzistonte. Megjithëse Jezusi erdhi në këtë botë dhe mori mbi Vete anën tonë njerëzore, Ai gjithmonë e kishte anën e Tij hyjnore, dhe në raste specifike Jezusi tha dhe bëri gjëra që zbulonin këtë hyjni.

Kjo e vërtetë ishte e rëndësishme për Gjonin, dhe është arsyeja pse në disa raste kur tregon mrekullitë e Jezusit, Gjoni i përdor për të treguar hyjninë e Krishtit. Jezusi jo vetëm tha gjëra, që zbulojnë hyjninë e Tij, por edhe i mbështeti fjalët e Tij me vepra që manifestonin hyjninë e Tij.

Mësimi i kësaj jave do ndalet në tri nga shenjat më të mëdha të Jezusit në lidhje me hyjninë e Tij. Ajo që të bie në sy është se në çdo rast disa njerëz nuk besonin në mrekullitë apo të kuptonin rëndësinë e tyre. Për disa ishte një kohë që të largoheshin nga Jezusi; për të tjerë, një kohë për të thelluar verbërinë; dhe për të tjerë një kohë për të komplotuar vdekjen e Jezusit. Ndërsa për të tjerët - një kohë për të besuar se Jezusi ishte Mesia.

_*Studioni mësimin e kësaj jave për t’u përgatitur për Sabatin, 12 Tetor._