---
title:  Ushqimi i Pesë Mijëve
date:   06/10/2024
---

Tek Gjoni 6:4, 5, apostulli tregon se koha e ushqimit të pesë mijëve ishte afër me Pashkën. Pashka ishte përkujtimi i çlirimit të Izraelit nga Egjipti. Qengji i Pashkës zëvendësoi vdekjen e të parëlindurit. Ky flijim simbolizon vdekjen e Jezusit në vendin tonë. Në kryq, ndëshkimi që ne meritojmë ra mbi Jezusin. Krishti, Pashka jonë, u flijua në të vërtetë për ne (1 Kor. 5:7).

"Ai mbarti fajin e shkeljeve dhe fshehjen e fytyrës së Atit të Tij, derisa zemra ju thye dhe jeta e Tij u venit. Gjithë ky flijim u bë në mënyrë që mëkatarët të mund të shpengohen" - Ellen G. White, Konflikti i Madh, f. 540.

`Lexoni Gjoni 6:1-14. Çfarë paralelizma mund të gjejmë këtu midis Jezusit dhe Moisiut? Pra, çfarë bëri Jezusi këtu që duhej t'i kujtonte njerëzit për çlirimin e paraardhësve të tyre që morën përmes shërbesës së Moisiut?`

Një sërë detajesh në këtë histori e vendosin Jezusin paralelisht me Moisiun te Eksodi. Koha e Pashkës (Gjoni 6:4) tregon drejt çlirimit të madh nga Egjipti. Jezusi ngjitet në një mal (Gjoni 6:3) siç Moisiu u ngjit në Sinai. Jezusi teston Filipin (Gjoni 6:5, 6) siç izraelitët u testuan në shkretëtirë. Shumimi i bukëve (Gjoni 6:11) na kujton manën. Mbledhja e ushqimit që kishte ngelur (Gjoni 6:12) na kujton mbledhjen e manës nga izraelitët. Dymbëdhjetë shportat u mblodhën me ushqime, që kishin ngelur (Gjoni 6:13), i njëjti numër si dymbëdhjetë fiset e Izraelit. Dhe komentet e njerëzve që Jezusi është profeti, që do të vijë në botë (Gjoni 6:14), janë paralele me frazën "profet si Moisiu", që u parashikua tek Ligji i Përtërirë 18:15. Të gjitha këto të drejtojnë tek Jezusi si Moisiu i ri -që vjen të çlirojë popullin e Tij.

Kështu, Gjoni tregon që Jezusi jo vetëm bën shenja dhe mrekulli, por në kontekstin e tyre, ato kanë një kuptim të veçantë për popullin e Judenjve. Ai po i drejtonte, në esencë, të shihnin hyjninë e Tij.

`Lexoni Isaia 53:4-6 dhe 1 Pjetrit 2:24. Çfarë të vërteta të mëdha mësojnë këto vargje në lidhje me Jezusin si Qengji i Perëndisë? Si lidhet hyjnia e Tij me këtë të vërtetë, dhe pse kjo e vërtetë është e vërteta më e rëndësishme që mund të kemi njohur ndonjëherë?`