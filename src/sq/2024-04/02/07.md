---
title:  Për më tepër studim
date:   11/10/2024
---

Lexoni Ellen G. White, "Kriza në Galile", f. 383-394; " 'Llazar, eja jashtë!' " f. 524-536; dhe "Komploti i Priftërinjve", f. 537-542, te Dëshira e Kohërave.

"Jeta e Krishtit që i jep jetë botës gjendet në fjalën e Tij. Me anët të fjalës së Tij Jezusi shëroi të sëmurët dhe dëboi demonët: me anë të fjalës së Tij qetësoi detin dhe ringjalli të vdekurit; dhe njerëzit dëshmuan se fjala e Tij ka fuqi. Ai foli fjalën e Perëndisë, siç kishte folur përmes gjithë profetëve dhe mësuesve të Dhiatës së Vjetër. E gjithë Bibla është një manifestim i Krishtit dhe Shpëtimtari dëshironte të rregullonte besimin e ndjekësve të Tij tek fjala. Kur prania e Tij e dukshme të tërhiqej, fjala duhet të ishte burimi i fuqisë për ta. Ashtu si Mësuesi i tyre, ata do të jetojnë 'nga çdo fjalë që del nga goja e Perëndisë'- Mat. 4:4.

"Ashtu si jeta jonë fizike mbahet nga ushqimi, ashtu dhe jeta jonë shpirtërore mbahet nga fjala e Perëndisë. Dhe çdo shpirt duhet të marrë vetë jetë nga fjala e Perëndisë. Ashtu siç duhet të hamë vetë në mënyrë që të ushqehemi, ashtu duhet ta marrim vetë fjalën. Nuk duhet ta marrim vetëm përmes mendjes së dikujt tjetër. Duhet ta studiojmë me kujdes Biblën, duke i kërkuar Zotit ndihmën e Frymës së Shenjtë, që të mund të kuptojmë fjalën e Tij" - Ellen G. White, Dëshira e Kohërave, f. 390.

**Pyetje për Diskutim**:

`Këtë javë pamë sesi Jezusi ushqeu pesë mijë, shëroi një të verbër nga lindja, dhe pastaj ringjalli Llazarin nga të vdekurit. Në secilin rast, Jezusi tregoi evidenca/prova të fuqishme për hyjninë e Tij. Megjithatë, këto mrekulli, sado të mahnitshme që ishin, krijuan ndasi. Disa u përgjigjën me besim, të tjerë dyshuan. Çfarë na mëson kjo në lidhje me faktin sesi, edhe kur kanë evidenca të fuqishme, njerëzit ende mund të zgjedhin të refuzojnë Zotin?`

`Të gjitha këto histori tregojnë Krishtin si Biri hyjnor i Perëndisë. Pse hyjnia e Tij është kaq e rëndësishme për besimin tek Jezusi si Shpëtimtar?`

`Shikoni sërish 1 Korintasve 1:26-29. Si shohim se gjatë shekullit 21, ndodh e njëjta gjë? Cilat janë disa nga "marrëzitë" që të Krishterët besojnë, gjëra që të "diturit sipas mishit" i tallin dhe i refuzojnë? Çfarë besojmë që gjithashtu "turpëron" "gjërat e forta"?`