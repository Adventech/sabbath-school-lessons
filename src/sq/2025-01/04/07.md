---
title:  Për më tepër studim
date:  24/01/2025
---

Lexoni Ellen G. White, "Bekimet", f. 6-44, te Thoughts From the Mount of Blessing.

"Të gjithë ata që kanë një ndjenjë të varfërisë së thellë të shpirtit të tyre, të cilët mendojnë se nuk kanë asgjë të mirë në vetvete, mund të gjejnë drejtësi dhe forcë duke parë Jezusin. Ai thotë, 'Ejani tek Unë, ju të gjithë të munduar' Mateu 11:28. Ai ju kërkon të shkëmbeni varfërinë tuaj me pasuritë e hirit të Tij. Ne nuk jemi të denjë për dashurinë e Perëndisë, por Krishti, garancia jonë, është i denjë dhe është në gjendje të shpëtojë të gjithë ata që do të vijnë tek Ai. Çfarëdo që mund të keni përjetuar, sado dekurajuese të jenë rrethanat tuaja aktuale, nëse do të vini tek Jezusi ashtu siç jeni, të dobët, të pafuqishëm dhe të dëshpëruar, Shpëtimtari ynë i dhembshur do t'ju takojë, dhe do t'ju përqafojë me krahët e Tij të dashurisë dhe mbulojë me mantelin e Tij të drejtësisë. Ai na paraqet para Atit, duke na veshur me rrobën e bardhë të karakterit të Tij. Ai lutet para Zotit për ne, duke thënë: Unë kam zënë vendin e mëkatarit. Mos shiko këta fëmijë të pabindur, por më shiko Mua. A lutet Satani me zë të lartë kundër shpirtrave tanë, duke na akuzuar për mëkat dhe duke pretenduar që jemi pre e tij; gjaku i Krishtit lutet edhe më fort - Ellen G. White, Thoughts From the Mount of Blessings, f. 8, 9.

**Pyetje për diskutim**

`1. Shikoni çfarë u tha më lart, se falë Jezusit, ne dalim para Atit. "Ai na paraqet para Atit të veshur me rrobën e bardhë të karakterit të tij”. Pavarësisht se sa të dekurajuar mund të jemi ndonjëherë për shkak të gabimeve dhe mangësive tona, apo sa shpesh nuk shfaqim tek të tjerët të njëjtën lloj dashurie që Zoti shfaq ndaj nesh, pse duhet të kthehemi gjithmonë tek lajmi i mrekullueshëm se jemi pranuar nga Ati për shkak se Jezusi "na paraqet para Atit të veshur me rrobën e bardhë të karakterit të Tij"?`

`2. Imagjinoni sesi mund të jetë ndjerë nëna e vërtetë në rastin e dy grave që erdhën para Solomonit duke pretenduar të njëjtin fëmijë. Konsiderojeni përsëri gjuhën e emocioneve të përshkruar tek 1 Mbretërve 3:26. Si kjo gjë hedh dritë mbi të njëjtën lloj gjuhe, që përdoret për të përshkruar emocionet e Perëndisë për popullin e Tij tek Hosea 11:8?`

`3. Gjatë gjithë Ungjijve kemi parë se Jezusi shpesh prekej nga nevojat e njerëzve. Çfarë bëri Ai? Ai veproi në një mënyrë që përmbushte nevojat e tyre. Çfarë mund të bëni konkretisht ju, apo si klasë, për të përmbushur nevojat e atyre që kanë nevojë për ndihmë?`