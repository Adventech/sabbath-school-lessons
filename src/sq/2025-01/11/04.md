---
title:  Kënga e të Dashurit Tim
date:  11/03/2025
---

Në mënyra të mahnitshme, Zoti ka treguar dashurinë dhe drejtësinë e Tij në mes të konfliktit kozmik. Megjithatë, disa mund të pyesin, A duhej Zoti të bënte më shumë për të parandaluar dhe/ose hequr të keqen? Kemi parë një kornizë të konfliktit kozmik, që tregon se Zoti ka vepruar në mënyrë të tillë që të respektojë vullnetin e lirë, i nevojshëm për lulëzimin maksimal të marrëdhënieve të dashurisë midis Atij dhe njerëzimit. Për më tepër, Ai me sa duket, ka vepruar brenda kufizimeve morale, ose rregullave të angazhimit, brenda kontekstit të një mosmarrëveshjeje kozmike mbi karakterin e Tij, e cila mund të zgjidhet vetëm nga demonstrimi i dashurisë së Tij.

`Lexoni Isaia 5:1-4. Kush po flet në këto vargje? Për kë po flet Isaia? Kë përfaqësojnë pronari i vreshtit dhe vreshti? Cila është rëndësia e veprimeve të pronarit të vreshtit në emër të vreshtit? Cili është rezultati?`

Në këto vargje, Isaia këndon një këngë të të dashurit të tij, një vreshti. Pronari i vreshtit është Vetë Zoti, dhe vreshti përfaqëson popullin e Zotit (shiko për shembull, Isa. 1:8, Jer. 2:21). Por implikimet këtu mund të zgjerohen edhe në raport me punën më të gjerë të Perëndisë në këtë botë. Sipas këtyre vargjeve, pronari i vreshtit (Zoti) bëri gjithçka që mund të pritej në mënyrë të arsyeshme për të siguruar lulëzimin e vreshtit të Tij. Vreshtat duhet të kishin prodhuar rrush të mirë, por prodhonin vetëm "rrush të egër", të cilin përkthimet e tjera e quajnë "të pavlerë". Në të vërtetë, formulimi Hebraik këtu, fjalë për fjalë mund të përkthehet fryt-qelbur. Vreshti i Perëndisë nxori rrush të kalbur.

Isaia 5:3 i drejtohet Vetë Zotit duke folur, që fton njerëzit të "gjykojnë" midis Tij dhe vreshtit të Tij. Dhe, tek Isaia 5:4, Vetë Perëndia parashtron pyetjen më të rëndësishme: "Çfarë mund të bëja më shumë për vreshtin Tim që nuk e kam bërë? Atëherë, pse, kur prisja të dilte rrush i mirë, doli rrush i egër?' " (NKJV). Çfarë mund të bënte më shumë? Sa interesante që Ai madje u kërkon të tjerëve të gjykojnë se çfarë ka bërë.

`Kur shikon kryqin, ku Perëndia ofroi Veten si një sakrificë për të gjithë mëkatin tonë, çfarë rëndësie të mahnitshme kanë fjalët e Tij: " 'Çfarë mund t'i kisha bërë vreshtit Tim që nuk ia kam bërë?' "`