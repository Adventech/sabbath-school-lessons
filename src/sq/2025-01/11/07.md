---
title:  Për më tepër studim
date:  14/03/2025
---

Lexoni Ellen G. White, "The Reward of Earnest Effort", f. 285-288, te Testimonies for the Church, vol. 9.

"Gjithçka që na ka hutuar në providencat/largpamjet e Perëndisë do të bëhet e qartë në botën që do të vijë. Gjërat e vështira për t'u kuptuar më pas do të kenë shpjegim. Misteret e hirit do të shpalosen para nesh. Aty ku mendjet tona të fundme gjetën vetëm konfuzion dhe premtime të thyera, ne do të shohim harmoninë më të përsosur dhe të bukur. Do të njohim se dashuria e pafund urdhëroi përvojat që dukeshin më të vështira. Teksa kuptojmë kujdesin e butë të Atij që i bën të gjitha gjërat të punojnë për të mirën tonë, ne do të gëzohemi me gëzim të papërshkrueshëm dhe plot lavdi" - Ellen G. White, Testimonies for the Church, vol. 9, f. 286.

**Pyetje për diskutim**

`1. A keni qenë konfuzë kur jeni përpjekur të kuptoni providencat e Zotit? Si ju ngushëllon fakti se të gjitha gjërat e tilla do të bëhen të qarta në fund?`

`2. Meditoni se nga çfarë hoqi dorë Krishti për t'u bërë njeri dhe për të vdekur në këtë botë. Për më tej, reflektoni në lidhje me atë që na tregon kjo për dashurinë e Zotit dhe nëse Atij mund t'i besohet. Çfarë mund të bënte më shumë?`

`3. Çfarë është kaq e rëndësishme për "emrin" e Perëndisë? Çfarë implikimesh ka kjo për ata prej nesh që e quajnë veten të Krishterë? Në çfarë mënyra të Krishterët ndonjëherë kanë sjellë përçmim mbi emrin e Krishtit dhe çfarë mund të bëjmë në komunitetet tona lokale për t'u treguar njerëzve se si duket në praktikë ndjekja e Krishtit?`

`4. Në fund, edhe "përgjigjet" tona më të mira në lidhje me problemin e së keqes nuk janë të plota tani për tani. Çfarë mund të bëjmë në praktikë për t'u afruar me ata që vuajnë dhe janë agjentë të lehtësimit të vuajtjeve në këtë botë, teksa presim zgjidhjen përfundimtare, eskatologjike të problemit të së keqes që vetëm Zoti mund ta sjellë? Mendoni më shumë për Isaia 53:4, mbi faktin se Krishti mbarti "pikëllimet" dhe "trishtimet" tona. Çfarë ndodhi në Kryq që na ndihmon të kuptojmë planin e shpëtimit dhe sa shumë i kushtoi Zotit për të na shpëtuar?`