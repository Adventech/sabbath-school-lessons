---
title:  Çfarë Mund të Bëja më Shumë?
date:  08/03/2025
---

### Lexoni për studimin e kësaj jave
Gjoni 18:37, Rom. 3:23–26, Rom. 5:8, Isa. 5:1–4, Mat. 21:33–39, Isa. 53:4, Rom. 3:1–4.

> <p>Vargu Përmendësh</p>
> "Atëherë Pilati i tha: 'Ti, pra, qenke mbret?'. Jezusi u përgjigj: 'Ti thua se unë jam mbret. Për këtë unë kam lindur dhe për këtë kam ardhur në botë, që të dëshmoj për të vërtetën. Kush është për të vërtetën, e dëgjon zërin Tim' " (Gjoni 18:37).

Disa vite më parë, një histori për fëmijë u botua në revistën Guide. Historia fokusohej tek një djalë i quajtur Denis, një jetim që jetonte si fëmijë i adoptuar në një familje në kohën e mesjetës. Denisi e urrente shumë mbretin e tij, sepse, kur prindërit e tij ishin të sëmurë, ushtarët e mbretit e morën dhe ai nuk i pa më ata kurrë. Vetëm më vonë mësoi se mbreti e kishte ndarë në mënyrë që të kursente të gjallët nga gjithë tmerret e Murtajës së Zezë. E vërteta për mbretin e çliroi Denisin nga urrejtja që kishte mbajtur pothuajse gjatë gjithë jetës së tij. Mbreti kishte vepruar gjithmonë, dhe në çdo rast, nga dashuria për popullin e tij.

Shumë njerëz sot e shohin Zotin disi siç Denisi shihte mbretin. E keqja që kanë dëshmuar ose përjetuar i bën ata të urrejnë ose të hedhin poshtë Zotin. Ku është Zoti kur ka vuajtje? Nëse Zoti është i mirë, pse ka kaq shumë të keqe? Konflikti kozmik hedh dritë mbi këtë çështje thelbësore, por ngelen shumë pyetje. Megjithatë, kur të gjitha përpjekjet tona për të dhënë përgjigje nuk mjaftojnë, mund të shohim Jezusin në kryq dhe të besojmë tek Zoti, pavarësisht gjithë pyetjeve që ngelen për momentin pa përgjigje.

_\*Studioni mësimin e kësaj jave për t’u përgatitur për Sabatin, 15 Mars._