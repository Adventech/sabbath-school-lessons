---
title:  'Dashuria dhe Drejtësia: Dy Urdhërimet Më Të Mëdha'
date:  15/03/2025
---

### Lexoni për studimin e kësaj jave
Mat. 22:34–40, Zak. 7:9–12, Psalmi 82, Mikea 6:8, Mat. 23:23–30, Luka 10:25–37.

> <p>Vargu Përmendësh</p>
> "Po të thotë dikush: 'Unë e dua Perëndinë' dhe urren vëllanë e vet është gënjeshtar; sepse ai që nuk do vëllanë e vet të cilin e sheh, si mund të dojë Perëndinë, që nuk e sheh?" (1 Gjonit 4:20).

Megjithëse kemi besim se Zoti në fund do t'i bëjë të gjitha gjërat drejt, ende ka rëndësi se çfarë bëjmë ne si të Krishterë, këtu dhe tani. Megjithëse mund të ketë shumë padrejtësi dhe të këqija që Zoti nuk do t'i zhdukë tani (për shkak të parametrave të konfliktit kozmik), kjo nuk do të thotë që ne nuk mund të ndihmojmë në lehtësimin e vuajtjeve dhe të këqijave që hasim, të paktën deri në pikën që është e mundshme. Në fakt, e kemi detyrë si të Krishterë të bëjmë pikërisht këtë.

Siç e kemi parë, dashuria dhe drejtësia shkojnë së bashku; janë të pandashme. Zoti e do drejtësinë. Në të njëjtën mënyrë, nëse e duam Perëndinë, do të duam drejtësinë gjithashtu.

Po kështu, nëse e duam Perëndinë, do të duam njëri-tjetrin. Një pjesë e dashurisë për njëri-tjetrin është edhe ndarja e një shqetësimi për mirëqënien e atyre që na rrethojnë. Kur të tjerët janë të prekur nga varfëria, shtypja apo çdo lloj padrejtësie, ne duhet të shqetësohemi. Kur të tjerët shtypen, ne nuk duhet të mbyllim sytë. Përkundrazi, duhet të pyesim veten se çfarë mund të bëjmë, individualisht dhe së bashku, për të avancuar dashurinë dhe drejtësinë e Perëndisë, në një mënyrë që reflekton në botën tonë të thyer karakterin e përsosur të drejtësisë dhe dashurisë së Perëndisë.

_\*Studioni mësimin e kësaj jave për t’u përgatitur për Sabatin, 22 Mars._