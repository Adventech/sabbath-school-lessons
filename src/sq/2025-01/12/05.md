---
title:  Thirrur Për Të Vendosur Drejtësi
date:  19/03/2025
---

Profetët në Shkrime vazhdimisht nxjerrin në pah thirrjen e Perëndisë për drejtësi në shoqëri. Herë pas here, Shkrimi nuk tërhiqet nga nxjerrja në pah e çështjeve të padrejtësisë dhe shtypjes. Në të vërtetë, thirrja që Perëndia të sillte gjykim ishte vetë thirrja për të vendosur drejtësi.

Për shembull, profeti Isaia nuk i kursen fjalët për padrejtësinë në Izrael gjatë asaj kohe. Fjalët dhe thirrja e tij për drejtësi duhet të dëgjohen me zë të lartë dhe të qartë sot. " 'Mësoni të bëni të mirën, kërkoni drejtësinë, ndihmoni të shtypurin, sigurojini drejtësi jetimit, mbroni çështjen e gruas së ve' " (Isa. 1:17). Më tej, ai thotë " 'Mjerë' ata që nxjerrin dekrete të padrejta dhe ata që vazhdojnë të hartojnë 'vendime të padrejta' " (Isa. 10:1, 2), duke paralajmëruar: " 'Çfarë do të bëni ditën e ndëshkimit dhe të shkatërrimit që do të vijë nga larg? Te kush do të ikni për të kërkuar ndihmë dhe kujt do t'ia lini pasurinë tuaj?' " (Isa. 10:3).

Po kështu, profeti Jeremia shpall mesazhin e Zotit: " 'Mjerë ai që e ndërton shtëpinë e tij pa drejtësi dhe dhomat e saj të sipërme me paanësi, që e vë tjetrin të punojë për asgjë dhe nuk ia shpërblen punën e tij... Ati yt nuk hante dhe pinte? Po vepronte me ndershmëri e drejtësi dhe gjithçka i shkonte mbarë. Ai mbronte çështjen e të varfrit dhe të nevojtarit dhe gjithçka i shkonte mbarë. A nuk do të thotë kjo të më njohësh mua?' thotë Zoti" (Jer. 22:13, 15, 16).

`Lexoni Mateu 23:23-30. Çfarë mëson Jezusi këtu në lidhje me atë që është gjëja më e rëndësishme? Çfarë mendoni se do të thoshte kur i referohej "gjërave më të rëndësishme"?`

Që të mos mendohet se padrejtësia ishte një shqetësim vetëm i profetëve të Dhiatës së Vjetër, ne shohim qartë këtu dhe gjetkë në shërbesën e Jezusit se kjo ishte gjëja më shqetësuese për Vetë Krishtin. Siç e thotë ai: " 'Mjerë ju, skribë dhe farisenj hipokritë! Sepse ju llogaritni të dhjetën e mëndrës, të koprës dhe të barit të gjumit, dhe lini pas dore gjërat më të rëndësishme të ligjit: drejtësinë dhe mëshirën dhe besimin. Këto gjëra duhet t'i praktikoni pa i lënë pas dore' " (Mat. 23:23). Në pasazhet paralele tek Luka, Jezusi vajton faktin se ata " 'lënë pas dore drejtësinë dhe dashurinë e Perëndisë' " (Luka 11:42).

`Nëse do të fokusoheshit në "gjërat më të rëndësishme" sot, cilat do të ishin ato përkundrejt çfarëdo "të dhjete të mendrës, ryzës, dhe çdo barishteje" që ndoshta fokusohemi sot?`