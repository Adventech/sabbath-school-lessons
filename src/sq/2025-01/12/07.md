---
title:  Për më tepër studim
date:  21/03/2025
---

Lexoni Ellen G. White, "Sabati", f. 281-289, te Dëshira e Kohërave.

"Spiunët nuk guxuan t'i përgjigjeshin Krishtit në prani të turmës, nga frika se mos viheshin në vështirësi. Ata e dinin se Ai kishte folur për të vërtetën. Në vend që të shkelnin traditat e tyre, ata do të linin një njeri të vuante, ndërkohë që do shpëtonin një kafshë, për shkak të humbjes së pronarit nëse do të neglizhohej. Kështu tregohej kujdes më i madh për një kafshë sesa për njeriun, i cili ishte bërë në imazhin e Perëndisë. Kjo ilustron punën e gjithë feve të rreme. Ato dalin nga dëshira e njeriut për të lartësuar veten mbi Perëndinë, por përfundojnë në degradimin e njeriut më poshtë se një kafshë. Çdo fe që lufton kundër sovranitetit të Perëndisë mashtron njeriun në lidhje me lavdinë që kishte gjatë Krijimit, dhe që do i restaurohet në Krishtin. Çdo fe e rreme mëson ndjekësit e vet të jenë të pakujdesshëm ndaj nevojave njerëzore, vuajtjes, dhe të drejtës. Ungjilli i jep një vlerë të lartë njerëzimit pasi është blerë me gjakun e Krishtit, dhe mëson një respekt për dëshirat dhe problemet e njeriut. Zoti thotë, 'Do ta bëj njeriun e vdekshëm më të rrallë se ari i kulluar, njerëzinë më të rrallë se arin e Ofirit' Isa. 13:12.

"Kur Jezusi iu kthye Farisenjve me pyetjen nëse ishte e ligjshme në ditën e Shtunë të bënin mirë apo të bënin keq, të shpëtonin jetë apo të vrisnin, Ai i përballi ata me qëllimet e tyre të liga. Ata po përpiqeshin ta vrisnin të shtyrë nga urrejtja e hidhur, ndërsa Ai përpiqej të shpëtonte jetë dhe të sillte lumturinë tek turma. A ishte më mirë të vrisje në Sabat, siç ata po planifikonin, apo të shëroje një të munduar, siç bëri Ai? Ai ishte më e drejtë të kishe vrasjen në zemër ditën e shenjtë të Zotit apo të doje gjithë njerëzit, gjë e cila shprehet me veprat e mëshirës?" - Ellen G. White, Dëshira e Kohërave, f. 286, 287.

**Pyetje për diskutim**

`1. Pse dhe si ka mundësi që "Çdo fe e rreme iu mëson ithtarëve të vet të jenë të shkujdesur ndaj nevojave njerëzore"? Si mund të veprojmë qëllimisht në mënyrë që të shmangim një pakujdesi të tillë në komunitetet e kishave tona dhe më gjerë?`

`2. Kush është fqinji im? Kush është fqinji juaj? Në cilat mënyra praktike duhet që ndjekja e hapave të Krishtit të na bëjë më shumë si Samaritani, që i kaloi kufijtë e tij për të vepruar me dashuri?`

`3. Nëse Zoti e do drejtësinë dhe mëshirën, si duhet të veprojmë në përputhje me atë që ka më shumë rëndësi për Perëndinë? Si mund të jemi më të fokusuar në atë që Jezusi i quajti "gjërat më të rëndësishme të ligjit"?`

`4. Kur mendojmë dhe flasim për gjykimin, sa shpesh theksojmë faktin se Jezusi diskutoi për gjykimin në kuptimin, nëse dhe, në çfarë mase i duam me vepra të tjerët, veçanërisht ata që janë të shtypur dhe të munduar? Reflektoni për këtë në kontekstin e Mateu 25:31-46.`