---
title:  Histori misionare
date:  21/03/2025
---

#### Misionari i acaruar

_Filipi_

Një nga projektet e Sabatit të 13të këtë tremujor ka si qëllim trajnimin e të rinjve për të qënë misionarë, në Korenë e Jugut. Projekti përfshin hapjen e një qendre trajnimi në Akademinë Hankok Sahmiok, në Seul. Programet për trajnim misionarësh janë pjesë shumë e rëndësishmë në Korenë e Jugut. Historia e sotme flet rreth Filipit, që mori pjesë në një program të tillë, të quajtur Programi i Trajnimit Busull për Misionarë, i cili përfshin tre muaj si misionar në qytetin Atlanta, në Shtetet e Bashkuara.

Filipi doli nga avioni, gati për të punuar në misionin urban, për tre muaj. Misionari 23 vjeçar, nga Korea e Jugut do të ishte shumë i zënë. Gjatë javës, ai do të punonte me refugjatë, si dhe do të ndihmonte fëmijët refugjatë për të kuptuar mësimet dhe me detyrat e shtëpisë. Të shtunave, ai do të mësonte fëmijët në Shkollën e Sabatit si dhe do të kryente aktivitete të tjera. Por shumë shpejt, ai hasi një problem — shoku me të cilin ndante apartamentin.

Filipi mbërriti në SHBA bashkë me një grup Koreanësh Jugorë, që do të shërbenin si misionarë për një kohë të shkurtër. Ata u ndanë në grupe nga dy dhe Filipi u vu bashkë me Samuelin, i cili ishte 20 vjeç. Filipi dhe Samueli do të ndanin një shtëpi.

Shumë shpejt, Filipi filloi të mërzitej më shokun e tij. Samueli mendohej shumë para se të fliste dhe, kur fliste, fliste shumë ngadalë. Filipi mendoi me inat: “Pse nuk mund të mendosh dhe flasësh më shpejt?”

Ai filloi të bezdisej gjithmonë e më shumë. Ata të dy hanin ushqime të thjeshta, sallata dhe ushqimet që kishin ngelur nga dreka e Sabatit, në kishën lokale Koreane. Një ditë, Samueli vendosi të ngrohte një kek orizi Korean në furrë. Por ai u dogj dhe u ngjit në enë. Filipi u inatos sepse ai e kishte lajmëuar Samuelin të kishte kujdes. Atëherë Samueli vendosi të ngrohte një tjetër, në një tigan, në stofë. Edhe ai u dogj dhe u ngjit në tigan. Inati i Filipit u rrit por ai nuk tha gjë.

Edhe Samueli nuk tha gjë, përgjatë një muaji. Një ditë, ai sugjeroi të luteshin bashkë para se të shkonin të punonin me refugjatët. Ata nuk luteshin ndonjëherë bashkë. Lutja e Samuelit e shtangu Filipin. Duke folur shumë ngadalë, si gjithmonë, Samueli u lut:

— Perëndi, më ndihmo të mos e urrej Filipin.

Filipi kuptoi se ai po lutej që ata të dy të shkonin mirë. Pro ai nuk u gëzua nga lutja. Ai u bezdis. Irritimi i tij u rrit edhe më shumë, kur Samueli vazhdoi ta përsëriste lutjen çdo ditë. Filipi dhe Samueli bisedonin gjithnjë e më pak. Më në fund, ata ndaluan së biseduari.

Konflikti arriti kulmin një muaj para së ta largoheshin nga Shtetet e Bashkuara. Filipi po ngiste makinën dhe Samueli ishte ulur përbri tij. Ata të dy ishin shumë të lodhur dhe i zuri gjumi të dy. U zgjuan papritur dhe panë që ishin pothuajse duke u përplasur me automjetin para tyre. Filipi e çoi makinën majtas, ata kaluan vijën ndarëse dhe u përplasën me një kamion.

Makina u shkatërrua por Filipi dhe Samueli nuk u plagosën. Edhe shoferi i kamionit nuk u plagos dhe kamioni pati një dëmtim të vogël.

Në shtëpi, Filipi dhe Samueli u përqafuan dhe falenderuan Perëndinë. Filipi ndjeu turp. Ai kishte erdhur në Shtetet e Bashkuara të ndante Perëndinë me të tjetër por ishte përqenduar shumë te vetja. Kjo ishte edhe rrënja e konfliktit me Samuelin. Por tani, mosmarrëveshja e tyre dukej shumë e vogël dhe pa kuptim. Filipi mendoi:

— Duhet të ishim përqafuar dhe të luteshim bashkë gjatë gjithë kësaj kohe, që Perëndia të na kishte bekuar si misionarë.

Samueli sugjeroi t’i tregonin çiftit Korean, që ishin pronarë të shtëpisë, rreth aksidentit. Pak më vonë, Filipi dhe Samueli i treguan çiftit rreth konfliktit mes tyre dhe aksidentit. Ata treguan gjithçka. Nuk ishte një tregim Biblik rreth shpëtimit. Ishte historia e tyre, se si Perëndia kishte qenë me ta, në Shtetet e Bashkuara. Për Filipin, ishte hera e parë që ndau se çfarë ishte Perëndia për të. Ai kishte frikë se çifti do reagonte në mënyrë negative. Por ata ishin vetëm të shqetësuar për shëndetin e tij dhe të Samuelit.

Udhëtimi misionar në Shtetet e Bashkuara ishte një pikë kthimi për Filipin. Kur ai u kthye në Korenë e Jugut, i kërkuan të shkruante një dëshmi rreth përvojës së tij.

Ai bëri një listë të gjithçkaje që kishte mundur të bënte, përshfirë edhe zgjidhjen e konfliktit me Samuelin. Por kur lexoi ato që kishte shkruar, u ndie u turpëruar që kishte shkruar “Unë bëra këtë” dhe “Unë bëra atë”. Jezusi nuk ishte përmendur aty.

Ai e shkroi sërish por përsëri nuk i pëlqeu. Ai kuptoi se nuk kishte bërë gjë. Dëshmia e tij ishte që Perëndia e kishte përdorur atë, për të bërë diçka. Ai e përmblodhi dëshminë e tij në një fjali “Perëndia më përdori mua, një njeri të dobët dhe krenar; por Ai më përdori.”

Lutuni për të rinjtë Koreanë që shërbejnë si misionarë rreth e rrotull botës. Lutuni për Akademinë Hankok Sahmiok, nxënësit e së cilës do të studiojnë në qendrën e trajnimit misionar, që do të hapet me ndihmën e Ofertave të Sabatit të 13të, në 29 mars. Faleminderit që planifikoni një ofertë bujare për këtë projekt në Seul, Koreja e Jugut.