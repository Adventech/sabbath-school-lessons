---
title:  Dy Urdhërimet Më Të Mëdha
date:  16/03/2025
---

Për të reflektuar në lidhje me atë që mund të bëjmë, individualisht dhe bashkërisht, për të avancuar dashurinë dhe drejtësinë e Zotit në botën tonë, mund të fillojmë duke u fokusuar në atë që Zoti na ka urdhëruar.

`Lexoni Mateu 22:34-40. Si iu përgjigj Jezusi pyetjes së avokatit?`

Sipas Vetë Jezusit, "urdhërimi i parë i madh" është "Duaje Zotin, Perëndinë tënd me gjithë zemrën tënde, me gjithë shpirtin tënd, dhe me gjithë mendjen tënde'". Dhe Jezusi shton, "dhe i dyti i ngjashëm me këtë, është: 'Duaje të afërmin tënd porsi vetveten'". Megjithatë, këto urdhërime nuk qëndrojnë të vetme. Jezusi më tej udhëzon: "'Mbi këto dy urdhërime varet i gjithë Ligji dhe Profetët'" (Mat. 22:37-40). Në të vërtetë, këto ligje citohen nga Dhiata e Vjetër.

`Lexoni Mateu 19:16-23. Si përgjigjet Jezusi për pyetjen e të riut pasanik, lidhet me përgjigjen e Tij ndaj pyetjes së avokatit tek Mateu 22?`

Çfarë po ndodh këtu? Pse Jezusi iu përgjigj atij në këtë mënyrë? Dhe çfarë tregojnë këto takime, pavarësisht pozicionit apo statusit tonë në jetë?

"Krishti përdori fjalët e vetme, që mund ta sillnin sundimtarin në një vend që mund të përsoste karakterin e Krishterë. Fjalët e Tij ishin fjalë mençurie, megjithëse dukeshin të rënda dhe kërkuese. Pranimi dhe bindja ndaj tyre ishte shpresa e vetme e sundimtarit për shpëtim. Pozicioni i tij i lartë dhe pasuria po ushtronin një ndikim për keq në karakterin e tij. Nëse do shijoheshin, do të zëvendësonin dashurinë për Zotin. Të mbash pak apo shumë nga Perëndia do të thoshte të ruaje atë që do të zvogëlonte forcën dhe efikasitetin e tij moral; sepse nëse gjërat e kësaj bote janë të çmuara, sado të pasigurta dhe të padenja të jenë, do të bëhen gjithëpërfshirëse" - Ellen G. White, Dëshira e Kohërave, f. 520.

`Megjithëse ne nuk mund të thirremi të gjithë për të shitur gjithçka që kemi, siç ishte ky sundimtar i ri pasanik, çfarë mund të keni personalisht, që, nëse nuk e dorëzoni mund t'ju çojë drejt shkatërrimit të përjetshëm?`