---
title:  Histori misionare
date:  21/02/2025
---

#### Libër që ia vlen ta lexosh

_Ju Jin_

Kur Ju Jin ishte 9 vjeç, e ëma i dha një libër, që ta lexonte.

— Meqë lexon shumë libra, duket të lexosh edhe këtë, — tha jo. — Është në gjuhën koreane dhe anglisht. Lexoje. Studioje. Është libër i mirë.

Ishte libri i vogël, Hapa drejt Krishtit, i Ellen White.

Deri atëherë, Ju Jin kishte lexuar vetëm libra në gjuhën koreane. Por Mamaja donte që ajo të mësonte anglisht. Ju Jin ishte shumë e bindur dhe filloi ta lexonte menjëherë. Ajo e lexonte çdo ditë në autobus, ndërsa shkonte dhe kthehej nga shkolla, në Korenë e Jugut. Teksti në anglisht ishte i vështirë ndaj ajo nuk e lexoi dhe e mbaroi librin në gjuhën koreane brenda javës. Ajo nuk kuptoi gjithçka që lexoi por filloi të kishte një bindje të fortë që duhej të pagëzohej. Ajo shkoi te Mamaja.

— Dua të pagëzohem, — tha ajo.

Mamaja buzëqeshi.

— Kur të rritesh, mund të pagëzohesh, — tha ajo.

Fëmijët Koreanë, zakonisht fillojnë të mendojnë rreth pagëzimit, rreth moshës 13 vjeçare. Por Ju Jin ishte 9 vjeç dhe duheshin edhe 4 vjet të tjera. Ajo nuk donte të priste. Por ajo ishte fëmijë i bindur.

— Mirë, — tha ajo.

Ajo nuk e përmëndi më pagëzimin. Koha kalonte dhe ajo vazhdonte të shkonte në kishë çdo të shtunë, si kishte bërë gjithmonë. Por ajo shkonte sepse dontë të merrte pjesë tek Rrugëzbuluesit dhe aktivitete të tjera, jo sepse dëshironte të kishte marrëdhënie më Perëndinë.

Kur mbushi 13 vjeç, ajo u pagëuza bashkë me shoqet e saj. Por ajo nuk kishte të njëjtën bindje rreth pagëzimit, që kishte ndierë kur kishte qenë 9 vjeç.

Gjatë adoleshencës, ajo filloi të kalonte gjithmonë e më shumë kohë me shoqet jo-të-Krishterë, dhe dashuria e saj për Perëndinë filloi të zbehej. Ajo hante si shoqet dhe ndonjëherë nuk shkonte në kishë. Ajo ndihej e lodhur të shtunave në mëngjes dhe nuk donte të përpiqej të shkonte në kishë. Ajo filloi të kishte edhe dyshime rreth ekzistencës së Perëndisë.

Atëherë, një verë, kur ishte 16 vjeç, ajo pranoi të ishte vullnetare, gjatë një programi ungjillizues. Puna e saj ishte të shpërndante ftesat, që të ftonte të rinj të tjerë të shkonin në takime. Në takimin e parë, nuk erdhi askush nga ata që ajo kishte ftuar. Ajo u ndie e dështuar.

Një misionar vuri re zhgënjimin e saj dhe u lut me të. Për çudinë e saj, shumë nga ata që ajo kishte ftuar erdhën në takimin e dytë. Një shkëndijë besimi u ndez në zemrën e saj.

Më pas, një shi shumë i fortë, kërcënonte të ndërpriste takimin. Ajo u lut dhe shiu ndaloi. Takimi vazhdoi sipas planit.

Kur Ju Jin u kthye në shkollën e mesme Adventiste, në vjeshtë, ajo ndihej ndryshe. Ajo filloi të merrte pjesë në një grup lutjeje, të drejtuar nga nxënësit, të quajtur “Të gjunjëzuarit”, që mblidhej çdo të premte, mbas adhurimit. Ajo mori një kopje tjetër të librit Hapa drejt Krishtit. Por, kësaj here, ajo nuk e mbaroi librin brenda javës. Ajo lexonte një kapitull në javë, bashkë me një grup nxënësish. Për të, ishte sikur e lexonte për herë të parë.

Ju Jin tha se është e gëzuar që lexoi Hapa drejt Krishtit për herë të parë, kur ishte 9 vjeç.

— Kur e lexova për herë të parë, ndieva në zemër një dëshirë shumë të fortë të ndiqja Jezusin dhe të pagëzohesha,  — tha ajo.

Ajo është akoma më e lumtur, që e lexoi përsëri. Ajo tha se nuk ka kufi për leximin e këtij libri.

— Me siguri, Perëndia do vijë sërish, — thotë ajo.

Ju Jin studion në Akademinë Hankok Sahmiok, e cila do të marrë një pjesë të ofertave të Sabatit të 13të këtë tremujor, për të hapur një qendër trajnimi misionar dhe palestër në Seul, në Korenë e Jugut. Faleminderit që planifikoni një ofertë bujare për në 29 mars.

**Shënime misionare**:

- Në Maj 1904, një Korean me emrin Eung Hun Li, që po priste për anijen e tij për në Havai, po ecte gjatë një rruge në Kobe, Japono dhe pa një pllakë ku lexohej “Kisha e Sabatit të Ditës së Shtatë Ardhja e Dytë e Jezusit”. Pasi bisedoi pak em evangjelistin Kunija Hid, Eung Hun Li dhe një mik Korean studiuan Shkrimet e Shenjta dhe u bindën rreth mesazhit Adventist. Pas mesnate, në mbrëmjen para nisjës për në Havai, dy besimtarët Koreanë, bashkë me një grup besimtarësh Japonezë, shkuan në ujvarën Nunobiki dhe u bënë Adventistët e parë të të pagëzuar Adventiste.
- Dy motra u përfshinë në punën e hershme në Kore. Në Janar 1907, Mimi Sharfenberg shkoi atu dhe brenda dy vitesh kishte hapur shkollën e parë për djem dhe më pas shkollë për vajza. Në Tetor 1909, motra e saj Theodora Vangerin shkoi gjithashtu, bashkë me bashkëshortin Rufus.