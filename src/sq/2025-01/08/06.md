---
title:  Krishti e Ka Mundur Botën
date:  20/02/2025
---

Nëse gjithçka do të ndodhte sipas vullnetit ideal të Perëndisë, nuk do të kishte pasur kurrë të keqe, por vetëm lumturi të përsosur nga dashuria dhe harmonia. Në fund, universi do t'i kthehet këtij vullneti të përsosur ideal të Zotit. Ndërkohë, Zoti po bën vullnetin e Tij në një mënyrë që merr parasysh vendimet e lira të krijesave të Tij.

Imagjinoni një konkurs bukëpjekësish, në të cilin të gjithë pjesëmarrësve u kërkohet të përdorin një grup të veçantë përbërësish, por nuk mund të shtojnë çdo përbërës që duan në mënyrë që të pjekin kekun që duan. Në fund, çfarëdo keku që të nxjerrë një bukëpjekës, do të jetë e përcaktuar, të paktën pjesërisht, nga disa përbërës që bukëpjekësi nuk i zgjodhi.

Në të njëjtën mënyrë (me aspekt të kufizuar), për shkak se Zoti është zotuar të respektojë lirinë e nevojshme për dashurinë, shumë prej "përbërësve" që ka parë historia nuk janë zgjedhur nga Zoti, por janë pikërisht e kundërta e dëshirave të Perëndisë.

Në këtë pikëpamje, providenca hyjnore nuk është thjesht një-dimensionale, sikur Zoti kontrollon në mënyrë të njëanshme gjithçka që ndodh. Përkundrazi, kjo kërkon (të paktën) një pamje dy-dimensionale të providencës së Perëndisë. Disa gjëra në këtë botë shkaktohen nga Zoti, por disa të tjera ndodhin si rezultat i vendimeve të lira të krijesave (si rasti i së keqes). Ndodhin shumë gjëra që Zoti nuk dëshiron të ndodhin.

`Lexoni Gjoni 16:33. Çfarë shprese na tregon teksti, madje edhe në mes të mundimeve?`

Veçanërisht në kohë vuajtjesh apo sprovash, besimi i njerëzve mund të lëkundet, sepse ata besojnë gabimisht se Perëndia do shpëtojë, ose të paktën duhet t'i kursejë ata nga vuajtjet dhe sprovat në këtë jetë. Por Jezusi na tregon një histori shumë të ndryshme, duke paralajmëruar ndjekësit e Tij se do të përjetojnë sprova dhe mundime në këtë botë, por ka shpresë, sepse Krishti e ka mundur botën (Gjoni 16:33).

Fakti që hasim vuajtje dhe sprova nuk do të thotë se kjo është ajo që Zoti dëshiron idealisht për ne. Gjithmonë duhet të kemi parasysh tablonë e madhe: konfliktin e madh. Sido që të jetë, mund të kemi konfidencë/besim se, ndërkohë që e keqja në vetvete nuk është e nevojshme për të mirën, Zoti mund t'i kthejë ngjarjet e këqija për mirë. Dhe, nëse i besojmë Zotit, Perëndia mund të përdorë edhe vuajtjet tona për të na afruar me Të dhe për të na motivuar të jemi të dhembshur dhe të kujdesemi për të tjerët.