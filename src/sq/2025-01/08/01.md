---
title:  Vullneti i Lirë, Dashuria, dhe Providenca Hyjnore
date:  15/02/2025
---

### Lexoni për studimin e kësaj jave
Luka 13:34; Jer. 32:17–20; Heb. 1:3; Lgj. Përt. 6:4, 5; Ef. 1:9–11; Gjoni 16:33.

> <p>Vargu Përmendësh</p>
> " 'Jua kam thënë këto gjëra, që ta keni paqen në Mua. Në botë do të keni mundime, por merrni zemër, Unë e munda botën!' " (Gjoni 16:33).

Providenca është një fjalë që përdoret për të përshkruar veprimin e Perëndisë në botë. Mënyra sesi mendojmë për providencën/largpamësinë e Perëndisë bën një ndryshim të madh në mënyrën sesi lidhemi me Perëndinë, me të tjerët dhe çfarë mendojmë për problemin e së keqes.

Të Krishterët kanë keqkuptime të ndryshme në lidhje me providencën hyjnore. Disa besojnë se Zoti e ushtron fuqinë e Tij në një mënyrë, që përcakton të gjitha ngjarjet që do vijojnë. Ai madje zgjedh se kush do të shpëtohet dhe kush do të humbasë! Në këtë pikëpamje, njerëzit nuk janë të lirë të zgjedhin përveç asaj që Perëndia dekreton. Në fakt, njerëzit që besojnë në këtë mënyrë, argumentojnë se edhe dëshirat njerëzore përcaktohen nga Zoti.

Në fakt, dëshmitë e forta biblike tregojnë se Perëndia nuk përcakton gjithçka që ndodh. Përkundrazi, Ai u jep njerëzve vullnet të lirë, madje deri në pikën ku ata (dhe engjëjt) mund të zgjedhin të veprojnë drejtpërdrejt kundër vullnetit të Tij. Historia e Rënies në mëkat, dhe e së keqes, është një shprehje dramatike dhe tragjike e rezultateve të abuzimit me këtë vullnet të lirë. Plani i shpëtimit u krijua për të korrigjuar tragjedinë e shkaktuar nga keqpërdorimi i vullnetit të lirë.

Studioni mësimin e kësaj jave për t’u përgatitur për Sabatin, 22 Shkurt.