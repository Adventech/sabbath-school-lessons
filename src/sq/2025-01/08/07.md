---
title:  Për më tepër studim
date:  21/02/2025
---

Lexoni Ellen G. White, " 'Zoti Me Ne'", f. 19-26, te Dëshira e Kohërave.

"Plani i shpëtimit tonë nuk ishte një mendim i mëvonshëm, një plan i formuluar pas rënies së Adamit. Ishte një zbulesë e 'misterit të mbajtur fshehur prej kohësh të pasosur' Rom. 16:25. Ishte shpalosja e parimeve që prej përjetësisë kanë qenë themeli i fronit të Perëndisë. Që nga fillimi, Perëndia dhe Krishti e dinin apostazinë e Satanit, dhe të rënies së njeriut përmes fuqisë mashtruese të apostazisë. Zoti nuk e caktoi që të ekzistonte mëkati, por Ai e parashikoi ekzistencën e tij, dhe mori masa për t’u përballur me pasojat e tmerrshme. Kaq e madhe ishte dashuria e Tij për botën, sa Ai dha Birin e Tij të vetëm-lindur, 'që kushdo që beson në Të, të mos humbasë, por të ketë jetë të përjetshme' Gjoni 3:16" - Ellen G. White, Dëshira e Kohërave, f. 22.

**Pyetje për diskutim**

`1. Nëse Zoti nuk merr gjithmonë atë që Ai do, si ndikon ky fakt në mënyrën sesi mendoni për atë që ndodh në këtë botë? Cilat janë disa nga implikimet praktike të të kuptuarit se Zoti ka dëshira të paplotësuara?`

`2. Nëse i kthehemi analogjisë së kekut në mësimin e së Enjtes, mund të kuptojmë pse, megjithëse "Zoti dhe Krishti e dinin për apostazinë e Satanit", ata na krijuan gjithsesi. Dashuria duhej të gjendej në përzierjen e përbërësve, dhe kjo dashuri do të thoshte liri. Në vend që të mos na krijonte si qenie të afta për të dashur, Zoti na krijoi në mënyrë që të mund të donim, por këtë e bëri duke ditur se, në fund të fundit, do të çonte Jezusin tek kryqi. Çfarë duhet të na tregojë kjo sesa e shenjtë, thelbësore ishte dashuria për qeverisjen e Perëndisë saqë Krishti duhej të vuante në kryq në vend që të na mohonte atë liri që duhej për dashurinë?`

`3. Shpesh ne vajtojmë për të keqen dhe vuajtjet në këtë botë, por sa shpesh ju duhet kohë të meditoni se Vetë Zoti vajton dhe hidhërohet nga vuajtjet dhe e keqja? Çfarë ndryshimi përbën për kuptimin tuaj për të keqen dhe vuajtjet kur kuptoni se Vetë Zoti vuajti për shkak të së keqes?`

`4. Si ju ndihmon kjo e vërtetë - që shumë gjëra që ndodhin në këtë botë Zoti nuk i dëshiron - për t’u përballur me vuajtjet tuaja, veçanërisht kur nuk kanë kuptim dhe duket sikur asgjë nuk del për mirë?`