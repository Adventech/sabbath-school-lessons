---
title:  Të Duash Perëndinë
date:  18/02/2025
---

Fakti se Zoti është i gjithëfuqishëm nuk do të thotë se Ai mund të bëjë logjikisht të pamundurën. Prandaj, Zoti nuk mund të paracaktojë që dikush ta dojë Atë lirisht. Nëse të bësh diçka lirisht do të thotë ta bësh atë pa qenë dikush që e paracakton, atëherë me përkufizim, është e pamundur ta bësh dikë të bëjë diçka lirshëm. Me pak fjalë, siç e kemi parë dhe duhet të ri-theksojmë - Zoti nuk mund të detyrojë askënd që ta dojë Atë, sepse në momentin që kjo gjë detyrohet, nuk është më dashuri.

`Lexoni Mateu 22:37 dhe Ligji i Përtërirë 6:4, 5. Çfarë na mësojnë këto vargje për realitetin e vullnetit të lirë?`

Urdhërimi më i madh, ta duash Perëndinë, dëshmon se Perëndia, me të vërtetë dëshiron që të gjithë ta duan Atë. Megjithatë, jo të gjithë e duan Zotin. Pse, pra, Zoti thjesht të bëjë që çdokush ta dojë Atë? Sërish, kjo është për shkak të dashurisë, që për të qenë dashuri, duhet të jepet me liri.

`Lexoni Hebrenjtë 6:17, 18 dhe Titi 1:2. Çfarë na mësojnë këto vargje për Perëndinë?`

Sipas Numrave 23:19, " 'Zoti nuk është njeri, që [të] gënjejë' " (ESV). Zoti nuk gënjen kurrë (Titit 1:2); Zoti e mban gjithmonë fjalën e Tij dhe nuk thyen asnjë premtim (Heb. 6:17, 18). Në të njëjtën mënyrë, nëse Zoti ka premtuar ose i është përkushtuar diçkaje, veprimet e Tij në të ardhmen kufizohen moralisht nga ai premtim.

Kjo do të thotë se, për aq sa Perëndia, në shumicën e rasteve u jep krijesave lirinë për të zgjedhur ndryshe nga ajo që do donte Zoti, zgjedhja e njerëzve nuk varet nga Ai. Nëse Zoti është angazhuar për t'u dhënë vullnet të lirë krijesave, njerëzit kanë aftësinë për ta ushtruar lirinë e tyre në mënyra që shkojnë kundër dëshirave ideale të Perëndisë. Tragjikisht, shumë njerëz e ushtrojnë lirinë e tyre në këtë mënyrë, dhe në përputhje me rrethanat, ka shumë gjëra që ndodhin të cilat Zoti dëshiron të mos ndodhin, por që nuk janë direkt në dorën e Zotit.

`Çfarë keni bërë që e dinit se Zoti nuk donte që ta kishit bërë? Çfarë ju mëson kjo për realitetin - dhe pasojat e mundshme të frikshme - të vullnetit të lirë?`