---
title:  Dashuria Besëlidhëse
date:  04/01/2025
---

### Lexoni për studimin e kësaj jave
2 Pjet. 3:9, Lgj.Përt. 7:6–9, Rom. 11:22, 1 Gjonit 4:7–20, Gjoni 15:12, 1 Gjonit 3:16.

> <p>Vargu Përmendësh</p>
> "Jezusi u përgjigj dhe i tha: 'Nëse ndokush më do, do ta zbatojë fjalën Time; edhe Ati im do ta dojë dhe Ne do të vijmë tek ai dhe do të bëjmë banesën tek ai' " (Gjoni 14:23).

Shumë njerëzve u është mësuar se fjala Greke agape i referohet një dashurie që është unike e Zotit, ndërkohë që termat e tjerë për dashurinë, si fileo, i referohen një tjetër lloj dashurie, më të vogël se agape. Disa thonë, gjithashtu, se agape i referohet dashurisë së njëanshme, një dashurie që vetëm jep, por nuk merr kurrë, një dashuri plotësisht e pavarur nga përgjigjja njerëzore.

Megjithatë, një studim i kujdesshëm në lidhje me dashurinë hyjnore përgjatë Shkrimit, tregon se këto ide janë të gabuara. Së pari, termi Grek agape i referohet jo vetëm dashurisë së Perëndisë, por gjithashtu edhe të njerëzve, madje ndonjëherë dashurisë njerëzore të keqorientuar (2 Tim. 4:10). Së dyti, përgjatë Shkrimit, shumë terma të tjerë përveç agape i referohen dashurisë së Zotit. Për shembull, Jezusi mësoi se, " 'Vetë Ati ju do [fileo], sepse ju më keni dashur [fileo] Mua' " (Gjoni 16:27). Këtu, termi Grek fileo përdoret jo vetëm për dashurinë e njerëzve, por gjithashtu për dashurinë e Zotit ndaj njerëzve. Kështu, fileo nuk i referohet një dashurie më të vogël, por vetë dashurisë së Perëndisë.

Shkrimet gjithashtu mësojnë se dashuria e Perëndisë nuk është e njëanshme, gjë e cila bën një ndryshim të thellë për Zotin, nëse njerëzit e reflektojnë dashurinë e Tij.

_\*Studioni mësimin e kësaj jave për t’u përgatitur për Sabatin, 11 Janar._