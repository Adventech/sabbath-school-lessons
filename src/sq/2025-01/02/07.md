---
title:  Për më tepër studim
date:  10/01/2025
---

Lexoni Ellen G. White, "Privilegji i Lutjes", f. 93-104, tek Hapat drejt Jezusit.

"Sillni dëshirat, gëzimet, shqetësimet, kujdesjet dhe frikën tuaj para Zotit. Nuk e bezdisni Atë; nuk mund ta lodhni. Ai që numëron fijet e flokut tuaj nuk është indiferent ndaj nevojave të fëmijëve të Tij. 'Zoti është i dhembshur dhe i mëshirshëm' Jakobi 5:11. Zemra e tij e dashurisë është e prekur nga trishtimi ynë dhe belbëzimet tona. Sillni para Tij çdo gjë që ju shqetëson. Nuk ka gjë të vështirë për Të, sepse Ai mban botët, drejton gjithë punët e universit. Asgjë nga ato që na shqetëson, nuk është e papërfillshme për Të. Nuk ka asnjë kapitull në eksperiencën tonë të jetë tepër i errët për Të; nuk ka asnjë shqetësim që Ai nuk e heq dot. Asnjë fatkeqësi nuk mund t’u bjerë fëmijëve të Tij, asnjë ankth nuk mund të mundojë shpirtin, asnjë gëzim, asnjë lutje e sinqertë nuk mund të shkojë pa u vënë re nga Ati ynë qiellor, dhe për të cilat Ai nuk do ketë një interes të menjëhershëm. 'Ai shëron zemrat e thyera, shëron plagët e tyre' Psalmi 147:3. Marrëdhëniet midis Perëndisë dhe secilit shpirt janë kaq unike dhe të plota sa nuk ka shpirt në tokë që të mos jetë nën mbrojtjen e Tij, nuk ka shpirt për të cilin nuk do jepte Birin e Tij të dashur" - Ellen G. White, Hapat drejt Jezusit, f. 100.

**Pyetje për diskutim**

`1. Mendoni për fjalinë e mësipërme: "Marrëdhëniet midis Perëndisë dhe secilit shpirt janë kaq unike dhe të plota sa nuk ka shpirt në tokë që të mos jetë nën mbrojtjen e Tij, nuk ka shpirt për të cilin nuk do jepte Birin e Tij të dashur". Çfarë ngushëllimi ju jep kjo, dhe si duhet të jetoni, duke ditur afrimitetin e Perëndisë me ju dhe kujdesjen e Tij për ju? Si mund të mësoni të jetoni me realitetin e këtij premtimi të mrekullueshëm? Imagjinoni nëse, ditë pas dite, do e besonit me të vërtetë.`

`2. Sipas mësimit të kësaj jave, si e kuptoni Psalmin 103:17, 18? Çfarë tregon për dashurinë e përjetshme të Perëndisë dhe, sesi benefitet e marrëdhënies me Perëndinë varen nga fakti nëse e pranojmë dashurinë e Tij?`

`3. Në çfarë mënyra kjo njohuri bën ndryshimin në marrëdhënien tuaj me Perëndinë? Si ndikon tek mënyrat sesi i shikoni trishtimet e të tjerëve?`