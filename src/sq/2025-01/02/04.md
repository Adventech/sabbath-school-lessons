---
title:  Marrëdhënia Besëlidhëse
date:  07/01/2025
---

Zoti thërret dhe fton këdo në një marrëdhënie të ngushtë dashurie me Të (shiko Mat. 22:1-14). Përgjigjja e duhur ndaj kësaj thirrjeje përfshin bindjen ndaj urdhërimeve të Perëndisë për të dashur Zotin, dhe për të dashur të tjerët (shiko Mat. 22:37-39). Shijimi i benefiteve të kësaj marrëdhënieje me Perëndinë varet nëse vendos me liri për të pranuar apo refuzuar dashurinë e Tij.

`Lexoni Hosea 9:15, Jeremia 16:5, Romakët 11:22, dhe Juda 21. Çfarë na mësojnë këto vargje në lidhje me faktin nëse benefitet e dashurisë së Perëndisë mund të refuzohen - madje të humbin?`

Në këto dhe vargje të tjera, shijimi i benefiteve të një marrëdhënieje të dashur me Perëndinë përshkruhet shpesh si diçka që varet nga përgjigjja njerëzore ndaj dashurisë së Tij. Megjithatë, nuk duhet të gabojmë duke menduar se Perëndia në të vërtetë ndalon së dashuri dikë. Siç e kemi parë, dashuria e Perëndisë është e përjetshme. Dhe, megjithëse Hosea 9:15 përmend Zotin që i thotë popullit të Tij, " 'Unë nuk do t'i dua më', "është e rëndësishme të mbajmë mend se më vonë në të njëjtin libër Zoti i thotë popullit të Tij, " 'Unë do t'i dua shumë'"(Hos. 14:4). Hosea 9:15 nuk mund të ketë kuptimin se Zoti ndal plotësisht së dashuri popullin e Tij. Përkundrazi, i referohet kushteve të disa aspekteve ose benefiteve të veçanta në marrëdhënien e dashurisë me Perëndinë. Mënyra sesi i përgjigjemi dashurisë së Tij është thelbësore që kjo marrëdhënie të vazhdojë.

" 'Kush ka urdhërimet e Mia dhe i zbaton, është Ai që më do. Dhe kush më do Mua, Ati im do ta dojë; dhe Unë do ta dua dhe do t'i dëftehem atij'" (Gjoni 14:21). Në të njëjtën mënyrë, Jezusi i thotë dishepujve të Tij, " 'Ati vetë në fakt ju do, sepse ju më deshët mua dhe keni besuar se Unë dola nga Perëndia' " (Gjoni 16:27).

Këto dhe vargje të tjera na mësojnë se ruajtja e benefiteve të një marrëdhënieje shpëtuese me Perëndinë varet nga fakti nëse do ta pranojmë dashurinë e Perëndisë, (që përfshin vullnetin për ta transmetuar atë dashuri gjithashtu). Sërish, kjo nuk do të thotë se dashuria e Perëndisë do të rreshtë ndonjëherë. Përkundrazi, ashtu siç nuk mund të ndalojmë dot diellin të ndriçojë, por mund të fshihemi nga rrezet e tij, ashtu nuk mund të bëjmë dot gjë për të ndaluar dashurinë e përjetshme të Perëndisë, por mund të refuzojmë në fund një marrëdhënie me Perëndinë, dhe kështu fshihemi nga ajo që na ofrohet, veçanërisht nga premtimi i jetës së përjetshme.

`Në çfarë mënyra njerëzit mund shohin dhe të përjetojnë realitetin e dashurisë së Perëndisë, pavarësisht nëse i përgjigjen apo jo? Për shembull, si e shfaq bota e natyrës, madje dhe pas mëkatit, dashurinë e Tij?`