---
title:  Një Armik e Ka Bërë Këtë
date:  23/02/2025
---

`Lexoni Mateu 13:24-27. Si na ndihmon shëmbëlltyra të kuptojmë të keqen në botën tonë?`

Jezusi tregon historinë e një pronari toke që mbjell vetëm fara të mira në fushën e tij. Megjithatë, në mes të grurit del edhe egjra. Kur e shohin këtë, shërbëtorët e pronarit e pyesin: " 'Zotëri, a nuk keni mbjellë farë të mirë në fushën tuaj? Atëherë nga doli egjra?' " (Mat. 13:27). Kjo është e ngjashme me pyetjen e bërë shpesh sot në lidhje me problemin e së keqes: nëse Zoti krijoi gjithë botën plotësisht të mirë, pse ka të keqe në të?

`Lexoni Mateu 13:28-30 nën dritën e shpjegimit të Krishtit tek Mateu 13:37-40. Si kjo hedh dritë mbi natyrën e konfliktit të madh?`

Zotëria i përgjigjet pyetjes së shërbëtorit të tij: " 'Një armik e ka bërë këtë' " (Mat. 13:28). Jezusi më vonë identifikon atë " 'që mbjell farën e mirë' " si " 'Biri i Njeriut'", i cili është Vetë Jezusi (Mat. 13:37), dhe shpjegon se "fusha është bota" (Mat. 13:38), dhe se " 'armiku që mbolli' " egjrën është " 'djalli' " (Mat. 13:39), duke përshkruar në mënyrë të qartë një konflikt midis Krishtit dhe Satanit. Pse ka të keqe në botë? E keqja është rezultat i armikut (djallit), i cili i kundërvihet zotërisë. " 'Një armik e ka bërë këtë' " (Mat. 13:28).

Megjithatë, kjo përgjigje ngre pyetjen, " 'A do që të shkojmë dhe t'i shkulim'"? Me fjalë të tjera, pse të mos e shkulësh menjëherë të keqen? 'Jo', përgjigjet zotëria "'se bashkë me egjrën do shkulet edhe gruri. Lërini të rriten bashkë deri në të korrat' " (Mat. 13:29, 30; krahasoni me Markun 4:29). Sipas shëmbëlltyrës, Zoti më në fund do t'i japë fund së keqes, por çrrënjosja e saj para kohe do të rezultojë në dëme kolaterale të pakthyeshme, që dëmtojnë të mirën.

`Cilat janë disa nga rreziqet në kërkimin e çrrënjosjes së egjrës nga gruri tani? Në të njëjtën kohë, pse kjo nuk do të thotë thjesht të injorosh të keqen që hasim?`