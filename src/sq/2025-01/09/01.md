---
title:  Konflikti Kozmik
date:  22/02/2025
---

### Lexoni për studimin e kësaj jave
Mat. 13:24–27; Zan. 1:31; Ezek. 28:12–19; Isa. 14:12–15; Mat. 4:1–11; Gjoni 8:44, 45.

> <p>Vargu Përmendësh</p>
> " 'Dhe Unë do të shtie armiqësi midis teje dhe gruas, midis farës sate dhe Farës së saj; Ai do të shtypë kokën tënde, dhe ti do të plagosësh thembrën e Tij' " (Zanafilla 3:15).

Në qendër të teologjisë biblike është konflikti i madh midis Krishtit dhe Satanit. Megjithëse ideja e një konflikti kozmik midis Zotit dhe krijesave qiellore, që kanë rënë dhe janë rebeluar kundër Zotit është një motiv i shquar tek Shkrimet (Mat. 13:24-30, 37-39; Zb. 12:7-10) dhe gjithashtu shquhet edhe në shumë tradita të Krishtera, shumë të Krishterë e kanë refuzuar ose neglizhuar gjithë këtë ide.

Megjithatë, nga një këndvështrim biblik, tema e konfliktit kozmik, në të cilin mbretëria e Zotit kundërshtohet nga djalli dhe engjëjt e tij, nuk mund të neglizhohet dhe kështu të humbim shumë nga kuptimi i tregimeve biblike. Vetë Ungjijtë janë plot me referenca për djallin dhe demonët që kundërshtojnë Zotin.

Si fillim, këtë javë do të trajtojmë sesi dy pyetjet në vijim mund të marrin përgjigje sipas disa pasazheve thelbësore biblike:

1. Ku mësohet tek Shkrimet se ka një konflikt kozmik midis Zotit dhe Satanit?
2. Sipas Shkrimit, cila është natyra e konfliktit?

_\*Studioni mësimin e kësaj jave për t’u përgatitur për Sabatin, 1 Mars._