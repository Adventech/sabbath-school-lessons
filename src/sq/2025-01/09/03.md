---
title:  Origjina e Konfliktit në Tokë
date:  24/02/2025
---

Paralelisht me pyetjen në shëmbëlltyrë - në lidhje me atë se, pse ka farë të keqe në fushë nëse zotëria mbolli vetëm farë të mirë - ngrihet një tjetër pyetje, si lindi e keqja këtu?

`Lexoni Zanafilla 1:31. Çfarë na zbulojnë fjalët e Zotit në lidhje me gjendjen e krijimit kur Zoti mbaroi së krijuari dhe pse është e rëndësishme kjo përgjigje?`

Sipas Zanafillës 1:31, kur Zoti mbaroi së krijuari botën, ajo ishte "shumë e mirë". Te Zanafilla 1, nuk ka asnjë aluzion të së keqes në krijimin e këtij planeti nga Zoti. Atëherë, si erdhi e keqja në përvojën njerëzore?

`Lexoni Zanafilla 3:1-7. Çfarë na tregon kjo në lidhje me pyetjen sesi erdhi e keqja në tokë? Çfarë drite hedh kjo në natyrën e konfliktit kozmik? (Shikoni gjithashtu Zb. 12:7-9).`

Në këtë tregim, ne shohim gënjeshtra për karakterin e Zotit që ngrihen nga gjarpri, i cili identifikohet si vetë djalli (ai "gjarpri i lashtë" [NKJV]) te Zbulesa 12:7-9. Gjarpri si fillim përdor një pyetje për të hedhur dyshime mbi urdhrin e Zotit, pothuajse duke përmbysur atë që Perëndia kishte urdhëruar në pyetjen e tij. Pastaj gjarpri sfidon drejtpërdrejt atë që Zoti kishte thënë, duke i thënë Evës: " 'Ju s'keni për të vdekur aspak' " (Zan. 3:4).

Dikush, o gjarpri o Zoti, gënjeu Evën, e cila tani ka një zgjedhje për të bërë në lidhje me atë nëse do të besojë atë që Zoti i ka thënë apo atë që gjarpri i thotë.

Këtu dhe në vende të tjera tek Shkrimet, natyra e këtij konflikti është kryesisht në lidhje me, se kë duhet të besosh, që në vetvete ka lidhje tërësisht me dashurinë. Dhe kjo pasi besimet tuaja në lidhje me dikë, se çfarë personi është, dhe nëse ai ose ajo mund të jenë të besueshëm, ndikojnë thellësisht me rezultatin nëse do e doni dhe besoni atë person, dhe në këtë rast, do e dëgjoni atë se çfarë ju thotë.

`Lexoni Zanafilla 3:15. Përgjigjja e Zotit ndaj gjarprit Fara e gruas, që i referohet Mesias, do t'i shtypte kokën, shpesh cilësohet si ungjilli i parë (protoevangelium) tek Shkrimet. Si e përforcon kjo realitetin e konfliktit dhe njëkohësisht na jep shpresë në mes të tij?`