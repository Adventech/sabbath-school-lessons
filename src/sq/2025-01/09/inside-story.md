---
title:  Histori misionare
date:  28/02/2025
---

#### Të lutesh në stuhi

_Lëvizja e Akademisë Misionare_

Një nga projektet e Sabatit të 13të, këtë tremujor, është trajnimi i fëmijëve dhe adoleshentëve, për të qenë misionarë, në Korenë e Jugut. Ky projekt përfshin hapjen e një qendre trajnimi misionarësh në Akademinë Hankok Sahmiok, e cila përfshin një shkollë tetëvjeçare dhe të mesme, në Seul, kryeqytetin e Koresë.

Programet për trajnimin e misionarëve janë shumë të rëndësishme për Adventistët, në Korenë e Jugut. Historia e kësaj jave tregon rreth një grupi me 19 adoleshentë Koreanë, që morën pjesë në një program të tillë.

Një stuhi e fortë shpërtheu natën e parë që 19 adoleshentët, nga Koreja e Jugut, kaluan në ishullin e Filipineve. Adoleshentët, të moshës 14-17 vjeçare, nuk kishin menduar stuhitë, kur iu bashkuan programin një vjeçar, për trajnim misionar, të quajtur Lëvizja e Akademisë Misionare. Si pjesë e programit të trajnimit, ata duhet të merrnin pjesë në një udhëtim misionar ndërkombëtar dhe ata kishin shkuar në një ishull të largët, për të ndihmuar me takimet evangjelistike, që do të zhvilloheshin nën drejtimin e një pastori nga Koreja e Jugut.

Por stuhia që i përshëndeti natën e parë i kërcënonte planet e tyre. Njëmbëdhjetë djemtë po flinin në çadra, të ngritura mbi çimento, në një kishë pjesërisht të ndërtuar, në një plazh. Tetë vajzat po flinin në një shtëpi balte aty pranë. Nata ishte shumë e errët, përveç vetëtimave. Shiu binte rrebesh dhe era bënte shumë zhurmë. Ndërtesa e kishës nuk kishte dyer as dritare dhe çadrat e djemve shkundeshin me forcë. Pastori filloi t’i zgjonte djemtë.

— Situata është e rrezikshme, — u tha ai dy djemve në një çadër. — Duhet të çohemi dhe të lutemi.

Ai u kërkoi djemve të çonin të tjerët deri sa të gjithë të zgjoheshin dhe të shkonin për t’u lutur në shtëpinë prek balte. Ndërkohë, drejtori i programit misionar zgjoi vajzat. Shumë shpejt, adoleshentët u mblodhën në shtëpinë prej balte. Muret e shtëpisë tundeshin fort. Asnjë nga adoleshentët apo të rriturit nuk kishte kaluar një stuhi të tillë. Ishte ora 4 e mëngjesit.

Të gjithë u gjunjëzuan dhe u lutën që Perëndia ta ndalonte stuhinë. Përgjatë dy orëve, ata u lutën ndërsa era ulërinte, vetëtimat prisnin qiellin dhe shiu binte. Pastori i kërkoi Perëndisë të falte mëkatet e secilit prej tyre. Adoleshëntët filluan të këndonin këngë adhurimi. Secili bëri lutje personale. Pastori tha një predikim të shkurtër se si Perëndia është mbrojtja jonë mës stuhisë. Rreth orës 6 të mëngjesit, stuhia filloi të qetësohej.

Pastori u tha adoleshentëve të shkonin të flinin. Meqënëse ajo ishte nata e parë në ishull, ai nuk donte që ata të ishin shumë të lodhur, që ditën e parë.

Dielli ndriçonte në qiellin blu, kur ata u zgjuan, pas dy orësh. Stuhia ia la vendin një jave të qetë. Udhëtimi misionar u kthye në kohë lutjeje. Kur binte shi, të gjithë gjunjëzoheshin dhe luteshin. Kur një adoleshent kishte ndonjë vështirësi, si për shembull të ftonin njerëzit në takime, ata gjunjëzoheshin dhe luteshin. Adoleshentët e kuptuan se ata po luftonin për shpëtimin e shpirtrave. Ndonjëherë, ata gjunjëzoheshin dhe luteshin për dikë që sapo kishin takuar.

Udhëtimi misionar solli edhe disa supriza për adoleshentët, të cilët ishin mësuar me disa lehtësi si ujë i vazhdueshëm dhe tualete me ngrohje, në shtëpitë e tyre, në Korenë e Jugut. Në ishull, ata duhet të përdornin lopata për të hapur tualetet e tyre dhe laheshin me kova ose në oqean. Askush nuk ankohej.

Çdo mbrëmje, adoleshentët takoheshin te ndërtesa e pambaruar e kishës për të lexuar Biblën, të bisedonin rreth ditës së tyre dhe të falenderonin Perëndinë për jetën, ushqimin dhe motin e mirë. Në fund të udhëtimit, shtatë njerëz u pagëuan në oqean. Ata kishin studiuar Biblën me anëtarët e kishës lokale dhe morën vendimin për t’u pagëzuar gjatë takimeve evangjelistike.

Adoleshentët u gëzuan që shtatë njerëz ia dhanë zemrat Jezusit. Ata u kthyen në Korenë e Jugut me dëshirën për të qënë misionarë të Jezusit përgjithmonë.

Një pjesë e ofertave të Sabatit të 13të të këtij tremujori do të ndihmojë në trajnimin e nxënësve të Akademisë Hankok Sahmiok, për të qënë misionarë. Oferta juaj do të ndihmojë në hapjen e një qendre trajnimi dhe një palestre. Faleminderit që planifikoni një ofertë bujarë për në 29 mars.

**Shënim misionar**:

- Një motër dhe vëlla ishin pjesë shumë e rëndësishme e punës Adventiste në Kore. Në vitin 1908, Helen Mei Skot, mësuese, shkoi në Sunan, Kore, me bashkëshortin e saj Dr Raili Rasëll. Dy vjet më vonë, kur një mësues tjetër u bë i nevojshëm, Helen iu lut vëllait të saj Hauard Li, të vinte si vullnetar. Ai pranoi dhe arriti në Sunan në 5 Prill, 1910, për të drejtuar punën në fushën e edukimit.