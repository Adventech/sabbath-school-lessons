---
title:  Për më tepër studim
date:  28/02/2025
---

Lexoni Ellen G. White, "Origjina e së Keqes", f. 492-504, te Konflikti i Madh.

"Asgjë nuk është thënë më qartë në Shkrimet sesa që Zoti nuk ishte përgjegjës për hyrjen e mëkatit; që nuk kishte ndonjë tërheqje arbitrare të hirit hyjnor, asnjë mangësi në qeverinë hyjnore, që t'i hapte rrugë kryengritjes dhe rebelimit. Mëkati është një ndërhyrës, për praninë e të cilit nuk ka asnjë arsye. Është misterioze, e papërgjegjshme ta justifikosh dhe mbrosh... Sikur ai [Satani] të ishte fshirë menjëherë nga ekzistenca, ata [banorët e qiellit dhe të botëve të tjera] do i shërbenin Zotit nga frika dhe jo nga dashuria. Ndikimi i mashtruesit nuk do të ishte shkatërruar plotësisht, as fryma e rebelimit nuk do të ishte zhdukur plotësisht. E keqja duhej lejuar të arrinte pjekurinë. Për të mirën e gjithë universit në epoka të pafundme, atij i duhej lejuar të nxirrte më në pah parimet e tij, që akuzat që kishte ngritur ndaj qeverisjes hyjnore të mund të dilnin në dritën e tyre të vërtetë dhe të shiheshin nga gjithë krijesat, dhe drejtësia dhe mëshira e Perëndisë si dhe ligji i Tij i pandryshueshëm, të qëndronin përtej çdo pikëpyetjeje" -Ellen G. White, Konflikti i Madh, f. 492, 493, 499.

**Pyetje për diskutim**

`1.	Shumë njerëz pyesin veten sesi një krijesë pa mëkat si Luciferi mund të mëkatojë për herë të parë. Pse mëkati është kaq "misterioz" dhe "i pashpjegueshëm"? Si mund ta shpjegojmë këtë mëkat të parë pa e justifikuar atë? Pra, pse shpjegimi i origjinës së tij do ishte njësoj sikur ta justifikonim?`

`2.	Pse Zoti nuk e fshiu menjëherë Satanin nga ekzistenca? Pse e keqja duhej "lejuar të piqej plotësisht"? Si kjo është "për të mirën e gjithë universit përmes epokave të pafundme"?`

`3.	Pse është kaq e rëndësishme të kuptohet se konflikti midis Zotit dhe Satanit nuk ka të bëjë thjesht me fuqinë, por një tjetër lloj konflikti? Pse konflikti në lidhje me karakterin ka më shumë kuptim sesa konflikti thjesht për fuqinë?`

`4.	Si e hap velin të kuptuarit e natyrës së konfliktit, duke treguar se vetë jeta juaj mund të jetë një mikrokozmos i konfliktit kozmik? Në çfarë mënyra po e përjetoni që tani realitetin e këtij konflikti? Si duhet të përgjigjeni në mënyra që tregojnë se në anën e kujt jeni me të vërtetë?`