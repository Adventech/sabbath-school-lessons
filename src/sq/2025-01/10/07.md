---
title:  Për më tepër studim
date:  07/03/2025
---

Lexoni Ellen G. White, "The Power of Satan", f. 341-347, te Testimonies for the Church, vol. 1.

"Njeriu i rënë është rob i ligjshëm i Satanit. Misioni i Krishtit ishte ta shpëtonte atë nga fuqia e kundërshtarit të tij të madh. Njeriu është natyrshëm i prirur të ndjekë sugjerimet e Satanit, dhe ai nuk mund t'i rezistojë me sukses një armiku kaq të tmerrshëm nëse Krishti, Fitimtari madhështor, nuk banon në të, duke i drejtuar dëshirat, dhe duke i dhënë forcë. Vetëm Zoti mund të kufizojë fuqinë e Satanit. Ai do të endet në ecejaket e tokës. Ai nuk lë asnjë moment të vetëm t'i shpëtojë për të shkatërruar shpirtrat. Është e rëndësishme që populli i Perëndisë ta kuptojë këtë, që të shpëtojë nga kthetrat e tij. Satani po përgatit mashtrimet e tij të fundit kundër popullit të Perëndisë, që ata të mos e kuptojnë se i bën ai. 2 Korintasve 11:14; 'Dhe nuk është për t'u çuditur, sepse Satani vet shndërrohet në engjëll drite'. Ndërkohë që disa shpirtra të mashtruar mbrojnë teorinë se ai nuk ekziston, ai i ka zënë robër dhe punon në një masë të madhe përmes tyre. Satani e di më mirë se populli i Perëndisë ka fuqi mbi të kur ata e vendosin fuqinë tek Krishti. Kur i luten me përulësi Fitimtarit të lavdishëm për t'i ndihmuar, besimtari më i dobët në të vërtetën, kur mbështetet fort mbi Krishtin, mund të zmbrapsë me sukses Satanin dhe gjithë ushtrinë e tij. Ai është tepër dinak për të dalë hapur, me guxim, në tundimet e tij; sepse në atë rast energjia e përgjumur e të Krishterit do të zgjohej, dhe do të mbështetej në Çliruesin e madhërishëm. Por ai vjen i paepur dhe punon i maskuar përmes fëmijëve të mosbindjes që pretendojnë perëndishmëri" - Ellen G. White, Testimonies for the Church, vol. 1, f. 341.

**Pyetje për diskutim**

`1. Çfarë do të thotë të jesh "rob i ligjshëm i Satanit"? A do të thotë se djalli mund të bëjë çfarë të dojë me njerëzit? Nëse jo, pse? Si lidhet kjo me ato që mund t'i quajmë "rregullat e angazhimit" në konfliktin kozmik?`

`2. Pse Zoti do i jepte Satanit juridiksion në konfliktin kozmik, qoftë ky edhe përkohësisht? Çfarë na tregon kjo në lidhje me mënyrën sesi Zoti përpiqet t’u përgjigjet akuzave të Satanit?`

`3. Si iu përgjigjeni atyre, qoftë dhe të Krishterë, që mohojnë ekzistencën e Satanit si një qenie e vërtetë? Megjithëse nuk mund ta vërtetojmë ekzistencën e Satanit, me çfarë fakte mund të ndihmoni dikë që mund të jetë mashtruar kaq shumë?`