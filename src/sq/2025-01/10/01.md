---
title:  Rregullat e Angazhimit
date:  01/03/2025
---

### Lexoni për studimin e kësaj jave
Dan. 10:1–14, Zb. 13:1–8, Jobi 1:1–12, Jobi 2:1–7, Gjoni 12:31, Gjoni 14:30, Marku 6:5, Marku 9:29.

> <p>Vargu Përmendësh</p>
> "Kush kryen mëkat është nga djalli, sepse djalli mëkatoi nga fillimi. Prandaj është shfaqur Biri i Perëndisë: për të shkatërruar veprat e djallit" (1 Gjonit 3:8).

Një histori e fuqishme, që zbulon natyrën e konfliktit kozmik gjendet tek 1 Mbretërve 18:19-40, Elia në Malin Karmel, ku Zoti ekspozon të ashtuquajturit "perëndi të kombeve". Megjithatë, ka më shumë prapa skenave në lidhje me këta "perëndi" sesa thjesht trillime të imagjinatës pagane. Pas "perëndive", që adhuroheshin nga kombet përreth Izraelit, qëndronte diçka tjetër.

" 'U kanë bërë flijime demonëve që nuk janë Perëndi, perëndive që nuk njihnin, perëndive të reja, të shfaqura kohët e fundit, që etërit tuaj nuk ua kishin frikën' " (Lgj. Përt. 32:17). Pali shton, "gjërat që flijojnë johebrenjtë, ua flijojnë demonëve dhe jo Perëndisë; tani unë nuk dua që ju të keni pjesë me demonët" (1 Kor. 10:20).

Pas "perëndive" të rreme të kombeve ishin në të vërtetë demonët e maskuar. Kjo do të thotë, pra, se të gjitha tekstet e Shkrimit të Shenjtë që kanë të bëjnë me idhujtarinë dhe perënditë e huaja janë tekste të "konfliktit kozmik".

Me këtë në mendje, konflikti kozmik mund të kuptohet më mirë. Dhe kjo e vërtetë ka implikime masive për të kuptuar më shumë për natyrën e këtij konflikti dhe dritën që hedh për problemin e së keqes.

_\*Studioni mësimin e kësaj jave për t’u përgatitur për Sabatin, 8 Mars._