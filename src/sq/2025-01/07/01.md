---
title:  Problemi i së Keqes
date:  08/02/2025
---

### Lexoni për studimin e kësaj jave
Jobi 30:26; Mat.27:46; Jobi 38:1–12; Psalmi 73; Zan. 2:16, 17; Zb. 21:3, 4.

> <p>Vargu Përmendësh</p>
> " 'Dhe Perëndia do të thajë çdo lot nga sytë e tyre; dhe vdekja nuk do të jetë më; as brengë, as klithma. Nuk do ketë më mundim, sepse gjërat e mëparshme shkuan' " (Zbulesa 21:4).

Ndoshta problemi më i madh me të cilin përballet Krishtërimi është problemi i së keqes - si të pajtohesh me faktin se Zoti është përsosmërisht i mirë dhe i dashur, dhe ekzistenca e së keqes në këtë botë. Me fjalë të tjera, nëse Zoti është i gjithëfuqishëm dhe i mirë, pse ekziston e keqja dhe madje në këtë masë?

Ky nuk është thjesht një problem akademik, por diçka që shqetëson thellë shumë njerëz dhe i pengon disa të njohin dhe ta duan Perëndinë.

"Për shumë njerëz origjina e mëkatit dhe arsyeja e ekzistencës së tij janë shumë hutuese. Ata shohin veprën e së keqes, me rezultatet e tmerrshme të saj të mjerimit dhe shkretimit, dhe vënë në pikëpyetje sesi mund të ekzistojë e gjitha kjo nën sovranitetin e Atij që është i pafund në mençuri, pushtet dhe dashuri. Këtu është një mister për të cilin ata nuk gjejnë asnjë shpjegim" - Ellen G. White, Konflikti i Madh, f. 492.

Shumë ateistë e identifikojnë problemin e së keqes si arsyen se përse qëndrojnë ateistë. Por siç do të shohim këtë javë dhe në ato në vazhdim, Perëndia i Biblës është plotësisht i mirë dhe ne mund t'i besojmë Atij - edhe përkundër së keqes, që infekton kaq shumë botën tonë të rënë.

_\*Studioni mësimin e kësaj jave për t’u përgatitur për Sabatin, 15 Shkurt._