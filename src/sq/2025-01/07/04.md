---
title:  Theisti Skeptik
date:  11/02/2025
---

Zoti shpall tek Isaia 55:8, 9, " 'Duke qenë se mendimet e Mia nuk janë mendimet tuaja, dhe as rrugët tuaja nuk janë rrugët e Mia', thotë ZOTI. 'Ashtu si qiejt janë më të larta se toka, kështu edhe rrugët e Mia janë më të larta se rrugët tuaja, dhe mendimet e Mia janë më të larta se mendimet tuaja'".

Mendimet e Zotit janë shumë më të larta se tonat. Ne as që mund t’i imagjinojmë ndërlikimet e planit të Perëndisë për historinë. Duke pasur parasysh këtë, pse duhet të presim që të jemi në gjendje të dimë se cilat janë arsyet për atë që bën ose nuk bën në situata të ndryshme?

Një mënyrë për të trajtuar problemin e së keqes, bazuar në njohjen sesa pak dimë, duhet "theizmi skeptik". Theisti skeptik është ai që beson se Zoti ka një arsye të mirë për mënyrën sesi vepron, por duke qenë se njohuria jonë është e kufizuar, nuk duhet të presim që të jemi në gjendje të dimë se cilat janë këto arsye. Theisti skeptik është dyshues në lidhje me kapacitetin njerëzor për të qenë i vetëdijshëm ose për të kuptuar plotësisht arsyet e Perëndisë në lidhje me të keqen në këtë botë. Thjesht se nuk mund të shihen, për shembull, mikrobet në ajër gjenden kudo përreth nesh, dhe kjo nuk do të thotë se nuk ekzistojnë pasi nuk i shohim. Fakti që dikush nuk e di se cilat janë arsyet e Perëndisë, nuk do të thotë se Zoti nuk ka arsye të mirë.

`Lexoni Psalmi 73. Si e trajton psalmisti të keqen dhe padrejtësinë rreth tij? Çfarë sheh ai që e bën atë ta shohë nga një këndvështrim tjetër?`

Psalmisti ishte thellësisht i shqetësuar nga e keqja në botë. Ai pa përreth tij dhe vuri re të pabesët që përparonin. Gjithçka dukej e padrejtë. Nuk kishte përgjigje për të dhënë. Ai pyet veten nëse ia vlen të besosh dhe t'i shërbesh Zotit. Derisa, domethënë, ai pa në shenjtërore.

Shenjtërorja siguron një pjesë të çelësit të problemit të së keqes - domethënë, njohja se ekziston një Gjykatës i drejtë që do të sjellë drejtësi dhe gjykim në kohën e Tij.

`Si mundet kuptimi Adventist i gjykimit dhe doktrina e shenjtërores të hedhë dritë mbi problemin e së keqes? A është e dobishme për ju të dini se, ndërsa ne kemi shumë pyetje tani, detajet e historisë dhe gjykimet e drejta të Zotit do të zbulohen në fund?`