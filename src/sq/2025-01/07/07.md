---
title:  Për më tepër studim
date:  14/02/2025
---

Lexoni Ellen G. White, "Pse U Lejua Mëkati"? f. 33-43, te Patriarkë dhe Profetë.

"Edhe kur ishte hedhur nga qielli, Mençuria e Pafund nuk e shkatërroi Satanin. Meqenëse vetëm shërbimi i dashurisë mund të jetë i pranueshëm për Perëndinë, besnikëria e krijesave të Tij duhet të mbështetet në një bindje për drejtësinë dhe dashamirësinë e Tij. Banorët e qiellit dhe të botëve, duke qenë të papërgatitur për të kuptuar natyrën apo pasojat e mëkatit, nuk mund ta shihnin në atë kohë drejtësinë e Perëndisë në shkatërrimin e Satanit. Sikur ai të fshihej menjëherë nga ekzistenca, disa do t'i kishin shërbyer Zotit nga frika në vend të dashurisë. Ndikimi i mashtruesit nuk do të ishte shkatërruar plotësisht, as fryma e rebelimit nuk do të ishte zhdukur plotësisht. Për të mirën e gjithë universit në epoka të pafundme, atij i duhej lejuar të nxirrte më në pah parimet e tij, që akuzat që kishte ngritur ndaj qeverisjes hyjnore të mund të dilnin në dritën e tyre të vërtetë dhe të shiheshin nga gjithë krijesat, dhe drejtësia dhe mëshira e Perëndisë si dhe ligji i Tij i pandryshueshëm, të qëndronin përtej çdo pikëpyetjeje.

"Rebelimi i Satanit do të ishte një mësim për universin gjatë gjithë epokave të ardhshme - një dëshmi e përhershme për natyrën e mëkatit dhe rezultatet e tij të tmerrshme. Veprimi i sundimit të Satanit, efektet e tij mbi njerëzit dhe engjëjt, do të tregonin se cili është fryti i lënies mënjanë të autoritetit hyjnor. Do të dëshmonte se me ekzistencën e qeverisë së Perëndisë, lidhet mirëqenia e të gjithë krijesave që Ai ka bërë. Kështu, historia e këtij eksperimenti të tmerrshëm rebelimi duhej të ishte një mbrojtje e përhershme për të gjitha qeniet e shenjta, për t'i parandaluar ata që të mashtroheshin nga natyra e shkeljes, për t'i ruajtur që të mos i jepeshin mëkatit, dhe të vuanin dënimin e tij" - Ellen G. White, Patriarkë dhe Profetë, f. 42, 43.

**Pyetje për diskutim**

`1. "Theodicia" është një term që përdoret për justifikimin e Zotit përballë së keqes. Por nuk është justifikim i vetë së keqes. Imagjinoni dikë në parajsë që thotë, "Oh, po, Jezus, tani e kuptoj pse familja ime u torturua dhe u vra para syve të mi. Po, tani çdo gjë ka kuptim. Faleminderit, Jezus"! Kjo është absurde. Si mund të kuptojmë se është Zoti, jo e keqja, që shfajësohet në fund të konfliktit të madh? (Shikoni mësimin nëntë).`

`2. A jeni ndjerë ndonjëherë si Jobi? A jeni tunduar ndonjëherë të mendoni se nuk mund të ketë një shpjegim të mirë për vuajtjet që keni përjetuar ju apo të dashurit tuaj? Si e kuptoni përfundimin e Jobit se kishte "shqiptuar atë që" ai "nuk kuptonte" (Jobi 42:3) dhe si hedh dritë mbi pozicionin tonë në raport me pyetjet tona?`