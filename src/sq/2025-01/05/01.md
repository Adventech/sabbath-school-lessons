---
title:  Zemërimi i Dashurisë Hyjnore
date:  25/01/2025
---

### Lexoni për studimin e kësaj jave
Psalmi 78; Jona 4:1–4; Mat. 10:8; Mat. 21:12, 13; Jer. 51:24, 25; Rom. 12:17–21.

> <p>Vargu Përmendësh</p>
> "Por Ai, që është i mëshirshëm, ua fali paudhësinë e tyre dhe nuk i shkatërroi. Shumë herë përmbajti zemërimin e Tij dhe nuk e la indinjatën e Tij të shpërthejë" (Psalmi 78:38).

Megjithëse dhembshuria e Perëndisë festohet shpesh, shumë e konsiderojnë shqetësuese idenë e zemërimit të Tij. Nëse Zoti është dashuri, ata mendojnë se Ai nuk duhet kurrë të shprehë zemërim. Megjithatë, ky nocion është i rremë. Zemërimi i Tij lind drejtpërdrejt nga dashuria e Tij.

Disa pretendojnë se Perëndia i Dhiatës së Vjetër është një Perëndi i dashurisë. Por ka vetëm një Perëndi, dhe Ai zbulohet njësoj në të dyja Dhiatat. Zoti që është dashuri zemërohet me të keqen = por pikërisht, sepse Ai është dashuri. Vetë Jezusi shprehu zemërim të thellë kundër së keqes dhe Dhiata e Re na mëson shumë herë për zemërimin e drejtë dhe të përshtatshëm të Perëndisë.

Zemërimi i Zotit është gjithmonë përgjigjja e Tij e drejtë dhe e dashur ndaj së keqes dhe padrejtësisë. Zemërimi hyjnor është indinjatë e drejtë e motivuar nga mirësia dhe dashuria e përsosur dhe kërkon lulëzimin e gjithë krijimit. Zemërimi i Perëndisë është thjesht përgjigjja e duhur e dashurisë ndaj së keqes dhe padrejtësisë. Prandaj, e keqja provokon Perëndinë të reagojë në favor të viktimave të së keqes dhe kundër autorëve të saj. Zemërimi hyjnor, pra, është një shprehje tjetër e dashurisë hyjnore.

_\*Studioni mësimin e kësaj jave për t’u përgatitur për Sabatin, 1 Shkurt._