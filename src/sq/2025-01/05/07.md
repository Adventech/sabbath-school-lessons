---
title:  Për më tepër studim
date:  31/01/2025
---

Lexoni Ellen G. White, "Idhujtaria në Malin Sinai", f. 315-330, te Patriarkë dhe Profetë.

Në kontekstin e mëkatit të viçit të artë, Ellen G. White shkroi: "Izraelitët ishin fajtorë për tradhti, dhe kjo kundër një Mbreti që i kishte mbushur me përfitime, dhe për autoritetin e të cilit ata i kishin premtuar vullnetarisht se do t'i bindeshin. Që qeverisja hyjnore të ruajë drejtësinë duhet të gjykojë tradhtarët. Megjithatë, edhe këtu u shfaq mëshira e Zotit. Ndërsa mbante ligjin e Tij, Ai u dha të gjithëve lirinë e zgjedhjes dhe mundësinë për pendim. Vetëm ata që këmbëngulën në rebelim, humbën.

"Ishte e nevojshme që ky mëkat të ndëshkohej, si një dëshmi për kombet përreth në lidhje me pakënaqësinë e Perëndisë ndaj idhujtarisë. Duke ekzekutuar drejtësinë mbi fajtorët, Moisiu, si një instrument i Perëndisë, duhet të ruajë në arkiv një protestë solemne dhe publike kundër krimit të tyre. Nëse Izraelitët duhet të dënonin më pas idhujtarinë e fiseve fqinje, armiqtë e tyre do të hidhnin mbi ta akuzën se njerëzit, që pretendonin se Jahve është Zoti i tyre, kishin bërë një viç dhe e adhuronin atë në Horeb. Pastaj, megjithëse ishte i detyruar të pranonte të vërtetën e turpshme, Izraeli mund të tregonte për fatin e tmerrshëm të shkelësve, si dëshmi se mëkati i tyre nuk ishte sanksionuar apo justifikuar.

"Dashuria jo më pak se drejtësia, kërkoi që për këtë mëkat të shkaktohej gjykimi... Ishte mëshira e Zotit që mijëra të vuajnë, për të parandaluar domosdoshmërinë që gjykimi të bjerë mbi miliona. Në mënyrë që të shpëtojë shumë, duhet të ndëshkojë disa" - Ellen G. White, Patriarkë dhe Profetë, f. 324, 325.

**Pyetje për diskutim**

`1. Pse mendoni se kaq shumë njerëz e kanë të vështirë konceptin e zemërimit hyjnor? Çfarë ju ndihmon ta kuptoni?`

`2. Çfarë problemesh shkaktohen kur njerëzit kërkojnë të marrin hak, që nuk do ndodhnin nëse hakmarrja i lihet Zotit?`

`3. Si ishte gjykimi i Perëndisë ndaj Izraelit pas rebelimit me viçin e artë, në të njëjtën kohë një shembull i mëshirës hyjnore? Çfarë shembuj të tjerë nga Shkrimet mund të sjellim për të treguar gjykimin e Perëndisë si një akt dashurie?`

`2. Megjithëse e kuptojmë që Zoti me të drejtë u indinjua nga e keqja dhe solli gjykim me drejtësi të përsosur, sa e rëndësishme është për ne që të përmbahemi nga dënimi i të tjerëve? Diskutoni këtë veçanërisht nën dritën e 1 Korintasve 4:5.`