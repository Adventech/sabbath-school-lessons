---
title:  I Pikëlluar Nga e Keqja
date:  26/01/2025
---

Zoti i Biblës e do drejtësinë dhe e urren të keqen. Mëkati dhe e keqja, pra, e provokojnë Atë të reagojë me një pasion në favor të atyre që shtypen dhe abuzohen, madje edhe në rastet kur e keqja e dikujt dëmton vetë personin. Zoti e urren të keqen, sepse e keqja gjithmonë i lëndon krijesat e Tij, edhe nëse vetë-shkatërrohet. Në tregimet biblike, Zoti provokohet vazhdimisht në zemërim nga ajo që akademikët e biblës e quajnë cikli i rebelimit. Ky cikël vijon si më poshtë:

Njerëzit rebelohen kundër Zotit dhe bëjnë mizori të këqija, ndonjëherë edhe të tmerrshme, të tilla si, sakrifica e fëmijëve dhe neveri të tjera në sytë e Tij.

Zoti tërhiqet sipas vendimeve të popullit.

Populli shtypet nga kombet e huaja.

Populli i thërret Zotit për çlirim.

Zoti me mëshirë e shpëton popullin.

Populli rebelohet sërish kundër Perëndisë, shpesh më egërsisht se më parë.

Përpallë këtij cikli të së keqes dhe pabesisë skandaloze, Zoti përballet vazhdimisht me pabesinë njerëzore, por me besnikëri të pafund, durim të gjatë, hir të mahnitshëm dhe dhembshuri të thellë.

`Lexoni Psalmin 78. Çfarë përcjell ky pasazh në lidhje me përgjigjen e Perëndisë ndaj rebelimeve të përsëritura të popullit të Tij?`

Sipas Biblës, dashuria dhe drejtësia janë të ndërthurura. Zemërimi hyjnor është përgjigjja e duhur e dashurisë kundër së keqes, sepse e keqja gjithmonë lëndon dikë që Perëndia e do. Nuk ka asnjë rast në Shkrimet ku Zoti është i zemëruar në mënyrë arbitrare.

Dhe, ndërsa populli i Zotit e braktisi dhe e tradhtoi vazhdimisht gjatë shekujve, Zoti vazhdoi me durim të dhuronte dhembshuri përtej të gjitha pritjeve të arsyeshme (Neh. 9:7-33), duke demonstruar kështu thellësinë e padepërtueshme të dhembshurisë së Tij të gjatë dhe dashurisë së mëshirshme. Në të vërtetë, sipas Psalmit 78:38, Zoti "duke qenë plot dhembshuri, fali paudhësinë e tyre dhe nuk i shkatërroi. Shumë herë përmbajti zemërimin e Tij dhe nuk e la indinjatën e Tij të shpërthejë" (Psalmi 78:38).

`Me siguri, ju keni qenë të zemëruar për të keqen që u është bërë të tjerëve. Si ju ndihmon ky emocion të kuptoni më mirë, pra, zemërimin e Perëndisë ndaj së keqes?`