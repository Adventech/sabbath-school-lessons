---
title:  Zoti Nuk Mundon Nga Dëshira
date:  29/01/2025
---

Gjatë gjithë Biblës, Zoti vazhdimisht shfaq pasionin e Tij në favor të të shtypurve dhe indinjatën e Tij të drejtë kundër viktimizuesve dhe shtypësve. Nëse nuk do të kishte të keqe, Zoti nuk do të zemërohej. Zemërimi i Tij është gjithmonë vetëm ndaj asaj që dëmton krijimin e Tij.

Sipas Vajtimeve 3:32, 33, Zoti nuk mundon me dëshirë (fjalë për fjalë, Zoti nuk mundon "nga zemra e Tij"). Ai nuk dëshiron të sjellë gjykimin kundër keqbërësve, por dashuria në fund kërkon drejtësi.

Kjo e vërtetë ilustrohet në faktin se sa kohë vazhdoi Zoti të falte popullin e Tij dhe t'u jepte atyre vazhdimisht mundësi për t'u penduar dhe pajtuar me Të. Herë pas here, përmes profetëve, Zoti e thirri popullin e Tij, por ata refuzuan ta dëgjonin (shih Jer. 35:14-17, Ps. 81:11-14).

`Lexoni Ezdra 5:12 dhe krahasojeni me Jeremia 51:24, 25, 44. Çfarë shpjegon kjo për gjykimin që ra mbi Jeruzalemin nëpërmjet Babilonasve? (Shih gjithashtu 2 Kron. 36:16).`

Sipas Ezra 5, pasi populli me këmbëngulje dhe pa pendesë e provokoi Perëndinë në zemërim, Ai përfundimisht u tërhoq nga ta dhe "e dha" popullin " 'në dorën e Nebukadnetsarit, Mbret i Babilonisë' " (Ezra 5:12). Por Zoti e bëri këtë vetëm pasi nuk kishte "asnjë ilaç" (2 Kron. 36:16), dhe më vonë e gjykoi Babiloninë për shkatërrimin e tepërt që i shkaktoi Judës (Jer. 51:24, 25, 44; krahasoni me Zak. 1:15).

Shumë gjykime të tjera që Shkrimet i përshkruajnë si të sjella nga Perëndia, shpjegohen si raste ku Zoti "dorëzon" popullin në duart e armiqve të tyre (Gjyq. 2:13, 14; Ps. 106:41, 42), në përputhje me vendimin e njerëzve për të braktisur Zotin dhe për t'u shërbyer "perëndive" të kombeve (Gjyq. 10:6-16, Lgj. Përt. 29:24-26). Zemërimi i Zotit kundër së keqes, që në fund do të kulmojë në zhdukjen e çdo ligësie një herë e përgjithmonë, buron nga dashuria e Tij për të gjithë dhe nga dëshira e Tij për të mirën përfundimtare të universit, e cila në vetvete ka një peshë në çështjen e mëkatit dhe rebelimit dhe së keqes.

`Si ndikon fakti se Zoti nuk dëshiron të sjellë gjykim mbi askënd, në mënyrën sesi e kuptoni zemërimin hyjnor? Nëse Zoti është i ngadalshëm në zemërim, a nuk duhet të jemi edhe më të durueshëm me ata që na rrethojnë? Si mund ta bëjmë këtë duke mbrojtur dhe u kujdesur për viktimat e keqbërjes?`