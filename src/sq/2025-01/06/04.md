---
title:  Karakteri i Pandryshueshëm i Zotit
date:  04/02/2025
---

`Lexoni Malakia 3:6 dhe Jakobi 1:17. Çfarë na mësojnë këto vargje për karakterin e Perëndisë?`

Tek Malakia 3:6, Zoti thotë, " 'Unë jam ZOTI, nuk ndryshoj' " (NKJV). Ndërkohë që disa e kuptojnë këtë varg se thotë që Zoti nuk ndryshon në asnjë mënyrë, pjesa tjetër e vargut dhe konteksti i tij tregon se pandryshueshmëria e Zotit që pohohet këtu është pandryshueshmëria e Tij morale. Pjesa tjetër e vargut tregon se Zoti mund të ndryshojë në mënyrë racionale, sepse Zoti thotë:

" 'Prandaj ju nuk jeni konsumuar, o bij të Jakobit'". Dhe në vargun tjetër, Zoti i thotë popullit të Tij,

" 'Kthehuni tek Unë, dhe Unë do të kthehem tek ju'"(Mal. 3:7).

Pra, Zoti nuk hyn në një marrëdhënie të lëkundur me krijimin e Tij, por përgjatë gjithë këtyre marrëdhënieve të lëkundura, dhe çdo gjëje tjetër, karakteri i Zotit është konstant. Kjo gjithashtu pohohet tek Jakobi 1:17, që thotë se të gjitha dhuratat e mira dhe të përsosura vijnë nga Zoti, me të cilin nuk ka asnjë ndryshim. Zoti nuk është burimi i së keqes.

Këtu dhe gjetkë, Shkrimi vazhdimisht na mëson se karakteri i Perëndisë është i pandryshueshëm. Me fjalë të tjera, Bibla vazhdimisht mëson se Perëndia është moralisht i pandryshueshëm. Megjithatë, Zoti mund të ketë marrëdhënie të vërtetë me krijesat, të cilave iu përgjigjet gjithmonë me dashuri dhe drejtësi.

`Lexoni 2 Timoteut 2:13; Titit 1:2; dhe Hebrenjtë 6:17, 18. Çfarë na mësojnë këto vargje për Perëndinë?`

Zoti nuk mund të mohojë Veten; Zoti nuk gënjen kurrë; dhe premtimet e Zotit janë të pathyeshme. Mund të jemi të sigurt se Zoti i Biblës është i njëjti Zot që (në Krishtin) me vullnet të lirë e dha Veten në kryq për ne. Ai është një Zot që mund t'i kesh besim, pa rezerva, dhe ne mund të kemi konfidencë/mirëbesim dhe shpresë për të ardhmen, sepse siç e thotë Hebrenjtë 13:8, "Jezus Krishti është i njëjtë dje, sot, dhe përgjithmonë" (NKJV).

`Si mund të mësoni të besoni në mirësinë e Perëndisë edhe kur gjërat kanë qenë vërtet keq në jetën tuaj? Si ju ndihmon imazhi i Perëndisë në kryq për të mësuar të besoni në mirësinë e Tij?`