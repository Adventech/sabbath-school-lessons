---
title:  Dashuria dhe Drejtësia
date:  02/02/2025
---

Gjatë gjithë Shkrimit, dashuria dhe drejtësia shkojnë së bashku. Dashuria e vërtetë kërkon drejtësi, dhe drejtësia e vërtetë mund të qeveriset dhe plotësohet vetëm në dashuri. Ne nuk jemi mësuar të mendojmë se këto dy koncepte shkojnë së bashku, por kjo është vetëm për shkak se si dashuria ashtu dhe drejtësia janë çoroditur shumë nga njerëzimi.

`Lexoni Psalmi 33:5, Isaia 61:8, Jeremia 9:24, Psalmi 85:10 dhe Psalmi 89:14. Si hedhin dritë këto tekste mbi shqetësimin e Perëndisë për drejtësi?`

Këto tekste deklarojnë në mënyrë eksplicite/të qartë se Zoti e do drejtësinë (Ps. 33:5, Isa. 61:8). Në Shkrimet, ideja e dashurisë dhe drejtësisë lidhen në mënyrë të pandashme me njëra-tjetrën. Dashuria e Zotit dhe drejtësia e Tij shkojnë së bashku, dhe Ai është thellësisht i shqetësuar që drejtësia të bëhet në këtë botë.

Ka një arsye të mirë, pra, që profetët vazhdimisht dënojnë të gjitha llojet e padrejtësive, duke përfshirë ligjet e padrejta, gjykimet e rreme, dhe padrejtësinë e shtypjen e të varfërve dhe vejushave apo këdo tjetër që është vulnerabël/i dobët. Ndonëse njerëzit kryejnë shumë të këqija dhe padrejtësi, Zoti është vazhdimisht Ai që

"bën mirësinë, ushtron të drejtën dhe drejtësinë mbi tokë" (Jer. 9:24). Në të njëjtën mënyrë, përgjatë gjithë Shkrimit, ata që janë besnikë ndaj Zotit e presin gjykimin hyjnor si një gjë shumë të mirë, sepse ai sjell ndëshkimin ndaj keqbërësve dhe shtypësve, dhe sjell drejtësi dhe çlirim për viktimat e padrejtësisë dhe shtypjes së tyre.

Në fakt, drejtësia është themeli i qeverisë së Perëndisë. Qeveria morale e dashurisë së Zotit është e drejtë, krejt e ndryshme nga qeveritë e korruptuara të kësaj bote, të cilat shpesh bëjnë padrejtësi për përfitime dhe pushtet personal. Tek Zoti, "mirësia dhe e vërteta u takuan; drejtësia dhe paqja janë puthur njëra me tjetrën" (Ps. 85:10).

Zoti e bën të qartë se çfarë pret prej nesh. "O njeri, Ai të ka bërë të njohur atë që është e mirë; dhe çfarë tjetër kërkon Zoti nga ti, përveç se të zbatosh drejtësinë, të duash mëshirën dhe të ecësh përulësisht me Perëndinë tënd?" (Mikea 6:8). Në ka ndonjë gjë që duhet të reflektojmë për karakterin e Zotit është pikërisht dashuria - dhe drejtësia e mëshira që buron prej saj - do të ishin kryesoret.

`Cilët janë shembujt, edhe tani, ku drejtësia shtrembërohet nga njerëzit? Atëherë, si mos të thërrasim për drejtësinë e përsosur të Perëndisë që të vijë një ditë?`