---
title:  Për më tepër studim
date:  07/02/2025
---

Lexoni Ellen G. White, "Dashuria e Zotit për Njeriun", f. 9-15, te Hapat drejt Jezusit.

"Fjala e Zotit zbulon karakterin e Tij. Ai Vetë ka deklaruar dashurinë dhe keqardhjen e Tij të pafund. Kur Moisiu u lut, 'Më trego lavdinë Tënde', Zoti iu përgjigj, 'Unë do të bëj që e gjithë mirësia Ime të kalojë para Teje'-Eksodi 33:18, 19. Kjo është lavdia e Tij. Zoti kaloi para Moisiut dhe shpalli: 'Zoti, Perëndia i përjetshëm, i mëshirshëm dhe i dhembshur, i pasur në mirësi dhe në besnikëri, që përdor mëshirën për mijëra njerëz, që fal padrejtësinë, shkeljet dhe mëkatin' - Eksodi 34: 6, 7. Ai është 'i ngadalshëm në zemërim, i pasur në mirësi', 'sepse Ai gëzohet në mëshirë' - Jona 4:2; Mikea 7:18.

"Zoti i ka lidhur zemrat tona me anë të shenjave të panumërta në qiell dhe në tokë. Përmes gjërave të natyrës dhe lidhjeve më të thella dhe të ngrohta tokësore, që mund të njihen nga zemrat njerëzore, Ai ka kërkuar të na shfaqet. Megjithatë, këto nuk mjaftojnë të përfaqësojnë dashurinë e Tij. Megjithëse janë dhënë të gjitha këto prova, armiku i së mirës verboi mendjet e njerëzve, në mënyrë që ata ta shikonin Perëndinë me frikë; ata e konsideronin Atë si të rëndë dhe të pafalshëm. Satani i bëri njerëzit ta konceptojnë si një qenie, cilësia kryesore e të cilit është drejtësia e ashpër, - një gjykatës i ashpër, një kreditor i ashpër dhe mos falës. Ai e përshkroi Krijuesin si një qenie që po shikon me sy xheloz për të gjetur gabimet e njerëzve, në mënyrë që të mund t'i gjykojë. Ishte për të hequr këtë hije të errët, duke i zbuluar botës dashurinë e pafund të Perëndisë, që Jezusi erdhi të jetonte mes njerëzve" - Ellen G. White, Hapat drejt Jezusit, f. 10, 11.

**Pyetje për diskutim**

`1. Pse është kaq e rëndësishme të pranojmë se lavdia e Perëndisë është e lidhur me mirësinë e Tij? Si e korrigjon kjo një teologji lavdie, që thekson thjesht fuqinë pa theksuar dashurinë dhe karakterin e Perëndisë?`

`2. A e keni vënë ndonjëherë në dyshim mirësinë e Perëndisë? A njihni dikë që ka vënë në dyshim mirësinë e Zotit për shkak të mënyrës se si veprojnë ndonjëherë ata që pretendojnë se ndjekin Perëndinë, ose thjesht për shkak të të gjitha të këqijave në botë? Si e keni trajtuar atë pyetje për vete, dhe si mund të jeni në gjendje të ndihmoni dikë që nuk e kupton çështjen e mirësisë së Zotit? Shikoni mësimin e javës tjetër.`

`3. Në klasë, plotësoni përgjigjen e pyetjes së ditës së Hënë. Si na ndihmon realiteti i konfliktit të madh të kuptojmë gjithë të keqen që ekziston tani?`