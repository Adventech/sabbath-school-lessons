---
title:  Dashuria Është Përmbushja e Ligjit
date:  22/03/2025
---

### Lexoni për studimin e kësaj jave
Eks. 20:1–17; Rom. 6:1–3; Rom. 7:7–12; Jer. 31:31–34; Mat. 23:23, 24; Jakobi 2:1–9.

> <p>Vargu Përmendësh</p>
> "Mos i kini asnjë detyrim askujt, përveç se ta doni njëri-tjetrin, sepse ai që e do tjetrin e ka përmbushur ligjin" (Romakët 13:8).

Ndërkohë që po merreshin me një anëtar problematik, dikush në bordin e kishës i tha pastorit, "Nuk mund të marrim vendime të bazuara mbi dhembshurinë". Nuk mundemi? Pastori pyeste veten se si e kuptonte ky person Zotin dhe ligjin e Tij. Dhembshuria sigurisht duhet të jetë në qendër të asaj sesi i trajtojmë njerëzit, veçanërisht ata që gabojnë. Dhembshuria është pjesë përbërëse e dashurisë, dhe siç na thotë Romakët 13:8, të duash njëri-tjetrin është përmbushja e ligjit.

Nëse dashuria në të vërtetë është përmbushja e ligjit, atëherë duhet të kemi kujdes të mos mendojmë për ligjin në një mënyrë që është i ndarë nga dashuria, apo të mendojmë për dashurinë në një mënyrë që është e ndarë nga ligji. Në Shkrimet, dashuria dhe ligji shkojnë së bashku. Ligjvënësi hyjnor është dashuria, dhe në të njëjtën mënyrë, ligji i Zotit është ligji i dashurisë. Siç ka thënë Ellen G. White, është transkripti i karakterit të Perëndisë. (Shiko Christ's Object Lessons, f.305).

Ligji i Perëndisë nuk është një grup parimesh abstrakte apo urdhërime dhe udhëzime për lulëzimin tonë. Ligji i Zotit, në tërësi, është një shprehje e dashurisë nga Vetë Zoti.

_\*Studioni mësimin e kësaj jave për t’u përgatitur për Sabatin, 29 Mars._