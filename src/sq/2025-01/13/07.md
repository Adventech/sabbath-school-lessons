---
title:  Për më tepër studim
date:  28/03/2025
---

Lexoni Ellen G. White, "Më i vogli prej këtyre", f. 637-641, te Dëshira e Kohërave.

"Ata që iu shërbejnë të tjerëve do jenë duke i shërbyer Krye Bariut. Ata vetë do të pinë nga uji i gjallë dhe do kënaqen. Nuk do të enden për argëtime, apo ndonjë ndryshim në jetët e tyre. Tema e madhe e interesit do të jetë, si të shpëtojmë shpirtrat e atyre që po humbasin. Marrëdhëniet shoqërore do të jenë të dobishme. Dashuria e Shpengimtarit do i bashkojë zemrat në unitet.

"Kur të kuptojmë se jemi punëtorë së bashku me Perëndinë, premtimet e Tij nuk do të shqiptohen me indiferencë. Ato do të digjen në zemrat tona, dhe buzët tona. Moisiut, kur u thirr t'i shërbente një populli injorant, të padisiplinuar dhe rebel, Zoti i dha një premtim, 'Prania Ime do të shkojë me ty, dhe unë do të të jap pushim'. Dhe Ai tha, 'Me siguri do të jem me ty' Eks. 33:14; 3:12. Ky premtim është për të gjithë ata që punojnë për Krishtin, për të munduarit dhe të vuajturit e Tij" - Ellen G. White, Dëshira e Kohërave, f. 641.

**Pyetje për diskutim**

`1. Lexoni 1 Korintasve 13:4-8. Si hedh dritë 1 Korintasve 13 në lidhje me llojin e njerëzve që duhet të jemi?`

`2. Çfarë i ndan delet nga dhitë tek Mateu 25:31-46? Si mund të kuptojmë atë që thotë Jezusi këtu, në një mënyrë që nuk mëson shpëtimin me anë të veprave?`

`3. Çfarë do të thotë për ju se, "kur e duam botën ashtu siç e ka dashur Ai, atëherë përmbushet misioni i Tij për ne: jemi të përshtatshëm për qiellin; sepse kemi qiellin në zemrat tona" (shiko studimin e ditës së enjte)? Çfarë na zbulon kjo në lidhje me natyrën e Perëndisë dhe natyrën e vetë qiellit? Si mund të jetojmë më shumë si qytetarë të qiellit këtu në këtë aspekt, në raport me përhapjen e dashurisë së Perëndisë në një mënyrë që sjell dritë dhe drejtësi për të shtypurit?`

`4. Çfarë hapash praktikë duhet të ndërmerren në kishën tuaj për të reflektuar shqetësimin e Perëndisë për të dashur dhe bërë drejtësi në komunitetin tuaj lokal? Çfarë po bëni mirë në komunitetin tuaj? Çfarë keni nevojë të përmirësoni dhe të përqendroheni më shumë? Çfarë hapash konkrete mund të ndërmerrni individualisht dhe kolektivisht për të vepruar në atë që kemi studiuar në lidhje me dashurinë dhe drejtësinë e Perëndisë?`