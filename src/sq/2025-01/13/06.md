---
title:  Mbi të Gjitha, Duajeni Njëri-Tjetrin
date:  27/03/2025
---

Nëse dashuria është përmbushja e ligjit, atëherë dikush nuk mund ta mbajë ligjin e Zoti thjesht duke mos bërë gjëra të gabuara. Ligji i dashurisë në vetvete  (shprehur në përmbushjen e shkrimeve) jo vetëm na urdhëron të mos bëjmë të keqen, por gjithashtu na nxit të veprojmë dhe të zbulojmë dashurinë e Perëndisë ndaj të tjerëve - jo vetëm anëtarëve të tjerë të kishës, por edhe ndaj botës në përgjithësi, e cila ka shumë nevojë për një dëshmi të vërtetë të Krishtere.

`Lexoni Jakobi 2:1-9. Çfarë mesazhe thelbësore na jepen këtu?`

Këtu, Jakobi e dënon me forcë padrejtësinë në shoqëri, duke identifikuar në mënyrë specifike çnderimin e të varfërve dhe shtypjen nga disa që janë të pasur. Pastaj, tërheq vëmendjen tek ligji i dashurisë për të afërmin, duke thënë se, nëse përmbush këtë ligj, atëherë "bën mirë" (Jakobi 2:8).

Siç e thotë dhe Ellen G. White: "Dashuria për njeriun është manifestimi tokësor i dashurisë së Zotit. Ishte për të mbjellë këtë dashuri, për të na bërë fëmijë të një familjeje, që Mbreti i lavdisë u bë një prej nesh. Dhe, kur përmbushen fjalët e Tij të fundit, 'Duajeni njëri-tjetrin siç unë ju kam dashur' (Gjoni 15:12); kur ta duam botën siç Ai e deshi, atëherë do të përmbushet misioni i Tij për ne. Do jemi të përshtatshëm për qiellin; sepse kemi qiellin në zemrat tona" - Ellen G. White, Dëshira e Kohërave, f. 641.

Kur e duam botën, ashtu si Krishti e deshi botën - atëherë jemi të përshtatshëm për qiellin. Çfarë shprehje e fuqishme në lidhje me ndjekjen e shembullit të Jezusit!

Jezusi i urdhëroi ndjekësit e Tij të 'duan njëri- tjetrin;' " ashtu si " 'Unë ju kam dashur ju' " (Gjoni 13:34). Jezusi gjithashtu shpall: " 'Prej kësaj do t'ju njohin të gjithë që jeni dishepujt e Mi, nëse keni dashuri për njëri-tjetrin' " (Gjoni 13:35). Dashuria është thelbësore për besimin e Krishterë, sepse Zoti është dashuri (1 Gjonit 4:8, 16). Dhe ata që pretendojnë se e duan Perëndinë duhet të duan njëri-tjetrin (krahaso me 1 Gjonit 3:11; 4:20, 21).

Kështu, 1 Pjetrit 4:8 nxit të Krishterët: "Kini para së gjithash një dashuri të madhe për njëri-tjetrin, sepse 'dashuria do të mbulojë një shumicë mëkatesh' " (NKJV; shiko gjithashtu Heb. 10:24 dhe 1 Sel. 3:12).

`Mendoni më shumë rreth idesë së të dashurit të botës ashtu si Krishti e deshi botën. Si mund të na ndihmojë të kuptojmë më mirë konceptin e përsosmërisë së Krishterë dhe si të jemi të përshtatshëm për jetën e përjetshme? Sillni përgjigjet tuaja në klasë gjatë Sabatit.`