---
title:  Ligji i Dashurisë
date:  23/03/2025
---

Ligji i Zotit nuk përbëhet nga parime abstrakte; përkundrazi, ligji i Zotit është një shprehje e marrëdhënies. Kjo mund të shihet në mënyrë eksplicite/shpjeguese në Dhjetë Urdhërimet. Parimet themelore të Dhjetë Urdhërimeve ishin që në Kopshtin e Edenit parimet e dashurisë, të cilat duhet të drejtonin marrëdhënien midis Zotit dhe njerëzve dhe midis njëri-tjetrit.

Kur Dhjetë Urdhërimet u shpallën te Eksodi 20, u shkruan në gur, dhe iu dhanë Izraelit në kontekstin e marrëdhënies së besëlidhjes. Urdhërimet u shkruan pasi Zoti kishte shpëtuar tashmë popullin nga Egjipti, dhe urdhërimet ishin bazuar mbi dashurinë e Perëndisë dhe premtimet e Tij ndaj kombit (shiko Eks. 6:7, 8 dhe Lev. 26:12). Mund të shohim në të dyja pjesët e Dhjetë Urdhërimeve se ato synonin lulëzimin e marrëdhënies së njeriut me Zotin dhe marrëdhënieve me njëri-tjetrin.

`Lexoni Eksodi 20:1-17. Si na zbulojnë këto vargje dy parimet, atë të dashurisë për Zotin dhe atë të dashurisë për njëri-tjetrin?`

Katër urdhërimet e para kanë të bëjnë me marrëdhëniet e njerëzve me Perëndinë, dhe gjashtë të tjerat me marrëdhëniet e njerëzve midis njëri-tjetrit. Marrëdhënia jonë si me Perëndinë ashtu dhe me njerëzit e tjerë duhet të rregullohet nga këto parime të ligjit të Perëndisë.

Këto dy pjesë të ligjit korrespondojnë drejtpërdrejt me atë që Jezusi i quajti dy urdhërimet më të mëdha - " 'Duaje ZOTIN, Perëndinë tënd me gjithë zemrën tënde" ' "(Mat. 22:37; krahaso me Lgj. Përt. 6:5) dhe " 'Duaje të afërmin porsi vetveten' " (Mat. 22:39; krahaso me Lev. 19:18).

Katër urdhërimet e para tregojnë sesi mund ta duam Perëndinë me gjithë qenien tonë, dhe gjashtë të tjerat na tregojnë si të duam të tjerët porsi vetvetja. Jezusi e bën të qartë se këto dy urdhërime janë të ndërthurura me ligjin. " 'Nga këto dy urdhërime varet i tërë Ligji dhe Profetët' " (Mat. 22:30).

Tërësia e ligjit të Perëndisë, pra, është e bazuar në dashurinë e Zotit. Dashuria dhe ligji i Perëndisë janë të pandashme. Shpesh dëgjojmë njerëzit që thonë, nuk kemi nevojë të mbajmë ligjin, thjesht kemi nevojë të duam Zotin dhe njëri-tjetrin. Pse kjo ide nuk ka kuptim?

`Si mund t'i shprehim dashuri Perëndisë, ose të tjerëve, nëse shkelim ndonjë nga Dhjetë Urdhërimet?`