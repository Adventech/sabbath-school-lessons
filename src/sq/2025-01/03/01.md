---
title:  Të Kënaqësh Perëndinë
date:  11/01/2025
---

### Lexoni për studimin e kësaj jave
Luka 15:11–32, Sof. 3:17, Ef. 5:25–28, Isa. 43:4, Rom. 8:1, Rom. 5:8, Mark 9:17–29.

> <p>Vargu Përmendësh</p>
> "Zoti, Perëndia yt, në mes teje është i fuqishmi që shpëton. Ai do të mbushet me gëzim për ty, në dashurinë e Tij do qëndrojë në heshtje, do të gëzohet për ty me britma gëzimi"(Sofonia 3:17).

Imagjinoni këtë skenar: një fëmijë pesë vjeçar vjen tek ati i tij me një dhuratë të mbështjellë keq për Ditën e Baballarëve. Me entuziazëm i dorëzon dhuratën babait të tij.

Imagjinoni që ati thotë, "Bir, nuk dua t'ia di për dhuratën tënde. Në fund të fundit, nuk ka ndonjë gjë nga ato që mund të më dhurosh, që të më kënaqë. Çfarë do të më japësh, mund ta marr vetë, dhe çfarë do që do më jepje, do blihej me paratë e mia. Prandaj, mbaje dhuratën. Nuk kam nevojë për të. Por të dua gjithsesi".

Uf!

Çfarë mendoni për reagimin e këtij babai? Fjalët si "zemërgur", "i ftohtë", dhe "i pandjeshëm" janë disa që na vijnë në mendje. A na përgjigjet Zoti në të njëjtën mënyrë? A mund ta kënaqim në të vërtetë Perëndinë? Sado e vështirë për ta imagjinuar, edhe ne si qenie të rëna, të korruptuar nga mëkati dhe të prirur për të keqen - po, edhe ne mund ta kënaqim Perëndinë! Me fjalë të tjera, Zoti nuk na përçmon ne, apo dhuratat që i sjellim, ashtu siç bëri babai që përmendëm. Përkundrazi, mund ta kënaqim Perëndinë, por vetëm përmes Krishtit.

_\*Studioni mësimin e kësaj jave për t’u përgatitur për Sabatin, 18 Janar._