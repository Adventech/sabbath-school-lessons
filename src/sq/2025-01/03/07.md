---
title:  Për më tepër studim
date:  17/01/2025
---

Lexoni Ellen G. White, " 'Zemra Juaj Mos u Trondittë'", f. 662-680, te Dëshira e Kohërave.

"Zoti zhgënjehet kur populli i Tij ka një vlerësim të ulët për veten. Ai do që trashëgimia e Tij e zgjedhur të vlerësojë veten sipas çmimit me të cilin e ka blerë. Zoti i do ata, përndryshe nuk do të kishte dërguar Birin e Tij me një çmim kaq të kushtueshëm për t'i shpëtuar ata. Ai ka një plan për ta, dhe Ai kënaqet kur ata i sjellin kërkesat më të larta, që të mund të lavdërojnë emrin e Tij. Ata mund të presin gjëra të mëdha nëse kanë besim në premtimet e Tij.

"Por, që të lutesh në emër të Krishtit do të thotë shumë. Do të thotë që duhet të pranojmë karakterin e Tij, të shfaqim frymën e Tij, dhe të bëjmë veprat e Tij. Premtimi i Shpëtimtarit jepet me një kusht. 'Nëse më doni' thotë Ai 'mbani urdhërimet e Mia'. Ai shpëton njerëzit, jo në mëkat, por nga mëkati; dhe ata që e duan do e tregojnë dashurinë e tyre duke u bindur.

"Gjithë bindja e vërtetë vjen nga zemra. Ishte një vepër zemre me Krishtin. Dhe nëse biem dakord, Ai do e identifikojë Veten me mendimet dhe qëllimet tona, në mënyrë që zemrat dhe mendjet tona të shkrihen në përputhje me vullnetin e Tij, në mënyrë që kur t’i bindemi Atij të na vijë natyrshëm. Vullneti i rafinuar dhe i shenjtëruar, do të gjejë gëzimin më të madh, duke i shërbyer Atij. Kur e njohim Perëndinë siç është privilegji ynë më i lartë për ta njohur Atë, jeta jonë do të jetë një jetë me bindje të vazhdueshme. Duke vlerësuar karakterin e Krishtit, përmes bashkësisë me Perëndinë, mëkati do bëhet i urryer për ne" - Ellen G. White, Dëshira e Kohërave, f. 668.

**Pyetje për diskutim**

`1. Çfarë do të thotë të "marrësh pa egoizëm"? Si e mendoni marrëdhënien ku jep dhe merr, në qiellin dhe tokën e re?`

`2. Duke ardhur nga një vend i largët në kozmos - shumë më larg sesa mund të vëzhgohet me Teleskopin e Webb Space - lajmëtarë qiellorë i referohen Danielit si khamudot, "shumë i dashur, i çmuar". Dhe këtë e përmendin tri herë. Tek Danieli 9:23, Gabrieli thotë khi khamudot attah, "sepse ty të duan shumë". Tek Danieli 10:11, një qenie qiellore (ndoshta sërish Gabrieli) e quan atë ish khamudot, një "njeri shumë i dashur", një frazë që përsëritet më pas tek Danieli (Dan. 10:19). Mendoni se çfarë tregon kjo për Perëndinë dhe sa i afërt është me ju. Çfarë shprese gjeni për veten nga kjo e vërtetë e mahnitshme?`

`3. Si lidhen shembujt e heronjve të besimit të diskutuar tek Hebrenjtë 11 me përmbajtjen e mësimit të kësaj jave? Veçanërisht, çfarë zbulojnë këta shembuj në lidhje me mënyrën sesi dikush mund "t'i pëlqejë Perëndisë" me anë të besimit? Çfarë mund të mësoni dhe të aplikoni në jetën tuaj të përditshme nga shembuj të tillë besimi dhe besnikërie?`