---
title:  Një Qëllim i Denjë
date:  16/01/2025
---

Nën ombrellën e mëshirës dhe ndërmjetësimit të Perëndisë, Zoti kënaqet edhe nga përgjigjet më të vogla ndaj dashurisë së Tij. Përmes Atij që është i denjë për dashuri dhe është Vetë drejtësia e përsosur, secili prej nesh mund të llogaritet si i drejtë edhe mes atyre që e kënaqin Perëndinë për të jetuar me Të në një dashuri të përsosur në përjetësi. Kjo është shpresa e madhe e shpengimit, që përfshin veprën e Krishtit për ne në qiell.

Por, mund të pyesni veten, a më përfshin kjo edhe mua? Po sikur të mos jem i mirë mjaftueshëm? Po sikur të kem frikë se mos nuk kam besim të mjaftueshëm?

`Lexoni Marku 9:17-29. Si i përgjigjet Zoti personit në këtë histori? Sa besim është i mjaftueshëm?`

Dishepujt nuk mund ta dëbonin demonin; gjithë shpresat dukeshin të humbura. Por Jezusi erdhi dhe i tha atit " 'Nëse ti mund të besosh, çdo gjë është e mundshme për atë që beson' " (Marku 9:23). Dhe ati iu përgjigj me lot,

" 'Unë besoj, o Zot, ndihmo mosbesimin tim!' " (Marku 9:24).

Vini re, Jezusi nuk i tha, "Hajde kur të kesh më shumë besim". Përkundrazi, lotët e tij " 'Ndihmo mosbesimin tim' " ishin të mjaftueshëm.

Pa besim është e pamundur t'i pëlqesh Perëndisë (Heb. 11:6) dhe, megjithatë Jezusi pranon edhe besimin më të vogël dhe, me besim (përmes ndërmjetësimit të Krishtit), mund t'i pëlqejmë Atij. Përmes besimit dhe për shkak të veprës së Krishtit për ne, mund të përgjigjemi në mënyra të pëlqyeshme për Perëndinë, ashtu si një at kënaqet kur një fëmijë i sjell një dhuratë që mund të duket pa vlerë.

Kështu, duhet të ndjekim këshillën e Palit që të synojmë të "jemi të kënaqshëm” për Perëndinë (2 Kor. 5:9, 10; krahaso me Kol. 1:10, 1 Sel. 4:1, Heb. 11:5). Dhe ne duhet t'i kërkojmë Zotit të transformojë interesat tona për të përfshirë interesat më të mira të atyre që duam, dhe të zgjerojmë dashurinë tonë në mënyrë që të fitojmë të tjerët. "Duani njëri-tjetrin me dashuri vëllazërore; në nderim tregoni kujdes njëri me tjetrin. Mos u tregoni të përtuar në zell; jini të zjarrtë në frymë, shërbejini Perëndisë, të gëzuar në shpresë, të qëndrueshëm në shtrëngime, këmbëngulës në lutje; ndihmoni për nevojat e shenjtorëve, jini mikpritës" (Rom. 12:10-13).

`Nëse Perëndia na pranon përmes Krishtit, sa më tepër ne duhet të pranojmë të tjerët? Çfarë drite hedh mbi këtë ide urdhërimi për të dashur të afërmin porsi vetvetja (Lev. 19:18, Mat. 22:39) dhe rregulli i artë, për të trajtuar të tjerët ashtu si doni që ata t'ju trajtojnë edhe ju?`