---
title:  Shumë Janë të Thirrur, Por Pak Janë të Zgjedhur
date:  01/01/2025
---

Zoti jo vetëm që i do njerëzit me vullnetin e Tij të lirë, por i fton ata ta duan Atë gjithashtu. Fakti se Zoti u jep aftësinë të zgjedhin lirshëm nëse do e pranojnë apo refuzojnë dashurinë e Tij, duket qartë (mes të tjerave) në shëmbëlltyrën e Krishtit për banketin e dasmës.

`Lexoni Mateu 22:1-14. Cili është kuptimi i shëmbëlltyrës?`

Në shëmbëlltyrën e Krishtit për banketin e dasmës, një mbret organizon një dasëm për djalin e tij dhe dërgon shërbëtorët e tij për " 'të thirrur ata, që ishin ftuar në dasëm'", por " 'ata nuk donin të vinin' " (Mat. 22:2, 3, NKJV). Mbreti i dërgoi shërbëtorët e tij më shumë sesa një herë, por ata e injoruan thirrjen e tij, dhe për më keq, i kapën dhe i vranë shërbëtorët (Mat. 22:4-6).

Më vonë, pasi u morën me ata që kishin vrarë disa nga shërbëtorët e tij, mbreti i tha shërbëtorëve të tij, " 'Dasma është gati, por ata që ishin të ftuar nuk ishin të denjë. Prandaj shkoni, në udhëkryqe dhe ftoni në dasëm këdo që të gjeni'" (Mat. 22:8, 9). Pas një episodi tjetër një njeri që nuk ishte veshur me rrobat e dasmës u hodh jashtë, që tregon nevojën për të marrë nga mbreti veshje për dasëm. Jezusi e mbyll shëmbëlltyrën me frazën e mistershme, por domethënëse, " 'Shumë janë thirrur, por pak janë zgjedhur' " (Mat. 22:14).

Çfarë do të thotë kjo? Ata që janë përfundimisht "të zgjedhur", janë ata që kanë pranuar ftesën e Zotit për në dasëm. Termi i përkthyer "thirrur" dhe "ftuar" në shëmbëlltyrë është termi Grek kaleo (të thërrasësh, të ftosh),  dhe ajo që përcakton në fund se kush është "i zgjedhur (eklektos) është fakti nëse dikush e ka pranuar lirshëm ftesën.

Në fakt, Zoti thërret (pra fton) këdo në dasëm. Megjithatë, çdokush prej nesh mund të refuzojë dashurinë e Perëndisë. Liria është thelbësore për dashurinë. Zoti nuk do të detyrojë askënd me forcë që ta dojë Atë. Është e trishtueshme, por ne mund të refuzojmë të duam Perëndinë.

Të "zgjedhurit" janë ata që pranojnë ftesën. Për ata që e duan Perëndinë, Zoti ka përgatitur gjëra shumë të mrekullueshme përtej imagjinatës. Sërish, e gjitha varet nga pyetja e dashurisë dhe liria që kërkon në vetvete dashuria.

`Çfarë zbulon jeta juaj në lidhje me pranimin e ftesës për në dasëm dhe paraqitjes me rrobat e duhura?`