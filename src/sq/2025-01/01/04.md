---
title:  Dashuri e Dhënë Lirshëm
date:  31/12/2024
---

Zoti jo vetëm që vazhdon ta japë lirshëm dashurinë e Tij ndaj Izraelit, por pavarësisht rebelimeve të përsëritura, Zoti gjithashtu vazhdon të japë lirshëm dashurinë e Tij ndaj nesh, pavarësisht se jemi mëkatarë. Ne nuk e meritojmë dashurinë e Perëndisë, dhe nuk mund ta meritojmë dot kurrë. Anasjelltas, Zoti nuk ka nevojë për ne. Zoti i Biblës nuk ka nevojë për asgjë (Veprat 17:25). Dashuria e Perëndisë për ju dhe mua dhe për të gjithë personat është plotësisht nga vullneti i Tij.

`Krahasoni Zbulesa 4:11 dhe Psalmi 33:6. Çfarë na tregojnë këto vargje në lidhje me lirinë e Zotit në raport me Krijimin?`

Zoti e krijoi botën lirshëm. Dhe, për këtë arsye, Zoti është i denjë për gjithë lavdinë, nderin, dhe fuqinë. Zoti nuk kishte nevojë të krijonte ndonjë botë. Para themelimit të botës, Zoti kishte marrëdhënien e dashurisë që ekzistonte brenda Hyjnisë.

`Lexoni Gjoni 17:24. Çfarë na tregon për dashurinë e Zotit para se të ekzistonte bota?`

Zoti nuk kishte nevojë për krijesa si një objekt i dashurisë së Tij. Por, në përputhje me karakterin e Tij të dashurisë, Zoti zgjodhi të krijojë botën dhe të hynte në një marrëdhënie dashurie me krijesat.

Jo vetëm që e krijoi lirshëm këtë botë si një akt i dashurisë së Tij bujare, por Zoti gjithashtu vazhdon ta dojë lirshëm njerëzimin, edhe pasi ata ranë në mëkat në Eden, edhe pasi personalisht mëkatojmë.

Pas Rënies në Eden, Adami dhe Eva nuk kishin të drejtë të vazhdonin të jetonin dhe të merrnin dashurinë e Perëndisë. Por Zoti, i cili mban "gjithë gjërat me anë të fuqisë së fjalës së Tij" (Heb. 1:3), në dashurinë, mirësinë, dhe hirin e Tij të madh, ruajti jetët e tyre dhe siguroi një mënyrë për ta pajtuar me dashuri sërish njerëzimin. Dhe ky pajtim na përfshin edhe ne gjithashtu.

`Çfarë na tregon fakti se Zoti vazhdon të japë dashuri në këtë botë, pavarësisht se ajo ka rënë në ligësi, për karakterin e Tij të dashur? Si duhet të na bëjë kjo e vërtetë ta duam Atë?`