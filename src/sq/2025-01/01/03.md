---
title:  Dashuri e Pashpërblyer
date:  30/12/2024
---

Insistimi mbresëlënës i dashurisë së Zotit për njerëzimin e rënë shfaqet në historinë e Hoseas. Zoti e urdhëroi profetin Hosea, " 'Shko, merr për grua një prostitutë dhe ki fëmijë të kurvërisë, sepse vendi po kurvërohet, duke u larguar nga Zoti' " (Hosea 1:2). Hosea dhe gruaja e tij jobesnike duhet të ishin një shembull i gjallë i dashurisë së Zotit për popullin e Tij, pavarësisht pabesnikërisë së Izraelit dhe kurvërisë shpirtërore. Pra, është një histori e dashurisë së lirshme të Perëndisë ndaj atyre që nuk e meritojnë.

Në fakt, pavarësisht besnikërisë dhe dashurisë së Perëndisë, populli u rebelua kundër Tij herë pas here. Në të njëjtën mënyrë, Shkrimet vazhdimisht e përshkruajnë Zotin si një i dashur i pashpërblyer nga një grua jobesnike. Ai e kishte dashur popullin e Tij në mënyrë të përsosur dhe besnike, por ata e tradhtuan duke adhuruar perëndi të tjerë, duke e pikëlluar thellë Atë dhe, duke e prishur marrëdhënien në pamje të parë përtej riparimit.

`Lexoni Hosea 14:1-4. Çfarë ju zbulojnë këto vargje në lidhje me dashurinë e qëndrueshme të Zotit ndaj popullit të Tij?`

Pas rebelimit të përsëritur nga populli i Tij, Zoti deklaron: " 'Unë do të shëroj shthurjen e tyre, do t'i dua lirshëm' " (NKJV). Termi "lirshëm" në këtë frazë është përkthimi i fjalës Hebraike (nedabah), që të jep konotacionin a diçkaje që jepet me vullnet të lirë. Është i njëjti term që përdoret për ofertat në sistemin e shenjtërores.

Përgjatë Hoseas, dhe përgjatë Shkrimeve, Zoti tregon një përkushtim dhe dhembshuri të mahnitshme ndaj popullit të Tij. Megjithëse ata vazhdimisht shkuan pas dashnorëve të tjerë, duke thyer marrëdhënien e besëlidhjes, në pamje përtej riparimit, Zoti me vullnetin e Tij të lirë do të vazhdojë t'i japë dashurinë e Tij. Populli nuk e meritonte dashurinë e Perëndisë; ata kishin refuzuar dhe shkelur çdo të drejtë për ta pasur këtë. Megjithatë, Zoti vazhdon t’u tregojë dashuri pa ndonjë kompulsion/detyrim moral apo kusht tjetër. Këtu dhe në vende të tjera, Shkrimet vazhdimisht shfaqin dashurinë e Perëndisë si një akt të lirë dhe të vullnetshëm.

`Shumë njerëz mendojnë se Zoti është i distancuar dhe, një drejtues dhe gjykatës i ashpër. Si ju ndihmon ta shikoni Zotin në një dritë tjetër kur e shikoni Atë si një të dashur të lënduar nga një grua jobesnike? Si e ndryshon kjo mënyrën sesi e shikoni marrëdhënien tuaj me Perëndinë?`