---
title:  Për më tepër studim
date:  03/01/2025
---

Lexoni Ellen G. White, " 'Takoni Dhëndrin'" f. 405-421, në Christ's Object Lessons.

"Është errësira e keqkuptimit të Perëndisë që ka mbuluar botën. Njerëzit po humbasin njohurinë e karakterit të Tij. Ai është keqkuptuar dhe keqinterpretuar. Në këtë kohë një mesazh nga Zoti duhet të shpallet, një mesazh që ndriçon me fuqinë e vet shpëtuese. Karakteri i Tij duhet të bëhet i njohur. Në errësirën e botës duhet të shndrisë drita e lavdisë së Tij, drita e mirësisë së Tij, mëshirës, dhe së vërtetës.

"Kjo është vepra që përshkruhet nga profeti Isaia me këto fjalë, 'O Jeruzalem, ti që sjell lajmin e mirë, ngrije zërin me forcë! Ngrije zërin, mos ki frikë! Thuaju qyteteve të Judës: Ky është Perëndia juaj! Ja, Perëndia, Zoti, vjen i fuqishëm dhe krahu i Tij sundon për Të. Ja, e ka shpërblimin me vete, dhe shpërblimi i Tij e pararend' Isa. 40:9, 10.

"Ata që presin për ardhjen e Dhëndrit duhet t'i thonë popullit, 'Ja, Perëndia juaj'. Rrezet e fundit të mëshirës, mesazhi i fundit i mëshirës duhet t'i jepet botës. Është një zbulesë e karakterit të Tij të dashur. Fëmijët e Perëndisë duhet të shfaqin lavdinë e Tij. Në jetën dhe karakterin e tyre duhet të shfaqin atë që hiri i Zotit ka bërë për ta.

"Drita e Diellit të drejtësisë duhet të shkëlqejë në vepra të mira - në fjalë të së vërtetës dhe vepra të shenjtërisë" - Ellen G. White, Christ's Object Lessons, f. 415, 416.

**Pyetje për diskutim**

`1. Më keq se mendimi se nuk ka Zot, do të ishte mendimi se Zoti na urren. Sa ndryshe do të ishte bota sikur kjo të ishte e vërtetë?`

`2. Pse mendoni se ka kaq shumë keqkuptime të karakterit të Perëndisë në botën tonë sot? Mendoni dhe diskutoni mënyrat sesi mund të ndihmoni njerëzit të shohin më qartë karakterin e dashur të Perëndisë.`

`3. Cili është mesazhi që duhet shpallur sot në lidhje me karakterin e Perëndisë? Si do ia shpjegonit këtë mesazh dikujt që nuk është tashmë i njohur me realitetin e dashurisë së Perëndisë? Çfarë fakte mund të sillni, që tregojnë realitetin e dashurisë së Tij dhe karakterit të Tij të mrekullueshëm?`

`4. Është një gjë të flasësh për dashurinë e Perëndisë. Është tjetër gjë të zbulosh dhe ta reflektosh atë dashuri në jetët tona. Çfarë "vepra shenjtërie" mund të shfaqin dashurinë e Perëndisë para atyre që na rrethojnë?`