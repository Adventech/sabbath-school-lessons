---
title:  Zoti Do Lirshëm
date:  28/12/2024
---

### Lexoni për studimin e kësaj jave
Eks. 33:15–22; Hosea 14:1–4; Zb. 4:11; Gjoni 17:24; Mat. 22:1–14; Gjoni 10:17, 18.

> <p>Vargu Përmendësh</p>
> " 'Unë do të shëroj shthurjen e tyre, do t'i dua shumë, sepse zemërimi Im u tërhoq prej tyre' " (Hosea 14:4).

Megjithëse Pjetri e kishte mohuar tri herë Jezusin, ashtu siç Jezusi e kishte parashikuar (Mat. 26:34), këto mohime nuk ishin fundi i historisë. Pas ringjalljes, Jezusi e pyeti Pjetrin, " 'A më do ti Mua më shumë se këta?' " Dhe Pjetri iu përgjigj: " 'Po, Zot, Ti e di se unë të dua'". Dhe Jezusi i tha: " 'Kulloti qengjat e Mi'". Përsëri e pyeti për të dytën herë Pjetrin, " 'A më do ti Mua?'" Dhe Pjetri iu përgjigj:

" 'Po, Zot, Ti e di se unë të dua''. Dhe Jezusi i tha, " 'Ki kujdes për delet e Mia'". Pastaj e pyeti edhe një herë të tretë, " 'A më do ti Mua?'" Dhe "Pjetri u trishtua pse e pyeti për të tretën herë, 'A më do ti Mua?' dhe iu përgjigj, " 'Zot, Ti di çdo gjë, Ti di se unë të dua'. Dhe Jezusi i tha, " 'Kulloti delet e Mia' " (Gjoni 21:15-17). Ndërkohë që Pjetri e kishte mohuar Jezusin tri herë, Jezusi - përmes pyetjes thelbësore,

" 'A më do ti Mua?' " - e restauroi Pjetrin tri herë.

Sado të ndryshme të jenë rrethanat tona nga ato të Pjetrit, në shumë mënyra parimi ngelet i njëjti. Pra, pyetja që Jezusi i kishte bërë Pjetrit është në të vërtetë pyetja përfundimtare që Zoti na i bën ne në kohën dhe vendin tonë: A më do ti Mua?

Çdo gjë varet nga përgjigjja jonë.

_\*Studioni mësimin e kësaj jave për t’u përgatitur për Sabatin, 4 Janar._