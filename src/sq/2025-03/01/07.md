---
title:  Për më tepër studim
date:   04/07/2025
---

Lexoni Ellen G. White, “Moisiu”, f. 241–251, tek Patriarkë dhe Profetë, e cila do t'ju japë njohuri të rëndësishme për pjesën e studiuar të tekstit biblik për këtë javë.

Teksti biblik thotë se "mamitë kishin frikë nga Perëndia dhe nuk bënë siç i urdhëroi mbreti i Egjiptit, por i shpëtuan të gjallë fëmijët meshkuj" (Eksodi 1:17, NKJV). Ellen G. White komenton me vend besnikërinë e mamive dhe shpresën Mesianike: “U dhanë urdhra grave, punësimi i të cilave u jepte atyre mundësinë për të ekzekutuar urdhrin, për të shkatërruar fëmijët meshkuj Hebrenj në lindjen e tyre. Satanai ishte shtytësi në këtë çështje. Ai e dinte se një çlirimtar do të ngrihej mes Izraelitëve; dhe, duke nxitur mbretërinë të vriste fëmijët ai shpresonte të mposhte planin hyjnor. Por gratë kishin frikë Perëndinë, dhe nuk guxuan ta ekzekutonin këtë urdhër mizor. Zoti e miratoi rrugën e tyre dhe i begatoi” - Patriarkë dhe Profetë, fq. 242.

Lajmi i mirë në të gjithë këtë është se, pavarësisht nga planet e Satanait, Perëndia e mposhti dhe Ai përdori njerëz besnikë për të penguar armikun. Ne jetojmë në territorin e armikut tonë, të cilin Jezusi e quajti "princ" ose "sundimtar i kësaj bote" (Efes. 2:2, NKJV; Gjoni 14:30). Satani ia rrëmbeu këtë pozicion Adamit, por Jezus Krishti e mundi atë në jetën e Tij dhe me vdekjen e Tij në kryq (Mat. 4:1–11, Gjoni 19:30, Heb. 2:14). Megjithëse Satani është ende gjallë dhe aktiv, siç u zbulua në përpjekjen e tij për të vrarë ata fëmijë, fundi i tij është i sigurt (Gjoni 12:31; Gjoni 16:11; Zbul. 20:9, 10, 14). Lajmi i mirë është se vështirësitë e jetës mund të kapërcehen me hirin e Perëndisë (Filipianët 4:13). Ai hir është shpresa jonë e vetme.

**Pyetje për diskutim:**

`Pse Perëndia i lejoi Hebrenjtë të jetonin në Egjipt dhe të shtypeshin? Pse u desh kaq shumë kohë që Perëndia të ndërhynte për ta? Mos harroni, gjithashtu, se çdo person vuajti vetëm për aq kohë sa jetoi. Domethënë koha e vuajtjes së kombit ishte e gjatë, por çdo njeri vuajti vetëm sa jetoi ai i vetëm. Pse është e rëndësishme bërja e këtij dallimi kur përpiqemi të kuptojmë vuajtjet njerëzore në përgjithësi?`

`Mendoni më shumë në lidhje me pyetjet sesi Perëndia ishte në gjendje të përdorte aktin e nxituar të Moisiut kur vrau egjiptianin. Supozoni se ai nuk do e kishte bërë atë? A do të thoshte kjo që Hebrenjtë nuk do të kishin shpëtuar përfundimisht nga Egjipti? Shpjegoni arsyetimin tuaj.`