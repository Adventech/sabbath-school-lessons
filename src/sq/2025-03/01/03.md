---
title:  Rrethanat Historike
date:   30/06/2025
---

Kur familja e Jakobit mbërriti në Egjipt pasi përjetoi zi buke në Kanaan (Zanafilla 46), mbreti Egjiptian ishte miqësor me Hebrenjtë, për shkak të Jozefit dhe të gjithë asaj që ai kishte bërë për Egjiptianët.

Faraoni i tha Jozefit: "Shiko, unë të vura mbi gjithë vendin e Egjiptit". Atëherë Faraoni hoqi unazën e vulës së tij nga dora dhe e vuri në dorën e Jozefit, e veshi me rroba prej liri të hollë dhe i vuri në qafë një zinxhir ari. Dhe e vendosi të hipte në qerren e dytë që kishte; dhe ata thirrën: "Në gjunjë!". Kështu Faranoi e vendosi mbi tërë shtetin e Egjiptit” (Zan. 41:41–43, NKJV).

`Cili ishte çelësi i suksesit të mahnitshëm të Jozefit në Egjipt pas një fillimi kaq të vështirë? (Lexoni Zanafilla 37:26–28 dhe Zanafilla 39:2, 21).`

Sfondi historik më i besueshëm i historisë së Jozefit është si vijon: sundimtari i ri, te Eksodi 1:8 (ESV), “që nuk e njihte Jozefin”, është Ahmose (1570 P.E.S. – 1546 P.E.S.). Më pas erdhi Amenhotep I (1553 P.E.S. – 1526 P.E.S.), sundimtari që kishte frikë nga izraelitët dhe i shtypte ata. Më vonë Thutmose I (1525 P.E.S.– 1512 P.E.S.) nxori dekretin e vdekjes për të gjithë fëmijët meshkuj hebrenj. Vajza e tij Hatshepsut (1503 P.E.S.–1482 P.E.S.) ishte princesha, e cila adoptoi Moisiun si djalin e saj. Faraoni Thutmose III (1504 P.E.S.– 1450 P.E.S.), i cili ishte për njëfarë kohe bashkëpunëtor me Hatshepsut, ishte faraoni i Eksodit.

Eksodi ka ndodhur, sipas llogaritjeve më të mira, në mars 1450 P.E.S. (shih William H. Shea, “Exodus, Date of the ” The International Standard Bible Encyclopedia, edited by Geoffrey W. Bromiley et al., vol. 2 [Grand Rapids, MI: William B. Eerdmans, 1982], pp. 230–238). Për të kuptuar kohën e Eksodit, studioni tekstet e mëposhtme biblike: Zanafilla 15:13–16; Eksodi 12:40, 41; Gjykatësit 11:26; dhe 1 Mbretërve 6:1 (shihni gjithashtu Veprat e Apostujve 7:6; Galatasve 3:16, 17).

Kapitulli i parë i Eksodit mbulon një periudhë të gjatë - që nga koha e Jozefit, kur babai i tij Jakobi me gjithë familjen hyri në Egjipt, deri në dekretin e vdekjes së Faraonit. Megjithëse ekziston një debat për numrin e saktë të viteve, ajo që ka rëndësi është se, edhe me popullin e Tij të skllavëruar në një tokë të huaj, Zoti nuk i harroi ata.

Kjo do të thotë, edhe pse shumë detaje rreth hebrenjve në Egjipt në atë kohë mbeten të fshehura, të paktën tani për tani (shih 1 Kor. 13:12), zbulesa e karakterit të Perëndisë ende shkëlqen nëpër faqet e këtij libri, ashtu si në të gjithë Shkrimin. Ne mund ta dimë se, pavarësisht se sa të këqija duken gjërat, Perëndia është gjithmonë aty dhe ne mund t'i besojmë Atij në çdo situatë të keqe që gjendemi.