---
title:  Të Jetosh Ligjin
date:   23/08/2025
---

### Lexoni për studimin e kësaj jave

Eksodi 21:1–32; Eksodi 22:16–23:33; 2 Mbretërve 19:35; Mateu 5:38–48; Romakëve 12:19; Mateu 16:27.

> <p>Vargu Përmendësh</p>
> “Pastaj ZOTI i tha Moisiut: ‘Kështu do t'u thuash bijve të Izraelit: ‘Ju vetë e patë që kam folur me ju nga qielli; nuk do të bëni perëndi të tjera afër meje; nuk do të bëni as perëndi prej argjendi as perëndi prej ari për veten tuaj’" (Eksodi 20:22, 23).

Zoti donte që populli i Tij të ishte ndryshe nga kombet përreth. Ai donte që ata të themeloheshin si një komunitet i përkushtuar besimi që do të jetonte nën udhëheqjen dhe autoritetin e Tij. Të gjithë do t'i nënshtroheshin ligjit të Tij. Gjyqtarët do të caktoheshin si administratorë të ligjit dhe priftërinjtë duhet ta mësonin atë. Prindërit gjithashtu luajtën një rol vendimtar.

Në çdo kulturë, ligjet zbulojnë idealet, synimet, qëllimin dhe karakterin e ligjvënësit. Për shembull, kur Faraoni urdhëroi të vritej çdo foshnjë mashkull Hebre, ky ligj zbuloi se si ishte ai: i keq. Në të kundërt, nëse një mbret do të bënte një ligj, që çdo 18-vjeçari në mbretëri do t'i jepej një arsim i lartë falas, shumë do ta konsideronin këtë dëshmi të bujarisë dhe dëshirës së mbretit që vendi i tij të përparojë.

Ligji i Zotit zbulon Perëndinë, domethënë mirësinë, dashurinë, vlerat, drejtësinë dhe kufizimet e Tij kundër së keqes. Ashtu si ligji është i shenjtë dhe i drejtë, ashtu është edhe Perëndia. Ndërkohë që krijon hapësirë për një jetë të bollshme, ligji na ndihmon edhe në mbrojtjen nga rreziqet dhe fatkeqësitë. Respekti për Zotin, për njëri-tjetrin dhe për vlerat e jetës ishin baza e sistemit të Tij legjislativ.

_*Studioni mësimin e kësaj jave për t'u përgatitur për Sabatin e 30 Gushtit._