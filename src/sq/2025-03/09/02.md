---
title:  Kodi i Besëlidhjes
date:   24/08/2025
---

Në Sinai, me dhënien e ligjit të Tij, Perëndia vendosi themelin për t'i mësuar popullit të Tij sesi, duke u lidhur me Të, ata të mund të jetonin një jetë të shenjtë. Por parimet e ligjit duhej të zbatoheshin në jetën e përditshme, kështu që Perëndia u dha atyre ligje shtesë, të ashtuquajturin "Kodi i Besëlidhjes". Ishte përgjegjësi e gjyqtarëve që të ruanin këto ligje dhe t'i zbatonin ato në mënyrë korrekte.

"Mendjet e njerëzve të verbuar dhe të poshtëruar nga skllavëria dhe paganizmi nuk ishin të përgatitura të vlerësonin plotësisht parimet e gjera të dhjetë urdhërimeve të Perëndisë. Që detyrimet e Dekalogut të kuptoheshin dhe të zbatoheshin më plotësisht, u dhanë rregulla shtesë, duke ilustruar dhe zbatuar parimet e Dhjetë Urdhërimeve. Këto ligje u quajtën gjykime, sepse të dyja ishin në kuadrin e mençurisë dhe barazisë së përjetshme dhe, sepse gjyqtarët duhet të gjykonin sipas këtyre urdhërimeve. Ndryshe nga Dhjetë Urdhërimet, ato iu dhanë privatisht Moisiut, i cili duhej t'ia komunikonte popullit” — Ellen G. White, Patriarkë dhe Profetë, fq. 310.

`Lexoni Eksodin 21:1–32. Cilat rregulla specifike u dhanë në lidhje me skllevërit Hebrenj, vrasjet dhe dëmtimet trupore?`

Kodi i Besëlidhjes përshkruhet në disa kapituj (Eksodi 21:1–23:19). Të gjitha këto rregullore dhe ligje u nxorën për të ndalur ortekun e së keqes dhe për të ndërtuar një shoqëri të rregullt.

Ligjet e skllavërisë ishin të veçanta dhe nuk duhej të ngatërroheshin me praktikën e mbrapshtë dhe të ligë të skllavërisë moderne apo mesjetare. Skllevërit Hebrenj, në fakt, mbroheshin dhe vlerësoheshin. Në shoqëritë moderne dhe mesjetare, shërbëtorët dhe skllevërit ishin pronë e pronarit të tyre, i cili mund të bënte çfarë të donte me ta. Përkundrazi, ligjet biblike i rregullonin gjërat ndryshe. Shërbimi ishte i kufizuar për gjashtë vjet (Eksodi 21:1, 2; Jer. 34:8-22), dhe në vitin e shtatë, të gjithë skllevërit duhej të çliroheshin nëse nuk donin të qëndronin me zotërinë e tyre. Mjeshtrit gjithashtu duhej t'u jepnin atyre pushim të Shtunave (Eksodi 20:9, 10) dhe të siguronin nevojat e tyre bazë.

`Megjithëse në pjesën më të madhe të botës praktika e keqe e skllavërisë së institucionalizuar në pjesën më të madhe është shfuqizuar, cilat janë mënyrat në të cilat ekzistojnë ende disa nga parimet e saj dhe çfarë mund të bëjmë ne, në sferën tonë të kufizuar, për të luftuar kundër këtyre parimeve?`