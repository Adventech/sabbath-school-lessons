---
title:  Për më tepër studim
date:   29/08/2025
---

Lexoni Ellen G. White, “Ligji që iu dha Izraelit”, f. 310–314, tek Patriarkë dhe Profetë.

Për shkak se jetojmë në territorin e armikut tonë, nuk është çudi që mund të lëndohemi në jetën e përditshme nga skemat e tij të afta dhe mashtruese. Kush prej nesh nuk ka njohur dhimbje dhe vuajtje, të gjitha të shkaktuara për shkak të mëkatit dhe botës së rënë mëkatare në të cilën jetojmë? Tashmë është bërë pjesë e jetës, për fat të keq. Megjithatë, Perëndia na jep fuqi për ta përballuar.

"Shpëtimtari i çmuar do të dërgojë ndihmë pikërisht kur ne të kemi nevojë. Rruga për në qiell është e shenjtëruar nga gjurmët e Tij. Çdo gjemb që na hyn në këmbët tona ka lënduar edhe Atë. Çdo kryq që jemi thirrur të mbajmë Ai e ka mbajtur para nesh. Zoti i lejon konfliktet, për të përgatitur shpirtin me paqe. Koha e telashit është një sprovë e frikshme për njerëzit e Zotit; por është gjithashtu koha kur çdo besimtar shikon lart, me anë të besimit, shikon premtimet që e rrethojnë” — Ellen G. White, Konflikti i Madh, fq. 633.

**Pyetje për diskutim:**

`Njerëzit gjatë shekujve e kanë pasur të vështirë të kuptojnë faktin se Zoti i kishte dëbuar ato kombe pagane nga toka e tyre dhe ndonjëherë edhe i kishte zhdukur. Është me të vërtetë shqetësuese. Megjithatë, si duhet të na ndihmojë të kuptojmë se dashuria e Perëndisë duhet të shfaqë drejtësi edhe të besojmë se, edhe në këto ngjarje u zbulua dashuria e Tij, jo vetëm drejtësia e Tij?`

`Mendoni më shumë për faktin se menjëherë pas fjalëve të Jezusit për dashurinë ndaj të tjerëve, madje edhe ndaj armiqve tanë, edhe ata që na urrejnë, Ai thotë: "Prandaj do të jeni të përsosur, ashtu siç është i përsosur Ati juaj në qiej” (Mat. 5:48, NKJV). Pse Jezusi e jep këtë urdhërim fill pas këtyre urdhërimeve të tjera? Çfarë po na thoshte Ai këtu për atë që do të thotë jo vetëm të jesh “i përsosur”, por të jesh po aq i përsosur sa “Ati yt në qiej”?`

`Apostulli Pal kishte një qëndrim pozitiv dhe vlerësues ndaj ligjit të Perëndisë dhe funksioneve të tij, megjithatë ai ishte kundër keqpërdorimit të ligjit. Çfarë do të thotë deklarata e tij se "nuk jemi nën ligj, por nën hir" (Rom. 6:14, NIV)? Cilat janë mënyrat se si ne mund ta keqpërdorim ligjin?`

`Cili është ndryshimi midis drejtësisë dhe hakmarrjes? A janë këto koncepte krejtësisht të ndryshme apo thjesht manifestime të ndryshme të së njëjtës ide? Si ta dimë nëse dëshira jonë për drejtësi nuk është me të vërtetë një dëshirë për hakmarrje?`