---
title:  "Të Lutem, Më Trego Lavdinë Tënde"
date:   13/09/2025
---

### Lexoni për studimin e kësaj jave

Eksodi 33:7–34:35; Ligj. Përt. 18:15, 18; Gjoni 17:3; Rom. 2:4; Gjoni 3:16; 2 Kor. 3:18.

> <p>Vargu Përmendësh</p>
> “Dhe Zoti kaloi pranë tij dhe thirri: ‘Zoti, Perëndia i përjetshëm, i mëshirshëm dhe i dhembshur, i ngadalshëm në zemërim, i pasur në mirësi dhe në besnikëri, që përdor mëshirën për mijëra njerëz, që fal padrejtësinë, shkeljet dhe mëkatin, por nuk e lë të pandëshkuar fajtorin dhe që viziton padrejtësinë e etërve mbi bijtë dhe mbi bijtë e bijve deri në brezin e tretë dhe të katërt’" (Eksodi 34:6, 7).

Të gjithë duhet të rritemi në ecjen tonë me Perëndinë. Pa rritje, jemi të vdekur. Apostulli Pjetër deklaron: "Por rrituni në hirin dhe njohurinë e Zotit dhe Shpëtimtarit tonë Jezus Krisht. Atij i qoftë lavdi tani dhe përgjithmonë! Amen" (2 Pjet. 3:18, NIV). Ne duhet të jemi të gatshëm të rritemi. Jemi çdo ditë në universitetin e Zotit, ku nuk ka diplomim, por një proces të vazhdueshëm mësimi. Në çdo fazë të rritjes, ju mund të jeni të përsosur nëse e lejoni Perëndinë t'ju formojë në personin që Ai ju thërret të jeni; në Krishtin.

Mendoni për një shkollë. Nëse nxënësit e klasës së parë mësojnë si të lexojnë dhe numërojnë deri në 100, ata marrin një notë kaluese, sepse njohuritë e tyre janë të përsosura në atë fazë dhe shkallë të rritjes. Megjithatë, nëse i njëjti nivel njohurish, dhe jo më shumë, do të zbulohej tek një gjimnazist, kjo do të tregonte një dështim kolosal në arsimimin e tij/saj. E njëjta gjë ndodh me rritjen tonë në hirin dhe njohurinë e Perëndisë. Në çdo fazë të zhvillimit tonë, ne mund të jemi po aq të përsosur në sferën tonë sa ishte Krishti në të Tijën.

Këtë javë ne do studiojmë sesi Moisiu, duke ditur dhe ndjekur udhëzimet e Perëndisë, po rritej në ecjen e tij me Zotin.

_*Studioni mësimin e kësaj jave për t'u përgatitur për Sabatin e 20 Shtatorit._