---
title:  Për më tepër studim
date:   12/09/2025
---

Lexoni Ellen G. White, “Idhujtaria në Sinai”, f. 315–327, tek Patriarkë dhe Profetë.

Mësimi i kësaj jave paraqet një fokus të veçantë në punën e Perëndisë tek besimtarët. Zoti mund të bëjë në ne "pafundësisht më shumë se gjithçka që kërkojmë ose imagjinojmë" (Efes. 3:20, NIV). Nuk duhet të përqendrohemi tek vetja dhe të kënaqim dëshirat tona personale, sepse kjo çon në idhujtari. Në vend të kësaj, vëmendja jonë duhet të jetë tek Perëndia dhe fuqia e Tij. Ai na jep forcën, e cila të çon në një jetë të re dhe fitimtare (Filip. 4:13; Juda 1:24, 25).

"Dashuria, jo më pak se drejtësia, kërkonte që për këtë mëkat të jepej gjykimi. Perëndia është kujdestari dhe sovrani i popullit të Tij. Ai i heq ata që janë të vendosur të rebelohen, që të mos i çojnë të tjerët në shkatërrim. Duke kursyer jetën e Kainit, Zoti i kishte treguar universit se çfarë do të ishte rezultati i lejimit të mëkateve pa u ndëshkuar. Influenca që do ushtrohej tek pasardhësit e tij nga jeta dhe mësimet e tij, do të çonin drejt gjendjes së korruptuar që në fund duhej të shkatërrohej nga përmbytja e botës… Sa më shumë jetonin njerëzit, aq më shumë korruptoheshin. E njëjta gjë me apostazinë në Sinai. Nëse ndëshkimi nuk do binte mbi fajtorin, do të shiheshin të njëjtat rezultate sërish” - Ellen G. White, Patriarkë dhe Profetë, fq. 325.

**Pyetje për diskutim:**

`Mendoni më shumë në lidhje me pyetjen në fund të studimit të së Hënës. Cilat janë mënyrat me të cilat ne mund të adhurojmë vetë krijimin, në vend të Krijuesit? Për shembull, si mund të kërkojmë të jemi kujdestarë të mirë të tokës dhe të kërkojmë të mbrojmë mjedisin pa e adhuruar ose pa e bërë idhull në vetvete?`

`Dikush mund të dallojë peshën e situatës nga pasojat dhe rezultatet e një veprimi ose nga serioziteti i reagimit ndaj ngjarjes. Pse Moisiu urdhëroi ekzekutimin e atyre, që refuzuan me kokëfortësi të pendoheshin dhe vazhduan në rebelimin e tyre kundër Perëndisë dhe mësimeve të Tij?`

`Pse është shlyerja zëvendësuese i vetmi model i saktë i shlyerjes? Përse çdo teori e shlyerjes që mohon, ose minimizon themelin zëvendësues të ungjillit është një gabim i rëndë teologjik? Lexoni 1 Pjetrit 2:24. Si e zbulon fuqishëm ky tekst idenë e Jezusit si Zëvendësuesi ynë?`