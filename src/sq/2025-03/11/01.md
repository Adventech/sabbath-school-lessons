---
title:  Apostazia dhe Ndërmjetësimi
date:   06/09/2025
---

### Lexoni për studimin e kësaj jave

Eksodi 32:1–6; Psalmi 115:4–8; Isaia 44:9, 10; Rom. 1:22–27; Eksodi 32:7–32; Isaia 53:4.

> <p>Vargu Përmendësh</p>
> “Moisiu u kthye, pra, tek Zoti dhe tha: ‘Medet, ky popull ka kryer një mëkat të madh dhe ka bërë për vete një perëndi prej ari. Megjithatë tani, të lutem, falua mëkatin e tyre; përndryshe, më fshi nga libri yt që ke shkruar!’" (Eksodi 32:31, 32).

Moisiu ishte larguar nga kampi i Izraelit vetëm për një kohë prej 40 ditësh dhe shiko çfarë ndodhi? Populli i Perëndisë ishte larguar nga Ai dhe adhuronte një idhull të krijuar nga njeriu, viçin e artë. Si mund ta bënin këtë pas kaq shumë shenjave, përvojave dhe mrekullive të fuqishme?

Mund të ketë shumë përgjigje për këtë, dhe ndoshta në të gjitha ka diçka të vërtetë. A nuk e kuptonin njerëzit se kush ishte në të vërtetë Zoti? Apo përvojat e tyre të fuqishme me Të ishin nën hije për shkak të dëshirave të tyre mëkatare të mishit? A nuk e vlerësonin atë që Perëndia kishte bërë për ta, por, përkundrazi, i morën të gjitha si të mirëqena? A ishte kuptimi i tyre i turbullt, i dëmtuar nga preokupimet e tyre të përditshme dhe mendimet e vjetra mëkatare? A ishin thjesht mosmirënjohës për veprimet e mëshirshme që Perëndia bëri për ta? A i harruan kaq shpejt veprat e fuqishme të Perëndisë? (Ps. 106:13, 21–23)? Apo i gjithë faji bie mbi udhëheqjen e dështuar të Aaronit? "'ZOTI ishte shumë i zemëruar me Aaronin dhe do ta kishte shkatërruar atë” (Ligj. Përt. 9:20, NKJV).

Cilado qofshin arsyet e kësaj apostazie të tmerrshme, çfarë mësimesh mund të nxjerrim prej saj, jo vetëm për gjendjen mëkatare njerëzore, por edhe për dashurinë e hirshme të Perëndisë ndaj njerëzve, pavarësisht nga mëkatshmëria e tyre?

_*Studioni mësimin e kësaj jave për t'u përgatitur për Sabatin e 13 Shtatorit._