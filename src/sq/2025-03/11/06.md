---
title:  Ndërmjetësimi
date:   11/09/2025
---

`Lexoni Eksodin 32:30–32. Sa larg shkoi Moisiu në lutjen e tij ndërmjetësuese për mëkatarët?`

Për shkak të rebelimit të tyre, në kampin Izraelit ndodhën gjëra të tmerrshme, duke përfshirë edhe vdekjen e shumë njerëzve (Eksodi 32:28). Të nesërmen, Moisiu i tha popullit: "Ju keni bërë një mëkat të madh. Kështu që tani unë do të ngjitem tek ZOTI; ndoshta mund të bëj shlyerjen për mëkatin tuaj” (Eksodi 32:30, NKJV).

“Moisiu u kthye tek ZOTI dhe tha: “Oh, çfarë mëkati të madh kanë bërë këta njerëz! Ata i kanë bërë vetes perëndi prej ari. Por tani, të lutem fale mëkatin e tyre - por nëse jo, atëherë më fshi nga libri që ke shkruar” (Eksodi 32:31, 32, NIV).

Nuk është çudi që Moisiu konsiderohet si një tip i Krishtit! Për shkak të lutjes së tij ndërmjetëse për mëkatarët dhe gadishmërisë së tij për të ofruar jetën e tij për ta, ai me siguri reflektoi atë që Krishti do të bënte për të gjithë ne. Çfarë dhembshurie shembullore për shkelësit! Ai tregoi përkushtimin e tij të plotë ndaj Zotit dhe dashurisë së Tij sakrifikuese për njerëzit. Libri i Eksodit nuk tregon se sa kohë Moisiu qëndroi me Zotin në mal në këtë kohë të veçantë, por libri i Ligjit të Përtërirë zbulon se ai ishte në Sinai këtë herë për 40 ditë (shihni Ligji i Përtërirë 9:18).

Tek Eksodi 32:32, fjala e përkthyer "fal" vjen nga një folje, kuptimi themelor i së cilës është "të mbaj" ose "të mbart", siç është tek Isaia 53:4, që thotë (për Jezusin): "Me siguri Ai i ka mbajtur pikëllimet tona" (NKJV). Është e njëjta folje - e përkthyer "fal" te Eksodi 32:32 dhe "lind" tek Isaia 53:4. Çfarë pasqyrë e fuqishme në procesin e shpëtimit dhe faljes dhe se sa i kushtoi Perëndisë të na shpëtonte.

Në të vërtetë, Moisiu po i kërkonte Zotit që të "mbante" mëkatin e njerëzve, gjë që sigurisht është ajo që Ai bëri në kryq mijëra vjet më vonë. Eksodi 32:32 tregon jo vetëm idenë e shlyerjes zëvendësuese, por edhe se kush e bën zëvendësimin: Vetë Zoti.

Ky tekst tregon se si ndosh falja. Perëndia në Krishtin i mbajti mëkatet tona, e vetmja mënyrë që të na faleshin ato. Çfarë shprehje e fuqishme e planit të shpëtimit dhe një demonstrim për ne dhe për kozmosin se çfarë i kushtoi Perëndisë që të na shpëtonte.

`Moisiu i kërkon Vetë Perëndisë të mbajë mëkatet e njerëzve, dhe përfundimisht, në Jezusin, Ai bën pikërisht këtë. Si ta kuptojmë këtë të vërtetë mahnitëse? Çfarë na thotë ajo për dashurinë e Perëndisë për njerëzimin e rënë?`