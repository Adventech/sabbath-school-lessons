---
title:  Idhujtaria dhe e Keqja
date:   08/09/2025
---

`Lexoni Eksodin 32:6. Ku i çoi idhujtaria e tyre? (Shihni gjithashtu Ps. 115:4–8; Ps. 135:15–18; Isa. 44:9, 10).`

Viçi i artë i ngjante perëndisë Egjiptiane të demit, i quajtur Apis, ose perëndia lopë, i quajtur Hathor. Kjo ishte një shkelje e hapur e urdhërimit të parë dhe të dytë (Eksodi 20:3–6). Kjo shkelje nuk mund të kalonte pa u ndëshkuar, sepse prishi haptazi marrëdhënien e tyre me Zotin e gjallë. Në vend që të adhuronin Krijuesin e tyre, Izraelitët adhuruan krijimin e tyre, i cili nuk mund të shihte, të dëgjonte, të nuhaste, të fliste, të kujdesej, të dashuronte ose të drejtonte.

Rendi i krijimit u përmbys: në vend që të kuptonin se ishin krijuar sipas shëmbëlltyrës së Zotit, ata tani bën një zot, madje as sipas shëmbëlltyrës së tyre – që do të kishte qenë mjaftueshëm e keqe – por në imazhin e një kafshe. Ky ishte zoti, të cilit ata donin t'i shërbenin? Kështu, ata kishin mëkatuar kundër Zotit (Isa. 31:7; Isa. 42:17).

`Në çfarë mënyrash apostazia e viçit të artë pasqyron atë që është shkruar tek Romakëve 1:22–27?`

Idhujtaria mohon kuptimin teologjik se Zoti është Zot dhe njeriu është njeri. Idhujtaria fshin dallimin midis Zotit dhe njeriut (Predikuesit 5:2) dhe prish lidhjen me Të. Pavarësisht nëse është e hapur apo diçka e fshehur në zemër, idhujtaria e prish shpejt marrëdhënien tonë me Zotin dhe çon drejt një spiraleje morale në rënie. Nuk është çudi që teksti flet për atë që ata bënë të nesërmen: pasi i ofruan flijime idhullit, ata filluan të festojnë, në atë që Ellen G. White e përshkruan si “një imitim i festave idhujtare të Egjiptit”—Patriarkë dhe Profetë, fq. 320.

Njerëzit janë gjeni në fabrikimin e idhujve të tyre. Ata krijojnë perënditë e tyre, gjë që është mjaftueshëm e keqe, por pastaj shkojnë dhe u shërbejnë atyre perëndive. Krijuesi zëvendësohet me gjëra që, herët a vonë, çojnë në degjenerim moral.

`Cilat janë sot mënyrat se si njerëzit adhurojnë krijimin në vend të Krijuesit?`