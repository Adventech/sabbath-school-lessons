---
title:  Besëlidhja dhe Projekti
date:   30/08/2025
---

### Lexoni për studimin e kësaj jave

Eksodi 24:1–18; 1 Kor. 11:23–29; Lev. 10:1, 2; Ezek. 36:26–28; Eksodi 25:1–9; Eksodi 31:1–18.

> <p>Vargu Përmendësh</p>
> “Kështu Moisiu erdhi dhe i tregoi popullit tërë fjalët e Zotit dhe tërë ligjet. Dhe gjithë populli u përgjigj me një zë dhe tha: ‘Ne do të bëjmë tërë gjërat që Zoti ka thënë’” (Eksodi 24:3).

Si Perëndia i tyre, Krijuesi dhe Shpenguesi, Zoti, dëshiron të jetë me popullin e Tij dhe të banojë në mesin e tyre. Ai na krijoi që të jemi në një shoqëri të ngushtë me Të. Megjithatë, nëse marrëdhëniet kuptimplota me njerëzit e tjerë mund të ndërtohen vetëm duke pasur kohë dhe duke u përpjekur, e njëjta gjë është e vërtetë edhe me marrëdhënien tonë vertikale me Perëndinë. Mund të jetë një përvojë fuqizuese dhe plot rritje, por kjo, vetëm nëse kalojmë kohë me Të. Në terma praktikë, kjo do të thotë të studiojmë Fjalën e Tij (Perëndia që na flet), të lutemi (të hapim zemrat tona ndaj Perëndisë) dhe t'u dëshmojmë të tjerëve për vdekjen, ringjalljen dhe kthimin e Krishtit (angazhimi në misionin e Perëndisë). Ndërkohë që Zoti na bekon, ne do të jemi një kanal bekimesh edhe për të tjerët.

Fokusi duhet të jetë tek Zoti, jo tek ne (Hebr. 12:1, 2). Kur lidhemi me Të, Perëndia mund të na fuqizojë të ndjekim mësimet e Tij, që do të thotë bindje ndaj Fjalës së Tij. Nuk është çudi që brezi i fundit i ndjekësve të Krishtit përshkruhen si njerëz, "që zbatojnë urdhërimet e Perëndisë dhe besimin e Jezusit" (Zbul. 14:12).

Është me të vërtetë e thjeshtë: ne e duam Perëndinë dhe, për shkak të kësaj dashurie, ne i bindemi Atij.

_*Studioni mësimin e kësaj jave për t'u përgatitur për Sabatin e 6 Shtatorit._