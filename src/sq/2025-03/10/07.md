---
title:  Për më tepër studim
date:   05/09/2025
---

Lexoni Ellen G. White, “Tabernakulli dhe Shërbesat e tij”, f. 343–353, tek Patriarkë dhe Profetë.

Tabernakulli ishte një vend i veçantë ku kryhej shlyerja për mëkatet e rrëfyera të popullit të Perëndisë. Ishte vendi ku, në të vërtetë, i gjithë plani i shpëtimit u ishte zbuluar, madje në detaje, fëmijëve të Izraelit teksa ishin në shkretëtirë. Aty mësoheshin të gjitha; justifikimi, shenjtërimi dhe gjykimi. Çdo flijim i kafshëve tregonte vdekjen e Jezusit, faljen e mëkateve dhe, përfundimisht, fshirjen e mëkateve. Dhe, gjithashtu, së bashku me flijimet ishte edhe prania e ligjit të Perëndisë, standardi i drejtësisë.

“Ligji i Perëndisë, i futur brenda arkës, ishte rregulli i madh i drejtësisë dhe gjykimit. Ai ligj shpallte vdekjen mbi shkelësin; por mbi ligjin ishte pajtuesi, mbi të cilin u zbulua prania e Perëndisë dhe nga e cila, në saj të shlyerjes, falej mëkatari i penduar. Kështu, në veprën e Krishtit për shpengimin tonë, e simbolizuar nga shërbesa në shenjtërore, ‘mëshira dhe e vërteta takohen së bashku; drejtësia dhe paqja puthen së bashku’ Psalmi 85:10” — Ellen G. White, Patriarkë dhe Profetë, fq. 349.

**Pyetje për diskutim:**

`Sa herë keni thënë: "Gjithçka që Zoti më thotë të bëj, unë do ta bëj"? Sa të suksesshëm keni qenë në përpjekjet tuaja?`

`Në fund të qëndrimit 40-ditor të Moisiut me Zotin në malin Sinai, Perëndia theksoi se Izraelitët duhet të respektonin të Shtunën e Tij, sepse do të ishte një shenjë midis Perëndisë dhe atyre se ishte Zoti që do t'i bënte të shenjtë. Çfarë roli luajnë shenjtëria dhe shenjtërimi në mbajtjen e Shabatit?`

`Zoti donte që ata të bënin një shenjtërore që "të banojë midis tyre". Sa magjepsëse që ky vend ishte qendra e shpëtimit për Izraelin. Ishte këtu – në këtë shenjtërore, ku Perëndia banoi mes popullit të Tij – që plani i shpëtimit u realizua në tip dhe hije. Çfarë na tregon kjo për varësinë tonë të plotë nga Perëndia për t’u shpëtuar?`

`Çfarë do të thotë që, nëpërmjet gjakut të gjitha mëkatet e tyre u sollën në shenjtëroren, në shtëpinë e Perëndisë? Si pasqyron kjo e vërtetë e mahnitshme, qoftë edhe e zbehtë, atë që Jezusi bëri në kryq për ne dhe atë që Ai po bën për ne tani në shenjtëroren qiellore?`