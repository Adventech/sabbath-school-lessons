---
title:  Tri plagët e para
date:   22/07/2025
---

Dhjetë plagët në Egjipt nuk kishin për qëllim popullin Egjiptian, por perënditë e tyre. Çdo plagë goditi të paktën një prej tyre.

`Lexoni Eksodin 7:14–8:19. Çfarë ndodhi në këto plagë?`

Zoti e udhëzoi Moisiun se dialogu me Faraonin do të ishte i vështirë dhe pothuajse i pamundur (Eksodi 7:14). Megjithatë, Perëndia donte t'i zbulohej Faraonit dhe Egjiptasve. Kështu, Ai vendosi të komunikonte me ta në një mënyrë që ta kuptonin. Gjithashtu, Hebrenjtë do të përfitonin nga kjo përballje, sepse do të mësonin më shumë për Perëndinë e tyre.

Plaga e parë u drejtua kundër Hapit, perëndisë së Nilit (Eksodi 7:17–25). Jeta në Egjipt ishte tërësisht e varur nga uji i Nilit. Aty ku kishte ujë, kishte jetë. Uji ishte burimi i jetës, kështu që ata shpikën zotin e tyre, Hapin, dhe e adhuruan atë si furnizues të jetës.

Natyrisht, vetëm Zoti i gjallë është Burimi i jetës, Krijuesi i gjithçkaje, përfshirë ujin dhe ushqimin (Zan. 1:1, 2, 20–22; Ps. 104:27, 28; Ps. 136:25; Gjoni 11:25; Gjoni 14:6). Ndryshimi i ujit në gjak simbolizon shndërrimin e jetës në vdekje. Hapi nuk ishte në gjendje të siguronte dhe të mbronte jetën. Këto janë të mundshme vetëm nëpërmjet fuqisë së Zotit.

Pastaj Zoti i jep Faraonit një mundësi tjetër. Në vend të jetës, Nili nxjerr bretkosa, të cilat për egjiptianët, kësaj radhe hyjnesha e bretkosës, Heqet, përballet drejtpërdrejt (Eksodi 8:1–15) me frikë, urrejtje dhe neveri. Ata duan të shpëtojnë prej tyre. Koha e saktë kur u hoq kjo plagë tregoi se fuqia e Perëndisë ishte gjithashtu pas kësaj plage.

Plaga e tretë ka përshkrimin më të shkurtër (Eksodi 8:16–19). Lloji i insektit këtu (Hebr. kinnim) nuk është i qartë (karkalec, mushkonjë, buburrec, morr). Kjo drejtohej kundër perëndisë Geb, perëndisë egjiptiane të tokës. Nga pluhuri i tokës (jehona e historisë biblike të Krijimit) Perëndia nxori karkalecat, të cilat u përhapën në mbarë tokën. Në pamundësi për të dyfishuar këtë mrekulli (vetëm Zoti mund të krijojë jetën), magjistarët deklaruan: "Ky është gishti i Zotit" (Eksodi 8:19). Faraoni, megjithatë, nuk pranoi të lëvizte.

`Mendoni sa e ngurtë ishte zemra e Faraonit. Refuzimi i përsëritur i nxitjes së Perëndisë vetëm sa e përkeqësoi atë. Çfarë mësimesh nxjerrim këtu për secilin prej nesh në lidhje me refuzimin e vazhdueshëm të nxitjes së Zotit?`