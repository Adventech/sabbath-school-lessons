---
title:  Plagët
date:   19/07/2025
---

### Lexoni për studimin e kësaj jave

Eksodi 7:8–10:29; Num. 33:4; Rom. 1:24–32; PS 104:27, 28; Një. 28:2, 12-17; Një. 44:9, 10, 12–17.

> <p>Vargu Përmendësh</p>
> "Kështu zemra e Faraonit u ngurtësua dhe ai nuk i la të bijtë e Izraelit të shkojnë, ashtu si i kishte thënë Zoti nëpërmjet Moisiut” (Eksodi 9:35).

Një bujk po përpiqej të lëvizte gomarin e tij; kafsha nuk donte të lëvizte. Kështu, fermeri mori një shkop të trashë dhe e goditi. Ai i foli sërish gomarit, i cili më pas filloi të lëvizte.

Kur dikush e pyeti fermerin pse kjo funksionoi, ai iu përgjigj: "Epo, së pari duhet të tërhiqni vëmendjen e tij".

Duke lënë mënjanë çdo çështje që mund të ngrihet në lidhje me mizorinë ndaj kafshëve, këtu duhet theksuar një pikë, veçanërisht në kontekstin e Eksodit të Hebrenjve nga Egjipti. Moisiut i është dhënë urdhri i marshimit dhe shkon tek Faraoni me fjalët e famshme të Zotit, shalach et ami, që është, "Lëre popullin tim të shkojë!"

Faraoni, megjithatë, nuk dëshiron ta lërë popullin e Perëndisë të shkojë. Shkrimet nuk shpjegojnë kurrë në mënyrë eksplicite/të qartë pse faraoni ishte kaq ngurrues, pavarësisht nga kërcënimi ushtarak i hebrenjve, të cilit Egjiptianët i ndruheshin (shihni Eksodi 1:10). Me shumë mundësi, siç ndodh shpesh me skllavërinë, ishte çështje e pastër ekonomike. Ata ishin fuqi punëtore e lirë, dhe kështu ai nuk donte të humbiste çfarëdo avantazhi ekonomik që i jepnin këta skllevër. Kështu, ai do të kishte nevojë për një bindje jo vetëm për të tërhequr vëmendjen e tij, por edhe për të ndryshuar mendje.

_*Studioni mësimin e kësaj jave për t'u përgatitur për Sabatin e 26 Korrikut._