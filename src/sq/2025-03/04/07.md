---
title:  Për më tepër studim
date:   25/07/2025
---

Lexoni Ellen G. White, “Plagët e Egjiptit”, f. 265–272 tek Patriarkë dhe Profetë.

“Popullit të tij [të Perëndisë] iu lejua të përjetonte mizorinë e rëndë të egjiptianëve, që të mos mashtroheshin në lidhje me ndikimin poshtërues të idhujtarisë. Në marrëdhëniet e Tij me Faraonin, Zoti shfaqi urrejtjen e Tij ndaj idhujtarisë dhe vendosmërinë e Tij për të ndëshkuar mizorinë dhe shtypjen. . . Faraoni ishte dëshmia më e habitshme e fuqisë hyjnore, por monarku me kokëfortësi refuzoi t'i vërë veshin dritës, çdo shfaqje e fuqisë së pafundme të refuzuar prej tij, e bëri atë më të vendosur në rebelimin e tij. Patriarkë dhe Profetë, fq. 268.

"Dielli dhe hëna ishin objekt adhurimi për egjiptianët; në këtë errësirë misterioze njerëzit dhe perënditë e tyre u goditën njësoj nga fuqia që kishte marrë përsipër kauzën e robërve. Megjithatë, sado i frikshëm, ky gjykim është një dëshmi e dhembshurisë së Perëndisë dhe mosgadishmërisë së Tij për të shkatërruar. Ai do t'u jepte njerëzve kohë për të reflektuar dhe për t'u penduar para se të sjellë mbi ta plagët më të tmerrshme”-Patriarkë dhe Profetë, fq. 272.

**Pyetje për diskutim:**

`Mendoni më shumë për pyetjen se, përse Faraoni e lejoi veten të ngurtësohej aq shumë sa, përballë asaj që duhet të ketë qenë zgjedhja e qartë dhe e saktë — Lërini njerëzit të shkojnë!- ai ende refuzoi. Si mundet që dikush të bëhet kaq i vetë-mashtruar? Çfarë lloj paralajmërimesh duhet të marrim nga kjo për veten tonë sesi në të vërtetë mund të ngurtësohemi kaq shumë në mëkat sa të marrim vendime krejtësisht katastrofike, kur vendimi i duhur dhe rruga e duhur kanë qenë përpara nesh gjatë gjithë kohës? Cilët personazhe të tjerë të Biblës kanë bërë të njëjtin lloj gabimi? Mendoni, për shembull, për Judën.`

`Në një moment, mes shkatërrimit që Faraoni kishte sjellë mbi tokën dhe popullin e tij, ai deklaroi: "Këtë herë kam mëkatuar; ZOTI është i drejti dhe unë dhe populli im jemi të ligjtë" (Eksodi 9:27, NASB). Edhe pse një rrëfim i mrekullueshëm i mëkatit në atë kohë, si mund ta dimë se ai nuk ishte një rrëfim i vërtetë?`