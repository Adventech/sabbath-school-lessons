---
title:  Shkurrja që Digjej
date:   05/07/2025
---

### Lexoni për studimin e kësaj jave

Eksodi 18:3, 4; Eksodi 3:1-22; Zanafilla 22:11, 15-18; Eksodi 6:3; Joeli 2:32; Eksodi 4:1–31; Zanafilla 17:10, 11

> <p>Vargu Përmendësh</p>
> “Pastaj Zoti tha: "Sigurisht që e kam parë pikëllimin e popullit tim, që ndodhet në Egjipt dhe e kam dëgjuar britmën e tij për shkak të shtypësve të tij, sepse i njoh vuajtjet e tij. Kështu zbrita për ta çliruar nga dora e Egjiptasve dhe për ta çuar nga ky vend në një vend të mirë dhe të hapur, në një vend ku rrjedh qumështi dhe mjalti" (Eksodi 3:7, 8).

Thirrja e Zotit për ne shpesh ndryshon drejtimin tonë të jetës. Megjithatë, nëse e ndjekim atë thirrje, atëherë zbulojmë se rruga e Zotit është gjithmonë rruga më e mirë për ne. Gjithsesi, ndonjëherë – në fillim – nuk është e lehtë të pranosh thirrjen e Perëndisë.

I tillë është rasti për Moisiun dhe thirrjen e tij nga Zoti, që filloi konkretisht në takimin me Zotin në ferrishten që digjej. Megjithëse Moisiu mund t’i ketë ditur apo jo për ligjet e djegies, ai e dinte se ajo që po shihte ishte një mrekulli dhe sigurisht që e tërhoqi vëmendjen e tij. Pa dyshim, Zoti po e thërriste atë në një detyrë specifike. Çështja ishte: A do t'i përgjigjej thirrjes, pavarësisht ndryshimit të ri rrënjësor në jetën e tij që do të sillte kjo thirrje? Në fillim, ai nuk ishte shumë i hapur ndaj saj.

Ju mund të kujtoni raste kur keni pasur plane specifike, por Perëndia i ridrejtoi ato plane. Është e vërtetë që ne mund të jemi të dobishëm për Perëndinë në shumë mënyra, por ndjekja e thirrjes së Perëndisë në jetën tonë dhe bërja e asaj që Ai na thërret, është padyshim rruga drejt ekzistencës më të kënaqshme. Mund të mos jetë gjithmonë e lehtë dhe nuk ishte e lehtë për Moisiun, por do ishte budallallëk të ndjekim rrugën tonë, ndërkohë që Perëndia po na thërret në një drejtim tjetër.

_*Studioni mësimin e kësaj jave për t'u përgatitur për Sabatin e 12 Korrikut._