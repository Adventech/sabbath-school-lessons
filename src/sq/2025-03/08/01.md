---
title:  Besëlidhja në Sinai
date:   16/08/2025
---

### Lexoni për studimin e kësaj jave

Eksodi 19:1–20:17, Zbul. 21:3, Ligj. Përt. 5:6–21, Jakobi 1:23–25, Rom. 3:20–24, Rom. 10:4.

> <p>Vargu Përmendësh</p>
> "’Ju e patë atë që u bëra Egjiptasve, dhe si ju solla mbi krahë shqiponje pranë meje. Prandaj, në qoftë se do ta dëgjoni me vëmendje zërin Tim dhe zbatoni besëlidhjen Time, do të jeni thesari Im i veçantë ndërmjet tërë popujve, sepse gjithë toka është Imja. Dhe do të jeni për mua një mbretëri priftërinjsh dhe një komb i shenjtë. Këto janë fjalët që do t'u thuash bijve të Izraelit’" (Eksodi 19:4–6).

Ku e çoi Perëndia Izraelin pasi e kishte çliruar nga Egjipti? Në Tokën e Premtuar - ku tjetër? Sado e saktë gjeografikisht, kjo përgjigje është teologjikisht e gabuar. Vetë Zoti i përgjigjet: "’Ju vetë e keni parë atë që i bëra Egjiptit dhe si ju mbajta mbi krahët e shqiponjës dhe ju solla pranë vetes” ” (Eksodi 19:4, NIV; theksi i shtuar). Kështu, përgjigjja biblike-teologjike e pyetjes zbulon përparësinë dhe qëllimin e Zotit: Zoti i solli ata pranë Vetes.

Kur njerëzit largohen nga Zoti, Ai i kërkon dhe i thërret përsëri tek Vetja. Modeli më i mirë i kësaj të vërtete të thellë gjendet në Kopshtin e Edenit, kur Adami dhe Eva mëkatuan kundër Perëndisë, nuk iu bindën urdhrit të Tij dhe u fshehën prej Tij. Ai mori iniciativën dhe i thirri: "Ku jeni?" (Zan. 3:9, NKJV). Ai bën gjithmonë hapin e parë. Jezusi e thotë këtë me elokuencë: “Ejani tek unë të gjithë ju të munduar dhe të rënduar, dhe unë do t'ju jap çlodhje. Merrni mbi vete zgjedhën time dhe mësoni nga unë, sepse unë jam zemërbutë dhe i përulur nga zemra dhe ju do të gjeni prehje" (Mat. 11:28, 29, NKJV).

Zoti na thërret të gjithëve; fati ynë i përjetshëm varet nga përgjigjja jonë.

_*Studioni mësimin e kësaj jave për t'u përgatitur për Sabatin e 23 Gushtit._