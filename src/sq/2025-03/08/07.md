---
title:  Për më tepër studim
date:   22/08/2025
---

Lexoni Ellen G. White, “Ligji që iu dha Izraelit”, f. 303–310, dhe “Armiqësia e Satanit kundër Ligjit”, f. 331–342, tek Patriarkë dhe Profetë.

"Perëndia kishte si qëllim ta bënte rastin e të folurit për ligjin e Tij, një skenë madhështie të tmerrshme, në përputhje me karakterin e tij të lartësuar. Njerëzve duhej t'u bënte përshtypje se çdo gjë që lidhet me shërbimin ndaj Perëndisë duhet të konsiderohej me nderimin më të madh"—Ellen G. White, Patriarkë dhe Profetë, fq. 303.

Ky parim nderimi është i vlefshëm edhe sot. Ai buron nga një kuptim i madhështisë, transhendencës dhe madhështisë së Zotit. Vështrimi i lavdisë së Perëndisë krijon mirënjohje në zemrat tona dhe përul krenarinë tonë. Sa më afër e shohim shenjtërinë e Perëndisë, aq më shumë papërsosmëri do të dallojmë në jetën tonë, duke na bërë të kemi etje edhe më shumë për Praninë e Tij transformuese dhe të dëshirojmë të jemi më shumë si Ai.

Gjithashtu, njohja e asaj se çfarë jemi në kontrast me Të dhe me ligjin e Tij të shenjtë na bën të mbështetemi plotësisht në vdekjen shlyese të Krishtit për ne.

Në të njëjtën kohë, Jezusi e bëri të qartë se, nëse e pranojmë me përulësi Perëndinë si Zotin dhe Mbretin tonë, urdhërimet e Tij nuk janë të vështira për t'u mbajtur. (Mat. 11:28–30). Krishti e bëri të qartë se ligji hyjnor ka vlefshmëri të përhershme (Mat. 5:17–20). Kur i mbajmë ligjet e Perëndisë nga dashuria dhe mirënjohja për Të, për shkak të shpëtimit që Ai na ka dhuruar falas, ne mund të përjetojmë plotësinë e një marrëdhënieje shpëtuese me Të. Ndërsa shijojmë avantazhet e mëdha të mbajtjes së ligjit (në fund të fundit, shikoni dhimbjen dhe vështirësinë që sjell shkelja e tij), ne mund të gëzojmë gjithashtu duke ditur se shpëtimi ynë gjendet tek Jezusi, jo në zbatimin tonë të ligjit.

**Pyetje për diskutim:**

`Përgatitja për marrjen e ligjit i ndihmoi njerëzit të kuptonin ndjenjën e nderimit që duhet të kishin. Sot, në kishën dhe jetën tonë kishtare, ku gjendet një ndjenjë e ngjashme nderimi dhe frike përpara Perëndisë? Apo e kemi humbur disi pa e kuptuar?`

`Mendoni më shumë për këtë formulë të besëlidhjes: “Unë do të jem Perëndia i tyre dhe ata do të jenë populli im”. Çfarë do të thotë kjo për ne sot, dhe si duhet të zbulohet nga ne, si individë, ashtu edhe si bashkësi?`

`Atë që Zoti na urdhëron të bëjmë, Ai na mundëson ta bëjmë. Ellen G. White thotë se "të gjitha urdhërimet e Tij janë të mundshme"- Christ’s Object Lessons, fq. 333. Si mund ta vemë në praktikë këtë premtim, këtë dabar?`

`Si t'i përgjigjemi argumentit që dëgjojmë shpesh se, pas kryqit, ligji është hequr? Në shumicën e rasteve, çfarë thonë ata se është hequr me të vërtetë?`