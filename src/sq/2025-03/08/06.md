---
title:  Ligji si Premtim i Zotit për Ne
date:   21/08/2025
---

`Lexoni Romakëve 3:20–24. Megjithëse Pali e ka shumë të qartë se ne nuk mund të shpëtohemi duke mbajtur Dhjetë Urdhërimet, atëherë si duhet të funksionojnë urdhërimet në jetën tonë?`

Kuptimi Hebraik i termit dabarim, që përdoret në shkrimin e Moisiut për të përshkruar Dhjetë Urdhërimet (Eksodi 34:28, Ligj. 4:13, Ligj. 10:4) nuk do të thotë fjalë për fjalë "urdhërime", por "fjalë". Kjo "fjalë", dabar (numri njëjës), mund të ketë kuptimin e një "premtimi". Kjo është arsyeja pse, në shumë vende (1 Mbret. 8:56; 2 Kron. 1:9; Neh. 5:12, 13; Ligj. Përt. 1:11; Ligj. Përt. 6:3; Ligj. Përt. 9:28; Joz. 9:21; Joz. 22:4; Joz. 23:5) dabar përkthehet ose si emër ose si folje, që shpreh idenë e premtimit.

Ellen G. White ofron hollësi për funksionin e Dekalogut: #Dhjetë urdhërimet … janë dhjetë premtime”—Ellen G. White, The SDA Bible Commentary, vëll. 1, fq. 1105. Dekalogu duhet kuptuar si premtime nga Zoti, që do të na udhëheqin në rrugën e drejtë, në mënyrë që Ai të mund të bëjë gjëra të mrekullueshme për ne. Por ne duhet t'u bindemi atyre.

`Lexoni Romakëve 10:4. Si duhet ta kuptojmë deklaratën e Palit se Krishti është “fundi” i ligjit?`

Pali thotë se Jezus Krishti është telos i ligjit, por jo në kuptimin që Krishti e shfuqizon ligjin ose e heq atë. Në vend të kësaj, kjo do të thotë se Krishti është qëllimi dhe synimi i ligjit; kjo nuk do të thotë se sakrifica e Tij shlyese i jep fund vlefshmërisë dhe vazhdueshmërisë së tij.

Përkundrazi, Pali flet për rëndësinë e ligjit, për legjitimitetin e tij dhe për autoritetin e tij të qëndrueshëm (Rom. 3:31, 1 Kor. 7:19, Gal. 5:6). Kuptimi i fjalës telos është kryesisht i qëllimshëm dhe i orientuar drejt qëllimit; nuk ka lidhje me kohën. Krishti është çelësi për të zhbllokuar kuptimin dhe qëllimin e vërtetë të ligjit të Perëndisë. Kështu, do të ishte e gabuar të thuhet se Krishti e zhvlerësoi, zëvendësoi apo shfuqizoi ligjin. Krishti është qëllimi i ligjit, Ai të cilin ligji na zbulon.

`Si na drejton ligji tek Jezusi? Pra, çfarë na zbulon ligji për veten tonë që do të na çonte me të vërtetë drejt Jezusit?`