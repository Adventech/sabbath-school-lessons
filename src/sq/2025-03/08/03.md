---
title:  Përgatitja për Dhuratën
date:   18/08/2025
---

`Lexoni Eksodin 19:9–25. Si e përgatiti Perëndia Izraelin për të marrë Dhjetë Urdhërimet?`

Perëndia dha udhëzime specifike për atë që duhet të bënin Izraelitët në përgatitjen për dhënien e ligjit në Sinai. Pastërtia e tyre e jashtme duhej të pasqyronte përkushtimin e tyre të plotë ndaj Perëndisë. Ata duhej të ishin gati për shfaqjen e shkëlqyer të lavdisë së Zotit që do të vinte. Dhe, kur kjo ndodhi, u shoqërua nga "bubullima dhe vetëtima dhe një re të dendur në mal; dhe zhurma e borisë ishte shumë e fortë, aq sa të gjithë njerëzit që ishin në kamp u drodhën" (Eksodi 19:16, NKJV).

Dekalogu (Dhjetë Urdhërimet) janë zemra e zbulesës së Zotit dhe etikës biblike. Ai formon substancën dhe themelin e standardeve hyjnore për të gjithë njerëzimin; parimet e tij janë të përjetshme dhe universale.

Sipas tregimit biblik, Dekalogu u shpall nga Zoti (Eksodi 19:19; Eksodi 20:1; Ligj. 5:4, 5, 24), dhe u shkrua nga Ai (Eksodi 24:12, Eksodi 31:18, Ligj. 5:22). Iu dha dy herë Moisiut si dhuratë speciale (Eksodi 32:19; Eksoi. 34:1; Ligj Përt. 10:1, 2).

Në librin e Eksodit, Dekalogu quhet "Dëshmia" (Hebraisht: ‘edut; Eksodi 31:18); ose quhet "fjalët e besëlidhjes" (Hebraisht: dibre haberit; Eksodi 34:28). Në librin e Ligjit të Përtërirë, ato janë shkruar në "pllakat e besëlidhjes" (Ligj. 9:9, 11, 15). Asnjë libër në hebraisht nuk përdor termin "Dhjetë Urdhërimet" (Hebraisht: mitzvot, "urdhërimet"). Në vend të kësaj, tri herë ata e quajnë atë "Dhjetë Fjalët". Hebraisht është 'aseret haddebarim, nga tani, që do të thotë "fjalë, fjali, çështje, send, fjalim, histori, premtim, shqiptim" (Shihni Eksodi 34:28, Ligj. Përt. 4:13, Ligj. Përt. 10:4).

Ekzistojnë dy versione të Dekalogut me dallime shumë të vogla; i pari është regjistruar te Eksodi 20:1–17 dhe i dyti te Ligji i Përtërirë 5:6–21. Versioni i dytë, i paraqitur gojarisht nga Moisiu në Izrael, u dha pothuajse dyzet vjet pas Sinait, pak para se njerëzit të hynin në Tokën e Premtuar (Ligj. Përt. 1:3, 4; Ligj. Përt. 4:44–47). Këto rrethana shpjegojnë dallimet e vogla midis tyre.

Kur Pali e përmblodhi ligjin si dashuri, ai citoi nga Dekalogu (Rom. 13:8–10). Dashuria është, në të vërtetë, tërësia e ligjit të Perëndisë, sepse Ai është një Zot i dashurisë (1 Gjonit 4:16).

`Si e kuptoni idenë e Dhjetë Urdhërimeve si një shprehje e dashurisë së Perëndisë? Çfarë do të thotë kjo? Si zbulohet në to dashuria e Perëndisë?`