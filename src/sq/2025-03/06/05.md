---
title:  Marshimi Përpara me Besim
date:   06/08/2025
---

`Lexoni Eksodin 14:13–31. Pavarësisht mungesës së besimit të tyre, çfarë bëri Perëndia për bijtë e Izraelit?`

Meqenëse Moisiu i besoi me gjithë zemër Perëndisë dhe Fjalës së Tij, ai i inkurajoi njerëzit. Ai paraqiti katër pika kyçe se si të veprohet në situata të vështira:

1. "’Mos ki frikë’" (Eksodi 14:13). Thirrja e parë është t'i besoni Zotit, sepse vetëm në këtë mënyrë mund të mposhtet frika. Isaia na e kujton këtë të vërtetë, duke thënë se besimtarët janë në duart e Zotit dhe Ai do të veprojë për ta kur ta pranojnë Atë si Perëndinë dhe Zotin e tyre: "Pra, mos kini frikë, sepse unë jam me ju; mos u trembni, sepse unë jam Perëndia juaj... sepse unë jam ZOTI Perëndia yt që të kap nga dora e djathtë dhe të thotë: Mos ki frikë; Unë do të ndihmoj" (Isaia 41:10, 13, NIV).
2. "’Qëndroni [i palëkundur] akoma’" (Eksodi 14:13, NKJV). Të “qëndrosh në vend” nuk do të thotë vetëm të ndalosh murmuritjen dhe të presësh gjëra të mëdha, por t'i besosh Perëndisë dhe të presësh me durim ndërhyrjen e Tij të fuqishme, sepse Ai do të veprojë.
3. " ‘Do të shihni çlirimin që ZOTI do t'ju sjellë sot" (Eksodi 14:13, NIV). Që besimi ynë të rritet është e rëndësishme të njohim udhëheqjen dhe ndihmën e Perëndisë dhe të jemi mirënjohës për ndihmën e premtuar të Tij. "Të shohësh" do të thotë të hapësh sytë, (sepse mosbesimi është i verbër). Vetëm Zoti mund të sigurojë fitoren, sigurinë dhe shpëtimin. Zoti është gjithmonë për ne, duke u kujdesur dhe, duke siguruar atë që nevojitet në kohën e duhur.
4. "'ZOTI do luftojë për ty" (Eksodi 14:14, NKJV). Kjo tregon se çfarë do të bëjë Perëndia: Ai do të luftojë personalisht për popullin e Tij. Kalvari është prova përfundimtare e këtij realiteti, sepse në kryq Krishti e mundi Satanin për të na dhënë jetën e përjetshme (Gjoni 5:24; Hebr. 2:14; Zbul. 12:10, 11). Më vonë, edhe Egjiptianët e kuptuan se Zoti po luftonte për Izraelitët (Eksodi 14:25).

Urdhri i Zotit drejtuar Moisiut ishte i qartë: "Vazhdoni". Perëndia shpalosi planin e Tij të veprimit hap pas hapi: (1) Engjëlli i Perëndisë dhe shtylla e resë u zhvendosën nga pjesa e përparme e kampit të Izraelit dhe qëndruan pas tyre, duke i mbrojtur ata nga ushtria Egjiptiane; (2) me anë të besimit Moisiu duhej të shtrinte dorën e tij mbi det; (3) Zoti e ndau ujin dhe e thau me një erë të fortë; dhe (4) rezultati ishte që Izraelitët kaluan të sigurt përmes detit në tokë të thatë në anën tjetër. Egjiptianët i ndoqën verbërisht, sepse nuk e shihnin që Perëndia po bënte gjëra të jashtëzakonshme për popullin e Tij; domethënë, ata nuk e panë derisa ishte tepër vonë, siç zbulohet në tregimin e tyre te Eksodi 14:25.