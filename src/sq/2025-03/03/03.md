---
title:  Një Fillim i Vështirë
date:   14/07/2025
---

Megjithëse Moisiu duhet ta ketë ditur që në fillim se, ajo që Zoti i kishte caktuar nuk do të ishte e lehtë, (prandaj edhe u përpoq për ta shmangur), ndoshta nuk e kishte idenë se çfarë do të vijonte.

`Lexoni Eksodin 5:3–23. Cilat ishin rezultatet e menjëhershme të takimit të parë të regjistruar të Moisiut dhe Aaronit me Faraonin?`

Edhe para se të shkonin tek Faraoni, Moisiu dhe Aaroni mblodhën pleqtë dhe popullin e Izraelit, u thanë atyre fjalët e Perëndisë dhe u treguan shenjat e Perëndisë, të cilat rezultuan në besimin e Izraelit se Zoti do t'i çlironte nga skllavëria e tyre. Kështu, ata adhuruan Zotin (Eksodi 4:29–31). Pritjet me siguri ishin të mëdha: Zoti do ta çlironte më në fund popullin Hebre nga robëria e tyre!

Pastaj Moisiu shkoi tek mbreti i Egjiptit me kërkesat e Perëndisë dhe gjërat u bënë edhe më keq për Izraelitët. Vuajtjet e tyre u shtuan dhe puna e tyre e përditshme u bë më e rëndë dhe kërkuese. Ata u akuzuan si dembelë; trajtoheshin më ashpërsi; dhe shërbimi i tyre u bë më i vështirë se sa kishte qenë tashmë.

Udhëheqësit e tyre nuk ishin të lumtur dhe konfrontimi midis tyre dhe Moisiut dhe Aaronit ishte i shëmtuar dhe (siç do të shohim më vonë) ai thjesht parashikonte llojin e konflikteve që do të kishte Moisiu me popullin e vet për vitet në vijim.

`Lexoni Eksodin 5:21 dhe më pas vendoseni veten në vendin e këtyre njerëzve teksa u përballën me Moisiun dhe Aaronin. Pse do të thoshin atë që thanë?`

Nuk është aq e vështirë të kuptosh pse ata do të ishin të mërzitur me Moisiun (" 'Zoti të shikoftë dhe të gjykoftë, "thanë ata). Ata menduan se Moisiu po vinte për t'i çliruar nga Egjiptianët, jo për t'ua vështirësuar jetën nën sundimin egjiptian.

Kështu, përveçse të merreshin me egjiptianët, Moisiu dhe Aaroni duhej të merreshin edhe me popullin e tyre.

`Cilat janë disa mënyra më të mira që ju dhe të tjerët mund të jeni në gjendje të merreni me udhëheqësit e kishës lokale kur lindin mosmarrëveshje, siç ndodh në mënyrë të pashmangshme?`