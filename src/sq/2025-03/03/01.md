---
title:  Fillim i Vështirë
date:   12/07/2025
---

### Lexoni për studimin e kësaj jave

Eksodi 5:1–23; Zbul. 11:8; Eksodi 6:1-13; Psalmi 73:23–26; 2 Kor. 6:16; Eksodi 6:28–7:7.

> <p>Vargu Përmendësh</p>
> “Pas kësaj, Moisiu dhe Aaroni shkuan tek Faraoni dhe i thanë: "Kështu thotë Zoti, Perëndia i Izraelit: ‘Lëre popullin tim të shkojë, me qëllim që të kremtojë për mua një festë në shkretëtirë’. Por Faraoni u përgjigj: ‘Kush është Zoti që unë duhet t'i bindem zërit të tij dhe ta lë Izraelin të shkojë? Unë nuk e njoh Zotin dhe nuk kam për ta lënë Izraelin të shkojë’" (Eksodi 5:1, 2).

Shumë besimtarë mendojnë se, kur dikush vendos të ndjekë Zotin, ai ose ajo do të përjetojë vetëm lumturi, prosperitet/mirëqenie dhe sukses. Megjithatë, nuk është domosdoshmërisht kështu, siç tregohet shpesh në vetë Biblën. Ndonjëherë shfaqen shumë pengesa, si dhe vështirësi të reja. Kjo mund të jetë shumë zhgënjyese dhe shkakton pyetje të vështira që nuk marrin gjithmonë përgjigje të lehta ose, me sa duket, nuk marrin përgjigje fare.

Ata që besojnë tek Perëndia do të përballen me sprova të shumta. Megjithatë, kur ne ngulmojmë, Perëndia sjell zgjidhje sipas kushteve të Tij dhe në kohën e Tij. Mënyrat e Tij mund të bien ndesh me pritshmëritë tona për zgjidhje të shpejta dhe të menjëhershme, por ne duhet të mësojmë t'i besojmë Atij, gjithsesi.

Pra, tema për këtë javë: Moisiu dhe urdhri për ta udhëhequr popullin e Perëndisë nga Egjipti - me një thirrje të qartë nga Perëndia. Në të vërtetë, përfshinte mrekulli, si dhe vetë Zotin që i fliste drejtpërdrejt Moisiut dhe i bëri të ditur saktësisht se çfarë donte që Moisiu të bënte.

Sa më e lehtë, pra, mund të kishte qenë për Moisiun, duke ditur se ai ishte thirrur nga Perëndia dhe madje i ishte dhënë një detyrë specifike? Duhet të ishte e thjeshtë, apo jo? Lexoni më tej.

_*Studioni mësimin e kësaj jave për t'u përgatitur për Sabatin e 19 Korrikut._