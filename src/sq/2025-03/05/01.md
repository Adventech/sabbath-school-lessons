---
title:  Pashka
date:   26/07/2025
---

### Lexoni për studimin e kësaj jave

Eksodi 11:1-10, Mik. 6:8, Eksodi 12:1–30, 1 Kor. 5:7 Eksodi 13:14–16, Hebr. 11:28.

> <p>Vargu Përmendësh</p>
> “Kur bijtë tuaj do t'ju pyesin: ‘Ç'kuptim ka ky rit për ju?’, ju do t'u përgjigjeni: ‘Kjo është flija e Pashkës së Zotit, që kaloi tej shtëpive të bijve të Izraelit në Egjipt, kur goditi Egjiptasit dhe i fali shtëpitë tona’. Dhe populli u përkul dhe adhuroi” (Eksodi 12:26, 27).

Plaga e dhjetë dhe e fundit është gati të bjerë. Jepet paralajmërimi i fundit; duhet marrë vendimi përfundimtar. Është me të vërtetë një çështje jete ose vdekjeje. Në rrezik nuk është vetëm jeta e një individi, por prosperiteti i familjeve dhe i gjithë kombit. Faraoni dhe zyrtarët e tij do të jenë përgjegjës për fatin e shumë njerëzve, qoftë për jetë, qoftë për vdekje. Qëndrimi i tij ndaj Perëndisë së gjallë të Izraelit do të përcaktojë jo vetëm të ardhmen e tij, por edhe të kombit të tij.

Si ndihemi dhe çfarë bëjmë, kur graviteti i rrethanave rëndon mbi ne dhe duhet të zgjedhim hapin dhe drejtimin tjetër, një zgjedhje që mund të ndikojë shumë edhe në jetën e shumë të tjerëve përveç nesh?

Perëndia është më se i gatshëm të na japë urtësi, kuptueshmëri dhe fuqi për të bërë atë që është e drejtë (1 Kor. 1:30, Fil. 2:13).

Problemi, megjithatë, është se, në zemrat tona kokëforta, jo gjithmonë duam të bëjmë atë që është e drejtë. Ne e dimë se çfarë është, por refuzojmë ta bëjmë atë. Në historinë e Eksodit, refuzimi i një njeriu për t'iu nënshtruar Perëndisë, pavarësisht provave të shumta, solli tragjedi mbi shumë të tjerë përveç tij, gjë që ndodh shpesherë, gjithsesi.

_*Studioni mësimin e kësaj jave për t'u përgatitur për Sabatin e 2 Gushtit._