---
title:  Pashka
date:   29/07/2025
---

`Lexoni Eksodin 12:17–23. Çfarë roli luan gjaku në festimin e kësaj feste të re?`

Gjaku i kafshës së flijuar është një element kyç në këtë festë. Ata që morën pjesë në këtë festë kishin vënë gjakun e qengjit të therur në dyert e shtëpive të tyre. Në këtë mënyrë, ata demonstruan besimin e tyre tek Zoti, duke besuar se Ai do t'i çlironte nga ajo që do të përballeshin ata që nuk mbulohen nga gjaku.

Çfarë shprehje e fuqishme e ungjillit!

Qengji i Pashkës duhej të ishte pa të meta, sepse tregonte Jezus Krishtin, «Qengji i Perëndisë që heq mëkatin e botës!» (Gjoni 1:29). Gjaku i kafshës luajti një rol vendimtar: ai simbolizonte mbrojtjen dhe ishte shenjë e jetës në kohën e vdekjes.

“Tani gjaku do të jetë një shenjë për ju në shtëpitë ku ndodheni. Dhe, kur të shoh gjakun do të kaloj përmbi ju; dhe plaga nuk do të jetë mbi ty që të të shkatërrojë kur të godas vendin e Egjiptit" (Eksodi 12:13, NKJV).

I gjithë ungjilli u shoqërua me kremtimin e Pashkës, sepse ai tregonte jo vetëm lirinë nga skllavëria dhe kalimin në Tokën e Premtuar, por sakrificën e Jezus Krishtit për mëkatet tona dhe meritat e Tij të zbatuara për të gjithë ata që mbulohen nga gjaku i Tij.

Shekuj më vonë, ndërsa Pali mendonte për këtë festë, ai shkroi: «Prandaj pastroni majanë e vjetër, që të jeni një brumë i ri, sepse jeni vërtet pa maja. Sepse vërtet Krishti, Pashka jonë, u flijua për ne» (1 Kor. 5:7, NKJV).

Majaja përdorej për të përgatitur brumë të llojeve të ndryshme. Kur përmendet për herë të parë në Bibël, ka lidhje me përgatitjen e bukës pa maja në prag të largimit të Izraelitëve nga Egjipti. Edhe majaja duhej të hiqej nga shtëpitë e tyre (Eksodi 12:8, 15-20; Eksoi. 13:3-7). Në këtë kontekst të veçantë, majaja ishte një simbol i mëkatit (1 Kor. 5:6–8); prandaj, nuk duhej të përdorej gjatë festës së Pashkës për një javë.

Buka pa maja është një simbol i Mesisë pa mëkate, i cili kapërceu të gjitha tundimet dhe dha jetën e Tij për ne (Gjoni 1:29, 1 Kor. 5:7, Hebr. 4:15). Një "grumbull hisopi", në të cilin ishte zhytur gjaku, simbolizonte hirin pastrues të Perëndisë (Psal. 51:7). Me pak fjalë, gjatë gjithë kohës zbulohet Pashka, vepra shpenguese e Jezusit.

`Çfarë na mëson fakti që u desh gjaku i Jezusit, Vetë Perëndisë për të shlyer mëkatin, në lidhje me atë se sa i keq është në të vërtetë mëkati?`