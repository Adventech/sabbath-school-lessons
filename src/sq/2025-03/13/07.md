---
title:  Për më tepër studim
date:   26/09/2025
---

Lexoni Ellen G. White, “Tabernakulli dhe Shërbesat”, f. 353–358, tek Patriarkë dhe Profetë.

"Ndërtimit të shenjtërores i parapriu një akt hyjnor shpengues; domethënë çlirimi i Izraelit nga fuqia skllavëruese e Egjiptit. Kjo, nga ana tjetër, u pasua nga gadishmëria e Perëndisë për të hyrë në një marrëdhënie të përhershme besëlidhjeje me popullin e Tij. Ai do të ishte Perëndia i tyre dhe ata do të bëheshin populli i Tij (Dal. 6:7). Tabernakulli ishte me të vërtetë një vend takimi, një vend ku Perëndia dhe njerëzit u bashkuan. Ishte vetëm pas shpengimit dhe vendosjes së bashkimit të përhershëm me Perëndinë nëpërmjet besëlidhjes, që njerëzit kishin akses tek Perëndia në banesën e Tij” Andrews Bible Commentary: Old Testament, "Eksodi" (Berrien Springs, MI: Andrews University Press, 2020), f. 226.

Ndërkohë, Ellen G. White përshkruan qëllimin e shërbesave të shenjtërores: “Kështu në shërbimin e tabernakullit dhe të tempullit që më pas zuri vendin e tij, njerëzve u mësoheshin çdo ditë të vërtetat e mëdha në lidhje me vdekjen dhe shërbesën e Krishtit, dhe një herë në vit mendjet e tyre drejtoheshin drejt ngjarjeve të fundit të konfliktit të madh midis Krishtit dhe Satanit, dhe pastrimin përfundimtar të universit nga mëkati dhe mëkatarët” - Patriarkë dhe Profetë, fq. 358.

**Pyetje për diskutim:**

`Në qendër të shërbimeve të adhurimit në shenjtërore ishte derdhja e gjakut. Të gjitha llojet e kafshëve u flijuan dhe gjaku i tyre përdorej pothuajse në të gjitha ritualet e tempullit. Çfarë simbolizonte gjaku dhe çfarë tregonin në fund të fundit gjithë këto flijime?`

`Sado e mahnitshme është që Zoti, Krijuesi i universit, do të banonte në shenjtërore mes njerëzve të Tij, sa më e habitshme është që Ai do të vinte të banonte mes nesh si një prej nesh, një qenie njerëzore. Kjo në vetvete do të kishte qenë një shprehje e mahnitshme e dashurisë. Por pastaj të ofrojë Veten si flijim për mëkatin – domethënë të vdesë për ne? Çfarë na mëson kjo për karakterin e Perëndisë? Gjithashtu, çfarë na mëson kjo se sa shumë dëshiron Perëndia të na shohë të shpëtuar në mbretërinë e Tij të përjetshme?`

`Lexoni Hebrenjve 8:1–6. Çfarë na tregon ajo se si shenjtërorja tokësore pasqyroi atë që Jezusi po bën për ne tashmë në shenjtëroren qiellore?`