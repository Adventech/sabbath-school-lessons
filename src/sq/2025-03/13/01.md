---
title:  Tabernakulli
date:   20/09/2025
---

### Lexoni për studimin e kësaj jave

Eksodi 35:1–36:7; Zan. 1:1; Eksodi 36:8–39:31; Heb. 7:25; Eksodi 40:1–38; Gjoni 1:14.

> <p>Vargu Përmendësh</p>
> “Atëherë reja mbuloi tabernakullin e mbledhjes dhe lavdia e ZOTIT mbushi tabernakullin. . . . Sepse reja e ZOTIT qëndronte mbi tabernakullin gjatë ditës, dhe natën mbi të qëndronte një zjarr, para syve të të gjithë shtëpisë së Izraelit, gjatë gjithë zhvendosjeve të tyre" (Eksodi 40:34, 38).

Detyra kryesore e popullit të Perëndisë në Dhiatën e Vjetër (si edhe për ne sot) ishte të jetonin në marrëdhënie të ngushtë me Zotin; për ta adhuruar dhe për t'i shërbyer Atij; dhe, gjithashtu, për t'u treguar të tjerëve pamjen e duhur të Zotit (Ligj. Përt. 4:5–8).

Në Kopshtin e Edenit, Adami dhe Eva u fshehën nga Perëndia, sepse mëkati i tyre i bëri ata të kishin frikë prej Tij. Mëkati i bën njerëzit nga natyra të kenë frikë nga Perëndia dhe kjo frikë shtrembëron pikëpamjen tonë të karakterit të Tij. Lajmi i mirë është se Perëndia bën hapin e parë për të hequr këtë përçarje dhe, me iniciativën e Tij, Ai riparon hendekun dhe marrëdhënien e prishur. Ai e thërret mëkatarin tek Vetja: “Ku je”? (Zan. 3:9).

Kështu, misioni ynë parësor është t'u paraqesim njerëzve përreth nesh karakterin e saktë të Perëndisë dhe veprimet e Tij të dashura e të drejta. Kur njerëzit tërhiqen nga Perëndia dhe janë të bindur për dashurinë e Tij altruiste ndaj tyre, ata do t'i japin jetën e tyre Atij dhe do t'i binden asaj që Ai u thotë të bëjnë, duke e ditur se është për të mirën e tyre.

Shenjtërorja tregoi afërsinë e Perëndisë me njerëzimin dhe u zbuloi atyre të vërtetat më të mëdha, që është mënyra se si Ai shpëton ata që vijnë tek Ai me besim.

_*Studioni mësimin e kësaj jave për t'u përgatitur për Sabatin e 27 Shtatorit._