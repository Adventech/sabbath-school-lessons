---
title:  Jezusi si Tabernakull i Njerëzimit
date:   25/09/2025
---

`Lexoni Gjonin 1:14. Si krahasohet mishërimi i Krishtit me tabernakullin?`

Mishërimi i Jezusit është një mister si dhe një shkencë ekskluzive që të shpenguarit do ta studiojnë gjatë gjithë përjetësisë. Apostulli Gjon thotë se Krishti, duke marrë mbi Vete trupin tonë, zbuloi se Ai banon me ne në një mënyrë të prekshme. Jezusi këtu në mish i ngjan Perëndisë së Dhiatës së Vjetër, i cili banoi me Izraelitët në tabernakullin në Sinai dhe në shkretëtirë teksa ata udhëtonin drejt Tokës së Premtuar.

Gjatë mishërimit të Tij, Jezusi hyri në tabernakull me njerëzimin. Çfarë koncepti i mahnitshëm! Zoti i përjetshëm zbret tek ne, si njëri prej nesh, me qëllim që të na sigurojë se Ai është me të vërtetë “Emanueli, Perëndia me ne”.

Tek Mateu 18:20, Jezusi tha se nëse dy ose tre mblidhen në emrin e Tij, Ai do të jetë atje mes tyre. Krishti është me popullin e Tij nëpërmjet pranisë së Frymës së Shenjtë. Krishti i fton ndjekësit e Tij që të jenë në marrëdhënie të ngushtë me Të: "Ja, unë qëndroj te dera dhe trokas. Nëse dikush dëgjon zërin tim dhe hap derën, unë do të hyj tek ai dhe do të ha me të, dhe ai me mua" (Zbul. 3:20, ESV).

`Lexoni Zbulesën 21:1–3. Çfarë na paraqitet këtu?`

Jeruzalemi i Ri do të zbresë nga qielli në tokë dhe Gjoni deklaron: "Ja, tabernakulli i Perëndisë është me njerëzit dhe Ai do të banojë me ta dhe ata do të jenë populli i Tij. Vetë Zoti do të jetë me ta dhe do të jetë Zoti i tyre” (Zbul. 21:3). Nuk ka asnjë tempull në Jerusalemin e Ri (Zbul. 21:22), sepse i gjithë qyteti është tempulli, shenjtërorja e Perëndisë. Gjatësia, gjerësia dhe lartësia e qytetit janë të barabarta (Zbul. 21:16) siç ndodhi me Vendin Më të Shenjtë në shenjtërore, i cili ishte në formë kubi, me të gjitha anët e barabarta. Përjetësisht, në një botë pa mëkat, vdekje ose vuajtje, ne do të banojmë në praninë e drejtpërdrejtë të Perëndisë sonë.

`Duke parë atë që na është premtuar në Jezusin, si mund të mësojmë të durojmë deri në fund?`