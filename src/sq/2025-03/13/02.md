---
title:  Sabati i Zotit
date:   21/09/2025
---

Sado të kundërshtojnë Shabatin e ditës së shtatë, duke argumentuar në mënyrë të gabuar, se ishte vetëm për Judenjtë (dita e shtatë u veçua dhe u shenjtërua në Eden [shihni Zan. 2:1–3]); ose që Judenjtë dëgjuan për herë të parë për të në Sinai (Judenjtë mbanin të Shtunën edhe përpara Sinait [shihni Eksodi 16:22–29])-nuk ka dyshim se e Shtuna ishte pjesë e jetës së popullit Hebre që nga fillimi.

`Lexoni Eksodin 35:1–3. Cila e vërtetë iu përsërit njerëzve këtu në kontekstin e ndërtimit të shenjtërores?`

E Shtuna dhe mesazhi i saj ishte, është dhe do të jetë gjithmonë për Perëndinë – kush është Ai dhe cilat janë veprat e Tij të fuqishme. Shabati na kujton veprimet e Tij krijuese dhe shpëtimtare dhe e përqendron vëmendjen tonë tek Perëndia, i cili dëshiron të banojë me popullin e Tij. Në këtë mënyrë, e Shtuna dhe shenjtërorja shfaqin të njëjtin drejtim: praninë e Zotit në jetën tonë.

Shabati i kishës së Dhiatës së Vjetër përcjell një mesazh të shumëfishtë. Thelbi i saj mund të përmblidhet në pesë pika kyçe:

1. Zoti është Krijuesi, dhe Bibla hapet me këtë shpallje mahnitëse si gur themeli (Zan. 1:1). Përkujtimi i gjallë i krijimit të Perëndisë është Shabati (Zanafilla 2:2, 3; Eksodi 20:8-11). Nga kjo e vërtetë - Zoti si Krijuesi ynë - rrjedhin të gjitha të vërtetat e tjera biblike.
2. Mesia do të vijë, dhe kjo shpresë përqendrohet rreth premtimit të Perëndisë për Farën, i cili do të mundte gjarpërin (Satanin) dhe do të sillte fitore mbi të keqen.
3. Perëndia do të vendosë mbretërinë e Tij dhe e Shtuna është parashija e saj.
4. Shpëtimi vjen nga Zoti, dhe njerëzit e Perëndisë dëshmojnë se Perëndia është Shpëtimtari dhe Shpenguesi i tyre dhe se shpëtimi vjen si rezultat i hirit të Tij, dhe vetëm i hirit të Tij.
5. Zoti është Gjykatësi përfundimtar i të gjithë njerëzve. Ata që me këmbëngulje e kundërshtojnë dhe e mohojnë Atë, nuk do të kenë të ardhme, por Ai u jep falas jetën e përjetshme atyre që e ndjekin.

`Hebrenjtë kanë një thënie: Më shumë se sa Izraeli e mbajti Sabatin, ishte Sabati që e mbajti Izraelin. Megjithëse ne si Adventistë ndoshta nuk do ta shprehnim kështu, çfarë roli të rëndësishëm ka Shabati në jetën e familjes sonë të kishës?`