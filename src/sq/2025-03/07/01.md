---
title:  Buka dhe Uji i Jetës
date:   09/08/2025
---

### Lexoni për studimin e kësaj jave

Eksodi 15:22–16:36, Zanafilla 3:1-6, Eksodi 17:1-7 1 Kor. 10:4, Eksodi 18:1–27, 1 Kor. 10:11.

> <p>Vargu Përmendësh</p>
> “Atëherë Zoti i tha Moisiut: ‘Deri kur do të kundërshtoni të zbatoni urdhërimet e mia dhe ligjet e mia? Mos harroni që Zoti ju ka dhënë të Shtunën; për këtë arsye ditën e gjashtë ju jep bukë për dy ditë. Secili të qëndrojë në vendin e tij; asnjeri të mos dalë nga çadra e tij ditën e shtatë’. Kështu populli pushoi ditën e shtatë” (Eksodi 16:28–30).

Pasi u largua nga Egjipti, Izraeli ishte në një udhëtim të paditur drejt Tokës së Premtuar. Njerëzit u përballën me një udhëtim sfidues dhe të gjatë dhe u duhej të mësonin një mori mësimesh të reja. Zoti do t'i drejtonte dhe do kujdesej për ta; dhe në të vërtetë, Ai dëshironte t'i ndihmonte ata të rriteshin, por ata duhet të mësojnë disiplinën, vetëkontrollin, sakrificën, vetëmohimin, besimin tek Zoti dhe veçanërisht bindjen.

Moisiu ishte një udhëheqës i dukshëm dhe njerëzit duhej ta ndiqnin atë dhe udhëheqjen e tij nëse donin të triumfonin. Ishte vendimtare që ata të qëndronin së bashku, të bashkëpunonin si komunitet dhe të ndihmonin njëri-tjetrin. Kishte shumë pengesa dhe sfida përpara. Pra, një pjesë e madhe e rritjes së tyre shpirtërore do të varej nga mënyra se si do i përballonin ato sfida dhe si iu përgjigjën Moisiut, veçanërisht kur sfidat bëheshin të mëdha.

Thënia e njohur kineze se "një udhëtim prej një mijë miljesh fillon me një hap të vetëm" ishte e vërtetë në situatën e tyre dhe ata duhej t'u besonin udhëzimeve të Zotit në çdo hap. Tragjikisht, siç do ta shohim, ata nuk i mësuan aq lehtë ato mësime.

Por në fund të fundit, kush e bën?

_*Studioni mësimin e kësaj jave për t'u përgatitur për Sabatin e 16 Gushtit._