---
title:  Për më tepër studim
date:   15/08/2025
---

Lexoni Ellen G. White, “Nga Deti i Kuq në Sinai”, f. 291–302, tek Patriarkë dhe Profetë.

Jo shumë kohë pas incidentit në lidhje me ujin, kombi u përball me një rrezik të ri (shihni Eksodi 17:8–16). Një fis i egër dhe luftarak, Amalekitët, i kishin sulmuar. "Amalekitët nuk ishin të paditur në lidhje me karakterin e Perëndisë ose sovranitetin e Tij, por në vend që të kishin frikë para tij, ata kishin vendosur të sfidonin fuqinë e Tij. Mrekullitë e kryera nga Moisiu para Egjiptasve u bënë objekt talljeje nga populli i Amalekit dhe frika e kombeve përreth ishte injoruar. Ata ishin për perënditë e tyre që do i shkatërronin Hebrenjtë, që askush të mos shpëtonte, dhe ata mburreshin se Perëndia i Izraelit do të ishte i pafuqishëm për t'iu rezistuar atyre. Ata nuk ishin lënduar ose kërcënuar nga Izraelitët. Sulmi i tyre ishte plotësisht i paprovokuar. Ishte për të manifestuar talljen e tyre ndaj Perëndisë, duke u përpjekur të shkatërrojnë popullin e Tij. Amalekitët kishin qenë mëkatarë për një kohë të gjatë, dhe krimet e tyre thërrisnin për hakmarrjen e Zotit; por kur njerëzit e Amalekut u vërsulën drejt radhëve të lodhura dhe të pambrojtura të Izraelit, ata vulosën dënimin e kombit të tyre”—Ellen G. White, Patriarkë dhe Profetë, fq. 300.

**Pyetje për diskutim:**

`Mendoni më shumë për idenë se si Jethro mësoi për Perëndinë e vërtetë nga ajo që bëri Perëndia për popullin e Tij (Shihni Eksodi 18:8–10). Pse është i vërtetë i njëjti parim edhe sot? Pyesni veten dhe klasën tuaj: Çfarë lloj dëshmie i paraqet kisha jonë botës? Çfarë i themi botës për natyrën dhe karakterin e Perëndisë sonë?`

`Lexoni sërish 1 Korintasve 10:4. Çfarë duhet të na mësojë kjo për herezinë e lashtë, të cilën disa e besojnë sot, e cila thotë se Perëndia i Dhiatës së Vjetër ishte hakmarrës, i urryer dhe i pafalshëm, në kontrast me atë që shohim tek Jezusi? Si na tregon ky varg se, pse ai besim është i gabuar?`

`Lexoni përsëri atë që shkroi Ellen G. White më lart sesi Amalekitët patën mundësinë të mësonin për Perëndinë e vërtetë. Krahasoni qëndrimin e tyre me qëndrimin e Jethros. Çfarë mësimesh mund të mësojmë se, përse Perëndia gjykoi jo vetëm ata, por edhe shumë fise në botën e lashtë me të cilat ra në kontakt Izraeli?`