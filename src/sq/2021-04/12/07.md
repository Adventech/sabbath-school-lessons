---
title:  Për më tepër studim
date:  17/12/2021
---

Porsi Dhiata e Vjetër e citon veten (pra, siç disa profetë citonin tekstet nga pesë librat e Moisiut), edhe Dhiata e Re është plot me citate, referenca dhe simbole nga Dhiata e Vjetër. Më të cituarit janë Psalmet, Libri i Isaias dhe Ligji i Përtërirë. Shpeshherë, shkruesit e Dhiatës së Re citonin nga përkthimi më i hershëm i Dhiatës së Vjetër nga hebraishtja në greqisht, i njohur si “Septuagint”. Pesë librat e parë të Biblës, të njohur si Tora ose Pentateuk, u përkthyen në shekullin e tretë para Krishtit dhe pjesa tjetër e Dhiatës së Vjetër – në shekullin e dytë para Krishtit.

Gjithashtu mund të mësojmë shumë sesi ta interpretojmë Biblën nga mënyra sesi shkruesit e frymëzuar të Dhiatës së Re e përdorin Dhiatën e Vjetër. Dhe një nga mësimet e para që mund të mësojmë është që, ndryshe nga shumë studiues të kohës sonë, shkruesit e Dhiatës së Re kurrë nuk ngritën dyshime rreth autenticitetit ose autoritetit të librave të Dhiatës së Vjetër. Në shkrimet e tyre nuk shohim asnjë dyshim që ngjarjet e përshkruara tek Dhiata e Vjetër, si Krijimi, rënia në mëkat, Përmbytja, thirrja e Abrahamit e të tjera janë historikisht të vërteta. “Teologët”, që vënë në dyshim historitë Biblike janë thjesht skeptikë, por një qëndrim i tillë nuk duhet të zërë vend në zemrat dhe mendjet e Adventistëve të Ditës së Shtatë.

**Pyetje për diskutim**

`1. Duke e konsideruar tërë dritën që na është dhënë neve si Adventistë të Ditës së Shtatë, çfarë duhet të na mësojë kjo rreth përgjegjësisë së madhe që kemi për të qëndruar besnikë ndaj të vërtetave që na ka dhënë Zoti?`

`2. Lexoni sërish Ligjin e Përtërirë 18:9–14. Çfarë zakonesh dhe praktika moderne, që “neveriten nga Zoti” ekzistojnë sot, dhe si t’i shmangim ato?`

`3. Përse, nga të gjithë njerëzit, të Krishterët, të cilët kuptojnë aplikimin universal të vdekjes së Krishtit në kryq, kurrë nuk duhet të tregohen të anshëm (shih studimin e së hënës)? Si mund ta kuptojmë prirjen tonë për favorizëm (dhe a nuk mashtrojmë veten, duke mohuar që e kemi këtë prirje, qoftë ajo e lehtë)? Si kujtimi i vazhdueshëm i kryqit mund të na shërojë nga ky qëndrim i gabuar?`

Sot në Shqipëri dielli perëndon në orën 16:12,në Kosovë - në 16:03. Sabat të lumtur!