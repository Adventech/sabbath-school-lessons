---
title:  Për më tepër studim
date:  08/10/2021
---

Ja sesi një studiues kërkon t'u përgjigjet pyetjeve të vështira rreth asaj që izraelitët u bënë disa prej këtyre kombeve:

“Si Krijues i të gjitha gjërave dhe i të gjitha qënieve njerëzore dhe si sovran mbi të gjithë, Perëndia mund të bëjë gjithçka që dëshiron me këdo dhe të ketë të drejtë të plotë për aktet e Tij...

“Rrugët e Perëndisë janë një mister. Meqenëse ne nuk do ta kuptojmë kurrë plotësisht Atë, ne mund të relaksohemi me pyetjet në mendjet tona. Isaia 55: 8–9 ofron një ngushëllim.

"Sipas këndvështrimit biblik të Kananejve, këta popuj ishin jashtëzakonisht të ligj dhe shkatërrimi i tyre përfaqësonte gjykimin e Zotit për mëkatin e tyre. Shkatërrimi i Kananejve nuk ishte as e para dhe as e fundit që Zoti do të bënte. Dallimet midis fatit të Kananejve dhe fatit të njerëzimit (përveç familjes së Noeut) siç përshkruhet në Zanafilla 6-9 përfshijnë shkallën dhe llojin e ndërhyrjes...

“Zoti kurrë nuk kishte ndërmend që izraelitët të bënin politikën e “heremit” [shkatërrimit total] si një politikë të përgjithshme ndaj të huajve”. Ligji i Përtërirë 7:1 identifikon shprehimisht dhe në këtë mënyrë përcakton popujt e synuar. Izraelitët nuk duhej të ndiqnin këto politika kundër Aramaenëve, Edomitëve ose Egjiptianëve, ose dikujt tjetër (shih Ligji i Përtërirë 20: 10–18)...

“Kananejtë pësuan një fat me të cilin në fund të fundit do të përballen të gjithë mëkatarët: gjykimin e Perëndisë...

"Eliminimi i Kananejve nga Zoti ishte një hap i domosdoshëm në historinë e shpëtimit...

"Megjithëse Kananejtë në tërësi ishin shënjestra e gjykimit të Zotit, ata kishin të paktën dyzet vjet paralajmërim paraprak (shih rrëfimin e Rahab në Jozueu 2:8–11)" - Daniel I. Block, The NIV Application Commentary: Ligji i Përtërirë (Grand Rapids, Mich. : Zondervan, 2012), fg. 98, 99.

**Pyetje për diskutim**

`1. Mendoni për kuptimin tonë të mijëvjeçarit, në të cilin do të kemi një mijë vjet për t'u dhënë përgjigje të gjitha pyetjeve tona. Si mund të na ndihmojë ky kuptim të mësojmë të besojmë tek Zoti, pavarësisht nga pyetjet e vështira që kemi tani?`

`2. Cilat janë disa nga mënyrat që Zoti ju ka udhëhequr në të kaluarën, që mund t'ju ndihmojnë të mësoni t'i besoni Atij për të ardhmen? Pse është e rëndësishme të mos harrojmë sesi Perëndia ka punuar në jetën tonë?`

`3. Në klasë, fokusohuni tek pyetja në fund të studimit të së dielës, rreth gadishmërisë së Moisiut për të humbur shpirtin e tij për hir të popullit të Tij. A është ai një qëndrim i duhur? Për çfarë ia vlen të sakrifikojmë shpirtin tonë (nëse ka diçka për të cilën ia vlen), veçanërisht kur marrim parasysh koston e lartë për shpengimin e tij?`

Sot në Shqipëri dielli perëndon në orën 18:10,në Kosovë - në 18:04. Sabat të lumtur!