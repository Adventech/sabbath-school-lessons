---
title:  Historia e Moisiut
date:  02/10/2021
---

### Lexoni për studimin e kësaj jave
Ligji i Përtërirë 1–3; Eksodi 32:29–32; Numrat 14; Efesianëve 3:10; Zanafilla 15:1–16; Gjoni 14:9.

> <p>Vargu përmendësh</p>
> Dhe ata “të gjithë hëngrën të njëjtin ushqim frymor, dhe të gjithë pinë të njëjtën pije frymore, sepse pinin prej shkëmbi frymor që i ndiqte; edhe ky shkëmb ishte Krishti" (1 Korintasve 10:3,4).

ëto janë fjalët që tha Moisiu ”(Ligji i Përtërirë 1:1).

Kështu fillon libri i Ligjit të Përtërirë. Dhe, megjithëse, Moisiu dhe prania e Moisiut e dominojnë librin, nga këto fjalë hyrëse deri në vdekjen e tij në tokën e Moabit (Ligji i Përtërirë 34: 5), Ligji i Përtërirë (ashtu si edhe e gjithë Bibla) kanë të bëjnë vërtet me Zotin Jezus. Sepse Ai është Ai, që na krijoi (Zanafilla 1, 2; Gjoni 1: 1–3), na mban (Kol. 1: 15–17; Hebr. 1: 3) dhe na çliron (Isa. 41:14; Titit 2:14). Dhe, në një kuptim më të thjeshtë të atyre fjalëve, Ligji i Përtërirë na zbulon sesi Zoti vazhdoi të krijonte, mbështeste dhe të çlironte njerëzit e Tij në këtë kohë kritike të historisë së shpëtimit.

Pra, ashtu si bijtë e Izraelit më në fund do të hynin në Kanaan, Moisiu u jep atyre një mësim historie, një temë, që përsëritet në të gjithë Biblën: “mos harroni atë që Zoti ka bërë për ju në të kaluarën”.

Ky paralajmërim duhet të thotë diçka për ne, ne që jemi në kufijtë e një toke të premtuar më të mirë: «Duke rishikuar historinë tonë të kaluar, duke udhëtuar mbi çdo hap të mëparshëm deri në pozitën tonë të tanishme,. . . Jam e mrekulluar dhe me besim tek Krishti si udhëheqës. Nuk kemi asgjë për t'u frikësuar për të ardhmen, përveçse harrimit të mënyrës sesi na ka udhëhequr Zoti dhe mësimet e Tij në historinë tonë të kaluar"- Ellen G. White, Life Sketches, f. 196

Studioni mësimin e kësaj jave për t’u përgatitur për të Shtunën, 9 tetor.