---
title:  Profecia e përmbushur
date:  04/10/2021
---

Përkundër disa gabimeve që shkenca moderne përpiqet të shpallë si të vërteta (shih p.sh që universi ynë në vetvete lindi nga "absolutisht asgjë" ose që e gjithë jeta në tokë u formua rastësisht nga kimikate të thjeshta), shkenca, megjithatë na ka dhënë disa njohuri të mahnitshme të fuqive krijuese të Zotit. Harmonia, ekuilibri, saktësia e shumë aspekteve të botës natyrore, madje edhe në gjendjen e tyre të rënë, vazhdojnë të mahnitin ata, që i studiojnë ato.

Dhe, nëse Perëndia mund të jetë kaq preciz me gjërat fizike, Ai sigurisht që do të ishte i saktë edhe me gjërat shpirtërore. Prandaj, në vargjet hapëse të Ligjit të Përtërirë, ne mund të shohim më shumë saktësinë e pabesueshme të Zotit.

`Lexoni Ligji i Përtërirë 1: 1–6. Cila është domethënia profetike e faktit që Ligji i Përtërirë 1: 3 flet për “vitin e dyzetë”?`

Pas fiaskos, kur Moisiu dërgoi spiunë nga Kadesh Barnea për të kontrolluar tokën dhe njerëzit, që refuzuan thirrjen për të marrë tokën - çfarë ndodhi? Atyre ju tha se nuk do të hynin në Tokën e Premtuar siç kishin shpresuar. Dhe, përsa kohë do të presin para se të hyjnë? "Në bazë të numrit të ditëve që keni përdorur për të vëzhguar vendin, domethënë dyzet ditë, për çdo ditë do të mbani fajin tuaj një vit, gjithsej, pra, dyzet vjet; dhe kështu do të kuptoni se çdo të thotë që unë jam tërhequr nga ju" (Num. 14: 34).

Prandaj, Ligji i Përtërirë fillon në vitin e dyzetë, pikërisht siç u kishte thënë Zoti. Me fjalë të tjera, Fjala profetike e Perëndisë është po aq e besueshme sa Vetë Ai dhe ajo që shohim këtu në vargjet hapëse të Ligjit të Përtërirë është më shumë provë e kësaj besueshmërie; domethënë, Perëndia do të bëjë atë që thotë dhe do ta bëjë kur të thotë se do ta bëjë.

Sigurisht, kjo nuk është e vetmja periudhë kohore profetike, që u përmbush siç kishte thënë Zoti. Duke kthyer një vështrim nga e kaluara nga pozita e sotme, mund të gjejmë tek Danieli 9: 24–27, për shembull, periudha kohore për Jezusin, të përmbushura ashtu siç kishte thënë Zoti. Ne mund të shohim se "koha dhe gjysma e kohës" (Dan. 7:25; shih gjithashtu Zanafilla 12: 6, 14; Zanafilla 13: 5) është përmbushur në histori, si dhe 2 300 ditët e Danielit 8:14.

Dhe përveç elementeve të sakta kohore, profecitë e Danielit 2, 7, 8, të cilat parashikuan me saktësi historinë botërore, na kanë dhënë prova të pakundërshtueshme të paraditurisë, kontrollit dhe besueshmërisë së Zotit.

`Ne mund të shohim se Perëndia i përmbushi me besnikëri këto profeci të së kaluarës ashtu siç ishte parashikuar. Pse duhet kjo të na japë besim se ne mund t'i besojmë Atij për gjërat që Ai tha se do të vinin dhe që janë ende për t’u përmbushur në të ardhmen?`