---
title:  Kadesh Barnea
date:  06/10/2021
---

Një motiv ka qenë pjesë e hershme e librit të Ligjit të Përtërirë, motivi i Kadesh Barnea. Kjo histori fatkeqe, siç e pamë, vendosi sfondin e menjëhershëm për librin e Ligjit të Përtërirë dhe ia vlen ta shikojmë më nga afër.

`Lexoni Numrat 14. Si reaguan njerëzit ndaj raportit të spiunëve dhe cilat ishin rezultatet e reagimit të tyre? (Shih gjithashtu Ligji i Përtërirë 1: 20–46).`

Ne mund të nxjerrim shumë mësime të rëndësishme nga kjo histori, por një mësim i rëndësishëm, i cili do të shfaqet përsëri në libër, mund të gjendet në Numrat 14, gjithashtu.

`Lexoni Numrat 14:11–20. Megjithëse e shohim Moisiun përsëri në rolin e ndërmjetësuesit, çfarë është domethënëse këtu në lidhje me arsyetimin e tij me Zotin, lidhur me atë se, përse Zoti nuk duhet t'i shkatërronte ata?`

Mendoni për ato që Moisiu po i thoshte Perëndisë. Nëse e bëni këtë, shikoni sesi do të shfaqeni në sytë e Egjiptianëve dhe kombeve të tjerë në zonë. Kjo pikë është e rëndësishme, sepse, në fund të fundit, gjithçka që Zoti kishte dashur të bënte me Izraelin nuk ishte vetëm për hir të Izraelit; ishte gjithashtu për njerëzimin në tërësi. Kombi i Izraelit duhej të ishte një fanar për botën, një dëshmitar i të parëve për dashurinë, fuqinë dhe shpëtimin, që gjendeshin tek Perëndia i vërtetë dhe jo në idhujt e pavlerë që këta njerëz kishin adhuruar.

Sidoqoftë, siç thoshte Moisiu, nëse e shfarosni këtë popull, atëherë çfarë mbetet? Kombet do të thonë: "Me qenë se Zoti nuk ka qenë i aftë ta fusë këtë popull në vendin, që ishte betuar t`i jepte, e vrau në shkretëtirë" (Num. 14:16).

Me fjalë të tjera, ajo që ne shohim këtu është një temë e gjetur kudo në Bibël: ideja që Zoti duhet të lëvdohet në popullin e Tij - që lavdia dhe mirësia, dashuria dhe fuqia e Zotit do të zbulohen në kishën e Tij, përmes asaj që Ai bën përmes njerëzve të Tij. Sigurisht, njerëzit e Tij jo gjithmonë ia lehtësojnë punët Atij, por në fund të fundit Perëndia do të lëvdohet përmes veprimeve të Tij në tokë.

`Lexoni Efesianëve 3:10. Çfarë po thotë Pali këtu, dhe si ndodh kjo? Si i shfaqet kozmosit "mençuria e shumëfishtë" e Zotit? Çfarë roli, nëse ka, kemi ne si individë në realizimin e gjithë kësaj?`