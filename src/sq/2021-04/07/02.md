---
title:  Ligji në Qiell
date:  07/11/2021
---

Perëndia është dashuri, dhe dashuria është parimi kryesor i karakterit dhe qeverisjes së Tij. Dhe, për shkak se Zoti dëshiron që ne t’i përgjigjemi Atij me dashuri, Ai na krijoi si krijesa morale me liri morale, liri të natyrshme në dashuri.

Në qendër të idesë së një lirie morale gjendet ligji moral. Atomet, dallgët e oqeanit, kafshët, edhe pse deri - diku i nënshtrohen ligjeve të natyrës, nuk ndjekin, as nuk kanë nevojë për ligjin moral. Vetëm qeniet morale kanë nevojë për atë, prandaj madje në Qiell Zoti ka ligjin moral për engjëjt.

`Lexoni Ezekieli 28:15, 16, ku flitet rreth rënies së Luciferit në Qiell. Te ai u zbulua “çoroditja”, dhe ai “mëkatoi”. Çfarë na zbulon përdorimi i këtyre fjalëve në kontekstin e Qiellit, rreth ekzistencës së ligjit moral në Qiell?`

Të dyja fjalët “çoroditja” dhe “mëkatoj” janë fjalë të përdorura këtu midis njerëzish. Por, Shkrimi përdor të njëjtat terma edhe për atë çfarë ndodhi në Qiell, midis krijesave shumë ndryshe nga ne. Kjo na tregon rreth diçkaje, që ekziston në Qiell porsi në tokë.

`“Çfarë të themi, pra? Se ligji është mëkat? Ashtu mos qoftë! Mëkatin unë nuk do ta kisha njohur, veç se me anë të ligjit; sepse unë nuk do ta kisha njohur lakminë, po të mos thoshte ligji: ‘Mos lakmo!’ ” (Romakëve 7:7). Si, e njëjta ide, të paktën parimisht, mund të ekzistojë edhe në Qiell, midis qenieve të tjera morale, pra engjëjve?`

Siç na shpjegon Ellen G. White: “Vullneti i Zotit është shprehur në normat e ligjit të Tij të shenjtë, dhe parimet e këtij ligji janë parimet e Qiellit. Engjëjt qiellorë nuk arrijnë njohuri më të lartë sesa zbulimi i vullnetit të Perëndisë, dhe zbatimi i vullnetit të Tij është shërbesa më e lartë për ata”—Thoughts From the Mount of Blessing, fq. 109.

Qiell apo tokë, nuk ka rëndësi: në qoftë se Zoti ka qenie morale, Ai do të shpallë ligjin moral për t’i qeverisur ata dhe, shkelja e këtij ligji, në Qiell apo në tokë, është mëkat.

`Përse është e pandarë idea e ligjit moral nga idea e qenieve morale? Pa atë ligj, çfarë do të përkufizohej se çfarë është moral dhe çfarë s’është?`