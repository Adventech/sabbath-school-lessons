---
title:  Jo për shkak të drejtësisë suaj
date:  11/11/2021
---

Në qendër të besimit të Krishterë, pra të besimit Biblik, është tema e madhe e shfajësimit vetëm me anë të besimit. “Në fakt, çfarë thotë Shkrimi? ‘Por Abrahami i besoi Perëndisë dhe kjo iu numërua për drejtësi’” (Romakëve 4:3).

Citati i famshëm i Ellen G. White mbi këtë temë është: “Çfarë është shfajësimi me anë të besimit? Ajo është puna e Zotit, duke lërë lavdinë e njeriut në pluhur dhe, duke bërë për njeriun atë çfarë është e pamundur për atë ta bëjë vetë. Kur njerëzit shohin kotësinë e tyre, atëherë ata janë të përgatitur për të veshur drejtësinë e Krishtit—Ellen G. White, The Faith I Live By, fq. 109.

Pa diskutim, kur konsiderojmë se kush është Zoti dhe sa i shenjtë është Ai, në kontrast se kush jemi ne dhe sa të mëkatshëm jemi para Zotit – kuptojmë sa shumë hir nevojitet për të na shpëtuar. Atje në kryq ndodhi një vepër e mrekullueshme dhe e pabesueshme e hirit të Perëndisë, kur Krishti i pafajshëm vdiq për mëkatet tona.

`Duke patur këtë kontekst në mendje, lexoni Ligji i Përtërirë 9:1–6. Çfarë po i thotë këtu Moisiu njerëzve, që na zbulon në një mënyrë dramatike realitetin e hirit të Perëndisë për njerëzit e padenjë? Si e pasqyron kjo ndodhi në mënyrë dramatike parimin e shfajësimit me anë të besimit?`

Në qoftë se duhet të përmbledhim mësimin e Palit ndaj Ungjillit në një fjali, ajo ndoshta do të ishte nga Ligji i Përtërirë 9:5, “Jo, nuk është as nga drejtësia jote as nga ndershmëria e zemrës sate” (NKJV) që Zoti do të të shpëtojë. Në vend të kësaj, Ai do ta bëjë këtë për shkak të premtimeve të “ungjillit të përjetshëm” (Zbulesa 14:6), një premtim që na është dhënë “jo sipas veprave tona, por sipas qëllimit të Tij dhe sipas hirit, që na u dha në Krishtin Jezus përpara fillimit të kohëve” (2 Timoteut 1:9; shih edhe Titit 1:2). Në qoftë se premtimi na u dha “përpara fillimit të kohëve”, kjo në asnjë mënyrë nuk mund të jetë për shkak të veprave tona, sepse atëherë nuk kemi ekzistuar as ne, as veprat tona.

Me pak fjalë, pavarësisht nga fajet, të metat dhe kokëfortësisë suaj, Zoti do të bëjë këtë vepër të mrekullueshme për ju dhe brenda jush. Prandaj Zoti ju urdhëron t’i bindeni Atij dhe ligjeve të Tij. Sepse premtimi i shpëtimit është dhënë tashmë dhe realizuar: veprat tuaja, bindja juaj, madje nëse ishin të përkryera, (por normale që nuk janë), nuk janë mjete të shpëtimit. Përkundrazi, ato janë rezultati.

Zoti ju ka shpëtuar me anë të hirit; tani, me ligjin e Tij të shkruar në zemrën tënde, dhe me anë të Frymës së Shenjtë që të fuqizon, shko dhe zbatoje ligjin e Tij.