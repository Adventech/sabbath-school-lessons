---
title:  Për më tepër studim
date:  12/11/2021
---

“Armiku i Krishtit, i cili u rebelua kundër ligjit të Perëndisë në Qiell, ka punuar me tërë fuqinë e tij, si një gjeneral i aftë dhe i trajnuar, një mjet plot mashtrim për të hedhur poshtë ligjin e Zotit, të vetmin detektor të mëkatit, standardin e drejtësisë”—Ellen G. White, Review and Herald, Nëntor 18, 1890.

Në gjithësi ka dy trilion galaktika. Një qind miliarda yje formojnë çdo galaktikë. Kjo i bije 100,000,000,000. Dy triliona galaktikë prej 100 miliarda yjesh secili bëjnë 200,000,000,000,000,000,000,000 yje.

Parimi i ekzistencës është që krijuesi gjithmonë është më i madh dhe më i vlefshëm sesa gjëja e krijuar. Pikaso është më i madh dhe më i vlefshëm sesa pikturat e tij. Zoti, i cili krijoi gjithësinë gjithashtu duhet të jetë më i madh se ajo.

Duke patur këtë parasysh, reflektoni mbi këtë tekst: “Në fillim ishte Fjala dhe Fjala ishte pranë Perëndisë, dhe Fjala ishte Perëndi. Ai (fjala) ishte në fillim me Perëndinë. Të gjitha gjërat u bënë me anë të tij (fjala), dhe pa atë nuk u bë asnjë nga ato që u bënë” (Gjoni 1:1–3). Pra, Zoti, i cili krijoi gjithçka, 200,000,000,000,000,000,000,000 yjet dhe çdo gjë tjetër, Ai pastaj çfarë bëri? Ai “u zvogëlua”, duke u bërë një foshnje njerëzore, jetoi një jetë pa mëkat dhe vdiq në kryq, duke mbartur mbi vete dënimin për mëkatet tona dhe ligësinë, në mënyrë që ne të mund të kemi premtimin e jetës së përjetshme.

Para nesh është kjo e vërtetë e mrekullueshme: hiri që na u dha në Jezus Krisht në kryq. Dhe çfarë na kërkon Zoti në shkëmbim? “Të dëgjojmë, pra, përfundimin e gjithë ligjëratës: "Ki frikë nga Perëndia dhe respekto urdhërimet e Tij, sepse kjo është tërësia e njeriut" ” (Predikuesi 12:13).

**Pyetje për diskutim**

`1. Në grup diskutoni pyetjen në fund të mësimit të hënën, rreth sesi ne, ndërsa zbatojmë urdhërimet e Zotit, mund të shmangim grackat e padukshme të legalizmit. Si kjo bindje, madje një bindje e përpiktë dhe e palëkundur, është ndryshe nga legalizmi, dhe si mund t’i dallojmë të dyja?`

`2. Çfarë historish keni dëgjuar (ose përjetuar) rreth njerëzve, që kanë shkelur Dhjetë Urdhërimet dhe kanë pësuar pasoja të tmerrshme për shkak të kësaj? Çfarë na mëson kjo rreth faktit që ligji i Zotit në fakt është shprehje e dashurisë së Zotit për ne?`

`3. Si na tregon Kryqi kotësinë e përpjekjes për të fituar me forcat tona hyrjen për në Parajsë?`

Sot në Shqipëri dielli perëndon në orën 16:23,në Kosovë - në 16:15. Sabat të lumtur!