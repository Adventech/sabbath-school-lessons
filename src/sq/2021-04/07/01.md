---
title:  Ligji dhe hiri
date:  06/11/2021
---

### Lexoni për studimin e kësaj jave
Ezekieli 28:15, 16; Ligji i Përtërirë 4:44; Romakëve 3:20; Ligji i Përtërirë 10:1–15; Ligji i Përtërirë 5:6–22; Ligji i Përtërirë 9:1–6.

> <p>Vargu përmendësh</p>
> “ ‘Unë nuk e hedh poshtë hirin e Perëndisë, sepse, në qoftë se drejtësia vjen me anë të ligjit, atëherë Krishti ka vdekur më kot’ ” (Galatasve 2:21).

Shumica e kishave të Krishtera flasin rreth ligjit dhe hirit dhe kuptojnë marrëdhënien midis tyre. Ligji është standardi i Zotit ndaj shenjtërisë dhe drejtësisë dhe, shkelja e këtij ligji është mëkat. “Kush bën mëkat, bën edhe shkelje të ligjit; dhe mëkati është shkelje e ligjit”(1 Gjoni 3:4). Dhe, për shkak se ne kemi shkelur këtë ligj – “Por Shkrimi i mbylli të gjitha gjërat nën mëkatin” (Galatasve 3:22)— vetëm hiri i Zotit mund të na shpëtojë. “Ju në fakt, jeni të shpëtuar me anë të hirit, nëpërmjet besimit, dhe kjo nuk vjen nga ju, po është dhurata e Perëndisë” (Efesianëve 2:8).

(Patjetër, ka një “detaj të vogël”, pra Sabati i ditës së shtatë si pjesë e ligjit. Megjithatë, për arsye të ndryshme, shumë të Krishterë, të paktën tani për tani, kanë vendosur ta refuzojnë Sabatin e ditës së shtatë, duke ofruar justifikime të dobëta për zgjedhjen e tyre. Por kjo është një tjetër temë).

Edhe nëse e shprehur në mënyra dhe skenare të ndryshme, tema e ligjit dhe hirit gjendet në tërë Biblën, duke përfshirë edhe librin e Ligjit të Përtërirë. Po, edhe Ligji i Përtërirë, paraqet marrëdhënien midis ligjit dhe hirit, por në një kontekst unik.

_\*Studioni mësimin e kësaj jave për t’u përgatitur për të Shtunën, 13 nëntor._