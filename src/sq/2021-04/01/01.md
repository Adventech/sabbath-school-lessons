---
title:  Preambuli i Ligjit të Përtërirë
date:  25/09/2021
---

### Lexoni për studimin e kësaj jave
Isaia 14:12–14; Ezek. 28:12–17; Zanafilla 3:1–7; Zanafilla 12:1–3; Veprat 7:20–36; Eksodi 19:4–8.

> <p>Vargu përmendësh</p>
> "Ai që nuk ka dashuri nuk e ka njohur Perëndinë, sepse Perëndia është dashuri" (1 Gjonit 4: 8).

ibri i Ligjit të Përtërirë, natyrisht, nuk lindi     në vakum.

Si me gjithçka në jetë, Ligji i Përtërirë ekziston në një kontekst; dhe, si me gjithçka në jetë, ai kontekst luan një rol të rëndësishëm në të kuptuarit e librit dhe në qëllimin e tij.

Një histori e madhe erdhi përpara tij - një histori që shpjegonte rrethanat, jo vetëm të vetë librit, por dhe të botës dhe mjedisit që krijuan kontekstin e tij. Ashtu siç do të ishte e vështirë të kuptohej qëllimi dhe funksioni i një fshirëseje xhami jashtë kontekstit të një makine, do të ishte e vështirë të kuptohej Ligji i Përtërirë, veçanërisht në dritën e temës sonë (Ligji i Përtërirë dhe e vërteta e sotme), jashtë kontekstit në të cilin ai u ngrit.

Dikush kishte lexuar librin Lufta dhe Paqja të Leon Tolstoit - rreth 1 500 faqe në vetëm tri ditë. Kur u pyet për çfarë fliste libri, lexuesi u përgjigj: "Ka të bëjë me Rusinë".

Të mbulosh në mësimin e një jave mijëra vjet histori para se të vijmë tek Ligji i Përtërirë do të thotë të bësh disi të njëjtën gjë. Por, duke u përqendruar në pikat kryesore, ne mund të shohim kontekstin e nevojshëm për të kuptuar më mirë këtë libër, kaq të pasur me "të vërtetën e sotme".

Studioni mësimin e kësaj jave për t’u përgatitur për të Shtunën, 2 tetor.