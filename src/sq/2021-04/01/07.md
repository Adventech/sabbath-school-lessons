---
title:  Për më tepër studim
date:  01/10/2021
---

Për një studim më të thellë dhe të menduar shumë më mirë mbi temën e konfliktit të madh, bazuar në idenë e Zotit si dashuri, dhe të shkruar nga një Adventist i Ditës së Shtatë, shih “Theodicy of Love” të John Peckham: Konflikti Kozmik dhe Problemi i së Keqes (Grand Rapids), MI: Baker Academic, 2018). Fakti që kjo vepër është botuar nga një shtypshkronjë jo-Adventiste tregon se një studim i mirë biblik mund të zbulojë realitetin e konfliktit të madh siç përshkruhet në Shkrime.

“Shkurtimisht, unë argumentoj se dashuria e Zotit (e kuptuar siç duhet) është në qendër të një mosmarrëveshjeje kozmike dhe se angazhimi i Zotit për dashurinë siguron një arsye të mjaftueshme morale për lejimin e ligësisë nga Perëndia, me pasoja komplekse të rëndësishme për të kuptuar providencën/maturinë hyjnore, që vepron brenda asaj që unë i quaj rregullat e angazhimit në besëlidhje”- John C. Peckham, Theodicy of Love: Cosmic Conflict and the Problem of Evil (Grand Rapids, MI: Baker Academic, 2018), f.4.

“Dekreti që Izraeli nuk do të hynte në Kanaan për dyzet vjet ishte një zhgënjim i hidhur për Moisiun dhe Aaronin, Kalebin dhe Jozueun; por pa murmuritje ata e pranuan vendimin hyjnor. Por ata, që ishin ankuar për sjelljet e Zotit ndaj tyre dhe, që kishin deklaruar se do të ktheheshin në Egjipt, qanë dhe u pikëlluan shumë kur bekimet, që ata kishin përçmuar aq shumë, iu ishin mohuar tashmë. Ata ishin ankuar për hiçgjë dhe kështu si pasojë Perëndia u dha atyre arsye për të qarë. Sikur të vajtonin për mëkatet e tyre kur u parashtruan me besnikëri para tyre, kjo fjali nuk do të shqiptohej; por ata vajtuan për gjykimin; hidhërimi i tyre nuk ishte pendim dhe nuk mund të siguronte pezullimin e dënimit të tyre"- Ellen G. White, Patriarkë dhe Profetë, fq. 392.

**Pyetje për diskutim**

`1. Diskutoni rreth çështjes së vullnetit të lirë dhe dashurisë. Pse duhet që dashuria, të jetë dashuri e të jepet lirisht? Duke pasur parasysh të gjitha vuajtjet në botë, disa do të argumentonin se dashuria nuk ia vlen. Si do t’i përgjigjeshit kësaj sfide?`

`2. Nëse bindja është kaq e rëndësishme në Bibël, çfarë është atëherë legalizmi? Cilët faktorë mund ta shndërrojnë një përpjekje për t'i qenë besnik Perëndisë dhe Fjalës e urdhërimeve të Tij, në grackën e legalizmit?`

`3. Në klasë, diskutoni për pyetjen e bërë në fund të studimit të së martës në lidhje me paralelet midis Izraelit antik dhe Kishës Adventiste të Ditës së Shtatë. Cilat janë ato paralele dhe pse duhet të shqetësohemi për to?`

Sot në Shqipëri dielli perëndon në orën 18:22,në Kosovë - në 18:16. Sabat të lumtur!