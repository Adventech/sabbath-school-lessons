---
title:  Besëlidhja në Sinai
date:  29/09/2021
---

Eksodi dhe gjithçka që përfshinte ai, nga gjaku në pragjet e dyerve në Egjipt deri tek drama në Detin e Kuq - çfarë përjetimi! Pa dyshim që u bëri përshtypje atyre, që e jetuan atë. (Dhe ata që vdiqën, që nga fëmijët e parë të lindur në Egjipt deri te ushtarët në fund të detit, Perëndia do t'i gjykojë ata me drejtësi). Siç tha Zoti: "Ju e patë atë që u bëra Egjiptasve, dhe si ju solla me krahë shqiponje pranë meje" (Eksodi 19: 4,).

Pse e bëri Zoti këtë shpëtim mahnitës dhe dramatik, duke krijuar një komb nga një komb tjetër, ose, siç e tha vetë Moisiu:" A ka pasur vallë ndonjë Perëndi, që ka provuar të shkojë e të marrë për vete një komb në mes të një kombi tjetër me anë provash, shenjash, mrekullish dhe betejash, me dorë të fuqishme, me krahë të shtrirë dhe me ankthe të mëdha terrori, siç bëri për ju Zoti, Perëndia juaj, në Egjipt para syve tuaj? (Ligji i Përtërirë 4:34)?

`Lexoni Eksodi 19: 4–8. Pse i nxori Zoti njerëzit nga Egjipti?`

Ishte shumë e thjeshtë. Perëndia i thirri ata, pasardhësit, pasardhësit e etërve, Abrahamit, Isakut dhe Jakobit. Dhe me këta pasardhës Perëndia vendosi besëlidhjen e Tij dhe ata do të ishin, me të vërtetë, "një thesar i veçantë për Mua mbi të gjithë njerëzit; sepse e gjithë toka është e imja ”” ”(Eksodi 19: 5). Kjo marrëdhënie ishte thelbësore për besëlidhjen.

Kjo ide e një "thesari të veçantë" (segullah), megjithatë, mund të keqkuptohet (dhe në të vërtetë kështu ndodhi). E veçanta e tyre nuk vinte nga ndonjë gjë e brendshme gjenetikisht e shenjtë dhe e drejtë në vetvete. Përkundrazi, ishte për shkak të hirit të Perëndisë të dhënë atyre dhe, për shkak të të vërtetave të mrekullueshme që Ai u kishte dhuruar atyre - të vërteta, që ata do të duhet t’i ndiqnin dhe, si një "mbretëri e priftërinjve", përfundimisht do t’i shpërndanin nëpër botë.

Pastaj Perëndia u dha atyre disa nga kushtet e besëlidhjes, gjithashtu (thelbi i marrëveshjes, e thënë ndryshe), Dhjetë Urdhërimet (Eksodi 20), dhe më pas kjo besëlidhje u ratifikua. Pasi spërkati një altar të sapondërtuar me gjakun e ofertave, Moisiu "mori librin e besëlidhjes dhe e lexoi në praninë e popullit të tij"(Eksodi 24:7). Njerëzit përsëri deklaruan se do t'i bindeshin.

`Kur Moisiu u tha gjithë porositë popullit të tij sipas ligjit, ai mori gjakun. . . dhe spërkati si librin, ashtu edhe gjithë njerëzit, duke thënë: "Ky është gjaku i Besëlidhjes, që Perëndia urdhëroi për ju”(Heb. 9:19, 20). Çfarë nënkupton gjaku dhe pse është kaq i rëndësishëm, madje edhe për ne sot?`