---
title:  Rënia dhe Përmbytja
date:  27/09/2021
---

Pothuajse çdo fëmijë që shkon në shkollë, ka dëgjuar historinë për një mollë që bie në kokën e Isak Njuton-it dhe papritmas ualaa!!! Njutoni zbuloi gravitetin. Pavarësisht faktit nëse molla i ka rënë vërtet në kokë apo jo, kjo nuk është çështja kryesore; në vend të kësaj, çështja është që thellimi i madh i Njutonit (as ai nuk e zbuloi gravitetin; kushdo që binte prej lartësisë tashmë e dinte për gravitetin), ishte të kuptonte se e njëjta forcë, që lëshoi mollën (graviteti) gjithashtu mbante hënën në orbitë rreth tokës, tokën në orbitë rreth diellit, e kështu me radhë.

Kjo ishte e rëndësishme, sepse, për mijëvjeçarë të tërë, shumë njerëz besonin se ligjet që qeverisnin qiejt ishin të ndryshme nga ligjet që qeverisnin tokën. Njutoni tregoi se ky besim ishte i gabuar.

Dhe, megjithëse kontributi i Njutonit ishte në fushën e ligjeve të natyrores, i njëjti parim vlen me ligjin moral. E njëjta liri, liria e natyrshme në dashuri, që çoi në rënien e Luciferit nga qielli çoi në Rënien e njerëzimit në tokë, gjithashtu.

`Lexoni Zanafilla 2:16, 17 dhe Zanafilla 3: 1–7. Si na zbulojnë këto vargje për njerëzit e përsosur, në një mjedis të përsosur, të krijuar nga një Zot i përsosur, të vërtetën e fuqishme mbi lirinë e natyrshme në dashuri?`

Pas Rënies, gjërat shkuan keq e më keq, madje deri në pikën kur Perëndia tha për njerëzimin "që ligësia e njerëzve ishte e madhe mbi tokë dhe që tërë synimet e mendimeve të zemrës së tyre nuk ishin gjë tjetër veçse e keqja në çdo kohë" (Zanafilla 6: 5,). Dhe, nëse mendimet e tyre ishin të këqija, veprimet e tyre patjetër që ishin të tilla, derisa gjërat u keqësuan aq shumë sa që Perëndia shkatërroi të gjithë botën me një Përmbytje - në një kuptim, duke i dhënë njerëzimit një shans të dytë për t’ia nisur nga fillimi, një lloj krijimi i dytë. Sidoqoftë, siç tregon historia e kullës së Babelit (Zanafilla 11: 1–9), njerëzimi ende dukej i gatshëm ta sfidonte Perëndinë. “Kur kulla ishte përfunduar pjesërisht, një pjesë e saj u pushtua si një vendstrehim për ndërtuesit; apartamente të tjera, të mobiluara shkëlqyeshëm dhe të zbukuruara, u ishin kushtuar idhujve të tyre. Njerëzit u gëzuan për suksesin e tyre dhe lavdëruan perënditë prej argjendi dhe ari dhe u vunë kundër Sundimtarit të qiellit dhe të tokës »- Ellen G. White, Patriarkë dhe Profetë, fq. 119. Kështu, përveç ngatërrimit të gjuhës së tyre, Zoti e shpërndau racën njerëzore të rënë në  mëkat në të gjithë faqen e tokës.

`Mbani një ditar shënimesh për të gjitha mendimet tuaja, që ju vijnë ndër mend përgjatë gjithë ditës. Çfarë ju mëson kjo për gjendjen e zemrës tuaj?`