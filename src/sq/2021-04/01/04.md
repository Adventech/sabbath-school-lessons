---
title:  Thirrja e Abramit
date:  28/09/2021
---

Abrami (më vonë i quajtur Abraham) së pari paraqitet në gjenealogjinë e Zanafillës 11, e cila vjen menjëherë pas përmendjes së shpërndarjes nga Babeli.

`Lexoni Zanafilla 12: 1–3, thirrja e Zotit drejtuar Abramit. Sot, duke parë pas kryqit, pas vdekjes së Jezusit dhe përhapjes së ungjillit, si e kuptojmë atë që Zoti po premtonte të bënte përmes Abramit?`

Shumë shekuj më vonë, apostulli Pal, duke kërkuar të merrej me herezinë e Galatasve, iu përgjigj thirrjes së Abrahamit, duke treguar që ajo do të ishte një shprehje e hershme e asaj që synimet e Zotit kishin qenë gjithmonë: ungjilli për botën. “Prandaj dijeni se vetëm ata, që janë me besim të plotë janë bij të Abrahamit. Dhe Shkrimi, duke parashikuar që Perëndia do të shfajësonte kombet me anë të besimit, i predikoi më parë ungjillin Abrahamit, duke i thënë: "Të gjitha kombet do të bekohen në ty". Kështu pra, ata, që janë të besimit bekohen bashkë me të besueshmin Abraham "(Gal.3:7–9).

Thirrja e Abrahamit u shpreh së pari tek Zanafilla 12; pjesa më e madhe e pjesës tjetër te Zanafilla është historia e pasardhësve të tij prej gjakut, një farë pasardhëse disfunksionale pas tjetrës, duke krijuar kështu familje të ngatërruara njëra pas tjetrës, dhe, megjithatë, premtimi përfundimisht do të përmbushej, duke arritur një pikë thelbësore me thirrjen e Moisiut.

`Lexoni Veprat 7: 20–36, përshkrimin që martiri Stefan bën për Moisiun dhe Eksodin. Si përshtatet kjo me premtimin fillestar të Perëndisë për Abrahamin?`

Në një botë të zhytur në injorancë, gabime dhe një mungese të përgjithshme të njohjes të së vërtetës (gjërat nuk kanë ndryshuar shumë për më shumë se tre mijë vjet, apo jo?), Zoti thirri një popull, popullin e Tij, farën e Abrahamit, nga Egjipti. Përmes tyre, Ai kërkoi jo vetëm të ruajë njohurinë e së vërtetës; domethënë njohjen e Tij,(Jahve’) dhe planin e shpëtimit, por edhe ta shpërndante atë njohuri për pjesën tjetër të botës.

`Sot, si e shohim ne si Adventistë të Ditës së Shtatë veten në marrëdhënie me pjesën tjetër të botës? Pra, çfarë paralele ekzistojnë midis nesh dhe Izraelit të lashtë? Për më tepër, çfarë përgjegjësie vendos kjo paralele mbi secilin prej nesh individualisht?`