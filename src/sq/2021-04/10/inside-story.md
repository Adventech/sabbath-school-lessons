---
title:  Histori misioni
date:  03/12/2021
---

#### Misioni SOS

Jang So-Hi, 19 vjeç

Gjatë adoleshencës sime, ëndërroja të bëhesha misionare. Por si?

Babai im vdiq kur isha e vogël dhe mamaja ishte e vetmja Kristiane që njihja. Të afërmët tanë ishin shamanë dhe adhuronin paraardhësit tanë, në vendin tonë, Korenë e Jugut.

Një ditë, Mamaja tha se kishte lajme të mira. “Njoh një profesor që dërgon misionarë në vende të tjera dhe ai do të flasë me ty, rreth endrrës tënde,” tha ajo.

Unë u gëzova tej mase dhe lashë një takim me profesorin. Kur shkova në takim, pas disa ditësh, kalova para një grupi adoleshentësh, që kishin veshur bluza me shkronjat “SOS”. Ata më ftuan në një takim evangjelistik për të rinjtë, në një kishë Adventiste, aty pranë. Mua më pëlqen shumë kisha dhe shkova me ta, e gëzuar.

Kur pastori mori vesh se unë isha Kristiane, më pyeti çfarë dija rreth Sabatit. Unë adhuroja të dielë. Pastori më shpjegoi rreth Sabatit. Ndërsa ai fliste, zemra ime filloi të ngrohej.

Në atë moment, ra telefoni. Ishte profesori, që po me priste për takimin e lënë. Ishte e çuditshme. Doja shumë të flisja me të, por fjalët e pastorit më kishin prekur edhe më shumë. E shtyva takimin për të nesërmen.

Atë mbrëmje, mësova rreth Sabatit, Ardhjes së Dytë, gjykimit, shpëtimit dhe konfliktit të madh. Zemra m’u tejmbush me gëzim.

Të nesërmen, shkova përsëri në kishë, për të mësuar më shumë rreth Biblës. Kur isha aty, mori në telefon profesori dhe i thashë se po studioja Biblën te Kisha Adventiste. Ai, i inatosur, më tha se Kristianët e vërtetë nuk ndiqnin të njëjtat doktrina me kishën Adventiste dhe më shpjegoi doktrinat e tij. Pastori, që ishte ulur aty pranë, e dëgjoi bisedën. Ai tha se doktrinat e profesorit dukeshin të ngjashme me ato të një grupi që deklaron se udhëheqësi i tyre është vetë Fryma e Shenjtë. Ne bëmë disa kërkime dhe gjetëm se profesori i përkiste atij grupi.

Isha e trishtuar dhe e mërzitur që mamaja ishte përpjekur të më bënte t’i bashkohesha grupit. Iu luta të studionte Biblën me pastorin Adventist por ajo refuzoi e inatosur. Unë nuk dija ç’të bëja më tej.

Pastori sugjeroi të regjistrohesha në Universitetin Adventist Sahmiok. “Mund të studiosh Biblën akoma më shumë dhe mund të drejtosh mamanë tënde drejt së vërtetës,” tha ai.

Zemërimi i mamasë u zbut, kur fillova të studioja në universitet. I thashë se po studioja dhe, qëllimisht, lija materiale rreth studimit të Biblës rreth e rrotull shtëpisë. Pak nga pak, ajo filloi të shihte mesazhe Adventiste në YouTube dhe të lexonte revistën Adventiste. Për lavdinë e Perëndisë, unë e mbarova universitetin në vitin 2020.

Atëherë, një takim i grupit të saj me profesorin, u kthye në një qendër përhapëse të coronavirus, i cili rezultoi të ishte një nga rastet më të këqija, në Korene e Jugut. Mijëra njerëz, përfshi mamanë time, u infektuan. Ajo nuk e pati shumë të vështirë por kisha e grupit u mbyll dhe takimet e tyre u ndaluan. Unë besoj se Perëndia po e drejton Mamanë të mësojë më shumë rreth Tij.

I dua shumë fjalët e Jezusit, “Sepse Biri i njeriut erdhi të kërkojë dhe shpëtojë atë që është i humbur” (Luka 19:10). Ky varg flet rreth meje. Kur shoh mbrapa, kuptoj se Perëndia më drejtoi të takoja misionarët SOS dhe kuptova të vërtetën rreth grupit që frekuentonte Mamaja. SOS është shkurtim nga motoja në anglisht “Salvation, Only Jesus, Service”, që do të thotë “Shpëtim, Vetëm Jezusi, Shërbim,” dhe unë planifikoj të bëhem misionare SOS për mamanë time dhe për botën. Ky plan është përgjigjja e endrrës sime.”

So-Hi është një prej shumë Adventistëve në Korenë e Jugut, që e duan misionin. Këtë tremujor, anëtarët e kishës, rreth e rrotull botës, kanë mundësinë të ndihmojnë misionin në Korenë e Jugut. Një pjesë e ofertave të Sabatit të 13të do të ndihmojë në hapjen e qendrave misionare në dy qytete.