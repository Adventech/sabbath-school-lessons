---
title:  Mos harro që ke qenë skllav
date:  02/12/2021
---

`Lexoni Ligji i Përtërirë 5:15; Ligji i Përtërirë 6:12; Ligji i Përtërirë 15:15; Ligji i Përtërirë 16:3, 12; dhe Ligji i Përtërirë 24:18, 22. Cilën gjë veçanërisht Zoti do që të mos e harrojnë kurrë, dhe pse?`

Siç e kemi parë në tërë Dhiatën e Vjetër, Zoti vazhdimisht sillte në mendjen e njerëzve ngjarjet e Eksodit, çlirimin e tyre të mrekullueshëm nga Egjipti me anë të fuqisë së Perëndisë. Deri më sot, mijëra vite më pas, judenjtë, që praktikojnë fenë e tyre, festojnë festën e Pashkës, duke kujtuar çfarë Zoti ka bërë për ata. “Kur të hyni në vendin që do t’ju japë Zoti, siç e ka thënë, zbatoni këtë rit. Kur bijtë tuaj do t’ju pyesin: "Ç’kuptim ka ky rit për ju?", ju do t’u përgjigjeni: ‘Kjo është flija e Pashkës së Zotit, që kaloi tej shtëpive të bijve të Izraelit në Egjipt, kur goditi Egjiptasit dhe i fali shtëpitë tona’ ”(Eksodi 12:25–27).

Për kishën sot, Pashka është simboli i shpëtimit që na është ofruar në Krisht, “sepse pashka jonë, që është Krishti, u flijua për ne” (1 Korintasve 5:7).

`Lexoni Efesianëve 2:8–13. Çfarë u këshillohet këtyre besimtarëve johebrenj që të kujtojnë? Çfarë paralele ka kjo me atë çfarë iu urdhërua izraelitëve tek  Ligji i Përtërirë?`

Pali dëshironte që këta njerëz të mbajnë mend se çfarë Zoti kishte bërë për ata në Krisht, nga i kishte shpëtuar dhe çfarë kishin ata tani falë hirit të Perëndisë për ata. Porsi me bijtë e Izraelit, as johebrenjtë nuk kishin në vetvete asgjë për t’u ngritur ata në sytë e Zotit. Përkundrazi ata ishin pranuar dhe shpëtuar dhe e morën statusin e tyre të lartë në Krisht vetëm falë hirit të Perëndisë edhe pse ata kishin qenë “të huaj për besëlidhjen e premtimit”.

Qoftë për izraelitët në shkretëtirë, qoftë për të Krishterët në Efes, qoftë për adventistët e ditës së shtatë kudo në botë, sa e rëndësishme është për ne të mbajmë mend dhe të mos harrojmë kurrë se çfarë ka bërë Zoti për ne në Krishtin Jezus. Nuk është çudi që Ellen G. White na këshillon: “Do të ishte mirë për ne të kalonim një orë çdo ditë, duke soditur jetën e Krishtit. Ne duhet ta marrim atë pikë për pikë dhe ta lemë imagjinatën tonë të mbërthejë çdo skenë, sidomos skenat e mbylljes. Në këtë mënyrë nëse flasim me hollësi për sakrificën e Tij të madhe për ne, besimi ynë në Të do të rritet, dashuria jonë do të gjallërohet dhe ne do të jemi të mbushur thellësisht nga Fryma e Tij”—Ellen G. White, Biografia e Dashurisë, fq. 56.