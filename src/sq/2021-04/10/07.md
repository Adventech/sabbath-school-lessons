---
title:  Për më tepër studim
date:  03/12/2021
---

“Sa e madhe është përkujdesja e Perëndisë dhe dhembshuria e Tij ndaj krijesave të rëna në mëkat, që e bën Atë të vendosë ylberin e mrekullueshëm në qiell, si një shenjë të besëlidhjes së Tij me njerëzimin! Zoti deklaron se, kur Ai vetë të shohë ylberin, do të kujtohet për besëlidhjen e Tij. Kjo nuk do të thotë aspak se, përndryshe, Ai do të kishte për ta harruar, por, thjesht, se Perëndia na flet në gjuhën tonë njerëzore, në mënyrë që ne ta kuptojmë më mirë Atë. Synimi i Perëndisë ishte që, kur fëmijët e brezave të ardhshëm të pyesin rreth domethënies së harkut të lavdishëm shumëngjyrësh, që përshkon qiellin, prindërit e tyre t’u tregonin historinë e Përmbytjes dhe t’u thoshin se: Më i Larti Perëndi i ka dhënë formë ylberit dhe e ka vendosur atë mes reve, si një garanci se ujërat nuk kanë për ta përmbytur më të gjithë tokën njëherësh. Kështu, brez pas brezi, ylberi do t’u dëshmonte atyre mbi dashurinë hyjnore për njeriun dhe do të forconte besimin e tyre tek Perëndia”—Ellen G. White, Patriarkë dhe Profetë, fq. 63.

Që nga themelimi i Krishtërimit, nuk ka pasur kurrë një kishë që të ketë marrë pasurinë dhe komoditetin e krijesave që gëzon kisha në disa vende të botës sot. Pyetja është, me çfarë kostoje? Një pasuri e tillë me siguri ndikon në spiritualitetin tonë - dhe jo për mirë. Si mundet? Që kur pasuria dhe bollëku material kanë nxitur virtytet e krishtera të vetëmohimit dhe sakrificës? Në shumicën e rasteve, ndodh e kundërta: sa më shumë të kenë njerëzit, aq më të vetë-mjaftueshëm bëhen dhe aq më pak priren të varen nga Zoti. Pasuria dhe prosperiteti, sado të këndshme, vijnë me shumë kurthe të rrezikshme shpirtërore.

**Pyetje për diskutim**

`1. Diskutoni pyetjen rreth se, si ndikon  pasuria, (e cila është një çështje relative; pra, dikush jo i pasur në një shtet mund të duket jashtë mase i pasur në një shtet tjetër)në gjendjen tonë shpirtërore. Si njerëzit “me lekë” mund të mbrojnë veten nga disa rreziqe shpirtërore që mund të krijojë pasuria?`

`2. Në grup diskutoni rreth skenave mbyllëse të jetës së Krishtit, dhe çfarë na tregojnë ato rreth dashurisë së Perëndisë për ne, dhe, përse nuk duhet të harrojmë kurrë realitetin e asaj dashurie. Çfarë gjëra të tjera ju vijnë në mend, duke soditur rreth mirësisë së Zotit? Përse duhet të mbajmë gjithmonë parasysh realitetin e dashurisë së Zotit për ne?`

`3. Disa shkencëtarë pohojnë se Përmbytja mbarëbotërore nuk ka ndodhur kurrë, edhe pse Bibla na e përshkruan këtë histori dhe madje kemi ylberin si një shenjë në qiell për ne. Disa thonë se Toka dhe gjithçka në të nuk u krijua brenda gjashtë ditësh, edhe pse këtë mund ta lexojmë në Bibël dhe madje kemi javën prej shtatë ditësh dhe ditën e shtatë, Sabatin, për të kujtuar Krijuesin tonë dhe veprat e Tij. Çfarë na tregon kjo rreth sa i fuqishëm dhe negativ mund të jetë ndikimi i kulturës ndaj besimit?`

Sot në Shqipëri dielli perëndon në orën 16:11,në Kosovë - në 16:02. Sabat të lumtur!