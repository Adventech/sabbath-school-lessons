---
title:  Kujtoni, mos harroni
date:  27/11/2021
---

### Lexoni për studimin e kësaj jave
Zanafilla 9:8–17; Ligji i Përtërirë 4:32–39; Zanafilla 14:12; Ligji i Përtërirë 4:9, 23; Ligji i Përtërirë 6:7; Ligji i Përtërirë 8:7–18; Efesianëve 2:8–13.

> <p>Vargu përmendësh</p>
> “ ‘Kujtohu dhe mos harro si e ke provokuar zemërimin e Zotit, Perëndisë tënd, në shkretëtirë. Prej ditës që keni dalë nga vendi i Egjiptit, deri në arritjen në këtë vend, keni mbajtur një qëndrim prej rebeli, ndaj Zotit’ ” (Ligji i Përtërirë 9:7).

Dy fjalë përsëriten nëpër Bibël: kujtoj dhe harroj. Të dyja kanë të bëjnë me njerëzit, është diçka që ndodh në mendjet tona. Të dyja janë folje dhe të kundërta: të kujtosh është të mos harrosh, kurse të harrosh është të mos kujtosh.

Zoti shpeshherë i tregon popullit të Tij që të kujtojnë të gjitha gjërat që Ai ka bërë për ata; që të kujtojnë hirin dhe mirësinë e Tij ndaj tyre. Një pjesë e madhe e Dhiatës së Vjetër përmban fjalët e profetëve, të cilët paralajmërojnë popullin hebre që të mos harrojë se çfarë ka bërë Zoti për ata. Por gjithashtu, më e rëndësishmja, ata nuk duhet të harrojnë thirrjen e tyre të lartë prej Zotit dhe çfarë lloj njerëzish duhet të jenë, duke iu përgjigjur kësaj thirrjeje. “Do t’i kujtoj veprat e Zotit; po, do të kujtoj mrekullitë e Tua të kohëve të kaluara” (Psalmi 77:11).

A ka ndryshuar gjë sot për ne, si në nivelin e bashkësisë, po ashtu në nivel personal? Sa e lehtë është për të harruar se çfarë ka bërë Zoti për ne!

Këtë javë do të studiojmë këtë parim të rëndësishëm në librin e Ligjit të Përtërirë, pra parimin e të kujtuarit dhe të mos harruarit veprat e Zotit në jetët tona.

_\*Studioni mësimin e kësaj jave për t’u përgatitur për të Shtunën, 4 dhjetor._