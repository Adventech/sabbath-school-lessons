---
title:  Për më tepër studim
date:  05/11/2021
---

“Që nga fillimi i konfliktit të madh në qiell, qëllimi i Satanit ka qenë që të përmbysë ligjin e Zotit. Kërkonte që të arrinte këtë dhe prandaj ai filloi rebelimin e tij kundër Krijuesit dhe, megjithëse u dëbua nga qielli, ai ka vazhduar të njëjtën luftë mbi tokë. Të mashtrosh njerëzit dhe t'i çosh kështu të shkelin ligjin e Zotit, është projekti të cilin ai e ka ndjekur me vendosmëri. Pavarësisht nëse kjo do të arrihet duke lënë mënjanë ligjin krejtësisht, ose duke refuzuar njërën nga pikat e tij, rezultati do të jetë përfundimisht i njëjtë. Ai që e fyen "në një pikë", shfaq përbuzje për të gjithë ligjin; ndikimi dhe shembulli i tij janë në anën e shkeljes; ai bëhet "fajtor për të gjithë" Jakobi 2:10”- Ellen G. White, The Great Controversy, f. 582.

Lidhur me Baal Peor, Ellen White shkroi: "Ata u hodhën në tokë të ndaluar dhe u ngatërruan në lakun e Satanit. Të rrethuar me muzikë dhe vallëzim dhe të joshur nga bukuria e rrobave të kombeve, ata hodhën besnikërinë e tyre ndaj Jehovait. Ndërsa bashkoheshin në festime degraduese dhe imorale, kënaqja me verën ua turbulloi shqisat dhe u theu barrierat e vetëkontrollit. Pasioni kishte liri të plotë; dhe, duke ndotur ndërgjegjen e tyre nga paudhësia, ata u bindën t'i përkuleshin idhujve. Ata ofruan flijime mbi altarët paganë dhe morën pjesë në ritet më degraduese" - Ellen G. White, Patriarchs and Prophets, f. 454

**Pyetje për diskutim**

`1. Mendoni për mënyrën sesi ne Adventistët e Ditës së Shtatë jemi në pozitën ku ishte Izraeli i lashtë. Mendoni për gjithçka që na është dhënë në kontrast me botën përreth nesh, dhe, madje, edhe në kontrast me kishat e tjera. Pyetja për ne, pra, është kjo: Si po i përgjigjemi asaj që na është dhënë? Sa mirë po projektojmë "mençurinë dhe diturinë" tonë përpara botës?`

`2. "Por ju që i jeni bashkuar Zotit, Perëndisë tuaj, jeni gjallë të gjithë sot". Përsëri, kryefjala e foljes "u bashkua" është vetë populli. Zoti nuk do të na detyrojë ne që t’i qëndrojmë besnik Atij. Në vend të kësaj, duke përdorur dhuratën e shenjtë të vullnetit të lirë, ne duhet të zgjedhim t'i përmbahemi Atij. Pasi ta bëjmë atë zgjedhje, si ta ndjekim dhe të lidhemi me Atë?`

`3. Bëni më shumë pyetje në fund të studimit të së dielës. Çfarë do të thotë të shtosh ose të heqësh nga urdhrat e Zotit? Jashtë asaj që është e dukshme, siç është përpjekja për ndryshim të Sabatit, si mund të ndodhë diçka e tillë kaq delikate, saqë as nuk e vërejmë se është duke ndodhur?`

Sot në Shqipëri dielli perëndon në orën 16:31,në Kosovë - në 16:23. Sabat të lumtur!