---
title:  Cili komb është kaq i madh?
date:  03/11/2021
---

Ajo që vijon në disa vargje pas Ligjit të Përtërirë 4: 4 janë disa nga tekstet më të thella dhe më të bukura në të gjithë Shkrimet e Shenjta (hebraishtja është madhështore!). Dikush mund të argumentojë se, në thelb, mesazhi i Ligjit të Përtërirë gjendet këtu, dhe gjithçka tjetër është komentuese. Ndërsa lexoni këto tekste, mendoni për mënyra të ndryshme sesi parimet, që trajtohen këtu mund të zbatohen edhe për ne sot.

`Lexoni Ligji i Përtërirë 4: 5–9. Pse Zoti zgjodhi Moisiun për të thënë atë që dëshironte për Izraelin?`

Perëndia dëshiron që njerëzit të kuptojnë se ata janë thirrur dhe zgjedhur, për një arsye të veçantë. Ata janë një komb "i madh", ashtu si Zoti i kishte thënë Abramit që nga thirrja e parë nga Kaldeasit se, "Unë do të bëj një komb të madh" Zanafilla 12: 2; shih gjithashtu Zanafilla 18:18).

Por qëllimi për t'i bërë ata të mëdhenj ishte që ata të mund të ishin një "bekim" (Zanafilla 12: 2) për "të gjitha familjet e tokës" (Zanafilla 12: 3). Dhe, megjithëse bekimi përfundimtar do të ishte që Jezusi, Mesia, do të vinte përmes linjës së tyre të gjakut, dhe deri sa kjo të ndodhte, ata do të ishin drita e botës. "Të kam vendosur si dritën e kombeve, me qëllim që të jesh Shpëtimi im deri në skajet e tokës"(Isa. 49: 6). Jo se shpëtimi do të gjendej tek ata, por që, përmes tyre, Perëndia i vërtetë, i cili i vetëm mund të na shpëtonte, do të shfaqej ashtu siҫ ishte.

Izraeli po adhuronte dhe po i shërbente Zotit që krijoi kozmosin, Zotin e qiellit dhe të tokës; paganët po adhuronin gurët, mermerët, drurët dhe demonët (Ligji i Përtërirë 32:17; Psalmet 106: 37).

Çfarë ndryshimi i madh!

Në këto vargje, Moisiu tregoi dy gjëra, që e bënin Izraelin të veçantë. Së pari, Zoti ishte afër tyre, pasi Ai ishte në një mënyrë unik si në shenjtërore dhe së dyti, për shkak të "statuteve dhe gjykimeve të drejta siç janë në të gjithë këtë ligj".

`Lexoni Ligji i Përtërirë 4: 32–35. Çfarë tjetër po u thoshte Perëndia që duhet t'i bënte ata të kuptonin se çfarë thirrje e veçantë iu ishte dhënë?`

`Pa diskutim, Izraelit i ishin dhënë aq shumë. Tani, si do të përgjigjeshin ata?`