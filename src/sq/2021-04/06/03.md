---
title:  Baal Peor
date:  01/11/2021
---

Te Ligji i Përtërirë 4: 3, 4, bijve të Izraelit u jepet pak më shumë sesa thjesht një histori mësimi, për të funksionuar si një kujtesë e së kaluarës dhe e çfarëdo të vërtete shpirtërore dhe praktike që në mënyrë ideale duhet të mësojnë prej saj.

`Lexoni Numrat 25: 1–15. Çfarë ndodhi dhe cilat të vërteta shpirtërore dhe praktike duhet të kishin marrë njerëzit nga kjo fiasko (lajthitje)?`

Sado të pakëndshme që janë historitë e Izraelit, i cili zhduku disa nga kombet pagane rreth tij, vlera e kësaj është sigurisht të ndihmojë në shpjegimin e logjikës, që qëndron prapa komandës. Izraeli duhej të ishte në rolin e dëshmitarit për kombet pagane për Perëndinë e vërtetë - të vetmin Perëndi. Ata do të ishin një shembull për të treguar sesi ishte adhurimi i Zotit të vërtetë. Në vend të kësaj, duke iu përmbajtur "perëndive" pagane rreth tyre, ata shpesh ranë në rebelim të plotë kundër vetë Zotit, të cilin duhet ta përfaqësonin në botë.

Megjithëse fraza për "të kryesh prostitucion" shpesh ka një kuptim shpirtëror, në atë që Izraeli ndoqi perënditë dhe praktikat pagane (shih Hos. 4: 12–14), në këtë rast gjuha (dhe pjesa tjetër e tregimit) sugjeron që atje Izraeli bëri një mëkat seksual, të paktën në fillim. Edhe këtu, Satani përfitoi nga natyra e rënë njerëzore, duke përdorur gratë pagane për të joshur burrat, të cilët padyshim e lejuan veten të josheshin.

Pa dyshim, edhe akti i prostitucionit fizik degjeneroi në prostitucion shpirtëror. Njerëzit e përfshirë përfundimisht u morën me praktikat adhuruese pagane, në të cilat Izraeli "u bashkua me Baalin e Peorit"; domethënë, ata u lidhën disi me këtë zot të rremë dhe madje flijuan për të. Përkundër gjithçkaje që u ishte mësuar dhe thënë, ata ishin të gatshëm t'i hidhnin të gjitha në nxehtësinë e pasionit dhe të epshit.

Si mund të kishte ndodhur kjo? Lehtësisht! Duke e forcuar ndërgjegjen e tyre me mëkatin e parë, atë fizik, ata ishin të pjekur për të rënë në atë të fundit, atë shpirtëror, i cili ishte dhe qëllimi përfundimtar i Satanit. Ata u poshtëruan aq shumë saqë, sipas tekstit, një burrë e solli gruan e tij Medianite brenda në kamp, pikërisht para Moisiut dhe para njerëzve, që qanin jashtë tabernakullit.

`Mendjet dhe trupat tanë janë të lidhur ngushtë. Ajo që ndikon në njërën ndikon edhe në tjetrën. Çfarë mund të mësojmë nga kjo histori sesa e rrezikshme mund të jetë indulgjenca në aspektin shpirtëror për ne?`