---
title:  Histori misioni
date:  10/12/2021
---

#### Vaksina e Dashurisë

Jang Dong-un, 65 vjeç

Shumë herë, gjatë ditës, në telefonin tim shfaqen mesazhe urgente. Mesazhet kanë informacion rreth COVID and njoftojnë të mos dalim nga shtëpia.

Rajoni i Koresë Jugore, ku unë jetoj, njihej si një zonë e paprekur nga COVID. Por atëherë, pacienti N. 31 e solli virusin, kur erdhi të merrte pjesë në takimin e një grupi i degëzimit Kristian. Ai takim ishte arsyeja e përhapjes shumë të shpejtë të virusit. Shumë shpejt, qyteti im u kthye në qytetin më të infektuar në vend, me qindra raste të reja çdo ditë.  Numri i të infektuarve kaloi 6.000 në më pak se një muaj, pas atij takimi. Ndërsa media raportonte, çdo ditë, rreth gjendjes në rajonin tonë, gjithë Koreja e Jugut na shihte me përçmim dhe na konsideronte si fajtorë për përhapjen e virusit në gjithë vendin.

Çdo gjë ndaloi brenda një çasti. Nuk kishte njerëz në dyqane, në pazare dhe në restorante. Askush nuk blinte apo shiste. Në rrugë shiheshin shumë pak makina. Virusi i padukshëm e ktheu përmbys botën e dukshme.

Edhe kisha ime u prek. Ka disa dekada që unë ndaj dashurinë e Jezusit, por aktivitetet e mia misionare dhe të adhurimit ndaluan. Pyesja vetën nëse kisha e Perëndisë do ishte e detyruar të mbyllej. Duhet të ndalonim punën dhe të prisnim virusin të kalonte? Unë nuk mund të prisja. Ndërsa bota mbyllej, unë lutesha.

“Ati im, e di që një krizë botërore është mundësi për Ty. Çfarë do bësh të mundur për mua?” u luta sërish dhe sërish.

Një dritë e fortë shkëlqeu në errësirën e thellë. M’u kujtua se kisha mësuar të bëja dezinfektues duarsh, me departamentin e shëndetit të konferencës.

“Një nga gjërat që u duhet njerëzve tani është dezinfektues,” mendova.

Me ndihmën e departamentit të shëndetit, anëtarët e kishës sime bënë rreth 1.000 shishe me dezinfektues dhe i shpërndanë në pazaret e jashtme. Përdornim maska dhe dorashka që të shpërndanim shishet. Njerëzit përgjigjeshin sikur po u jepnim një nga gjërat më të vlefshme në botë. Ata tregonin mirënjohje të sinqertë. Ne nuk e përmendnim emrin e kishës por shumë na pyetën, “Nga vini?” ose “Cilën organizatë përfaqësoni?” Ne u përgjigjeshim që ishim me Kishën Adventiste të Ditës së Shtatë.

Kriza u kthye në një mundësi. Shfaqja a dashurisë së Perëndisë nëpërmjet punës sonë, shkriu zemrat e ngrira nga COVID-19.

Pastaj Perëndia më dha një ide tjetër. I gjithë vendi hyri në panik kur nuk kishte më maska për të blerë. Njerëzit prisnin në radhë shumë të gjata për të blerë ndonjë nga maskat e pakta.

“Si mund t’i ndihmoj këta njerëz?” pyeta veten.

Ndërsa mendoja rreth kësaj, kujtova se kisha përdorur makinë qepëse kur kisha qënë e re. Fillova të qepja maska në shtëpi. Anëtarë të tjerë të kishës morën vesh rreth iniciativës sime dhe ofruan të ndihmonin. Përfshirja e tyre më dha kurajo dhe forcë. Mbi gjithçka, gëzohesha tek shihja anëtarët e kishës, që kishin ndaluar së punuari për Krishtin, për shkak të virusit, të gjallëroheshin sërish.

Perëndia ynë është Perëndia i ndryshimeve dhe Ai mund të kthejë krizat në mundësi. Njerëzit, të ndarë nga distanca sociale, u afruan nëpërmjet dezinfektuesit dhe maskave. Kisha ime është kthyer në një vend ku ndahet vaksina e dashurisë, vaksina më e mirë në kohë krize. Kemi shpërndarë 3.000 shishe me desinfektues dhe qindra maska.

Nëpërmjet kësaj pune, të frymëzuar dhe forcuar nga Perëndia, unë lutem që toka të mbushet jo me COVID-19 por me “njohurinë e Zotit ashtu si ujërat mbulojnë detin” (Isaia 11:9).

Një pjesë e Ofertave të Sabatit të 13të të këtij tremujori do të ndihmojë në ndërtimin e një qendre misionare në rajonin e Koresë së Jugut ky ndodhet kisha e Jang Dong-un.

Fakte të Shpejta

-	Elementi më i njohur i kuzhinës Koreane ështe kimçi – një gatesë e përgatitur me perime të ndryshme të fermentuara.