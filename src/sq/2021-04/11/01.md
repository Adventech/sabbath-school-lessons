---
title:  Ligji i Përtërirë në Shkrimet e mëvonshme
date:  04/12/2021
---

### Lexoni për studimin e kësaj jave
2 Mbretërve 22; Nehemia 9:6; Jeremia 7:1–7; Psalmi 148:4; Jeremia 29:13; Mikea 6:1–8; Danieli 9:1–19.

> <p>Vargu përmendësh</p>
> “ ‘Por aty do të kërkosh Zotin, Perëndinë tënd; dhe do ta gjesh, në rast se do ta kërkosh me gjithë zemër dhe me gjithë shpirt’ ”(Ligji i Përtërirë 4:29).

Një prej gjërave më mahnitëse të Biblës, veçanërisht në Dhiatën e Vjetër, është sesi ajo shpeshherë e citon veten. Pra, shkruesit e mëvonshëm të Dhiatës së Vjetër referohen tek ajo çfarë kanë shkruar shkruesit e mëparshëm, duke përdorur shkrimet e tyre për të dhënë mesazhin.

Për shembull, Psalmi 81 përdor librin e Eksodit, duke cituar pothuajse fjalë për fjalë parathënien e Dhjetë Urdhërimeve, ku lexojmë: “Unë jam Zoti, Perëndia yt, që të nxori nga vendi i Egjiptit; hap gojën tënde dhe unë do të ta mbush” (Psalmi 81:10).

Në tërë Dhiatën e Vjetër është referuar libri i Zanafillës, veçanërisht historia e Krijimit, si p.sh.: “Shikova tokën, dhe ja, ajo ishte pa formë dhe boshe; qiejt ishin pa dritë” (Jeremia 4:23; shih edhe Zanafilla 1:2).

Po ashtu shumë herë shkruesit e mëvonshëm të Dhiatës së Vjetër, si p.sh., profetët, e kanë referuar librin e Ligjit të Përtërirë, i cili kishte rolin qendror në jetën e besëlidhjes së Izraelit të hershëm. Këtë javë do të studiojmë se si ky libër u përdor nga shkruesit e mëvonshëm të Dhiatës së Vjetër dhe çfarë nga mesazhi i tyre ia vlen ende për ne sot?

_\*Studioni mësimin e kësaj jave për t’u përgatitur për të Shtunën, 11 dhjetor._