---
title:  Rrethprisni zemrat tuaja
date:  24/10/2021
---

Ligji i Përtërirë 10 është një vazhdim i Ligjit të Përtërirë 9, dhe është në thelb rikonfirmimi i Zotit për besëlidhjen që Ai kishte bërë me Izraelin. Në të vërtetë, pjesa më e madhe e këtij libri është një lloj rinovimi i besëlidhjes. Kjo ndodhi, edhe pas mëkatit të tyre të tmerrshëm në Horeb, në të cilin Moisiu i la ata vetëm për pak kohë dhe ata ranë në adhurimin idhujtar, e sërish Perëndia akoma nuk kishte mbaruar punë me ta.

`Lexoni Ligji i Përtërirë 10: 1–11. Çfarë po ndodh këtu që na ndihmon ne të kuptojmë se Perëndia i fali popullit të tij mëkatin e tyre dhe po rikonfirmonte premtimin e besëlidhjes, që u ishte bërë atyre dhe etërve të tyre?`

Moisiu theu pllakat e Dhjetë Urdhërimeve (Ligji i Përtërirë 9:17) - një shenjë e besëlidhjes së prishur (Ligji i Përtërirë 32:19). “Për të treguar neveri për krimin e tyre, ai hodhi pllakatat prej guri dhe ato u thyen në sytë e të gjithë njerëzve, duke treguar kështu që, ashtu si kishin thyer besëlidhjen e tyre me Perëndinë, kështu Zoti e kishte thyer besëlidhjen e Tij me ta” - Ellen G. White, Patriarchs and Prophets, f. 320

Kështu, fakti që Zoti i tha Moisiut të krijonte pllakata të reja "ashtu si të parat" dhe të shkruante mbi to fjalët që ishin në të parat tregon se Zoti i kishte falur njerëzit dhe nuk kishte hequr dorë prej tyre.

`Lexoni Ligji i Përtërirë 10: 14–16. Çfarë po u thotë Zoti? Cili është kuptimi i imazheve që Perëndia përdori këtu?`

Këtu ka një përzierje imazhesh: lëkura, zemra, qafa. Sidoqoftë, çështja është e qartë. Rrethprerja ishte një shenjë e besëlidhjes, por është vetëm një shenjë e jashtme. Zoti dëshironte zemrat e tyre, domethënë mendjet e tyre, afeksionet e tyre, dashurinë e tyre. Imazhi me qafë të ngurtë thjesht tregonte sesa kokëfortë ishin ata në mungesën e vullnetit të tyre për t'iu bindur Zotit. Dhe, në thelb, këtu dhe gjetkë, Perëndia u kishte thënë atyre që të ndaleshin me besnikëritë e tyre të përçara dhe t'i shërbenin Atij me gjithë zemër dhe shpirt.

`Mendoni për të gjitha rastet që Perëndia ju ka falur mëkatet tuaja. Çfarë duhet t'ju tregojë kjo për mëshirën e Tij?`