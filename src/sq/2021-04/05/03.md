---
title:  Duajeni të huajin
date:  25/10/2021
---

Mes këtyre paralajmërimeve Moisiu deklaron: "Ja, Zotit, Perëndisë tënd, i përkasin qiejt, toka dhe gjithçka ajo përmban" (Ligji i Përtërirë 10:14). Çfarë shprehje e fuqishme e sovranitetit të Perëndisë, një ide e gjetur në vende të tjera në Bibël, gjithashtu: "Zotit i përket toka dhe të gjitha gjërat që janë mbi të, bota dhe banorët e saj" (Psa. 24: 1).

`Lexoni Ligji i Përtërirë 10: 17–19. Çfarë deklarate tjetër bën Moisiu për Zotin gjithashtu, këtu? Edhe më e rëndësishme, çfarë urdhëron Perëndia për popullin e Tij si rezultat i asaj deklarate?`

Perëndia Jahve nuk është vetëm sovrani i qiellit dhe i tokës, Ai është gjithashtu "Zoti i perëndive dhe Zoti i zotëve" (Ligji i Përtërirë 10:17). Kjo nuk do të thotë që ka perëndi të tjera, perëndi më të vogla, të tilla si perënditë e supozuara që paganët përreth tyre adhuronin. Përkundrazi, është një mënyrë për të folur, më shumë sesa thjesht të qenurit i vetmi Zot ("Tani e shikoni që unë jam Ai dhe që nuk ka Perëndi tjetër përveç meje" [Ligji i Përtërirë 32:39]), ajo pohon epërsinë e Tij totale mbi të gjitha fuqitë e tjera, reale ose të imagjinuara, qofshin në qiell apo në tokë.

Teksti thotë gjithashtu, se Ai është "Zoti i madh, i fuqishëm dhe i madhërishëm, i cili nuk tregon anshmëri dhe as nuk merr rryshfet". E gjithë kjo është pjesë e një mesazhi më të madh: Perëndia është Perëndia juaj, dhe ju, njerëzit e Tij, duhet t'i bindeni Atij.

Çfarë kontrasti i fuqishëm po na paraqitet këtu. Po, Zoti është Zoti i perëndive dhe Zoti i Lordëve, Sunduesi Sovran dhe mbështetësi i krijimit (Kol. 1:16, 17), por Ai gjithashtu kujdeset për jetimin, të venë dhe të huajin, dhe Ai tregon kujdes, duke shërbyer për nevojat e tyre imediate fizike. Zoti që është i ndjeshëm edhe nëse një harabel bie përtokë (Mat. 10:29), Ai di për gjendjen e vështirë të atyre që janë të margjinalizuar nga shoqëria. Me fjalë të tjera, Perëndia po u thotë njerëzve që, “Ok, në rregull, mbase ju jeni të zgjedhurit, ju jeni të veçantë dhe unë ju dua, por unë i dua edhe të tjerët, përfshirë nevojtarët dhe të pafuqishmit midis jush. Dhe ashtu si unë i dua ata, edhe ju duhet t'i doni ata. Ky është një nga detyrimet tuaja të besëlidhjes, dhe ndër më të rëndësishmit.

`Lexoni Psalmi 146: 5–10. Cili është mesazhi i Psalmit, që pasqyron atë që po thotë Perëndia në këto vargje dhe çfarë duhet të na tregojë kjo për ne sot, si të krishterë?`