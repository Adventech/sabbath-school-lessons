---
title:  Për më tepër studim
date:  29/10/2021
---

Është e vështirë të imagjinohet sesi edhe në kohët më të mira, të tilla si nën sundimin e Davidit dhe Solomonit, kombi i Izraelit mund të kishte qenë i bekuar kaq shumë nga Perëndia e, megjithatë të kishte shtypur kaq shumë të varfërit, të pafuqishmit dhe të dëbuarit midis tyre.

“Pastaj, duke qenë se keni shtypur të varfrin dhe kërkoni prej tij taksa në grurë, megjithëse keni ndërtuar shtëpi prej guri të palatuar, nuk do të banoni në to; keni mbjellë vreshta të mrekullueshme, por nuk do ta pini verën e tyre.

Unë i njoh shkeljet tuaja të shumëfishta dhe mëkatet tuaja të mëdha:

Ju shtypni të drejtin, pranoni dhurata dhe u bëni padrejtësi të varfërve në gjyq;(Amos 5:11,12).

"Zoti hyn në gjyq me pleqtë e popullit të tij dhe me princat e tij: "Jeni ju që e keni përpirë vreshtin; trupat pa jetë të të varfërve ndodhen në shtëpitë tuaja” (Isa. 3:14).

**Pyetje për diskutim**

`1. Izraeli duhej të mbante mend se ata kishin qenë "të huaj" në Egjipt, e cila ishte një arsye pse ata duhet t’i trajtonin të huajt dhe të dëbuarit në Izrael ashtu siç dëshironin të ishin trajtuar kur ishin të dëbuar. Si lidhet kjo e vërtetë me ungjillin, me idenë se, me anë të gjakut të Jezusit, ne jemi çliruar nga skllavëria e mëkatit? Pse, dhe në cilat mënyra paralele, ajo që Jezusi ka bërë për ne duhet të ndikojë në mënyrën sesi i trajtojmë të tjerët, veçanërisht më të pafuqishmit mes nesh?`

`2. Mendoni për këtë. Ne mund të adhurojmë në ditën e duhur, të kuptojmë të vërtetën në lidhje me vdekjen, ferrin, damkën e bishës etj. Në rregull, por çfarë vlere ka kjo nëse i trajtojmë të tjerët me përçmim, ose shtypim të dobëtit midis nesh, ose nuk e zbatojmë drejtësinë në mënyrë të paanshme kur kemi nevojë të gjykojmë një situatë? Veçanërisht për shkak të së vërtetës që kemi, pse duhet të jemi tepër të kujdesshëm për të mos menduar se, vetëm duke e ditur të vërtetën, në vetvete, s'është gjë tjetër veçse ajo që kërkon Zoti nga ne? Pse është ai një kurth potencialisht i rrezikshëm për ne?`

`3. Çfarë roli duhet të ketë besimi ynë për të na ndihmuar të kuptojmë atë, që zakonisht quhet "të drejtat e njeriut"?`

Sot në Shqipëri dielli perëndon në orën 17:39,në Kosovë - në 17:32. Sabat të lumtur!