---
title:  Besim i pastër përpara Perëndisë
date:  28/10/2021
---

`Lexoni Ligji i Përtërirë 24: 10–15. Cilat parime të rëndësishme shprehen këtu në lidhje me mënyrën sesi duhet t'i trajtojmë ata, që janë nën kontrollin dhe varësinë tonë?`

Përsëri, ne shohim shqetësimin e Zotit për dinjitetin themelor njerëzor. Po, ndoshta dikush ju ka borxh diçka dhe është koha për ta marrë pas - por tregojini personit pak respekt, pak dinjitet, apo jo? Mos shkoni duke u futur në strehën e tij dhe ta kërkoni atë borxh. Në vend të kësaj, prisni jashtë dhe e lini të vijë dhe t'jua japë. Ligji i Përtërirë 24:12, 13 duket se thotë se, nëse ndonjë shpirt i varfër ju dha rrobat e tij si "kolateral", ju duhet të paktën ta lini të flejë brenda tyre atë natë. Vargjet e tjera kanë të bëjnë me atë sesi dikush sillet me të varfrit që punojnë për të, të cilët mund të shtypen kaq lehtë. Mos i shtypni, sepse në sytë e Zotit është një mëkat dhe, padyshim edhe i rëndë madje. Përsëri, nëse Izraeli do të ishte një dëshmitar, një popull i shenjtë, që ecte në të vërtetën mes një bote të zhytur në gabime, idhujtari, të liga dhe mëkat, edhe pse të tillë ata do të duhej të silleshin mirë me më të dobëtit dhe më të margjinalizuarit midis tyre. Përndryshe, dëshmia e tyre nuk do të vlente më asgjë.

`Lexoni Jakobin 1: 27–2: 11. Çfarë po thotë Jakobi këtu, që pasqyron atë që Perendia po i thoshte njerëzve të Tij tek Ligji i Përtërirë? Çfarë rëndësie ka tek fakti që, në këto vargje Jakobi lidh keqtrajtimin e të varfërve me Dhjetë Urdhërimet?`

Megjithëse asgjë tek Dhjetë Urdhërimet në vetvete nuk lidhet drejtpërdrejt me shfaqjen e padrejtësisë së të pasurve mbi të varfrit, duke iu përmbajtur me përpikëri shkronjës së ligjit, ndërsa në të njëjtën kohë keqtrajtimi i të varfërve ose nevojtarëve përbën një provokim të rëndë ndaj besimit të vërtetë dhe çdo pretendimi për të mbajtur urdhërimet. Të duash të afërmin tënd si veten tënde është shprehja më e lartë e ligjit të Perëndisë - dhe kjo është e vërteta e tanishme tani aq sa ishte në kohën e Jakobit dhe ashtu siç ishte kur Moisiu i foli Izraelit në kufijtë e Tokës së Shenjtë.

`Pse duhet që ne si Adventistë të Ditës së Shtatë, që e marrim seriozisht mbajtjen e ligjit, të sigurohemi se jemi aq seriozë përsa i përket fjalëve të Jakobit dhe Ligjit të Përtërirë? Duke pasur parasysh atë që lexojmë tek Jakobi, pse duhet që besimi ynë në mbajtjen e ligjit duhet vetëm të na forcojë vendosmërinë tonë për të ndihmuar të varfrit dhe nevojtarët midis nesh?`