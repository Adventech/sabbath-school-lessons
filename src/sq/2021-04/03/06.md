---
title:  Imazhe të tjera
date:  14/10/2021
---

Studimet biblike kanë njohur prej kohësh ngjashmëritë midis besëlidhjes së Izraelit me Perëndinë dhe marrëveshjeve të tjera të besëlidhjes midis mbretërive. Ky paralelizëm nuk duhet të na befasojë. Zoti thjesht po punonte me njerëzit e Tij në një mjedis, që ata mund ta kuptonin.

Gjithashtu, ideja e një besëlidhjeje, një marrëveshjeje ligjore midis dy palëve, me rregulla dhe kushte, mund të duket shumë e ftohtë dhe shumë formale. Megjithëse ai element duhet të ekzistojë domosdoshmërisht,(në fund të fundit Zoti është Ligj-dhënësi), nuk është aq i gjerë sa të përfshijë thellësinë dhe gjerësinë e llojit të marrëdhënies, që Zoti donte me popullin e Tij. Prandaj, imazhe apo shëmbëlltyra të tjera janë përdorur tek Ligji i Përtërirë për të ndihmuar në portretizimin e së njëjtës ide si besëlidhja midis Zotit dhe Izraelit, por, sa për t'i dhënë asaj dimensione të shtuara.

`Lexoni Ligji i Përtërirë 8: 5; Ligji i Përtërirë 14: 1; dhe Ligji i Përtërirë 32: 6, 18–20. Çfarë lloj imazhi përdoret këtu dhe si mund të ndihmojë kjo të qartësojë marrëdhëniet që Zoti donte me njerëzit e tij?`

Lexoni Ligji i Përtërirë 4:20 dhe Ligji i Përtërirë 32: 9. Çfarë imazhi është përdorur këtu, dhe si na ndihmon kjo për të zbuluar llojin e marrëdhënies që Zoti donte me njerëzit e tij?

Në secilin rast, ekziston ideja e familjes, e cila, idealisht, duhet të jetë lidhja më e afërt, më e ngushtë dhe më e dashur. Perëndia gjithmonë e ka dashur këtë lloj marrëdhënieje me njerëzit e Tij. Edhe pas refuzimit të tyre të turpshëm ndaj Jezusit gjatë kohës së kryqëzimit, Jezusi i tha Marisë, pasi Ai ishte ringjallur: "Shkoni dhe u thoni vëllezërve të Mi të shkojnë në Galile dhe atje do të më shohin" (Mat. 28:10). Edhe si Krishti i ringjallur, Ai u referohej dishepujve si "vëllezërit e mi", një shembull i dashurisë dhe hirit, që buron nga dashuria për ata, që sigurisht nuk e meritonin atë. Kjo në thelb ka qenë marrëdhënia midis Perëndisë dhe njerëzimit, e cila ka qenë gjithmonë që nga fillimi: hiri dhe dashuria e dhënë për ata, që nuk e meritonin.

`Çfarë lloj marrëdhënie keni me Perëndinë? Si mund ta thelloni atë dhe të mësoni ta doni Atë, ndërsa në të njëjtën kohë të kuptoni detyrimin tuaj të besëlidhjes për t'iu bindur ligjit të Tij? Pse këto dy ide nuk janë kontradiktore, por në fakt plotësuese?`