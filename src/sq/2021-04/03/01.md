---
title:  Besëlidhja e Përjetshme
date:  09/10/2021
---

### Lexoni për studimin e kësaj jave
Zanafilla 12:1–3; Rom. 4:1–5; Eksodi 2:24; Ligji i Përtërirë 5:1–21; Ligji i Përtërirë 26:16–19; Ligji i Përtërirë 8:5; Mat. 28:10.

> <p>Vargu përmendësh</p>
> "Dhe do të caktoj besëlidhjen time midis meje dhe teje, si dhe me pasardhësit e tu, nga një brez në një brez tjetër; kjo do të jetë një besëlidhje e përjetshme, me të cilën unë do të marr përsipër" (Zanafilla 17: 7).

astaj unë pashë një engjëll tjetër duke fluturuar në mes të qiellit, duke pasur ungjillin e përjetshëm për t'u predikuar atyre që banojnë në tokë - çdo kombi, fisi, gjuhe dhe populli "(Zbulesa 14: 6). Vini re, "ungjilli i përjetshëm", i përjetshëm, sepse gjithmonë ka pas ekzistuar, si në të qenit gjithmonë atje, ashtu edhe si na është premtuar në Krishtin Jezus "para se të fillonte koha" (Titit 1: 2).

Prandaj, nuk është çudi që Bibla flet herë pas here për «besëlidhjen e përjetshme» (Zanafilla 17: 7; Isa. 24: 5; Ezek. 16:60; Heb. 13:20), sepse thelbi i ungjillit është besëlidhja dhe thelbi i besëlidhjes është ungjilli: Perëndia nga hiri dhe dashuria e Tij shpëtuese ju ofron një shpëtim që ju nuk e meritoni dhe nuk mund ta fitoni vetë; dhe ju si përgjigje ndaj kësaj e doni "...Zotin, Perëndinë tuaj, me gjithë zemrën tuaj, me gjithë shpirtin tuaj, me gjithë mendjen tuaj e me gjithë forcën tuaj!" (Marku 12:30), një dashuri, që shfaqet duke iu bindur ligjit të Tij. "Sepse kjo është dashuria e Perëndisë: që ne të zbatojmë urdhërimet e tij; dhe urdhërimet e tij nuk janë të rënda" (1 Gjonit 5: 3).

Këtë javë do të shohim idenë e besëlidhjes siç shprehet në librin e Ligjit të Përtërirë, ku bëhet e dukshme besëlidhja dhe gjithçka që ajo përfshin.

* Studioni mësimin e kësaj jave për t’u përgatitur për të shtunën, 16 tetor.