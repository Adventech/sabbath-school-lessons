---
title:  Për më tepër studim
date:  15/10/2021
---

“Fryma e skllavërisë lind nga kërkimi për të jetuar në përputhje me fenë ligjore, përmes përpjekjes së sforcuar për të përmbushur detyrimet e ligjit, duke përdorur forcat tona. Ka shpresë për ne vetëm kur hyjmë nën besëlidhjen Abrahamike, e cila është besëlidhja e hirit me anë të besimit në Krishtin Jezus. Ungjilli që iu predikua Abrahamit, përmes të cilit ai kishte shpresë, ishte i njëjti ungjill që na predikohet sot, përmes të cilit ne kemi shpresë. Abrahami pa drejt Jezusit, i cili është gjithashtu Autori dhe Plotësonjësi i besimit tonë - Ellen G. White Comments, The SDA Bible Commentary, vol. 6, p. 1077

“Para se të hidheshin themelet e tokës, Ati dhe Biri ishin bashkuar në një besëlidhje për të shpenguar njeriun nëse do të mundej nga Satani. Ata kishin shtrënguar duart e tyre në një premtim solemn sipas të cilit Krishti duhet të bëhej garancia për racën njerëzore. Zotim, të cilin Krishti e ka përmbushur. Kur mbi kryq Ai thirri: "Ka mbaruar", ai iu drejtua Atit. Misioni ishte kryer plotësisht. Tani Ai deklaron: At, kjo mbaroi. Unë e kam bërë vullnetin tënd, o Perëndia im. Unë kam përfunduar shlyerjen e mëkateve. Nëse drejtësia Jote plotësohet, " O Atë, unë dua që atje ku jam unë, të jenë me mua edhe ata që më ke dhënë” Gjoni 19:30; 17:24”- Ellen G. White, Biografia e Dashurisë, f. 834

**Pyetje për diskutim**

`1. Ndaluni pak në idenë se edhe para themelimit të botës, Ati dhe Biri ishin "bashkuar në një besëlidhje" për të na çliruar nëse raca njerëzore do të kishte rënë në mëkat. Pse duhet të jetë kaq inkurajuese për ne kjo gjë? Çfarë duhet të na mësojë kjo në lidhje me dëshirën e madhe të Zotit që ne të shpëtohemi në Mbretërinë e Tij?`

`2. Si kishë Adventiste e Ditës së Shtatë, në cilat mënyra duhet të plotësojmë rolin që Izraeli i lashtë duhet të kishte përmbushur në kohën e tij? Si mund të mësojmë të shmangim gabimet që bën ata?`

`3. Pse ungjilli dhe premtimet e ungjillit janë kaq thelbësore për të gjithë idenë e Besëlidhjes së Re? Cilat tekste mund të gjeni në Dhiatën e Re, që tregojnë sesi ligji dhe bindja ndaj ligjit nuk u shfuqizuan nën Besëlidhjen e Re, siç mësohen zakonisht nga të krishterët e tjerë? Si mendoni, përse ka kaq shumë të krishterë, që thonë se ungjilli anulon nevojën për të mbajtur Dhjetë Urdhërimet?`

Sot në Shqipëri dielli perëndon në orën 17:59,në Kosovë - në 17:52. Sabat të lumtur!