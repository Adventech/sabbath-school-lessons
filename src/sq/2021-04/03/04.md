---
title:  Libri i Besëlidhjes
date:  12/10/2021
---

Megjithëse ideja e besëlidhjes (fjala “berit” në hebraisht), për të përshkruar marrëdhëniet e Perëndisë me njerëzit e tij, gjendet në të gjithë Biblën, kjo fjalë shfaqet aq shpesh në Ligjin e Përtërirë saqë Ligji i Përtërirë është quajtur "Libri i Besëlidhjes".

`Shikoni Ligji i Përtërirë 5: 1–21. Çfarë po ndodh këtu që ndihmon për të treguar sesa qëndrore është ideja e besëlidhjes (berit) për librin e Ligjit të Përtërirë?`

Jo shumë kohë pasi bijtë e Izraelit u shpenguan nga Egjipti, Perëndia vendosi besëlidhjen me ta, në Sinai, pak përpara se të hynin në Tokën e Premtuar. Pastaj,sërish pas një devijimi 40-vjeçar, pak para se të “hynin përsëri” në Tokën e Premtuar, e cila ishte një pjesë qëndrore e premtimit të besëlidhjes (shih Zanafilla 12: 7; Eksodi 12:25), përmes zëdhënësit të Tij, Moisiut, Perëndia përsëri u jep Dhjetë Urdhërimet, një mënyrë për të ritheksuar sesa e rëndësishme ishte për ta të rinovonin gjithashtu detyrimet e tyre të besëlidhjes.

Zoti do të përmbushte premtimet e Tij besëlidhëse, që u kishte dhënë atyre. Tani, ata janë të detyruar të mbajnë pjesën e tyre të marrëveshjes: “Kështu Ai ju shpalli besëlidhjen e Tij që Ai ju urdhëroi të kryeni, Dhjetë Urdhërimet; dhe Ai i shkroi ato në dy pllaka guri '”(Ligji i Përtërirë 4:13). Ai e bëri atë në Sinai, dhe tani Ai po e bënte përsëri, në Moab, pak para se ata të merrnin tokën e premtuar atyre përmes premtimit të dhënë etërve shekuj më parë, një manifestim i "besëlidhjes së përjetshme", që ishte i lashtë edhe më shumë sesa vetë ekzistenca e botës.

“Para se të hidheshin themelet e tokës, Ati dhe Biri ishin bashkuar në një besëlidhje për të çliruar njeriun nëse do të mundej nga Satani. Ata kishin shtrënguar duart e tyre në një premtim solemn sipas të cilit, Krishti do të bëhej siguruesi për racën njerëzore - Ellen G. White, Biografia e Dashurisë.

`Lexoni Ligji i Përtërirë 5:3. Si e kuptojmë këtë varg?`

`Çfarë po u thoshte Moisiu atyre? Me shumë gjasë Moisiu po theksonte faktin se baballarët e tyre ishin zhdukur tani dhe premtimet e mrekullueshme të besëlidhjes, që u ishin bërë etërve të tyre tani po u bëheshin atyre. Kjo mund të ketë qenë mënyra që zgjodhi Moisiu për t'i vënë në dijeni se nuk duhet të devijonin, siç kishte bërë brezi i mëparshëm. Premtimet (dhe detyrimet) tani janë të tyret.`