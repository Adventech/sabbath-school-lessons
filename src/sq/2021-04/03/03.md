---
title:  Besëlidhja dhe Izraeli
date:  11/10/2021
---

"Jo, nuk është as nga drejtësia jote as nga ndershmëria e zemrës sate, që ti hyn për të pushtuar vendin e tyre, por nga ligësia e këtyre kombeve që Zoti, Perëndia yt, po i dëbon para teje, dhe për të mbajtur fjalën e dhënë etërve të tu, Abrahamit, Isakut dhe Jakobit"(Ligji i Përtërirë 9: 5; shih gjithashtu Ligji i Përtërirë 9:27). Si shfaqet realiteti i premtimeve të besëlidhjes në këtë varg?

Edhe këtu shfaqet besëlidhja e hirit: Perëndia punoi për ta - me gjithë gabimet e tyre të vazhdueshme. (Kjo është mënyra sesi funksionon ungjilli edhe sot). Dhe ishte për shkak të premtimit të dhënë etërve që hiri i Zotit iu dha brezave të tyre të ardhshëm.

Në ballafaqimet e Moisiut me njerëzit, të cilëve u ishin dhënë premtimet e besëlidhjes, ai shpesh iu referua premtimeve të besëlidhjeve, që iu ishin bërë patriarkëve.

`Lexoni Eksodi 2:24; Eksodi 6: 8 dhe Levitiku 26:42. Çfarë po thuhet këtu që na ndihmon të kuptojmë sesi funksionojnë premtimet e besëlidhjes?`

Eksodi nga Egjipti, simboli i madh i hirit shpëtues të Perëndisë, u bazua gjithashtu në besëlidhjen që Perëndia u kishte bërë etërve të tyre. Kjo do të thotë që, edhe para se të lindnin përfituesit e besëlidhjes, premtimet ishin bërë edhe në emër të tyre. Kështu, pa asnjë meritë të tyren, ata morën çlirimin e premtuar, të cilin Perëndia e bëri për ta përmes mrekullive dhe ngjarjeve të Eksodit.

Sigurisht, gjërat nuk mbaruan këtu. Ata u larguan nga Egjipti, por për të shkuar ku? Pikërisht në Sinai, ku u themelua besëlidhja me ta "zyrtarisht" (shih Eksodi 20). Dhe thelbësore për atë besëlidhje ishte ungjilli dhe ligji, Dhjetë Urdhërimet, të cilave u thirrën që t’iu bindeshin, një shfaqje e marrëdhënies së tyre shpëtuese me Zotin, i cili tashmë i kishte shpenguar (ungjilli). Prandaj, vazhdimisht në Ligjin e Përtërirë, ata thirreshin t'i bindeshin këtij ligji si pjesa, që u takonte atyre në besëlidhje, e cila ishte ratifikuar në Sinai.

`Çfarë roli duhet të luajë ligji i Zotit në jetën tonë sot, ne që jemi shpëtuar nga hiri dhe, pse është ai ligj kaq vendimtar për përvojën tonë me Zotin?`