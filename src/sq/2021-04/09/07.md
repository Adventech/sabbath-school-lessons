---
title:  Për më tepër studim
date:  26/11/2021
---

“Pendimi ynë duhet të jetë më i sinqertë në çdo hap në përvojën tonë të Krishterë. Janë ata, që Zoti i ka falur, ata që Ai i njeh si njerëzit e Tij, të cilëve iu thotë: “Atëherë do të kujtoni rrugët tuaja të këqija dhe veprimet tuaja, që nuk ishin të mira dhe do të bëheni të neveritshëm për vetë sytë tuaj, për paudhësitë tuaja dhe për veprimet tuaja të neveritshme’(Ezekieli 36:31). Dhe prapë: ‘Unë do të lidh besëlidhjen time me ty dhe ti do të pranosh që unë jam Zoti, me qëllim që të mbash mend, të të vijë turp dhe të mos hapësh gojën për shkak të konfuzionit tënd, kur të kem bërë shlyerjen e fajit për të gjitha ato që ke bërë", thotë Zoti, Zoti’ (Ezekieli 16:62, 63). Atëherë buzët tona nuk do të flasin për të na lavdëruar. Ne do të mësojmë se plotësia gjendet vetëm tek Jezus Krishti dhe do të bëjmë tonën dëshminë e apostullit. ‘Në fakt unë e di se në mua, domethënë në mishin tim nuk banon asgjë e mirë’(Romakëve 7:18). ‘Sa për mua, mos ndodhtë kurrë që unë të mburrem me tjetër gjë, veç për kryqin e Zotit tonë Jezus Krisht, për të cilin bota është kryqëzuar tek unë edhe unë te bota’(Galatasve 6:14)”—Ellen G. White, Mësime ndryshe nga Jezusi, vëll.1, fq. 139, 140.

“ ‘Mirësia e Perëndisë të prin në pendim’(Romakëve 2:4). Mëshira, dhembshuria dhe dashuria hyjnore rrethojnë si një zinxhir i artë, çdo shpirt të rrezikuar. Zoti deklaron: ‘Po, të kam dashur me një dashuri të përjetshme; prandaj të kam tërhequr me dashamirësi’ Jeremia 31:3”—Ellen G. White, Mësimet ndryshe nga Jezusi, vëll.2, fq. 24.

**Pyetje për diskutim**

`1. Edhe pse ne duhet të pendohemi, si ta shmangim grackën e të parit të pendimit si një mjet shpëtimi? Cila është e vetmja rrugë, që na bën të drejtë përpara Perëndisë?`

`2. “Atëherë Juda, që e kishte tradhtuar, kur pa se e dënuan Jezusin, u pendua dhe ua ktheu krerëve të priftërinjve dhe pleqve të tridhjetë siklat prej argjendi, duke thënë: “Mëkatova, duke tradhëtuar gjakun e pafaj”. Por ata thanë: “Po ne ç’na duhet? Punë për ty!”.  Dhe ai, mbasi i hodhi siklat prej argjendi në tempull, u largua dhe shkoi e u var në litar” (Mateu 27:3–5). Pa dyshim, Judës i erdhi keq për atë çfarë i kishte bërë Jezusit (ai vrau veten për këtë). Pse veprimet e tij gjithsesi nuk janë parë si një pendim i vërtetë?`

`3. Si realiteti i gjendjes sonë mëkatare dhe mëkatet tona personale duhet të na mbajnë ne të përulur (jogjykues) përpara të tjerëve dhe përpara Zotit? Duke reflektuar rreth faktit që falja e mëkateve tona u mundësua vetëm me një çmim të shtrenjtë – vdekjen e Birit të Perëndisë – çfarë na tregon kjo se sa i tmerrshëm në të vërtetë është mëkati?`

Sot në Shqipëri dielli perëndon në orën 16:14,në Kosovë - në 16:04. Sabat të lumtur!