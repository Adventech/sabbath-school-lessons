---
title:  Të kthejnë zemrat e tyre
date:  20/11/2021
---

### Lexoni për studimin e kësaj jave
Ligji i Përtërirë 5:22–29; Ligji i Përtërirë 4:25–31; Ligji i Përtërirë 30:1–10; Mateu 3:1–8; Marku 1:15; Veprat 2:37, 38.

> <p>Vargu përmendësh</p>
> “ ‘Por aty do të kërkosh Zotin, Perëndinë tënd; dhe do ta gjesh, në rast se do ta kërkosh me gjithë zemër dhe me gjithë shpirt’ ” (Ligji i Përtërirë 4:29).

Një fakt i thjeshtë na ndjek tërë jetën tonë: jemi mëkatarë, të prirë për të mëkatuar. Ndonjëherë dëgjojmë sesi ndonjë “ekspert” e hedh poshtë këtë ide të Krishterë të degradimit të njerëzimit, por një vështrim i lajmeve të ditës së kaluar ose një shikim i shpejtë i historisë së njerëzimit e vërteton këtë fakt të padiskutueshëm.

Ose një tjetër mënyrë, akoma më e thjeshtë, të shikojmë veten në pasqyrë. Çdokush që ka kurajo të shikojë thellë - thellë në zemrën e vet, (e cila është një vend i frikshëm), e di sesa i vërtetë është teksti i Romakëve 3:9–23, i cili përfundon me fjalët: “sepse të gjithë mëkatuan dhe u privuan nga lavdia e Perëndisë” (Romakëve 3:23).

Sigurisht, tek vargu tjetër gjejmë lajmin e mirë, që jemi “shfajësuar falas me anë të hirit të Tij, nëpërmjet shpengimit që është në Krishtin Jezus”(Romakëve 3:24). Por, kushti thelbësor për të gëzuar këtë lajm të mirë është pendimi: pranimi që kemi mëkatuar, keqardhja, kërkimi i faljes së Zotit dhe, përfundimisht kthimi i kurrizit ndaj mëkatit. Për arsyen që jemi mëkatarë, pendimi duhet të jetë pjesa qëndrore e jetës sonë të Krishterë. Dhe këtë javë ne do të studiojmë idenë e pendimit të shprehur tek Ligji i Përtërirë.

_\*Studioni mësimin e kësaj jave për t’u përgatitur për të Shtunën, 27 nëntor._