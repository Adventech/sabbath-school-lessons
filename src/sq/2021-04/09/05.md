---
title:  Me gjithë zemrën tuaj
date:  24/11/2021
---

Ligji i Përtërirë 30:1–10 zbulon hirin dhe mirësinë e Perëndisë ndaj mëkatarëve dhe atyre, që kanë larguar prej Tij. Edhe pse këta njerëz janë larguar nga Zoti, ata janë bekuar në mënyra unike: “ ‘Cili komb i madh ka në fakt Perëndinë aq pranë vetes, si Zotin Perëndinë tonë, që është pranë nesh sa herë e kërkojmë??’ ” (Ligji i Përtërirë 4:7). Por, pavarësisht nga të gjitha të mirat që Zoti i kishte bërë, pavarësisht nga fakti që ata nuk kishin asnjë justifikim real ndaj mëkateve të tyre, ata mëkatuan gjithsesi (mos ju ka ndodhur edhe ju kështu?).

Megjithatë, edhe në këto raste, si vepron Zoti?

`Tek Ligji i Përtërirë 30:1–10, përqëndrohuni tek ajo çfarë përfshin pendimi dhe kthimi (teshuvah) i tyre tek Zoti. Çfarë iu kërkua izraelitëve dhe çfarë na mëson kjo sot se çfarë duhet të përfshijë një pendim i sinqertë?`

Përfundimisht ata duhet të zgjidhnin për t’u kthyer tek Zoti dhe për t’iu bindur Atij me gjithë zemrat e tyre. Në një farë mënyre, problemi i vërtetë ishte i zemrave të tyre, sepse, në qoftë se zemrat e tyre do të ishin në harmoni me Perëndinë, nga këto gjendje shpirtërore do të rridhnin edhe veprat e drejta: pra ata do të ishin të bindur.

Prandaj Zoti i bën këtë premtim të mrekullueshëm që, në qoftë se ata “kthehen” tek Ai me sinqeritet, Ai do të punojë me zemrat e tyre. Siç rrethprerja i dallonte Izraelitët nga kombet pagane, ashtu “rrethprerja” e zemrës do t’i dallonte ata nga parimet, traditat dhe fetë e jobesimtarëve. Por ata duhet ta bëjnë këtë zgjedhje, ndërsa ende janë në robëri, për t’u kthyer tek Zoti, dhe atëherë Ai do t’i sjellë ata sërish pranë Vetes dhe në atdheun e tyre. Dhe atje, në vendin e tyre, Ai do t’i bekojë ata. Dhe një pjesë e bekimeve është ajo që Zoti do të punonte brenda tyre për të ndryshuar zemrat e tyre në një harmoni akoma më të madhe me parimet e dashurisë, në mënyrë që ata dhe bijtë e tyre të duan “Zotin, Perëndinë tënd, me gjithë zemër, me gjithë shpirt në mënyrë që të jetoni”.

Në fund, duke u përgjigjur ndaj nxitjes së Zotit (shih Veprat 5:31), ata duhet të pendoheshin vërtet për mëkatet e tyre. Ellen G. White shkroi për Izraelin: “Njerëzit u hidhëruan jo se kishin çnderuar Perëndinë, duke shkelur rëndë ligjin e Tij të shenjtë, por ngaqë vuajtjet i kishin prej mëkateve që kishin kryer vetë. Pendimi i vërtetë është shumë më tepër sesa pikëllimi për mëkatin. Pendimi i vërtetë është një dorëheqje e prerë nga ligësia”—Ellen G. White, Patriarkë dhe Profetë, fq. 428. Dhe kjo është e vërteta, që mund të shohim tek Ligji i Përtërirë 30:1–10.

`Si mund ta dallojmë se, kur thjesht na vjen keq për pasojat e mëkateve tona, që është një gjë e natyrshme, dhe, kur pendohemi me të vërtetë për mëkatet? Përse është aq e rëndësishme që t’i dallojmë të dyja?`