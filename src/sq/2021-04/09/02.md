---
title:  Mi-Yitten
date:  21/11/2021
---

Hebraishtja e Biblës porsi shumica e gjuhëve të tjera është plot me shprehje idiomatike, pra, kur ca fjalë përmbajnë një kuptim tjetër se domëthënia e tyre e zakonshme. Një shprehje e tillë në Dhiatën e Vjetër është “Mi-yitten”. “Mi” është pyetje “kush?”, kurse “yitten” do të thotë “do të japi”. Pra, fjalë për fjalë shprehja “Mi-yitten” do të thotë: “Kush do të japi”?

Megjithatë tek Dhiata e Vjetër kjo frazë shpreh idenë e një urimi, një dëshire jashtëzakonisht të madhe, pak a shumë si “ah, sikur...”.

Për shembull, pas daljes nga Egjipti, bijtë e Izraelit, duke i bërë ballë sfidave në shkretëtirë, klithën: “Ah, le të kishim vdekur nga dora e Zotit në vendin e Egjiptit!’ ”(Eksodi 16:3). Këtu, në vend të fjalës “Ah” në origjinal është “mi-yitten”.

Tek Psalmi 14:7 ku Davidi thotë: “ Oh! Le të vijë, pra, nga Sioni shpëtimi i Izraelit”! Edhe këtu hebraishtja nuk thotë “Oh”, por “mi-yitten”.

Edhe tek Jobi 6:8, kur ai thërret, “Ah sikur të mund të kisha atë që kërkoj!”—“Oh” sërish është përkthim nga “mi-yitten”.

`Lexoni Ligji i Përtërirë 5:22–29, duke u fokusuar veçanërisht tek vargu 29. Çfarë mesazhi marrim duke ditur që fjala “Ah”, në fakt vjen nga “mi-yitten”?`

Këtu flet Zoti Krijues, Ai që krijoi hapësirën, kohën dhe materien, Ai që tha “u bëftë” dhe gjithçka u bë, Ai që i fryu Adamit frymën e jetës. Megjithatë, këtu Zoti shpreh frazën, e cila zakonisht lidhet me dobësinë dhe kufizimet njerëzore. Ç’shembull i realitetit të vullnetit të lirë! Këtu ne shohim që ekzistojnë kufijtë edhe për Zotin në mes të Konfliktit të Madh. Përdorimi i frazës “mi-yitten” zbulon se madje Zoti nuk mund të abuzojë vullnetin e lirë, sepse përndryshe ai nuk do të jetë më i lirë.

Dhe porsi ne, njerëzit, jemi të lirë të mëkatojmë, jemi gjithashtu të lirë për të zgjedhur Zotin, të pranojmë udhëheqjen e Tij, të përgjigjemi ndaj Frymës së Tij, duke u penduar për mëkatet tona dhe, duke ndjekur rrugën e Tij. Përfundimisht zgjedhja është e jona, vetëm e jona, dhe këtë zgjedhje duhet të bëjmë çdo ditë, çdo çast.

`Cilat janë disa prej zgjedhjeve tuaja, që keni për të bërë në orët ose ditët e ardhshme? Si mund të mësoni t’ia nënshtroni vullnetin tuaj Zotit, në mënyrë që të mund të bëni zgjedhjet e duhura me ndihmën e fuqisë së Tij?`