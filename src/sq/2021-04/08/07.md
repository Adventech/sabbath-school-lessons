---
title:  Për më tepër studim
date:  19/11/2021
---

Pra, neve të gjithëve na është dhënë liria e zgjedhjes. Fjala kyç këtu është zgjedhje. Ndryshe nga një traditë e Krishterë, që Zoti sikur i përcakton disa njerëz madje para se të kenë lindur, që ata do të jenë jo vetëm të humbur, por madje kanë për t’u djegur përjetësisht në ferr, Bibla na mëson se vetëm zgjedhja jonë prej vullnetit të lirë për jetën apo vdekjen, të mirën apo të keqen, e përcakton cilën nga dy zgjedhjet do të marrim përfundimisht (jetën, të mirën dhe bekimin apo vdekjen, të keqen dhe mallkimin). Dhe sa mirë të dimë se madje, nëse dikush merr zgjedhjen e gabuar dhe përfundon në vdekje, ajo është thjesht një vdekje, pra mosekzistencë, e përjetshme dhe jo një torturë e përjetshme në liqenin e zjarrtë.

“ ‘Paga e mëkatit është vdekja, por dhurata e Perëndisë është jeta e përjetshme në Jezu Krishtin, Zotin tonë’ (Romakëve 6:23). Ndërsa të drejtët marrin si trashëgimi jetën, të padrejtët trashëgojnë vdekjen. Moisiu i deklaroi Izraelit: ‘Shiko, unë vë sot para teje jetën dhe të mirën, vdekjen dhe të keqen’ (Ligji i Përtërirë 30:15). Në këto versa të Shkrimit të Shenjtë nuk flitet për vdekjen, që iu shpall për herë të parë Adamit, sepse të gjithë njerëzit duhet të vuajnë dënimin e shkeljeve të tyre. Këtu i referohemi ‘vdekjes së dytë’, që krahasohet me jetën e përjetshme”—Ellen G. White, Konflikti i Madh, fq. 400.

**Pyetje për diskutim**

`1. Në grup diskutoni rreth idesë së paraqitur tek leximi i së martës, a është Zoti Ai, i cili na dënon për mosbindjen tonë, apo është thjesht një pasojë e mosbindjes, e ngjashme me ligjet natyrore. A ka raste kur mund të jenë të dyja? A ka raste ku shfaqet vetëm njëra? Si ta kuptojmë këtë temë?`

`2. Si tekstet tek citati i Ellen White që lexuam sot, na mësojnë rreth fuqisë së Zotit të disponueshme për ne për të mundur mëkatin?`

`3. Lexoni Romakëve 10:1–10, ku Pali citon nga Ligji i Përtërirë 30:11–14, duke predikuar mbi shpëtimin me anë të besimit në Jezus Krisht, kundrejt përpjekjes për të fituar shpëtimin dhe drejtësinë me anë të zbatimit të ligjit. Si mendoni, pse ai përdori këto vargje nga Ligji i Përtërirë? Kushtojini veçanërisht vëmendje Romakëve 10:10: “Sepse me zemër, njeriu beson në drejtësi dhe me gojë bëhet rrëfim për shpëtim”. Çfarë mesazhi po përpiqet të japi Pali?`

`4. Nëse nuk jeni mjaft të kujdesshëm, si mund t’ju drejtojë në një adhurim të rremë kultura e vendit tuaj, shoqëria e kombit tuaj, botëkuptimi i njerëzve me të cilët shoqëroheni?`

Sot në Shqipëri dielli perëndon në orën 16:18,në Kosovë - në 16:09. Sabat të lumtur!