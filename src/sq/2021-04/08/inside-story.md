---
title:  Histori misioni
date:  19/11/2021
---

#### Lutjet e pronarit të biznesit

Kijong Kuon, 56 vjeç

Kur Kijong lutet, ndodhin gjëra të mrekullueshme.

Ndërsa lutej, pronari i një zyre të suksesshme llogaritare, në Korenë e Jugut, ndjeu dëshirë të hapte një Kishë Adventiste. Drejtuesit e kishës i dhanë një ndërtesë, që kishte qenë kishë, jo larg shtëpisë së tij, dhe 40 njerëz u pagëzuan vitin e parë.

Ai vazhdonte të lutej dhe numri i pagëzimeve u rrit në 98 në 2.5 vjet.

Kijong vendosi të lutej për 100 pagëzime.

“Të lutem më jep 100,” lutej ai.

Kur hapi sytë, atij iu kujtua papritur një grua, që nuk e shihte prej tre vjetësh. Ai pyeti rreth e rrotull dhe mësoi se gruaja kishte hapur një shkollë arti për fëmijë. Ai bleu një buqetë të bukur me lule dhe shkoi te shkolla.

Ndërsa bisedonin, Kijong i tregoi rreth kishës. I tregoi rreth 98 njerëzvem që ia kishin dhënë zemrën Jezusit.

“Ti duhet të jesh personi i 100 – të,” tha ai.

“Unë do jem përsoni i 100 – të,” tha gruaja.

“Fantastike!” tha Kijong. “Por në fillim duhet të studiosh Biblën. Do vi në shtëpinë tënde nesër, në 7:30, të studiojmë Biblën.”

Ai heshti për një çast, pastaj tha, “Edhe bashkëshorti yt duhet të jetë aty!”

Kijong përmendi bashkëshortin sepse atij i duheshin 2 njerëz të arrinte tek 100 pagëzime.

Pasi ai u largua nga shkolla, gruaja mori në telefon bashkëshortin.

“Kojong do vijë nesër, në mbrëmje, në shtëpi, të na mësojë Biblën,” tha ajo.

Bashkëshorti i saj, ashtu si Kijong, ishte një biznesmen i suksesshëm. Por ai nuk ishte Kristian. Ai adhuronte paraadhësit e tij dhe perëndi të tjera. Kohët e fundit, ai kishte vendosur të përmirësonte anglishten e tij, për shkak të biznesit, dhe kishte blerë disa libra në anglisht. Një prej tyre ishte Bibla.

Por Bibla nuk ishte e qartë. Ai ishte përpjekur ta lexonte në zyrën e tij por e kishte të vështirë ta kuptonte. Ai i kuptonte fjalët në anglisht por nuk kuptonte çfarë donte të thoshte. Më në fund, i dëshpëruar, ai vendosi t’i lutej Perëndisë së Biblës.

“Nëse Ti je vërtet Zot, atëherë më dërgo dikë që të më mësojë të kuptoj Biblën.”

Në atë moment, ra telefoni. Ishte bashkëshortja.

“Kijong do vijë në shtëpinë tonë nesër, të na mësojë Biblën,” tha ajo.

Ai shtangu. Qëndroi pa lëvizur për një moment të gjatë. Ndjeu sikur një rrufe kishte goditur trupin e tij – kokën, shtyllën kurrizore, deri te këmbët.

Të nesërmen, Kijong shkoi dhe u çudit kur i pa të dy, që mezi prisnin të fillonin studimin. Edhe dy fëmijët e tyre të rritur ishin aty, dhe donin të mësonin gjithashtu rreth Perëndisë, që i ishte përgjigjur aq shpejt lutjes së babait të tyre.

Ata e studiuan Biblën me Kijong dhe pranuan gjithçka që mësuan. Ata ia dhanë zemrën Jezusit. Perëndia iu përgjigj lutjes së Kijong dhe i dha jo 100, por 102 pagëzime.

Një pjesë e Ofertave të Sabatit të 13të të këtij tremujori do ndihmojë në përhapjen e Ungjillit në Korenë e Jugut, nëpërmjet dy projekteve: një qendër kujdesi për fëmiijët  emigrantë në qytetin Ansan dhe një qendër misionare në qytetin Daegu. Faleminderit që planifikoni një ofertë bujare.

Shënime Misionare

-	Koreanët e parë, që u bënë Adventistë, Li Eung Hun dhe Son Hung Ço, u konvertuan në vitin 1904, në Kobe, Japoni, kur Li Eung Hun pa një tabelë në rrugë, në gjuhën kineze (e cila përdor shenja të njëjta me gjuhën Japoneze dhe Koreane) ku thuhej “Kisha e Sabatit të Ditës së Shtatë dhe e Ardhjes së Dytë të Jezusit.” Ai ishte Kristian dhe tabela i tërhoqi shumë vëmendjen. Pasi pyeti dhe bisedoi me Hid Kunija, evangjelist, ai ftoi edhe Son Hung Ço të shkonte në kishë. Të dy burrat shkuan dhe, shumë shpejt, u pagëzuan. Më pas, Son Hung Ço u kthye në Kore dhe filloi të përhapte mesazhin. Po atë vit, më vonë, ai ftoi edhe Hid Kunijën të shkonte në Kore, për të ungjilizuar.