---
title:  Zgjidh jetën
date:  13/11/2021
---

### Lexoni për studimin e kësaj jave
Zanafilla 2:8, 9; Romakëve 6:23; 1 Gjoni 5:12; Ligji i Përtërirë 30:1–20; Romakëve 10:6–10; Ligji i Përtërirë 4:19; Zanafilla 14:6–12.

> <p>Vargu përmendësh</p>
> “Unë marr sot si dëshmitarë kundër teje qiellin dhe tokën, që unë të kam vënë përpara jetës dhe vdekjes, bekimit dhe mallkimit; zgjidh, pra, jetën që të mund të jetoni ti dhe pasardhësit e tu” (Ligji i Përtërirë 30:19).

Gjithmonë është e trishtë kur një person diagnostikohet me një sëmundje vdekjeprurëse. Mjekët zbuluan tek Sendi, 22-vjeçare tumor në tru. As mrekullitë e mjekësisë moderne nuk mund të bënin asgjë përveçse të zgjatnin agoninë e saj deri në ditën e pashmangshme. Por Sendi, kjo grua e re, nuk dëshironte të vdiste.

Kështu që ajo mendoi një plan. Ajo kërkoi që pas vdekjes, koka e saj të vendosej në ngrirje të thellë, pra në nitrogjen të lëngshëm, me shpresën që qelizat e saj të trurit të rrojnë. Dhe atje ajo do të priste 50, 100 ose madje 1000 vjet derisa në të ardhmen e largët teknologjia e avancuar mund të arrinte të shkarkonte lidhjet e neuroneve të saj në një kompjuter. Kështu, ajo shpresonte të rronte përjetë.

Një histori e trishtë jo vetëm për shkak se një person i ri duhet të vdesë, por edhe për shkak të asaj ku ajo vendosi shpresën për jetë. Porsi shumica e njerëzve, Sendi e donte jetën, kishte dëshirë të jetonte. Megjithatë, ajo zgjodhi rrugën, që përfundimisht nuk kishte për të funksionuar me siguri.

Këtë javë, duke vazhduar së lexuari Ligjin e Përtërirë, ne do të studiojmë zgjedhjen e jetës dhe mundësinë që na është dhënë për të zgjedhur jetën, megjithatë me kushte të shpallura nga Perëndia hirplotë, i cili është Krijuesi dhe Burimi i jetës.

_\*Studioni mësimin e kësaj jave për t’u përgatitur për të Shtunën, 20 nëntor._