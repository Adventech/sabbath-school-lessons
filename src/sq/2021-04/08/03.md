---
title:  Nuk ka një rrugë të tretë
date:  15/11/2021
---

Bibla na tregon që ka vetëm dy zgjedhje para nesh. Vetëm dy opsione, dhe nuk ka asnjë të tretë.

**Lexoni tekstet vijuese. Cilat janë dy zgjedhjet që na paraqesin këto tekste? Dhe si janë paraqitur ato - me fjalë të drejtpërdrejta apo me nënkuptime?**

`Gjoni 3:16`

`Zanafilla 7:22, 23`

`Romakëve 6:23`

`Romakëve 8:6`

`1 Gjoni 5:12`

`Mateu 7:24–27`

Përfundimisht, nuk ka një rrugë të tretë për ne, njerëzit. Para se të marrë fund Konflikti i Madh midis Zotit dhe Satanit, mëkati, Satani, ligësia, mosbindja dhe rebelimi do të asgjësohen. Kur të ndodhi kjo, secili prej nesh individualisht, do të kemi zgjedhur dhe pranuar jetën, pra jetën e përjetshme, që Zoti kishte planifikuar për ne që nga krijimi i botës, ose do të pësojmë vdekjen e përjetshme, pra, ”shkatërrim të përjetshëm, larg nga fytyra e Zotit dhe nga lavdia e fuqisë së Tij” (2 Thes. 1:9). Bibla nuk paraqet asnjë variant tjetër për ne.

Cili do të jetë fati ynë? Përgjigjja varet plotësisht nga ne, nga zgjedhjet tona. Kemi vetëm dy zgjedhje para nesh – jetën ose vdekjen.

`Në kontekstin e jetës ose vdekjes së përjetshme, pse është e vërteta biblike që ferri torturues dhe i përjetshëm nuk ekziston, një e vërtetë aq ngushëlluese? Çfarë do na tregonte rreth karakterit të Zotit nëse Ai kishte krijuar një vend të tillë si ferri për të torturuar përjetësisht njerëzit e humbur?`