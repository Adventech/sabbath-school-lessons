---
title:  Ringjallja e Moisiut
date:  18/12/2021
---

### Lexoni për studimin e kësaj jave
Numrat 20:1–13; Ligji i Përtërirë 31:2; 34:4; 34:1–12; Juda 9; 1 Korintasve 15:13–22.

> <p>Vargu përmendësh</p>
> “Por kryeengjëlli Mikael, kur në kundërshtim me djallin debatonte për trupin e Moisiut, nuk guxoi të shqiptojë një gjykim fyes, por tha: ‘Zoti të qortoftë!’ ”(Juda 9).

Siç kemi mësuar këtë tremujor, Moisiu është heroi kryesor i vdekshëm i Ligjit të Përtërirë. Jeta, karakteri dhe mesazhet e tij dominojnë në këtë libër. Edhe pse Ligji i Përtërirë është rreth Zotit dhe dashurisë së Tij për ‘am yisra’el, “popullin e Izraelit”, Zoti shpeshherë përdor Moisiun për të zbuluar këtë dashuri dhe për të folur me popullin e Tij.

Tani që kemi arritur në fund të këtij tremujori dhe në fund të studimit tonë të Ligjit të Përtërirë, ne gjithashtu arrijmë te fundi i jetës së Moisiut, të paktën jetës së tij tokësore.

Siç ka shkruar Ellen G. White: “Moisiu e dinte që duhej të vdiste vetëm, asnjë i afërm tokësor nuk u lejua t’i shërbente atij në orët e fundit të jetës. Para tij shtrihej një skenë misteri dhe tmerri, para së cilës zemra e tij do të tkurrej. Ky ishte mundimi i tij më i madh – ndarja nga populli, për të cilin kishte treguar aq dashuri dhe kujdes dhe, me të cilin kishte qenë aq shumë i lidhur interesi dhe vetë jeta e tij. Por Moisiu kishte mësuar sesi t’i besonte Perëndisë dhe me një besim të padiskutueshëm ai e dorëzoi si veten, ashtu edhe popullin në duart e dashurisë dhe mëshirës së Perëndisë”— Patriarkë dhe Profetë, fq. 364.

Siç na zbulohet jeta dhe shërbesa e Moisiut rreth karakterit të Zotit, po ashtu edhe vdekja dhe ringjallja e tij.

_\*Studioni mësimin e kësaj jave për t’u përgatitur për të Shtunën, 25 dhjetor._