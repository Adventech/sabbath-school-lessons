---
title:  Për më tepër studim
date:  24/12/2021
---

“Kur ata thërritën me zëmërim: ‘A duhet të nxjerrim ujë për ju nga ky shkëmb?’ ata e vunë veten në vend të Perëndisë, sikur ata e kishin fuqinë e vërtetë. Në fakt, ata u sollën si burra, që kishin dobësi në karakter dhe përballimin e emocioneve. Duke qenë tejet i lodhur nga murmuritjet dhe rebelimi i vazhdueshëm i njerëzve, Moisiut i kishte dalë nga mendja Perëndia, ky Ndihmës i Gjithëpushtetshëm, dhe pa e patur forcën hyjnore me vete, ai kishte treguar dobësinë e tij njerëzore, duke e përlyer kështu rekordin që kishte arritur deri në atë moment. Moisiu, burri që mund të kishte qëndruar i pastër, i fortë dhe modest deri në fund të veprimtarisë së tij, tashmë ishte mundur. Perëndia ishte çnderuar përpara asamblesë së Izraelit, kur në fakt duhej të ishte përlëvduar e nderuar në lartësi”—Ellen G. White, Patriarkë dhe Profetë, fq. 321.

“Mbi malin e shpërfytyrimit Moisiu ishte i pranishëm së bashku me Elian, që ishte shndërruar. Ata ishin dërguar si mbajtësit e dritës dhe të lavdisë që Ati i sillte Birit të Tij. Kështu që, lutja e Moisiut e shqiptuar para aq shumë shekujsh, më në fund u përmbush. Ai qëndronte mbi ‘malin e dëlirë’ bashkë me trashëgiminë e popullit të tij, duke i dëshmuar Atij, tek i Cili ishin përqëndruar gjithë premtimet e Izraelit. E tillë ishte skena e fundit që iu shfaq në vizion një të vdekshmi në historinë e atij njeriu, që nderohej kaq shumë nga Qielli”—fq 369.

**Pyetje për diskutim**

`1. Nga një anë, Moisiu fatlum ishte marrë në Qiell pak kohë pas vdekjes së tij. Por nga ana tjetër, i gjori Moisi, i cili duhet të shikonte rrëmujën e tmerrshme, që kemi këtu në tokë. Sa fatlum do të jemi ne që do të ringjallemi pas jetës sonë të vështirë tokësore, për të parë Ardhjen e Dytë të Krishtit! Në çfarë sensi është ky përjetim më i mirë sesa ai i Moisiut?`

`2. Si na tregon historia e vdekjes dhe ringjalljes së Moisiut sesi Dhiata e Re, edhe pse e bazuar në Dhiatën e Vjetër, na jep më shumë dritë?`

`3. Si jeta e Moisiut, duke përfshirë goditjen e shkëmbit me zemërim, është një shembull për ne, se çfarë do të thotë të rrosh me anë të besimit dhe të shpëtohesh me anë të besimit dhe jo me anë të veprave të ligjit?`

`4. Diskutoni rreth premtimit të ringjalljes në fund të botës. Përse është kjo shpresë në zemër të çdo shprese tjetër? Gjithashtu, në qoftë se mund t’i besojmë Zotit që Ai do të na ringjallë nga të vdekurit, a nuk mund të kemi besim tek Ai në çdo gjë tjetër? Fund së fundi, nëse Ai mund të bëj një gjë kaq të mahnitshme për ne, çfarë s’mund të bëj Ai për ne?`

Sot në Shqipëri dielli perëndon në orën 18:16,në Kosovë - në 18:06. Sabat të lumtur!