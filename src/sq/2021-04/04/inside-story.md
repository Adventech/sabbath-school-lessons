---
title:  Histori misioni
date:  22/10/2021
---

#### Tre Misteret

Batzul Ganbold, 30 vjeç

Tre pyetje e bënin Batzulin të mendohej shumë.

Kur ishte djalë i vogël, pyeste pse kali quhet kalë, pse qeni quhet qen dhe pse ujku quhet ujk. Por askush nuk mund t’i tregonte kush ua kishte vënë emrin kafshëve.

Në një rrugë të kryeqytetit të Mongolisë, pa reklama kundër duhanit. Ai pyeti të atin pse njerëzit e përdornin duhanin kur e dinin se ishte i rrezikshëm. Babai thjesht buzëqeshi. Ai nuk mund ta shpjegonte pse njerëzit e pinin duhanin.

Kur babai vdiq nga probleme me veshkat, djali filloi të mendonte rreth vdekjes. Ai pyeste veten çfarë vinte më pas. Por askush nuk mund t’i thoshte çfarë ndodhte më pas.

Jeta ndryshoi shumë pas vdekjes së Babait. Batzuli, gjashtëmbëdhjetë vjeç, filloi të punonte në një market, për të blerë ushqime për nënën dhe tre vëllezërit e vegjël. Ai filloi të pinte duhan.

Një ditë, një nga motrat e mëdha, që jetonte në Korenë e Jugut, e mori në telefon dhe i tha të shkonte në kishë. Edhe ajo kishte filluar të shkonte në kishë.

“Shko në kishën e U-B,” tha ajo.

Mongolianët e thërrasin kryeqytetin e tyre, Ulantabar, “U-B”.

Batzuli nuk ishte Kristian dhe nuk e kishte menduar ndonjëherë të bëhej Kristian. Por ai mori në telefon kompaninë e telefonit.

“Të lutem më jep adresën e kishës në U-B,” tha ai.

Vajza i dha një adresë dhe ai filloi të shkonte.

Disa muaj më vonë, motra e pyeti nëse po shkonte në kishë. Ajo u gëzua kur dëgjoi se ai po shkonte rregullisht. “Si e gjen kohën të shkosh çdo të diel?” pyeti ajo.

“Të diel?” tha ai. “Unë shkoj të shtunave.”

Motra u çudit. “Në cilën kishë shkon?” pyeti ajo.

Batzuli i tregoi se po shkonte në Kishën Adventiste të Ditës së Shtatë.

Një të shtunë, në kishë, dikush i dha një libër rreth heqjes dorë nga zakonet e këqija. Kur e lexoi, u bind se pirja e duhanit ishte mëkat. Ai lexoi te I Korintasve 3:16 që trupi ynë është tempulli i Frymës së Shenjtë. Por ai nuk arrinte ta linte duhanin.

Një ditë, një shtëpinë e familjes, ai e mbylli veten në një dhomë të vogël, nxori paketën e cigareve u lut dëshpërimisht. “Nëse ekziston një Perëndi, të lutem më ndihmo të ndaloj duhanin.” Ai e përplasi paketën e cigareve te dera e mbyllur. Mori frymë thellë, dhe ndjeu të mbushej më paqe dhe gëzim.

Të nesërmen, ai futi dorën në xhep për diçka dhe dora i kapi një çakmak. Papritur ai e kuptoi se nuk e kishte kujtuar cigaren gjithë ditën. Ai nuk ndiente dëshirë të pinte duhan.

Në kishë, ai e nxori çakmakun dhe, me shumë gëzim, i tha drejtueses të studimit Biblik: “Ka katër ditë që nuk e kam përdorur këtë çakmak.”

“Paske takuar Jezusin,” u gëzua ajo.

Batzuli filloi të studionte Biblën me shumë dëshirë. Te Zanafilla, ai lexoi se Adami u vuri emrat kafshëve. Ai lexoi rreth konfliktit midis Krishtit dhe Satanit dhe e kuptoi se Satani i tundon njerëzit të përdorin duhan sepse ai dëshiron të shkatërrojë punën e Krishtit. Ai mësoi se vdekja është si gjumi dhe, kur ai të vdiste, nuk do ishte i ndërgjegjshëm për asgjë, deri në Ardhjen e Krishtit. Kishte kuptim. Ai gjeti përgjigjet, që kërkonte, në Bibël. Ai ia dha zemrën Jezusit.

Sot, Batzuli, është 30 vjeç. Ai dhe bashkëshortja e tij janë pionierë të Misionit Global në Mongoli. Ai u thotë bashkëatdhetarëve të tij që përgjigjet për misteret e jetës gjenden në Bibël.

Vargu i tij i preferuar është Jeremia 29:13, ku Perëndia thotë: “Do të më kërkoni dhe do të më gjeni, kur të më kërkoni me gjithë zemër.”

Faleminderit për Ofertat tuaja të Sabatit të 13të tre vjet më parë, të cilat ndihmuan në hapjen e shkollës së parë të mesme Adventiste, në Mongoli. Ofertat tuaja të Sabatit të 13të këtë tremujori do të ndihmojnë në hapjen e një qendre jetese të shëndetshme Adventiste, në Ulanbatar, kryeqytetin e Mongolisë.