---
title:  Nëse më doni, mbani urdhërimet e mia
date:  20/10/2021
---

Izraeli - kombi në tërësi - u thirr të pranonte Perëndinë. Por kjo ishte diçka, që mund të ndodhte vetëm tek personat në mënyrë individuale. Si një qënie njerëzore e vetme që i jepej vullnetit të lirë, secili izraelit duhej të bënte zgjedhjen për ta dashur Perëndinë - dhe ata duhet ta tregonin atë dashuri përmes bindjes.

**Çfarë kanë të përbashkët tekstet e mëposhtme? Pra, cila është tema e përbashkët e tyre?**

`Ligji i Përtërirë 5:10`

`Ligji i Përtërirë 7:9`

`Ligji i Përtërirë 10:12`

`Ligji i Përtërirë 11:1`

`Ligji i Përtërirë 19:9`

A mund të ishte më e qartë sesa kaq fjala e Perëndisë? Ashtu siç Zoti nuk pohon thjesht dhe vetëm me fjalë se Ai na do, por e ka treguar këtë gjë tek dashuria për ne, me atë që Ai ka bërë dhe bën akoma, ashtu edhe njerëzit e Zotit duhet ta tregojnë dashurinë e tyre ndaj Tij me veprimet e tyre. Dhe në këto tekste ne shohim se dashuria ndaj Zotit është e lidhur në mënyrë të pandashme me bindjen ndaj Tij.

Kjo është arsyeja pse, kur Gjoni thotë gjëra të tilla si: "Sepse kjo është dashuria e Perëndisë: që ne të zbatojmë urdhërimet e tij; dhe urdhërimet e tij nuk janë të rënda" (1 Gjonit 5: 3), ose kur Jezusi thotë, "Nëse më doni, zbatoni urdhërimet e mia"(Gjoni 14:15), këto vargje thjesht shprehin këtë mësim themelor. Dashuria ndaj Zotit duhet të shprehet gjithmonë me bindjen ndaj Tij. Kështu ka qenë dhe do të jetë gjithmonë. Dhe kjo bindje ndaj Zotit do të thotë bindje ndaj ligjit të Tij, Dhjetë Urdhërimeve, që përfshin edhe urdhërimin e katërt, Sabatin. Mbajtja e urdhërimit të katërt nuk është më pak e rëndësishme sesa mbajtja e ndonjë prej nëntë të tjerëve.

Edhe pse shpeshherë bindja ndaj ndonjë prej urdhërimeve mund të jetë reflektim i një forme legalizmi, kjo lloj bindjeje nuk buron me të vërtetë nga dashuria për Perëndinë. Kur e duam vërtet Zotin, veçanërisht për shkak të asaj që Ai ka bërë për ne në Krishtin Jezus, ne duhet t'i bindemi Atij, sepse kjo është ajo që Ai na kërkon të bëjmë.

`Kur Moisiu i thoshte Izraelit vazhdimisht që ta donte dhe t'i bindej Perëndisë, ai e bëri këtë pasi ata ishin çliruar nga Egjipti. Kjo do të thotë, se dashuria dhe bindja e tyre ishte një përgjigje ndaj çlirimit që Zoti u kishte dhënë atyre. Ata ishin çliruar nga Perëndia. Tani ata do të përgjigjeshin, duke iu bindur me besnikëri urdhërimeve të Tij. A është ndryshe në ditët e sotme kjo qasje?`

`Cila është përvoja juaj vetjake kur kërkoni t'i bindeni Perëndisë? Domethënë, cilat janë motivet tuaja në bindjen ndaj Tij? Pse duhet të bëhet nga dashuria për Të? Çfarë roli ka, nëse ka një të tillë frika. A duhet të luajë frika një rol? Cili është kuptimi biblik i frikës?`