---
title:  Të kesh frikë nga Zoti
date:  18/10/2021
---

Moisiu u tha bijve të Izraelit që ta duan Perëndinë me gjithçka që kishin. Kjo ishte një komandë. Sidoqoftë, disa vargje më herët Moisiu u dha atyre një urdhër tjetër: "Që të keni frikë nga Zoti, Perëndia juaj" (Ligji i Përtërirë 6: 2).

`Lexoni Ligji i Përtërirë 10:12. Çfarë thuhet në këtë tekst për dashurinë dhe frikën, dhe si ta kuptojmë atë?`

Në një varg u thuhet që të kenë frikë nga Zoti, në një tjetër varg, ta duan Atë dhe në këtë varg u thuhet që të kenë frikë dhe ta duan Atë në të njëjtën kohë. Në kuptimin e zakonshëm të fjalës "frikë" kjo mund të duket si një kontradiktë, por nuk është kështu. Përkundrazi, frika ndaj Zotit – jepet në kuptimin e frikës dhe respektit për atë që Ai është, autoritetit dhe fuqisë së Tij, drejtësisë dhe mëshirës së Tij, veçanërisht në kontrast me natyrën tonë mëkatare, dobësinë dhe varësinë tonë të plotë nga Ai - duhet të jetë një reagim i natyrshëm. Ne jemi qënie mëkatare, qënie që kanë shkelur ligjin e Zotit, të cilët, po mos të ishte për hirin e Tij, meritojmë dënim dhe vdekje të përjetshme.

`Lexoni Efesianëve 2: 1–10. Si duhet të na ndihmojnë këto vargje të kuptojmë sesi mund ta kemi frikë dhe ta duam Zotin në të njëjtën kohë?`

Përkundër faktit se ne ishim "fëmijët e zemërimit", (prandaj duhet të kemi frikë prej Tij), Krishti vdiq për ne dhe kështu na dha një jetë të re në Të, e cila përfshin lirinë nga mëkati dhe dënimin e së kaluarës, (prandaj ne duhet ta duam Atë).

Dhe ashtu siç kjo është e vërtetë për ne sot, i njëjti parim zbatohej për Izraelin e lashtë: ata ishin robër në Egjipt, të dënuar në skllavëri dhe shtypje, dhe ishte vetëm dashuria e Zotit për ta dhe mëshira e Tij ndaj tyre, që çuan në çlirimin e tyre të madh. "Mos harroni se keni qenë një skllav në tokën e Egjiptit dhe Zoti, Perëndia juaj, ju ka nxjerrë që andej" (Ligji i Përtërirë 5:15). Prandaj nuk është çudi që ata e duan dhe i frikësohen Zotit në të njëjtën kohë. Dhe, nëse ata e donin dhe i frikësoheshin në të njëjtën kohë, sa më shumë duhet ta duam dhe t'i frikësohemi ne, duke pasur të vërtetën e madhe të Jezusit që vdiq në kryq për ne?

`Lexoni Zbulesa 14: 6, 7. Përse urdhri për "frikë nga Zoti" duhet të jetë komanda e parë e mesazhit të Zotit për botën sot? Duke pasur parasysh ato që dimë për të ardhmen në këtë botë, pse ka kaq shumë kuptim ai urdhër?`