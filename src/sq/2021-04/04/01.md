---
title:  Të duash Zotin, Perëndinë tënd
date:  16/10/2021
---

### Lexoni për studimin e kësaj jave
Ligji i Përtërirë 6:4, 5; Ligji i Përtërirë 10:12; Efesianëve 2:1–10; Zanafilla 14:6, 7; Ligji i Përtërirë 4:37; Ligji i Përtërirë 11:1; Marku 12:28–30.

> <p>Vargu përmendësh</p>
> “Duhet ta duash Zotin, Perëndinë tënd, me gjithë zemrën tënde, me gjithë shpirtin tënd dhe me gjithë forcën tënde” (Ligji i Përtërirë 6: 5).

ë fenë hebraike, një nga lutjet më të rëndësishme është marrë nga Ligji i Përtërirë 6.

Njihet si "Shema", bazuar në fjalën e parë hebraike të lutjes, nga rrënja, “shama”, që do të thotë "të dëgjosh", apo edhe "t'i bindesh" —një fjalë, që shfaqet pa pushim, jo vetëm në Ligjin e Përtërirë, por në të gjithë Dhiatën e Vjetër.

Rreshti i parë i Shema thotë kështu:

Shema Yisrael Adonai Elohenu Adonai echad.

Do të thotë: "Dëgjo, o Izrael: Zoti, Perëndia ynë, Zoti është një!" (Ligji i Përtërirë 6: 4).

Shumë herë kur hebrenjtë luten, ata mbulojnë sytë e tyre dhe ideja është që të mos lejojnë asgjë që t'i shpërqendrojë ata të mendojnë për Zotin. Ky rresht i parë i Shemas vlerësohet si një pohim i natyrës monoteiste të Adonai Elohenu, "Zoti, Zoti ynë", dhe besnikëria e Izraelit vetëm ndaj Tij dhe ndaj asnjë "zoti" tjetër. Në fakt, mund të lexohet edhe si "Zoti është Perëndia ynë".

Ky rresht është pjesë e fjalimit të parë që Moisiu u dha bijve të Izraelit, ndërsa ishin gati të hynin në Tokën e Premtuar. Sidoqoftë, ajo që ndjek atë vijë hapëse është një shprehje e fuqishme e së vërtetës, që mbetet po aq e rëndësishme tani, siç ishte edhe në atë kohë.

* Studioni mësimin e kësaj jave për t'u përgatitur për të Shtunën, 23 tetor.