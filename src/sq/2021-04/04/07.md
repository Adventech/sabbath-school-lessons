---
title:  Për më tepër studim
date:  22/10/2021
---

“Kryqi i Krishtit do të jetë shkenca dhe kënga e të shpenguarve gjatë gjithë përjetësisë. Në Krishtin e lavdëruar ata do të shohin Krishtin e kryqëzuar. Kurrë nuk do të harrohet që Ai, fuqia e të cilit krijoi dhe mbështeti botët e panumërta nëpër sferat e mëdha të hapësirës, shumë i dashuri i Perëndisë, Madhështia e qiellit, Ai, të cilin kerubini dhe serafini i ndritshëm i kënaqur ta adhuronte - e përuli Veten për të ngritur lart njeriun e rënë; Ai që mbajti fajin dhe turpin e mëkatit dhe fshehjen e fytyrës së Atit të Tij, derisa problemet e një bote të humbur ia thyen zemrën dhe ia shkatërruan jetën në kryqin e Kalvarit. Që Krijuesi i të gjitha botëve, Arbitri i të gjitha fateve, duhet të lërë mënjanë lavdinë e Tij dhe të poshtërojë Veten nga dashuria për njeriun, do të trazojë mrekullinë dhe adhurimin e universit. Ndërsa kombet e të shpëtuarve shikojnë Shpenguesin e tyre dhe vështrojnë lavdinë e përjetshme të Atit që shkëlqen në fytyrën e Tij; ndërsa shohin fronin e Tij, i cili vjen nga përjetësia për në përjetësi dhe e dinë se mbretëria e Tij nuk do të ketë fund, ata shpërthejnë me këngë të rrëmbyeshme: "I denjë, i denjë është Qengji, që u vra dhe na ka shpenguar ne tek Perëndia me anë të vetë gjakut të Tij më të çmuar!" - Ellen G. White, The Great Controversy, f. 651, 652.

**Pyetje për diskutim**

`1. Lexoni shkrimin e Ellen G. White më lart. Si ta kuptojmë që dashuria jonë për Zotin duhet të jetë dashuria më e madhe që kemi? Mendoni se çfarë do të thotë që Perëndia, ai që "mbështeti botët e panumërta nëpër sferat e mëdha të hapësirës" ishte ai që shkoi në kryq për ne. Pse duhet kjo e vërtetë të jetë në themel të marrëdhënies sonë me Perëndinë?`

`2. Përqëndrohuni më shumë në idenë e dashurisë dhe frikës ndaj Zotit në të njëjtën kohë. Si t’i bëjmë të dyja, dhe pse duhet t’i bëjmë të dyja?`

`3. Është një gjë të duash Zotin kur gjërat shkojnë mirë në jetën tonë. Po kur gjërat nuk shkojnë mirë, kur godet tragjedia? Pse, gjatë periudhave të tilla, dashuria për Perëndinë është edhe më e rëndësishme sesa kur gjërat shkojnë mirë?`

`4. Kaloni mbi pyetjen përfundimtare në studimin e së enjtes. Cilat janë qasjet e ndryshme, që mund të merrni për t’i shpjeguar dikujt që nuk është besimtar se çfarë do të thotë të duash Zotin? Si mund ta duam ne qeniet njerëzore dikë, që nuk e kemi parë kurrë fizikisht? Pse nuk ka rëndësi që nuk e kemi parë kurrë, të paktën personalisht?`

Sot në Shqipëri dielli perëndon në orën 17:49,në Kosovë - në 17:42. Sabat të lumtur!