---
title:  Ai na deshi i pari
date:  19/10/2021
---

Madje, edhe në mes rregullave dhe rregulloreve në Ligjin e Përtërirë dhe të gjitha paralajmërimet, që paralajmërojnë kombin hebre se populli duhet t'u bindet "urdhërimeve të Tij, gjykimeve të Tij dhe statuteve të Tij", ato ishin para së gjithash thënie për ta dashur Zotin me gjithë zemër e shpirt dhe forcë. Sigurisht, ata kishin arsye të mira për ta bërë këtë.

`Lexoni Ligji i Përtërirë 4:37; Ligji i Përtërirë 7: 7, 8, 13; Ligji i Përtërirë 10:15; Ligji i Përtërirë 23: 5 dhe Ligji i Përtërirë 33: 3. Çfarë na mësojnë këto vargje rreth dashurisë së Zotit për njerëzit e Tij?`

Shumë herë në Ligjin e Përtërirë, Moisiu u tregoi njerëzve për dashurinë e Zotit për etërit e tyre dhe për ta. Por më shumë sesa thjesht fjalët, Perëndia e tregoi këtë dashuri me veprimet e Tij. Kjo do të thotë se, edhe përkundër të metave, dështimeve, mëkateve të tyre, dashuria e Perëndisë për ta mbeti e palëkundur - një dashuri, që u shfaq fuqimisht në mënyrën sesi Ai veproi me ta.

`"Ne e duam Atë, sepse Ai na deshi së pari" (1 Gjonit 4:19). Si na ndihmon ky tekst të kuptojmë pse duhet ta duam Zotin?`

Dashuria e Zotit për ne e paraprin ekzistencën tonë, në atë që plani i shpëtimit ishte shumë më përpara se vetë "themelimit të botës" (Efesianëve 1: 4).

Siç tha Ellen G. White: “Plani për çlirimin tonë nuk ishte një mendim i mëvonshëm, një plan i formuluar pas rënies së Adamit. Ishte një zbulim i "misterit, që është mbajtur në heshtje gjatë kohërave të përjetshme" Rom. 16:25, R.V. Ishte një shpalosje e parimeve që, nga epokat e përjetshme kanë qenë themeli i fronit të Zotit”- The Desire of Ages, f. 22.

Sa me fat jemi të gjithë që Perëndia është me të vërtetë një Perëndi i dashurisë, një dashuri aq e madhe sa Ai shkoi në kryq për ne, një dashuri vetëmohuese në të cilën “Ai e përuli vetveten, duke u bërë i bindur deri në vdekje, deri në vdekje të kryqit” (Filipianëve 2: 8). Kështu, sot kemi një shfaqje të dashurisë së Zotit për ne që bijtë e Izraelit ndoshta as nuk mund ta imagjinonin.

`Në vend të dashurisë, po sikur Zoti të ishte urrejtje ose nëse do të ishte indiferent? Çfarë lloj bote do të ishte kjo? Pse është zbulimi i dashurisë së Zotit për ne diçka për të cilën, në të vërtetë, duhet të gëzohemi?`