---
title:  Mirësia (Jo Zemërimi)
date:  17/08/2023
---

Duke iu referuar "ditës së shpengimit"(Ef. 4:30), Pali ka ftuar lexuesit e tij të konsiderojnë sesi e përdorin gjuhën në kontekstin e ardhjes së dytë të Krishtit. Mund të themi pra se Efesianët 4:31, 32 trajton çështjen e përdorimit të gjuhës teksa i afrohemi ngjarjes së madhe.

`Parë nën dritën e kthimit të Krishtit, çfarë duhet të ndryshojmë në lidhje me qëndrimin dhe sjelljen në lidhje me përdorimin e gjuhës? Çfarë qëndrimi apo sjellje duhet të kemi? Ef. 4:31, 32.`

Në nxitjen e fundit tek Efesianët 4:17-32, Pali jep sërish një urdhërim ndalese, e cila identifikon gjashtë vese, që duhet "të flakni larg jush"(Ef. 4:31); një urdhërim pozitiv për të qenë të mirë, zemërbutë dhe të falni (Ef. 4:32), dhe një arsyetim për këtë. Besimtarët duhet të falin njëri-tjetrin "sikurse edhe Perëndia ju ka falur në Krishtin" (Ef. 4:32). Lista e gjashtë veseve fillon dhe mbaron me terma gjithëpërfshirës; "çdo hidhërim" dhe "çdo ligësi". Në mes gjenden katër fjalë të tjera: "zemërim", "inat", "trazirë", dhe "shpifje" (Ef. 4:31).

E fundit prej këtyre është fjala greke blasfemia, që përdoret për të cilësuar të folurën poshtëruese kundër Zotit. Megjithatë, fjala greke përdoret për të folurën, që ul ose Zotin ose njerëzit e tjerë. Në listë, qëndrimet (hidhërim, zemërim, inat) duket se vlojnë drejt një të folure me inat (trazirë, shpifje). Në thelb, Pali çarmatos të folurën e Krishterë. Qëndrimi, që gjendet te të folurit me inat dhe strategjitë retorike, që e shoqërojnë duhet të hiqen nga arsenali i Krishterë. Komunitetet e Krishtera do të çelin dhe uniteti do të ndërtohet (krahaso Ef. 4:1-16) vetëm kur këto gjëra të lihen mënjanë.

E folura me hile, nuk është se duhet të represohet, por të zëvendësohet. Bisedat dhe veprimet tona në mes të familjes së Krishtit - dhe përtej saj gjithashtu - nuk duhet të mbushen me inat, por duhet të motivohen nga mirësia, zemërbutësia dhe falja bazuar mbi standartin më të lartë, faljen që na dha Zoti përmes Krishtit (Ef. 4:32). Pali paraqet "faljen vertikale" (ofruar nga Perëndia për ne) si modelin e "faljes horizontale" (që ne duhet t'i ofrojmë njëri-tjetrit; krahaso Kol. 3:13; Mat. 6:12, 14, 15).

`Mendoni për fuqinë e fjalëve tuaja. Si mund t'i përdorni ato të ndërtoni, inkurajoni dhe besoni?`