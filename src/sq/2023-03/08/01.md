---
title:  Jetë e Krishterë dhe Fjalim i Frymëzuar nga Fryma
date:  12/08/2023
---

### Lexoni për studimin e kësaj jave
Ef. 4:17; Kol. 3:1–17; Zak. 3:3–5; Zak. 8:16; Isa. 63:10; Rom. 8:16, 26, 27.

> <p>Vargu Përmendësh</p>
> "Që të zhvisheni, përsa i takon sjelljes së mëparshme, nga njeriu i vjetër që korruptohet me anë të lakmive të gënjeshtrës, dhe të përtëriteni në frymën e mendjes suaj dhe të visheni me njeriun e ri, të krijuar sipas Perëndisë në drejtësinë dhe shenjtërinë e së vërtetës" (Efesianët 4:22-24).

Jose Antonia jetonte në rrugët e Palmas në Spanjë si një njeri i pastrehë për shumë vite. Me flokët e hirta kaçurrela dhe mjekër, Jose dukej më i plakur sesa 57 vjeç që ishte. Një ditë, Salva Garcia, pronare e një salloni parukerie, shkoi pranë Jose dhe i propozoi që t'ia ndryshonte pamjen komplet.

I ulur në një karrike parukerie, një skuadër e tërë e qethi, e lau dhe i krehu flokët dhe mjekrën e tij. Pastaj, Jose mori rroba të reja plot stil. Dhe në fund ishte koha për t’u zbuluar! Teksa Jose qëndroi para pasqyrës, sytë iu mbushën me lot. "Unë jam? Jam kaq ndryshe; asnjë nuk do të mund të më njohë"! Më vonë shtoi, "Nuk ishte thjesht një ndryshim i pamjes. Ndryshoi jetën time".

Tek Efesianët 4:17-32, Pali argumenton se besimtarët kanë përjetuar një transformim tërësor. Ata kanë zhveshur sjelljen e mëparshme dhe kanë veshur identitetin e tyre të ri. Ashtu si ndryshimi i Joses, por nuk është vetëm një transformim i jashtëm. Përfshin "ripërtëritjen e shpirtit dhe mendjes suaj" (Ef. 4:23), duke sjellë në jetë "drejtësinë dhe shenjtërinë e së vërtetës" (Ef. 4:24). Ky është në të vërtetë stilimi përfundimtar.

_\*Studioni mësimin e kësaj jave për t’u përgatitur për Sabatin, 19 Gusht._