---
title:  Për më tepër studim
date:  18/08/2023
---

"Bisedat tuaja le të jenë të një natyre të tillë që të mos pendoheni më vonë. 'Mos e trishtoni Frymën e Shenjtë të Perëndisë, me të cilën jeni vulosur për ditën e shpengimit'.... Nëse keni dashuri në zemrën tuaj, do kërkoni të forconi dhe ndërtoni vëllain tuaj me besimin më të shenjtë. Nëse del një fjalë me karakter dëmtues për mikun ose vëllain tuaj, mos e vazhdoni këtë bisedë. Është vepër e armikut. Kujtojini me mirësjellje atij që flet kështu se fjala e Perëndisë e ndalon këtë lloj bisede" - Ellen G. White, Advent Review and Sabbath Herald, June 5, 1888.

Si do të ndryshojë bashkësia juaj nëse ju dhe çdo anëtar do bënte një betim për të përdorur këto fjalë si në vijim?

1\. Do të doja që influenca ime në Kishën Adventiste të Ditës së Shtatë dhe përtej saj të jetë pozitive, ndërtuese, të forcojë besimin dhe të nxisë moralin (Ef. 4:29).

2\. Duke kujtuar thirrjen e Krishtit për unitet dhe dashuri, do shpenzoj më tepër energji për të afirmuar ata, që bëjnë dhe thonë gjëra për të cilat besoj se janë të mira në vend që të tregoj me gisht dështimet (Gjoni 13:34, 35; Gjoni 17:20-23; Ef. 4:1-6; 1 Sel. 5:9-11).

3\. Kur nuk bie dakord me dikë, do e bëj të qartë me respekt. Do e marr të mirëqenë integritetin dhe përkushtimin e tij/saj në Krishtin. Do e ofroj mendimin tim ndryshe me mirësi, jo me ashpërsi (Ef. 4:31, 32).

4\. Do jetoj me gëzim, duke parë çdo mundësi për të ndërtuar dhe afirmuar bashkëbesimtarët e mi në kishë, teksa pres kthimin e Krishtit (Ef. 4:29, 30; Gal. 6:2; Heb. 10:24, 25).

**Pyetje për diskutim**

`1. Rishikoni tek Efesianët 11 rastet, ku Pali përshkruan tre anëtarët e Hyjnisë, që punojnë ngushtë me njëri-tjetrin për shpëtimin e njerëzimit. Si na ndihmon kjo përsëritje të kuptojmë Hyjninë? Ef. 1:3–14, Ef. 1:15–23, Ef. 2:11–18, Ef. 2:19–22, Ef. 3:1–13, Ef. 3:14–19, Ef. 4:4–6, Ef. 4:17–24, Ef. 4:25–32, Ef. 5:15–20, Ef. 6:10–20 (ku “Zoti” Ef. 6:10 i referohet Krishtit).`

`2. Si aplikohet këshilla e Palit për të folurën e Krishterë (Ef. 4:25-32) në kohën tonë të "komunikimit kompjuterik", që shpesh përdoret për të bullizuar dhe vrarë në mënyrë anonime?`