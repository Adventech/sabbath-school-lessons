---
title:  Të Rrëzosh Muret Ndarëse
date:  25/07/2023
---

`Çfarë veprimi thotë Pali se mori Krishti ndaj "ligjit të urdhërimeve të përftuar nga porosi"? Pse e bëri këtë veprim? (Shiko Ef. 2:14, 15).`

Pali me shumë gjasa këtu aludon për gardhin, që rrethonte oborrin e Tempullit të Izraelit me kërcënimin për vdekje. Pali imagjinon këtë mur që bie dhe Johebrenjtë, që kanë akses të plotë për të adhuruar Perëndinë (Ef. 2:18). Çfarëdo muri i tillë, thotë Pali, bie nga Kryqi. Mbasi atje mësojmë se këta dy njerëz, Judenj dhe Johebrenj, janë një në të vërtetë.

Disa besojnë se Efesianët 2:14, 15 na mëson se Dhjetë Urdhërimet, përfshi urdhërimin e Sabatit, u "anuluan" ose "u hoqën mënjanë" nga kryqi. Megjithatë, tek Efesianët, Pali tregon respekt të thellë për Dhjetë Urdhërimet si një aset, që i jep formë dishepullizimit të Krishterë. Ai citon urdhërimin e pestë (Ef. 6:2, 3) dhe aludon për të tjerët (p.sh. i shtati, Ef. 5:3-14, 21-33; i teti, Ef. 4:28; i nënti, Ef. 4:25; i dhjeti, Ef. 5:5). Kjo përkon me thëniet e tjera të mëparshme të Palit për ligjin (Rom. 3:31, Rom. 7:12). Ai flet për keqpërdorimin e ligjit, por nderon ligjin në vetvete dhe presupozon vazhdimësinë e tij. Prandaj, përdorimi i këtyre vargjeve për të anuluar Dhjetë Urdhërimet, veçanërisht nën dritën e gjithë këtyre vargjeve të tjerë në Bibël për vazhdimësinë e ligjit, është me siguri keqinterpretim i qëllimit të Palit në këtë letër.

Përkundrazi, çfarëdo lloj përdorimi i ligjit për të krijuar një çarje midis Judenjve dhe Johebrenjve dhe veçanërisht për të përjashtuar Johebrenjtë nga pjesëmarrja e plotë në mes popullit të Perëndisë dhe adhurimit, do të ishte anatemim për Palin dhe keqpërdorim i qëllimit hyjnor për ligjin. "Ligji" tek Efesianët 2:14, 15 është ose aspekti ceremonial i ligjit, që ndante Judenjtë nga Johebrenjtë dhe që paraqitet nga fraza komplekse e Palit, "ligji i urdhërimeve të përftuar nga porosi", ose është i gjithë sistemi i ligjit në Dhiatën e Vjetër që interpretohej, argumentohej dhe keqpërdorej për të krijuar një ndasi çarëse midis Judenjve dhe Johebrenjve.

`Çfarë tensionesh midis Adventistëve ose midis anëtarëve të komunitetit më të gjerë të Krishterë duhet të konfrontohen dhe kalohen? Pse dashuria jonë e përbashkët për Krishtin duhet të mjaftojë për t’i kaluar/kapërcyer këto tensione?`