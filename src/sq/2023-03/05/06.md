---
title:  Kisha, një Tempull i Shenjtë
date:  27/07/2023
---

`Çfarë seti imazhesh kulminante përdor Pali tek Efesianët 2:11-22 për të indikuar unitetin midis Judenjve dhe Johebrenjve në kishë?`

Kur rishikojmë Efesianët 2, kujtojmë se këto vargje 1-10 na mësojnë se jetojmë në solidaritet me Jezusin, ndërkohë që vargjet 11-22 na mësojnë se jetojmë në solidaritet me të tjerët si pjesë e kishës së Tij. Vdekja e Jezusit ka benefite si vertikale në themelimin e marrëdhënies sonë me Zotin (Ef. 2:1-10), ashtu edhe horizontale në fortësimin e marrëdhënieve me të tjerët (Ef. 2:11-22). Përmes Kryqit, Jezusi shkatërron gjithçka që ndan besimtarët Johebrenj nga ata Judenj, përfshi edhe keqpërdorimin e Ligjit për ta thelluar këtë ndarje (Ef. 2:11-18). Jezusi gjithashtu ndërton diçka - një tempull të ri të mahnitshëm të përbërë nga besimtarët. Johebrenjtë, dikur të përjashtuar nga adhurimi në vendet e shenjta të tempullit, tani të bashkuar me besimtarët Judenj bëhen tempulli i ri. Të gjithë bëhemi pjesë e kishës së Perëndisë, "një tempull i shenjtë në Zotin" (Ef. 2:19-22) dhe jemi të privilegjuar të jetojmë në solidaritet me Jezusin dhe vëllezërit e motrat tona në Krisht.

`Si krahasohet metafora e Palit për kishën si një tempull tek Efesianët 2:19-22 me përdorimin e saj në pasazhet në vijim? 1 Kor. 3:9-17; 2 Kor. 6:14-7:1; 1 Pjet. 2:4-8.`

Pali përdor metaforën e kishës si tempull si një imazh kulminant për pranimin e plotë të Johebrenjve në kishë. Dikur të përjashtuar nga adhurimi në "Oborret e Izraelit", tani jo vetëm që hyjnë (Ef. 2:18), por vetë ata bëhen gurë të një tempulli të ri, që është bërë për të qenë "banesë e Perëndisë në Frymë" (Ef. 2:22).

Autorët e Dhiatës së Re e përdorin metaforën e tempullit për të përfytyruar shenjtërinë e kishës, rolin e Perëndisë në themelimin dhe rritjen e kishës, dhe të solidaritetit të besimtarëve brenda kishës. Metafora përdoret në lidhje me gjuhën biologjike (shiko Ef. 2:21,  ku tempulli "rritet"), dhe procesi i ndërtimit shpesh theksohet (shiko Ef. 2:22, "ju gjithashtu jeni bashkë ndërtuar"). Në vend të jetë një imazh statik, kisha është e aftë të pranojë identitetin e saj si "tempull i Perëndisë së gjallë" (2 Kor. 6:16).