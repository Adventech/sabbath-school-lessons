---
title:  Për më tepër studim
date:  28/07/2023
---

Studioni me kujdes parathënien në vijim për të diskutuar pyetjet e mëposhtme:

Cili është konteksti specifik në të cilin Pali shkruan Efesianët 2:11-22 teksa përshkruan efektet përfshirëse të Kryqit në marrëdhëniet njerëzore? Ai adreson marrëdhëniet midis besimtarëve Judenj dhe Johebrenj, që së bashku janë anëtarë të kishës. Ai shpreh një shqetësim të qartë nëse kuptojnë dhe jetojnë sipas statusit të tyre të përbashkët dhe të pajtuar si pjesëtarë të familjes së Perëndisë (Ef. 2:19). Megjithatë, në kontekstin e letrës në tërësi, Pali demonstron një qëllim më të gjerë, shumë përfshirës. Tema e tij është plani i madh përfundimtar i Perëndisë për të bashkuar gjithë gjërat në Krishtin (Ef. 1:9, 10) dhe synimi i tij përfshin "çdo familje në qiejt dhe mbi tokë" (Ef. 3:15).

Për më tepër, uniteti i anëtarëve brenda kishës - tema specifike, që adreson tek Efesianët 2:11-22 - vetë ka një qëllim më të gjerë, të cilin Pali e zbulon tek Efesianët 3:10: "që nëpërmjet kishës, në kohën e tashme u manifestohej principatave dhe pushteteve, në vendet qiellore, dituria e shumëllojshme e Perëndisë [që e bëri kishën si me Judenj ashtu dhe me Johebrenj]". Përmes aktualizimit të unitetit që Krishti fitoi në kryq, besimtarët duhet të sinjalizojnë se plani përfundimtar i Perëndisë për të bashkuar gjithë gjërat në Krishtin është rrugës. Marrëdhëniet e tyre të pajtuara sinjalizojnë planin e Perëndisë për një univers të bashkuar në Krishtin. Prandaj është e përshtatshme të shikojmë Efesianët 2:11-22, në kontekstin e Efesianëve në tërësi, për të gjetur parimet biblike në lidhje me temën e rëndësishme të marrëdhënieve mes grupeve të njerëzve ose racave.

**Pyetje për diskutim**

`1. Çfarë parimesh biblike në lidhje me marrëdhëniet etnike gjejmë tek Efesianët 2:11-22? Si ky pasazh ofron një përqasje të veçantë me Krishtin në qendër për temën sesi pjesëtarët e një grupi etnik duhet të sillen me ata të një grupi tjetër?`

`2. Kur shohim planin e Perëndisë për të ardhmen e njerëzimit (Ef. 1:9, 10; Ef. 2:11-22), sa e rëndësishme është për kishën të merret me çështjet e veta të brendshme dhe konfliktet midis racave?`

`3. Çfarë çështjesh të nxehta midis grupeve etnike, që shpesh janë të fshehura dhe të injoruara, ekzistojnë në komunitetin tuaj? Si mund të luajë kisha juaj një rol pozitiv për të aktualizuar punën bashkuese, që Krishti ka fituar tashmë në kryq? Si mund të bëheni pjesë e kësaj vepre?`