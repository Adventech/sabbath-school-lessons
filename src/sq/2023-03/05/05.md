---
title:  Jezusi, Predikues i Paqes
date:  26/07/2023
---

`Si e përmbledh Pali shërbesën e Krishtit tek Efesianët 2:17, 18?`

Koncepti i paqes është i rëndësishëm tek Efesianët, duke e filluar dhe e mbaruar letrën me bekimin e paqes "prej Perëndisë, Ati ynë, dhe nga Zoti Jezus Krisht" (Ef. 1:2; krahaso Ef. 6:23). Më parë tek Efesianët 2:11-22, Pali argumentoi se Krishti personifikon paqen, "Ai në fakt, është paqja jonë", dhe se Kryqi i Tij e siguron (Ef. 2:14-16). Krishti jo vetëm që shkatërron diçka - armiqësinë midis Judenjve dhe Johebrenjve (Ef. 2:14, 15) - Ai krijon një njerëzim të ri, që dallohet nga marrëdhëniet e pajtimit dhe paqes (Ef. 2:15-17). Kjo paqe nuk është vetëm mungesa e konfliktit, por rezonon me konceptin Hebraik të shalom, përjetimi i tërësisë dhe mirëqenies, si në marrëdhënie me Perëndinë (Rom. 5:1) ashtu edhe me të tjerët.

`Si i imagjinon Pali besimtarët, që marrin pjesë në ndarjen e mesazhit të paqes së Jezusit? Ef. 4:3; Ef. 6:14, 15; krahaso Rom. 10:14, 15 me Ef. 2:17-19, Isa. 52:7, Isa. 57:19.`

Ungjilli ka shembuj të Jezusit si një predikues i paqes. Në mesazhet përshëndetëse me dishepujt, Ai iu premton - si dhe ne gjithashtu - " 'Po ju lë paqen, po ju jap paqen time' " (Gjoni 14:27). Ai përfundon, " 'Jua kam thënë këto gjëra, që ta keni paqen në mua. Në botë do të keni mundime. Por merrni zemër, unë e munda botën"! (Gjoni 16:33). Mbas ringjalljes së Tij, kur iu shfaqet dishepujve, shpesh herë ju thotë, " 'Paqja me ju' " (Gjoni 20:19, 21, 26).

Tek Efesianët 2:17, 18, Pali dëshiron të tregojë se predikimi i Krishtit për paqen shtrihet përtej kohës së shërbesës së Tij në tokë. Ai ka "predikuar paqen" në të tashmen si për besimtarët "e largët" (besimtarët Johebrenj para se të konvertoheshin); ashtu dhe për besimtarët "afër" (besimtarët Judenj; krahaso Ef. 2:11-13). Mbasi e kanë pranuar këtë shpallje, gjithë besimtarët kanë përjetuar një bekim të thellë.

`Si mund të mësojmë të jemi predikues të paqes në vend të shkaktimit të konfliktit? Në çfarë situatash aktuale, mund të ndihmoni të sillni shërim?`