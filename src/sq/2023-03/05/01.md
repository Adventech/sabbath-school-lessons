---
title:  'Shlyerja Horizontale: Kryqi dhe Kisha'
date:  22/07/2023
---

### Lexoni për studimin e kësaj jave
Ef. 2:11-22; Rom. 3:31; Rom. 7:12; Isa. 52:7; Isa. 57:19; Gjoni 14:27; 1 Kor. 3:9-17.

> <p>Vargu Përmendësh</p>
> "Por tani, në Krishtin Jezus, ju që dikur ishit larg, u afruat me anë të gjakut të Krishtit. Ai në fakt është paqja jonë, ai që ka bërë nga të dy popujt një" (Efesianët 2:13, 14).

Ti je një Johebre, një Grek, që ka mësuar të çmojë Perëndinë e Judenjve. Në fakt, keni hequr dorë nga adhurimi i shumë perëndive dhe keni pranuar të Vetmin Perëndi të vërtetë. Teksa shtroni rrugën përmes oborreve të bukura dhe kolonave melodioze të tempullit të Jeruzalemit, tingujt e adhurimit nxitin lavdërimin tuaj. Pikërisht atëherë, megjithëse konfrontoheni nga një barrikadë gurësh të lartë sa ju në këmbë. E gdhendur në çdo metër në Latinisht dhe Greqisht shkruhet ky mesazh: "Asnjë i huaj nuk mund të hyjë brenda barrierës dhe rrethimit të tempullit. Çdokush që kapet do të dënohet me vdekje". Në atë moment ndihesh i larguar, i hedhur dhe i ndarë.

Tek Efesianët 2:11-22, Pali shikon kryqin e Krishtit, që sjell një ndryshim dramatik, duke shkatërruar këto barriera dhe mure ndarës. Vertikalisht, kryqi largon mënjanimin, duke pajtuar njerëzit me Perëndinë. Horizontalisht, pajton njerëzit me njëri-tjetrin. Kryqi heq armiqësinë dhe sjell paqe midis Judenjve dhe Johebrenjve, duke bërë me ta "një njerëzim të ri" (Ef. 2:15). Së bashku, ata bëhen një tempull i ri, "një banesë e Perëndisë në Frymë" (Ef. 2:22).

Çfarë kuptimi ka kjo e vërtetë për ne sot?

_\*Studioni mësimin e kësaj jave për t’u përgatitur për Sabatin, 29 Korrik._