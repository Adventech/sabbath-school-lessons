---
title:  'Pajtimi: Dhuntia e Perëndisë Nga Kryqi'
date:  24/07/2023
---

> <p></p>
> "Ai në fakt është paqja jonë, ai që ka bërë nga të dy popujt një dhe ka shembur murin e ndarjes....që të mund...të na pajtojë të dy me Perëndinë në një trup të vetëm me anë të kryqit" (Ef. 2:14-16).

`Si e përshkruan Pali kryqin dhe impaktin e punës së Krishtit në secilin prej këtyre pasazheve tek Efesianët? Si do e përmblidhnit atë që thotë Pali për kryqin dhe si transformohen marrëdhëniet tona? (Shiko Ef. 1:7, 8: Ef. 4:32; Ef. 2:13, 14; Ef. 2:16; Ef. 5:2, 25).`

Në kontekstin e pasazheve tona këtë javë, Efesianët 2:11-22, kryqi siguron tre asete të mëdha për besimtarët: (1) Johebrenjtë, që ishin "larg" nga Perëndia dhe populli i Tij, tashmë "afrohen" (Ef. 2:13), që të jenë bij dhe bija të Perëndisë si dhe vëllezër dhe motra me besimtarët Judenj (Ef. 2:19); (2) "armiqësia" (Greqisht, ehthran, "armiqësi" i referohet ehthros, "armik") midis besimtarëve Judenj dhe Johebrenj u "vra" në vetvete (Ef. 2:16). Kryqi i Krishtit heq atë që dukej se ishte gjendja e përhershme e armiqësisë dhe luftës, në të cilën Judenjtë dhe Johebrenjtë ishin armiq të përbetuar (Ef. 2:17); (3) në vend të armiqësisë vjen pajtimi. Ishte qëllimi i Krishtit t'i "pajtonte të dy në Zotin në një trup të vetëm përmes kryqit" (Ef. 2:16; krahaso Kol. 1:19-22).

Si duket pajtimi? Si ndihesh kur pajtohesh? Imagjinoni një ndarje të thellë midis një nëne dhe një bije, një që është bërë plagë në një periudhë disa-vjeçare. Imagjinoni këtë inat, që shkrihet nga një valë hiri dhe faljeje dhe sigurie se të dyja do bashkohen. Ky është pajtimi. Pajtimi përjetohet në momentin kur një anëtar kishe lë mënjanë çfarëdo lloj çështjeje që të ndan dhe e pranon anëtarin tjetër të kishës si një vëlla ose motër e dashur, që pranon atë që ofrohet. Pajtimi nuk është një term mekanik apo ligjor, por një term ndërpersonal, që gëzohet me rregullimin e një marrëdhënieje të thyer. Pali guxon të imagjinojë punën e fuqishme të Krishtit në kryq, që ka një impakt në marrëdhëniet, jo vetëm midis individëve, por edhe midis grupe njerëzish. Ai imagjinon që kjo vjen në jetët tona dhe shkatërron ndasitë tona, duke heshtur grindjet tona dhe, duke rinovuar miqësitë tona, duke kuptuar njëri- tjetrin.

`Në çfarë mënyrash keni nevojë t’i aplikoni këto parime që të mund të pajtoheni me dikë tjetër? Si do e bëni këtë?`