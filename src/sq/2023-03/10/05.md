---
title:  Duajini Gratë Tuaja porsi Veten
date:  30/08/2023
---

`Çfarë argument tjetër jep Pali për të inkurajuar burrat të praktikojnë dashurinë ndaj grave të tyre? Ef. 5:28-30.`

Rregullat e Palit për familjen e Krishterë (Ef. 5:21-6:9) nxjerrin në pah një kontekst sfidues social. Tek Efesianët 5:28-30, Pali iu drejtohet burrave, të cilët, duke ndjekur modelet e shpeshta të kohës së tyre, mund të zgjedhin të "urrejnë vetë mishin e tyre" (shiko Ef. 5:28, 29), duke abuzuar dhe dhunuar gratë e tyre. Në botën Greko-Romake të ditëve të Palit, fuqia ligjore e "babait të familjes" (Latinisht, pater familias) ishte shumë e gjerë. Ai mund të dënonte me ashpërsi madje edhe të vriste gruan, fëmijët dhe skllevërit e tij dhe gjithsesi të mos e kapte ligji, (megjithëse ushtrimi i kësaj fuqie në mënyrë ekstreme kufizohej nga opinioni i gjerë publik).

Tek Efesianët 5:25-27, Pali ka detajuar shembullin përfundimtar të dashurisë së Krishtit për kishën, duke ofruar një model drastik dhe të ndryshëm për burrat e asaj kohe. Tani, para se të nxjerrë një argument të ri, ai i drejton sërish tek ai Shembull i madh, duke iu kërkuar burrave të Krishterë të përgjigjen "në të njëjtën mënyrë" (Ef. 5:28) si Jezusi, i cili "dha veten për nusen e Tij, kishën, dhe plotëson çdo nevojë të saj (Ef. 5:25-27). Pali i sfidon burrat e Krishterë të heqin dorë nga praktikat e zakonshme të kohës së tyre dhe të kërkojnë modelin e dashurisë së Krishtit.

Tek Efesianët 5:28-30, Pali shton një arsyetim të ri për të mbështetur dashurinë e burrave të Krishterë për gratë e tyre: Vetë-dashurinë. Pali thotë një të vërtetë: "askush nuk urreu mishin e vet" (të paktën asnjë nuk e bën nëse mendon qartë). Burrat nuk lëndojnë veten apo të fshikullojnë trupat e tyre. Përkundrazi, ata "e ushqejnë dhe kujdesen me butësi" (Ef. 5:29). Duke ofruar të eleminojnë ashpërsinë dhe dhunën kundër grave të Krishtera, Pali fton burrin e Krishterë të identifikohet me gruan e vet. Ju jeni kaq ngjitur me gruan tuaj, argumenton Pali, saqë nëse i lëndoni nuk është gjë tjetër veçse vetë-lëndim, dhe shumica e njerëzve, që kanë mend në kokë nuk e bëjnë këtë gjë.

Duke iu kthyer shembullit të Jezusit, Pali argumenton se Krishti Vetë praktikon kujdesje me butësi, duke u gëzuar për besimtarët, që janë "trupi i Tij" (Ef. 5:29, 30). Modeloni sjelljen tuaj përkundrejt gruas tuaj, thotë Pali, me një mënyrë siç trajtoni veten dhe në fund ashtu siç ju trajton Krishti.

`Pali citon shembullin e Jezusit si për gratë ashtu dhe për burrat. Çfarë mund të mësoni nga Jezusi për dashurinë që duhet të keni në rrethin tuaj familjar?`