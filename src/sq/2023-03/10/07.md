---
title:  Për më tepër studim
date:  01/09/2023
---

Ellen G. White, "Responsibilities of Married Life," Testimonies for the Church, vol.7, f. 45-50, and "Mutual Obligations," The Adventist Home, f. 114-120.

Ellen G. White vazhdimisht nxit partnerët e martuar të lenë mënjanë përpjekjet e tyre për të kontrolluar tjetrin: "Mos e detyroni njëri-tjetrin të nënshtrohet ndaj dëshirave tuaja. Nuk mund ta bëni këtë dhe njëkohësisht të fitoni dashurinë e tjetrit. Bëjuni të mirë, të duruar, me konsideratë dhe edukatë" - The Adventist Home, f. 118.

Ajo komenton direkt për interpretimin dhe aplikimin e Kolosianëve 3:18 (dhe Ef. 5:22-24): "Bëhet shpesh pyetja se, 'A duhet një grua të ketë vullnetin e vet'? Bibla e thotë qartë se burri është kreu i familjes. 'Ju bashkëshorte, jini të nënshtruara bashkëshortëve tuaj'. Nëse kjo fjali do të përfundonte këtu, mund të themi se pozicioni i gruas nuk është për t’u patur zili... Shumë burra ndalojnë tek këto fjalë, 'Gra, nënshtrohuni', por do të lexojmë përfundimin e të njëjtës fjali, që thotë, 'ashtu si ka hije në Zotin' [Kol. 3:18]. Perëndia kërkon që gruaja të ketë frikën dhe lavdinë e Zotit gjithmonë përpara. Nënshtrimi i plotë duhet bërë vetëm ndaj Zotit Jezus Krisht, që e ka blerë si fëmijën e Tij me çmimin e pafund të jetës së Tij... Është Dikush më lart sesa burri për gruan; është Shpengimtari i saj, dhe nënshtrimi i saj ndaj burrit të vet duhet të bëhet ashtu siç ka urdhëruar Perëndia - 'si ka hije në Zotin'" - The Adventist Home, f. 115, 116.

**Pyetje për diskutim**

`1. Imagjinoni dikë, që argumenton se Efesianët 5:21-33 është një pasazh i dalë jashtë mode dhe që nuk ka më lidhje me marrëdhëniet e Krishterë, mbasi sjell një model të martesës të fokusuar tek autoriteti dhe dominanca e burrit. Si do të përgjigjeshit? Çfarë elementë nga vetë pasazhi do të përdornit në përgjigjen tuaj?`

`2. Çfarë mund të ofrojë këshilla e Palit tek Efesianët 5:21-33 për ata, që e gjejnë veten në marrëdhënie të vështira martesore?`

`3. Disa të Krishterë argumentojnë se historia e Krijimit tek Zanafilla 1 dhe 2 është thjesht një metaforë dhe se nuk afrohet me atë që vërtet ka ndodhur, që janë miliarda vite evolucioni. Çfarë na tregon tek mënyra sesi Pali e përdor historinë për të kuptuar se nuk e mori në kuptimin metaforik?`

`4. Ndaluni më shumë në temën e "një mishi të vetëm". Si na ndihmon kjo të kuptojmë më mirë shenjtërinë e martesës dhe pse çiftet e martuara duhet të bëjnë gjithçka të mundur për ta mbrojtur atë shenjtëri?`