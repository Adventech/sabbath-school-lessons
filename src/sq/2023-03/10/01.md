---
title:  'Burrat dhe Gratë: Bashkë tek Kryqi'
date:  26/08/2023
---

### Lexoni për studimin e kësaj jave
Ef. 5:21–33; Fil. 2:3, 4; Ezek. 16:1–14; 2 Kor. 11:1–4; Zan. 2:15–25.

> <p>Vargu Përmendësh</p>
> "Ju, burra, t’i doni gratë tuaja, sikurse edhe Krishti ka dashur kishën dhe e ka dhënë veten e vet për të, që ta shenjtërojë, pasi e pastroi me larjen e ujit me anë të fjalës, që ta nxjerrë atë përpara vetes të lavdishme, pa njolla a rrudha a ndonjë gjë të tillë, por që të jetë e shenjtë dhe e paqortueshme" (Efesianët 5:25-27).

Në Efesianët 5:21-33, Pali ndërton mbi idenë e nënshtrimit të besimtarëve ndaj njëri-tjetrit (Ef. 5:21); pastaj vijon të japë këshilla për gratë e Krishtera (Ef. 5:22-24) dhe burrat (Ef. 5:25-32); dhe përfundon me sintezën e këtyre dy këshillave (Ef. 5:33).

Në këtë këshillim, studentët e Biblës sot mund të dëgjojnë Krishtin e ngjallur, që i drejtohet marrëdhënieve tona. Ne mund ta bëjmë këtë, kur kuptojmë Efesianët 5:21-6:9 si mënyra e Palit për të aktualizuar temën kryesore të letrës, unitetin, por tani në kontekstin e shtëpisë së Krishterë. Ndërkohë që bën një kritikë të fortë për strukturat e dobëta të shoqërisë së njerëzimit të vjetër (shiko Ef. 4:22), ai gjithashtu feston krijimin e njerëzimit të ri (shiko Ef. 2:15) inkorporuar brenda njerëzimit më të gjerë me defektet e veta në strukturat sociale. Brenda këtyre strukturave, besimtarët tregojnë se një fuqi e re, Fryma e Shenjtë (Ef. 2:22; Ef. 3:16; Ef. 5:18-21; Ef. 6:17, 18) dhe një etikë e re e modeluar në Krishtin (Ef. 4:13, 15, 20-24, 32; Ef. 5:2, 10, 17, 21-33) ka dalë, e cila na drejton drejt përmbushjes përfundimtare të planit të Perëndisë për popullin e Tij dhe botën.

_\*Studioni mësimin e kësaj jave për t’u përgatitur për Sabatin, 2 Shtator._