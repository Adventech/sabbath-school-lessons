---
title:  Modeli i "Një Mishi të Vetëm" në Martesë
date:  31/08/2023
---

`Studioni historinë e krijimit tek Zanafilla 2:15-25. Çfarë ndodh në historinë para shprehjes se burri dhe gruaja janë "një mish i vetëm"? (Zan. 2:24).`

Çelësi për të aplikuar këshillën e Palit për gratë dhe burrat është tek citati nga Zanafilla 2:24 (tek Efesianët 5:31) si kulmin e saj. Teksa mediton për historinë e Krijimit tek Zanafilla, Pali konsideron nevojat e bashkësisë së Krishterë dhe marrëdhëniet e shëndetshme brenda saj. Ai dëgjon tek Zanafilla 2:24 një mesazh, që jehon përgjatë kohës. Caktuar në mënyrë hyjnore, martesa duhet të jetë një marrëdhënie si "një mish i vetëm", ku bashkimi seksual pasqyrohet nga ai emocional dhe shpirtëror, dhe anasjelltas, bashkimi emocional dhe shpirtëror i jep kuptim marrëdhënies seksuale.

Vini re se, duke zgjedhur Zanafilla 2:24, Pali zgjedh një thënie për martesën, që ishte para Rënies së njeriut në mëkat dhe që aplikohet për marrëdhënien, që duhet të jetë midis burrit dhe gruas së Krishterë. Në botën tonë mbas Rënies, shfrytëzimi i shfrenuar i marrëdhënies seksuale midis një burri dhe një gruaje tregon sesa thellë është gdhendur në kulturat moderne ideja se bashkimi seksual nënkupton nënshtrimin e gruas. Pali argumenton se marrëdhënia seksuale, siç pasqyrohet tek Zanafilla, nuk është marrëdhënie nënshtrimi, por bashkimi. Nuk simbolizon apo aktualizon dominancën e mashkullit, por bashkimin e burrit dhe gruas, në mënyrë që të jenë "një mish". Mund të shohim Efesianët 5:21-33 si dhe Zanafilla 2:24 që të kemi një teologji të rëndësishme të saktë për martesën dhe seksualitetin, e cila shkon kundër kulturës.

Në të njëjtin kontekst, Pali në vargun në vijim flet për një "mister të thellë" (shiko Ef. 5:32). Kjo përfshin të dyja anët e metaforës së dyfishtë që ka diskutuar Pali: martesa e Krishterë, që kuptohet nën dritën e marrëdhënies së Krishtit me kishën e Tij (Ef. 5:32) dhe marrëdhënia e Krishtit me kishën e Tij, që kuptohet nën dritën e martesës së Krishterë (Ef. 5:32).

Martesa e Krishterë lartësohet duke e krahasuar atë me marrëdhënien midis Krishtit dhe kishës. Për më tepër, kur mendojmë për marrëdhënien e kishës me Krishtin përmes lentes së një martese të Krishtere që përkujdeset, besimtarët qartësohen sërish për marrëdhënien, që ndajnë së bashku me Krishtin.

`Në çfarë mënyra Efesianët 5:33 shërben si një përmbledhje konçize e këshillës së Palit tek Efesianët 5:21-32? Nëse jeni të martuar, si mund të kërkoni të implementoni më mirë këto parime në martesën tuaj?`