---
title:  Për më tepër studim
date:  21/07/2023
---

Në sfond të Letrës drejtuar Efesianëve është një histori, që përmendet shpesh pjesërisht ose të paktën aludohet. Ngjarjet kryesore në histori janë:

1\. Zgjedhja e popullit të Perëndisë "para themelimit të botës" (Ef. 1:4, 5, 11).

2\. Ekzistenca e tyre në të kaluarën si të humbur (Ef. 2:1-3, 11, 12; Ef. 4:17-19, 22; Ef. 5:8).

3\. Ndërhyrja e Zotit në Krishtin për t'i shpëtuar (Ef. 1:7, 8; Ef. 2:4-6, 13-19; Ef. 4:1, 20, 21; Ef. 5:2, 8, 23, 25, 26).

4\. Pranimi i tyre i ungjillit (Ef. 1:12, 13, që nënkuptohet edhe në vargjet e tjera).  Dikur "pa shpresë" (Ef. 2:12), tani kanë "shpresën e vetme", drejt së cilës lëvizin besimtarët (Ef. 4:4; krahaso Ef. 1:18).

5\. Jetët aktuale si dishepuj. Megjithëse jetonin në një kohë plot rreziqe dhe kundërshtim nga fuqitë e liga, mund të ngrihen nga burimet, që ju jepen në Zotin e tyre të lartësuar (Ef. 1:15-23, Ef. 2:6, Ef. 3:14-21, Ef. 4:7-16, Ef. 6:10-20).

6\. Në kulmin e ardhshëm të historisë, roli i Frymës si "garanci" (Ef. 1:13, 14), ose "vula" (Ef. 4:30), del në pah. Në këtë moment kurorëzues, ata do të shpërblehen për besnikërinë e tyre, duke marrë në zotërim "trashëgiminë", që ju është dhënë tashmë në Krishtin (Ef. 2:7; Ef. 6:8, 9); dhe, përmes besimit të tyre në Krishtin, do t'ju jepet një vend në kohën që do të vijë (Ef. 1:21; Ef. 2:7, 19-22; Ef. 4:13, 15; Ef. 5:27).

**Pyetje për diskutim**

`1. Historia e Efesianëve (shihni më lart) nuk është thjesht një histori e besimtarëve në shekullin e parë. Është vetë historia jonë. Cilat nga hapat kryesore apo faza të kësaj historie ju japin më shumë shpresë për momentin?`

`2. Pse mendoni se Pali kujton kaq shpesh të kaluarën mëkatare të audiencës së tij, duke i ftuar të reflektojnë për jetët e tyre para konvertimit?`

`3. Krahasoni përmbledhjen e ungjillit që bën Pali tek Efesianët 2:8-10 me përmbledhjen e tij të mëparshme tek Romakët 1:16, 17. Çfarë temash të ngjashme shfaqen në to? Në çfarë mënyra ndryshojnë këto dy pasazhe?`

`4. Ndërkohë që veprat e mira të besimtarëve nuk luajnë rol në shpengimin e tyre, mbasi njerëzit nuk mund të marrin kurrë merita për shpëtimin e tyre para Perëndisë, cili është roli i tyre i rëndësishëm në planin e Zotit për besimtarët? Ef. 2:10.`