---
title:  Si Na Shpëton Perëndia
date:  15/07/2023
---

### Lexoni për studimin e kësaj jave
Ef. 2:1-10; Ef. 5:14; Rom. 5:17; Ef. 5:6; 2 Tim. 1:7.

> <p>Vargu Përmendësh</p>
> "Por Perëndia, që është i pasur në mëshirë, për shkak të dashurisë së tij të madhe me të cilën na deshi, edhe atëherë kur ishim të vdekur në faje, na dha jetë me Krishtin (ju jeni të shpëtuar me anë të hirit)" (Efesianët 2:4, 5).

Në 14 Tetor 1987, Jessica McClure tetëmbëdhjetë muajshe po luante në oborrin e hallës së vet kur ra në një pus të braktisur 7 metra të thellë. Telashet e saj tërhoqën vëmendjen e medias nga e gjithë bota në Midland Teksas. Një audiencë globale shihte "Bebin Jessica" duke fjetur, qarë, kënduar dhe duke thirrur mamin e saj. Ata shihnin teksa punëtorët e emergjencave pomponin ajër të freskët poshtë në pus.

Më në fund, mbas 58 orësh nga rënia e Jessicas, audienca mbarëbotërore pa sesi ajo u çlirua nga pusi i ngushtë, që e kishte bllokuar për më shumë se dy ditë. Fotografi Scott Shaw që ka fituar çmimin Pulitzer kishte fotografuar momentin e shpëtimit: një kabëll shpëtimi, që duket përmes fytyrave të shqetësuara të shpëtimtarëve të Jessicas, të cilët shikojnë Bebin Jessica në mes të dramës në pusin e thellë.

Nuk ka gjë më të gëzueshme se një histori shpëtimi e mirë dhe Pali, tek Efesianët 2:1-10, na jep një pamje të afërt personale të misionit shpëtues më të madh, më përfshirës në gjithë kohërat - përpjekjen e Perëndisë për të shpenguar njerëzimin. Drama e historisë arrin kulmin, kur kuptojmë se nuk jemi thjesht spektatorë të shpëtimit të dikujt tjetër, por dëshmitarë të shpëtimit tonë.

_\*Studioni mësimin e kësaj jave për t’u përgatitur për Sabatin, 22 Qershor._