---
title:  Trupi i Bashkuar i Krishtit
date:  05/08/2023
---

### Lexoni për studimin e kësaj jave
Ef. 4:1-16; Fil. 2:3; Ps. 68:18; Veprat 2; 1 Kor. 12:4-11, 27-30; Isa. 5:4.

> <p>Vargu Përmendësh</p>
> "Dhe ai vetë i dha disa si apostuj, të tjerë si profetë, të tjerë si ungjilltarë dhe të tjerë si barinj e mësues, për përsosjen e shenjtorëve, për veprën e shërbimit dhe për ndërtimin e trupit të Krishtit" (Efesianët 4:11, 12).

Një nga fabulat e Ezopit quhet "Barku dhe Këmbët". Thotë kështu: "Barku dhe këmbët po debatonin për rëndësinë e tyre dhe, kur këmbët thonin se ishin shumë më të forta mbasi mbanin edhe stomakun, barku iu përgjigj, 'Por, miku im, nëse unë nuk do të tresja ushqimin, ti nuk do mund të mbaje dot gjë' " - Lloyd W. Daly, Aesop Without Morals (New York: Thomas Yoseloff, 1961), f. 148.

Megjithatë, Pali përdori trupin njerëzor për të ilustruar një çështje shpirtërore. Për Palin, trupi njerëzor - dhe kisha si trupi i Krishtit - përbëhet nga pjesë të ndryshme me aftësi të ndryshme, të cilat duhet të punojnë të gjitha së bashku, që trupi të jetë i shëndetshëm. Tek Efesianët 4:1-16, Pali përdor sërish metaforën e trupit (Rom. 12:3-8, 1 Kor. 12:12-31). Tani Krishti është Koka e trupit, duke i dhënë trupit njerëz me "dhunti", që ndihmojnë për të bashkuar trupin, ku secila pjesë - çdo anëtar i kishës - kontribuon me aftësitë e veta si një i tërë.

Pamja e Palit e një trupi të shëndetshëm, të bashkuar na ndihmon të kuptojmë qëllimin e Perëndisë për ne: të jemi pjesë të një kishe të frytshme të bashkuar në Krishtin.

_\*Studioni mësimin e kësaj jave për t’u përgatitur për Sabatin, 12 Gusht._