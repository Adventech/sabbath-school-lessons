---
title:  Për më tepër studim
date:  11/08/2023
---

Dy shënime na ndihmojnë të zgjerojmë studimin tonë të Efesianëve 4:7-10:

1\. Përkthimi i Efesianëve 4:9. Disa përkthime tregojnë se zbritja ndodh para ngjitjes (p.sh., NKJV, "Ai gjithashtu zbriti në fillim"; KJV, RSV, ESV, NASB). Përkthime të tjera ndjekin më afër tekstin grek, duke e lënë të hapur çështjen e radhës së ngritjes dhe zbritjes (p.sh. NIV, "Çfarë do të thotë se 'u ngjit' veçse gjithashtu zbriti në pjesët më të ulta të dheut"? ASV, HCSB, LEB, NLT), që lejon mundësinë për ta parë sipas studimit që kishim të Martën, që rendi narrativ i Psalmit 68:18 duhet të ndiqet, me lartësimin e Krishtit në qiell në fillim ("ngjitja") dhe pastaj "zbritja" e Tij në Frymë.

2\. Burgosi burgosjen. Kur citon Psalmin 68:18 nga Greqishtja e Dhiatës së Vjetër, që quhej Septuaginta (përkthimi i vjetër në Greqisht i Dhiatës së Vjetër), Pali përdor një frazë tek Efesianët 4:8, që literalisht thotë, "e zuri rob robërinë" (reflektuar në disa përkthime, p.sh. KJV, NKJV, NRSV), por që përgjithësisht pranohet se do të thotë, "që mori si të burgosur një grup robërish" (reflektuar në ESV, NASB, NIV, etj.). Adventistët e Ditës së Shtatë e kanë kuptuar këtë frazë si veprën e Krishtit për të rimarrë me vete në qiell, gjatë ngjitjes së Tij, ata që u ringjallën në mënyrë të veçantë gjatë ringjalljes së Tij (Mat. 27:51-53). Këta janë një "tufë", të parëlindurit e shpengimit, që Ai ia paraqet Atit gjatë kthimit të Tij në oborret qiellore (shiko The SDA Bible Commentary, vol. 6, f. 1022; Dëshira e Kohërave, f. 834, krahaso Dëshira e Kohërave, f. 758, 786). Nga ana tjetër, për të qenë në vijë me Kolosianët 2:15, pasazhi mund të kuptohet si një figurë e fitores së Krishtit ndaj armiqve të Tij - Satanit dhe engjëjve të rënë - që portretizojnë robërit e mposhtur.

**Pyetje për diskutim**

`1. Krahasoni listën e "dhuntive shpirtërore" tek Efesianët 4:11 me listën e 1 Korintasve 12:4-11, 27-30; Romakët 12:4-8 dhe 1 Pjetrit 4:10, 11. Çfarë ndryshimesh dhe ngjashmërish vini re?`

`2. Në klasë, flisni për disa "erëra doktrinash", që përplasin kishën sot. Vini re sesi Pali thotë se nuk duhet të rrëmbehemi nga këto erëra. Në çfarë mënyra specifike mund të mbrojmë veten dhe të tjerët në kishë nga dëmi që mund të na bëjnë këto erëra?`

`3. Pali thekson përgjatë Efesianëve temën e "unitetit". Por a përpiqemi me çdo kusht për unitetin? Me fjalë të tjera, në cilën pikë dëshira për unitet mund të sjellë probleme? Diskutoni.`