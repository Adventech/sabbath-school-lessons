---
title:  Uniteti i Frymës
date:  06/08/2023
---

`Lexoni Efesianët 4:1-16. Si i inkurajon Pali besimtarët të ushqejnë unitetin në kishë?`

Pali e fillon pjesën e dytë të Efesianëve (kapitujt 4-6) me një thirrje për unitet, në dy pjesë kryesore. Së pari, tek Efesianët 4:1-6 ai iu kërkon besimtarëve të ushqejnë "unitetin e Frymës", duke treguar virtyte që ndërtojnë unitetin (Ef. 4:1-3), një thirrje, të cilën e mbështet me listën poetike të shtatë "prej tyre" (Ef. 4:4-6). Së dyti, tek Efesianët 4:7-16, Pali identifikon Jezusin fitimtar, të lartësuar si Burimin e hirit në njerëzit, që drejtojnë për ndarjen e ungjillit (Ef. 4:7-10) dhe përshkruan sesi ata, së bashku me gjithë anëtarët e kishës, kontribuojnë për shëndetin, rritjen dhe unitetin e trupit të Krishtit (Ef. 4:11-16).

Teksa fillon kapitulli, Pali fton të Krishterët të "ecin në një mënyrë të denjë për thirrjen që kanë marrë" (Ef. 4:1). Ai përdor foljen ec në kuptimin figurativ të sillesh, ose të jetosh (shiko Ef. 2:2, 10; Ef. 4:17; Ef. 5:2, 8, 15). Kur Pali i referohet thirrjes së tyre, ka të bëjë me thirrjen e të Krishterëve në besim (Ef. 1:18; Ef. 2:4-6, 13). Pali nxit besimtarët të praktikojnë një sjellje, që sjell unitet dhe që reflekton planin përfundimtar të Perëndisë (Ef. 4:9, 10). Këtë e fillon me thirrjen e tij për të praktikuar virtyte, që të çojnë në unitet (Ef. 4:1-3), si përulësia, zemërbutësia dhe durimi.

Le të shohim secilën prej tyre.

Në vende të tjera Pali shpjegon fjalën përulësi, tek Efesianët 4:2, duke shtuar idenë e "trajtimit të të tjerëve me më shumë rëndësi se vetja"(Fil. 2:3). Përulësia, pra, mund të kuptohet jo si një virtyt negativ i zhvlerësimit të vetes (shiko Kol. 2:18, 23), por si një virtyt pozitiv i vlerësimit dhe shërbimit ndaj të tjerëve.

Zemërbutësia (Ef. 4:2) mund të shpjegohet si "cilësia e të mos qenurit tej mase i impresionuar nga rëndësia e vetes" dhe, gjithashtu do të thotë "mirësjellje, konsideratë, butësi" - Frederick Danker, ed., Greek-English Lexicon of the New Testament and Other Early Christian Literature, 3rd ed. (Chicago: Universty of Chicago Press, 2000), f. 861.

Dhe së fundmi, durimi (krahaso këmbëngulje në vuajtje), aftësia të durosh në sprova dhe provokime. Këto cilësi, pra, vërtiten rreth temës së largimit nga vetë rëndësia dhe fokusi tek vlerat e të tjerëve.

`Përulësia, zemërbutësia, durimi. Mendoni sesi këto atribute do të na ndihmonin të bashkoheshim. Si mësojmë t'i kultivojmë këto virtyte?`