---
title:  Krishti i Lartësuar, Dhuruesi i Dhuntive
date:  08/08/2023
---

> <p></p>
> "Po secilit nga ne iu dha hiri sipas masës së dhuntisë së Krishtit. Për çka Shkrimi thotë:
> <p></p>
> “Kur ai u ngjit lart, ai e burgosi burgosjen dhe u dha dhurata njerëzve”.
> <p></p>
> Tani kjo: “Ai u ngjit”, çdo të thotë tjetër përveçse ai më parë edhe kishte zbritur në pjesët më të ulta të dheut? Ai që zbriti është po ai që edhe u ngjit përmbi të gjithë qiejt, për të përmbushur të gjitha gjërat" (Ef. 4:7-10). 

`Çfarë po ndodh këtu dhe cili është qëllimi i Palit në këto vargje?`

Këtu Pali citon Psalmet 68:18, që thonë: "Ti je ngjitur lart, ke burgosur robërinë. Ke marrë dhurata nga njerëzit edhe nga rebelët, me qëllim që ti, o Zot Perëndi të mund të qëndrosh atje". Psalmi 68:18 paraqet Zotin Jahve, si një gjeneral fitimtar, i cili, mbasi i ka mposhtur armiqtë e Tij, ngjitet lart atje ku është ndërtuar kryeqyteti i Tij, duke marrë me vete robërit e çliruar (shiko Ps. 68:1, 2). Pastaj merr haraç ("dhurata nga njerëzit"), nga armiqtë që mposhti (vini re që Pali e përdor këtë metaforë për Krishtin e lartësuar "që jep dhunti" bazuar në kontekstin më të gjerë të Psalmit, shiko Ps. 68:35).

Nëse ndjekim radhën e Psalmit 68:18, ngjitja - e Krishtit në qiell (Ef. 1:21-23) - ndodh në fillim, e ndjekur nga zbritja, ku Jezusi i ringjallur dhe lartësuar jep dhunti për gjithçka. Kjo është mënyra e Palit për të përshkruar derdhjen e Frymës së Shenjtë në Pentekost (shiko Veprat 2). Kjo mbështetet edhe nga Efesianët 4:11, 12, që identifikon dhuntitë, që janë siguruar nga Jezusi i lartësuar si dhunti të Frymës.

"Krishti u lartësua, duke burgosur burgosjen dhe, duke iu dhënë dhurata njerëzve. Cili ishte efekti, kur, mbas ngritjes së Krishtit, Fryma zbriti ashtu siç ishte premtuar, si një erë e fortë, që mbushi gjithë vendin ku ishin mbledhur dishepujt? Mijëra u konvertuan në një ditë" - Ellen G. White, Ye Shall Receive Power, f. 158.

`Sado të thella qofshin këto pak vargje tek Efesianët, si mund të mësojmë të gjejmë ngushëllim në atë që Krishti ka bërë dhe do të bëjë për ne, veçanërisht kur të mbushë çdo gjë në të gjithë"? (Ef. 1:23).`