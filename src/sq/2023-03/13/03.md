---
title:  Brezi dhe Parzmorja
date:  18/09/2023
---

`Si i imagjinon Pali besimtarët në përgatitjen e tyre për betejën kundër së keqes? Ef. 6:14; shiko gjithashtu 1 Pjet. 4:1; 1 Pjet. 5:8; Rom. 8:37-39.`

Paralajmërimi i Palit për një betejë intensive (Ef. 6:13) e përgatit lexuesin për thirrjen e tij në fund për të qëndruar të fortë (krahaso Ef. 6:11, 13) dhe është një thirrje e detajuar për të rrokur armët (Ef. 6:14-17). Pali përshkruan veprimin e "shtrëngimit të rripit" (krahaso Isa. 11:5). Rrobat e lirshme në lashtësi duhet të mbështilleshin rreth brezit para se të shkonin në punë apo në luftë (krahaso Luka 12:35, 37; Luka 17:8). Pali imagjinon besimtarit të veshur me armatim ashtu si një drejtues legjioni Romak, që fillon me brezin ushtarak prej lëkure i dekoruar nga pllakëzat dhe butonat. Nga brezi vareshin disa shirita prej lëkure të mbuluara me disqe metali, dhe krijonin një "përparëse" për të treguar gradat. Brezi shërbente për të mbledhur rrobat dhe për të mbajtur sendet e tjera.

E vërteta nuk është e vet besimtarit; është një dhuratë e Zotit (krahaso shpëtimin në Ef. 2:8). Por nuk duhet të ngelet një aset abstrakt i distancuar pa pasur një impakt transformues në jetët e tyre. Ata duhet "të veshin" të vërtetën e Zotit, ta përjetojnë dhe ta përdorin këtë dhunti hyjnore. Nuk është se mbajnë të vërtetën e Perëndisë por e vërteta e Perëndisë i mban dhe i ruan ata.

Pastaj Pali nxit besimtarët të veshin "parzmoren e drejtësisë" (krahaso 1 Sel. 5:8). Ashtu si brezi i së vërtetës, edhe kjo është me origjinë hyjnore, duke qenë pjesë e armatimit të Jahve në rolin e Tij si luftëtar hyjnor (Isa. 59:17). Armatimi i veshur nga ushtarët në ditët e Palit përbëheshe nga rrjeta (unaza të vogla të thurura me njëra tjetrën), parzmorja (fletë të vogla bronzi ose hekuri), ose fasha hekuri të lidhura fort me njëra tjetrën. Kjo armaturë ose parzmore mbronte organet jetësore nga goditjet e armikut. Në një mënyrë analogjike, besimtarët duhet të përjetojnë mbrojtjen shpirtërore të ofruar nga dhurata mbrojtëse e drejtësisë së Perëndisë. Në Efesianët, Pali lidh drejtësinë me shenjtërinë, mirësinë dhe të vërtetën (Ef. 4:24, Ef. 5:9), duke e menduar si aftësia për të trajtuar të tjerët mirë dhe me drejtësi, veçanërisht bashkë besimtarët në kishë.

`Si keni përjetuar idenë që kjo mirësi, shenjtëri dhe e vërtetë mund të jetë një mburojë?`