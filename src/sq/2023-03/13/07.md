---
title:  Për më tepër studim
date:  22/09/2023
---

"Një ushtri në betejë do konfuzohej dhe dobësohej nëse nuk do vepronin të gjithë të harmonizuar. Nëse ushtarët do të ndiqnin idetë e tyre impulsive, pa ju referuar pozicionit dhe punës së tjetrit, do ishin një grumbull atomesh të pavarura; nuk do të mund të bënin punën e një trupi të organizuar. Pra, ushtarët e Krishtit duhet të veprojnë në harmoni. Nuk duhet të përpiqen të duken. Nëse do bënin këtë, në vend që populli i Zotit të jetë në harmoni të përsosur, në një mendje, qëllim, dhe të përkushtuar për objektivin e madh, ata do të humbasin kohën e tyre në përpjekje të pafrytshme. Uniteti është fuqia. Disa shpirtra të konvertuar që veprojnë në harmoni, të bashkuar për një qëllim madhor, nën një drejtim, do të korrin fitore në çdo aspekt." - Ellen G. White, Spalding and Magan Collection, f. 121.

Ku qëndron rëndësia që Pali e quan veten "ambasador në zinxhirë" (Ef. 6:20)?

Ambasadorët shpesh luanin një rol sfidues gjatë kohëve të luftërave, pra, vetë-përshkrimi i Palit përshtatet në kontekstin e tij të metaforave ushtarake. Ambasadorët duhet të trajtoheshin me respekt për shkak të personit ose shtetit që i dërgonte. Pra ka një kontrast të madh midis statusit të Palit si ambasador për Mbretin Suprem të kozmosit dhe trajtimi pa respekt që nënkuptohet tek zinxhirët e tij. Megjithatë, duke qenë se ambasadorët vinin një "zinxhir të zyrës," përmendja e "zinxhirit" nga Pali mund të "jetë një ironi" në të cilën ai shikon zinxhirin si një "dekorim që mbartet." - David J. Williams, Paul's Metaphors: Their Context and Character (Peabody, MA: Hendrickson, 1999), f. 152.

**Pyetje për diskutim**

`1. Në cepin tuaj të një bote të ndarë dhe në luftë, çfarë do të thotë për ju dhe bashkësinë tuaj të "sillni paqen"? Si mund të jemi agjentë të paqes në një botë që vazhdimisht karakterizohet nga dhuna dhe pushtimi?`

`2. Çfarë "shigjeta zjarri" konkretisht hidhen drejt jush? Si mund të siguroheni se "mburoja e besimit" do i shuajë ato?`

`3. Ndonjëherë flasim për "luftëtarë në lutje". Si mund të bëjmë "shërbesën e lutjes" bazuar në Efesianët 6:18-20?`

`4. Si duhet të trajtojmë ata që janë plagosur në fushëbetejën e konfliktit të madh? Si duhet të trajtojmë besimtarët e Krishterë, që në kulmin e betejës, ia mbathin nga frika ose dorëzohen haptazi tek pala tjetër?`