---
title:  Të Bësh Paqe
date:  16/09/2023
---

### Lexoni për studimin e kësaj jave
Ef. 6:10–20; 1 Pjet. 4:1; 1 Pjet. 5:8; Isa. 59:17; Isa. 52:8–10; 1 Sel. 5:16–18.

> <p>Vargu Përmendësh</p>
> "Mbi të gjitha, duke marrë mburojën e besimit, me të cilën mund të shuani të gjitha shigjetat e zjarrta të të ligut. Merrni edhe përkrenaren e shpëtimit dhe shpatën e Frymës, që është fjala e Perëndisë" (Efesianët 6:16, 17).

Në devocionalin klasik të John Bunyan, Progresi i Shtegtarit, që e shkroi ndërkohë që ishte në burg, të Krishterit i paraqitet një palasë me armatime që tregon "gjithë mjetet [armët] që Zoti i tyre siguroi për shtegtarët, si shpatë, mburojë, helmetë, parzmore, gjithë lutjet, dhe këpucët që nuk prishen. Dhe kishte mjaftueshëm nga këto për të pajisur sa më shumë njerëz për shërbimin e Perëndisë, sa ka dhe yje në qiell. Para se i Krishteri të largohet, sërish i tregohet armatimi që "e vesh nga koka deri tek këmbët që të jetë i mbrojtur nga sulmet e rrugës."

Vepra e Bunyan në 1678 na kujton një dokument të shkruar rreth 1,600 vite më parë nga apostull Pali, Letra drejtuar Efesianëve, gjithashtu e shkruar gjatë burgut. Në të apostulli i madh misionar imagjinon një ushtri të madhe, kishën, që sheh armatimin e Perëndisë dhe vishet me panopolinë, fjala Greke, për armatimin nga koka deri tek këmbët. Armatimi i Perëndisë është rezistent ndaj armëve më të forta për çdo ushtar në ushtrinë e Tij që të vishet "me çelik të fortë nga koka tek këmbët," teksa dalin para për të bërë paqe në emrin e Tij.

_\*Studioni mësimin e kësaj jave për tu përgatitur për Sabatin 23 Shtator._