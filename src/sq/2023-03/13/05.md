---
title:  Mburoja, Helmeta, dhe Shpata
date:  20/09/2023
---

`Si dhe kur duhet që besimtarët si luftëtarë në konfliktin e madh të përdorin mburojën, helmetën dhe shpatën? Ef. 6:16, 17.`

Mburoja e Palit është mburoja e madhe drejtkëndëshe e legjionarëve Romak. E përbërë prej druri dhe e veshur me lëkurë, cepat e saj janë të harkuar përbrenda duke siguruar mbrojtje nga gjithë anët. Kur zhyteshin në ujë, mburojat "mund të shuanin...ziftin e ndezur" (NKJV), duke shuar shigjetat e zjarrta. Përshkrimi i Palit i "mburojës së besimit" reflekton përdorimin e mburojave në Dhiatën e Vjetër si një simbol i Zotit, që mbron popullin e Tij (Zan. 15:1, Ps. 3:3). Që të marrësh "mburojën e besimit" (Ef. 6:16) do të thotë të hysh në betejën kozmike duke pasur konfidencë në Zotin, i cili lufton për besimtarët (Ef. 6:10), siguron armatimin më të mirë (Ef. 6:11, 13), dhe e ka fitoren të sigurt.

Në të njëjtën kohë, përkrenaret Romake bëheshin me hekur ose bronz. Helmeta që mbronte kokën kishte një fletë mbrapa që ruante qafën, fletë për veshët, një kreshtë tek vetullat, dhe pllakëza për të mbrojtur faqet. Duke patur parasysh mbrojtjen që ofronte helmeta, "përkrenarja e shpëtimit" (Ef. 6:17) simbolizon shpëtimin aktual që besimtarët përjetojnë në solidaritet me Krishtin e ringjallur, të ngritur dhe lartësuar (Ef. 2:6-10). Të vesh "helmetën e shpëtimit" do të thotë të heqësh frikën nga fuqitë shpirtërore të mbrapshta që ishin kaq të zakonshme në atë kohë, dhe përkundrazi, të besosh në fuqinë supreme të Krishtit (krahaso Ef. 1:15-23, Ef. 2:1-10).

Pjesa e fundit e armatimit është "shpata e Frymës, që është fjala e Perëndisë" (Ef. 6:17), e cila i referohet shpatës së shkurtër dy-tehëshe të legjioneve Romakë. Taktikat e zakonshme të luftës ishin hedhja e dy shtizave (që nuk përmenden nga Pali) dhe pastaj nxirrnin shpatën dhe godisnin, duke vërvitur shpatën e shkurtër. Shpata e besimtarëve është "shpata e Frymës" që do të thotë se jepet nga Fryma, një armë që identifikohet si "fjala e Perëndisë." Pali del përpara si një gjeneral dhe bën thirrje të armatosen, duke folur premtimet e shpresës dhe fitores nga Komandanti hyjnor. Janë këto premtime, në Efesianët 6:10-20, që bëjnë "fjalën e Perëndisë" si armë kryesore në luftën kundër së keqes. "Fjala e Perëndisë," pra, i referohet premtimeve të gjera të ungjillit që gjejmë në Bibël.

`Megjithëse mund të mos na pëlqejnë gjithë këto simbole ushtarake, çfarë duhet të mësojmë nga to në lidhje me faktin sesa i vërtetë dhe serioz është konflikti i madh?`