---
title:  Të Praktikosh Lutje në Fushëbetejë
date:  21/09/2023
---

Kur përfundon nxitjen e tij për betejë, Pali i nxit besimtarët si ushtarë të marrin pjesë në lutje të vazhdueshme vendimtare "për gjithë shenjtorët" (Ef. 6:18) dhe për veten e tij si ambasador i burgosur (Ef. 6:19, 20). Kjo thirrje për lutje mund të shihet si një zgjerim i simboleve ushtarake, duke qenë se thirrja e Zotit (ose zotave) në lutje ishte një praktikë e zakonshme në fushëbetejat e lashtësisë. Ky është një shembull biblik: duke vijuar mbas thirrjeve për betejë të Jahazielit, Jozafati drejton "gjithë Juda dhe banorët e Jeruzalemit" të bien përmbys "para Zotit, dhe të adhurojnë Perëndinë" (2 Kron. 20:18). Ndërkohë që lutja nuk është pjesa e shtatë e armatimit, është një pjesë thelbësore nxitjes së Palit për betejë dhe metaforat e tij ushtarake.

Në dy kërkesat e para për lutje, Pali kërkon që ata të marrin pjesë në lutje të zjarrta, urgjente dhe të vazhdueshme "për gjithë shenjtorët" (Ef. 6:18). Nëse kisha duhet të dalë me sukses në betejën e saj kundër fuqive të liga, duhet të praktikojë dhe të mbështetet tek Zoti përmes lutjeve të frymëzuara nga Fryma.

Kërkesa e dytë e lutjes së Palit është për veten: "dhe gjithashtu për mua" (Ef. 6:19). Ai kërkon lutja që Zoti të mund t'i japë mesazhin e duhur ("që të më jepen fjalë"), në kohën e duhur ("duke hapur gojën"), duke e dhënë në mënyrën e duhur ("të shpall me guxim"), temën më të rëndësishme, "misterin e ungjillit" (Ef. 6:19). Kjo frazë e fundit i referohet asaj që mund ta quajmë "sekreti i hapur" i ndërhyrjes së Perëndisë në Krishtin për të shpenguar Johebrenjtë bashkë me Judenjtë (shiko Ef. 3:1-13), duke bërë "një njerëzim të ri" (Ef. 2:15; shiko gjithashtu Ef. 2:11-22) si një sinjal i planit fitimtar për "të bashkuar gjithë gjërat" në Krishtin (Ef. 1:10).

`Rishikoni këto "thirrje për lutje" në Dhiatën e Re. Cila ju frymëzon më tepër? Pse? Luka 18:1–8, Fil. 4:6, Kol. 4:2, 1 Sel. 5:16–18.`

Pse besimtarët nxiten shpesh të marrin pjesë në lutje të vazhdueshme dhe të zjarrta? Metafora ushtarake e Palit sugjeron dy përgjigje: (1) kërcënimi i betejës shpirtërore kundër një mori armiq shpirtërorë është mëse reale; (2) Premtimet e Zotit për të dhënë fuqi shpirtërore dhe fitore ilustrohen përmes simboleve ushtarake të Palit (Ef, 6:10-17). Lutjet e zjarrta të vazhdueshme na japin mundësinë që të dëgjojmë me kujdes këto premtime, të gëzohemi me to dhe të falenderojmë Perëndinë për burimet e hirit të Tij.