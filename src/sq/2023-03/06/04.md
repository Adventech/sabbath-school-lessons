---
title:  'Kisha: Zbulesa e Mençurisë së Perëndisë'
date:  01/08/2023
---

`Çfarë thotë Pali për Perëndinë dhe veprat e Zotit në Efesianët 3:7-13?`

Sërish Pali thotë se është një "shërbestar" përmes "dhuntisë së hirit të Perëndisë" (Ef. 3:7; krahaso Ef. 3:1, 2). Kjo dhunti, ashtu si vet ungjilli, nuk jepet për shkak se ai që e merr e meriton, por jepet nga hiri i Perëndisë. Pali e nënvizon këtë pike duke e përshkruar veten si "më të voglin nga të gjithë shenjtorët" (Ef. 3:8).

Ka një progresion interesant i vet-kuptimit të Palit që shihet përgjatë letrave të tij tek mënyra sesi janë shkruar. Më parë, ai shkruan për statusin e tij si një apostull i thirrur në mënyrë hyjnore (Gal. 1:1). Megjithatë më vonë e prezanton veten si "më të voglin e apostujve" dhe "të padenjë për tu quajtur apostull" (1 Kor. 15:9). Këtu tek Efesianët e sheh veten si "më të voglin e gjithë shenjtorëve" (Ef. 3:8). Dhe në fund, e përshkruan veten si i "pari" ndër mëkatarët ose "më i keqi" (1 Tim. 1:15).

Kjo linjë e të menduarit të Palit mund të na ndihmojë të kuptojmë citatin e famshëm nga Ellen G. White: "Sa më shumë afrohesh me Jezusin, aq më fajtor do të dukesh në sytë e tu; mbasi vizioni tënd do të jetë më i qartë, dhe papërsosmëritë tënde do të shihen në një kontrast më të madh në raport me natyrën e Tij të përsosur." - Hapat drejt Jezusit, f. 64.

Pali pastaj vijon. Në Efesianët 3:10, shkruan: "që nëpërmjet kishës, në kohën e tashme u manifestohej principatave dhe pushteteve në vendet qiellore, dituria e shumëllojshme e Perëndisë" . Cilët janë "pricipatat dhe pushtetet në vendet qiellore" që përmenden këtu? Si ua shpall kisha diturinë e "shumëllojshme" të Perëndisë? Megjithëse Efesianët 3:10 nuk përshkruan natyrën e pushteteve, duket se janë pushtetet e së keqes që përshkruhen në Efesianët 6:11, 12 me më shumë detaje. Nëse është kështu, përbërja e kishës, bashkimi i Judenjve dhe Johebrenjve që dikur ishin pjesë të ndara të njerëzimit, bëhet një shpallje alarmi për këto "principata dhe pushtete" demonike "në vendet qiellore" të planit të Perëndisë për të ardhmen, "të bashkojë gjithë gjërat në Të [Krishtin], ato në qiell dhe gjërat në tokë" (Ef. 1:10). Ato sinjalizohen që plani i Perëndisë është në zbatim dhe humbja e tyre është e sigurt. Vet natyra e unifikuar e kishës tregon mposhtjen e tyre përfundimtare.

`Nëse bashkësia juaj do e merrte seriozisht "përshkrimin e punës" që Pali i jep kishës në Efesianët 3:10, si do të ndryshonte sjellja juaj me anëtarët e tjerë të kishës?`