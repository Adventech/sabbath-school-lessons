---
title:  Misteri i Ungjillit
date:  29/07/2023
---

### Lexoni për studimin e kësaj jave
Efesianët 3; Jobi 11:5-9; Ezek. 43:13-16; Amos 7:7; Zb. 11:1, 2.

> <p>Vargu Përmendësh</p>
> "Tani atij që, sipas fuqisë që vepron në ne, mund të bëjë jashtë mase më tepër nga sa kërkojmë ose mendojmë, atij i qoftë lavdia në kishën në Krishtin Jezus për të gjitha brezat, në jetë të jetëve. Amen" (Efesianët 3:20, 21).

Në Efesianët 3, Pali hap një temë që e kishte prekur edhe më parë: "që johebrenjtë të jenë bashkëtrashëgimtarë të të njëjtit trup dhe bashkëpjesëtarë të premtimit të Tij në Krishtin nëpërmjet ungjillit" (Ef. 3:6). Megjithëse kjo nuk është ndonjë surprizë për kishën sot, që përbehet shumica nga Johebrenj, ishte një gjë që dukej radikalisht e re për shumicën e dëgjuesve në atë kohë.

Pali pastaj vijon fjalët e tij të frymëzuara si një apostull që reflekton pasionin e tij për tu predikuar Johebrenjve ungjillin e Jezusit.

Gjithashtu mësojmë për vështirësitë që has në shërbesë, vështirësi që përfshijnë edhe kohën si i burgosur në Romë.

Dëgjojmë edhe për përkushtimin e tij ndaj misterit që qëndron në zemër të ungjillit, misterit që në kishë, Johebrenjtë janë të barabartë me vëllezërit dhe motrat e tyre Judenj. Përjetojmë entuziazmin e tij për kishën dhe misionin kozmik. Dëgjojmë teksa lutet, lavdëron Perëndinë që tregoi hirin e Tij përmes kishës.

Me pak fjalë, frymëzohemi të bashkohemi me pasionin që Pali ka për ungjillin.

_\*Studioni mësimin e kësaj jave për tu përgatitur për Sabatin 5 Gusht._