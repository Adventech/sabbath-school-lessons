---
title:  Për më tepër studim
date:  04/08/2023
---

Ellen G. White, "Rizgjimet Moderne," në Konflikti i Madh, f. 461-478.

"Si mund të harmonizojmë rënien tonë shpirtërore me prezantimin e tekstit tonë [Ef. 3:14-19] që përshkruan plotësinë e njohurisë që kemi privilegjin të marrim? Si mund të na shohë Qielli, që kemi pasur çdo avantazh shpirtëror dhe të përkohshëm që të rritemi në hir, kur nuk kemi përmirësuar mundësitë tona? Apostulli nuk i shkroi këto fjalë të na ngacmojë, mashtrojë apo të ngrejë pritjet tona që pastaj të zhgënjehemi në eksperiencën tonë. Ai i shkroi këto fjalë për të na treguar se çfarë mund të jemi dhe bëhemi, nëse do të jemi trashëgimtarë të mbretërisë së Perëndisë. Si mund të jemi punëtorë së bashku me Perëndinë, nëse kemi eksperienca të rëna? Ne njohim privilegjet e të Krishterit, dhe duhet të kërkojmë atë kuptim të thellë shpirtëror në gjërat e Perëndisë që Zoti dëshiron t'i kemi.

"A e besojmë me të vërtetë Biblën? A besojmë me të vërtetë se mund të kapemi mbas njohurisë së Perëndisë që na shfaqet në këtë tekst? A besojmë çdo fjalë që del nga goja e Perëndisë? A besojmë fjalët që janë thënë nga profetët dhe apostujt, nga Jezus Krishti, që është autori i gjithë dritës dhe bekimit, dhe në të cilin banojnë gjithë pasuria dhe plotësia? A besojmë në të vërtetë në Zotin, dhe Birin e Tij?" - Ellen G. White, The Advent Review and Sabbath Herald, 1 Tetor 1889.

**Pyetje për diskutim**

`1. Krahasoni doksologjinë e Palit në Efesianët 3:20, 21 me doksologjitë e tjera në Dhiatën e Re - Rom. 11:33-36; Rom. 16:25-27; Fil. 4:20; 2 Pjet. 3:18; Juda 24, 25. Çfarë tema ose ide gjenden në këto pasazhe? Si mund të adoptojmë qëndrimin e lavdërimit dhe adhurimit që ilustrohet në to?`

`2. Krahasoni përdorimin e katër fjalëve Greke të Palit pleroma ("plotësi") në Efesianët (Ef. 1:10, 23; Ef. 3:19; Ef. 4:13). Pse mendoni se kjo ide është e rëndësishme për Palin?`

`3. Ndër gjithë veprat e Perëndisë për të cilat Pali lavdëron në Efesianët 3, cila është më frymëzuese për ju? Pse?`

`4. Pali përfundon pjesën e parë të Efesianëve ashtu siç e filloi (Ef. 1:3-21), duke përdorur gjuhën e lutjes dhe lavdërimit. Ai ekzaltohet në fuqinë e Perëndisë, prezente në jetët e besimtarëve përmes Krishtit dhe Frymës (Ef. 3:16-21). Si mundemi, ashtu siç shkruan Ellen G. White më lart, të përjetojmë më mirë këtë fuqi në jetët tona?`