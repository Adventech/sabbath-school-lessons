---
title:  Misteri i Ungjillit Fshehur për një Kohë të Gjatë
date:  31/07/2023
---

`Cili është misteri që i është besuar Palit? Ef. 3:1-6.`

Teksa studioni Efesianët 3:1-6, vini re:

Së pari Pali shkruan pjesë të kësaj letre specifikisht për besimtarët Johebrenj në kishat shtëpi në Efes (Ef. 3:1).

Së dyti, Pali thotë se ka marrë diçka që e quan "kujdestari e hirit të Perëndisë," që i është dhënë "për ju," besimtarët Johebrenj (Ef. 3:2). Kjo kujdestari, ose kjo shërbesë e hirit, është mënyra e Palit për të përshkruar thirrjen që i është bërë për t'iu predikuar ungjillin ("hirin e Perëndisë") Johebrenjve (krahaso Ef. 3:7, 8).

Së treti, Pali thotë se një mister i është zbuluar, një temë që e ka prekur edhe më parë në këtë letër (shiko veçanërisht Ef. 1:9, 10; Ef. 2:11-22), "misteri i Krishtit" (Ef. 3:3, 4). Pali nuk dëshiron që të dalë si shpikësi i ungjillit, por thotë se e ka një shërbesë të dhënë nga Perëndia për ta shpallur atë.

Së katërti, Pali nuk është i vetmi që ka marrë një zbulesë të avancuar për këtë mister, mbasi Fryma ua ka zbuluar të njëjtën gjë "apostujve dhe profetëve të shenjtë" të Krishtit në një mënyrë që tejkalon zbulesën e planit të Perëndisë dhënë brezave të mëparshëm. (Ef. 3:5) Termi profetët këtu me shumë ngjasa i referohet atyre që kanë dhe ushtrojnë dhuntinë e profecisë mes të Krishterëve të hershëm në kishat shtëpi në vend të profetëve të Dhiatës së Vjetër. Misteri, që dikur ishte i fshehur, tani është bërë një "sekret i hapur."

Dhe në fund, ai thotë: "Ky mister është që johebrenjtë janë bashkëtrashëgimtarë të të njëjtit trup dhe bashkëpjesëtarë të premtimit të Tij në Jezus Krishtin nëpërmjet ungjillit" (Ef. 3:6).

Pali flet me pasion për ungjillin dhe veçanërisht për mënyrat sesi shprehet në kishë, e cila përbëhet si nga Judenjtë ashtu dhe Johebrenjtë. Këto dy grupe janë bërë gurët e ndërtimit të komunitetit të ri të Perëndisë, njerëzimi i Tij i ri, kisha (shiko Ef. 2:14-16). Mund të themi se ata janë transformuar tashmë nga të qenurit armiq në të qenurit "bashkëtrashëgimtarë", "të të njëjtit trup" (trupi i Krishtit), dhe "bashkëpjesëtarë" të premtimit të ungjillit (shiko Ef. 3:6).

`Çfarë qëndrimesh, ndoshta edhe ato të fshehur, po mbani që bien në kundërshtim me gjithë-pjesëmarrjen që na mësohet në ungjill? Si mund t'i hiqni ato?`