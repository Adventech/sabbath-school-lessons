---
title:  Krishti Banon në Zemrën Tuaj
date:  02/08/2023
---

`Krahasoni kërkesën e mëparshme të lutjes së Palit, Efesianët 1:16-19, me lutjen e tij për besimtarët në Efesianët 3:14-19. Ku ngjasojnë këto dy kërkesa?`

Ka një lojë fjalësh përtej përkthimit të Efesianëve 3:14, 15. Kur Pali thotë se ulet para "Atit, nga i cili merr emër çdo familje në qiejt dhe mbi tokë" , ai përdor lidhjen fonetike midis fjalës Greke për At, pater, dhe fjalës Greke për familje, patria. Në Efesianët, Pali gëzohet me natyrën e planit të shpëtimit të Perëndisë, që përfshin gjithë gjërat (Ef. 1:9, 10) për gjatë gjithë kohërave (Ef. 1:21). Dhe këtu flet për "çdo familje në qiejt dhe në tokë" se i përkasin "Atit". Çdo familje (patria) e merr emrin nga Ati (pater). Ky është një lajm shumë i mirë!

Mendoni për këtë: Familja juaj, pavarësisht papërsosmërive dhe dështimeve, i përket Perëndisë. Familja juaj nuk është në mizorinë e fatit, por në duart përkujdesëse të Perëndisë. Zoti i do familjet e papërsosura. Ato mbartin emrin hyjnor. Kanë shenjën e pronësisë së Tij.

Në Efesianët 3:16-19, Pali i kërkon Zotit që t'ju japë besimtarëve një eksperiencë të bollshme shpirtërore që shfaqet me forcën e brendshme të prezencës së Frymës (Ef. 3:16), intimitetit me Krishtin, që gjithashtu paraqitet se banon përbrenda (Ef. 3:17), dhe një identitet të vendosur dhe të sigurt shpirtëror ("të rrënjosur dhe themeluar në dashuri," Ef. 3:17).

Kur Pali kërkon të lavdërojë Zotin për bekimet e Tij të shtrenjta të siguruara për besimtarët, ai përfshin jo tre, por katër dimensione - "gjerësia, gjatësia, thellësia dhe lartësia" (Ef. 3:18). Ai nuk identifikon qartësisht se si aplikohen këto dimensione, megjithëse tregojnë qartë madhësinë e diçkaje të rëndësishme. Kjo është një sfidë interesante për studentët e Biblës. A përshkruajnë këto dimensione diturinë e Perëndisë (krahasoni Jobin 11:5-9,  që përdor katër dimensione), fuqinë e Perëndisë (krahasoni Ef. 3:16, 17), apo ndoshta, tempullin shpirtëror të Efesianëve 2:19-22 (krahaso Ezek. 43:13-16, që përdor katër dimensione; Amos 7:7, 8; Zb. 11:1, 2)? Do ishte më e mira t'i kuptonim këto katër dimensione si përshkrimi i madhësisë së "dashurisë së Krishtit" (Ef. 3:19), duke e kuptuar frazën "të kuptoni...gjerësinë, gjatësinë, thellësinë dhe lartësinë" (Ef. 3:18) si paralele me frazën tjetër, "të njihni dashurinë e Krishtit" (Ef. 3:19; krahasoni Rom. 8:35-39). Sido që t'i shohim fjalët e tij, ato janë lajm i mirë.