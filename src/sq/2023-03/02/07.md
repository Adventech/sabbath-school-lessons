---
title:  Për më tepër studim
date:  07/07/2023
---

A na mëson Efesianët 1:3 - 14 se Zoti paracakton të ardhmen e qenieve njerëzore, duke i paracaktuar disa për jetën e përjetshme dhe të tjerët për vdekjen e përjetshme? Shumë njerëz fatkeqësisht e besojnë këtë gjë. Megjithatë, konsideroni këto ide:

1\. Në këtë pasazh, roli i Krishtit është vendimtar, mbasi zgjedhja hyjnore për të na adoptuar ndodh "përmes Jezus Krishtit" (Ef. 1:5) ose "në Të" (Ef. 1:4, 11). Kjo sugjeron se zgjedhja e Perëndisë dhe paracaktimi ushtrohen ndaj gjithë atyre, që zgjedhin të besojnë në Krishtin në vend që të zgjedhë se cilët do të shpëtojnë dhe cilët do të humbasin për rastet specifike që para se njerëzit të lindin. Vendimi i Zotit është i studiuar, paracaktuar, përgjigjja hyjnore për ata që kanë besim në Krishtin.

2\. Efesianët 1:3 - 14 gjithashtu ka një gjuhë të gjallë në lidhje me veprën e shpëtimit të Perëndisë. Zoti është "Ati" dhe ne jemi fëmijët e Tij "të adoptuar" (Ef. 1:3 - 5), që marrim bekimet e Tij në masë të bollshme (Ef. 1:8). Duhet të kuptojmë se gjuha, që përdoret në lidhje me zgjedhjet e Perëndisë dhe paracaktimin shihet në dritën e kësaj marrëdhënieje. Zoti nuk është një gjykatës i ftohtë dhe pa ndjenja, që nxjerr dekrete nga një distancë e largët, por përkundrazi një At i përkujdesur për gjithë fëmijët e Tij (shiko Ef. 3:15).

3\. Ky Zot respekton zgjedhjen njerëzore për të reflektuar tek Efesianët 1:3 - 14 (veçanërisht Efesianët 1:13, ku "të dëgjuarit" dhe "të besuarit" gjykohen si të rëndësishme), në pjesë të tjera të letrës (Ef. 2:8, Ef. 3:17, Ef. 4:1 - 6:20, ku në të gjitha rastet theksohet ose presupozohet ushtrimi i zgjedhjes dhe përgjigjes ndaj besimit), ashtu si dhe në pasazhe të tjera në Dhiatën e Re (p.sh. 1 Tim. 2:4, Veprat 17:22 - 31). Elen White thotë: "Në dhuratën e pashoq të Birit të Tij Zoti ka mbushur gjithë botën me atmosferën e hirit ashtu siç ajri qarkullon në gjithë globin. Të gjithë që zgjedhin të marrin frymë nga kjo atmosferë jetë-dhënëse do të jetojnë dhe do të rriten si njerëz në Jezus Krishtin" - Hapat Drejt Jezusit, f. 68.

**Pyetje për diskutim**

`1.	Çfarë argumente do të shtoni për të mbështetur idenë se Zoti nuk zgjedh se kush shpëtohet dhe kush humbet para se të jemi krijuar?`

`2.	Zgjedhja e kujt vendos përfundimisht nëse një person shpëtohet në Jezus Krishtin?`

`3. "Në Të kemi shpengimin me anë të gjakut të Tij, faljen e mëkateve sipas pasurive të hirit të Tij" (Ef. 1:7). Si zbulon ky varg realitetin e shpëtimit vetëm me anë të besimit dhe jo nga veprat e ligjit?`