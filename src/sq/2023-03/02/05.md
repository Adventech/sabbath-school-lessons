---
title:  Të Jetosh Duke Lëvduar Lavdinë e Tij
date:  05/07/2023
---

> <p></p>
> "Në të edhe kemi qenë zgjedhur për një trashëgimi, duke qenë të paracaktuar sipas vendimit të atij, që vepron të gjitha sipas këshillës së vullnetit të tij, që ne të jemi për lëvdim të lavdisë së tij, ne që shpresuam qysh më parë në Krishtin" (Ef. 1:11, 12).

Besimtarët në Efes duket se kanë humbur sensin e qartë se kush janë si të Krishterë, kanë "humbur zemër" (shiko Ef. 3:13). Në përputhje me atë që ka afirmuar edhe më parë (Ef. 1:3-5), Pali dëshiron sërish të mbështesë identitetin e tyre si të Krishterë. Besimtarët nuk janë viktima të vendimeve kuturu dhe arbitrare nga perëndi apo fuqi të ndryshme astrale. Ata janë fëmijë të Perëndisë (Ef. 1:5) dhe kanë akses në shumë bekime përmes Krishtit, që bazohen në këshillat e thella dhe në vendimet e përjetshme të Perëndisë. Është qëllimi i Zotit, këshilla e vullnetit të Tij (Ef. 1:11), që vepron në jetët e tyre në përputhje me planin më të gjerë të Perëndisë për të bashkuar gjithë gjërat në Krishtin (Ef. 1:10). Ata mund të kenë konfidencë të patundur që të qëndrojnë para Perëndisë dhe në efektshmërinë e bekimeve që Ai siguron. Jetët e tyre duhet të thërrasin mesazhin e Efesianëve 1:3-14: Bekuar qoftë Perëndia dhe Ati i Zotit tonë Jezus Krisht!

`Krahasoni përdorimin e idesë së "trashëgimisë" tek Efesianët 1:11, 14, 18. Pse mendoni se kjo ide është e rëndësishme për Palin?`

A keni marrë ndonjëherë një trashëgimi si rezultat i vdekjes së dikujt? Ndoshta një i afërm ju la një thesar të çmuar ose një shumë të konsiderueshme parash. Sipas pikëpamjes së Palit për virtytin e vdekjes së Jezusit, të Krishterët kanë marrë një trashëgimi nga Perëndia (Ef. 1:14) dhe janë bërë "trashëgimia" për Perëndinë (Ef. 1:18).

Në Dhiatën e Vjetër, populli i Perëndisë ndonjëherë mendohej si "trashëgimia" e Tij (Lgj. Përt. 9:29; Lgj. Përt. 32:9, Zak. 2:12). Ky sens i qenies trashëgimi e Perëndisë është i qartë tek Efesianët 1:18 dhe është kuptimi më i mundshëm i termit, që përdoret gjithashtu në Efesianët 1:11, (që i bie të përkthehet, "në Të jemi bërë një trashëgimi"). Duke qenë një element qendror në identitetin e tyre të Krishterë, Pali dëshiron që besimtarët të njohin vlerën që kanë për Zotin. Ata, jo vetëm që zotërojnë një trashëgimi nga Perëndia (Ef. 1:14, Ef. 3:6, krahaso Ef. 5:5), por janë trashëgimia e Perëndisë.

`Cili është dallimi midis punës për të arritur diçka dhe nga ana tjetër ta trashëgosh atë? Si na ndihmon kjo ide të kuptojmë se çfarë na është dhënë në Jezusin?`