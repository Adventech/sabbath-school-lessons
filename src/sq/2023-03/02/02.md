---
title:  Të Zgjedhur dhe Pranuar në Krishtin
date:  02/07/2023
---

Një letër falenderimi zakonisht ka një përshkrim të dhuratës ose dhuratave të marra. Pali ka një listë të gjatë tek Efesianët 1:3-14 teksa falenderon Perëndinë për bekimet e ungjillit.

Pali lavdëron Zotin për faktin se "na bekoi me çdo bekim frymëror" (Ef. 1:3). Bekimet janë frymërore (Greqisht, pneumatikos), që sugjeron se vijnë përmes Frymës (pneuma), duke drejtuar tek mbyllja e bekimit të Palit, që gëzohet me veprën e Frymës së Shenjtë në jetët e besimtarëve (Ef. 1:13, 14).

Efesianët 1:3-6 është plot me gjuhë frymëzuese në lidhje me atë sesi na sheh Zoti në Krishtin. Para krijimit të botës, Perëndia na zgjodhi në Krishtin dhe vendosi që duhet të qëndrojmë "të shenjtë dhe pa të metë" në prezencën e Tij (Ef. 1:4, krahaso Ef. 5:27) si bij dhe bija të çmuara nga virtyti i Krijimit dhe Shpengimit në Krishtin (Ef. 1:5). Që para se të shndriste dielli, ka qenë strategjia e Tij që ne të "pranohemi në të dashurin Birin e Tij" (Ef. 1:6). Me pak fjalë, është vetë qëllimi i Zotit që ne të shpëtohemi. Ne e humbim shpëtimin vetëm për shkak të zgjedhjeve tona mëkatare.

`Çfarë do të thotë fraza "në vendet qiellore" për Efesianët? (I vetmi rast që përdoret në Dhiatën e Re). Studioni përdorimin e frazave. (Shiko Ef. 1:3, 20; Ef. 2:6; Ef. 2:6; Ef. 3:10; Ef. 6:12;krahaso përdorimin e "në qiej", Ef. 3:15, Ef. 4:10, Ef. 6:9).`

Tek Efesianët frazat "në vendet qiellore" dhe "në qiej" ose "në qiell" tregojnë qiellin si vendbanimin e Perëndisë (Ef. 1:3; Ef. 6:9), tek vendndodhja e fuqive shpirtërore (Ef. 1:10, 20, 21; Ef. 3:10, 15; Ef. 6:12), dhe vendndodhjen e lartësimit të Krishtit në të djathtë të Atit (Ef. 1:20). Besimtarët kanë akses në këto "vende qiellore" në të tashmen si vendi nga ku ofrohen bekimet shpirtërore përmes Krishtit (Ef. 1:3, Ef. 2:6). Megjithëse "vendet qiellore" janë bërë një vend bekimi për besimtarët, janë ende vendndodhja e konfliktit me pushtetet e liga, që kundërshtojnë mbretërimin e Krishtit (Ef. 3:10, Ef. 6:12).

`Ndaluni tek Efesianët 1:4 që thotë se jemi zgjedhur në Të, Krishtin, "para themelimit të botës". Çfarë kuptimi ka? Si na zbulon dashurinë e Perëndisë për ne dhe dëshirën e Tij që ne të shpëtohemi?`