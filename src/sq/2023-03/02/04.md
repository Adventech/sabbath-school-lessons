---
title:  Plani i Madh i Perëndisë me Krishtin në Qendër
date:  04/07/2023
---

`Cili është "plani i Perëndisë për plotësimin e kohës" dhe sa gjerë shtrihet? Ef. 1:9, 10.`

Pali përdor tre tituj për planin e Perëndisë. Ai është (1) "misteri i vullnetit të tij", (2) "qëllimi i tij" dhe (3) "një plan për plotësimin e kohës". Cili është plani përfundimtar i Perëndisë? Të bashkojë çdo gjë, kudo, në Jezusin.

Termi që përdor Pali për të përshkruar planin është (Greqisht, anakefalaiosasthai), "të mbledhë" gjithë gjërat në Krishtin. Në praktikat e mbajtjes së llogarisë në antikitet, "shton" një kolonë me shifra dhe vendos mbi të totalin. Jezusi është në krye të planit përfundimtar, eskatologjik të Perëndisë. Ky plan me Krishtin në qendër u hartua "që para themelimit të botës" (Ef. 1:4), dhe është kaq i gjerë sa përfshin gjithë kohët ("plotësinë e kohëve")  dhe hapësirat ("gjithë gjërat... gjërat në qiell dhe gjërat në tokë"). Pali shpall unitetin në Krisht si qëllimin e madh hyjnor për universin.

Kur diskuton "planin e Zotit për plotësimin e kohës" (Ef. 1:10), Pali ndan temën, që karakterizohet gjatë gjithë letrës. Zoti fillon Planin e tij të bashkojë gjithë gjërat, të rrënjosura në vdekjen, ngritjen, dhe lartësimin e Jezusit (Ef. 1:15 - 2:10), duke e themeluar kishën dhe bashkuar elementët e larmishëm të njerëzimit, Judenj dhe Johebrenj, në të (Ef. 2:11 - 3:13).

Në këtë mënyrë, kisha i sinjalizon fuqive të liga se plani i Perëndisë është në zbatim dhe se zotërimi i tyre do të marrë fund (Ef. 3:10). Ashtu siç Bibla shpreh edhe në vende të tjera: "Sepse zbriti djalli drejt jush duke pasur zemërim të madh, duke ditur se ka pak kohë" (Zb. 12:12).

Gjysma e fundit e letrës së Palit shtron me pasion thirrjen për unitet (Ef. 4:1-16) dhe vazhdon me një nxitje të gjatë për të shmangur sjellje, që dëmtojnë unitetin, por përkundrazi, të ndërtojnë solidaritet me besimtarët e tjerë (Ef. 4:17 - 6:9). Pali përfundon me metaforën e kishës si një ushtri e bashkuar, që merr pjesë me zell në nxitjen e paqes në emër të Krishtit (Ef. 6:10 - 20).

`Si mund të pranoni dhe festoni faktin se shpengimi që keni përjetuar në Jezus Krishtin është pjesë e diçkaje më të madhe, dhe pjesë integruese e planit përfundimtar të mirë studiuar të Perëndisë për të bashkuar gjithë gjërat në Krishtin?`