---
title:  Ta Rrisësh Pazarin
date:  23/08/2023
---

Pali përfundon Efesianët 5:1-20 me dy nxitje, Efesianët 5:15-17 dhe Efesianët 5:18-20, duke përfunduar një pjesë të letrës me një interes për pastërtinë seksuale. Nxitja e parë fillon duke thënë, "Kujdesuni, pra, që të ecni me kujdes dhe jo si të marrët, por si të mençurit" (Ef. 5:15), e thënë ndryshe "mos u bëni të pakujdesshëm, por kuptoni cili është vullneti i Zotit" (Ef. 5:17). Në mes gjendet një thirrje për "të shfrytëzuar kohën" (Ef. 5:16).

`Konsiderojini nxitjet e Palit për të jetuar në një mënyrë, që tregon mençuri dalluese plot me lutje (Ef. 5:15-17). Cili është ndryshimi midis të - jo si të marrët, por si të "mençur"? Gjithashtu, çfarë do të thotë "shfrytëzojeni kohën"?`

Tek Efesianët, Pali ka përdorur vazhdimisht metaforën e "ecjes" nga Dhiata e Vjetër për të treguar sesi jeton dikush (Ef. 2:2, 10; Ef. 4:1, 17; Ef. 5:2, 8). Këtu ai përdor metaforën për të inkurajuar një dishepullizim që ka një qëllim. Ashtu siç besimtarët duhet të "ruajnë hapat e tyre", kur ecin në rrugë të vështira të errëta, ashtu duhet "të ecin me kujdes"(Ef. 5:!5). Meqenëse gjendet një paralelizëm midis Efesianëve 5:15 dhe Efesianëve 5:17, mund të përpiqemi të gjejmë në të një përkufizim në lidhje me çfarë do të thotë të jetosh si njeri i mençur. Nuk e kërkojmë përbrenda mençurinë. Të jesh i mençur do të thotë të shohësh përtej vetes, të "kuptosh cili është vullneti i Zotit" (Ef. 5:17).

Pali gjithashtu inkurajon një dishepullizim të qëllimshëm me një imazh të gjallë. Në frazën "shfrytëzoni kohën" (Ef. 5:16; krahaso "të shpengosh kohën,"NKJV), Pali përdor foljen exagorazo (krahaso Kol. 4:5). Marrë nga konteksti i pazarit, është një formë intensive e foljes "të blesh" dhe do të thotë "të rrisësh pazarin" teksa presim për kthimin e Krishtit. "Kohën" e përdorur këtu është fjala greke kairos, e cila përshkruan një moment mundësie. "Koha" deri në fund është një periudhë premtuese, që duhet përdorur plotësisht. Gjithashtu është një kohë sfiduese mbasi "ditët janë të këqija" (Ef. 5:16, ESV; krahaso Ef. 6:13, Gal. 1:4) dhe për shkak se "rrjedha e kësaj bote" dominohet nga "princi i pushtetit të erës" (Ef. 2:2).

Teksa besimtarët shohin drejt kthimit të Krishtit, ata jetojnë në një kohë të vështirë, të cilën Pali e portretizon si një pazar të rrezikshëm, por të leverdisshëm. Ata duhet të jenë aq vigjilentë në përdorimin e kohës siç janë edhe blerësit, që presin uljet e mëdha. Megjithëse nuk mund ta blejmë shpëtimin, ky ilustrim është ende me vend: merreni pa ngurim atë që ofrohet në Krishtin.