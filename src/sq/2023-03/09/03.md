---
title:  Të Ecim si Fëmijë të Dritës
date:  21/08/2023
---

Pali shkruan, "Askush të mos ju gënjejë me fjalë të kota, sepse, për shkak të këtyre gjërave, vjen zemërimi i Perëndisë mbi bijtë e mosbindjes" (Ef. 5:6).

Pali ka identifikuar ata, që bëjnë mëkate të ndryshme pa pasur turp ose pendesë, "kurvar, i ndyrë ose kërnac" (Ef. 5:5). Ai bën një vlerësim të drejtpërdrejtë: Ata që janë në Krishtin dhe të destinuar të bëhen pjesë e mbretërisë së Tij të ardhshme nuk duhet të sillen si ata, që nuk janë pjesë e saj (Ef. 5:5). Tani ai shqetësohet për efektin e "fjalëve boshe"; që do të thotë se, besimtarët mund të mashtrohen nga gjuhë e tillë, duke menduar se mëkati seksual nuk është tabu, ose mund të tërhiqen vetë nga këto mëkate (Ef. 5:6). Pali paralajmëron se, nëse mashtrohesh rrezikon gjykimin e Perëndisë në ditët e fundit, "zemërimin e Perëndisë", që "bie mbi bijtë e mosbindjes" (Ef. 5:6).

Fraza "zemërimi i Perëndisë" është sfiduese. Pra zemërimi ose inati i Perëndisë sugjeron një kontrast në raport me lëkundshmërinë e zakonshme të njerëzve (krahaso Ef. 4:31). Është përgjigjja e drejtë e një Zoti të drejtë, që ka duruar kaq shumë kokëfortësinë e së keqes. Për më tepër, përmendja e zemërimit hyjnor ndodh më shpesh në kontekstin e paralajmërimeve të frymëzuara biblike në lidhje me gjykimin e Perëndisë që po vjen (p.sh., Zb. 6:12-17, Zb. 16:1-16, Zb. 19:11-16). Zoti paralajmëron për ardhjen e gjykimit të Tij - një vepër hiri, duke qenë se njerëzit janë "nga natyra fëmijë të zemërimit" (Ef. 2:3), dhe subjekte të këtyre gjykimeve.

`Pse Pali nxit besimtarët të mos bëhen "partnerë" ose "pjesëmarrës" me mëkatarët? (Ef. 5:7-10).`

Pali nxit, "Ecni si fëmijë të dritës" (Ef. 5:8) dhe vijon më tej me një urdhërim: "duke dalluar çfarë është e pranueshme për Perëndinë" (Ef. 5:10). Paganët kërkojnë kënaqësi përmes "imoralitetit seksual dhe gjithë ndyrësive ose pangopësive" (Ef. 5:3). Qëllimi i besimtarit është jashtëzakonisht ndryshe, jo të kënaqë veten, por Perëndinë (krahaso Rom. 12:1, 2 Kor. 5:9, Heb. 13:21, që përdor fjalën greke, euarestos, "e kënaqshme" ose "e pranueshme"). Besimtari do që të reflektojë vetë-sakrificën e Krishtit ("të ecësh në dashuri, ashtu si Krishti na deshi dhe dha Veten për ne"-Ef. 5:2).

`Cilat janë disa nga "fjalët e kota", për të cilat duhet të kemi kujdes në ditët dhe kohën tonë?`