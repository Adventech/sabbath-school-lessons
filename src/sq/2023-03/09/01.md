---
title:  Të Jetosh Me Mençuri
date:  19/08/2023
---

### Lexoni për studimin e kësaj jave
Ef. 5:1–20; 1 Kor. 5:1–11; Zb. 16:1–16; Kol. 4:5; Fj.Urta 20:1; Fj.Urta 23:29–35; Veprat 16:25.

> <p>Vargu Përmendësh</p>
> "Kujdesuni, pra, që të ecni me kujdes dhe jo si të marrët, por si të mençurit, duke e shfrytëzuar kohën, sepse ditët janë të mbrapshta. Prandaj mos u bëni të pakujdesshëm, por kuptoni cili është vullneti i Zotit" (Efesianët 5:15-17).

Jo shumë kohë më parë, në Mbretërinë e Bashkuar, doli në ankand një vazo kristali. Pjesëmarrësit në ankand e përshkruan si një "vazo vere franceze e shekullit të njëmbëdhjetë", me një vlerë rreth 200 dollarë. Dy ofrues të mprehtë e njohën vazon si një kanë shumë e rallë Islamike. Vlera e saj e vërtetë? 5 milionë paund (rreth 6.5 milion dollarë). Si ia dolën mbanë ata ofrues të largoheshin nga ankandi me një blerje të tillë? Ofruesit dinin diçka që të tjerët nuk e dinin: vlerën e vërtetë të vazos.

Tek Efesianët 5:1-20, Pali bën një kontrast midis asaj që vlerësojnë paganët dhe besimtarët nga ana tjetër. Paganët vlerësojnë pandershmërinë (Ef. 5:4), një festë të dehur (Ef. 5:18), dhe seks të shfrenuar (Ef. 5:3, 5) si thesaret më të mëdha të jetës. Besimtarët, nga ana tjetër, dinë se po vjen një ditë përfundimtare, kur do të shfaqet vlera e vërtetë e gjërave (Ef. 5:5, 6). Në vend që të shkojnë në ankande për dehjen dhe festat, ata çmojnë mes të tjerave "çdo gjë që është e mirë, e drejtë dhe e vërtetë" (Ef. 5:9) në Krishtin. Kështu, Pali i nxit për ta rritur ofertën e gjetur në Krishtin, ndërkohë që jetojnë (ashtu si dhe ne) në prag të përjetësisë (Ef. 5:15-17).

_Studioni mësimin e kësaj jave për t’u përgatitur për Sabatin, 26 Gusht._