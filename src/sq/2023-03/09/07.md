---
title:  Për më tepër studim
date:  25/08/2023
---

Kur shohim Efesianët 5:1-20 në tërësi, shohim Palin, që mban një qëndrim të fortë kundër mëkatit dhe së keqes, veçanërisht atë në formën e imoralitetit seksual dhe të folurës së shthurur. Ai nuk do që të pranojë prezencën e sjelljes së korruptuar në mes të njerëzve të Perëndisë. Përkundrazi, i bën thirrje besimtarëve në Efes që të kenë një standard të lartë sjelljeje dhe të përqafojnë identitetin e tyre si "fëmijë të dashur" të Perëndisë dhe si "shenjtorë" ose të shenjtë (Ef. 5:1-10). Ai guxon të besojë se, kur të Krishterët në komunitet e bëjnë këtë, ata shndrisin si një dritë në errësirë, duke i tërhequr të afërmit e tyre nga një stil vetë-shkatërrues drejt hirit dhe të vërtetës së Perëndisë (Ef. 5:11-14).

Pali imagjinon kishën, të mbushur nga një përkushtim i rinovuar për "të ecur si fëmijët e dritës", ndërkohë që presin kthimin e Krishtit (Ef. 5:8; shiko gjithashtu Ef. 5:15, 16) dhe të bekuar nga prezenca e Krishtit (Ef. 5:14), që mblidhen të adhurojnë. Të motivuar nga statusi i tyre si "fëmijë” të dashur të Perëndisë nga vdekja e Krishtit për ta (Ef. 5:1, 2) si dhe të mbushur me Frymën (Ef. 5:18), adhurimi i tyre karakterizohet nga energjia dhe gëzimi, teksa së bashku këndojnë lavde falenderuese për Zotin e tyre, Jezus Krishtin dhe Zotin At. Duke u mbajtur fort mbas realitetit qiellor, ata gëzohen në shpresën e tyre për të ardhmen, të rrënjosur në historinë e asaj që Perëndia ka bërë, bën, dhe do të përmbushë përmes Jezus Krishtit Zotit të tyre (Ef. 5:18-20).

Duke e kuptuar në këtë mënyrë, pasazhi bëhet shumë më shumë sesa një set urdhërimesh për jetën e Krishterë. Bëhet një thirrje profetike, që ka të bëjë me identitetin e Krishterë, përkushtimin, komunitetin dhe adhurimin në ditët e fundit, një ftesë plot pathos për "të rritur pazarin" në këto ditë deri në ardhjen e Krishtit (Ef. 5:16).

**Pyetje për diskutim**

`1. Kur përballemi sot me një kulturë virale, që predikon vlerat e veta 24/7/365 përmes një rrjeti mediatik, si mundet që besimtarët të adoptojnë standardet e larta të Palit?`

`2. Çfarë strategjie mund të përdorin besimtarët sot për "të dalluar atë, që është e kënaqshme për Zotin" (Ef. 5:10) dhe të "kuptojnë se cili është vullneti i Zotit"? (Ef. 5:17).`

`3. Dikush mund të argumentojë se ndalimi i Palit për të folur për imoralitetin seksual mes besimtarëve (Ef. 5:3, 4) do të thotë se nuk duhet të merremi me çështjen e sjelljes dhe abuzimit seksual. Pse ky është një përfundim i pasaktë?`

`4. Në çfarë mënyrash shoqëria jonë bashkëkohore reflekton praktika të ngjashme pagane si ato për të cilat Pali fliste në kohën e tij?`