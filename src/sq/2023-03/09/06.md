---
title:  'Adhurim në Frymë (Ef. 5:18-20).'
date:  24/08/2023
---

`Tek Efesianët 5:18-20 Pali imagjinon të Krishterët, që mblidhen për të adhuruar. Çfarë përshkruan se bëjnë në atë adhurim?`

Në argumentin final tek Efesianët 5:1-20, Pali nxit besimtarët të lenë pirjen e verës, që turbullon mendjen dhe përkundrazi të përjetojnë së bashku prezencën dhe fuqinë e Frymës. Pali e ndalon dehjen (me shumë gjasa, duke cituar Fjalët e Urta 23:31 në versionin grek të Dhiatës së Vjetër), duke sugjeruar se ka ndërmend urdhërimet kundër përdorimit të alkoolit siç shihet në literaturën e mençurisë (Fj. Urt. 20:1, 23:29-35). Të këqijat që vijnë gjatë dehjes përfshijnë ashpërsinë, të folurën e shthurur, pakujdesinë, imoralitetin dhe idhujtarinë (Ef. 5:3-14). Këto duhet të zëvendësohen nga një adhurim kuptimplotë i Zotit në Frymë. Nxitja e Palit për t’u mbushur me Frymën është thelbësore dhe cilësohet nga një seri foljesh tek Efesianët 5:19-21, ("duke folur", "duke kënduar", "duke falenderuar", "duke iu nënshtruar njëri-tjetrit").

Pali këtu aplikon nxitjen për "t’u mbushur me Frymën" (Ef. 5:18) si një trup, duke imagjinuar besimtarët, të cilët mblidhen së bashku për të adhuruar Zotin në Frymë, gjë që rrit unitetin (Efesianët 4) dhe që bën kontrast me sjelljen dhe adhurimin egocentrik të paganëve (Ef. 5:1-18). Në këtë skicë të adhurimit të hershëm të Krishterë, dominon lavdërimi me anë të muzikës. Është argumentuar se kisha lindi në një këngë; dhe ky pasazh, bashkë me Kolosianët 3:16, jep evidencën më të mirë për këtë thënie (krahaso Veprat 16:25, Jakobi 5:13).

Ka një element "horizontal" të adhurimit, mbasi duke kënduar, anëtarët e kishës në një farë sensi "po i flasin njëri-tjetrit"(Ef. 5:19). Megjithatë, objektivi specifik i lavdërimit në muzikë është Zoti, i cili, siç tregohet tek Efesianët 5:20, identifikon "Zotin Jezus Krisht" (krahaso Kol. 3:16). Falenderimi i Efesianëve 5:20 përshkruar paralelisht me lavdërimin muzikor tek Efesianët 5:19 duhet t'i ofrohet "Perëndisë At në emër të Zotit tonë Jezus Krish". Në frazën "himne shpirtërore", mbiemri "shpirtërore" (Greqisht, pneumatikos) thekson rolin e Frymës së Shenjtë në adhurim, mbasi termi përshkruan këngët, që janë frymëzuar ose mbushur me Frymën e Shenjtë. Skicimi i Palit për adhurimin e të Krishterëve të hershëm, portretizon të tre pjesëtarët e Hyjnisë, që marrim pjesë aktivisht.

`Si mund ta përdorni muzikën, që të përmirësoni eksperiencën tuaj të adhurimit?`