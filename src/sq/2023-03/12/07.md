---
title:  Për më tepër studim
date:  15/09/2023
---

"Puna jonë është agresive, dhe si ushtarë besnikë të Jezusit, duhet të mbartim flamurin e lyer me gjak në brendësi të fortesave të armikut. 'Beteja jonë nuk është kundër gjakut dhe mishit, por kundër principatave, kundër pushteteve, kundër sunduesve të botës së errësirës të kësaj epoke, kundër frymërave të mbrapshta në vendet qiellore'. Nëse i ulim armët, ulim flamurin e njollosur me gjak, dhe bëhemi robër dhe shërbëtorë të Satanit, ndoshta çlirohemi nga konflikti dhe vuajtjet. Por, kjo paqe do arrihet vetëm duke humbur Krishtin dhe qiellin. Nuk mund të pranojmë paqe nën këto kushte. Le të ketë luftë, luftë, deri në fund të historisë së tokës, në vend të paqes përmes apostazisë dhe mëkatit" - Ellen G. White, The Review and Herald, 8 Maj 1888.

Si lidhet Efesianët 6:10-20 me librin e Zbulesës? Pasazhi shfaq të njëjtin këndvështrim për ngjarjet e ditëve të fundit, ose thënë ndryshe eskatologjinë, duke përdorur motivin e betejës ashtu si edhe në librin e Zbulesës (shiko Zbulesa 12, Zb. 16:12-16, Zb. 19:17-21, Zb. 20:7-10). Në të dyja rastet, njerëzit e Zotit sulmohen nga armiku, që është "në vendet qiellore" dhe, që "vepron me fuqi në këtë epokë". Në të dyja rastet, njerëzit e Perëndisë inkurajohen nga "imazhi i epokës që do të vijë". Për më tepër, "të dy skenaret tregojnë specifikisht betejën finale, kur armiku do të mposhtet plotësisht dhe epoka e re do të vendoset përgjithmonë", një epokë e re në të cilën "gjendja përfundimtare e lavdishme e popullit të Perëndisë" dhe "humbja e përjetshme e armikut" do të bëhet evidente. (Shiko Yordan Kalev Zhekov, Eschatology of Ephesians (Osijek, Croatia: Evangelical Theological Seminary, 2005), f. 217, 233-235).

**Pyetje për diskutim**

`1. Kur jeni përpallur më qartë me fuqitë e errësirës? Cilat kanë qenë strategjitë më të dobishme të atyre kohëve?`

`2. Të informuar nga Efesianët 6:10-20, si do të ndihmonit dikë, që duket veçanërisht i shtypur nga "fuqitë e mbrapshta frymore"? (Ef. 6:12).`

`3. Si mund të dallojmë më së miri dhe të refuzojmë "skemat e djallit"? (Ef. 6:11). Për shembull, sa shpesh ndiheni gati për t’u dorëzuar në besim, mbasi ndjeni se jeni tepër mëkatarë, të korruptuar, për t’u shpëtuar? Kush i vendos këto mendime në kokën tuaj - Krishti apo fuqitë e errësirës? Pse duhet të mbani mend shumë nga premtimet e mrekullueshme, që na janë dhënë në Jezusin, veçanërisht në kohëra të tilla?`