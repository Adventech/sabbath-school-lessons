---
title:  Fjalim Beteje
date:  10/09/2023
---

`Studioni përfundimin dridhërues të Palit për letrën e tij, Efesianët 6:10-20. Çfarë do të thotë thirrja e Palit për betejë për ne sot, si luftëtarë në konfliktin e madh?`

Pali përfundon Efesianët me një thirrje për betejë, duke nxitur besimtarët të qëndrojnë në luftën e kishës kundër së keqes (Ef. 6:10-20). Ai fillon me një nxitje gjithëpërfshirëse që "të forcoheni në Zotin" (Ef. 6:10), të cilën e përsërit si një thirrje për "të veshur gjithë armatimin e Perëndisë" (Ef. 6:11). Ai e mbështet këtë thirrje, duke specifikuar qëllimin (që të mund të qëndroni kundër kurtheve të djallit, 1 Ef. 6:11), dhe, duke arsyetuar se: beteja jonë është kundër forcave të fuqishme frymore të së keqes (Ef. 6:12). Pastaj Pali e bën sërish thirrjen për betejë me më shumë detaje. Besimtarët duhet të "marrin gjithë armatimin e Perëndisë", në mënyrë që të qëndrojnë të fortë në betejë (Ef. 6:13), duke veshur brezin, parzmoren, këpucët, mburojën, përkrenaren, dhe shpatën (Ef. 6:14-17). Pali i fton besimtarët, tashmë plotësisht të përgatitur për betejë, të bëjnë atë që mund të bënin ushtarët në fushëbetejat e lashta - dhe kjo është, lutja (Ef. 6:18-20).

Duke i bërë jehonë fjalimeve motivuese të betejave në Dhiatën e Vjetër, Pali flet për misionin e kishës me terma të konfliktit dhe armëve ushtarake. Pali e tregon këtë në urdhërimin e tij të parë gjithëpërfshirës: "forcohuni në Zotin dhe në forcën e fuqisë së Tij" (Ef. 6:10).

Nxitjet për betejë në Dhiatën e Vjetër (shiko, për shembull, Ligj. Përt. 20:2-4; Gjyqtarët 7:15-18; 2 Kron. 20:13-20; 2 Kron. 32:6-8; Neh. 4:14, 19, 20), që nënvizojnë idenë se suksesi i Izraelit në betejë nuk varet nga superioriteti i armëve të veta apo nga një numër më i madh se armiqtë e vet. Përkundrazi, rezultatet e fitores varen nga prezenca e fuqisë së Perëndisë. Çelësi i suksesit nuk ishte konfidencë në veten, por një besim i patundur në fuqinë e Perëndisë dhe dispozitat e Tij për suksesin e tyre. Pali i përdor fort këto tema për të nxitur besimtarët që: (1) të jenë aktivë në arritjen e misionit të kishës; (2) të jenë të vëmendshëm ndaj dimensioneve të padukshme, që ndikojnë në jetën dhe dëshminë e tyre; (3) të dallojnë dispozitat hyjnore të suksesit të tyre; dhe (4) të jenë gjithmonë vigjilentë për rëndësinë e unitetit dhe bashkëpunimin mes besimtarëve.

`Çfarë duhet të na mësojë për shpresën e fitores paralajmërimi i Palit se, nuk luftojmë kundër mishit dhe gjakut, por kundër armiqve të mbinatyrshëm?`