---
title:  Skllavëria në Ditët e Palit
date:  05/09/2023
---

`Lexoni këshillat për skllevërit dhe zotërinjtë e tyre në këto pasazhe: Ef. 6:5-9; Kol. 3:22-4:1; 1 Kor. 7:20-24; 1 Tim. 6:1, 2; 1Pjet. 2:18-25. Si do e përmblidhnit këtë këshillë?`

Është befasuese të dëgjosh Palin teksa adreson zotërinjtë e skllevërve të Krishterë dhe të imagjinosh skllevërit dhe zotërinjtë e tyre të Krishterë të ulur së bashku në kishat shtëpi në Efes. Skllavëria në botën Greko-Romake mund të ndryshonte nga versioni i fundit në Botën e Re. Nuk fokusohej në një grup të vetëm etnik. Skllevërve të shtëpisë, në zonat urbane ndonjëherë iu jepej mundësia të arsimoheshin dhe mund të punonin si arkitektë, doktorë, dhe filozofë. Ndonjëherë këta skllevër përfitonin lirinë mbas një periudhe të caktuar shërbimi, megjithëse shumica e skllevërve asnjëherë nuk liroheshin. Në përpjekje për të pranuar këto dallime, disa versione më të reja të Biblës e përkthejnë termin doulos ("skllav") tek Efesianët 6:5-8 si "shërbëtor".

Gjithsesi, skllavëria në çdo kohë, në çdo kulturë, dhe në çdo rrethanë ngelet një e keqe e pajustifikuar, dhe Perëndia do të gjykojë dhe dënojë skllavopronarët sipas drejtësisë së Tij të pafund - dhe për këtë e falenderojmë.

Thirrja e ish-skllavit Publilius Sirius është rrënqethëse: "Është më bukur të vdesësh sesa të poshtërohesh si skllav". Duke pasur amplitudën e plotë të këtyre realiteteve, përkthimi i fjalës doulos si "skllav" është më i saktë (NIV, NRSV), veçanërisht mbasi këta skllevër jetojnë nën kërcënimin e zotërinjve të tyre (Ef. 6:9).

Skllavëria ishte një realitet prezent në botën e Palit. Ai e trajton atë, jo si një reformues social, por si një pastor, që i këshillon besimtarët si të sillen me realitetet aktuale dhe të sjellë një vizion të ri të përqendruar në transformimin e besimtarit individual, që më vonë mund të ketë implikime të mëtejshme për shoqërinë në përgjithësi: "Vizioni i tij nuk ishte për çlirimin nga skllavëria në Perandorinë Romake. Përkundrazi pikëpamja e tij kishte të bënte me diçka tjetër nga çlirimi ligjor i skllavërisë, që është, një krijim i ri i bazuar mbi vëllazërinë, që vjen nga adoptimi si fëmijë i Perëndisë... Për Palin, revolucioni social duhet të ndodhte në kishë, në trupin e Krishtit, në nivelin lokal, dhe në kishat shtëpi dhe familjet e Krishtera" - Scot McKnight, The Letter to Philemon (Grand Rapids, MI: Eerdmans Publishing Company, 2017), f. 10, 11.

`Një nga njollat e mëdha të historisë së Krishtërimit ka të bëjë me atë sesi u përdorën disa pasazhe biblike për të mbështetur ligësinë e skllavërisë. Çfarë mesazhi të frikshëm mund të marrim në lidhje me, sesa të kujdesshëm duhet të jemi kur përdorim Fjalën e Perëndisë?`