---
title:  Për më tepër studim
date:  08/09/2023
---

Respekti i Palit për fëmijët si bashkëbesimtarë (Ef. 6:1-3) rrit shqetësimin tonë për mënyrat sesi trajtohen fëmijët në botën tonë sot. Fjala e tij drejtuar etërve (Ef. 6:4) na fton të konsiderojmë përgjegjësitë prindërore. Kur aplikojmë këshillën e Palit drejtuar skllevërve (Ef. 6:5-8), dhe veçanërisht këshillën e tij drejtuar skllavopronarëve (Ef. 6:9), është edhe më sfiduese, mbasi rrethanat shoqërore janë shumë të largëta për shumicën prej nesh dhe, sepse e dimë se skllavëria, në çfarëdo forme, është një nga ligësitë më të mëdha morale. Megjithatë, për shkak se këto fjalë janë të frymëzuara dhe janë pjesë e Shkrimit, duhet të pyesim veten si mund ta aplikojmë sot. Ashtu si besimtarët në Efes në shekullin e parë, kemi privilegjin dhe përgjegjësinë të aplikojmë vlerat e ungjillit në marrëdhëniet tona. Pyetjet e mëposhtme për diskutim janë krijuar për të nxitur këtë punë të rëndësishme.

**Pyetje për diskutim**

`1. Çfarë do të thotë për Adventistët se dashuria për fëmijët është evidencë e "një populli të përgatitur për Zotin"? Luka 1:17 (citon Mal. 4:6).`

`2. Respekti i dukshëm i Palit për fëmijët sugjeron një pyetje shqyrtuese: Cila është përgjegjësia jonë për të zgjeruar përkujdesjen e Krishtit tek fëmijët, që kanë përjetuar dhunë, abuzim seksual dhe turpërimin në jetën e tyre të mëparshme? Bazuar në punën kërkimore të impaktit të Eksperiencave të Vështira në Fëmijëri (ose ACE; shiko https://www.cdc.gov/violenceprevention/), cila është përgjegjësia jonë ndaj tyre?`

`3. Si zgjerim i respektit të Palit për fëmijët dhe përkujdesjen e Jezusit për ta, çfarë përgjegjësie ka kisha për të ushqyer dhe mbrojtur fëmijët nën kujdesjen e saj? Çfarë sisteme dhe procedura duhet të ndërtohen për këtë?`

`4. Këshilla e Palit për skllevërit dhe skllavopronarët, Efesianët 6:5-9, shpesh aplikohet për marrëdhëniet midis punëtorëve dhe punëdhënësve. Në çfarë mënyra kjo gjë mund të jetë e përshtatshme? Çfarë rreziqe mund të hasen në këtë aplikim?`

`5. Skllavëria ngelet ende një realitet i dhimbshëm në botën tonë, me më shumë se 40 milion njerëz të skllavëruar (sipas "The Global Slavery Index", http://www.globalslaveryindex.org/). Si njerëz të lirë me paraardhës, që ishin të përkushtuar për të hequr skllavërinë, cilat janë përgjegjësitë tona për këta bij dhe bija të Perëndisë, që janë skllavëruar teksa këndojmë për Krishtin, "Ai do të thyejë zinxhirët, sepse skllavi është vëllai ynë, dhe në emër të tij gjithë shtypja do të marrë fund" (teksti i këngës "O Holy Night")?`