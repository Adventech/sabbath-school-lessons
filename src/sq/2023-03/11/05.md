---
title:  Skllevër të Krishtit
date:  06/09/2023
---

`Çfarë kërkon Pali nga skllevërit e Krishterë në udhëzimet e detajuara që ju jep? Ef. 6:5-8.`

Pali ju kërkon skllevërve të Krishterë t'u binden zotërinjve të tyre, duke kryer një shërbim të shkëlqyer nga zemra. Ajo që vihet re është referenca e përsëritur e një zëvendësimi të madh që ju kërkon të bëjnë. Ata nuk duhet të vënë zotërinjtë e tyre më lart se Krishti, duke iu dhënë besnikërinë që i përket vetëm Krishtit. Përkundrazi, përkushtimet dhe besnikëritë, që motivojnë shërbimin e tyre të shkëlqyer nga zemra, duhet t'ia kushtojnë Krishtit, Zotit në vend të skllavopronarëve. Duke inkurajuar këtë zëvendësim thelbësor, Pali ju ofron një kuptim të ri të Krishterë për marrëdhënien zotëri - skllav.

Vini re mënyrat e ndryshme të Palit për të theksuar këtë zëvendësim:

* Skllavopronarët e tyre ulen në vlerë nga Pali si "zotërinj tokësorë", që tregojnë drejt Zotërisë së vërtetë qiellor (Ef. 6:5), ESV, nënvizimet janë shtuar).
* Duhet të shërbejnë "me druajtje dhe dridhje, në thjeshtësinë e zemrës, porsi Krishtit" (Ef. 6:5).
* Pali e vë re këtë zëvendësim më qartë, duke argumentuar se skllevërit e Krishterë duhet të japin një shërbim të sinqertë si skllevër, jo të zotërinjve të tyre, por si "skllevër të Krishtit" (Ef. 6:6).
* Kur bëjnë shërbimin e tyre, duhet të bëjnë "vullnetin e Perëndisë me zemër" me një shërbim të përzemërt drejtuar Perëndisë (Ef. 6:6).
* Pali fton shërbim të motivuar pozitivisht, "si për Krishtin dhe jo si për njerëzit" (Ef. 6:7).

Për këtë shërbim të përzemërt, skllevërit e Krishterë mund të presin shpërblimin nga Krishti kur të kthehet. Ata e kanë bërë punën e tyre për Të dhe mund të presin shpërblimin nga Ai, një ide veçanërisht tërheqëse për ata, që ishin kapur në këtë sistem të tmerrshëm. Një skllav mund të ndihet i/e pavlerësuar ose më keq nga një zotëri tokësor (krahaso 1 Pjet. 2:19, 20). Nga ana tjetër, skllavi, që beson ka një Zotëri, që është i kujdesshëm, që vë re "çfarëdo të mirë që bën" (Ef. 6:8), dhe jep shpërblimin e sigurt.

`Sado të dëshironim që Shkrimet të dënonin haptazi këtë praktikë të tmerrshme, kjo nuk është e vërtetë. Megjithatë, çfarë parimesh mund të nxjerrim nga fjalët e Palit në këtë kontekst në lidhje me atë sesi duhet të trajtojmë njerëzit me të cilët punojmë në kontekstin tonë?`