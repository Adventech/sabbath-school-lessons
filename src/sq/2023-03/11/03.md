---
title:  Këshilla ndaj Prindërve
date:  04/09/2023
---

`Krahasoni Efesianët 6:4 dhe Kolosianët 3:21. Çfarë motivimi jepet tek Kolosianët 3:21 për të shmangur irritimin e fëmijëve?`

Sirak, një dokument Hebraik në ditët e Palit, i këshillon etërit si të trajtojnë bijtë e tyre: "Ai që e do birin e vet duhet ta fshikullojë shpesh...  Po e përkëdhele një fëmijë, do të të terrorizojë; nëse luan me të, do të të trishtojë... Disiplinoje birin tënd dhe bëja të rëndë barrën, në mënyrë që të mos ofendohesh nga paturpësia e tij" (Sirak 30:1, 9, 13).

Këshilla e Palit ka një ton shumë ndryshe. Në fillim ai adreson një urdhërim ndalues për etërit: "Mos provokoni për zemërim fëmijët tuaj", duke u pasuar me një tjetër lejues, "por i edukoni në disiplinë dhe në këshillë të Zotit" (Ef. 6:4). Në ditët e Palit, etërit kishin pushtet të plotë ligjor mbi fëmijët e tyre, që konsideroheshin si pronë e tyre. Etërit kishin të drejtën të jepnin dënime të dhunshme, madje dhe dënim me vdekje, për fëmijët e tyre. Në fakt, në disa aspekte pushteti i një ati mbi fëmijët e tij e tejkalonte autoritetin e zotërisë mbi skllevërit e tij. Pali nuk po e përgëzon këtë pushtet, por po sqaron me guxim marrëdhëniet në familje. Në kontekstin e besnikërisë supreme ndaj Krishtit, Pali i fton etërit e Krishterë ta rimendojnë përdorimin e tyre të fuqisë, duke qenë se fëmijët, që provokohen për zemërim nuk do të jenë në pozicion të favorshëm për të pranuar "disiplinën dhe udhëzimet e Zotit" (Ef. 6:4).

"Etër dhe nëna, në shtëpi duhet të përfaqësoni dispozitat e Perëndisë. Duhet të kërkoni bindje, jo me një stuhi fjalësh, por në mënyrë të dashur...

"Jini të dashur në shtëpi. Kufizoni çdo fjalë që do të nxiste inat jo të shenjtë. 'Etër, mos i provokoni për zemërim fëmijët tuaj', është urdhërimi hyjnor...

"Nuk jepet asnjë liçensë në Fjalën e Perëndisë, që mbështet ashpërsinë ose shtypjen prindërore apo mosbindjen e bijve. Ligji i Perëndisë, në jetën e shtëpisë dhe qeverisjen e kombeve, rrjedh nga një zemër me dashuri të pafund" - Ellen G. White, Child Guidance, f. 259.

`Megjithëse konteksti i mësimit këtu ka të bëjë me prindërit dhe fëmijët, çfarë parimesh mund të nxirren nga këto tekste, që duhet të ndikojnë në mënyrën sesi sillemi me gjithë njerëzit e tjerë?`