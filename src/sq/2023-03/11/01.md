---
title:  Të Praktikosh Besnikëri Supreme ndaj Krishtit
date:  02/09/2023
---

### Lexoni për studimin e kësaj jave
Ef. 6:1–9; Marku 10:13–16; Kol. 3:21; 1 Pjet. 2:18–25; 2 Kor. 5:10; Kol. 3:24, 25.

> <p>Vargu Përmendësh</p>
> "Dhe ju, zotërinj, bëni po kështu ndaj tyre, duke i lënë kërcënimet, duke ditur që i tyre dhe juaji Zot është në qiell dhe se tek ai nuk ka asnjë anësi"(Efesianët 6:9).

Në vitin 2018, një artefakt në Muzeun e Biblës në Washington D.C. tërhoqi shumë vëmendje. Ishte një Bibël e shkurtuar, që ishte bërë për të mësuar gjërat esenciale të besimit, ndërkohë që kishte fshirë çdo pasazh në të që mund të nxiste rebelimin e skllevërve. Botuar në 1808, teksti nuk kishte hequr vetëm ndonjë pasazh këtu apo atje. Nëntëdhjetë përqind e Dhiatës së Vjetër mungonte, si dhe pesëdhjetë përqind e së Resë. Nga 1 189 kapitujt në Bibël kishin mbajtur vetëm 232 prej tyre.

Pasazhet dukeshin sikur mbështetnin të këqijat e skllavërisë, veçanërisht kur shumë histori Biblike për "lajmin e mirë" mungonin, nuk ishin prekur, përfshi edhe keqpërdorimin e teksteve si "Ju shërbëtorë, bindjuni zotërinjve tuaj sipas mishit me druajtje dhe dridhje, në thjeshtësinë e zemrës suaj, porsi Krishtit" (Ef. 6:5).

Sot, në kohën dhe kulturën tonë, sfida jonë e rëndësishme është që të lexojmë Efesianët 6:1-9 në kontekstin e historisë së plotë të shpëtimit, siç zbulohet në gjithë Biblën. Çfarë mund të mësojmë teksa shohim Palin sesi aplikon vlerat e ungjillit në strukturat e gabuara sociale të ditëve të tij?

_\*Studioni mësimin e kësaj jave për t’u përgatitur për Sabatin, 9 Shtator._