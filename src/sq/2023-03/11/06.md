---
title:  Zotërinjtë Që Janë Skllevër
date:  07/09/2023
---

Në fjalët e fundit të Palit për skllevërit, "qoftë skllav apo i lirë" (Ef. 6:8), fjala "i lirë" i referohet zotërinjve të skllevërve, ku Pali kalon në këshillën e tij për ta ndërkohë që imagjinon se skllevërit dhe zotërinjtë e tyre janë në të njëjtin nivel para Krishtit në gjykim (krahaso 2 Kor. 5:10; Kol. 3:24, 25).

`Nëse supozoni se jeni një skllavopronar i Krishterë dhe po dëgjoni letrën e Efesianëve teksa lexohet me zë të lartë në kishën tuaj shtëpi, si mund të reagoni ndaj kësaj këshille, që e dëgjojnë edhe skllevërit tuaj? Ef. 6:9.`

Pali iu adresohet zotërinjve, skllavopronarëve, me një nxitje, e cila tregon kontrastin e madh midis "zotërve" (Greqisht, hoi kurioi, përkthyer si "zotërinj"), të cilët e kishin zakon të "kërcënonin" skllevërit e tyre, dhe "Zotit" (ho kurios), Krishtit, me të cilin nuk "krahasoheshin" dot (ESV).

Pali iu kërkon zotërinjve të "bëjnë të njëjtën gjë për ta" (ESV), skllevërit, gjë që ishte tronditëse për skllavopronarët e shekullit të parë. Zotërinjtë duhet t'iu përgjigjen skllevërve të tyre me vepra të mira të shtyrë nga besnikëria e tyre ndaj Krishtit, që korrespondon me atë që Pali ju ka kërkuar skllevërve (Ef. 6:5-8). Ai u thotë të ndalin kërcënimet ndaj skllevërve të tyre, një praktikë e zakonshme në një kohë kur pronarët aplikonin një varietet të gjerë ndëshkimesh, përfshi edhe të rrahurit (1 Pjet. 2:20), abuzimi seksual, shitja (dhe largimi nga të dashurit), puna ekstreme, uria, prangosja, damkosja, madje dhe vdekja. Për këto do të gjykohen - nga Perëndia.

Pali i mbështet urdhërimet e tij me dy motivime për skllavopronarët që të shohin përtej strukturave sociale të botës Greko-Romake: 1. Ata dhe skllevërit e tyre të supozuar janë bashkë-skllevër të një Zotërie të vetëm ,("duke ditur se edhe ju keni një Zotëri në qiejt" krahaso Kol. 4:1); 2.  Zotëria qiellor do të gjykojë pa dallim. Duke qenë se vetë Zotëria i tyre i trajton mirë ata, që konsiderohen skllevër, duke i barazuar me të tjerët, ashtu duhet të bëjnë edhe ata (krahasoni Filemonit 15, 16).

Shumica e gjuhës së Palit tek Efesianët do të ishte veçanërisht inkurajuese për skllevërit e Krishterë: adoptimi si bij (Ef. 1:5); shpengimi (Ef. 1:7); trashëgimia (Ef. 1:11, 14; Ef. 3:6); të fejuar me Jezusin (Ef. 2:6); të qenurit "bashkëqytetarë", "pjesëtarë të familjes së Perëndisë" (Ef. 2:19; krahaso 3:14, 15), dhe pjesë integruese të trupit të Krishtit (shiko Ef. 3:6, Ef. 4:1-16). Efesianët 6:5-9 i aktivizon gjithë mësimet në letrën si udhëzime operative për marrëdhëniet midis skllevërve dhe skllavopronarëve, përfshi këshillat për të folurin (Ef. 4:25-32) dhe etikën seksuale (Ef. 5:1-14).