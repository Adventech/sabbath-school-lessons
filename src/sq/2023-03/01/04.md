---
title:  Të Dëgjojmë Letrën drejtuar Efesianëve
date:  27/06/2023
---

Pali e shkroi letrën e Efesianëve që të lexohej me zë të lartë në kishat-shtëpi ku mblidheshin besimtarët në Efes. Ndër vite që nga largimi i Palit, lëvizja e Krishterë në Efes ishte rritur, dhe numri i kishave në shtëpi ishte shumëfishuar. Për ata besimtarë të hershëm, do të ishte një ngjarje e rëndësishme që Tikiku, përfaqësuesi personal i Palit si apostull themelues, kishte ardhur dhe qëndronte para tyre me këtë letër. Ashtu siç sugjerohet nga vetë letra, në grupin e mbledhur në shtëpi ishin gjithë pjesëtarët si babë, nënë, fëmijë, dhe skllevër (Ef. 5:21-6:9). Në ato kohë, një familje përfshinte edhe të tjerët gjithashtu - klientë (njerëz të lirë, që vareshin nga mbështetja e familjes). Kështu që edhe ata mund të jenë prezentë gjithashtu, si dhe pjesëtarë të familjeve të tjera.

`Bashkë me skicën e letrës më poshtë, lexoni gjithë letrën, mundësisht me zë të lartë (do nevojitej rreth 15 minuta). Çfarë temash ju vijnë ndërmend përgjatë letrës në tërësi?`

I.	Përshëndetjet në Fillim (Ef. 1:1, 2)

II.	Bekimi i Fillimit (Ef. 1:3-14)

III.	Lutja që Besimtarët të Kenë Mençuri me Krishtin në Qendër (Ef. 1:15-23)

IV.	Dikur të Vdekur Shpirtërisht; Tashmë të Lartësuar Me Krishtin (Ef. 2:1-10)

V.	Krijimi i Kishës nga Krishti me Judenj dhe Johebrenj (Ef. 2:11-22)

VI.	Pali si Predikues i Krishtit për Johebrenjtë (Ef. 3:1-13)

VII.	Lutja që Besimtarët të Përjetojnë Dashurinë e Krishtit (Ef. 3:14-21)

VIII.	Të Qëndrosh në Unitetin e Frymës në Kishë (Ef. 4:1 - 16)

IX.	Të Jetosh Jetën e Re, në Unitet (Ef. 4:17-32)

X.	Të Ecësh në Dashuri, Dritë dhe Mençuri (Ef. 5:1-20)

XI.	Të Praktikosh Jetë të Krishterë në një Familje të Krishterë (Ef. 5:21-6:9)

XII.	Të Qëndrosh së Bashku: Kisha si Ushtria e Perëndisë (Ef. 6:10-20)

XIII.	Përshëndetjet Përfundimtare (Ef. 6:21-24)

`Çfarë temash kyçe dalin nga kjo letër? Çfarë kuptimi kanë për ju? Cilat pika specifike ju prekin?`