---
title:  Një Trazirë në Amfiteatër
date:  26/06/2023
---

`Lexoni Veprat 19:21 - 20:1. Çfarë mësimesh mund të nxjerrim nga kjo histori?`

Dëshmia e Palit në qytetin e madh, të sofistikuar të Efesit ishte kaq e efektshme sa pati një ndikim të rëndësishëm në ekonominë e qytetit, e cila fokusohej tek turizmi në Tempullin e Artemisit. Dhe ishte goxha tempull! Kjo strukturë mbresëlënëse përbëhej pjesërisht nga 127 shtylla, secila 20 metër e lartë, e bërë nga mermer Parian, një mermer plotësisht i bardhë dhe shumë i çmuar për skulptura. Tridhjetë e gjashtë prej këtyre shtyllave ishin të veshura me ar, duke i dhënë kështu tempullit reputacionin e një prej Shtatë Mrekullive të Botës Antike.

Të shqetësuar nga retorika e Palit kundër idhujve, e cila do të shteronte mbështetjen financiare ndaj tempullit (Veprat 19:27), Dimitri argjendar, i nxit punëtorët e tij kundër Palit. Kështu, në amfiteatrin e madh, që mbante rreth 25 000 njerëz u mblodh një turmë e madhe e zhurmshme nga gjithë vendi. Kjo nxitje vazhdoi dy orë, njerëzit thërrisnin vazhdimisht "E madhe është Diana e Efesianëve!" (Veprat 19:34). Mbasi turma u shpërnda nga kancelari, Pali takohet me besimtarët dhe largohet nga qyteti.

`Në fund të këtij udhëtimi të tretë misionar, Pali takohet me drejtuesit e kishës Efesiane. Si do i përmblidhnit shqetësimet e Palit? (Shiko Veprat 20:17-38).`

Një kronologji e marrëdhënies së Palit me Efesin:

* viti 52: Vizita e parë e shkurtër e Palit në Efes (Veprat 18:18-21).
* viti 53-56: Shërbesa tre-vjeçare e Palit në Efes (Veprat 19:1-20:1). Shkruan letrën e 1 Korintasve afër fundit të qëndrimit të tij atje (1 Kor. 16:5-9).
* viti 57: Ndërkohë që ishte në Miletus, Pali takohet me pleqtë e kishës nga Efesi (Veprat 20:17-38).
* viti 62: Pali shkruan letrën e tij drejtuar Efesianëve, me shumë gjasa i burgosur në Romë.

`"Prandaj rrini zgjuar dhe mbani mend se për tre vjet me radhë, ditë e natë, nuk pushova kurrë të paralajmëroj secilin me lot" thotë Pali (Veprat 20:31). Si mendoni do e paralajmëronte Pali kishën tonë sot, dhe pse?`