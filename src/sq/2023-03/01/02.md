---
title:  Pali, Ungjilltar në Efes
date:  25/06/2023
---

`Çfarë bën Pali në vizitën e tij të parë në Efes, në fund të udhëtimit të tij të dytë misionar? (Veprat 18:18-21).`

Efesi ishte një nga qytetet më të mëdha të Perandorisë Romake, me një popullsi prej 250 000 banorësh. Ishte kryeqytet i provincës së Azisë, një nga më të pasurit e Perandorisë, i cili përbën atë që e njohim sot si Azia e Vogël. Në ditët e Palit, provinca gëzonte një kohë rritjeje dhe prosperiteti. Si qytet me port, Efesi ishte gjithashtu udhëkryqi i shumë rrugëve të rëndësishme. Ndërkohë që njerëzit adhuronin shumë perëndi në qytet, Artemisi konsiderohej si perëndesha mbrojtëse e qytetit dhe ishte supreme. Adhurimi i saj ishte fokusi i ceremonive, lojërave atletike, dhe festave vjetore. (Artemisi quhej Diana nga Romakët; shiko Veprat 19:24, 35).

Pali më vonë kthehet në Efes në udhëtimin e tij të tretë misionar (Veprat 19:1-12),  dhe qëndron atje për "tre vjet" (Veprat 20:31). Apostulli i përkushton një kohë të rëndësishme Efesit, duke pasur si qëllim të themelojë fort Krishtërimin atje.

`Çfarë ngjarjesh të çuditshme çojnë në nderimin e gjerë të "Zotit Jezus" në Efes? (Veprat 19:13-20).`

Luka tregon historinë e çuditshme të shtatë udhëtarëve, ekzorcistë Judenj në qytet. Duke përzier emrin e Jezusit dhe të Palit në citimet e tyre këta ekzorcistë përfundojnë keq. Kur ky lajm përhapet në gjithë rrugët e qytetit, "të gjithë ngelën të shtangur; dhe emri i Zotit Jezus u lavdërua" (Veprat 19:17). Ngjarja gjithashtu ka një impakt të thellë tek disa prej atyre që tashmë ishin bërë besimtarë, të cilët dogjën publikisht manualet e tyre të shtrenjta të magjisë, që vlenin "rreth pesë mijë sikla argjendi" (Veprat 19:19). Bashkë me rezidentët e tjerë të qytetit, besimtarët mësojnë se adhurimi i Jezusit nuk duhet të përzihet me adhurimin e ndonjë gjëje apo dikujt tjetër.

`Çfarë kuptimi ka djegia e librave të tyre, pavarësisht sa ju kushtonte? Çfarë na tregon kjo për përkushtimin total ndaj Zotit?`