---
title:  Pali dhe Efesianët
date:  24/06/2023
---

### Lexoni për studimin e kësaj jave
Veprat 18:18-21; Veprat 20:17-38; Ef. 1:1, 2; Ef. 6:21-24; Ef. 3:13, Ef. 1:9, 10.

> <p>Vargu Përmendësh</p>
> "Duke bërë të njohur tek ne misterin e vullnetit të tij sipas pëlqimit të tij, që ai e kish përcaktuar me veten e tij, që, kur të plotësoheshin kohërat, t’i sillte në një krye të vetëm, në Krishtin, të gjitha gjërat, ato që janë në qiejt dhe ato që janë mbi dhe" (Efesianët 1:9, 10).

Kur shkruajmë diçka kemi një qëllim, ndonjëherë një qëllim madhor. Abraham Linkoln, për shembull, shkroi adresën e tij të famshme në Gettysburg në vitin 1863, mbas shkatërrimit të tmerrshëm në betejën e Luftës Civile Amerikane, që la rreth 7 000 ushtarë të vdekur. Në atë adresë, duke cituar etërit themelues, Linkoln shprehu besimin e tij se Lufta Civile ishte testi përfundimtar nëse kombi i krijuar në 1776 do të mbijetonte apo do të "zhdukej nga faqja e dheut".

Pali ka një qëllim të thellë që e motivon në letrën e tij. Pjesërisht për shkak të burgosjes së tij (Ef. 3:13, Ef. 6:20),  dhe pjesërisht për shkak të persekutimit dhe tundimeve të vazhdueshme, Efesianët sprovoheshin për të humbur kurajon. Pali i kujton në lidhje me atë që ndodhi kur u konvertuan, që pranuan Krishtin si Shpëtimtarin e tyre dhe u bënë pjesë e kishës. Ata u bënë trupi i Krishtit (Ef. 1:19-23, Ef. 4:1-16), gurët e një tempulli (Ef. 2:19-22), nusja e Krishtit (Ef. 5:21-33), dhe një ushtri e mirë-pajisur (Ef. 6:10-20). Ata luajnë një rol strategjik në përmbushjen e planit të madh të Perëndisë, për të bashkuar çdo gjë në Krishtin (Ef. 1:9, 10). Pali shkruan që të zgjojë besimtarët në Efes për të arritur identitetin dhe privilegjet e tyre të plota si ndjekës të Krishtit.

_\*Studioni mësimin e kësaj jave për t’u përgatitur për Sabatin, 1 Qershor._