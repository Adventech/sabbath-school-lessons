---
title:  Efesianët në Kohën e Tyre
date:  28/06/2023
---

`Si e fillon dhe e mbaron Pali letrën e tij drejtuar besimtarëve në Efes? Çfarë mësojmë për dëshirat e tij më të thella ndaj tyre? Shiko Ef. 1:1, 2; Ef. 6:21-24.`

Në fillim të letrës, Pali identifikohet si autori (Ef. 1:1). Afër gjysmës së letrës, Pali sërish identifikohet me emër, duke e quajtur veten "i burgosur i Jezus Krishtit për ju johebrenjtë" (Ef. 3:1), gjë që na tregon një reflektim personal të punës së tij si apostull (Ef. 3:1-13). Afër fundit të letrës, sërish i referohet burgosjes së tij (Ef. 6:20) dhe përfundon me fjalë personale (Ef. 6:21, 22). Ndërkohë, kur disa akademikë mohojnë se letra është shkruar nga Pali, është e rëndësishme të vemë re se letra tregon qartë se Pali është autori i saj. Shumica e të Krishterëve e pranojnë, dhe me të drejtë, që Pali është autori.

`Si shqetësohet Pali për efektet e burgosjes së tij tek besimtarët në Efes? Shiko Ef. 3:13.`

Efesianët duket se ndajnë të njëjtën kohë dhe rrethana me letrat e tjera të Palit shkruar nga burgu, si Kolosianët (shiko veçanërisht Kol. 4:7, 8) dhe Filemonit. Gjithashtu duket se ka kaluar një kohë e konsiderueshme që nga shërbesa e Palit në Efes (Ef. 1:15; Ef. 3:1, 2). Ka gjasa që Pali e shkroi letrën e Efesianëve në një burg në Romë rreth vitit 62.

Tek Efesianët, Pali ofron disa specifika në lidhje me situatën e audiencës së vet në Efes. Shtrirja e vëmendjes së tij është e gjerë. Ai merret me një shtrirje të gjerë kohe, duke filluar nga vendimet e Perëndisë të marra "që përpara se të themelohej bota" (Ef. 1:4), dhe reflekton gjerësisht temat e mëdha të shpëtimit të Perëndisë të ofruar në Krishtin. Në këtë mënyrë, letra shfaq një stil të lartësuar, literal, me fjali të gjata, shprehje të përsëritura dhe metafora. Pali e përdor këtë stil edhe në raste të tjera (p.sh. Rom. 8:31-39), por në rastin e Efesianëve është i përqendruar, gjë që tregon një gjuhë lavdërimi, lutjeje dhe adhurimi (Ef. 1:3-14, Ef. 1:15-23, Ef. 3:14-21) si dhe pasazhe retorike të përgatitura me kujdes (p.sh. Ef. 4:1-16, Ef. 5:21-33, Ef. 6:10-20).