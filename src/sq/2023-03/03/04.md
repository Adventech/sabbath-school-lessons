---
title:  Të Marrësh Pjesë në Fuqinë e Ringjalljes
date:  11/07/2023
---

Në vargjet e fundit të lutjes së Palit, Efesianët 1:20-23, ai zgjerohet në temën e tretë për mençurinë që shpreson se do të sjellë Fryma e Shenjtë tek besimtarët: madhështia e fuqisë së Perëndisë, që ushtrohet për ta. Ai fillon duke tërhequr vëmendjen tek dy histori shpëtimi si ilustrimet më të mira për fuqinë e Perëndisë:  (1) ringjallja e Jezusit nga të vdekurit; (2) lartësimi i Jezusit në fronin qiellor (Ef. 1:20).

`Si shprehet fuqia e Perëndisë përmes ringjalljes së Jezusit? Ef. 1:20; 1 Kor. 15:20-22; Fil. 3:8-11; Heb. 13:20, 21; 1 Pjet. 1:3.`

Ringjallja e Jezusit është një besim i padiskutueshëm për të Krishterët (1 Kor. 15:14, 17). Është për shkak se Krishti është ngritur që besimtarët besnikë të presin të ardhmen e madhe të ringjalljes në jetën e përjetshme, që do të jetë në kohën e kthimit të Krishtit (1 Kor. 15:20-23). Për shkak se Krishti është ringjallur ne mund t'i mbajmë sytë tek Ai për të gjitha bekimet e ungjillit, përfshi këtu edhe prezencën e Frymës së Shenjtë në jetët tona.

Imazhi që Perëndia "e uli Atë [Krishtin] në të djathtën e Vet" (Ef. 1:20), është marrë nga Psalmi 110:1, pasazhi më i cituar në Dhiatën e Re (gjithë pasazhet e tjera duket se i referohen këtij). Lartësimi i Krishtit ka një profil të lartë tek Efesianët. Besimtarët janë "vënë të rrinë në vendet qiellore në Krishtin Jezus" (Ef. 2:6). Për më tepër, Pali i referohet ngjitjes së Krishtit si parathënie e mbushjes me Krishtin dhe dhënien e dhuntive në kishën e Tij (shiko Ef. 4:8-11).

Tek Efesianët 4:8-11, Pali na paralajmëron që të mos marrim thjesht imazhin statik të Krishtit në fronin e Atit, por ai na paraqet "një pamje dinamike të Dhiatës së Re që tregon Krishtin e lartësuar, që shkon me anë të Frymës së Tij në gjithë botën, duke fituar" - F. F. Bruce, The Epistles to the Colossians, to Philemon, and to the Ephesians (Grand Rapids, MI: Eerdmans, 1984), f. 133. Kështu që Pali paraqet lartësimin/kurorëzimin e Krishtit jo thjesht si një ilustrim i fuqisë hyjnore, që i ofrohet besimtarëve, por si burimi i asaj fuqie.

`Në cilat mënyra keni nevojë për fuqinë e Krishtit në jetën tuaj, dhe si mund të kemi më shumë dobi nga kjo fuqi? Çfarë gjërash mund të na pengojnë të kemi akses tek fuqia e Tij?`