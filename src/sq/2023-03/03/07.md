---
title:  Për më tepër studim
date:  14/07/2023
---

Studioni këto dy përshkrime të lartësimit të Krishtit tek shkrimet e Ellen G. White:

"Kur Krishti kaloi në portat qiellore, Ai u kurorëzua në mes të admirimit të engjëjve. Menjëherë mbasi u plotësua kjo ceremoni, Fryma e Shenjtë zbriti mbi dishepujt në masë të madhe, dhe Krishti u lavdërua në të vërtetë, madje edhe me lavdinë që e kishte me vetë Atin që nga përjetësia. Derdhja e frymës në Pentekost ishte komunikimi Qiellor se inagurimi i Shpëtimtarit u plotësua. Sipas premtimit të Tij ai kishte dërguar Frymën e Shenjtë nga qielli tek ndjekësit e Tij si një pasuri që e kishte, si një prift dhe mbret, që ka gjithë autoritetin në qiell dhe në tokë dhe, duke qenë i Vajosuri mes popullit të Tij" - The Acts of Apostles, f. 38, 39.

"Krahët e Atit përqafuan Birin e Tij, dhe një fjalë u dha, 'Të gjithë engjëjt e Perëndisë le ta adhurojnë Atë'- Hebrenjtë 1:6.

"Me një gëzim të papërshkrueshëm, mbretër dhe principata dhe pushtete pranojnë epërsinë e Princit të jetës. Ushtritë e engjëjve përkulen para Tij, ndërkohë që një brohoritje e madhe mbush oborret e qiellit, 'I denjë është Qengji që u therr, të marrë fuqinë, dhe pasurinë, dhe diturinë, dhe forcën, dhe nderin, dhe lavdinë, dhe bekimin'- Zbulesa 5:12.

"Këngë triumfi harmonizohen me harpat e engjëjve, derisa qielli duket i përfshirë nga gëzimi dhe lavdërimi. Dashuria ka fituar. I humburi është gjetur. Qielli kumbon nga zërat që shpallin, 'Atij që rri ulur mbi fron dhe Qengjit i qofshin bekimi, nderi, lavdia dhe forca në shekuj të shekujve'- Zb. 5:13" - The Desire of Ages, f. 834, 8345.

**Pyetje për diskutim**

`1. Mendoni për "tani" dhe "ende jo" në lidhje me lartësimin e Jezusit. Në çfarë kuptimi Jezusi është tashmë Zot i "gjithë gjërave" me fuqitë demonike të nënshtruara nga Ai - domethënë, pjesa "tani"? Dhe në çfarë kuptimi mbretërimi i plotë i Tij ndaj gjithë gjërave pret të ardhmen - pjesa "ende jo"? (shiko 1 Kor. 15:24-28).`

`2. Në çfarë mase jetoni nën dritën e zotërimit të Krishtit mbi çdo gjë? Ose në çfarë mase jetoni nën autoritetin e këtyre fuqive të tjera, pushteteve të rëna, të cilat po e humbasin gjithsesi autoritetin e tyre? Si mund të dalloni njërën nga tjetra, dhe të largoheni nga pushtetet e liga që, megjithëse të mposhtura, janë ende në këtë botë?`