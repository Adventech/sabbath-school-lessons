---
title:  Fuqia e Jezusit të Lartësuar
date:  08/07/2023
---

### Lexoni për studimin e kësaj jave
Ef. 1:15-23; Ef. 3:14-21; 1 Sel. 5:16-18; Lgj. Përt. 9:29; 1 Kor. 15:20-22; Ps. 110:1.

> <p>Vargu Përmendësh</p>
>  "Dhe cila është madhështia e jashtëzakonshme e fuqisë së tij ndaj nesh, që besojmë sipas veprimit të forcës së fuqisë së tij, të cilën e vuri në veprim në Krishtin, duke e ringjallur prej së vdekurish dhe, duke e vënë të ulej në të djathtën e tij në vendet qiellore" (Efesianët 1:19, 20).

Qeniet njerëzore, duket se përpiqen gjithmonë për më shumë fuqi. Prodhuesi i makinave Devel Motors, për shembull, demonstroi prototipin e Devel Gjashtëmbëdhjetë, një makinë me 16 cilindra, motor 12.3 litërsh, që ka një fuqi më shumë se 5 000 kuaj fuqi. Sikur të mos mjaftojë kjo, gjysëm kamioni Peterbilt mburret me tre Pratt & Whitney J34-48 motorë reaktivë. Krenarë për 36 000 kuaj fuqi, kamioni bën çerek milje në 6.5 sekonda dhe kap rregullisht 376 milje në orë para se të hapë dy parashutat e veta.

Ndryshe nga këto, Pali lutet që besimtarët në Efes, të tunduar për të admiruar fuqitë e ndryshme të perëndive dhe kulturës së tyre, të përjetojnë përmes Frymës së Shenjtë fuqinë e madhe që Zoti ua bën të disponueshme në Krishtin. Kjo madhështi hyjnore nuk matet me kuaj fuqi, apo magji, por duket në katër evente të historisë së shpëtimit: (1) ringjallja e Jezusit; (2) lartësimi i Tij në fronin e Perëndisë; (3) gjithë gjërat janë nënshtruar para Krishtit; (4) Krishti i vendosur si Kreu i kishës (Ef. 1:19-23).

Kur konsiderojnë këto katër ngjarje, besimtarët mund të fillojnë të marrin dhe përjetojnë shtrirjen e madhe të fuqisë së Perëndisë për ta.

_\*Studioni mësimin e kësaj jave për t’u përgatitur për Sabatin, 15 Qershor._