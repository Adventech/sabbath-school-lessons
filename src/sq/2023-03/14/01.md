---
title:  Efesianët në Zemër
date:  23/09/2023
---

### Lexoni për studimin e kësaj jave
Efesianët 1 - Efesianët 6.

> <p>Vargu Përmendësh</p>
> "Ju në fakt, jeni të shpëtuar me anë të hirit, nëpërmjet besimit, dhe kjo nuk vjen nga ju, po është dhurata e Perëndisë, jo nga vepra, që të mos mburret askush. Ne në fakt jemi vepra e tij, e krijuar në Krishtin Jezus për veprat e mira që Perëndia përgatiti që më parë, që ne të ecim në to." (Efesianët 2:8-10).

Vizitorët në Londër hipin në Syrin e Londrës, një atraksion në formën e një Rodhani Rrotë të madhe. Nga 150 metro mbi Lumin Thames mund t'i shohësh të gjitha: Big Ben, Shtëpitë e Parlamentit, dhe shumë pallate dhe katedrale historike. Për akademikun e Dhiatës së Re, Nikolas Thomas, "Tom" Wright, "letra drejtuar Efesianëve qëndron në raport me gjithë letrat e Palit njësoj si Syri i Londrës. Nuk është letra e tij më e gjatë apo më e plotë, por nga ajo mund të shihet i gjithë relievi mbresëlënës. Prej këtu, teksa rrota rrotullohet, përfitoni një këndvështrim të gjerë temë mbas teme." - Paul for Everyone: The Prison Letters (London: S.P.C.K. [Society for Promoting Christian Knowledge Publishing], 2004), f. 3.

Në Efesianët, Pali nuk fokusohet tek çështjet lokale. Letra duket sikur Pali iu drejtohet besimtarëve kudo qofshin dhe kishave të Krishtere kudo që ekzistojnë. Kjo ndjesi përtej kohës është një "pikëpamje mahnitëse" që Pali e jep për të pushtuar botën dhe mendimin tonë. Teksa bëjmë një përsëritje për çdo kapitull, le të mbajmë këtë ndërmend: Çfarë të vërteta të rëndësishme në Efesianët duhet të vazhdojnë të modelojnë jetën tonë si besimtarë?

_\*Studioni mësimin e kësaj jave për tu përgatitur për Sabatin 30 Shtator._