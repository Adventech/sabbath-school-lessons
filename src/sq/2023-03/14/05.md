---
title:  Uniteti i Besimit
date:  27/09/2023
---

`Në Efesianët 4, Pali u kërkon besimtarëve të ndalojnë së bëri disa gjëra dhe të sigurohen që bëjnë gjëra të tjera. Për çfarë gjëra po flet?`

Efesianët 4 fillon dhe mbaron me thirrjet për tu kujdesur për njëri tjetrin si anëtarë kishe (Ef. 4:1-3, 32). Mes këtyre ftesave, Pali ofron një mbështetje të fortë për idenë se ne duhet të ushqejmë unitetin në kishë. Ai fillon duke listuar shtatë "një": Ka një trup, një Frymë, një shpresë, një Zot (Jezus Krishti), një besim, një pagëzim, një Perëndi dhe At (Ef. 4:4-6). Ne lidhemi së bashku me këto realitet shpirtërore. Në të vërtetë, jemi të bashkuar.

Ndërkohë që uniteti është një siguri teologjike, duhet të punosh fort për të. Pra duhet gjithmonë të "përpiqemi të mbajmë unitetin e Frymës" (Ef. 4:3). Një mënyrë sesi secili prej nesh mund ta bëjë këtë është duke qenë "pjesë" aktive e trupit të Krishtit (Ef. 4:7-16). Çdo anëtar është një pjesë e trupit me dhunti dhe që duhet të kontribuojë për mirëqënien e tij (Ef. 4:7, 16). Dhe të gjithë duhet të përfitojnë nga puna e apostujve, profetëve, ungjilltarëve, pastorëve, dhe mësuesve (Ef. 4:11, 12). Këto, ashtu si ligamentet dhe tendinat, kanë një funksion bashkues, na ndihmojnë të rritemi së bashku në Krishtin i cili është Kreu i trupit (Ef. 4:13, 15).

Në atë kohë, Pali gjithashtu ju thotë "se duhet të mos jemi më foshnja, të lëkundur dhe të transportuar nga çdo erë doktrineje, nga mashtrimi i njerëzve, nga dinakëria e tyre nëpërmjet gënjeshtrave të gabimit" (Ef. 4:14), fjalë që sugjerojnë qartësisht se kisha e hershme përballej me disa sfida nga "njerëz dinak".

Teksa Pali vazhdon më tej në apelin e tij final, për të "qenë të mirë, zemërbutë, duke e falur njëri-tjetrin" (Ef. 4:32), ai ju kërkon besimtarëve të shmangin zemër-ngurtësinë e tyre të mëparshme (Ef. 4:17-24) dhe të shmangin inatin dhe të folurën e ashpër, duke e zëvendësuar atë me një gjuhë që ndërton dhe jep hir (Ef. 4:25-31).

Ky kapitull për unitetin është i lehtë për ta lexuar kur gjërat janë në paqe. Është më e vështirë - dhe e rëndësishme - për ta lexuar kur gjërat përfshihen në konflikte. A e mbani mend eksperiencën e sotshme të unitetit në trupin e Krishtit, unitetin për të cilin Ai dha jetën?

`Cilat janë mënyrat sesi mund të kontribuojmë në unitetin e kishës sonë, si në një nivel lokal ashtu dhe atë global? Pse është e rëndësishme të bëjmë atë që mund të bëjmë?`