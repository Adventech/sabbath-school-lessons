---
title:  Ne Jemi Shpenguar për të qenë Komunitet
date:  25/09/2023
---

`Teksa lexoni Efesianët 2, përpiquni t'iu përgjigjeni këtyre pyetjeve: Çfarë ka bërë Perëndia për ne përmes Birit të Tij Jezus Krishtit?`

"Por Zoti...." Këto dy fjalë duhet të jenë ato që i japin më shumë shpresë njerëzimit. Në Efesianët 2:1-10, Pali përshkruan të kaluarën e audiencës së tij. Duke ndarë me njëri tjetrin hallin e gjithë njerëzimit, ata prireshin drejt rebelimit kundër Perëndisë, jetët e tyre dominoheshin nga mëkati dhe Satani (Ef. 2:1-3). "Por Zoti, që është i pasur në mëshirë...." Dhe çfarë bëri Perëndia për ta dhe për ne? Ai na bëri të gjallë me Krishtin - ringjallja e Krishtit bëhet e jona. 2. Ai na ngriti lart me Krishtin - ngjitja e Krishtit bëhet e jona. 3. Në qiell, na uli me Krishtin - kurorëzimi i Krishtit bëhet i yni (Ef. 2:4-7). Ne nuk jemi thjesht spektatorë të ngjarjeve kozmike të jetës së Krishtit! Perëndia i merr këto veprime domethënëse, jo ngaqë ne i meritojmë, por për shkak të hirit të Tij (Ef. 2:8, 9), dhe Ai do që besimtarët të jetojnë në solidaritet me Jezusin dhe të praktikojnë "vepra të mira" (Ef. 2:10).

Nëse Efesianët 2:1-10 mëson se ne jetojmë në solidaritet me Jezusin, Efesianët 2:11-22 mëson se jetojmë në solidaritet me njëri tjetrin si pjesë të kishës së Tij. Vdekja e Jezusit ka përfitime në të dy dimensionet, të vendosë marrëdhënien e besimtarit me Perëndinë (Ef. 2:1-10), dhe atë horizontale, të forcojë marrëdhëniet tona me njëri tjetrin (Ef. 2:11-22). Përmes kryqit të Tij, Jezusi shkatërron çdo mur ndarës midis besimtarëve Johebrenj dhe atyre Hebrenj, përfshi këtu edhe keqpërdorimin e Ligjit për ta thelluar atë ndarje (Ef. 2:11-18). Jezusi gjithashtu ndërton diçka - një tempull të ri të mahnitshëm i përbërë nga besimtarët. Johebrenjtë, dikur të përjashtuar nga adhurimi në vendet e shenjta të tempullit, tani bashkohen dhe bëhen një me besimtarët Hebrenj. Ne gjithashtu bëhemi pjesë e kishës së Perëndisë, një "tempull i shenjtë në Zotin" (Ef. 2:19-22).

Përmes hirit të Perëndisë, ju keni privilegjin që ta jetoni këtë ditë në solidaritet me Jezusin dhe bashkë-besimtarët tuaj.

Efesianët 2:8-10 ka luajtur një rol në konvertimin e shumë personave. Martin Luther gjeti në këto vargje një hir që i fitoi zemrën, dhe zbuloi gjithashtu disa pohime të rëndësishme të Reformimit: shpëtimi vjen vetëm nga besimi, vetëm përmes hirit, vetëm nga Krishti, dhe vetëm për lavdi të Perëndisë. Në 1738, tetëmbëdhjetë ditë mbas përjetimit të konvertimit në London's Aldersgate Street, John Wesley predikoi në Oxford University, duke bërë "një thirrje nga zemra" dhe "manifestimin e një lëvizjeje të re." Teksti i tij? Efesianët 2:8. (Shiko A. Skevington Wood, "Strangely Warmed: The Wesleys and the Evangelical Awakening," Christian History" [magazine], vol. 5, nr. 1 [1984].