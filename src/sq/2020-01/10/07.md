---
title:  Për më tepër studim
date:  06/03/2020
---

Më poshtë është një grafik, që shpjegon sesi profecia 70 - javore e Danielit 9:24–27 lidhet me profecinë prej 2 300 vite dhe formon pikënisjen për profecinë e Danielit 8:14. Në qoftë se numërojmë 2 300 vite nga 457 P.K. (mos harroni që në boshtin kohor viti 0 nuk ekziston), do të arrini tek viti 1844. Ose, në qoftë se numëroni 1 810 vite mbetëse nga viti 34 m.K. (pra, 2 300 minus 490 vitet e para), sërish do të arrini tek viti 1844. Kjo na e bën të qartë se pastrimi i shenjtërores, përmendur tek Danieli 8:14, fillon në vitin 1844.

Gjithashtu vini re sesi viti 1844 korrespondon me ngjarjet që pamë tek Danieli 7 dhe 8. Pra, gjykimi i Danielit 7, i cili është e njëjta gjë si pastrimi i shenjtërores tek Danieli 8 (shih mësimet e dy javëve të kaluara), ndodh pas persekutimit prej 1 260 vitesh (Danieli 7:25), megjithatë, para Ardhjes së Dytë të Jezus Krishtit dhe themelimit të Mbretërisë së Tij të përjetshme.

<img style="max-width:100%" src="https://sabbath-school-stage.adventech.io/api/v1/sq/quarterlies/2020-01/lessons/10/days/prophecy.png" />

**Pyetje për diskutim**

`1. Studiuesit me shumë të drejtë kanë pohuar që profecia e 2 300 ditëve dhe ajo e 70 javëve, në fakt është një profeci e vetme. Përse thonë kështu? Si mund të argumentoni për ta mbeshtetur këtë pohim?`

`2. Çfarë mund të mësoni nga lutja ndërmjetësuese e Danielit, që mund të na ndihmojë të përmirësojmë lutjet tona ndërmjetësuese?`

`3. Sakrifica e Krishtit për ne është shpresa jonë e vetme. Si na ndihmon kjo të qëndrojmë të përulur dhe, (akoma më e rëndësishme) të jemi më të dashur dhe falës ndaj të tjerëve? Çfarë mesazhi ka Luka 7:40–47 për të gjithë ne?`

`4. Shikoni sa shumë është bazuar lutja dhe shpresa e Danielit mbi Shkrimet e Shenjta. Fund së fundi, kombi i tij ishte marrë me dhunë në mërgim, vendi u plaçkit dhe kryeqyteti u shkatërrua. Megjithatë, ai ende ka një shpresë, që pavarësisht nga e gjitha kjo, populli i tij do të kthehet në shtëpi. Ku tjetër mund ta kishte gjetur ai këtë shpresë, përveçse tek premtimet e Zotit në Shkrimet e Shenjta? Çfarë duhet të na tregojë kjo rreth shpresës që mund të gjejmë edhe ne tek premtimet e Zotit në Bibël?`