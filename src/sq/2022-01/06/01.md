---
title:  Jezusi, Prifti Besnik
date:  29/01/2022
---

### Lexoni për studimin e kësaj jave
Heb. 5: 1–10; Zan. 14: 18–20; 1 Pjet. 2: 9; Heb. 7: 1–3; Heb. 7: 11-16, 22, 26.

> <p>Vargu përmendësh</p>
> "Sepse neve një kryeprift i tillë na duhej, i shenjtë, i pafaj, i papërlyer, i ndarë nga mëkatarët dhe i ngritur përmbi qiej" (Hebrenjve 7:26).

Hendeku që ekzistonte midis Perëndisë dhe nesh u shkaktua nga mëkati. Problemi u shtua, sepse mëkati nënkuptonte edhe korruptimin e natyrës sonë. Perëndia është i shenjtë dhe mëkati nuk mund të ekzistojë në praninë e Tij; kështu, natyra jonë e korruptuar na ndau nga Zoti, ashtu si dy magnetë në orientim të gabuar zmbrapsin njëri-tjetrin. Për më tepër, natyra jonë e korruptuar e bëri të pamundur që qeniet njerëzore t'i binden ligjit të Perëndisë. Mëkati gjithashtu përfshiu keqkuptimin. Qeniet njerëzore e humbën pikëpamjen e dashurisë dhe mëshirës së Zotit, duke e parë kështu Atë si një Zot zemërues dhe kërkues.

Këtë javë, ne do të studiojmë gjërat e mahnitshme që Ati dhe Jezusi bënë për të kapërcyer atë hendek. Hebrenjve 5–7 jep një analizë të kujdesshme të priftërisë së Jezusit. Autori analizon origjinën dhe qëllimin e tij (Heb. 5: 1–10) dhe më pas i nxit lexuesit të mos e shpërfillin atë (Heb. 5: 11–6: 8), por përkundrazi t'i përmbahen sigurisë së shpresës që jep (Heb. 6: 9-20). Ai shpjegon gjithashtu karakteristikat e priftërisë së Tij (Heb. 7: 1–10) dhe implikimet e tij në marrëdhënien e Perëndisë me besimtarët (Heb. 7: 11–28). Këtë javë ne do të përqendrohemi në mënyrë specifike tek Hebrenjve 5: 1–10 dhe Hebrenjve 7: 1–28.

_\*Studioni mësimin e kësaj jave për t'u përgatitur për Sabatin, 5 Shkurt._