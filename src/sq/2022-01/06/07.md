---
title:  Për më tepër studim
date:  04/02/2022
---

«Krishti po na shikon. Ai i di të gjitha për barrat tona, rreziqet tona dhe vështirësitë tona; dhe Ai flet me gojën plot me argumente në emrin tonë. Ai i përshtat ndërmjetësimet e Tij për nevojat e secilit shpirt, siç bëri në rastin e Pjetrit.... Avokati ynë flet me gojën plot me argumente për t'i mësuar ata të sprovuar dhe të tunduar që të qëndrojnë kundër tundimeve të Satanit. Ai interpreton çdo lëvizje të armikut. Ai urdhëron ngjarje » - Ellen G. White, SDA Bible Commentary, vol. 7, f. 931 (Letter 90, 1906).

“Ishte qëllimi i Satanit që të bënte një ndarje të përjetshme midis Zotit dhe njeriut; por në Krishtin ne bashkohemi më ngushtë me Perëndinë, sikur të mos kishim rënë kurrë në mëkat. Duke marrë natyrën tonë, Shpëtimtari e lidhi Veten me njerëzimin me një zinxhir, që nuk do të këputet kurrë.... Ky është premtimi se Perëndia do ta përmbushë fjalën e Tij. ‘Na është lindur një fëmijë, një bir na është dhënë dhe qeveria do të jetë mbi supet e Tij’. Perëndia ka adoptuar natyrën njerëzore në personin e Birit të Tij dhe e ka çuar atë në qiellin më të lartë. Është ‘Biri i njeriut’, që ndan fronin e universit. ‘Është ‘Biri i njeriut’ emri i të cilit do të quhet: ‘Këshilltar i admirueshëm , Perëndi i fuqishëm, Ati i përjetshëm, Princi i paqes’ Isaia 9: 6. UNE JAM-i është ndërmjetësuesi midis Zotit dhe njerëzimit, duke vënë dorën e Tij mbi të dy. Ai që është "i shenjtë, i padëmshëm, i papërlyer, i ndarë nga mëkatarët", nuk ka turp të na quajë vëllezër-Hebrenjve 7:26; 2:11. Në Krishtin familja e tokës dhe familja e qiellit janë të lidhura së bashku. Krishti i lavdëruar është vëllai ynë. Parajsa është e shenjtëruar në njerëzimin dhe njerëzimi është i mbrojtur në gjirin e Dashurisë së Pafund » - Ellen G. White, Biografia e Dashurisë, f. 25, 26.

**Pyetje për diskutim**

`1. Citimi i parë më sipër thotë: "Ai [Jezusi] flet me gojën plot me argumente në emrin tonë". Çfarë do të thotë ai premtim për ju? Mendoni se çfarë na mëson kjo për dashurinë e Perëndisë për ne. Pse është kjo ide kaq inkurajuese? Pse kemi nevojë për dikë që të flasë në emrin tonë?`

`2. Citimi i mësipërm thotë, "me Krishtin ne bashkohemi më ngushtë me Perëndinë, aq sikur të mos kishim rënë kurrë në mëkat". Ҫfarë do të thotë kjo? Si mund ta përjetojmë atë afërsi dhe çfarë ngushëllimi mund të nxirrni nga ajo përvojë? Në klasë, përshkruani se çfarë do të thotë kjo afërsi dhe si është ta përjetosh atë. Si na ndihmojnë "argumentet e Tij në emrin tonë", që të kemi këtë përvojë?`

Sot në Shqipëri dielli perëndon në orën 17:00,në Kosovë - në 16:55. Sabat të lumtur!