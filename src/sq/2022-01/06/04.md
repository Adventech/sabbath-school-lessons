---
title:  Një prift efektiv
date:  01/02/2022
---

"Prandaj, nëse përsosmëria do të ishte nëpërmjet priftërisë Levite, (sepse sipas saj njerëzit morën ligjin), çfarë nevojitej më tej që një prift tjetër të ngrihej sipas urdhrit të Melkizedekut dhe të mos thirrej sipas rendit të Aaronit"? (Heb. 7:11).

Priftërinjtë janë ndërmjetës midis Perëndisë dhe qenieve njerëzore. Hebrenjtë thonë, megjithatë, se priftërinjtë Levitë nuk mund të siguronin akses të plotë dhe të sigurtë tek Perëndia, sepse nuk mund të siguronin përsosmëri (Heb. 7:11, 18, 19). Në fund të fundit, ata vetë nuk ishin të përsosur; kështu, si mund t'i japin ata përsosmëri të tjerëve?

As flijimet e kafshëve nuk mund të pastrojnë ndërgjegjen e mëkatarit. Qëllimi i tyre ishte të tregonin shërbesën e Jezusit dhe sakrificës së Tij, e cila e vetme do të siguronte pastrimin e vërtetë nga mëkati (Heb. 9:14; Heb. 10: 1-3, 10-14). Funksioni i priftërinjve levitë dhe sakrificat e tyre ishin të përkohshëm dhe ilustrues. Përmes shërbesës së tyre, Perëndia donte t'i drejtonte njerëzit që të besonin në shërbesën e ardhshme të Jezusit, " 'Qengji i Perëndisë që heq mëkatin e botës!' " (Gjoni 1:29).

`Lexoni Hebrenjve 7: 11–16. Pse lindi nevoja për të ndryshuar ligjin?`

Hebrenjve 7:12 shpjegon se ndryshimi i priftërisë solli një ndryshim të nevojshëm në ligj. Pse? Sepse kishte një ligj shumë të rreptë, që ndalonte një person që nuk ishte nga linja e Levit përmes Aaronit të shërbente si prift (Num. 3:10; Num. 16:39, 40). Hebrenjve 7:13, 14 shpjegon se Jezusi ishte nga linja e Judës dhe kështu ky ligj e ndaloi Atë të ishte prift. Pra, Pali argumenton se emërimi i Jezusit si prift do të thoshte se Perëndia ka ndryshuar ligjin e priftërisë.

Ardhja e Jezusit nënkuptonte gjithashtu një ndryshim në ligjin e flijimeve. Mëkatarëve u kërkohej të sillnin lloje të ndryshme sakrificash për të marrë shlyerjen (Levitiku 1–7), por tani që Jezusi erdhi dhe ofroi një flijim të përsosur, ligji i flijimeve të kafshëve është lënë mënjanë (Heb. 10:17, 18) si rezultat i besëlidhjes së re dhe zbulesës më të plotë të planit të shpëtimit.

`Mendoni për numrin e pafund të sakrificave të kafshëve të ofruara gjatë lashtësisë, të gjitha duke na treguar rrugën për tek Jezusi dhe, megjithatë asnjë prej tyre - ose të gjitha së bashku - nuk mund të paguanin vërtet për mëkatet tona. Pse vetëm vdekja e Jezusit mund të paguante për to?`