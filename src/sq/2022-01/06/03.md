---
title:  Sipas Rendit të Melkizedekut
date:  31/01/2022
---

`Lexoni Zanafilla 14: 18–20 dhe Hebrenjve 7: 1–3. Kush ishte Melkizedeku dhe si e parapriu ai Jezusin?`

Melkizedeku ishte edhe mbret edhe prift. Ai ishte gjithashtu superior ndaj Abrahamit, pasi Abrahami i pagoi atij të dhjetën. Po kështu, Jezusi është mbret dhe prift (Heb. 1: 3); por ndryshe nga Melkizedeku, Jezusi ishte pa mëkat (Heb. 7: 26–28).

Hebrenjve 7:15 shpjegon se Jezusi ishte prift «në ngjashmëri me Melkizedekut». Kjo është ajo që do të thotë shprehja e mëparshme në Hebraisht, "sipas rendit të Melkizedekut" (Heb. 5: 6). Jezusi nuk ishte një pasardhës i Melkizedekut, por priftëria e Tij ishte e ngjashme me atë të tij.

Për shembull, Pali thotë se Melkizedeku ishte pa baba, nënë, gjenealogji, lindje dhe vdekje. Disa kanë sugjeruar se Melkizedeku ishte një mishërim i Jezusit në kohën e Abrahamit. Por ky mendim nuk i përshtatet argumentit të librit të Hebrenjve. Melkizedeku "i ngjan" Jezusit, (por nuk janë identikë), që nënkupton se Ai ishte ndryshe nga Jezusi (Heb. 7: 3).

Na sugjerohet gjithashtu se Melkizedeku ishte një qenie qiellore, por kjo do të hidhte poshtë argumentin tek libri i Hebrenjve. Nëse Melkisedeku do të ishte pa baba, nënë, fillim apo fund, ai do të ishte Vetë Zoti. Kjo paraqet një problem. Priftëria qiellore, plotësisht hyjnore e Melkizedekut do t'i kishte paraprirë shërbesës së Jezusit. Nëse do të ishte kështu, siç thonë Hebrenjtë, "çfarë nevoje të mëtejshme do të kishte pasur për të patur një prift tjetër" (Heb. 7:11)?

Në vend të kësaj, Hebrenjtë përdorin heshtjen e Shkrimit në lidhje me lindjen, vdekjen dhe gjenealogjinë e Melkizedekut për të ndërtuar një tipologji, simbol, për shërbesën priftërore të Jezusit (Zan. 14: 18-20) dhe për faktin se Vetë Jezusi ishte i përjetshëm. Me pak fjalë, Melkizedeku ishte një mbret-prift nga Kanaani ,që shërbente si një lloj Krishti.

“Ishte Krishti që foli nëpërmjet Melkizedekut, priftit të Perëndisë më të lartë. Melkizedeku nuk ishte Krishti, por ai ishte zëri i Zotit në botë, përfaqësuesi i Atit. Dhe gjatë gjithë brezave të së kaluarës, Krishti ka folur; Krishti e ka udhëhequr popullin e Tij dhe ka qenë drita e botës ” - Ellen G. White, Mesazhe të Zgjedhura, libri 1, f. 409.

`Çfarë na mëson zbulesa rreth Melkizedekut në lidhje me mënyrën se si punon Perëndia me ata, që nuk janë predikuar kurrë prej misionarëve njerëzorë?`