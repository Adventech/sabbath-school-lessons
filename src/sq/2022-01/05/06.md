---
title:  Një përjetim paraprak i Krijimit të Ri
date:  27/01/2022
---

Krahasoni Eksodi 20: 8–11; Ligji i Përtërirë 5: 12–15 dhe Hebrenjve 4: 8–11. Çfarë dallimesh gjeni në lidhje me kuptimin e pushimit të Sabatit?

Siç e kemi parë tashmë, këto tekste në Eksodi dhe Ligji i Përtërirë na ftojnë të shikojmë në të kaluarën. Ato na nxisin të pushojmë të Shtunën, në mënyrë që të festojmë arritjet e Perëndisë në Krijimin dhe Shpëtimin. Hebrenjve 4: 9–11, megjithatë, na fton të shikojmë drejt së ardhmes. Na tregon se Perëndia ka përgatitur një pushim Sabati, që është në të ardhmen. Ajo na sugjeron një dimension të ri për mbajtjen e Sabatit. Pushimi i së Shtunës përkujton jo vetëm fitoret e Zotit në të kaluarën, por gjithashtu feston premtimet e Perëndisë për të ardhmen.

Dimensioni i ardhshëm i respektimit të Sabatit ka qenë gjithmonë atje, por shpesh është lënë pas dore. Pas rënies, ai nënkuptoi premtimin se Zoti një ditë do ta kthente krijimin në lavdinë e tij origjinale nëpërmjet Mesisë. Perëndia na urdhëroi të festonim aktet e Tij të shpëtimit përmes respektimit të Sabatit, sepse Sabati tregoi kulmin e shpëtimit tek një krijim i ri. Respektimi i Sabatit është një pararendëse e parajsës në këtë botë të papërsosur.

Kjo ka qenë gjithmonë e qartë në traditën hebraike. "Jeta e Adamit dhe Evës", Pseudepigrapha e Dhiatës së Vjetër, nga James H. Charlesworth, f. 18, një vepër e kompozuar midis 100 p.e.s. dhe 200 pas Krishtit thotë: "Dita e shtatë është një shenjë e ringjalljes, prehja e epokës së ardhshme". Një burim tjetër i lashtë hebre thotë: Epoka e ardhshme është "dita, që është plotësisht e shtunë një pushim për përjetësinë" - Jacob Neusner, The Mishnah, a New Translation (New Haven: Yale University Press, 1988), f. 873. Othiot i Rabbi Akiba, një burim i mëvonshëm, thotë se: "Izraeli foli përpara të Shenjtit, duke thënë: Bekuar qoftë Ai:" Zot i Botës, nëse zbatojmë urdhërimet, çfarë shpërblimi do të kemi"? Ai u tha atyre: "Bota e ardhshme". Ata i thanë: "Na trego si është ajo". Ai u tregoi atyre ditën e Sabatit.” - Theodore Friedman, “The Sabbath Anticipation of Redemption”, Judaism: A Quarterly Journal, vol. 16, pp. 443, 444.

Sabati është një ditë për festa, për gëzime dhe falenderime. Kur mbajmë Sabatin, ne tregojmë se i besojmë premtimeve të Perëndisë, se e pranojmë dhuratën e Tij të hirit. Sabati është besimi i gjallë. Përsa i përket veprave, respektimi i Sabatit është ndoshta shprehja më e plotë e bindjes sonë se jemi të shpëtuar me anë të hirit nëpërmjet besimit.

`Si mund të mësoni të mbani Sabatin në një mënyrë që, në të vërtetë, të tregojë kuptimin tonë për shpëtimin me anë të besimit, pa veprat e ligjit? Si është pushimi në Sabat një shprehje e shpëtimit me anë të hirit?`