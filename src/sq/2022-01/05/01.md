---
title:  Jezusi, dhënësi i pushimit
date:  22/01/2022
---

### Lexoni për studimin e kësaj jave
Zan. 15: 13–21; Heb. 3: 12–19; Heb. 4: 6–11; Heb. 4: 1, 3, 5, 10; Ligj i Përt. 5: 12–15; Heb. 4: 8–11.

> <p>Vargu përmendësh</p>
> "Mbetet, pra, një pushim i së shtunës për popullin e Perëndisë" (Hebrenjve 4: 9).

Hebrenjve 1 dhe 2 u përqendruan në fronëzimin e Jezusit si sundimtari dhe çliruesi i popullit të Zotit. Hebrenjve 3 dhe 4 e prezantojnë Jezusin si atë që do të sigurojë prehjen për ne. Ky përparim ka kuptim sapo të kujtojmë që besëlidhja Davidiane premtoi se Perëndia do t'i jepte mbretit të premtuar dhe popullit të tij "paqen" nga armiqtë e tyre (2 Sam. 7:10, 11). Kjo prehje është në dispozicion për ne tani që Jezusi është ulur në të djathtën e Perëndisë.

Hebrenjtë e përshkruajnë pushimin si një pushim, që i përket Perëndisë dhe si një pushim i së Shtunës, pra Sabatit (Heb. 4: 1–11). Perëndia e bëri këtë prehje, e cila ishte e Tij, në dispozicion të Adamit dhe Evës. Sabati i parë ishte përvoja e përsosmërisë me Atë që e bëri të mundur këtë përsosmëri. Perëndia gjithashtu premton një pushim të Shtunën, sepse respektimi i vërtetë i Sabatit mishëron premtimin se Zoti do ta kthejë sërisht atë përsosmëri.

Kur mbajmë Sabatin, ne kujtojmë se Perëndia planifikoi në mënyrë të përsosur gjithçka për ne kur krijoi botën dhe kur e çliroi atë nga mëkatet në kryq. Respektimi i së Shtunës së Vërtetë, megjithatë, është më shumë se një akt kujtimi. Është një shije paraprake, në këtë botë të papërsosur, e së ardhmes që Perëndia ka premtuar.

_\*Studioni mësimin e kësaj jave për t'u përgatitur për Sabatin, 29 Janar._