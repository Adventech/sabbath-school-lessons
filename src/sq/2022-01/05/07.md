---
title:  Për më tepër studim
date:  28/01/2022
---

Është shumë domethënëse që Pali tek Hebrenjtë përdori pushimin e Sabatit dhe jo të Dielën, si një simbol të shpëtimit nëpërmjet hirit që na ofron Perëndia. Përdorimi i pushimit të Sabatit në këtë mënyrë nënkupton që Sabati ishte i dashur dhe respektuar nga besimtarët. Nga shekulli i dytë pas Krishtit, megjithatë, ne gjejmë dëshmi të një ndryshimi vendimtar në kishë. Respektimi i Sabatit pushoi së konsideruari një simbol i shpëtimit dhe, përkundrazi, u konsiderua si një simbol i besnikërisë ndaj Judaizmit dhe besëlidhjes së vjetër, një gjë, e cila duhej shmangur. Mbajtja e Sabatit u bë e barabartë me "Judaizimin". Për shembull, Ignatius i Antiokisë (rreth vitit 110 pas Krishtit) tha: «Ata që jetuan sipas rendit të vjetër kanë gjetur një shpresë të re. Ata nuk e respektojnë më ditën e Sabatit, por ditën e Zotit – ditën, kur jeta jonë u ringjall me Krishtin me vdekjen e tij " - Jacques B. Doukhan, Israel and the Church: Two Voices for the Same God (Peabody, MA: Hendrickson Publishers, 2002), p. 42. Në mënyrë të ngjashme, Marcion urdhëroi ndjekësit e tij të agjëronin të Shtunën si një shenjë refuzimi ndaj Judenjve dhe Perëndisë së tyre, dhe Victorinus nuk donte të dukej se ai "respektonte të Shtunën e Judenjve" (Shih Izraelin dhe Kishën, f. 41–45). Ishte humbja e të kuptuarit të respektimit të Sabatit si një simbol i shpëtimit me anë të hirit, që çoi në harrimin e tij në kishën e krishterë.

“Një jetë e jetuar me Krishtin është një jetë plot paqe. Mund të mos ketë ekstazë ndjenjash, por duhet të ketë një besim të qëndrueshëm, paqësor. Shpresa juaj nuk është tek ju; është tek Krishti. Dobësia juaj është e lidhur me forcën e Tij, injoranca juaj me urtësinë e Tij, dobësia juaj me fuqinë e Tij të qëndrueshme. Kështu që ju nuk duhet të shikoni për veten tuaj, të mos lejoni që mendja të banojë mbi veten, por të shikoni drejt Krishtit. Lëreni mendjen të qëndrojë mbi dashurinë e Tij, mbi bukurinë, përsosjen e karakterit të Tij. Krishti në vetëmohimin e Tij, Krishti në poshtërimin e Tij, Krishti në pastërtinë dhe shenjtërinë e Tij, Krishti në dashurinë e Tij të pakrahasueshme - ky është subjekti për reflektimin e shpirtit”-Ellen G. White, Hapat drejt Krishtit, f. 70, 71.

**Pyetje për diskutim**

`1. Cila është marrëdhënia midis respektimit të Sabatit dhe justifikimit me anë të besimit?`

`2. Cili është ndryshimi midis respektimit të vërtetë të Sabatit dhe një respektimi legalist të Sabatit? Si mundet që ne jo vetëm ta dimë ndryshimin, por ta përjetojmë atë ndryshim në respektimin tonë të Sabatit?`

Sot në Shqipëri dielli perëndon në orën 16:51,në Kosovë - në 16:46. Sabat të lumtur!