---
title:  Lufta
date:  27/12/2021
---

Kur besimtarët rrëfyen besimin e tyre për Krishtin dhe iu bashkuan kishës, ata vendosën një kufi të shënjuar, që i dallonte ata nga pjesa tjetër e shoqërisë. Fatkeqësisht, ky u bë një burim konflikti, sepse në mënyrë implicite/të nënkuptuar dha një gjykim negativ nga ana e komunitetit të tyre dhe vlerat e tij.

`Lexoni Hebrenjve 10: 32–34 dhe Hebrenjve 13: 3. Cila ishte përvoja e audiencës tek Hebrenjve pas konvertimit të tyre?`

Ka shumë të ngjarë që lexuesit e Hebrenjve kanë vuajtur verbalisht dhe fizikisht nga duart e turmave të nxitura nga kundërshtarët (p.sh., Veprat 16: 19–22, Veprat 17: 1–9). Ata gjithashtu u burgosën, dhe është e mundur që ata të jenë rrahur gjithashtu, sepse zyrtarët kishin fuqinë të autorizonin dënimin dhe burgosjen, shpesh pa ndjekur normat e duhura gjyqësore, ndërsa mblidhnin prova (p.sh., Veprat 16:22, 23).

`Lexoni Hebrenjve 11: 24–26 dhe 1 Pjetrit 4:14, 16. Si na ndihmojnë përvojat e Moisiut dhe të lexuesve të 1 Pjetrit të kuptojmë pse u përndoqën besimtarët e krishterë?`

Të "mbaje turpërimin e Krishtit" do të thoshte thjesht të identifikoheshe me Krishtin dhe të duroje turpin dhe abuzimin që nënkuptonte ky atashim. Armiqësia publike kundër të krishterëve ishte rezultat i angazhimeve të tyre fetare të ndryshme nga pjesa tjetër e shoqërisë.

Njerëzit mund të ofendohen nga praktikat fetare që nuk i kuptojnë ose nga njerëzit, stili i jetesës dhe morali i të cilëve mund t'i bëjë të tjerët të ndihen fajtorë ose të turpëruar. Nga mesi i shekullit të parë pas Krishtit, Tacitus i konsideroi të krishterët fajtorë për "urrejtje kundër njerëzimit". —Alfred J. Church dhe William J. Brodribb, përkth., The Complete Works of Tacitus, (New York: The Modern Library, 1942) Analet 15.44.1. Cilado qoftë arsyeja e saktë për atë akuzë, sigurisht të rreme, shumë të krishterë të hershëm, të tillë si ata, të cilëve Pali ua kishte shkruar këtë letër, po vuanin për shkak të besimit të tyre.

`Të gjithë, të krishterë apo jo, vuajnë. Çfarë do të thotë, megjithatë, të vuash për hir të Krishtit? Sa vuajtje hasim për hir të Krishtit dhe sa të tjera shkaktohen nga zgjedhjet tona?`