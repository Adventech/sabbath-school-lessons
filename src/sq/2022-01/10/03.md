---
title:  Ftesa e Perëndisë
date:  28/02/2022
---

`Lexoni Hebrenjve 12:18–21. Cila ishte përvoja e Izraelit në malin Sinai?`

Kur Perëndia thirri Izraelin nga Egjipti, plani i Tij ishte të krijonte një marrëdhënie personale, intime me ta. Ai tha: “Ju e keni parë atë që u bëra egjiptianëve, si ju mbajta mbi krahët e shqiponjave dhe ju solla pranë vetes” (Eksod. 19:3, 4).

Kështu, nëpërmjet Moisiut, Perëndia dha udhëzimet e nevojshme për të përgatitur njerëzit për t'u takuar me Të. Njerëzit duhej të shenjtëroheshin së pari (Eksod. 19:10–15). Ata që do të ngjiteshin pa përgatitje do të vdisnin. Megjithatë, njerëzit ishin përgatitur për dy ditë, dhe atëherë ditën e tretë, Perëndia i udhëzoi njerëzit që të “ngjiten në mal” (Eksod. 19:13). Ai donte që ata të kishin përvojën që kishin Moisiu dhe udhëheqësit e popullit kur të ngjiteshin në mal dhe “të shihnin Perëndinë, dhe të hanin e të pinin” në praninë e Tij (Eksod. 24:9–11). Njerëzit më vonë e kuptuan se kishin parë lavdinë e Perëndisë dhe se ishte e mundur që Perëndia të fliste "me njeriun dhe ky të mbetej gjallë" (Ligj. 5:24). Por, kur erdhi momenti, atyre u mungonte besimi. Moisiu shpjegoi vite më vonë: «ju kishit frikë nga zjarri dhe nuk u ngjitet në mal» (Ligj. 5:5). Në vend të kësaj, ata i kërkuan Moisiut që të ishte ndërmjetësi i tyre (Ligj. 5:25–27, krahaso me Eksodi 20:18–21).

Manifestimi i shenjtërisë së Perëndisë në malin Sinai ishte që t'i mësonte njerëzit "të kishin frikë" ose ta respektonin Atë. «Frika e Zotit» të çon në jetë, mençuri dhe nder (Ligj. 4:10; krahaso me Psa. 111:10, Prov. 1:7, Prov. 9:10, Prov. 10:27)—dhe gjithashtu për të mësuar se Ai është i mëshirshëm dhe zemër gjerë (Eksod. 34:4–8). Kështu, ndërsa Perëndia donte që Izraeli të vinte tek Ai, njerëzit u frikësuan dhe i kërkuan Moisiut që të ishte ndërmjetësi i tyre. Përshkrimi në Hebrenjtë i ngjarjeve në Sinai vjen kryesisht pas faktit kur Moisiu u kujton njerëzve për mungesën e besimit dhe braktisjen që ata i bënë Perëndisë me viçin e artë dhe se si ai kishte frikë të takohej tani me Perëndinë për shkak të mëkatit të tyre (Ligj. 9:19). Reagimi i njerëzve nuk ishte plani që Zoti kishte për ta; ishte, përkundrazi, rezultat i mosbesimit të tyre.

`Për shkak të Jezusit, pse nuk duhet ne të kemi më frikë t'i afrohemi një Perëndie të shenjtë? Megjithatë, cilat janë kushtet që ne të mund të afrohemi?`