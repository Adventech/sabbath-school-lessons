---
title:  Histori misioni
date:  04/03/2022
---

#### Historia misionare nga Laosi

E veja e Oudomkseit

Sadua Li, 33 vjeç

Sadau nuk donte të shkonte në veri të Laosit. Pastori dha shumë justifikime, kur drejtuesit e kishës i kërkuan të ndante ungjillin në Oudomksei, një nga provincat e fundit të Laosit, pa prani Adventiste. Por, më në fund, ai dhe bashkëshortja e tij e pranuan thirrjen, dhe ata lëvizën në shtëpinë e marrë me qira, në mes të dimrit.

Nuk ishte një dimër tipik. Temperatura ishte negative për herë të parë, në historinë e regjistruar. Kafshët ngordhën dhe bimët u prishën.

Shtëpia me qira ishte bosh; pa shtrat, frigorifer apo mbulesa. Vetëm një çati, muret, dhe dyshemeja ofronin pak mbrojtje nga i ftohti. Fqinjët sollën disa mbulesa.

Por moti ishte shqetësimi më i vogël i Saduas. Nuk ishte e lehtë të filloje punë, në një zonë ku njerëzit ishin kundër ungjillit. Për herë të parë, ai dhe bashkëshortja duhet të adhuronin pa asnjë anëtar kishe. Ata u ndjenë të vetmuar dhe vetmia u kthye në zhgënjim.  Ata nuk dinin si ta ndanim ungjillin. Pas një kohe të shkurtër, autoritetet hapën një hetim rreth ardhjes së tyre. Zhgënjimi u kthye në frikë.

Sadua mori në telefon një drejtues të kishës, për t’i kërkuar ndihmë. Ai nuk dinte çfarë mund të sugjeronte përveç lutjes për urtësi.

“Fillo një ecje lutjeje dhe kërkoji Perëndisë të të tregojë çfarë të bësh,” tha drejtuesi.

Dhe Pastori Li bëri pikërisht këtë. Ai eci rreth e rrotull fshatit dhe u lut. Ai u gjunjëzua, në një kodër, me pamje nga fshati, dhe u lut.

Së shpejti, ai filloi t’i vizitonte banorët, të shtunave mbasdite. Gjatë atyre vizitave, ai mësoi rreth një gruaje që kishte një demon dhe shkoi ta shihte. Gruaja ishte e lidhur në një shtyllë, në shtëpinë e saj. Mamaja e pesë fëmijëve, ajo kishte dy muaj që ishte e lidhur aty, e zhveshur dhe me mendje jo të shëndoshë. Ajo jetonte si një qen. Sadua mësoi se demoni e kishte pushtuar pak kohë pas vdekjes së bashkëshortit.

Ai u kërkoi drejtuesve të fshatit të lutej për të venë. Ata pranuan. Ata kishin provuar shumë gjëra që ta kuronin, por asnjë nuk kishte dhënë rezultat. Sadua vuri dorën mbi kokën e saj dhe u lut. Ai shkoi çdo ditë dhe bënte të njëjtën gjë. Pas një jave, gruaja filloi të hante dhe pinte normalisht dhe të bisedonte për një kohë të shkurtër.

Një ditë, ajo ia dha jetën Jezusit dhe demoni u largua prej saj.

Më në fund, shefi i fshatit i hoqi litarët dhe i dhanë rroba për t’u veshur. Por anëtarët e familjes kishin frikë se demonët mund të ktheheshin. Gruaja, bashkë me pesë fëmijët e saj, shkuan të jetonin në shtëpinë e Saduas, derisa të afërmit u ndjenë të sigurtë se ajo mund të kthehej në shtëpi.

Mbas studimeve Biblike, e veja dhe dy fëmijët e mëdhenj, që ishin adoleshentë, u pagëzuan. Familja ishte ndër Adventistët e parë në atë rajon.

Lajmi rreth asaj që Jezusi kishte bërë për të venë e Oudomakseit arriti larg. Shumë banorë vinin të takonin Saduan për ndihmë dhe shërim. Shumë e pranuan mesazhin e ungjillit dhe Jezusin si Shpëtimtar.

Sot, e veja e Oudomkseit, ushqen familjen e saj duke ndihmuar fqinjët të mbjellin oriz. Në këmbim, ata i japin oriz për familjen e saj. Ajo nuk ka tokë të sajën, që ta mbjellë, nuk ka punë të qëndrueshme dhe pesë fëmijë për të ushqyer.

Ju lutemi, lutuni për të venë dhe fëmijët e saj. Lutuni për njerëzit e çmuar të Laosit.

Një pjesë e Ofertave të Sabatit të 13të këtë tremujor, do të ndihmojë në hapjen e një shkolle në Laos. Faleminderit për ofertat misionare që ndihmojnë për të përhapur ungjillin rreth e rrotull botës.

Shënime nga Misioni

-	Puna, në Laos, rifilloi në vitin 1968 kur A. G Biton, një misionar nga Filipinet, dhe familja e tij u thirrën për të punuar aty. Në 1975, për shkak të përhapjes së Komunizmit në Azinë Jugore, kontakti me Adventistët në Laos u ndërpre, deri në vitin 1984, kur kufiri me Tailandën u rihap. Dy kisha vazhdonin të adhuronin, edhe pse kishin qënë të izoluara për pothuajse 10 vjet.