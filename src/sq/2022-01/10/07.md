---
title:  Për më tepër studim
date:  04/03/2022
---

“Ngjitja e Krishtit në qiell ishte sinjali që ndjekësit e Tij do të merrnin bekimin e premtuar. Për këtë ata duhej të prisnin para se të fillonin punën e tyre. Kur Krishti kaloi brenda portave qiellore, Ai u ul në fron në mes të adhurimit të engjëjve. Sapo kjo ceremoni përfundoi, Fryma e Shenjtë zbriti mbi dishepujt me bollëk dhe Krishti u lavdërua vërtet, madje me lavdinë që kishte me Atin nga përjetësia. Derdhja Pentekostale ishte komunikimi i Qiellit se përurimi i Shpenguesit u krye. Sipas premtimit të Tij, Ai kishte dërguar Frymën e Shenjtë nga qielli te pasuesit e Tij si një shenjë që Ai, si prift dhe mbret, kishte marrë të gjithë autoritetin në qiell dhe në tokë dhe ishte i vajosuri mbi popullin e Tij. . . .

“Ata mund ta thërrisnin emrin e Jezusit me siguri; sepse a nuk ishte Ai Miku dhe Vëllai i tyre i Madh? Të sjellë në bashkësi të ngushtë me Krishtin, ata u ulën me Të në vendet qiellore. Me çfarë gjuhe trumbetuese i veshën idetë e tyre ndërsa jepnin dëshmi për Të!”—Ellen G. White, The Acts of the Apostles, fq.. 38, 46.

**Pyetje për diskutim**

`1. Psalmisti tha: “Shpirti im ka etje për Perëndinë, për Perëndinë e gjallë. Kur do të vij dhe do të paraqitem përpara Perëndisë?” (Psa. 42:2). Si mund të kemi të njëjtën etje për të qëndruar në praninë e Perëndisë? Nëse ne nuk gëzohemi tani në praninë e Perëndisë ndërsa e adhurojmë Atë dhe nuk dalim përpara pranisë së Tij me besim, a do të gëzohemi në të ardhmen? Cilët janë faktorët që çojnë në gëzimin përpara Perëndisë?`

`2. Në një libër që tallte besimin, dikush krijoi një robot që gjoja interpretonte besimin tonë tek Zoti. Edhe pse ky ishte një mashtrim, si mund të kemi kujdes të mos bëjmë siç bëri Izraeli në shkretëtirë, pra të kërkojmë ndërmjetës mes nesh dhe Perëndisë? Ne priremi t'i lejojmë njerëzit e tjerë të studiojnë Biblën në vendin tonë dhe të gjejnë perlat e së vërtetës në Bibël. Disa njerëz mund të tundohen të mendojnë se lutjet e të tjerëve për ta kanë më shumë peshë para Perëndisë sesa lutjet e tyre personale. Pse duhet ta shmangim këtë kurth shpirtëror? Pse, për shkak të Jezusit, mund t'i afrohemi Perëndisë pa nevojën e dikujt tjetër?`

`3. Letra e Hebrenjve ka të bëjë me sigurinë e shpëtimit. Por, si duhet të jemi të kujdesshëm që të mos i marrim supozimet për të vërteta?`

Sot në Shqipëri dielli perëndon në orën 17:34,në Kosovë - në 17:31. Sabat të lumtur!