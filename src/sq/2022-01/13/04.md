---
title:  Kujtoni të parët tuaj
date:  22/03/2022
---

`Lexoni Hebrenjve 13:7–17. Çfarë marrëdhënie duhet të kemi me udhëheqësit tanë?`

Hebrenjve 13:7–17 përmban porosi për respekt dhe bindje ndaj udhëheqësve të kishës. Porosia fillon me një ftesë për të “kujtuar” ata, udhëheqësit, të cilët në të kaluarën kanë ndarë Fjalën e Zotit, dhe mbaron me thirrjen për të “bindur” udhëheqësit që keni sot (Hebrenjve 13:17). Udhëheqësit e së kaluarës supozohen ata, që kanë qenë të parët për të predikuar Fjalën e Zotit dhe, të cilët kanë mbjellë kishën tuaj. Apeli për të “kujtuar” ata nuk do të thotë thjesht të ushtroni mendjen duke kujtuar fakte dhe ngjarje të lidhura me ata, apo të organizoni një takim për të kujtuar dhe për të nderuar ata. Pali shpjegon që besimtarët duhet t’i “kujtojnë” ata, duke e konsideruar rezultatin e jetës së tyre të devotshme dhe duke imituar besimin e tyre.

Për Palin vepra më e madhe e kujtimit dhe e lavdërimit është imitimi. Në këtë mënyrë Pali ka shtuar udhëheqësit themelues të kishës tek lista e heronjve besnikë të përmendur, të cilët ia vlejnë të konsiderohen si shembujt tanë. Kjo listë përmban si heronjtë e besimit të kapitullit 11, po ashtu edhe shembullin e Krishtit te kapitulli 12.     Më pas autori shkruan se “Krishti është i njëjtë dje, sot e përjetë” (Hebrenjve 13:8). Ai është një kontrast i qartë i mësuesve të rremë, të cilët ndryshojnë sipas kohës dhe mësimet e të cilëve bëhen “të ndryshme” dhe “të huaja” (Hebrenjve 13:9).

Thirrja për të kujtuar udhëheqësit e kishës tek Hebrenjve 13:7 përforcohet akoma në fund të pasazhit. Besimtarët thirren për t’iu bindur udhëheqësve të tyre, sepse “ata rrinë zgjuar për shpirtërat tuaj” (Hebrenjve 13:17). Udhëheqësit këtu janë përshkruar si pastorë, të cilët kujdesen për mirëqënien shpirtërore të kishës së tyre dhe, të cilët më vonë kanë për t’i dhënë llogari Perëndisë për gjendjen e tyre shpirtërore (shih edhe 1 Pjetri 5:1–4, 1 Korintasve 3:10–15). Patjetër, kjo ide aplikohet për të gjithë udhëheqësit e kishës në të gjitha nivelet administrative.

Konteksti gjithashtu sugjeron që këta udhëheqës janë si barinjtë, të nënshtruar Krishtit, “Bariut të madh të dhenve” (Hebrenjve 13:20). Ndërthurrja e përkujdesjes dhe e besnikërisë nga ana e udhëheqësve dhe bindja dhe besimi nga ana e anëtarëve të kishës do të rezultojnë në gëzim. Kjo do të thotë se udhëheqësit do të kenë mundësi që t’i shërbejnë kishës me gëzim, ose që ata më vonë do t’i japin llogari Zotit me gëzim dhe jo me trishtim.

`Çfarë mund të bëni për të forcuar ose përmirësuar marrëdhënien midis udhëheqësit dhe anëtarëve në kishën tuaj, si edhe me udhëheqësit nëpër botë?`