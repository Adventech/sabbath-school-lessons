---
title:  Dashuria vëllazërore le të mbetet
date:  19/03/2022
---

### Lexoni për studimin e kësaj jave
Hebrenjve 13; Romakëve 12:13; Efesianëve 5:3–5; 1 Pjetrit 5:1–4; Hebrenjve 2:9; Hebrenjve 4:16; Galatasve 2:20.

> <p>Vargu përmendësh</p>
> “Dashuria vëllazërore le të mbetet” (Hebrenjve 13:1).

Hebrenjve 13 paraqet këshillën e fundit të apostullit:

“Dashuria vëllazërore le të mbetet” (Hebrenjve 13:1). Ai ka pohuar gjatë letrës që ne jemi familja e Mbretit dhe Kryepriftit Jezus Krisht, duke qenë vëllezërit dhe motrat e Tij. Autori nuk i sheh lexuesit veç si individë, të cilët kanë besim personal në Krisht dhe marrëdhënie tek-për-tek me Atë, por gjithashtu si një familje, një grup, që janë të shpëtuar së bashku. Pali ka përshkruar punën e Krishtit për ne si “dashuria vëllazërore”: Ai “nuk turpërohet t’i quajë vëllezër” (Hebrenjve 2:11). Po këtë qëndrim të Krishtit besimtarët duhet të mbajnë në mes tyre.

Në letrën e Hebrenjve dashuria vëllazërore përfshinte nxitjen e njëri-tjetrit, “që askush të mos mbetet pa hirin e Perëndisë” (Hebrenjve 3:13; Hebrenjve 10:24, 25; Hebrenjve 12:15–17). Në kapitullin 13 shohim edhe disa elementë të tjerë: mikpritjen (Hebrenjve 13:2), vizitat dhe mbështetjen e të burgosurve dhe njerëzve të keqtrajtuar (Hebrenjve 13:3), nderimin e martesës (Hebrenjve 13:4), shmangien e lakmisë (Hebrenjve 13:5, 6), kujtimin dhe bindjen ndaj udhëheqësve të kishës (Hebrenjve 13:7–17), dhe lutjet për vetë autorin e letrës (Hebrenjve 13:18, 19).

_\*Studioni mësimin e kësaj jave për t’u përgatitur për të Shtunën, 26 mars._