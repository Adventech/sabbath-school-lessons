---
title:  Histori misioni
date:  25/03/2022
---

#### Sabati i 13të: Tailandë

Mundësia e fundit për Perëndinë

Sharmeinë Ku, 38 vjeç

Gjatë dy javëve të kaluara, pamë se si Perëndia e ndihmoi Sharmeinën të mësontë të nderonte mamanë e saj. Sot, do shohim se si ajo ia dha zemrën Jezusit.

E sfidova Perëndinë, me një lutje.

“E dashur Perëndi, po të jap një mundësi të fundit,” u luta. “Kam shkuar në shumë aktivitete të kishës, në të kaluarën, por asnjë nuk ndryshoi jetën time. Vazhdoj të bie, ndaj ç’kuptim ka kjo? A nuk është më mirë të rrish poshtë se sa të ngrihesh dhe të përpiqesh të vish tek Ti sërish dhe sërish? Kam dy javë pushime dhe dua të vete në një kurs trajnimi Biblik. Perëndi, kjo është mundësia Jote e fundit. Nëse kjo nuk funksionon, Të premtoj se do të më humbasësh përgjithmonë.”

Duke qënë se u rrita në një familje Adventiste në Malajzi, kisha shkuar në kishë dhe kisha marrë pjesë në shërbesat e adhurimit, që kur isha tepër e vogël. Por nuk ndieja gëzim në gjërat shpirtërore. Isha e lumtur të shoqërohesha me një burrë jo-Kristian për tetë vjet. Më pëlqente shumë puna ime si mësuese muzike, në një shkollë ndërkombëtare. Por nuk kisha paqe ndaj u luta dhe shkova në shkollën e organizuar nga kisha.

Kaluam dy javë duke studiuar rreth Shenjtërores. Unë nuk dija asgjë rreth saj. Nuk e kisha lexuar Biblën kur isha e vogël, e shkuara në kishë ishte rutinë. Anëtarët e kishës më thoshin se si Advenstistët sillen por unë kurrë nuk kisha patur një marrëdhënie personale me Perëndinë.

Gjatë shkollës Biblike, lexova Ezekieli 37: 4-5, ku thuhet: “Më tha akoma: "Profetizo këtyre kockave dhe u thuaj atyre: Kocka të thata, dëgjoni fjalën e Zotit. Kështu ju thotë Zoti, Zoti, këtyre kockave: Ja, unë po fus te ju frymën dhe ju do të rijetoni””. Vizioni i kockave të thata më mësoi se ringjallja e vërtetë vjen vetëm nga dëgjimi i Fjalës së Perëndisë dhe pranisë së frymës së Tij, që është Fryma e Shenjtë. Kisha nevojë për një lidhje personale, të drejtpërdrejtë me Perëndinë si dhe një jetë lutjeje dhe kërkim të Frymës së Shenjtë.

Duke studiuar rreth Shenjtërores, mësova rreth dashurisë sakrifikuese të Perëndisë. Mësova se Ai ka fuqi të falë gjithë mëkatet e mia dhe se dëshira e Tij më e madhe është të jetojë përjetësisht me mua.

Dashuria e Perëndisë e mbushi zbrazëtinë e jetës sime. Ia dhashë zemrën Jezusit dhe Ai filloi të punonte në jetën time.

Diçka e papritur ndodhi kur u ktheva në punën time, si mësuese muzike për fëmijë 5-6 vjeçarë. Në shkollë, duhet të përfshija festime të ndryshme, si Babagjyshin, zanat magjike dhe shtrigat në mësimet e muzikës. Një ditë, shpjegova një mësim rreth dëgjimit dhe u kërkova fëmijëve të vinin bashkë tingujt që unë po luaja me figurat e orës, flatrat e lakuriqit të natës gjatë fluturimit dhe zhurmën e kockave në një kështjellë me fantazma.

Për çudinë time, dy nga nxënësit më të mirë, Ethan dhe Lukas, nuk donin të merrnin pjesë. Ata mbulonin veshët kur vija tingujt and refuzuan të merrnin pjesë në këngën e kështjellës me fantazma.

Në fund të klasës, fola me ta.

“Si e kini punën sot?” i pyeta. “Pse nuk po merrni pjesë?”

Ethan m’u përgjigj. “Unë jam Kristian. Nuk mund t’i dëgjoj këto.” Pastaj, ai shpërtheu në lot. Lukas u kthye nga unë dhe pohoi me kokë.

Ishte një nga qortimet më të forta të jetës sime. Perëndia më foli nëpërmjet atyre dy djemve të vegjël. Fillova të mendoj: “Pse po u mësoj fëmijëve rreth gjërave të djallit?”

Kur kisha pushime sërish, u ktheva në shkollën Biblike. Studiuam rreth Danielit; se si ai dhe tre shokët kishin qëllim, në zemrën e tyre, t’i qëndronin besnikë Perëndisë, mbi Mbretin Nabukodonozor. Kujtova se si Ethan dhe Lukas kishin qëllin, ne zemrat e tyre, t’i qëndronin besnikë Perëndisë, para meje.

U ndieva e bindur se Perëndia donte që të largohesha nga ajo punë, por nuk arrija të largohesha vetë. Bisedova më një nga drejtuesit e shkollës Biblike.

“Ti ke një dëshmi shumë të fuqishme,” tha ai. “Por problemi është se nuk ka vepra.”

Rreth kësaj kohe, Perëndia më foli edhe nëpërmjet meditimeve mëngjesore. Tek libri i Ellen White, Mësime Ndryshe nga Jezusi, lexova “Kur thirrjet e Frymës së Shenjtë dëgjohen në zemër, siguria jonë e vetme është në përgjigjen e shpejtë. Kur vjen thirrja ‘Shko puno në vreshtin Tim’, mos e refuzo ftesën. ‘Sot, nëse dëgjoni zërin e Tij, mos u bëni zemërgur.’ Hebrenjtë 4:7. Nuk është e sigurt të vonohemi në bindje. Mund të mos e dëgjosh më kurrë ftesën” (f. 280).

Me zemrën e dorëzuar te Perëndia, shkrova letrën e dorëheqjes.

Gjatë pesë muajve të ardhshëm, u ktheva sërish në shkollën Biblike, por një bejetë, midis vullnetit tim dhe vullnetit të Perëndisë, shpërtheu brenda meje. Puna ime si mësuese paguante mirë dhe nuk arrija të imagjinoja të mos kisha lekë. Më pushtoi dëshira për të bërë gjithçka vetë dhe gjeta një punë, që paguante edhe më shumë se e mëparshmja. Por, duhet të punoja disa të shtuna.

Kur kërkova këshillën e një pastori te shkolla Biblike, ai më tha hapur, “Ti sapo u largove nga puna e mëparshme dhe tani do bësh të njëjtën gjë?”

Pavarësisht sa e madhe është beteja, Perëndia është më i madh dhe Ai nuk ka lejuar të kem tundime, mbi të cilat nuk mund të fitoja, me ndihmën e Tij. Në minutën e fundit, Perëndia hapi një derë të papritur. Më ofruan punë si mësuese kopshti, në Shkollën e Misionit Adventist Ndërkombëtar, në Korat, Tailandë.

U habita nga koha e Tij!

Pastaj m’u kujtuan fjalët e Tij, “Duke qenë se mendimet e mia nuk janë mendimet tuaja, dhe as rrugët tuaja nuk janë rrugët e mia", thotë Zoti. "Ashtu si qiejt janë më të lartë se toka, kështu edhe rrugët e mia janë më të larta se rrugët tuaja dhe mendimet e mia janë më të larta se mendimet tuaja” (Isaia 55:8-9).

Perëndia është i mirë dhe Ai u është përgjigjur lutjeve të mia, për të vazhduar me mësime muzike. Mbas dy vitesh pune në kopësht, u bëra drejtoresha e muzikës së shkollës. Asnjëherë nuk kam pasur kam shumë paqe dhe gëzim. Perëndia fitoi zemrën time dhe, tani, dëshira ime është të sjell shpirtra të humbur te dashuria e Tij.

Faleminderit për Ofertat tuaja të Sabatit të 13, para tre vjetësh, të cilat ndihmuan shkollën e Sharmeinës, shkollën e Misionit Adventist Ndërkombëtar, të shtonte një shkollë të mesme dhe të ndërtonte klasa të reja. Ofertat e mbledhura sot do ndihmojnë në përhapjen e ungjillit në Divizionin e Azisë dhe Paqësorit Jugor. Faleminderit për ofertat bujare.

Fakte të shpejta

-	Tailandë do të thotë “toka e të lirëve”. Deri në vitin 1939, vendi njihej si Siam. Tailanda është vendi i vetëm i Azisë Jugore që nuk ka qënë asnjëherë koloni e fuqive Evropiane. Në vitin 1932, një revolucion krijoi mbretërinë kushtetuese, ku mbreti është i pari i vendit por zgjidhet edhe një kryeministër nga deputetët dhe i miratuar nga mbreti.