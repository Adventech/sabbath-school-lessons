---
title:  Ruhuni nga doktrina të ndryshme dhe të huaja
date:  23/03/2022
---

`Krahasoni Hebrenjve 13:9; Hebrenjve 2:9; Hebrenjve 4:16; dhe Hebrenjve 6:19, 20. Nga e marrim hirin e Zotit? Si fuqizohen zemrat tona?`

`Marrëdhënia midis mësimeve të rreme dhe ushqimeve të përmendura tek Hebrenjve 13:9, ndoshta nuk i referohet dallimit midis ushqimeve të pastra dhe të papastra. Përse?`

Së pari, Pali nuk duket se diskuton në këtë letër dallimin e ushqimit të pastër dhe të papastër. Ne e dimë nga Veprat 15 që Kisha e hershme e Krishterë besonte në shpëtimin nëpërmjet hirit (Veprat 15:7–11) dhe që duhet vazhduar mbajtja e disa rregullave të Dhiatës së Vjetër në lidhje me ushqimin (Veprat 15:19, 20). Dallimi midis ushqimit të pastër dhe të papastër, si edhe rregulla të tjera Biblike nuk kundërshtojnë besimin që jemi shpëtuar nëpërmjet hirit. Në fakt, Pali argumenton se Besëlidhja e Re ka gdhëndur ligjin në zemrat tona (Hebrenjve 8:10–12). Ajo çfarë autori bën shumë qartë, ama, është ajo që sakrificat e kafshëve dhe ndërmjetësimi i priftërinjve në shenjtëroren është zëvëndësuar tani nga një sakrificë më superiore dhe shërbesë më e përkryer e Krishtit në Shenjtëroren Qiellore (Hebrenjve 8:4, 5; Hebrenjve 10:1–18).

Së dyti, konteksti sugjeron që Pali nuk i kritikon lexuesit e tij për abstenimin nga ushqime të caktuara, por për mbajtjen e një shprese që në këtë mënyrë ata të mund të fitojnë hirin e Perëndisë (Hebrenjve 13:9). Me siguri Pali këtu i paralajmëron ata kundër pjesëmarrjes nëpër gosti kulti ose rituale judaike, që festoheshin si një shtesë e sakrificës së qengjit në tempull dhe me anë të të cilave njerëzit besonin që do të merrnin bekime shpirtërore ose hirin e Zotit. Por hiri nuk jepet nëpërmjet ushqimit; hiri vjen vetëm nëpërmjet sakrificës dhe ndërmjetësimit të Krishtit. Besimtarët kanë “një altar” (Hebrenjve 13:10), kryqin e Krishtit, nga i cili mund të hanë në mënyrë simbolike (Gjoni 6:47–58).

Në Letrën Hebrenjve, “hiri” vjen nga froni i Perëndisë (Hebrenjve 4:16). Ky hir, i përcjellë tek ne nëpërmjet Krishtit, është një “spirancë e sigurtë dhe e patundur”, që na lidh fort me fronin e Perëndisë (Hebrenjve 6:19, 20; krah me 4:16). Pikërisht ky hir që ne marrim nëpërmjet sakrificës së Krishtit, na siguron me patundshmëri dhe siguri në zemrat tona. Kur zemrat tona janë “të forcuara” në këtë mënyrë, ato nuk do të “lëshohen” nga doktrina të reja (Hebrenjve 13:9), as nuk do të “shkasin” nga Zoti (Hebrenjve 2:1, NKJV).

`Reflektoni mbi sakrificën e përkryer të Krishtit. Përse është ideja që ne mund t’i shtojmë diçka kësaj sakrifice, në kundërshtim me ungjillin dhe hirin të gjetur në Jezus Krisht?`