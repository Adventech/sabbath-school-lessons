---
title:  Për më tepër studim
date:  11/03/2022
---

“Me anë të besimit ju u bëtë të Krishtit, dhe me anë të besimit jeni për t’u rritur në Të – duke dhënë dhe duke marrë. Ju duhet të dorëzoni çdo gjë – zemrën, vullnetin, shërbesën tuaj, - dorëzojuni plotësisht Atij që të bindeni ndaj të gjitha urdhëresave të Tij; gjithashtu duhet të merrni gjithçka – Krishtin, plotësinë e të gjitha bekimeve, në mënyrë që Ai të banojë në zemrat tuaja duke qenë fuqia, drejtësia dhe ndihma juaj e përhershme, e cila ju fuqizon të bindeni”—Ellen G. White, Hapat drejt Krishtit, fq. 70.

“Zoti kurrë nuk na kërkon që të besojmë, pa na dhënë prova të mjaftueshme mbi të cilën mund të bazojmë besimin tonë. Ekzistenca e Tij, besueshmëria e Fjalës së Tij janë themeluar me anë të dëshmisë dhe apelit ndaj logjikës sonë; dhe kjo dëshmi është më shumë se e mjaftueshme. Megjithatë, Zoti kurrë nuk e ka hequr mundësinë për të dyshuar. Besimi ynë duhet të bazohet mbi prova, jo shfaqje. Ata që dëshirojnë të dyshojnë do të kenë mundësi; ndërsa çdokush që vërtet dëshiron të mësojë të vërtetën, do të gjejë mjaft evidencë mbi të cilën të themelojë besimin e tij.

“Është e pamundur për mendjet tona të kufizuara të kuptojmë plotësisht karakterin ose veprimet e Zotit të pakufizuar. Madje për intelektin më të mprehtë dhe mendjen më të arsimuar Perëndia i shenjtë do të mbetet gjithmonë i mbuluar me mister. ‘A mundesh ti të hulumtosh thellësitë e Perëndisë? A mund të depërtosh në përsosmërinë e të Plotfuqishmit? Janë më të larta se qielli; çfarë mund të bësh? Janë më të thella se Sheoli: çfarë mund të dish?’ Jobi 11:7, 8”—Ellen G. White, Hapat drejt Krishtit, fq. 105.

**Pyetje për diskutim**

`1.	Një studiues i hershëm i Krishterë dikur shkroi: Credo ut intelligam, që në gjuhën Latine do të thotë “Unë besoj në mënyrë që të mund të kuptoj”. Hebrenjve 11:3 thotë që “më anë të besimit ne kuptojmë”. Çfarë lidhje ka midis besimit dhe kuptimit? Përse shpeshherë besimi vjen përpara kuptimit? Pra, përse ndonjëherë ne duhet të bëjmë një hap besimi në diçka që ende nuk kuptojmë, në mënyrë që pastaj të fitojmë më shumë kuptim?`

`2.	Fjala greke pistis do të thotë “besim” dhe “besnikëri”. Përse janë të dyja kuptimet të rëndësishme për të kuptuar domethënien e shprehjes “rroj me anë të besimit”? Si e tregojnë njerëzit e përmendur tek Hebrenjve 11, me anë të besnikërisë së tyre, realitetin e besimit të tyre? Si ne mund të bëjmë të njëjtën gjë?`

`3.	Edhe pse ne kuptojmë që besimi është dhurata e Perëndisë (Romakëve 12:3), çfarë roli kemi ne, (nëse kemi) në marrjen dhe mirëmbajtjen e kësaj dhurate?`

Sot në Shqipëri dielli perëndon në orën 17:42,në Kosovë - në 17:39. Sabat të lumtur!