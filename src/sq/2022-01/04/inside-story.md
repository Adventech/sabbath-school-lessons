---
title:  Histori misioni
date:  21/01/2022
---

#### Historia misionare nga Timori Lindor

Bibla vetëm për priftërinjtë

Anxhelo Pereira, 43 vjeç

Zemra ime digjej nga dëshira për të studiuar Biblën, por drejtuesi i kishës sime më tha se Bibla ishte vetëm për priftërinjtë.

Do t’ju tregoj çfarë ndodhi.

Unë u rrita në një familje Kristiane dhe isha shumë aktiv, në kishën time, në fshatin Kobo, në Timorin Lindor.

Kur isha 23 vjeç, fillova të ndihmoja në drejtimin e grupit të të rinjve. Kur isha 27 vjeç, iu bashkova një nisme misionare, për të dalë jashtë fshatit. Drejtuesit e kishës e panë dëshirën time dhe, kur isha 31 vjeç, më kërkuan të drejtoja një nga bashkësitë e fshatit. Gjatë 12 vjetëve, e drejtova bashkësinë dhe predikova, çdo të diel, nga një libër me mësimet e kishës.

Atëherë, një punonjës Biblik Adventist, i quajtur Mario, erdhi në fshatin tim. Ai m’u afrua, kur isha duke punuar në kopshtin tim, dhe ofroi të më ndihmonte. Ndërsa punonim, ai më tregoi të vërteta Biblike që nuk i kisha dëgjuar ndonjëherë. Doja të mësoja më shumë.

Gjeta mundësinë, gjatë një takimi të madh, të drejtuesve të kishës sime. Kur na u dha mundësia për të folur, sugjerova që secili nga ne të kishte studime Biblike dhe një Bibël, që ta përdornim kur mësonim bashkësitë tona.

“Zotëri,” u përgjigj peshkopi, “ne nuk mund të të mësojmë ty rreth Biblës sepse Biblën mund ta studiojnë vetëm priftërinjtë. Mund të të ofrojmë një mësim të shkurtër rreth doktrinave tona, që ti t’ia mësosh bashkësisë tënde.”

Kur takimi mbaroi, nuk gjeja qetësi.

“Pse nuk mund ta studioj Biblën?” pyesja vetën.

U luta dhe e pyeta Perëndinë. “Kush është Zoti i vërtetë? Duhet ta di që ta mësoj edhe bashkësinë time.”

U ktheva në shtëpi, ende me zemër të trazuar, dhe kërkova punonjësin Biblik Adventist.

“Mund të më japësh studime Biblike?” e pyta. “Jam gati ta studioj Biblën me ty për një vit.”

Mario dhe unë hapëm Biblën dhe studiuam 28 doktrinat e Kishës Adventiste.

Kur mbaruam, disa muaj më vonë, ai tha, “Tani ti e di të vërtetën. Të lutem mos vazhdo t’i mësosh gjëra të gabuara bashkësisë tënde sepse, nëse mëson atë, që nuk është e vërtetë, nuk do hysh në Mbretërinë e Qiejve.”

E dija që Mario thoshte të vërtetën. I kisha lexuar fjalët që Jezusi u tha dishepujve, “Ai, pra, që do të shkelë një nga këto urdhërime më të vogla, dhe do t'u ketë mësuar kështu njerëzve, do të quhet më i vogli në Mbretërinë e Qiejve; kurse ai që do t'i vërë në praktikë dhe do t'ua mësojë të tjerëve, do të quhet i madh në Mbretërinë e Qiejve.” (Mateu 5:19)

Unë doja të quhesha i madh, në Mbretërinë e Qiejve dhe fillova të ndieja trishtim dhe faj për të kaluarën time. Menjëherë, dhashë dorëheqjen nga drejtimi i bashkësisë sime, por largimi nga kisha dukej i pamundur. Për gjashtë vjet, vuajta dhe u luta: “Perëndi, kur mund t’i bashkohem popullit Tënd?”

Një ditë, kur po kaloja pranë shtëpisë së xhaxhait tim, pashë që ai po bisedonte me Marion. U mbusha me një dëshirë të parezistueshme për t’u pagëzuar në jetën e Shpëtimtarit, që kisha njohur, nëpërmjet studimit Biblik.

“Kur do ketë një pagëzim tjetër?” e pyeta Marion. “Mund të pagëzohem?”

Menjëherë, Mario hyri në kontakt me një pastor Adventist dhe, pasi ata morën gjithë hapat e nevojshme, për shkak të COVID-19, unë u pagëzova, bashkë me prindërit e bashkëshortes sime, në vitin 2020.

Jam shumë i lumtur që jam pjesë e Kishës Adventiste botërore. Ju lutem, lutuni që edhe bashkëshortja dhe fëmijët e mi të duan të ndjekin të vërtetën e Perëndisë.

Një pjesë e Ofertave të Sabatit të 13të, para gjashtë vjetësh, ndihmoi në hapjen e shkollës së parë Adventiste, në Timorin Lindor. Një pjesë e ofertave të këtij tremujori, do ndihmojë në ndërtimin e një konvikti që fëmijët, që vijnë nga fshatra të largëta, të mund të studiojnë në shkollë. Faleminderit që planifikoni një ofertë bujare.

Fakte të shpejta

-	Tregëtarë Hollandezë dhe Portugezë ishin Evropianët e parë, që shkuan në Timor, rreth vitit 1500. Të dyja këto vende luftuan për të dominuar atë zonë, deri në vitin 1906, kur vendosën ta ndanin ishullin: pjesa perëndimore e Hollandës, pjesa lindore e Portugalisë. Megjithëse, gjatë luftës së dytë botërore, vendi u pushtua nga Japonezët, pas luftës, u bë sërish koloni Portugeze. Në vitin 1974, Portugalia u largua që aty. Shumë shpejt, pas kësaj, erdhën ushtarë nga Indonezia. Vendi vuajti për shkak të konfliktit, deri në vitin 1999, kur aty mbërritën forcat Australiane për ruajtjen e paqes. Timori Lindor u bë i pavarur në vitin 2002 dhe, që atëherë, është punuar për rindërtimin e infrastrukturës.