---
title:  Nuk ka turp t’i thërras ata Vëllezër
date:  17/01/2022
---

Hebrenjtë thonë se Jezusit nuk i vinte turp të na quante ne vëllezërit e Tij (Heb. 2:11). Pavarësisht se ishte një me Perëndinë, Jezusi na përqafoi si pjesë e familjes së Tij. Ky solidaritet bie ndesh me turpin publik që pësuan lexuesit e Hebrenjve në komunitetet e tyre (Heb. 10:33).

`Lexoni Hebrenjve 11: 24–26. Në çfarë mënyre vendimet e Moisiut ilustrojnë atë që bëri Jezusi për ne?`

A e keni imagjinuar se çfarë do të thoshte për Moisiun të quhej "biri i bijës së Faraonit"? Ai ishte një figurë e fuqishme në perandorinë më të fuqishme të kohës. Ai mori trajnimin më të lartë civil dhe ushtarak dhe u bë një personazh i shquar. Stefani thotë se Moisiu ishte "i fuqishëm në fjalë dhe në vepra" (Veprat 7:22). Ellen G. White thotë gjithashtu se ai ishte "i preferuari i ushtrive të Egjiptit" dhe se Faraoni "vendosi ta bënte nipin e tij të adoptuar pasardhësin e tij në fron" (shih Patriarkë dhe Profetë, f. 245). Megjithatë, Moisiue  braktisi të gjithë këtë privilegj kur zgjodhi të identifikohej me izraelitët, një komb skllav pa arsim dhe fuqi.

`Lexoni Mateun 10:32, 33; 2 Timoteut 1: 8, 12 dhe Hebrenjve 13: 12–15. Çfarë kërkon Zoti prej nesh?`

Kjo ishte pjesë e problemit për lexuesit e Hebrenjve. Pas përndjekjes dhe refuzimit, shumë prej tyre filluan të ndihen të turpëruar për Jezusin. Me veprimet e tyre disa prej tyre ishin në rrezik për ta vënë Jezusin "në një turp të hapur" në vend që ta nderonin Atë (Heb. 6: 6). Kështu, Pali i thërret vazhdimisht lexuesit që të "mbajnë fort" "rrëfimin" e besimit të tyre (Heb. 4:14, Heb. 10:23).

Perëndia dëshiron që ne ta njohim Jezusin si Perëndinë tonë dhe vëllanë tonë. Si Shpenguesi ynë, Jezusi e ka paguar borxhin tonë; si vëllai ynë, Jezusi na ka treguar rrugën që ne duhet të jetojmë në mënyrë që të "jemi në përputhje me shëmbëlltyrën e Birit të tij, [në mënyrë që] ai të jetë i parëlinduri midis shumë vëllezërve" (Rom. 8:29).

`Mendoni pak për vendimin që duhej të merrte Jezusi për të na përqafuar si "vëllezër e motra". Pse ajo që bëri Jezusi ishte shumë më përulëse ndaj Vetes së Tij sesa ajo që bëri Moisiu dhe çfarë na mëson kjo për dashurinë e Perëndisë për ne?`