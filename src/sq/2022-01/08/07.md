---
title:  Për më tepër studim
date:  18/02/2022
---

“Nëse zemrat tona përtërihen në ngjashmërinë me Perëndinë, nëse dashuria hyjnore mbillet në shpirt, a nuk do të zbatohet ligji i Perëndisë në jetë? Kur parimi i dashurisë mbillet në zemër, kur njeriu përtërihet sipas imazhit të Atij që e krijoi atë, premtimi i besëlidhjes së re përmbushet, 'Unë do t'i vendos ligjet e Mia në zemrat e tyre dhe në mendjet e tyre do t'i shkruaj ato - 'Hebrenjve 10:16. Dhe, nëse ligji është shkruar në zemër, a nuk do t'i japë formë jetës? Bindja - shërbimi dhe besnikëria e dashurisë - është shenja e vërtetë e dishepullimit. Kështu Shkrimi thotë: "Kjo është dashuria e Perëndisë, që ne të zbatojmë urdhërimet e tij. "Ai që thotë, e njoh dhe nuk i zbaton urdhërimet e tij, është gënjeshtar dhe e vërteta nuk është me të"- 1 Gjoni 5: 3; 2: 4. Në vend që ta çlirojmë njeriun nga bindja, është besimi dhe vetëm besimi, ai që na bën ne pjesëmarrës të hirit të Krishtit, i cili na mundëson të realizojmë bindjen...

“Sa më shumë që i afroheni Jezusit, aq më e padenjë do t’ju duket vetja juaj; sepse vizioni juaj do të jetë më i qartë dhe pa përsosmëritë tuaja do të shihen në kontrast të gjerë dhe të dallueshëm me natyrën e Tij të përsosur. Kjo është dëshmia se mashtrimet e Satanit kanë humbur fuqinë e tyre; se ndikimi gjallërues i Frymës së Perëndisë po ju zgjon.

“Asnjë dashuri e thellë për Jezusin nuk mund të gjejë strehë në zemrën, që nuk e kupton mëkatin e vet. Shpirti që transformohet nga hiri i Krishtit do të admirojë karakterin e Tij hyjnor; por, nëse nuk e shohim deformimin tonë moral, është dëshmi e pagabueshme se nuk kemi pasur një pamje të bukurisë dhe përsosmërisë së Krishtit » - Ellen G. White, Hapat drejt Krishtit, f. 60, 64, 65.

**Pyetje për diskutim**

`1. Mendoni për deklaratat e Ellen G. White më sipër. Çfarë na tregon fakti që sa më shumë t'i afrohemi Krishtit, aq më shumë mëkatarë do të shfaqemi në sytë tanë; sesi nuk duhet të lejojmë që realiteti i të metave tona të na bëjë të heqim dorë nga besimi, nga dëshpërimi?`

`2. Ndaluni më shumë në idenë se ligji po shkruhet në zemrat tona. Çfarë do të thotë kjo për jetën shpirtërore të një të krishteri? Si mund të na ndihmojë të kuptuarit dhe përjetimi i kësaj të vërtete për të shmangur llojin e "bindjes", që është në të vërtetë vetëm bindje pa treguar besim, bindje që është quajtur "vepra të vdekura" (Heb. 9:14)?`

Sot në Shqipëri dielli perëndon në orën 17:18,në Kosovë - në 17:14. Sabat të lumtur!