---
title:  Histori misioni
date:  07/01/2022
---

#### Historia misionare nga Timori Lindor

Të kujdesesh për kopshtin e Perëndisë

Mario da Kosta, 44 vjeç

Një kopsht perimesh është një vend i mirë për të mësuar Fjalën e Perëndisë. Në kopsht, fara e së të vërtetës mund të lëshojë rrënjë.

Në Timorin Lindor, shumë njerëz kanë kopshte perimesh pranë shtëpive të tyre. Perimet përdoren për të ushqyer familjen dhe ato, që teprojnë, shiten. Familjet gjithmonë mbjellin misër, patate të ëmbla dhe një lloj patateje tjetër. Shumë familje mbjellin gjithashtu kunguj, spinaq dhe gjethe të tjera të gjelbra, banane, kikirikë dhe papaja.

Unë isha duke punuar, në koshtin tim, kur një drejtues i Kishës Adventiste erdhi në shtëpinë time. “Po organizojmë një program 3 mujor për të trajnuar punonjës Biblikë,” tha ai. “Eja edhe ti.”

Më pëlqeu ideja. Doja shumë të ndaja dashurinë e Jezusit, pas pagëzimit tim, para pak kohësh.

Kur mbaroi programi i trajnimit, të gjithë studentët u takuan te kisha Adventiste, në kryeqytetin e Timorit Lindor, Dili, për të mësuar ku do të shërbenin. Unë nuk u zgjodha. Kishte më shumë punonjës Biblikë se sa pozicione.

U ktheva në fshatin tim dhe vazhdova të punoja në kopshtin tim. U bëra gjithashtu anëtar aktiv i kishës.

Kaluan disa vjet. Një drejtues i kishës më mori në telefon. “Kam një ide,” tha ai. “Pse nuk shërben si punonjës Biblik në zonën tënde?”

Më pëlqeu kjo ide. Pak kohë më vonë, shkova në fshatin Kodo dhe takova Adolfon, një nga banorët. I thashë se jetoja pak larg dhe se isha dërguar në fshatin e tij, si punonjës Biblik, nga Kisha Adventiste. Ai nuk kishte dëgjuar ndonjëherë rreth Kishës Adventiste dhe ishte kurioz.

I tregova Adolfit se si kisha mësuar të vërtetën Biblike rreth Sabatit dhe se kisha vendosur të bëhesha pjesë e Kishës Adventiste. Hapa Biblën dhe i tregova se dita e vërtetë e Perëndisë është e shtuna dhe jo e diela.

Vura re se Adolfo u prek dhe e ftova të punonte bashkë me mua në kopshin e një fqinji, Anxhelos. Vura re se banorët e çmonin ndihmën time në kopsht dhe, ndërsa punonim, mund t’u flisja rreth Biblës. Ndërsa Adolfo dhe unë ndihmonim Anxhelon, në kopshtin e tij, ndaja Fjalën e Perëndisë.

Pashë se Adolfos dhe Anxhelos po u pëlqente biseda. Mbasdite, vonë, kur mbaruam punën. Adolfo më pyeti “Mund të më japësh studime Biblike?”

Ne filluam të takoheshin në mbrëmje, për të studiuar Biblën. Meqënëse në fshat nuk kishte energji elektrike, duhet të sillja gazin për fenerin. Gjatë ditës, u mësoja Biblën banorëve të tjerë, ndërsa i ndihmoja në kopshtet e tyre.

Adolfo ishte banori i parë i atij fshati që iu bashkua kishës Adventiste. Pastaj, Anxhelo më kërkoi studime Biblike. Ai kishte qënë drejtuesi i një kishe lokale për 12 vjet dhe shumë banorë u inatosën që ai po studionte Biblën me mua. Mësova se po bënin plane të më rrihnin.

Anxhelo ishte i shqetësuar për sigurinë time dhe të tij. Ai sugjeroi të ndalonin studimin.

Në atë moment, ne po mblidhnim dhe po hanim arra kokosi të thata, në kopshtin e tij. Vura re se njëra nga arrat e kokosit kishte filluar të lëshonte një filiz. Kjo ishte diçka jo e zakontë, arra e kokosit e thatë nuk lëshon rrënjë.

“Le të mbjellim këtë arrë kokosi dhe të bëjmë një marrëveshje me Perëndinë,” i thashë Anxhelos. “Nëse puna e Perëndisë do të jetojë, në këtë tokë, edhe kjo arrë kokosi do jetojë. Por nëse puna e Perëndisë do vdesë së shpejti, edhe kjo arrë kokosi nuk do jetojë.”

Kaluan dhjetë vjet dhe arra e kokosit u kthye në një pemë të shëndetshme. Anxhelo e vuri re. Kohët e fundit, gjatë një vizite, e takova Anxhelon dhe ai tha se donte të pagëzohej.

Shpresoj që edhe shumë njerëz të tjerë do t’i afrohen Perëndisë, në kopshtin që Perëndia më ka dhënë për t’u kujdesur, në Timorin Lindor.

Ofertat tuaja të Sabatit të 13të, para gjashtë vitesh, ndihmuan për të hapur të parën dhe të vetmen shkollë Adventiste në Dili, kryqytetin e Timorit-Lindor. Një pjesë e ofertave të këtij tremujori do ndihmojnë në ndërtimin e një konvikti, që fëmijët, që banojnë larg, të mund të studiojnë në shkollë. Falemderit që planifikoni një ofertë bujare.