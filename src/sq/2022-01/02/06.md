---
title:  Jezusi Ndërmjetëson një Besëlidhje më të Mirë
date:  06/01/2022
---

Hebrenjve 8–10 përqendrohet në punën e Jezusit si Ndërmjetësues i një besëlidhjeje të re. Çështja me besëlidhjen e vjetër ishte thjesht se ishte vetëm një paralajmërim apo një hije e gjërave të mira që do të vinin. Institucionet e saj u krijuan për të parafytyruar dhe ilustruar punën që Jezusi do të bënte në të ardhmen. Kështu, në këtë mënyrë priftërinjtë e parafytyruan Jezusin, por ata ishin të vdekshëm dhe mëkatarë. Ata nuk mund të siguronin përsosmërinë që bëri Jezusi. Dhe ata shërbenin në një vend të shenjtë, që ishte një "kopje dhe një hije" (Heb. 8: 5) e shenjtërores qiellore.

Jezusi shërben në shenjtëroren e vërtetë dhe na siguron akses tek Perëndia. Sakrificat e kafshëve parafytyronin vdekjen e Jezusit si një sakrificë në emrin tonë, por gjaku i tyre nuk mund të pastronte ndërgjegjen. Vdekja e Jezusit, megjithatë, pastron ndërgjegjen tonë në mënyrë që t'i afrohemi Perëndisë me guxim (Heb. 10: 19–22).

`Lexoni Hebrenjve 8: 8–12. Çfarë na premtoi Perëndia në besëlidhjen e re?`

Duke caktuar Jezusin si Kryepriftin tonë, Ati përuroi një besëlidhje të re që do të përmbushë atë që besëlidhja e vjetër vetëm sa mund ta parashtronte. Besëlidhja e re jep atë që mund të bëjë vetëm një prift i përsosur, i përjetshëm, njerëzor-hyjnor. Ky Kryeprift nuk shpjegon vetëm ligjin e Perëndisë, por e fut ligjin në zemrat tona. Ky Prift ofron një sakrificë që sjell falje. Ky Prift na pastron dhe na transformon. Ai i shndërron zemrat tona nga guri në mish (Ezek. 36:26). Ai vërtet na krijon të ripërtërirë (2 Kor. 5:17). Ky Prift na bekon në mënyrën më të pabesueshme, duke na siguruar akses në vetë praninë e Atit Qiellor.

Perëndia krijoi besëlidhjen e vjetër në mënyrë që të na drejtonte drejt së ardhmes, veprës së Jezusit. Ishte e bukur në modelin dhe qëllimin e saj. Megjithatë, disa e keqkuptuan qëllimin e saj. Duke mos dashur të lënë simbolet, hijet dhe të përqafojnë të vërtetat që simbolet tregonin, ata humbën përfitimet e mrekullueshme që u ofroi shërbesa e Jezusit.

“Krishti ishte themeli dhe jeta e tempullit. Shërbimet e tij ishin tipike për flijimin e Birit të Perëndisë. Priftëria u krijua për të përfaqësuar karakterin dhe veprën ndërmjetësuese të Krishtit. I gjithë plani i adhurimit sakrifikues ishte një paralajmërim i vdekjes së Shpëtimtarit për të shpenguar botën. Nuk do të kishte më asnjë efektshmëri në këto oferta pas konsumimit të ngjarjes së madhe, të cilën ato po simbolizonin për shekuj të tërë ” - Ellen G. White, The Desire of Ages, f. 165.