---
title:  Jezusi është Kampioni ynë
date:  04/01/2022
---

Krahasoni 1 Samuelit 8:19, 20 dhe Hebrenjve 2: 14-16. Çfarë kërkonin izraelitët tek një mbret dhe si u përmbushën këto dëshira tek Jezusi?

Izraelitët donin që një mbret të ishte gjykatësi i tyre dhe udhëheqësi i tyre në betejë, sepse ata kishin harruar se Perëndia ishte mbreti i tyre. Rivendosja e plotë e sundimit të Perëndisë mbi popullin e Tij erdhi prej Jezusit. Si Mbreti ynë, Jezusi na udhëheq në betejën kundër armikut.

Hebrenjve 2: 14–16 e përshkruan Jezusin si kampionin e qenieve njerëzore të dobëta. Krishti përballet dhe e mposht djallin në një dyluftim të vetëm dhe na çliron nga skllavëria. Ky përshkrim na kujton betejën midis Davidit dhe Goliathit. Pasi u vendos si mbret (1 Samuelit 16), Davidi i shpëtoi vëllezërit e tij nga skllavëria, duke mundur Goliathin. Kushtet e zotimit përcaktonin se fituesi i luftës do të skllavëronte njerëzit e palës tjetër (1 Sam. 17: 8-10). Kështu, Davidi veproi si një kampion i Izraelit. Ai i përfaqësoi ata.

`Lexoni Isaia 42:13 dhe Isaia 59: 15–20. Si e përshkruan Jahve’ veten e Tij në këto fragmente?`

Hebrenjve 2: 14-16 aludon në nocionin se Perëndia do ta shpëtonte Izraelin në një luftë të vetme. Vini re këtë fragment nga Isaia: "Po, kështu thotë Zoti: "Edhe i burgosuri do të çohet tutje dhe preja e tiranit do të shpëtohet. Unë vetë do të luftoj me atë që lufton me ty dhe do të shpëtoj bijtë e tu "(Isa. 49:25).

Si të krishterë ne shpesh mendojmë se jemi përfshirë në një luftë ballë përballë me Satanin. Kur lexojmë Efesianëve 6: 10–18, ne shohim se është e vërtetë se ne jemi në luftë me djallin. Por Zoti është kampioni ynë dhe Ai shkon në betejë para nesh. Ne jemi pjesë e ushtrisë së Tij; kjo është arsyeja pse ne duhet të përdorim armaturën mbrojtëse të Tij. Gjithashtu, ne nuk luftojmë vetëm. Fjala "Ju" tek Efesianëve 6 është në numrin shumës. Ne si kishë marrim armaturën dhe luftojmë së bashku prapa kampionit tonë, i cili është Vetë Zoti.

`Çfarë do të thotë të veshësh armaturën e Perëndisë? Pra, ne kuptimin e përpjekjeve tona të përditshme me veten, me tundimin e kështu me radhë. Si mund të përfitojmë nga fuqia që na mundësohet nëpërmjet forcës së Perëndisë që të jemi besnikë?`