---
title:  Biri i Premtuar
date:  08/01/2022
---

### Lexoni për studimin e kësaj jave
Isa. 2: 2, 3; Heb. 1: 1–4; Eksodi 24:16, 17; Isa. 44:24; Heb. 1:10; Luka 1:31, 32; Heb. 1: 5.

> <p>Vargu Përmendësh</p>
> “Por në këto ditë të fundit ai na foli nëpërmjet Birit të tij, të cilin e caktoi trashëgimtar të të gjitha gjërave dhe nëpërmjet të cilit ai krijoi edhe universin. Biri është shkëlqimi i lavdisë së Perëndisë dhe përfaqësimi i saktë i qenies së tij” (Hebrenjve 1: 2, 3).

Menjëherë pasi Adami dhe Eva mëkatuan, Zoti u premtoi atyre një "farë", një Bir që do t'i çlironte nga armiku, do të merrte trashëgiminë e humbur dhe do të përmbushte qëllimin për të cilin ishin krijuar (Zan. 3:15). Ky Bir do t'i përfaqësonte dhe do t'i shpengonte duke zënë vendin e tyre dhe, përfundimisht, duke shkatërruar gjarprin.

“Kur Adami dhe Eva dëgjuan për herë të parë premtimin, ata kërkuan përmbushjen e tij të shpejtë. Ata e mirëpritën me gëzim djalin e tyre të parë, me shpresën se ai mund të ishte Çliruesi. Por përmbushja e premtimit vonoi ” - Ellen G. White, Biografia e Dashurisë, f. 31. Premtimi iu konfirmua më vonë Abrahamit. Perëndia iu betua se ai do të kishte një "farë", një Bir nëpërmjet të cilit të gjitha kombet e tokës do të bekoheshin (Zan. 22: 16–18, Gal. 3:16). Dhe Perëndia bëri të njëjtën gjë me Davidin. Ai i premtoi Davidit se djali i tij do të adoptohej nga Perëndia si Biri i Tij dhe do të vendosej si sundimtar i drejtë mbi të gjithë mbretërit e tokës (2 Sam. 7: 12-14, Ps. 89: 27-29). Megjithatë, ajo që as Adami dhe Eva, Abrahami, apo Davidi ndoshta nuk e kishin imagjinuar, ishte se Biri i tyre Shpengues do të ishte Vetë Perëndia.

_\*Studioni mësimin e kësaj jave për t'u përgatitur për Sabatin, 15 Janar._