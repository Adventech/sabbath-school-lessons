---
title:  Histori misioni
date:  14/01/2022
---

#### Historia misionare nga Timori Lindor

Të zgjedhësh rrugën e re

Adolfo Monteiro, 40 vjeç

E doja shumë kishën time, në fshatin Kodo, në Timorin Lindor. Shkoja në shërbesën e adhurimit çdo të diel. Shkoja në çdo takim lutjeje. Merrja pjesë në çdo aktivitet.

Atëherë Mario erdhi në fshatin tim.

Kur vizitoi shtëpinë time, Mario më tha se jetonte larg që aty por kishte ardhur në fshatin tim si punonjës Biblik vullnetar i kishës Adventiste.

Marioja më tregoi se si kishte gjetur të vërtetën Biblike rreth Sabatit të Ditës së Shtatë dhe se si kishte vendosur të bëhej pjesë e Kishës Adventiste. Ai hapi Biblën e tij dhe më tregoi rreth ditës së vërtetë të Perëndisë. Ai tha se kjo ditë është e shtuna dhe jo e diela. Pashë edhe në Bibël prova që dita e shtatë është e Shtuna dhe e Diela është dita e parë.

Fillova t’i lutesha Perëndisë. E pyeta nëse duhet të vazhdoja si kisha bërë deri tani dhe të mbaja ditën e parë, apo nëse duhet të ndiqja këtë rrugën e re dhe të mbaja ditën e shtatë.

“Perëndi,” u luta. “cila është e vërtëta, rruga e vjetër apo e reja?”

U luta gjatë tre ditëve. Atëherë, pashë një ëndërr. Para meje, shtriheshin dy rrugë: një rrugë e vjetër dhe një rrugë e re. Dikush qëndronte para meje dhe më thoshte, “Është më mirë të ndjekësh rrugën e re dhe ta lësh rrugën e vjetër.”

Në mëngjes, kur u zgjova, fillova të mendoja rreth ëndrrës. Dukej shumë reale.

Atë ditë, Marioja erdhi në shtëpinë time dhe me ftoi të punonim bashkë, në kopshtin e mikut tim, Anxhelo. Ndërsa punonim, Mario i fliste Anxhelos rreth Fjalës së Perëndisë. Mario gjithmonë fliste rreth Biblës, kur ndihmonte banorët e fshatit në kopshtet e tyre, dhe ne na pëlqente ta dëgjonim. Por, atë ditë, fjalët e tij më prekën, në mënyrë të veçantë. I kërkova studime Biblike.

Disa muaj më vonë, pasi u pagëzova, fillova t’i mësoja Biblën bashkëshortes. Ajo u pagëzua, bashkë me anëtarë të dy familjeve të tjera.

Pas pagëzimeve tona, jeta nuk ka qënë e lehtë. Disa vite pas pagëzimit të bashkëshortes sime, vëllai i saj, drejtues në kishën tonë të mëparshme, kërkoi të hiqnim dorë nga besimi ynë. Ai arriti edhe ta godiste bashkëshorten time, para meje.

“Vetëm bashkëshorti yt mund të besojë ato të tjerat,” tha ai. “Ti nuk mund ta ndjekësh.”

Bashkëshortja deklaroi se do ndiqte rrugën e re.

“Unë jam e martuar dhe kam familje,” tha ajo. “Bashkëshorti është drejtuesi i familjes sime. Nëse ai është në rrugën që unë duhet të ndjek, do shkoj me të, deri në fund të botës.”

Kemi pasur shumë presion nga të afërmit tanë, por Perëndia ka qënë shumë i mirë me ne. Bashkëshortja dhe unë jemi lutur për të afërmit; mamaja ime dhe dy nga vëllezërit e mi iu bashkuan Kishës Adventiste.

Nëpërmjet punës sime si roje, nuk kam shumë të ardhura për të mbështetur ungjillin, por kam energji për të ndarë të vërtetën. Të çoj njerëz tek Jezusi është detyra dhe përgjegjësia ime sepse e di që çdo shpirt është i çmuar për Perëndinë. Çdokujt, që takoj, i them se Jezusi i do dhe dëshiron t’i shpëtojë.

Ju lutem, lutuni për Adventistët në fshatin Kodo. Lutuni që ata të mund të ndajnë ungjillin me fshatrat përreth. Lutuni për të vetmen shkollë të kishës në Dili, kryeqytetin e Timorit Lindor, ku fëmijë nga fshati mund të studiojnë dhe banojnë në një konvikt, që do ndërtohet me ofertat tuaja të Sabatit të 13të.

Fakte të Shpejta

-	Rreth 60 përqind e banorëve në Timorin Lindor jetojnë në zona rurale dhe merren me bujqësi.

-	Pothuajse e gjithë popullsia është Katolike Romane, me minoritete shumë të vogla Myslimane dhe Protestante. Në Timorin Lindor fliten rreth 40 gjuhë dhe dialekte por dy gjuhët zyrtare jane Tetum, që flitet nga pjesa më e madhe, dhe Portugalisht, që flitet nga një përqindje e vogël. Gjuhët e “punës” janë Anglisht dhe Indonezisht.