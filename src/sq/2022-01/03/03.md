---
title:  Perëndia na ka folur nëpërmjet Birit të Tij
date:  10/01/2022
---

`Lexoni Hebrenjve 1: 1–4. Cila është ideja qendrore e këtyre vargjeve?`

Hebrenjve 1: 1–4 është vetëm një fjali në greqishten origjinale dhe është argumentuar se është më e bukura në të gjithë Dhiatën e Re nga pikëpamja e artit të saj retorik. Pohimi i saj kryesor është se Perëndia na ka folur nëpërmjet Birit të Tij, Jezusit.

Për Hebrenjtë në shekullin e parë pas Krishtit, fjala e Zotit nuk ishte dëgjuar për një kohë të gjatë. Zbulesa e fundit që do të shprehej në Fjalën e Shkruar të Perëndisë kishte ardhur nëpërmjet profetit Malakia dhe shërbesave të Ezdrës e Nehemias katër shekuj më parë. Por tani, nëpërmjet Jezusit, Perëndia po u fliste përsëri atyre.

Zbulesa e Perëndisë përmes Jezusit, megjithatë, ishte më e lartë se zbulesa që Perëndia kishte bërë nëpërmjet profetëve të tjerë. Kjo për arsye se Ai është Vetë Zoti, i cili krijoi qiellin dhe tokën dhe sundon universin. Për Palin, hyjnia e Krishtit nuk vihet kurrë në dyshim.

Gjithashtu, për Palin, Dhiata e Vjetër ishte Fjala e Perëndisë. I njëjti Zot që kishte folur në të kaluarën vazhdon të flasë në të tashmen. Dhiata e Vjetër komunikoi një njohuri të vërtetë të vullnetit të Zotit.

Sidoqoftë, ishte e mundur të kuptohej kuptimi i saj më i plotë vetëm në momentin kur Biri mbërriti në tokë. Në mendjen e autorit, zbulesa e Atit nëpërmjet Birit siguroi çelësin për të kuptuar më gjerësisht të vërtetën në Dhiatën e Vjetër, ashtu si fotografia që krijohet duke bashkuar copë pas cope në lojën me figurina, siguroi çelësin për të gjetur vendin e duhur për secilën prej pjesëve të tij. Jezusi nxori në dritë kaq shumë nga Dhiata e Vjetër.

Ndërkohë, Jezusi u bë Përfaqësuesi ynë dhe Shpëtimtari ynë. Ai do të zinte vendin tonë në luftë dhe do të mundte gjarprin. Në mënyrë të ngjashme, tek Hebrenjtë, Jezusi është "pionier" ose "kapiten" dhe "pararendës" i besimtarëve (Heb. 2:10, Heb. 6:20). Ai lufton për ne dhe na përfaqëson. Kjo do të thotë gjithashtu se atë që Perëndia bëri për Jezusin, Përfaqësuesin tonë, Ati gjithashtu dëshiron ta bëjë për ne. Ai që e lartësoi Jezusin në të djathtën e Tij gjithashtu dëshiron që ne të ulemi me Jezusin në fronin e Tij (Zbulesa 3:21). Mesazhi i Perëndisë për ne të projektuar tek Jezusi përfshin jo vetëm atë që tha Jezusi, por edhe atë që Ati bëri përmes Tij dhe për Të, të gjitha i bëri për përfitimin tonë të përkohshëm dhe të përjetshëm.

`Mendoni mirë se çfarë do të thotë që Jezusi - Perëndia - erdhi në këtë tokë. Pse kjo e vërtetë duhet të na sjellë kaq shumë shpresë?`