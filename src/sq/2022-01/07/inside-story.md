---
title:  Histori misioni
date:  11/02/2022
---

#### Histori misionare nga Timori Lindor

Prova e Tinës

Tina Alves, 39 vjeç

Lekët ishin të pakta për Tinën, bashkëshortin dhe katër fëmijët e tyre, në Timorin Lindor. Tina punonte si llogaritare dhe sporteliste dhe bashkëshorti punonte si mekanik. Me shumë vështirësi, ata arrinin ta kalonin muajin, derisa e dërguan djalin të studionte në shkollën Adventiste konviktore, në Indonezi. Në Timorin Lindor nuk kishte shkollë të mesme Adventiste.

Tarifa mujore e shkollës ishte e lartë. Tina dhe bashkëshorti mbetën mbrapa me pagesat kur patën disa shpenzime të papritura nga vdekje në familje dhe një krizë familjare.

Tina u dëshpërua. Ajo aplikoi të punonte në një fermë luleshtrydhesh, në Australi. Anëtarët e kishës e kujtuan se ajo kishte një fëmijë një-vjeçar por ajo ishte e vendosur të punonte pune sezonale në Australi. Ajo shpresonte të paguante borxhet dhe të kthehej, pas gjashtë muajsh, me disa kursime.

Tina shkoi të punonte në një fermë në Tasmani. Gjatë javës së parë, menaxheri tha se ata, që punonin të shtunë, do paguheshin dyfishin. Të shtunë, në mëngjes, gruaja, që ndante dhomën me Tinën, shkoi në punë. Tina, qëndroi në dhomë.

Gjatë dy muajve, ajo adhuroi në dhomën e saj, të shtunave. Por, një të shtunë, ajo vendosi të kërkonte një kishë Adventiste, në Launceston, qytetin më të afërt. Gjithçka ishte ndryshe nga Timori Lindori. Në rrugë nuk kishte njerëz, as fëmijë. E shqetësuar, ajo u mundua të gjente rruën për t’u kthyer në fermë. Pasi eci për dy orë, ajo pa një burrë, që po pastronte oborrin e tij.

“Mirëmëngjes, zotëri,” tha ajo. “Mund të më ndihmosh të lutem? Ku është stacioni i autobusit?”

“Nga je dhe ku do të shkosh?” pyeti ai.

“Jam nga Timori Lindor dhe dua të shkoj në Kishën Adventiste,” tha ajo.

“Oh! Bashkëshortja ime është Adventiste por ajo nuk shkon në kishë,” tha burri. “Por njoh disa anëtarë të tjerë Adventistë.”

Burri e çoi deri në shtëpinë e një anëtareje të kishës dhe, që nga ajo e shtunë, Tina filloi të adhuronte në kishën Adventiste.

Anëtarët e kishës e mirëpritën shumë ngrohtësisht dhe i dhanë ushqime, rroba, madje dhe enë kuzhine. Gruaja, që ndante dhomën me të, dhe punëtorët e tjerë u inatosën kur e shihnin të kthehej të shtunë, në darkë, me krahët e mbushura me dhurata.

“Cila është arsyeja e vërtetë që erdhe në Australi?” pyeti njëra.

“Erdha të fitoj lekë,” tha Tina.

“Pse nuk punon të shtunave, atëherë? E shtuna paguhet dyfish,” tha një tjetër.

“Ti vetëm zbavitesh,” tha e treta.

Tina u trishtua nga akuzat e pavërteta. “Kam gjashtë ditë për të fituar lekë dhe vetëm një ditë për Perëndinë,” tha ajo. “E di që Perëndia do më japë edhe pse nuk marr dyfishin e pagës.”

Punëtorët e tjerë i kërkuan menaxherit ta detyronte Tinën të punonte të shtunave. Gjatë bisedës me menaxherin, Tina tha se ajo e kishte informuar pronarin e fermës, gjatë intervistës, se ajo ishte Adventiste e Ditës së Shtatë dhe nuk mund të punonte të shtunave. Pronari i ishte përgjigjur se Australia ishte vend i lirë dhe njerëzit mund të adhuronin në ditën që donin.

“Më fal,” i tha Tina menaxherit. “Pavarësisht çfarë mund të ndodhë, unë kurrë nuk do të punoj të shtunë. Mund të më kthesh në Timorin Lindor.”

Tina u lejua të kishte të shtunën pushim.

Me kalimin e kohës, 4-5 punonjëse të tjera filluan të tregonin interes në besimin e Tinës dhe shkonin me të, të shtunave.

Në fund të gjashtë muajve, Tina pyeste vetën nëse kishte marrë vendimin e duhur. Lekët, që kishte fituar, mezi dilnin për të paguar tarifat e prapambetura të shkollës. Por, kur u kthye në Timorin Lindor, ajo kishte më shumë lekë se sa ata që punuan të shtunave. Çfarë ndodhi?

Në Sabatin e saj të fundit, në Australi, anëtarët e kishës i dhanë një dhuratë – disa zarfa. Në banjën e kishës, Tina i hapi zarfat dhe gjeti lekë. Kishte më tepër se sa do kishte fituar, nëse do kishte punuar çdo të shtunë, për dyfishin e pagës.

Lotët e saj u mbushën me lotë, dhe ajo u gjunjëzua, në banjë. “Faleminderit Perëndi, për këtë bekim kaq të madh,” u lut ajo. “Është e mrekullueshme. Kurrë nuk prisja të merrja këtë lloj bekimi, pa punuar. Por Perëndia përgatiti gjithçka për mua. Pikërisht ashtu si Jezusi tha, të Luka 18:27, ‘Gjëra të pamundshme për njerëzit janë të mundshme për Perëndinë’”.

Ofertat tuaja të Sabatit të 13të, gjashtë vjet më parë, ndihmuan për të hapur shkollën e vetme Adventiste në Timorin Lindor. Një pjesë e ofertave të këtij tremujori do të ndihmojë në ndërtimin e një konvikti që fëmijë, nga fshatra të largëta, të mund të studiojnë në shkollë. Faleminderit që planifikoni një ofertë bujare.