---
title:  Nuk ngelet më asnjë sakrificë për mëkatin
date:  08/02/2022
---

Paralajmërimi i Hebrenjve 6: 4–6 është shumë i ngjashëm me paralajmërimin e gjetur tek Hebrenjve 10: 26–29. Pali shpjegon se refuzimi i sakrificës së Jezusit do t'i lërë lexuesit pa asnjë mjet për faljen e mëkatit, sepse nuk ka mjete të tjera për atë falje përveç Jezusit (Heb. 10: 1-14).

`Lexoni Hebrenjve 10: 26–29. Në cilat nga tri mënyrat e përshkruan autori mëkatin për të cilin nuk ka falje?`

Autori nuk thotë se nuk ka shlyerje për asnjë mëkat të kryer pas marrjes së njohurisë për të vërtetën. Perëndia e ka caktuar Jezusin si Avokatin tonë (1 Gjonit 2: 1). Nëpërmjet Tij ne kemi faljen e mëkateve (1 Gjonit 1: 9). Mëkati për të cilin nuk ka flijim apo shlyerje përshkruhet si shkelja e Birit të Perëndisë nën këmbë, përdhosja e gjakut të Besëlidhjes dhe fyerja e Frymës së Shenjtë (Heb. 10:29). Le të rishikojmë kuptimin e këtyre shprehjeve.

Shprehja "shkelni Birin e Perëndisë nën këmbë" (Heb. 10:29) përshkruan refuzimin e sundimit të Jezusit. Titulli "Biri i Perëndisë" i kujtoi audiencës se Perëndia e ka vendosur Jezusin në të djathtën e Tij dhe i premtoi që t'i bënte armiqtë e Tij "një stol këmbësh" për këmbët e Tij (Heb. 1:13; shih gjithashtu Heb. 1: 5–12, 14). Shkelja e Jezusit nën këmbë nënkupton se apostati e ka trajtuar Jezusin si një armik. Në kontekstin e argumentit të letrës (Heb. 1:13), mund të nënkuptohet se, përsa i përket jetës së apostatit, Jezusi është hequr nga froni, (i cili tani është zënë nga vetë apostati) dhe është vendosur si stol këmbësh në fakt. Kjo është ajo që Luciferi donte të bënte në qiell (Isa. 14: 12-14) dhe atë që "kundërshtari" do të përpiqej të bënte në të ardhmen (2 Thes. 2: 3, 4).

Shprehja "ka përdhosur gjakun e besëlidhjes" i referohet refuzimit të flijimit të Jezusit (Heb. 9: 15–22). Kjo nënkupton që gjaku i Jezusit nuk ka fuqi pastruese.

Shprehja "të fyesh Frymën e hirit" është shumë e fuqishme. Termi grek enybrisas ("fyerje, zemërim") përfshin shfaqjen e krenarisë, e cila i referohet "paturpësisë" ose "arrogancës". Ky term qëndron në kontrast të plotë me përshkrimin e Frymës së Shenjtë si "Fryma e hirit". Kjo nënkupton që apostati iu përgjigj ofertës së hirit të Perëndisë me një fyerje.

Apostati është në një pozitë të pambrojtur. Ai hedh poshtë Jezusin, sakrificën e Tij dhe Frymën e Shenjtë.