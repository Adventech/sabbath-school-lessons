---
title:  Për më tepër studim
date:  11/02/2022
---

Lexoni Ellen G. White, “Gjoni i Dashur”, f. 539–545, te Veprat e Apostujve; "Juda", f. 716–722, në Biografinë e Dashurisë.

"Lufta kundër vetes është beteja më e madhe që është zhvilluar ndonjëherë. Dorëzimi i vetvetes, dorëzimi i të gjithë vullnetit tek Perëndia, kërkon një luftë; por shpirti duhet t'i nënshtrohet Perëndisë para se të përtërihet në shenjtëri " - Ellen G. White, Hapat drejt Krishtit, f. 43

“Gjoni donte të bëhej si Jezusi dhe nën ndikimin transformues të dashurisë së Krishtit ai u bë zemërbutë dhe i përulur. Vetvetja u fsheh tek Jezusi. Mbi të gjithë shokët e tij, Gjoni iu nënshtrua fuqisë së asaj jete të mrekullueshme...

“Ishte dashuria e thellë e Gjonit për Krishtin që e bëri atë të dëshirojë gjithmonë të jetë pranë tij. Shpëtimtari i donte të gjithë, Të Dymbëdhjetë, por ai i Gjonit ishte shpirti më pranues. Ai ishte më i ri se të tjerët, dhe me më shumë besim, si ai i një fëmije të çiltër, ai i hapi zemrën Jezusit. Kështu ai erdhi e u afrua me më shumë simpati ndaj Krishtit dhe nëpërmjet tij, mësimi më i thellë shpirtëror i Shpëtimtarit iu komunikua njerëzve...

“Bukuria e shenjtërisë, që e kishte transformuar shkëlqeu me një shkëlqim të ngjashëm me Krishtin prej fytyrës së tij. Në adhurim dhe dashuri ai e pa Shpëtimtarin derisa ngjashmëria me Krishtin dhe shoqërimi me Të u bënë dëshira e tij e vetme dhe në karakterin e tij u pasqyrua karakteri i Mësuesit të tij ” - Ellen G. White, Veprat e Apostujve, f. 544, 545.

**Pyetje për diskutim**

`1.	Jetët e Gjonit, dishepullit të dashur dhe Judë Iskariotit japin një kontrast të rëndësishëm. Kur Jezusi pa Gjonin dhe vëllain e tij, Ai i quajti ata Boanerges, bij të bubullimës. Gjoni kishte defekte të rënda. Juda gjithashtu kishte defekte, por ato nuk ishin më dramatike ose më serioze se ato të Gjonit. Pse Gjoni u shndërrua ndaj imazhit të Jezusit, ndërsa Juda bëri mëkatin kundër Frymës së Shenjtë? Cili ishte ndryshimi?`

`2. Jezusi i fton besimtarët të marrin kryqet e tyre dhe ta ndjekin Atë. Cili është ndryshimi midis marrjes së kryqit dhe nënshtrimit ndaj abuzimit nga të tjerët?`

`3. Pse Perëndia kërkon një dorëzim total të jetës sonë tek Ai? Cila është marrëdhënia midis vullnetit të lirë dhe shpëtimit?`

Sot në Shqipëri dielli perëndon në orën 17:09,në Kosovë - në 17:05. Sabat të lumtur!