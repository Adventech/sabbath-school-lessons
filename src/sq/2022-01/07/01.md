---
title:  Jezusi, Spiranca e Shpirtit
date:  05/02/2022
---

### Lexoni për studimin e kësaj jave
Heb. 6: 4–6; Mat. 16:24; Rom. 6: 6; Heb. 10: 26–29; Heb. 6: 9–13; Heb. 6: 17-20.

> <p>Vargu Përmendësh</p>
> “Kjo shpresë që ne kemi është si një spirancë e sigurtë dhe e patundur, dhe që hyn deri në brendësinë e velit, ku ka hyrë Krishti, si pararendës për ne, pasi u bë kryeprift në amshim sipas rendit të Melkisedekut” (Hebrenjve 6:19, 20).

Hebrenjve 5: 11–6: 20 ndërpret ekspozicionin teologjik në lidhje me priftërimin e Jezusit në emrin tonë. Pali bën një paralajmërim të ashpër në lidhje me rrezikun e largimit nga Krishti.

Me sa duket, njerëzit ishin në rrezik real nga zbritja nga shpati i rrëshqitshëm i mëshirës për veten dhe mosbesimit. Apostulli Pal është i shqetësuar se lexuesve dhe dëgjuesve të tij mund t'u jenë zbehur shqisat e tyre shpirtërore për shkak të situatave të vështira me të cilat po përballeshin, dhe kështu ata kishin një stanjacion rritjeje shpirtërore, në të kuptuarit dhe përvojës së tyre të ungjillit.

A nuk është ky një rrezik potencial për të gjithë ne, duke u dekurajuar për shkak të sprovave dhe duke u larguar nga besimi?

Paralajmërimi i ashpër arrin kulmin, në një inkurajim të dashur. Pali shpreh besim tek lexuesit e tij dhe lartëson Jezusin si mishërimin e premtimit të pakthyeshëm të Perëndisë për shpëtimin ndaj tyre (Heb. 6: 9–20). Ky cikël paralajmërimi dhe inkurajimi përsëritet tek Hebrenjve 10: 26–39.

Ne do ta studiojmë këtë cikël dhe do të përqendrohemi në fjalët e forta inkurajuese që Jezusi na siguron.

_\*Studioni mësimin e kësaj jave për t'u përgatitur për Sabatin, 12 Shkurt._