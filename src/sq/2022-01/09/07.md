---
title:  Për më tepër studim
date:  25/02/2022
---

Lexoni tek librin e Ellen G. White, Biografia e Dashurisë, kapitullin “Kalvari,” dhe “ ‘Mori fund’ ”.

Profesori Jiri Moskala ka shpjeguar natyrën e gjykimit para ardhjes së Krishtit. Zoti “nuk do të tregojë mëkatet e mia si në një ekspozitë. Përkundrazi, Ai do të theksojë pikë së pari tek hiri i Tij i mahnitshëm dhe transformues, dhe para tërë universit, si Dëshmitari i vërtetë i gjithë jetës sime, do të shpjegojë qëndrimin tim ndaj Zotit, motivet e mia të brendshme, veprat e mia, orientimin dhe drejtimin e jetës sime. Ai do t’i tregojë të gjitha. Jezusi do të dëshmojë që unë kam bërë shumë gabime, që kam shkelur ligjin e Tij të shenjtë, por gjithashtu që unë jam penduar, kam kërkuar falje dhe jam ndryshuar me anë të hirit të Tij. Ai do të shpalli: ‘Gjaku im është i mjaftueshëm për mëkatarin Moskala; jeta e tij është orientuar ndaj Meje, qëndrimi i Tij ndaj Meje dhe njerëzve të tjerë është i dashur dhe joegoist; ai është i besueshëm, ai është shërbëtori im i mirë dhe besnik.’ ”—“Toward a Biblical Theology of God’s Judgment: A Celebration of the Cross in Seven Phases of Divine Universal Judgment,” Journal of the Adventist Theological Society 15 (Spring 2004): fq. 155.

“Kryqi i Krishtit, si për të shpëtuarit ashtu edhe për ata që nuk mëkatuan, do të jetë shkenca dhe kënga e tyre. Më pas do të shihet si lavdia, e cila shkëlqen në fytyrën e Jezusit do të jetë lavdia e dashurisë vetësakrifikuese. Një dritë nga Kalvari do të shihet, që ligji i dashurisë vetmohuese është ligji i jetës për tokën dhe qiellin; dashuria që ‘nuk kërkon të sajën’ e ka burimin e saj në zemrën e Perëndisë; dhe në Atë, të përulurin dhe të butin tregohet karakteri i Atij, që banon në dritën, së cilës asnjë njeri nuk mund t’i afrohet.”—Ellen G. White, Biografia e Dashurisë, fq. 6, 7.

**Pyetje për diskutim**

`1.	Qeniet njerëzore gjithmonë kanë patur prirje për t’i ofruar Zotit sakrifica të ndryshme në shkëmbim për faljen dhe shpëtimin. Disa ofrojnë Zotit veprat heroike (pelegrinazhe, etj.), të tjerët ofrojnë një jetë shërbese ose veprat vetprivuese, etj. Si duhet të konsiderojmë këto veprat në dritën e sakrificës së Jezusit dhe të pohimit nga Shkrimet e Shenjta që kryqi i ka dhënë fund tërë sakrificave (Dan. 9:27, Heb. 10:18)?`

`2.	Në të njëjtën kohë, cili është roli i sakrificës në jetën e një besimtari? Çfarë nënkuptonte Jezusi duke thënë se ne duhet të marrim kryqin tonë dhe të ndjekim Atë  (Mat. 16:24), ose çfarë nënkuptonte Pali kur thoshte që ne duhet të ofrojmë trupat tona si “fli të gjallë, të shenjtëruar, të pëlqyer te Perëndia” (Rom. 12:1)? Çfarë lidhje ka midis udhëzimeve të Jezusit dhe ato të Palit (Mat. 16:24, Rom. 12:1) dhe mesazhi i Letrës së Hebrenjve 13:15, 16?`

Sot në Shqipëri dielli perëndon në orën 17:26,në Kosovë - në 17:22. Sabat të lumtur!