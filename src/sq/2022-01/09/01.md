---
title:  Jezusi, sakrifica e përsosur
date:  19/02/2022
---

### Lexoni për studimin e kësaj jave
Heb. 9:15, Zan. 15:6–21, Jer. 34:8–22, Efes. 3:14–19, Heb.7:27, Heb. 10:10, Heb. 9:22–28.

> <p>Vargu përmendësh</p>
> “Sepse, me një ofertë të vetme, ai i bëri të përsosur për gjithnjë ata që shenjtërohen(Hebrenjve 10:14).

Ideja që një njeri i shpallur fajtor dhe i ekzekutuar në kryq të adhurohej, ishte shumë ofenduese në botëkuptimin e lashtë.

Referencat sporadike që lidheshin me kryqin në literaturën Romake na tregojnë që kjo ishte diçka e neveritshme. Sipas judenjve, ligji thoshte se një njeri i varur në një trung apo pemë ishte i mallkuar nga Perëndia (Ligj.Përtërirë 21:23)

Kështu pra, motivet e hershme në pikturat Kristiane të katakombeve ishin palloi (me shumë gjasa simbolizonte pavdekësinë), pëllumbi, palma e fitores së atletëve dhe peshku. Më vonë u shfaqën tema të tjera: Akra e Noeut; Abrahami që sakrifikonte një dash në vend të Isakut;Danieli në gropën e luanëve;Jona që villet jashtë nga peshku gjigand;një bari që mban në duar një qingj;ose pikturime të mrekullive të ndryshme si shërimi i paralitikut ose ringjallja e Lazarit. Këto ishin simbole të shpëtimit, fitores dhe përkujdesjes. Kryqi nga ana tjetër mishëronte humbjen dhe turpërimin. E megjithatë ishte pikërisht kryqi që u bë emblema e Krishtërimit. Në fakt Pali e quajti ungjillin si thjesht “mesazhi i kryqit”(1 Kor. 1:18).

Këtë javë do ta shikojmë kryqin, ashtu siç paraqitet tek letra e Hebrenjve

_\*Studioni mësimin e kësaj jave për t’u përgatitur për Sabatin e 26 Shkurtit._