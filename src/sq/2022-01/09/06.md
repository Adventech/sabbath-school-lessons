---
title:  Gjykimi dhe karakteri i Perëndisë
date:  24/02/2022
---

`Lexoni Romakët 3:21–26; Romakët 1:16, 17; dhe Romakët 5:8. Çfarë na shpalos rreth Zotit shpengimi në Kryq për faljen e mëkateve tona?`

``

Falja e mëkateve tona përfshin dy fazat e ndërmjetësimit të Jezusit në dy vendet e Shenjtërores Qiellore. Së pari, Jezusi i hoqi mëkatet tona dhe i mbarti mbi Veten në kryq për të siguruar faljen për çdokush që beson në Të (Veprat 2:38, Veprat 5:31). Në kryq Krishti fitoi të drejtën për të falur çdokush që beson në Të, sepse Ai ka mbartur mëkatet e tyre. Ai gjithashtu ka inaguruar një besëlidhje të re, e cila i lejon të shtie ligjin e Zotit në zemrat e besimtarëve nëpërmjet Frymës së Shenjtë (Heb. 8:10–12, Ezek. 36:25–27).

Faza e dytë në shërbesën e Jezusit përbëhet nga gjykimi, pra gjykimi që ndodh para ardhjes së Tij dhe i cili ende priteshe në të ardhmen kur u shkruajtë Letra e Hebrenjve (Heb. 2:1–4; Heb. 6:2; Heb. 9:27, 28; Heb. 10:25). Ky gjykim fillon me çështjet e njerëzve të Zotit dhe është përshkruar tek Danieli 7:9–27, Mateu 22:1–14, dhe Zbulesa 14:7. Qëllimi i këtij gjykimi është të provojë që Zoti është i drejtë duke i falur njerëzit e Tij. Gjatë këtij gjykimi, do të hapen çështjet e jetëve të tyre, në mënyrë që tërë universi t’i shohin ato. Zoti do të tregojë se çfarë ndodhi në zemrat e besimtarëve dhe se si e kanë përqafuar Krishtin si Shpëtimtarin e tyre dhe e kanë pranuar Frymën e Tij në jetët e tyre.

Duke folur rreth këtij gjykimi, Ellen G. White shkroi: “Njeriu nuk mund të përballojë vetë këto akuza. Ai qëndron para Zotit në rrobat e tij të njollosura nga mëkati, duke  rrëfyer fajin e tij. Por Avokati ynë Jezusi, paraqet një apel efektiv për të gjithë ata të cilët me anë të pendimit dhe besimit kanë dorëzuar shpirtrat e tyre në mbrojtjen e Tij. Ai mbron kauzën e tyre dhe me argumente të pathyeshme të Kalvarit, e mposht paditësin. Bindja e Tij e përsosur ndaj ligjit të Perëndisë deri në vdekjen e kryqit, i ka dhënë Krishtit tërë pushtetin në Qiell dhe në Tokë, dhe Ai  kërkon mëshirën e Atit të Tij dhe pajtimin për njeriun fajtor. . . . Por ndërsa kuptojmë gjendjen tonë mëkatare, ne duhet të mbështetëmi tek Krishti si drejtësia, shenjtëria dhe shpengimi ynë. Ne nuk mund të përgjigjemi ndaj akuzave të Satanit kundër nesh. Vetëm Krishti mund të mbrojë kauzën tonë në mënyrë efektive. Ai është i aftë për të heshtur paditësin me argumentat e bazuar jo mbi meritat tona por të Tijat.”—Testimonies for the Church, vol. 5, fq. 471, 472.

`Përse kryqi dhe shërbesa e Krishtit për ne sugjeron se ne duhet të presim gjykimin me konfidencë, por gjithashtu me përulje dhe pendim?`