---
title:  Histori misioni
date:  25/02/2022
---

#### Histori misionare nga Laosi

E përndjekur për shkak të besimit

Kina, 14 vjeç

Kina, duke gulçuar dhe djersitur, vrapoi deri tek shtëpia e pastorit të Kishës Adventiste, në Laos, dhe e goditi derën fort. Vajza, 14 vjeçare, kishte arritur të priste litarin, që prindërit kishin përdorur për të lidhur duart e saj.

Prindërit e saj e kishin rrahur dhe vëllai i madh e kishte goditur në fytyrë dhe në trup.

Krimi i saj?

Jeta e vajzës u kthye me kokë poshtë sepse ajo kishte vendosur të pagëzohej dhe t’i bashkohej Kishës Adventiste.

Prindërit, që kishin qënë të dashur dhe të kujdesshëm, u kthyen kundër saj dhe filluan ta rrihnin, që ta detyronin të kthehej në besimin e tyre tradicional.

Por Kina ishte e vendosur dhe refuzoi të hiqte dorë nga besimi i saj.

Kurajoja e saj, para vuajtes, ishte e habitshme. Miqtë e saj të rinj Adventistë, nuk i ofronin ndonjë privilegj. Ata ishin një grup i vogël besimtarësh, pjesa më e madhe gra, që ishin punëtore dhe fermere të varfra, që mezi paguanin shpenzimet mujore.

Ndoshta Kina ishte prekur nga dashuria e tyre. Ndoshta Jezusi, nëpërmjet Frymës së Shenjtë, e kishte bekuar me një paqe të brendshme dhe shpresë që i jepte forcë të qëndronte e fortë, para presionit dhe persekutimit nga vetë familja e saj. Diçka rreth Jezusit i kishte bërë kaq shumë përshtypje, sa ajo ishte e gatshme të rrezikonte gjithçka për Të.

Por, sa kohë mund të kalonte ashtu? Sa kohë mund të duronte të rrahurat nga prindërit dhe i vëllai? Ku mund të shkonte për ndihmë dhe strehë?

Kina nuk kishte ku të shkonte dhe kishte frikë të kthehej në shtëpi. Ajo nuk mund të shkonte as në shtëpitë e të afërmve sepse edhe ata mendonin se ajo duhet të hiqte dorë nga besimi tek Jezusi. Ajo nuk mund të shkonte as tek shefi i fshatit sepse ai ishte i një i afërmi i tyre dhe ai mendonte se vajza duhej t’u bindej prindërve në gjithçka.

Bindja ndaj prindërve është diçka e mirë dhe duhet bërë. Është gjëja më normale në Laos dhe është edhe Biblike. Tek Efesianëve 6:1 thuhet “Fëmijë, binduni prindërve tuaj në Zotin, sepse kjo është e drejtë”. Por deri në ç’pikë fëmijët duhet t’u binden prindërve?

Me trupin e mbuluar me të vrara, Kina shkoi në shtëpinë e pastorit. Por ajo nuk mund të rrinte aty gjatë. Pastori e dërgoi të rrinte me një nga të afërmit e tij të besuar, para se prindërit të vinin ta kërkonin.

Pesë ditë më vonë, Kina vazhdontë të fshihej nga prindërit. Ajo nuk mund të shkonte në shtëpi. Ajo kishte frikë të kthehej sepse ata e kishin rrahur shumë herë. Herën e fundit, i ati kishte marrë një armë dhe kishte qëlluar mbi kokën e saj.

Megjithëse e lënduar fizikisht, impakti i kërcënimeve dhe të rrahurave në gjendjen mendore të Kinës janë ende të paqarta.

Lutuni për Kinën. Lutuni që ajo të ketë forcë të durojë vështirësitë e sjella nga familja e saj. Lutuni që ajo të mbrohet nga engjëjt e Perëndisë. Lutuni për prindërit e saj dhe anëtarët e tjerë të familjes; që zemrat e tyre të zbuten dhe ata të mund të shohin dritën e ungjillit ose që, të paktën, të lejojnë vajzën e tyre të jetë e lirë të ndjekë ndërgjegjen e saj. Lutuni gjithashtu, që anëtarët e kishës të mund të gjejnë mënyrë që kjo vajzë të gjejë një vend të sigurt. Ndoshta ajo mund të marrë pasaportën dhe të studiojë në ndonjë shkollë Adventiste, jashtë vendit. Lutuni që anëtarët e kishës të mund t’i përballojnë këto situata me dituri.

Një pjesë e Ofertave të Sabatit të 13të të këtij tremujori do ndihmojnë në hapjen e një shkolle, në Laos, ku vajza si Kina të mund të studiojnë. Faleminderit për ofertat tuaja misionare, që ndihmojnë në përhapjen e ungjillit, rreth e rrotull botës.

*Kina është pseudonim, jo emri i vërtetë i vajzës.

Shënime nga Misioni:

-	Territori i Laosit është pjesë e Unionit të Azisë Juglindore, në Divizionin e Azisë dhe Paqësorit Jugor. Vendi i parë i misionit Adventist, u hap nga Richard C. Hall dhe familja e tij, në vitin 1957, në Nam Tha, në një nga provincat veriperëndimore. Pak kohë më vonë, Nai Mun Lansri dhe Abel Pangan me bashkëshorten e tij u bashkuan me ta dhe, në 1961, u organizua një kishë me 44 anëtarë, pjesa më e madhe nga grupi etnik Maeo. Në 1962, i gjithë stafi i misionit u largua nga Laosi, për shkak të luftës. Pak pasi misionarët u larguan, ndërtesa e misionit u shkatërrua.

-	Rajoni i Laosit ka 1.908 anëtarë, të cilët adhurojnë në ky kisha dhe tre grupe. Më një popullsi prej 7.242.000 banorësh, ka një Adventist për çdo 3.796 banorë.