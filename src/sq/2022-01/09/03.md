---
title:  Mënyra të ndryshme Sakrificash
date:  21/02/2022
---

Vdekja e Jezusit mundësoi faljen, apo shlyerjen për mëkatet. Shlyerja e mëkateve, gjithsesi nënkupton më shumë sesa thjesht anullimi i denimit për shkeljet e besëlidhjes. Ajo përfshin edhe element të tjerë po aq të rëndësishëm. Ja përse sistemi i sakrificave i Izraelit kishte pesë lloje të ndryshme sakrificash. Secila prej tyre ishte e nevojshme për të shprehur kuptimin e pasur e të gjerë të kryqit të Krishtit.

`Lexoni Efesianëve 3:14-19. Cila ishte kërkesa e lutjes së Palit për besimtarët?`

``

Oferta e olokausit (apo e ofertës së djegur) kërkonte që e gjithë kafsha të konsumohej (digjej) në altar (Levetiku 1). Ajo përfaqësonte Jezusin, jeta e të cilit u konsumua për ne. Shlyerja kërkonte përkushtimin total të Jezusit për ne. Edhe pse Ai ishte i barabartë me Perëndinë, Jezusi e “zbrazi veten e vet duke marrë trajtën e shërbëtorit” (Filipianët 2:5-8).

Ofertat e drithrave ishin një dhuratë falenderimi për përkujdesjen e Zotit ndaj popullit të Tij (Levetiku 2). Ajo gjithashtu përfaqëson Jezusin, “bukën e jetës” (Gjoni 6:35,48), nëpërmjet të cilit ne kemi jetën e përjetshme.

Paqja ose oferta e mbledhjes së komunitetit (fellowship) kërkonte një vakt të përbashkët me miqtë dhe familjet për të festuar mirëqenien qe Perëndia u kishte falur (Levetiku 3). Ajo përfaqësonte Krishtin, sakrifica e të cilit na mundësoi ne paqen.(Isa. 53:5, Rom. 5:1, Efes. 2:14). Ajo gjithashtu e vinte theksin tek nevoja që ne kemi për të marrë pjesë tek sakrifica e Jezusit duke ngrënë nga trupi i Tij dhe duke pirë nga gjaku i Tij. (Gjoni 6:51-56).

Oferta e pastrimit, mundësonte shlyerjen për mëkatet (Lev.4:1-5:13). Kjo sacrificë nënvizonte pikërisht pastrimin nga mëkatet nëpërmjet gjakut të kafshës-i cili përfaqësonte jetën e saj (Lev.17:11) dhe ishte një simbol që drejtonte tek gjaku i Jezusit, i cili na shpengon nga mëkatet tona.(Mat. 26:28, Rom. 3:25, Heb. 9:14).

Faji, ose oferta e dëmshpërblimit (Lev.5:14-6:7) ofronte falje në rastet kur dëmi apo shkelja mund të riparohej. Kjo na tregon se falja e Perëndisë nuk na çliron nga përgjegjësia që kemi për t’ia rregulluar apo ndrequr, nëse ishte e mundur, dëmin atyre të cilëve u kemi bërë padrejtësi.

Sakrificat e shenjtërores na mësojnë se përjetimi i shpëtimit është më tepër sesa thjesht pranimi i Jezusit si zëvendësuesi ynë. Ne na duhet edhe të “ushqehemi” prej Tij, të ndajmë benefitet me të tjerët dhe t’i sigurojmë restaurim e dëmshpërblim atyre, të cilëve u kemi bërë keq.