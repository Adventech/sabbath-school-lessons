---
title:  Përse nevojiteshin sakrificat?
date:  20/02/2022
---

Hebrenjve 9:15 na shpjegon se vdekja e Jezusit nëpërmjet sacrifices kishte si qëllim të arrinte “shlyerjen e shkeljeve që ishin bërë nën besëlidhjen e pare,” në mënyrë që njerëzit e Perëndisë të mund të merrnin premtimin e trashëgimisë së përjetshme”.

Në Lindjen e Afërme të lashtë, një marrëveshje midis dy personave ose kombeve ishte diçka serioze. Ajo nënkuptonte një shkëmbim premtimesh sipas një betimi. Kjo implikonte supozimin që perënditë do të ndëshkonin ata që e shkelnin betimin. Shpesh here, këto marrëveshje apo besëlidhje ratifikoheshin nëpërmjet sakrifikimit të kafshëve.

Për shembull, kur Perëndia bëri një besëlidhje me Abrahamin, ceremonia përfshinte sakrifikimin e një kafshe dhe ndarjen e saj në dy pjesë.(Zan. 15:6–21). Të dyja palët ecnin midis copave, si një shenjë që ato kafshë përfaqësonin fatin e palës që e shkelte besëlidhjen. Në mënyrë domethënëse vetëm Perëndia ecte midis kafshëve, me qëllim që t’I komunikonte Abrahamit faktin që Ai nuk do ta tradhëtonte premtimin e Tij.

Krahasoni Zanafillën 15:6-21 dhe Jeremian 34:8-22. Çfarë na mësojnë këto vargje rreth besëlidhjes?

``

Besëlidhja me Perëndinë i dha Izraelit aksesin për tek Toka e Premtuar si pjesë e trashëgimisë së tyre. Gjithsesi ajo përfshinte një set urdhërimesh si dhe spërkatjen me gjak të altarit. Kjo spërkatje nënkuptonte fatin që e priste palën që do të thyente besëlidhjen. Kjo është arsyeja përse në letrën e Hebrenjve thuhet se “pa derdhje gjaku nuk ka falje (të mëkateve) - Hebrenjve 9:22.

Kur Izraeli e theu besëlidhjen, Perëndia u përball me një dilemë të dhimbshme. Besëlidhja kërkonte vdekjen e pales që nuk i përmbahej asaj, por Zoti i donte njerëzit e Tij. Nëse Perëndia do ta kishte parë këte gjë në një mënyre tjetër apo nuk do të dënonte shkelësin, urdhërimet e Tij nuk do të ishin të zbatueshme kurrë dhe kjo botë to të zhytej në kaos.

Biri i Perëndisë u vetëofrua si Zëvendësuesi. Ai vdiq në vendin tone në mënyrë që ne “të mund të merrnim premtimin e trashëgimisë së amshuar”(Heb. 9:15, 26; Rom. 3:21–26). Kjo na tregon se Ai do të lartësonte shenjtërinë e ligjit të Tij, duke shpëtuar në të njejtën kohë ata që e thyen atë ligj. Dhe Ai mund ta bënte këtë vetëm nëpërmjet kryqit.

`Si mund të shohim këtu se sa themelor është ligji për mesazhin e ungjillit?`