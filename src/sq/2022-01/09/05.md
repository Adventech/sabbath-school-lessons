---
title:  Kryqi dhe çmimi i faljes
date:  23/02/2022
---

`Lexoni Hebrenjve 9:22–28. Çfarë na thotë ky tekst në lidhje me punën e Krishtit në shenjtëroren qiellore?`

``

Ideja se tabernakulli qiellor ka nevojë të pastrohet ,bën sens në kontekstin e shenjtërores së Besëlidhjes së vjetër. Shenjtërorja është symbol i qeverisë së Perëndisë. (1 Sam. 4:4, 2 Sam. 6:2), dhe mënyra se si Zoti reagon ndaj mëkatit të njerëzve të Tij, ka ndikim tek perceptimi i publikut për drejtësinë e udhëheqjes së Tij (Psa. 97:2). Si sundimtar, Perëndia është Gjykatësi i njerëzve të Tij, dhe pritshmëria është që Ai të jetë i drejtë duke lartësuar të pafajshmit dhe duke dënuar fajtorët. Kështu, kur Perëndia e fal mëkatarin, Ai mban përgjegjësi juridike. Shenjtërorja, e cila përfaqëson karakterin dhe administrimin e Perëndisë, në këtë moment njolloset. Kjo shpjegon faktin se përse Perëndia mbart mëkatet tona, kur Ai fal(Exod. 34:7, Num. 14:17–19, fjala origjinale hebraike per “faljen” [nōśēʾ] në këto vargje ka kuptimin “të mbash mbi shpinë”.

Sistemi i sakrificave në shenjtëroren Izraelite ilustronte pikërisht këtë çështje. Kur dikush kërkonte falje, ai sillte një kafshë si sacrificë për të, rrëfente mëkatet mbi të dhe pastaj e sakrifikonte duke e vrarë. Gjaku i kafshës shpërndahej mbi brirët e altarit ose spërkatej përpara velit tek dhoma e pare. Kështu mëkati simbolikisht transferohej tek shenjtërorja. Perëndia mbarti mëkatet e njerëzve dhe i mbajti mbi Vete.

Në sistemin e Izraelit, pastrimi nga mëkatet apo shlyerja, ndahej në dy faza. Përgjatë vitit, mëkatarët e penduar sillnin sakrificat tek shenjtërorja, i cili i pastronte nga mëkatet, por i transferonte këto mëkate pikërisht tek shenjtërorja, pra tek vetë Zoti. Në fund të vitit, në Ditën e Shlyerjes, e cila ishte dita e gjykimit, Perëndia, pastronte shenjtëroren, duke fshire kështu përgjegjësine juridike duke e transferuar mëkatin nga shenjtërorja tek cjapi Azazeli, që përfaqësonte Satanin. (Lev. 16:15–22).

Ky system dy-fazësh përfaqësohej nga dy dhomat e shenjtërores tokësore, e cila ishte pasqyrë e shenjtërores qiellore (Eksod. 25:9, Heb. 8:5), i lejoi Perëndisë të tregonte mëshirën dhe drejtësinë në të njejtën kohë. Ata që rrëfenin mëkatet e tyre përgjatë vitit tregonin besnikëri ndaj Zotit duke mbajtur një pushim solemn dhe duke u përulur në Ditën Shlyerjes (Lev. 16:29–31). Ata që nuk tregonin besnikëri shafrroseshin (Lev. 23:27–32).

`Mendoni për pak çaste se çfarë dënimi do të meritonit nëse do të gjykoheshit me drejtës për mëkatet tuaja Si ju ndihmon kjo e vërtetë për të kuptuar atë çka bërë Krishti për ju?`