---
title:  Sakrifica e përsosur e Jezusit
date:  22/02/2022
---

`Lexoni Hebrenjve 7:27 dhe Hebrenjve 10:10. Si përshkruhet sakrifica e Jezusit në këto pasazhe?`

``

Priftërinjt e Levit – që ishin “të shumtë në numër pasi vdekja nuk i lejonte të qëndronin përgjithnjë” (Heb.7:23) – në ndryshim nga Jezusi, i cili jeton përgjithmonë dhe ka priftëri të përjetshme (Heb.7:24,25).Priftërinjtë e Levit ofroni sakrifica dhe dhurata “çdo ditë” (Heb.7:27) dhe çdo vit (Heb.9:25), “të cilat nuk mund ta përsosnin ndërgjegjen e atyre që e kryenin shërbesën” (Heb.9:9;  Heb.10:1–4).

Jezusi, gjithsesi e ofroi veten e vet “njëherë e përgjithmonë”, me një sakrifice të vetme (Heb. 10:10, 12–14), e cila e pastron ndërgjegjen tonë (Heb.9:14, Heb.10:1–10) dhe e largon mëkatin(Heb. 9:26). Sakrifica e Jezusit është superior nga ajo e kafshëve sepse Ai ishte biri i Perëndisë(Heb.7:26–28), i cili e përmbushi në mënyrë të përsosur vullnetin e Perëndisë (Heb. 10:5–10).

Përshkrimi i sakrificës së Jezusit si një sakrificë e bërë njëherë e përgjithmonë ka disa implikime të rëndësishme.

Së pari, sakrifica e Jezusit është efektivisht perfekte dhe kurrë e tejkaluar. Sakrificat e sistemit të Levetikut përsëriteshin sepse ato nuk ishin efektive; “sepse përndryshe do të kishin pushuar t’i ofronin, sepse ata që e kryenin këtë shërbesë, si të pastroheshin një herë, a nuk do të kishin më asnjë vetëdije për mëkatet?” (Heb.10:2).

Së dyti, të gjitha llojet e ndryshme të sakrificave të Besëlidhjes së Vjetër u përmbushën në kryq. Kështu pra Jezusi, jo vetëm na pastron nga mëkati (Heb.9:14), por Ai na jep edhe shenjtërimin (Heb.10:10-14) duke e larguar mëkatin nga jetët tona.(Heb.9:26). Përpara se priftërinjtë të mund t’i afroheshin Perëndisë në shenjtërore dhe të ndërmjetësonin për popullin, ata duhet të pastroheshin dhe shenjtëroheshin (Levetiku 8,9). Sakrifica e Jezusit na pastron dhe na shenjtëron (Heb.10:10-14) në mënyrë që ne të mund t’i afrohemi Perëndisë me siguri (Heb.10:19-23) dhe t’i shërbejmë Atij si “një priftëri mbretërore”(Heb. 9:14, 1 Pjet. 2:9).

Së fundmi, sakrifica e Jezusit na jep ushqim për jetën tonë shpirtërore. Ajo na jep një shembull, të cilin duhet ta ndjekim. Kështu letra e Hebrenjve na fton që t’i mbajmë sytë drejt Jezusit, veçanërisht tek ngjarjet e krqyit si dhe na fton që të udhëhiqemi prej Tij. (Heb.12:1–4, Heb.13:12, 13).

`Kryqi është baza e gjitha privilegjeve që Perëndia na ka dhuruar. Ai na jep pastrim nga mëkati, shenjtërimin për të shërbyer dhe ushqimin e nevojshëm për t’u rritur. Si mund të përjetojmë më mire atë çka na është dhënë në Jezusin?`