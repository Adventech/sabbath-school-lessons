---
title:  Histori misioni
date:  18/03/2022
---

#### Histori misionare nga Tailanda

Të falësh Mamanë (pjesa 2)

Sharmeinë Ku, 38 vjeç

Nga java e kaluar: Pasi Sharmeinë ia dha jetën Jezusit, në Malajzi, ajo kuptoi se duhet të respektonte dhe nderonte mamanë e saj, ashtu si thuhet te urdhërimi i pestë. Por si?

Përgjatë dy viteve, u luta shumë për këtë mëkat timin, dhe ndonjëherë edhe pyesja Perëndinë.

“Perëndi, si do të më ndryshosh?” Lutesha unë. “Të lutem bëj diçka.”

Dy vëllezërit e mi erdhën nga Malajzia, për një takim të familjes, në 2018. Motra dhe bashkëshorti i saj erdhën nga Shtetet e Bashkuara dhe vëllai i vogël erdhi nga Tailanda. Ishte një rast i rallë, kur e gjithë familja ishte bashkë, sepse jetonim kaq larg. Vëllai im, Luther, që është 11 vjet më i vogël se unë, e vuri re konfliktin me Mamanë. Ditën që u kthye në Tailandë, ai më la një letër, në librin e meditimit mëngjesor. Letrën e gjeta të nesërmen. Ai shkruante:

Po e shkruaj këtë letër me zemër të trishtuar. E falenderoj Perëndinë që ti ke mësuar shumë të vërteta dhe ke bërë ndryshime pozitive në jetën tënde. Është gëzim i vërtetë të shoh motrën time të ecë në këtë rrugë dhe kjo më bën krenar për ty. Lavdi Perëndisë!

Pasi u luta dhe mendova për gjendjen time mëkatare, arrija ta gjeja kurajon të të shkruaja, nga zemra, rreth marrëdhënies tënde më mamanë tonë.

E kuptoj që mamaja jonë nuk është e përkryer. Ka raste që ajo bëhet e paarsyeshme dhe na ngre nervat. Por, ajo është mamaja që Zoti ynë i përkyer na dha, për ta duajtur, trajtuar me respekt dhe për t’iu bindur. E di shumë mirë që ajo ka të metat e saj, por qëllimi i saj është gjithmonë ai i nënës ndaj fëmijës, të cilin ajo e do shumë. Ndoshta, ne kurrë nuk do të kemi privilegjin të kuptojmë tërësisht pse ajo bën ato që bën. Kam frikë se ti nuk e kupton se ke një sjellje impulsive ndaj mamasë sonë, që mund të jetë e paarsyeshme dhe tregon frytet padurimit, egos dhe krenarisë. Gjithashtu, kam frikë se kjo mund të jetë një pengesë për ty, kur njerëzit rreth e rrotull teje shohin se si ti e trajton mamanë dhe si flet rreth saj.

Përsëri, e shkruaj këtë me zemër të thyer dhe me qëllimin për të qortuar motrën që e dua shumë. Ndoshta nuk e thashë ashtu si duhej, por besoj dhe lutem që vetë Fryma e Shenjtë t’i flasë zemrës tënde dhe të të japë shpirtin e paqes.

Me shumë dashuri dhe lutje,

Vëllai yt i vogël.

Pasi e lexova letrën, qava për më tepër se një orë, duke i kërkuar Perëndisë falje dhe duke e lavdëruar që më foli, nëpërmjet vëllait tim. Megjithëse dëshira e mishit tim ende është të mos respektoj mamanë time, nuk kam mundur ta ngrej zërin, që atë ditë. Perëndia iu përgjigj lutjeve të mia! Ashtu si Ai premtoi, “Dhe unë do t'ju jap atyre një zemër tjetër dhe do t'u shtie përbrenda një frymë të re, do të heq nga mishi i tyre zemrën prej guri dhe do t'u jap një zemër prej mishi” (Ezekieli 11:19).

Marrëdhënia ime e thyer me Mamin, u riparua nëpërmjet fuqisë së Frymës së Shenjtë. E lavdëroj Perëndinë që e rregulloi marrëdhënien tonë, para se unë të largohesha nga shtëpia. Vetëm gjashtë ditë, pasi mora letrën e vëllait, shkova në Malajzinë perëndimore, për të shkuar në një kurs trajnimi Biblik, të organizuar nga kisha. Mamaja më çoi në aeroport dhe unë e përqafova fort. Ishte hera e parë që e përqafoja, në më shumë se 10 vjet. Gjashtë muaj më vonë, shkova në Tailandë dhe fillova të punoja si mësuese kopshti, në Shkollën e Misionit Adventist Ndërkombëtar, në qytetin Korat.

Ndoshta askush nuk do të më kishte fajësuar, nëse largohesha nga shtëpia pa e zgjidhur konfliktin me Mamanë. Por Perëndia nuk lejoi që mëkati im të fitonte. Perëndia, në kohën e Tij të përkryer, bëri një mrekulli në jetën tim dhe lejoi që të pastrohesha nga ky mëkat, para se të shkoja në Tailandë.

Faleminderit për Ofertat tuaja të Sabatit të 13, para tre vjetësh, të cilat ndihmuan shkollën e Sharmeinës, shkollën e Misionit Adventist Ndërkombëtar, të shtonte një shkollë të mesme dhe të ndërtonte klasa të reja. Faleminderit për lutjet tuaja për fëmijët, Sharmienën dhe mësuesit e tjerë.