---
title:  Keni ardhur tek Perëndia, Gjykatësi i të gjithëve
date:  14/03/2022
---

`Lexoni Hebrenjve 12:23. Në qoftë se kjo është një mbledhje festive, përse Perëndia është përshkruar si Gjykatësi? Si një gjykatës mund të jetë pjesa ose arsyeja e një feste? Lexoni gjithashtu Danieli 7:9, 10, 13–22.`

Festa e përshkruar tek Hebrenjve 12:22–24 e hedh fjalën për gjykimin e ardhshëm. Perëndia, Gjykatës, rri mbi krye, librat hapen, dhe rezultati i këtij gjykimi të ardhshëm është se nga këta libra populli i Perëndisë merr mbretërinë (Hebrenjve 12:28).

Kjo skenë tregon rreth gjykimit të madh para ardhjes së Krishtit, e përshkruar tek Danieli 7, ku Zoti është përshkruar si “i Lashti i ditëve” (Danieli 7:9), i ulur mbi një fron prej zjarri dhe i rrethuar nga “mijëra e mijëra”  (Danieli 7:10) engjëj. Librat u hapën (Danieli 7:10), dhe gjykimi është vendosur në favorin e “shenjtorëve të Shumë të Lartit”, të cilët pastaj “zotëruan mbretërinë” (Danieli 7:22).

Në mënyrë të ngjashme, Hebrenjve 12:22–29 përshkruan një skenë gjykimi në malin Sion, Jerusalemin qiellor, ku Zoti “Gjykatësi i të gjithëve” është rrethuar nga “një mori engjëjsh”. Kjo skenë gjithashtu përmend zjarrin (Hebrenjve 12:29). Dhe në të përmenden librat, sepse shenjtorët janë “shkruar” në ta (Hebrenjve 12:23), që do të thotë se gjykimi është në favorin e shenjtorëve.

Jezusi është në qendër të kësaj ngjarje (Hebrenjve 12:24). Ai është përshkruar si Biri i Njeriut tek Hebrenjve 2, i cili është i “kurorëzuar me lavdi dhe me nder” pasi Ai pësoi vdekjen për ne (Hebrenjve 2:9). Sipas Hebrenjve 2:10, “Biri i Njeriut” (shih Hebrenjve 2:6) vuajti në mënyrë që Ai të mund të çonte “shumë bij në lavdi”; pra, në mënyrë që edhe besimtarët të mund të kurorëzohen “me lavdi dhe me nder”. “Biri” i ka çuar besimtarët në Sion, Jerusalemin Qiellor, me anë të përfitimeve të besëlidhjes së re (Hebrenjve 12:22–24), e cila premton që ata do të marrin një mbretëri (Hebrenjve 12:28).

Prandaj ky gjykim në fakt është vërtet një lajm i mirë për besimtarët, sepse vendimi i Gjykatësit është në favorin e tyre. Ky gjykim i shfajëson. Është një gjykim që e mund armikun, dragoin, i cili është mbrapa bishave të tmerrshme, që i kanë persekutuar besimtarët në të kaluarën(Danieli 7) dhe kanë për ta bërë këtë edhe në të ardhmen (Zbulesa 13).

`Si, mësimi i sotshëm mund të na ndihmojë të kuptojmë realitetin që gjykimi i Perëndisë në mesazhet e tre engjëjve është “lajmi i mirë” i kësaj kohe? (Zbulesa 14:6, 7; krah. me Ligji i Përtërirë 32:36; 1 Kronikave 16:33¬–35).`