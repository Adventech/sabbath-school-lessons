---
title:  Për më tepër studim
date:  18/03/2022
---

“Në periudhën 1000-vjeçare nga ringjallja e parë në të dytën, bëhet gjykimi i të pabesëve. Apostulli Pal e përshkruan këtë gjykim si një ngjarje, që pason ardhjen e dytë: ‘Prandaj mos gjykoni asgjë para kohe derisa të vijë Zoti, që do të nxjerrë në dritë gjërat e fshehta të errësirës dhe do të shfaqë këshillat e zemrave’ (1 Korintasve 4:5). Danieli deklaron:‘se iu dha e drejta shenjtorëve të Shumë të Lartit’(Daniel 7:22), vetëm kur arriti i Lashti i ditëve. Gjatë kësaj kohe të drejtët mbretërojnë si princër dhe priftërinj në Perëndi. Gjoni tek Zbulesa thotë: ‘Dhe pashë frone, dhe ata u ulën mbi to dhe atyre iu dha pushteti që të gjykojnë’. ‘Ata do të jenë priftërinj të Perëndisë dhe të Krishtit dhe do të mbretërojnë me të një mijë vjet’ (Zbulesa 20:4, 6). Pikërisht kjo është koha kur Pali na parathotë se: ‘shenjtorët do të gjykojnë botën’ (1 Korintasve 6:2). Ata gjykojnë së bashku me Krishtin, njerëzit e ligj, duke i krahasuar veprat e tyre me librin-statut, Biblën, duke mbyllur çdo rast me një vendim të bazuar në aktet e kryera prej tyre. Më pas caktohet dënimi që duhet të vuajë çdo njeri i pabesë dhe ky shënohet përbri emrit të tij në librin e vdekjes.

“Krishti dhe të besuarit e Tij do të gjykojnë edhe satanin dhe engjëjt e tij mëkatarë. Pali thotë: ‘A nuk e dini ju se ne do të gjykojmë engjëj?’(vargu 3). Ndërsa Juda deklaron se ‘Ai i ruajti me pranga të përjetshme në errësirë për gjyqin e ditës së madhe, edhe engjëjt që nuk e ruajtën gjendjen e tyre të parë, po e lanë banimin e tyre’ (Juda 6)”—Ellen G. White, Konflikti i Madh, fq. 488.

**Pyetje për diskutim**

`1.	Çfarë tregon pjesëmarrja e shenjtorëve në gjykimin e të ligjve (1 Korintasve 6:3, Juda 6) rreth transparencës së Zotit para nesh, duke na treguar mirësinë dhe drejtësinë e Tij gjatë gjykimit dhe ndëshkimit të mëkatit dhe të ligësisë?`

`2. Lexoni Eksodi 32:32; Psalmi 56:8; Psalmi 69:28;`

`Psalmi 139:16; Isaia 4:3; Danieli 12:1; Malakia 3:16; Luka 10:20; Zbulesa 13:8 dhe Zbulesa 17:8. Këto janë referencat e librave të Zotit në Qiell. Çfarë është regjistruar në këta libra? Çfarë rëndësie ka që Zoti mban shënimet e lotëve tona (Psalmi 56:8), për shembull? Nëse Zoti di gjithçka, përse mban Ai libra të tillë me shënime?`

`3. Si mendoni, ç’rëndësi ka fakti që autori i Hebrenjve e mbaron argumentin e kësaj letre me drejtim tek premtimet e Danielit 7? Përse janë këto drejtime të rëndësishme në kontekstin e shërbesës së Jezusit në Qiell? Çfarë na mëson Danieli 7 rreth fundit të çdo gjëje tokësore dhe mëkatare?`

Sot në Shqipëri dielli perëndon në orën 17:50,në Kosovë - në 17:47. Sabat të lumtur!