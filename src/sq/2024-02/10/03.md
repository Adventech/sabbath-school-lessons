---
title:  Vdekja në Dhiatën e Vjetër
date:   03/06/2024
---

`Lexoni Psalmi 6:5, Psalmi 115:17, 1 Mbretërve 2:10, 1 Mbretërve 11:43, dhe 1 Mbretërve 14:20. Çfarë na mësojnë këto vargje në lidhje me gjendjen e të vdekurve?`

Dhiata e Vjetër nuk mëson se shpirti është i pavdekshëm. As nuk mëson se mbas vdekjes, besnikët shkojnë në qiell përgjithmonë, ose se, mbas vdekjes të liqtë zbresin në ferr, ku digjen përjetësisht. Mëson se vdekja është një gjumë. Libri i Mbretërve përdor shprehjen, "ata pushuan (fjetën) me etërit e tyre" për të përshkruar vdekjen e patriarkëve. Psalmet e quajnë "gjumi i vdekjes"(Ps. 13:3, krahaso Ps. 90:5). Kur i referohet vdekjes, Jobi flet se nuk zgjohet nga gjumi (Jobi 14:12). Psalmisti shton, "Sa për mua, për hir të drejtësisë do të shoh fytyrën Tënde, do të ngopem nga prania jote kur të zgjohem" (Ps. 17:15). 

Kur ushtria Asiriane u mposht dhe u shkatërrua, vdekja e ushtarëve u quajt "gjumi i tyre final" (Ps. 76:6, CJB). Ideja e vdekjes si shpirtra, që enden për të komunikuar me të gjallët nuk është fare një koncept biblik, por puro paganizëm.

Nëse nuk kuptojmë të vërtetën në lidhje me vdekjen, ngelemi të hapur për mashtrimet e Satanit. "Shumë do të konfrontohen nga frymërat e djajve, që do të personifikojnë miqtë ose të afërmit e tyre të vdekur dhe do të deklarojnë herezi të rrezikshme. Këto frymëra do t’u bëjnë thirrje simpative tona më të afërta dhe do të bëjnë mrekulli për të mbështetur thëniet e tyre. Duhet të jemi të përgatitur t’u bëjmë ballë me të vërtetën e Biblës se, të vdekurit nuk dinë asgjë dhe që këta që shfaqen si të tillë janë frymërat e djajve" - Ellen G. White, Konflikti i Madh, f. 560.

`Lexoni Danieli 12:2 dhe Jobi 19:25, 26. Çfarë elementë në lidhje me gjendjen e të vdekurve gjenden në këto vargje?`

Vdekja është një pushim në gjumë deri ditën e ringjalljes. Nuk ka shpirtra që enden vërdallë për të komunikuar me të gjallët. Megjithëse paganët besojnë në një botë shpirtërore, Izraelitët kuptonin se vdekja ishte një gjumë deri mëngjesin e ringjalljes.

Kështu që vajtojmë për të vdekurit, mendojmë në këtë mënyrë për ata që vdiqën në Krishtin: ata mbyllën sytë e tyre në vdekje, dhe pastaj, pavarësisht sa kohë duhet që Jezusi të kthehet, gjëja tjetër që do të dinë është Ardhja e Dytë. Mendimi i parë që mund të kenë në ringjallje është Uau! Në fund të fundit, Jezusi vërtet u kthye shpejt!