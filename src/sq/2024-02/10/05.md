---
title:  'Spiritualizmi në Ditët e Fundit: Pjesa 1'
date:   05/06/2024
---

`Lexoni Mateu 24:5, 11, 24; 2 Selanikasve 2:7-9; Zbulesa 13:13, 14, dhe Zbulesa 16:13, 14. Çfarë lloj mashtrimesh do të hasin njerëzit në ditët e fundit?`

Djalli do të përdorë "shenja dhe mrekulli" spektakolare, që të mund të mashtrojë turmat para ardhjes së Jezusit. Kur komenton për fuqinë mashtruese të frymërave demonike, Ángel Rodríguez thotë: "Fuqia e tyre bindëse gjendet jo në përmbajtjen e mesazhit të tyre, por në fuqinë e manifestimit të mbinatyrshëm që quhet 'shenja' ose 'mrekulli'. Ata bëjnë (poieō) shenja, duke nxitur pjesën afektive të qenies njerëzore në vend të aftësive të tyre dalluese dhe racionale. Fakti se këto shenja bëhen nga demonë tregojnë se forca unifikuese e mesazhit të tre demonëve [dragoi, bisha, dhe profeti i rremë] është spiritualiste në thelb - nuk është Zoti që i bën këto shenja. Teksa konfliktit kozmik i afrohet fundi, fuqitë demonike do të ndikojnë në historinë e njerëzimit si asnjë herë më parë. Spiritualizmi, që e ka themelin tek mësimet jo-biblike të pavdekësisë së shpirtit, do e zërë botën rob" - "The Closin of the Cosmic Conflict: The Role of the Three Angels' Messages," unpublished manuscript, f. 6.

`Pse është e rrezikshme t’u besojmë emocioneve tona? Çfarë roli luajnë ato, të mirë apo të keq, në eksperiencën e besimit tonë? Si mundet Satani të anashkalojë procesin e të menduarit dhe t'i bëjë apel ndjenjave tona?`

"Satani ka shumë kohë që është përgatitur për përpjekjen e tij të fundit për të mashtruar botën... Pak nga pak përgatit rrugën për kryeveprën e tij të mashtrimit, duke zhvilluar spiritualizmin. Nuk e ka arritur ende masën e plotë të planit të tij; por do të arrihet në kohën e fundit... Përveç atyre që ruhen nga fuqia e Perëndisë, përmes besimit në fjalën e Tij, e gjithë bota do të përfshihet nga ky mashtrim. Njerëzit mashtrohen shumë shpejt, për t’u përmendur pastaj vetëm nga derdhja e zemërimit të Perëndisë" - Ellen G. White, Konflikti i Madh, f. 561, 562. Siguria jonë e vetme është tek Jezusi dhe Fjala e Tij.

Nuk është e vështirë të shikosh sesi miliona, madje miliarda, që nuk e kuptojnë gjendjen e të vdekurve, do të përfshihen nga deluzionet e idesë se të vdekurit janë gjallë mbas vdekjes.

`Edhe tani, cilat janë disa nga mashtrimet nga të cilat mund të mbrohemi nëse kuptojmë se të vdekurit flenë?`