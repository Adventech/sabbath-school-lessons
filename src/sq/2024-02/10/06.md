---
title:  'Spiritualizmi në Ditët e Fundit: Pjesa 2'
date:   06/06/2024
---

Shpresa jonë e shpëtimit është e rrënjosur në Krishtin. Duart e tij të gjakosura na thërrasin të pranojmë sakrificën që është dhënë falas, por me një kosto të pafund. Shpejt Krishti do të kthehet të marrë njerëzit e Tij. Titit 2:13 e quan ardhjen e dytë të Krishtit, "shpresën e bekuar".

Qëllimi i Satanit është ta shkatërrojë këtë shpresë. Ai do të bëjë mrekulli, shenja dhe çudi, çfarëdo që nevojitet në mënyrë që të largojë njerëzit nga e vërteta e Biblës dhe shpëtimi në Krishtin.

"Këtu është qëndrueshmëria e shenjtorëve; këtu janë ata që mbajnë urdhërimet e Perëndisë dhe kanë besimin e Jezusit" (Zb. 14:12). Në betejën e fundit, Satani do të bëjë gjithçka që mundet në mënyrë që të pengojë njerëzit të mbajnë "urdhërimet e Zotit" ose të kenë "besimin e Jezusit" ose të dyja bashkë. Prandaj, nevoja për të qenë të kujdesshëm nga çdo mësim që, edhe sikur të ketë shenja, çudi dhe mrekulli, do të na largonte nga të dyja këto cilësi të besnikëve.

`Lexoni Mateu 24:23-27; 2 Korintasve 11:13, 14; dhe 2 Selanikasve 2:9-12. Çfarë na tregojnë këto pasazhe në lidhje me fuqinë mashtruese të Satanit dhe mënyrën sesi vepron?`

Në momentet e fundit të kohës, Satani do të bëjë mashtrimin e tij final: "Pamjet e frikshme të karakterit të mbinatyrshëm shpejt do të zbulohen në qiej, por nga fuqia mrekulli-bërëse e demonëve. Frymërat e djajve shkojnë tek mbretërit e tokës dhe në gjithë botën, t'i mashtrojnë, dhe t'i nxitin të bashkohen me Satanin në përpjekjen e tij kundër qeverisë së qiellit. Me anë të këtyre mjeteve, do të mashtrohen si drejtuesit ashtu dhe vartësit. Do të dalin persona që do të pretendojnë se janë Vetë Krishti, dhe do të pretendojnë titullin dhe adhurimin që i përket Shpëtimtarit të botës. Ata do të bëjnë mrekulli shërimi dhe do të rrëfejnë se kanë zbulesa nga qielli, që bien në kundërshtim me Shkrimet.

"Akti final në dramën e madhe të mashtrimit, do të jetë vetë Satani që do të personifikojë Krishtin. Kisha ka rrëfyer për shumë kohë se pret ardhjen e Shpëtimtarit për të realizuar shpresat e tyre. Tani mashtruesi i madh do të shfaqet sikur Krishti ka ardhur. Në pjesë të ndryshme të tokës, Satani do të manifestohet mes njerëzve si një qenie e shndritshme drite, që i përngjan përshkrimit të Birit të Perëndisë që na është dhënë nga Gjoni tek Zbulesa. Zbulesa 1:13-15"- Ellen G. White, Konflikti i Madh, f. 624.

`Pse kuptimi i së vërtetës në lidhje me ardhjen e Krishtit, ashtu si dhe gjendjes së të vdekurve, është kaq i rëndësishëm në mënyrë që të mos mashtrohemi?`