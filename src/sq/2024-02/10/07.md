---
title:  Për më tepër studim
date:   07/06/2024
---

Një libër kohët e fundit nga Lee Strobel, The Case for Heaven, ndërtohet mbi idenë se, në vdekje, të vdekurit ngelen gjallë në një formë ekzistence të vetëdijshme, ku "eksperiencat afër vdekjes" (NDE) janë përdorur si pjesë e "provave". Një shembull thotë: "Një vajzë tjetër që kishte një NDE gjatë operimit në zemër, tha se takoi vëllain e saj në jetën tjetër - gjë e cila e çuditi, sepse ajo nuk kishte një vëlla. Kur u rikuperua më vonë dhe i tregoi babait të saj, ai i zbuloi për herë të parë se ajo kishte në të vërtetë një vëlla, por ai kishte vdekur para se ajo të kishte lindur" - Lee Strobel, The Case for Heaven (Grand Rapids, MI: Zondervan Books, 2021), f. 69. Megjithatë, Strobel nuk arrin të harmonizojë idenë e një jete mbas vdekjes me mësimin e qartë biblik se vetëm kur të kthehet Krishti, të Krishterët do të marrin këtë shpërblim.

Ne jemi paralajmëruar: "Shumë do të përballen me frymërat e djajve, që personifikojnë të afërmit ose miqtë e vdekur dhe do të deklarojnë herezitë më të rrezikshme. Këto frymëra do t’u bëjnë thirrje simpative tona më të afërta dhe do të bëjnë mrekulli për të mbështetur thëniet e tyre. Duhet të përgatitemi që të qëndrojmë të fortë në të vërtetën Biblike se të vdekurit nuk dinë gjë dhe se ata që shfaqen si të tillë janë frymërat e djajve.

"Para nesh është 'ora e tundimit, që do të vijë mbi gjithë botën, për të sprovuar banorët e dheut' Zbulesa 3:10. Të gjithë, që nuk e kanë vendosur besimin fort në fjalën e Perëndisë, do të mashtrohen dhe munden. Satani 'punon me gjithë mashtrimin dhe padrejtësinë' që të marrë kontrollin e njerëzve, dhe mashtrimet e tij do të vazhdojnë të rriten. Por mund ta arrijë qëllimin vetëm nëse njerëzit me zgjedhje të lirë dorëzohen para tundimeve të tij. Ata që kërkojnë me zell një njohuri të së vërtetës dhe janë duke u përpjekur që të pastrojnë shpirtrat e tyre përmes bindjes, duke bërë kështu atë që kanë në dorë për t’u përgatitur për konfliktin, do të kenë të vërtetën e Zotit si një mburojë. 'Meqenëse keni ruajtur fjalën e durimit Tim, Unë gjithashtu do t'ju ruaj' (vargu 10). Ky është premtimi i Shpëtimtarit. Ai do të dërgojë çdo engjëll nga qielli që të mbrojë popullin e Tij dhe të mos lerë asnjë shpirt që beson në Të të mposhtet nga Satani" - Ellen G. White, Konflikti i Madh, f. 560.

**Pyetje për diskutim**:

`Çfarë influencash shpirtërore të fshehta mund të përdorë Satani për të ndikuar tek mendja? Çfarë roli luan media?`

`Si do e ndanit besimin tuaj me një mik, i cili sapo ka humbur një njeri të dashur dhe beson se ky person është në qiell? Çfarë është dhe çfarë nuk është e përshtatshme të thuash në këto raste?`