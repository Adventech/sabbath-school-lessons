---
title:  Pasoja Fatale e Spiritualizmit
date:   02/06/2024
---

Përralla se vdekja është thjesht një hyrje në një fazë të re të jetës është e bazuar mbi konceptin e pavdekshmërisë së shpirtit. Kjo ide pagane depërtoi në kishë që në fillim, teksa largohej nga themeli biblik, duke u përpjekur ta bëjë besimin të kuptueshëm për botën Romake: "Teoria e pavdekshmërisë së shpirtit ishte një nga këto doktrinat e rreme të Romës, që e kishte marrë nga paganizmi, dhe që u inkorporua në fenë e Krishtërimit" - Ellen G. White, Konflikti i Madh, f. 549.

> <p></p>
> " 'Dhe mos kini frikë nga ata që vrasin trupin, por nuk mund të vrasin shpirtin. Kini frikë më tepër nga Ai që mund t'ua humbasë shpirtin dhe trupin në Gehena' " (Mat. 10:28).

`Çfarë duhet të na tregojnë këto vargje për pavdekshmërinë e shpirtit?`

Zoti e ndaloi popullin e Tij të përfshihej në okultizmin e çfarëdo lloji. Ata nuk duhet të toleronin në mesin e tyre asnjë "medium, që konsultojnë frymat, as magjistarë, as ai që ndjell të vdekurit" (Lgj. Përt. 18:11). Njerëz të tillë duhet të vriteshin me gurë (Lev. 20:27). Ndëshkimi duket jashtëzakonisht i ashpër, por ishte bërë për të mbrojtur Izraelin nga adhurimi i perëndive të rremë.

Magjia është demonike. I josh njerëzit në një adhurim të rremë dhe në një marrëdhënie të rreme me Perëndinë, por nuk mund të përmbushë nevojat më të thella të zemrës së tyre. Spiritualizmi është në zemër të planit të Satanit për ta zënë botën rob. Por, Jezusi me hirin dhe fuqinë e Tij, i çliron robërit nga vargonjtë e së keqes.

`Lexoni Predikuesit 9:5; Jobi 7:7-9; dhe Isaia 8:19, 20. Çfarë na mësojnë këto vargje në Bibël për vdekjen dhe komunikimin me të vdekurit?`

Besimi se të vdekurit shkojnë direkt në qiell mbas vdekjes, megjithëse nuk është biblik, ashtu si mbajtja e së Dielës, ka shumë kohë që ka dalë, dhe është rrënjosur kaq thellë, sa është e vështirë për njerëzit të heqin dorë prej tij. Njerëzit përdorin disa tekste, të nxjerra jashtë kontekstit, që të mund të mbështesin besimin e tyre. Por ky mësim i rremë i lë pa mbrojtje kundër mashtrimeve të Satanit që mund të hasin, veçanërisht gjatë krizës së fundit.

`Cila ka qenë eksperienca juaj kur jeni përpjekur t’u shpjegoni të Krishterëve të tjerë gjendjen e të vdekurve. Çfarë ka qenë efektive për t’ua shpjeguar?`