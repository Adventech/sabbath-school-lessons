---
title:  Spiritualizmi i Ekspozuar
date:   01/06/2024
---

### Lexoni për studimin e kësaj jave
Mat. 10:28; Pred. 9:5; Isa. 8:19, 20; Gjoni 11:11–14, 21–25; Zb. 16:13, 14; Mat. 24:23–27; 2 Sel. 2:9–12.

> <p>Vargu Përmendësh</p>
> "Sepse Zoti vetë, me një urdhër, me zë kryeengjëlli dhe me borinë e Perëndisë, do të zbresë nga qielli Dhe ata që vdiqën në Krishtin do të ringjallen të parët. Pastaj ne të gjallët, që do të kemi mbetur, do të rrëmbehemi bashkë me ata mbi retë, për të dalë përpara Zotit në ajër. Dhe kështu do të jemi përherë bashkë me Zotin" (1 Selanikasve 4:16, 17). 

Dekada më parë dolën historitë për eksperiencat afër vdekjes (NDE), ku njerëzit që vdiqën dhe më pas u sollën sërish në jetë treguan histori të pabesueshme në lidhje me atë që kishin parë dhe dëgjuar ndërkohë që ishin "të vdekur". Tani miliona njerëz besojnë se këto histori janë evidencat se të vdekurit nuk vdesin në të vërtetë. Ky besim thelbësor i spiritualizmit është një nga mashtrimet më të përhapura dhe efektive të Satanit.

Në fakt, spiritualizmi filloi që në Eden kur gjarpri gënjeu Admin dhe Evën, "Ju nuk keni për të vdekur aspak" (Zan. 3:4). Kjo ide gjithashtu i ka rrënjët në një nga lëvizjet më të mëdha fetare të shekullit të nëntëmbëdhjetë me thënien e motrave Foks, që më vonë dolën të ishin mashtruese, se ato mund të merrnin përgjigje nga shpirtrat e vdekur.

Qëllimi i këtij mësimi është të tregojë se mburoja jonë e vetme kundër mashtrimeve të Satanit në ditët e fundit është një marrëdhënie personale me Krishtin dhe një bazë solide mbi mësimet e Biblës. Kjo përfshin mësimet e saj për vdekjen, pavarësisht se çfarë mund të na tregojnë sytë, veshët dhe zemra jonë.

_*Studioni mësimin e kësaj jave, bazuar mbi kapitujt 31-34 nga Konflikti i Madh, për t’u përgatitur për Sabatin, 8 Qershor._