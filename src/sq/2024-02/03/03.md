---
title:  Ujqër Grabitqarë
date:   15/04/2024
---

`Lexoni Veprat 20:27-32. Çfarë paralajmërime specifike u dha apostull Pali drejtuesve të kishës nga Efesi në lidhje me apostazinë që do të vinte?`

Qëllimi i këshillës së Palit ishte të përgatiste kishën për atë që do të vinte. Në këto pasazhe ai përshkruan shqetësimin e tij më të madh.

Shqetësimi i tij është se "do të hyjnë ujqër grabitqarë, që nuk do ta kursejnë tufën" (Veprat 20:29). Me fjalë të tjera, besimtarët do të përballen me persekutim të ashpër nga përbrenda kishës.

Apostulli shprehu shqetësimin e tij kur tha se, "edhe vetë midis jush do të dalin njerëz, që do të flasin gjëra të çoroditura që të tërheqin pas vetes dishepujt" Veprat 20:30). Herezitë do të hynin në kishë. Doktrinat e rreme do të zëvendësonin të vërtetat hyjnore. Praktikat pagane do të mbizotëronin. Në shekullin e katërt dhe të pestë kompromisi hyri në mënyrë tinzare brenda kishës së Krishtere, duke u justifikuar me përparimin e misionit. Por rezultati i tmerrshëm ishte largimi nga të vërtetat e Fjalës së Perëndisë.

`Lexoni 2 Selanikasve 2:7-12. Si e përshkruan apostulli Pal apostazinë që do vinte? Çfarë karakteristike duhet të shohin?`

Komenti i Palit, "misteri i paudhësisë në fakt është tashmë në veprim" është domethënës. Edhe në ditët e Palit kishte një largim gradual nga e vërteta e fjalës së Perëndisë në lidhje me bindjen ndaj ligjit të Zotit. Ky largim do të shpërthente në shekujt në vijim.

Në kundërshtim me urdhërimin e dytë, idhujt u bënë pjesë e adhurimit të Krishterë. Për mijëvjeçarë, idhujt ishin kryesorë në gjithë fetë pagane. Që ta bënin Krishtërimin më të pranueshëm për paganët që po hynin në Kishën e Krishterë, hyjnitë pagane u ri-emërtuan si të ashtuquajturit shenjtorë. E diela, dita e adhurimit për zotin e diellit, gradualisht u pranua si dita e adhurimit të Krishterë për nder të ringjalljes. Dita e gabuar, që nuk mbështetej nga Shkrimet, vazhdon edhe sot e kësaj dite.

`Çfarë kompromisesh shihni se kanë hyrë sot në kishë? Më e rëndësishmja, çfarë kompromisi jeni ju ndoshta duke bërë? A veproni ndonjëherë duke e përzier të vërtetën me të gabuarën?`