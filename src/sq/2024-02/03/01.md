---
title:  Drita Shkëlqen në Errësirë
date:   13/04/2024
---

### Lexoni për studimin e kësaj jave
Gjoni 8:44; Fj. Urta. 23:23; Veprat 20:27–32; 2 Sel. 2:7–12; Ps. 119:105, 116, 130, 133, 160; Fj. Urta. 16:25; 2 Kor. 4:3–6

> <p>Vargu Përmendësh</p>
> "Atëherë Jezusi u tha atyre: 'Drita është me ju edhe për pak kohë. Ecni gjersa keni dritë, që të mos ju zërë errësira; kush ecën në errësirë nuk di ku shkon' " (Gjoni 12:35).

Në librin e fundit të Biblës, Zbulesa, djalli paraqitet si një dragua dhe gjarpër (Zb. 12:9). Është dragua, sepse dëshiron të shkatërrojë popullin e Perëndisë dhe gjarpër, sepse përdor gjithë gënjeshtrat e tij dinake për t'i mashtruar. Në vitet mbas vdekjes së Krishtit, u torturuan me mijëra, u hodhën mes luanëve, u dogjën nga Roma perandorake, sepse refuzuan të adhurojnë "hyjnitë" e tyre. Megjithatë përballë dënimit të ashpër, shumë qëndruan besnikë, dhe ungjilli vazhdoi të shpërndahej, dhe kisha vazhdoi të rritej.

Si rezultat, Satani ndryshoi strategjinë e tij. Shumë paganë u pagëzuan, por pa studiuar thellë të vërtetën Biblike. Gabimet vërshuan në kishë teksa drejtuesit përzien të vërtetat e Shkrimeve me zakonet popullore. Shekulli i katërt dhe i pestë shënoi epokën e kompromisit, kur kisha përzjeu praktikat pagane me mësimet e Krishtera.

Megjithatë, edhe gjatë kohëve më të vështira, Zoti ishte vazhdimisht me popullin e Tij. Ata gjetën Jezusin, "rrugën, të vërtetën dhe jetën" dhe, përmes fuqisë së Frymës së Shenjtë, qëndruan të fortë, madje edhe përballë presionit të pafund për t’iu dorëzuar bindjet dhe ndërgjegjen e tyre. Ata qëndruan besnikë ndaj vullnetit të Perëndisë siç zbulohet në Shkrimet, dhe qëndruan të patundur në të vërtetën e Fjalës së Tij, pavarësisht presioneve që kaluan, qofshin ato hapur apo tërthorazi.

_*Studioni mësimin e kësaj jave për t’u përgatitur për Sabatin, 20 Prill, që bazohet tek Konflikti i Madh, kapitulli 3._