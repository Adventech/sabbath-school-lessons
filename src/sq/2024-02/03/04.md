---
title:  Të Mbrojtur nga Fjala
date:   16/04/2024
---

`Krahasoni Gjoni 17:15-17 dhe Veprat 20:32. Çfarë hollësi na jep Jezusi dhe apostulli Pal në lidhje me mbrojtjen nga mashtrimet e Satanit?`

Bibla është zbulesa e pagabueshme e vullnetit të Perëndisë. Paraqet planin e qiellit për shpëtimin e njerëzimit. Meqenëse "i gjithë Shkrimi është i frymëzuar nga Perëndi," është "i dobishëm për mësim, bindje, ndreqje, dhe për edukim me drejtësi" (2 Tim. 3:16). Pra, "i gjithë Shkrimi" është i frymëzuar nga Perëndia; jo vetëm disa pjesë, apo një pjesë më tepër se pjesa tjetër. E gjithë Bibla duhet të pranohet si Fjala e Perëndisë. Përndryshe, ngelet dera e hapur për mashtrime.

Bibla zbulon qartësisht dashurinë e pafund të Perëndisë nën dritën e konfliktit të madh. Gjithashtu ekspozon deliret satanike dhe zbulon mashtrimet e tij. Djalli e urren Fjalën e Perëndisë dhe ka bërë gjithçka mundet përgjatë shekujve që të shkatërrojë influencën e saj.

Në fund të fundit, çfarë do dinim për planin e shpëtimit pa Biblën? Sa do të kuptonim, për mos thënë aspak, në lidhje me lindjen, jetën, mësimet dhe shërbesën e Jezusit? Pa Shkrimet, a do të mund të kuptonim thellësinë e sakrificës së Krishtit, lavdinë e ringjalljes së Tij, fuqinë e ndërmjetësimit të Tij, dhe madhështinë e kthimit të Tij?

Gjithë këto të vërteta thelbësore, mësohen dhe theksohen në Fjalën e Perëndisë. Vetëm ajo, duhet të jetë standarti përfundimtar për të kuptuar gjithë të vërtetat e shenjta.

Prandaj, duhet të luftojmë kundër çdo përpjekjeje për të nënvlerësuar autoritetin dhe frymëzimin e saj, edhe nga ata, që ndërkohë thonë se kanë dashuri të madhe për Biblën, hedhin dyshime mbi të, sadopak të vogla. Është tragjike se, përmes rrugëve të mendimit modern, shumë teologë dhe të Krishterë fokusohen kaq shumë në anën njerëzore të Shkrimit saqë Bibla bëhet fjala e njeriut në vend që të jetë Fjala e Perëndisë. Bibla, argumentojnë ata, është shkrimi i mbretërve, barinjve, peshkatarëve, priftërinjve, poetëve, dhe e të tjerëve që ndajnë kuptimin dhe konceptin e tyre për Zotin, natyrën, dhe realitetin me aq sa munden, në kohën dhe vendin e tyre, siç e kuptonin atëherë.

Vërtet? Nëse kjo do të ishte e vërtetë, pse ne, që jetojmë sot në shekullin e njëzet e një, duhet të çmojmë ato çfarë kanë menduar këta njerëz, dhe aq më pak atë që mendonin për themelin e shpresës sonë për përjetësinë?

Nuk duhet.

`Lexoni Psalmin 119:105, 116, 130, 133, dhe 160. Çfarë hollësish na jep Psalmisti në lidhje me rëndësinë e Fjalës së Perëndisë në planin e shpëtimit?`