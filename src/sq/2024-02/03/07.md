---
title:  Për më tepër studim
date:   19/04/2024
---

"E njëjta frymë urrejtje dhe opozite ndaj së vërtetës ka frymëzuar armiqtë e Zotit në çdo kohë, dhe e njëjta vigjilencë dhe besnikëri është pritur nga shërbëtorët e Tij. Fjalët e Krishtit drejtuar dishepujve të parë aplikohen ndaj ndjekësve të Tij në kohët e fundit: 'Tani, këtë po ju them juve, ua them të gjithëve: Rrini zgjuar!' Marku 13:37" - Ellen G. White, Konflikti i Madh, f. 56, 57.

Në shumë vende të botës, veçanërisht atje ku njerëzit kanë liri për të pasur Biblën, Satani ka përdorur mënyra të tjera për të dobësuar influencën e saj. Një mënyrë shumë efikase ka qenë përmes përpjekjeve shkencore apo dhe studimeve biblike, që ndonjëherë kanë disa konkluzione që po të pranohen, nënvlerësojnë besimin tek Fjala e Perëndisë. Për shembull, megjithëse libri i Danielit daton mbi 500 vjet para Krishtit, shumë studiues të Biblës e datojnë në mes të shekullit të dytë para Krishtit. Ata argumentojnë se duhet të jetë shkruar në këtë kohë; përndryshe profeti po jepte detaje të sakta në lidhje me të ardhmen, dhe kjo nuk ka sesi të ndodhë. Prandaj, thonë ata, Danieli nuk u shkrua kur thotë se u shkrua, por përkundrazi, qindra vjet më vonë. Fatkeqësisht, kjo gënjeshtër për Biblën është një nga të shumtat që studiues të Biblës në kohët tona përpiqen të mëshojnë. Dhe akoma edhe më keq, shumë njerëz e pranojnë këtë gënjeshtër, sepse, në fund të fundit, studiuesit e Biblës e japin mësim. Nuk është çudi që Pali na paralajmëron, "Provoni të gjitha, mbani të mirën" (1 Sel. 5:21).

**Pyetje për diskutim**:

`Referojuni citatit në studimin e ditës së Martë dhe konsiderojeni këtë: Si po i përdor Satani metodat e ngjashme sot për të nënvlerësuar autoritetin e Shkrimeve?`

`Cila është mburoja jonë më e madhe kundër keqinterpretimit të Fjalës së Perëndisë?`

`Përpjekja e madhe e Satanit në konfliktin e madh midis së mirës dhe së keqes është të hedhë baltë mbi karakterin e Zotit dhe ta paraqesë Atë si një tiran autoritar pa dashuri. Si përpiqet i ligu ta bëjë këtë dhe si i përgjigjet Zoti kësaj gënjeshtre?`

`Apostulli Pjetër thotë se "asnjë profeci e Shkrimit nuk është objekt i interpretimeve të veçanta" (2 Pjet. 1:20). Si mund të sigurohemi se nuk shtrembërojmë Shkrimet për të arritur qëllimet tona? Pse kjo mund të jetë më e lehtë të ndodhë nga sa e presim dhe, çfarë duhet të bëjmë për t’u mbrojtur nga këto praktika? Si mund të mbrohemi nga kjo?`