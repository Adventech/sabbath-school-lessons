---
title:  Beteja për Mendjen
date:   18/04/2024
---

`Lexoni 2 Korintasve 4:3-6. Çfarë do të thotë, "të cilëve perëndia i këtij shekulli ua verboi mendjet e atyre që nuk besojnë" (2 Kor. 4:4)? Si ju verbohen sytë? Si hapen sytë?`

Fjala Greke për "mendjen" në këtë pasazh është noema. Do të thotë perceptim ose aftësi mendore. The SDA Bible Commentary hedh dritë mbi këtë varg. "Beteja midis Krishtit dhe Satanit është një betejë për mendjen e njerëzve (Rom. 7:23, 25; 12:2; 2 Kor. 3:14, 11:3; Fil. 2:5, 4:7, 8). Veprat kryesore të Satanit janë për të verbuar dhe errësuar mendjet e njerëzve. Ai e bën këtë duke i mbajtur larg nga studimi i Fjalës së Perëndisë, duke shterur fuqinë e mendjes përmes teprimeve të trupit dhe shpirtit, duke pushtuar plotësisht mendjen përmes gjërave të kësaj jete, dhe duke i bërë apel krenarisë dhe vetë-lartësimit" - Volumi 6, f. 854.

Mungesa e njohurisë nga ana e të humburve nuk është për shkak se nuk kishin si ta dinin. Është se kanë mundësi ta dinë. Shumë kanë pasur mundësinë të njohin të vërtetën, por zgjodhën të mos besojnë, dhe Satani i errësoi sytë e tyre. Mbretëria e Satanit është një mbretëri errësire. Siç shton The SDA Bible Commentary, "Ungjilli është i vetmi mjet me të cilin mund të rrëzohen skemat diabolike dhe mashtrimet e Satanit mund të ekspozohen, dhe me anë të të cilit njerëzit mund të gjejnë rrugën nga errësira drejt dritës" - Vol. 6, f. 854. Esenca e mesazhit të jetës në Dhiatën e Re është jeta, vdekja, dhe ringjallja e Jezusit. Jezusi është në zemër të ungjillit dhe në qendër të Shkrimeve. Gjithë Shkrimi dëshmon për Të (Gjoni 5:39).

`Lexoni Gjoni 1:4, 5, 9 dhe 14. Si e përshkruajnë këto vargje Jezusin? Vini re veçanërisht Gjoni 1:14.`

Gjatë shekujve të hershëm të kishës së Krishterë, besimtarët e Dhiatës së Re ishin plotësisht të përkushtuar tek Krishti si Ai që ishte drita në mes të errësirës. Ata u shpenguan nga hiri i Tij, u transformuan nga fuqia e Tij, dhe u motivuan nga dashuria e Tij. Edhe vdekja nuk mund të thyente dot lidhjen e tyre besnike me Krishtin. Ata dalluan mashtrimet e djallit nën dritën e lavdishme të ungjillit. Krishti ka pasur gjithmonë burra dhe gra, që me anë të hirit të Tij, kanë qëndruar me kurajo për të vërtetën e Tij. Në këta shekuj të hershëm, drita e dashurisë, hirit, dhe të vërtetës së Krishtit shkëlqeu përmes errësirës.