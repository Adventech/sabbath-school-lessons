---
title:  Pandryshueshmëria e Ligjit të Perëndisë
date:   27/05/2024
---

`Lexoni Mateu 5:17, 18; Psalmi 111:7, 8; Predikuesi 12:13, 14; 1 Gjonit 5:3; dhe Fjalët e Urta 28:9. Çfarë na mësojnë këto pasazhe Biblike në lidhje me marrëdhënien e besimtarit me ligjin?`

Adventistët e Ditës së Shtatë ndjekin hapat e Reformatorëve Protestantë për të ruajtur shenjtërinë e ligjit të Perëndisë. Vini re këtë afirmim të fuqishëm të John Wesley: "Ritualet ose ligji ceremonial i dhënë nga Moisiu, që përmban gjithë ligjet në lidhje me flijimet dhe shërbesat e vjetra në tempull, ishin në fakt ato që Zoti erdhi për t'i shkatërruar, ose anuluar... Por ligji moral, që gjendet në Dhjetë Urdhërimet, dhe që u dha nga profetët, nuk u anulua. Ardhja e tij nuk ishte për të hequr ndonjë pjesë nga ky ligj. Ky është një ligj që nuk mund të thyhet kurrë, dhe që qëndron fort si dëshmitar besnik në qiell... Çdo pjesë e këtij ligji duhet të qëndrojë për gjithë njerëzimin, dhe në gjitha epokat; sepse nuk varet nga koha apo vendi, apo nga ndonjë rrethanë tjetër që ndryshon, por varet nga natyra e Zotit dhe natyra e njeriut, dhe marrëdhënia e pandryshueshme midis këtyre dy të fundit" - "Upon Our Lord's Sermon on the Mount", Discourse V, John Wesley's Sermons: An Anthology (Nashville, TN: Abingdon Press 1991), f. 208, 209.

`Krahasoni Eksodin 34:5–7 me Romakët 7:11, 12; Psalmin 19:7–11; Psalmin 89:14; dhe Psalmin 119:142, 172. Çfarë na tregojnë këto vargje për marrëdhënien midis ligjit dhe karakterit të Zotit?`

Meqenëse ligji i Perëndisë është një transkript i karakterit të Tij, themel i fronit të Tij, dhe baza morale për njerëzimin, Satani e urren atë. "Çdokush mund ta shohë se, nëse shenjtërorja tokësore ishte një kopje e asaj në qiell, ligji i vendosur në arkën në tokë ishte një transkript ekzakt i ligjit në arkën në qiell; dhe pranimi i së vërtetës në lidhje me shenjtëroren qiellore përfshin gjithashtu pranimin e ligjit të Zotit, përfshi këtu edhe urdhërimin e katërt për Sabatin. Këtu kemi sekretin e kundërshtimit të hidhur dhe të vendosur ndaj ekspozimit të harmonizuar të Shkrimeve që zbulon shërbesën e Krishtit në shenjtëroren qiellore" - Ellen G. White, Konflikti i Madh, f. 435.

`Cilat janë arsyet se përse njerëzit shpesh argumentojnë se nuk jemi më të detyruar të mbajmë Dhjetë Urdhërimet? Çfarë mendoni se fshihet vërtet pas tyre?`