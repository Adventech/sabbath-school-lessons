---
title:  Për më tepër studim
date:   31/05/2024
---

"Në mungesë të dëshmisë së Biblës në favor të tyre, shumë veta nxiten me këmbëngulje të palodhur - duke harruar sesi ishte përdorur i njëjti arsyetim kundër Krishtit dhe apostujve të Tij: 'Pse njerëzit tanë të mëdhenj nuk e kuptojnë këtë pyetje në lidhje me Sabatin? Por janë të pakët ata që besojnë si ju. Nuk ka mundësi që ju të keni të drejtë dhe gjithë këta njerëz të ditur në botë ta kenë gabim'.

"Për të hedhur poshtë argumente të tilla është e nevojshme vetëm të citohen mësimet e Shkrimeve dhe historia e veprimit të Zotit me popullin e Tij përgjatë gjithë epokave.

"Të Krishterët në brezat e kaluar mbajtën të Dielën, duke supozuar se në këtë mënyrë po mbajnë Sabatin e Biblës; dhe tani ka të Krishterë të vërtetë në çdo kishë, pa marrë parasysh komunitetin Katolik, që besojnë sinqerisht se e Diela është Sabati i caktuar në mënyrë hyjnore. Zoti e pranon sinqeritetin e tyre dhe integritetin që kanë para Tij. Por, kur mbajtja e së Dielës të detyrohet me ligj, dhe bota që ndriçohet në lidhje me detyrimin për të mbajtur Sabatin e vërtetë, atëherë, kushdo që do të thyejë urdhërimin e Perëndisë, që t'i bindet një ligji që vjen nga vetë autoriteti i Romës, do të jetë duke nderuar papën më shumë se Zotin. Ai do të nderojë Romën dhe fuqinë që detyron ligjin e caktuar nga Roma. Ai do jetë duke adhuruar bishën dhe figurën e saj. Teksa njerëzit pastaj të refuzojnë atë që Zoti e ka deklaruar si shenjën e autoritetit të Tij, dhe në vend të saj të mbajnë atë që Roma ka zgjedhur ta zëvendësojë për të treguar epërsinë e saj, do të jenë duke pranuar shenjën e besnikërisë ndaj Romës - 'damkën e bishës'. Dhe kur kjo çështje të paraqitet haptazi para njerëzve, dhe ata të jenë të detyruar të zgjedhin midis urdhërimeve të Zotit apo urdhërimeve të njerëzve, ata që do të vazhdojnë me shkeljen do të marrin 'damkën e bishës' " - Ellen G. White, Konflikti i Madh, f. 455, 449.

**Pyetje për diskutim**:

`Bota po ndryshon shumë shpejt dhe në mënyrë kaq dramatike. Pse duhet të jemi gjithmonë vigjilentë në mënyrë që ngjarjet e ditëve të fundit të mos na kapin të papërgatitur?`

`Si harmonizohet kuptimi i gjykimit dhe ligjit të Zotit me faktin se jemi të shpëtuar vetëm me anë të hirit?`

`Si mund t'ju dëshmoni atyre që nuk e kuptojnë rëndësinë e Sabatit të vërtetë dhe që me sinqeritet janë duke mbajtur të Dielën, ditën e parë të javës?`

`Çfarë rreziqesh ka nëse kisha bashkohet me fuqitë e shtetit? Si duhet të sillemi si të Krishterë me qeverinë?`