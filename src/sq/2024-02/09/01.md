---
title:  Themeli i Qeverisë së Zotit
date:   25/05/2024
---

### Lexoni për studimin e kësaj jave
Zb. 14:6–12; Pred. 12:13, 14; Fj.Urta. 28:9; Dan. 7:25.

> <p>Vargu Përmendësh</p>
> "Dhe dragoi u zemërua kundër gruas dhe shkoi të bëjë luftë me të tjerët, pasardhjes së saj, të atyre që i ruajnë urdhërimet e Perëndisë dhe që kanë dëshminë e Jezu Krishtit" (Zbulesa 12:17).

Përmes studimeve intensive Biblike, Adventistët kuptuan rëndësinë e ligjit në Vendin Shumë të Shenjtë në shenjtëroren qiellore. Duke parë në zemër të ligjit të Perëndisë, ata gjithashtu zbuluan rëndësinë e Sabatit, urdhërimi i katërt. Në fakt, ky urdhërim më tepër se çdo urdhërim tjetër identifikon qartësisht Zotin si Krijuesin tonë, që është themeli i adhurimit të vërtetë - një temë që do të jetë veçanërisht e përshtatshme në ditët e fundit të historisë së kësaj toke (shikoni Zb. 14:6-12).

Qëllimi i Satanit që nga fillimi ka qenë që të shtrembërojë adhurimin e Perëndisë, duke nënvlerësuar ligjin e Zotit. Ai e di se, nëse shkelet "në një pikë" do të thotë se "është fajtor në të gjitha" (Jakobi 2:10); kështu që, inkurajon njerëzit të shkelin ligjin e Perëndisë. Satani e urren Sabatin, sepse i kujton njerëzit për Krijuesin dhe sesi duhet të adhurohet. Por, gjithashtu është brenda në ligjin e Zotit në Vendin Shumë të Shenjtë në shenjtëroren qiellore. Meqenëse ligji është ai që përcakton mëkatin, për aq kohë sa njerëzit kërkojnë të jenë besnikë ndaj Perëndisë, atëherë ligji i Tij duhet të vazhdojë të jetë i vlefshëm, përfshi këtu edhe urdhërimin e Sabatit.

Qëllimi i këtij mësimi është të tregojë lidhjen midis shenjtërores, ligjit të Zotit, Sabatit, dhe vështirësive që do të vijnë në lidhje me damkën e bishës. Gjithashtu do të eksplorojmë rëndësinë e Sabatit në brezin e kohëve të fundit.

_*Studioni mësimin e kësaj jave, bazuar në kapitujt 25-27 te Konflikti i Madh, për t’u përgatitur për Sabatin, 1 Qershor._