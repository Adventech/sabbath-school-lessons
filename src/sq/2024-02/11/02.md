---
title:  Konflikti Final i Zbulesës
date:   09/06/2024
---

Mesazhi i Zbulesës është më tepër se simbole të fshehura, bisha të çuditshme, apo figura të pazakonta. Ky libër flet për të vërtetat e përjetshme që një Zot i dashur i jep brezit të kohëve të fundit. Konflikti midis Krishtit dhe Satanit filloi për çështjen e adhurimit në qiell. Do të arrijë pikën kulminante në çështjen e adhurimit.

`Krahasoni Zbulesa 14:7, 9 me Zbulesa 4:11. Cila është tema kryesore e Zbulesës në këtë konflikt kozmik midis së mirës dhe së keqes?`

Përgjatë Zbulesës, adhurimi dhe krijimi janë të lidhura ngushtë. Zbulesa 14:7 na thërret të adhurojmë Zotin e gjithë krijimit. Në kundërshtim me bazën e evolucionit, i cili ka pushtuar botën në këta dy shekujt e fundit, Sabati është përkujtimorja e përjetshme në lidhje me identitetin tonë. Vazhdimisht përforcon idenë se jemi qënie të krijuara dhe se Krijuesi ynë është i denjë për besnikërinë dhe adhurimin tonë. Kjo është një arsye se përse djalli e urren kaq shumë Sabatin.

`Lexoni Zbulesa 12:17 dhe Zbulesa 14:12. Si shprehet adhurimi i Krijuesit në fund?`

Adhurimi i Krijuesit përmes mbajtjes së urdhërimeve të Perëndisë qëndron në kundërshtim të hapur me adhurimin e bishës. Zoti do të ketë një popull ditët e fundit që do të jenë besnikë ndaj Tij, pavarësisht opozitës së madhe dhe persekutimit të ashpër në histori.

"Ndërkohë që mbajtja e sabatit të gabuar për t'iu bindur ligjit të shtetit, ndryshe nga urdhërimi i katërt, do të jetë shprehja e besnikërisë ndaj një fuqie që është kundër Zotit. Nga ana tjetër, mbajtja e Sabatit të vërtetë, duke iu bindur ligjit të Zotit, është një fakt i besnikërisë ndaj Krijuesit" - Ellen G. White, Konflikti i Madh, f. 605.

Zbulesa 14:!2 thotë se këta besimtarë të përkushtuar të Shpëtimtarit do të kenë "besimin e Jezusit". Besimi i Jezusit është një besim kaq i thellë sa beson edhe kur nuk sheh. Qëndron kur nuk mund të kuptojë. Është një dhunti nga Jezusi që e marrim me besim dhe e kemi përgjatë konfliktit që po vjen.

`Sabati në ditën e shtatë është një simbol kaq thelbësor i Zotit si Krijues, sa që daton që në kopshtin e Edenit. Kështu, të përpiqesh ta shkelësh, siç bëri Roma (shiko Dan. 7:25), do të thotë të shkelësh autoritetin e Perëndisë në nivelin më thelbësor të mundshëm, Zotin si Krijues. Si ju ndihmon kjo e vërtetë të shikoni se, përse kjo do të jetë një pikë kaq e debatuar në ditët e fundit?`