---
title:  Bisha Nga Toka
date:   13/06/2024
---

`Lexoni Zbulesa 13:11-18. Si ndryshon kjo bishë e dytë nga bisha e parë tek Zbulesa 13?`

Bisha e parë doli nga deti; bisha e dytë del "nga toka" (Zb. 13:11). Deti përfaqëson "popujt, turmat, kombet, dhe gjuhët" (Zb. 17:15). Toka, pra, përfaqëson një vend që është pothuajse i pabanuar. Kjo bishë e dytë del afër përfundimit të periudhës profetike kur mbaron autoriteti i bishës së parë (Zb. 13:5). Pra, del përafërsisht nga viti 1798.

Shtetet e Bashkuara i përshtaten më së miri këtij përshkrimi. Ato shpallën pavarësinë në vitin 1776, nxorën kushtetutën në vitin 1789, dhe u pranuan si një fuqi botërore nga fundi i shekullit të 19të.

Gjoni vazhdon, "Kishte dy brirë, që u ngjanin atyre të qengjit, por fliste si një dragua" (Zb. 13:11). Brirët në profecinë Biblike përfaqësojnë pushtetin. Ndryshe nga bisha e parë, kjo bishë nuk ka kurorë në brirët e saj, gjë që tregon se nuk është një monarki. Dy brirët përfaqësojnë dy parimet kryesore qeverisëse, që janë burimi i fuqisë dhe suksesit të Shteteve të Bashkuara - liria politike dhe fetare.

`Lexoni Zbulesa 13:11, 12. Çfarë ndryshimi shihni në këtë bishë, dhe si flet ajo?`

Ky komb i butë që i ngjan një qengji, në fund flet si një dragua. Ushtron "gjithë autoritetin e bishës së parë" (Zb. 13:12) dhe braktis parimet e lirisë fetare, duke bërë "që banorët e dheut të adhurojnë bishën e parë" (Zb. 13:12). Shtetet e Bashkuara do të drejtojnë në detyrimin e gjithë secilit në tokë të adhurojnë bishën e parë, duke pranuar autoritetin shpirtëror dhe sekular të Papatit. Sipas kësaj profecie, Shtetet e Bashkuara krijojnë një figurë të bishës - një bashkim të kishës dhe shtetit - dhe do të detyrojnë këdo që të adhurojë këtë figurë.

Ajo që të çudit është se në fillim kur identifikohet si bishë, Shtetet e Bashkuara ishin shumë larg të qenurit superior në ushtrinë dhe ekonominë që janë zhvilluar deri sot.

`Mendoni për paqëndrueshmërinë politike në Amerikë sot. Si mundet kjo ditë të çojë drejt përmbushjes së kësaj profecie?`