---
title:  Kriza që Vjen
date:   10/06/2024
---

Profecia e damkës së bishës tek Zbulesa 13 na tregon për fazën më të egër dhe më të keqe të luftës së Satanit kundër Zotit. Që kur Jezusi vdiq në kryq, armiku e ka ditur se është mundur, por është i vendosur të marrë sa më shumë poshtë me vete. Strategjia e tij e parë është mashtrimi. Kur mashtrimi nuk funksionon, përdor forcën. Ai është mbrapa çdo dënimi me vdekje për këdo që refuzon të adhurojë bishën apo të marrë damkën e bishës.

Sigurisht, që persekutimi fetar nuk është ndonjë gjë e re. Ka qenë që kur Kaini vrau Abelin se ju bind urdhërimit të Zotit. Jezusi tha se do të ndodhë edhe mes besimtarëve.

`Lexoni Gjoni 16:2, Mateu 10:22, 2 Timoteut 3:12, dhe 1 Pjetrit 4:12. Çfarë përjetoi kisha e Dhiatës së Re, dhe si aplikohet kjo për kishën e Krishtit në ditët e fundit?`

Përgjatë historisë së Krishterë, persekutimi ka qenë i zakonshëm. Ndodhi në Romën pagane, por ishte veçanërisht i dukshëm në persekutimin e të Krishterëve që besonin në Bibël gjatë kishës së mesjetës. Damka e bishës është veçse hallka e fundit në këtë zinxhir ferri. Ashtu si persekutimet në të kaluarën, ai është bërë që të detyrojë këdo të konformohet me një set të caktuar besimesh dhe një sistem adhurimi.

Profecia tregon se persekutimi do të fillojë me sanksionet ekonomike: askush nuk do të mund të blejë apo të shesë nëse nuk ka damkën. Çdokush që refuzon të marrë damkën do të dënohet në fund me vdekje (Zb. 13:15, 17).

Djalli tashmë është duke përgatitur të ashtuquajturit të Krishterë që të marrin damkën e bishës kur testi i fundit të vijë, duke i nxitur të bëjnë kompromis në jetën e tyre. Kur të shfaqet se e gjitha botë ndjek bishën me admirim (Zb. 13:3), papritur skenat ndryshojnë, dhe kamera profetike fokusohet tek populli i Zotit. Zbulesa 14:12 na jep këtë pamje. "Këtu janë ata që mbajnë urdhërimet e Perëndisë dhe kanë besimin e Jezusit". Populli i Zotit jeton jetën në bindje të perëndishme. Me anë të hirit të Tij qëndrojnë të fortë kur gjithçka përreth tyre tronditet. Ndërkohë që bota ndjek bishën, ata "ndjekin Qengjin kudo që shkon" (Zb. 14:4). Me anë të fuqisë së Krishtit, ata fitojnë mbi fuqitë e ferrit që i rrethojnë.

Siç dhe pamë te Mësimi 9, qendra e konfliktit midis së mirës dhe së keqes ka të bëjë me adhurimin. Bisha përdor mashtrimin, dhe kur ky nuk funksionon, përdor forcën dhe detyrimin.

`Sa shpejt lejoni tani, që kushtet ekonomike t’ju shtyjnë të kompromentoni mbajtjen e Sabatit?`