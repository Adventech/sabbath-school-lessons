---
title:  'Të Identifikojmë Bishën: Pjesa 2'
date:   12/06/2024
---

Në vend që të adhurojnë bishën, populli i Zotit gjen kënaqësinë më të madhe duke adhuruar Perëndinë. Bindja e tyre buron nga zemra e tyre me dashuri. Ata janë të përkushtuar ndaj Tij, sepse e dinë sesa i përkushtuar është Ai ndaj tyre.

`Lexoni Zbulesa 13:5. Shkruani këtë karakteristikë identifikuese më poshtë.`

Kujtoni nga Mësimi 4 se Zoti na jep një çelës për të kuptuar kohën profetike - ku një ditë profetike është një vit (Num. 14:34, Ezek. 4:6). Llogaritim periudhën kohore pre 42 muajsh, që përmendet tek Zbulesa 13:5, duke përdorur 30-ditë të muajit Hebre, dhe dalim në rezultatin e 1 260 ditëve profetike ose vite.

Papati ushtroi influencë të madhe nga viti 538 deri në vitin 1798. Por, kur gjenerali i Napoleonit, Berthier, e zuri rob papën në vitin 1798, periudha profetike e zotërimit papal përfundoi, dhe profecia e Zbulesës u përmbush: "Kush e çon tjetrin në robëri, në robëri do të bjerë" (Zb. 13:10). Goditja që pësoi Papati ishte jashtëzakonisht serioze, por jo fatale. Sipas Zbulesës 13:12, plaga vdekjeprurëse do të shërohej. Influenca e Papatit do të ndihej sërish në gjithë botën.

Sot, drejtuesit e botës e mirëpresin papën si një ambasador të kishës së Romës dhe vizitojnë Vatikanin rregullisht. Në një botë me destabilitet të paparë, po krijohet skena ku papa i Romës të bëhet drejtuesi moral i botës për t'i bashkuar njerëzit. Gjatë fjalimit të tij në 6 Qershor 2012, drejtuar mbi pesëmbëdhjetë mijë njerëz të mbledhur në Sheshin e Shën Pjetrit, Papa Benedikti XVI deklaroi, "E Diela është dita e Zotit dhe njerëzve, një ditë ku çdokush duhet të ketë mundësi të jetë pushim, pushim për familjen dhe pushim për Zotin. Duke mbrojtur të Dielën ne mbrojmë lirinë njerëzore" - https://www.vatican.va/content/benedict-xvi/en/audiences/2012/documents/hf_ben-xvi_aud_20120606.html. Konflikti i Madh e zbulon qartë se kjo lëvizje një ditë do të drejtojë me të vërtetë: "Ata që nderojnë Sabatin e Biblës do të shpallen si armiq të ligjit dhe rendit, se thyejnë kufijtë moralë të shoqërisë, duke shkaktuar anarki dhe korrupsion dhe, duke tërhequr gjykimet e Zotit mbi tokë... Ata do të akuzohen se nuk pëlqejnë qeverinë. Predikuesit, që mohojnë detyrimin e ligjit hyjnor do të paraqesin nga podiumi detyrën për t'iu bindur autoriteteve civile sikur të jenë dhënë nga Zoti. Nëpër sallat e gjyqeve, ata që mbajnë urdhërimet do të keq-prezantohen dhe do të dënohen" - Ellen G. White, Konflikti i Madh, f. 592.

`Sado e vështirë të jetë tani të kuptojmë se një gjë e tillë do të ndodhë, shikoni sesa shpejt po ndryshon bota jonë. Çfarë duhet të na tregojnë këto ndryshime në lidhje me atë sesa shpejt mund të rrjedhin ngjarjet e ditëve të fundit?`