---
title:  Konflikti i Afërt
date:   08/06/2024
---

### Lexoni për studimin e kësaj jave
Zb. 14:7, 9, 12; Zb. 4:11; Zb. 13:1, 2; Zb. 12:3–5, 17; Zb. 13:11–18.

> <p>Vargu Përmendësh</p>
> " 'Shenjtëroji në të vërtetën Tënde. Fjala Jotë është e vërteta' " (Gjoni 17:17).

Ka një pajisje relativisht të re mjekësore, që quhet bioçip ose Veriҫip, e madhe sa një kokërr orizi, dhe që mund të vendoset tek një pacient. Bioçipi përmban informacione në lidhje me historinë mjekësore të pacientit, që mund të merret duke e skanuar tek zona ku është vendosur bioçipi ose Veriҫipi. Disa të Krishterë e shohin këtë si pjesë e konsipiracionit për të detyruar damkën e bishës. Për të tjerët, damka e bishës ka të bëjë me bar kodet tek konservat e ushqimit; ose është një numër misterioz në kartëmonedhën e dollarit, që kur mblidhet del numri 666. Për të tjerë ka të bëjë me urdhrin Masonik, Iluminatin, helikopterët e zinj të UN, dhe Kombet e Bashkuara.

Qëllimi i mësimit të kësaj jave është të zbulojë konfliktin që do të vijë mbi çështjen e adhurimit. Satani do të sfidojë autoritetin e Zotit, duke u përpjekur të shpërfillë ligjin e Perëndisë. Veçanërisht, Sabati do të bëhet qendra e konfliktit global për çështjen e adhurimit. Satani e urren Sabatin, sepse urren Krijuesin. Ai do të përdorë detyrimin, presionin, dhe forcën për të thyer përkushtimin tonë tek Krishti. Do të ketë një përplasje të besimeve për çështjen e ditës së vërtetë të adhurimit. Apeli i fundit i Zotit është një apel për të qëndruar besnikë ndaj Krishtit pavarësisht persekutimit, bojkotit ekonomik, dhe dënimit me vdekje. Studimi i kësaj jave thekson forcën e Jezusit për të na ruajtur gjatë konfliktit të fundit në tokë.

_*Studioni mësimin e kësaj jave, duke u bazuar në kapitujt 35 dhe 36 tek Konflikti i Madh, për t’u përgatitur për Sabatin, 15 Qershor._