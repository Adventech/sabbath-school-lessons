---
title:  Për më tepër studim
date:   14/06/2024
---

Adhurimi i bishës dhe figurës së saj aludon për Danielin 3, ku Shadraku, Meshaku, dhe Abednego u urdhëruan nga mbreti i Babilonisë të përulen para figurës së artë, përndryshe do të hidheshin në furrën e ndezur. Babilonia e lashtë, Babilonia moderne - çështja ngelet adhurimi. Adhurimi i vërtetë buron nga një mendje që mësohet nga Fjala e Perëndisë, një shpirt që transformohet nga dashuria e Tij, dhe një zemër që mbushet me Frymën e Tij. Pastaj nuk do të "konformohemi me këtë botë", por do të jetojmë sipas vullnetit të Zotit që gjendet në Fjalën e Tij. Ajo është udhërrëfyesi ynë i sigurt!

"Zoti asnjëherë nuk e imponon vullnetin apo ndërgjegjen; por Satani vazhdimisht shtyp me mizori - që të marrë kontrollin e atyre që nuk mund t'i joshë dot ndryshe. Përmes frikës ose forcës ai përpiqet të zotërojë ndërgjegjen dhe të sigurojë homazhe ndaj vetes. Për ta arritur këtë, ai vepron përmes autoriteteve fetare dhe sekulare, duke i shtyrë të detyrojnë ligjet e njeriut, duke shkelur ligjin e Zotit" - Ellen G. White, Konflikti i Madh, f. 591.

"Që të mund t’u bëjnë ballë sprovave, ata duhet të kuptojnë vullnetin e Perëndisë që zbulohet në fjalën e Tij; ata mund ta nderojnë Atë vetëm nëse kanë konceptin e duhur për karakterin, qeverinë dhe qëllimet e Tij, dhe të veprojnë në përputhje me to. Askush përveç atyre që e kanë fortifikuar mendjen me të vërtetat e Biblës, nuk do t'i bëjë dot ballë konfliktit të madh në fund" - The Great Controversy, f. 593.

"Por Zoti do të ketë një popull në tokë që do të mbajë Biblën, dhe vetëm Biblën, si të vetmin standard për gjithë doktrinat dhe si të vetmen bazë për gjithë reformat. Opinionet e njerëzve të arsimuar, deduksionet e shkencës, kredot apo besimet e këshillave kishtare, sado të mëdha në numër dhe devijante, si dhe kishat që ato përfaqësojnë, zëri i shumicës - asnjëra prej këtyre nuk duhet të merret për bazë për të vendosur mbi një çështje të besimit fetar. Para se të pranojmë një doktrinë apo mësim, duhet të themi me vendosmëri 'Kështu thotë Zoti' ' - Konflikti i Madh, f. 595.

**Pyetje për diskutim**:

`Si mund të jetojmë në pritje të ardhjes së Krishtit dhe të ndajmë shpresën pa u bërë alarmistë?`

`Mendoni më shumë për çështjen e adhurimit. Çfarë na tregon jeta jonë e përditshme, rutina jonë, në lidhje me pyetjen se kë apo çfarë adhurojmë?`

`Si mund të ndihmojmë veten dhe të tjerët të përballen me konfidencë/besim dhe jo me frikë për të ardhmen?`

`Çfarë dallimesh praktike sjell kuptimi i ngjarjeve të ditëve të fundit në jetën tonë sot?`