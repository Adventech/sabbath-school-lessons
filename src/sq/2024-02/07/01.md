---
title:  Të Motivuar nga Shpresa
date:   11/05/2024
---

### Lexoni për studimin e kësaj jave
1 Sel. 4:13–18; Mat. 24:27, 30, 31; 2 Pjet. 1:19–21; Dan. 8:14; Dan. 9:20–27; Ezra 7:7–13.

> <p>Vargu Përmendësh</p>
> "Atë ditë do të thuhet: 'Ja, ky është Perëndia ynë: tek Ai kemi shpresuar dhe Ai do të na shpëtojë. Ky është Zoti tek i cili kemi shpresuar; të ngazëllojmë dhe të gëzohemi në shpëtimin e Tij' " (Isa. 25:9).

Ardhja e dytë e Jezusit është tema kryesore e Shkrimeve. Është një temë e artë, që rrjedh në gjithë faqet e shenjta të Biblës. Një akademik ka përllogaritur se ka 1 845 referenca të ardhjes së dytë të Krishtit në Dhiatën e Vjetër. Në 260 kapitujt e Dhiatës së Re, ka mbi 300 referenca të kthimit të Krishtit. Një në çdo 25 vargje e përmend atë. Njëzet e tre nga 27 librat e Dhiatës së Re i referohen kësaj ngjarjeje të madhe.

 Mbasi Reformimi u themelua në Evropë dhe u pengua nga ndasitë dhe grindjet, Protestantizmi zuri rrënjë në Botën e Re, që sot quhen Shtetet e Bashkuara të Amerikës, atje ku shumë u përpoqën të merrnin mantelin e së vërtetës, përfshi të vërtetën në lidhje me Ardhjen e Dytë.

Mes tyre ishte dhe një fermer Baptist i quajtur William Miller. Nga studimi i tij i Biblës, ai besoi se Jezusi do të kthehej shpejt, madje gjatë jetës së tij, dhe pastaj filloi ta predikojë këtë mesazh, duke filluar kështu një lëvizje, që, pavarësisht se u përball me zhgënjimin e madh, i hapi sytë shumë njerëzve për të vërtetat Biblike, që janë relevante edhe sot e kësaj dite.

Në studimin e kësaj jave do të shqyrtojmë pse ardhja e dytë e Krishtit ka mbushur me gëzim zemrat e besimtarëve përgjatë shekujve dhe si mund të përgatitemi për këtë ditë të madhe.

_*Studioni mësimin e kësaj jave bazuar në kapitujt 18-21 te Konflikti i Madh, për t’u përgatitur për Sabatin 18 Maj._