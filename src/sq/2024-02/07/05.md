---
title:  2 300 Ditët e Danielit 8:14
date:   15/05/2024
---

William Miller vuri re se ngjarjet e parashikuara nga profetët ishin përmbushur saktësisht: 400 vitet e shtegtimit të pasardhësve të Abrahamit, 40 vitet e endjes së Izraelit në shkretëtirë, 70 vitet e robërisë së Izraelit dhe 70 javët tek Danieli, që ishin caktuar për Izraelin (Zan. 15:13, Num. 14:34, Jer. 25:11, dhe Dan. 9:24).

`Lexoni Marku 1:15, Galatasve 4:4, dhe Romakët 5:6. Çfarë na tregojnë këto vargje për orarin e Zotit për ardhjen e parë?`

Teksa Miller studioj profecitë, duke krahasuar Shkrimin me Shkrimin, arriti në përfundimin se, nëse Zoti kishte një kalendar hyjnor përgjatë Biblës, Zoti duhet të ketë një orar hyjnor në lidhje me ardhjen e dytë të Zotit tonë.

`Lexoni Danieli 8:14. Çfarë ngjarje do të ndodhte në fund të 2 300 ditëve?`

William Miller pranoi pikëpamjen popullore se "pastrimi i shenjtërores" ishte pastrimi i tokës me zjarr. Ai studioj me zell Shkrimet, që të kuptonte një ngjarje të një rëndësie të tillë. Zbuloi lidhjen midis Danielit 8 dhe Danielit 9. Tek Danieli 8, engjëlli u udhëzua "t'ia shpjegojë këtij vegimin" (Dan. 8:16). Nga fundi i kapitullit, e vetmja pjesë që kishte ngelur pa shpjegim nga i gjithë vegimi i Danielit 8 (shiko Dan. 8:27) ishte pjesa në lidhje me 2 300 ditët. Më vonë engjëlli u kthye tek Danieli dhe deklaroi, " 'Unë kam ardhur tani, o Daniel, që të të vë në gjendje të kuptosh' " (Dan. 9:22; shiko gjithashtu Dan. 9:23, 25-27). Kjo do e ndihmonte të kuptonte 2 300 ditët.

Këtë e dimë sepse, pasi e urdhëroi Danielin të " 'tregojë kujdes, pra, për fjalën dhe kuptojë vegimin' " (Dan. 9:23), fjalët e para të engjëllit ishin: " 'Shtatëdhjetë javë janë caktuar për popullin tënd dhe për qytetin tënd të shenjtë' " (Dan. 9:24). Fjala që është përkthyer "caktuar" do të thotë në të vërtetë "janë prerë". Shtatëdhjetë javë, 490 vite janë prerë. Por, prerë nga cila? Vegimi i 2 300 ditëve, patjetër - e vetmja pjesë e Danielit 8 që Danieli nuk e kuptonte, dhe që engjëlli erdhi t'ia shpjegojë.

Dhe, duke qenë se pika e fillimit të 70 javëve ishte " 'nga dalja e urdhërit për të restauruar dhe rindërtuar Jeruzalemin' " (Dan. 9:25), Milleri e dinte se nëse e gjente atë datë, mund të dinte fillimin e 70 javëve dhe profecinë e 2 300 ditëve.