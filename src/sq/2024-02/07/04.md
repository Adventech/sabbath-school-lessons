---
title:  William Miller dhe Bibla
date:   14/05/2024
---

Ashtu siç Zoti përdori Reformatorët Protestantë për të rizbuluar të vërtetën në lidhje me shfajësimin vetëm me anë të besimit në Krisht, ashtu Ai përdori William Miller të rizbulojë të vërtetën në lidhje me mënyrën e ardhjes së dytë të Krishtit. Teksa Miller studioi Shkrimet, zbuloi Krishtin, i cili e do më shumë sesa mund ta imagjinonte. Me Biblën, penën dhe një bllok shënimesh, filloi të lexojë nga Zanafilla pa u nxituar në mënyrë që të kuptonte pasazhet. Duke krahasuar Shkrimin me Shkrimin, lejoi që Bibla të shpjegojë vetveten.

`Lexoni Isaia 28:9, 10; Fjalët e Urta 8:8, 9; Gjoni 16:13; dhe 2 Pjetrit 1:19-21. Çfarë parimesh të interpretimit Biblik gjeni në këto pasazhe?`

Teksa William Miller krahasonte Shkrimet me Shkrimet, misteret e Biblës u zbuluan për të. Ai kërkonte si dikush që kërkon një thesar të fshehur dhe kështu u shpërblye fort. Fryma e Shenjtë bëri që ai të kuptonte Fjalën e Zotit. Ai u përqas me profecinë me të njëjtin studim diligjent/të zellshëm të Biblës si dhe me pasazhet e tjera biblike.

`Lexoni Danieli 1:17; Danieli 2:45; 1 Pjetrit 1:10, 11; dhe Zbulesa 1:1–3. Çfarë na mësojnë këto pasazhe në lidhje me kuptimin e profecive të Biblës?`

Simbolet në librat profetikë nuk ngelen mistere të fshehura. Një Zot i dashur na ka dhënë Fjalën e Tij profetike, që të na përgatisë për ngjarjet kulminante që së shpejti do të shpalosen në këtë botë. William Miller e kuptoi qartë se profecia interpretonte veten më së miri. Simbolet e profecisë sqarohen vetë në Bibël. Bishat përfaqësojnë mbretërit ose mbretëritë (Dan. 7:17, 23). Era përfaqëson shkatërrimin (Jer. 49:36). Uji përfaqëson popujt ose kombet (Zb. 17:15). Një grua përfaqëson kishën (Jer. 6:2, Ef. 5:22-32). Profecitë që kanë të bëjnë me kohën tek Danieli dhe Zbulesa gjithashtu janë dhënë me një gjuhë simbolike, ku një ditë profetike përfaqëson një vit të vërtetë (Num. 14:34, Ezek. 4:6). Teksa William Miller aplikonte këto parime biblike të interpretimit, u mahnit me atë që zbuloi në lidhje me atë që besonte se ishte përllogaritja e kohës së kthimit të Krishtit.

`Pse është kaq i rëndësishëm për besimin tonë kuptimi i saktë i simboleve profetike?`