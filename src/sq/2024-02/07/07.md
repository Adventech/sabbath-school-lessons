---
title:  Për më tepër studim
date:   17/05/2024
---

Shikoni hartën e mëposhtme për profecitë e 70 javëve dhe 2 300 ditëve. Profecitë fillojnë në vitin 457 p.k. dhe tregojnë ngjarjet në lidhje me "Princin Mesia", mbi të cilin zë rrënjë profecia e 70 javëve. Duke pasur këtë themel të shëndoshë, profecia e 2 300 ditëve përfundon në vitin 1844.

![Chart](https://sabbath-school-resources-assets.adventech.io/sq/ss/2024-02/07/chart.png)

"Ashtu si dishepujt e parë, William Miller dhe shokët e tij nuk e kuptonin as vetë plotësisht rëndësinë e mesazhit që përcillnin. Gabimet që ishin rrënjosur për një kohë të gjatë në kishë i pengonin që të arrinin interpretimin e saktë të kësaj pike të rëndësishme në profeci. Prandaj, megjithëse shpallën mesazhin që Zoti u kishte besuar për t'ia thënë botës, për shkak të një keqkuptimi në lidhje me mesazhin ata u zhgënjyen" - Ellen G. White, Konflikti i Madh, f. 351, 352.

"Megjithatë Zoti arriti qëllimin e Tij të dobishëm, duke lejuar që paralajmërimet për gjykimin të jepeshin siç kuptoheshin. Dita e madhe ishte afër dhe në providencën e Tij, njerëzit u përballën me provën e një kohe të përcaktuar, në mënyrë që t’u zbulohej ajo që kishin në zemrat e tyre. Mesazhi ishte bërë për të testuar dhe pastruar kishën. Duhet të drejtoheshin që të shihnin nëse afeksionet e tyre kishin zënë vend në këtë botë apo në Krishtin dhe qiellin. Ata tregonin se e duan Shpëtimtarin; tani duhet ta tregojnë me prova dashurinë e tyre. A ishin gati të hiqnin dorë nga shpresat dhe ambiciet e botës, dhe të prisnin me gëzim ardhjen e Zotit të tyre? Mesazhi ishte bërë për t’u mundësuar që të dallonin gjendjen e tyre të vërtetë shpirtërore; u dha me mëshirë që t'i bënte ata të kërkonin Zotin me pendesë dhe përulësi" - Ellen G.White, Konflikti i Madh, f. 353.

**Pyetje për diskutim**:

`Çfarë mësimesh mund të mësojmë nga eksperienca e William Miller? A e korrigjon Zoti me kohën gabimet në të kuptuarin tonë?`

`Pse të kuptuarit e Danielit 9:24-27 është kaq domethënës për të vendosur integritetin e Biblës dhe hyjninë e Krishtit?`

`Çfarë roli luan të kuptuarit e profecisë tek plani i shpëtimit? Pse profecia është kaq domethënëse në planin e Zotit?`