---
title:  Dy Dëshmitarët e Ringjallur
date:   08/05/2024
---

`Lexoni Zbulesa 11:11. Çfarë parashikimi bën ky tekst për Fjalën e Perëndisë?`

Në fund të Revolucionit Francez, Fjala e Zotit në mënyrë figurative do të ringjallej sërish. Do të kishte një rizgjim masiv. Një frikë e madhe zuri ata që panë sërish se Fjala e Zotit u bë edhe njëherë fuqia e gjallë e Perëndisë për të shpëtuar. Në fund të shekullit të 18të, Zoti ngriti njerëz, të cilët ishin të përkushtuar për ta çuar ungjillin deri në skajet e dheut. Njerëzit e shpërndanë mesazhin e Biblës me shpejtësi, siç bëri William Carey, i cili udhëtoi në Indi dhe përktheu Biblën në disa dialekte Indiane. Të shtyrë nga fuqia e Biblës, misionarët u dërguan në gjithë botën.

Nuk është e rastësishme që këto përpjekje misionare në mbarë botën dolën mbas Revolucionit Francez. Fjala e Perëndisë është një Fjalë e gjallë dhe, megjithëse dukej e "vdekur", ishte ende e gjallë në zemrat e besimtarëve që do të ngriheshin sërish në jetë, siç ishte profetizuar tek Zbulesa. "Volteri i pafe dikur me mburrje tha: 'Jam lodhur së dëgjuari se dymbëdhjetë njerëz themeluan fenë e Krishterë. Do t'ju tregoj se mjafton vetëm një njeri që ta hedhë atë poshtë'. Kanë kaluar breza të tërë që nga vdekja e tij. Miliona janë ngritur në luftë kundër Biblës. Por nuk ia kanë arritur ta shkatërrojnë, se ndërkohë që kishte një qind në kohën e Volterit, tani ka dhjetëra mijëra, e qindra mijëra kopje të librit të Perëndisë. Duke cituar fjalët e një Reformatori të hershëm në lidhje me kishën e  Krishterë, 'Bibla është një çelik, që ka thyer shumë çekanë' " - Ellen G. White, Konflikti i Madh, f. 288.

`Lexoni Psalmin 119:89 dhe Psalmin 111:7, 8. Çfarë ju tregojnë këto pasazhe në lidhje me Biblën, dhe pse mund të besojmë në të?`

Fjala e Zotit mund të sulmohet, të shtypet, por asnjëherë të zhduket. Edhe shumë të ashtuquajtur të Krishterë e nënvlerësojnë autoritetin e saj në shumë mënyra, duke vënë në pikëpyetje pjesë të Biblës ose duke theksuar elementët njerëzore që të humbë vulën hyjnore, dhe kështu e vërteta e Zotit nënvlerësohet.

Ne nuk duhet kurrë, në asnjë mënyrë, të lejojmë që të joshemi nga këto sulme ndaj Fjalës së Perëndisë. Është ende e gjallë sot, duke u folur zemrave njerëzore, duke sjellë një jetë të re tek ata që duan të dëgjojnë Fjalën dhe të ndjekin mësimet e saj.

`Çfarë profecish në veçanti ju flasin personalisht, dhe pse?`