---
title:  Për më tepër studim
date:   10/05/2024
---

"Kur Bibla u ndalua nga autoritetet fetare dhe sekulare; kur dëshmia e saj u ndryshua, dhe u bë çdo përpjekje që mendohej nga njerëz dhe demonë për të larguar mendjet e njerëzve nga ajo; kur ata që guxonin të shpallnin të vërtetat e saj të shenjta kapeshin, tradhëtoheshin, torturoheshin, hidheshin në qeli, martirizoheshin për besimin e tyre, ose detyroheshin të iknin nëpër male dhe guvat e tokës - atëherë dëshmitarët besnikë profetizonin të veshur me thasë. Megjithatë ata vazhduan dëshminë e tyre gjatë gjithë periudhës së 1 260 viteve. Në kohët më të errëta kishte njerëz besnikë, që e donin fjalën e Perëndisë dhe e ruanin nderin e Zotit. Këtyre shërbëtorëve besnikë iu dha mençuri, fuqi dhe autoritet për të deklaruar të vërtetën e Tij gjatë gjithë kësaj kohe" - Ellen G. White, Konflikti i Madh, f. 267, 268.

"Kur Franca refuzoi publikisht Zotin dhe e hoqi Biblën, njerëzit e liq dhe frymëra të errësirës ngazëlleheshin me arritjet e tyre - për një mbretëri pa kufizimet e ligjit të Perëndisë... Fryma e Zotit që i përmbante, që kontrollon fuqinë mizore të Satanit, u tërhoq konsiderueshëm, dhe ai që gëzohet vetëm me mjerimin e njerëzve u la i lirë të vepronte. Ata që kishin zgjedhur shërbimin e rebelimit u lejuan të korrnin frutat e tij deri sa toka u mbush me krime kaq të tmerrshme sa nuk përshkruhen. Nga provinca të braktisura dhe qytete në rrënoja dëgjohej një thirrje e tmerrshme - një thirrje me ankth të hidhur. Franca u trondit si nga një tërmet. Feja, ligji, rendi social, familja, shteti dhe kisha - të gjitha u goditën nga dora e pafe që ishte ngritur kundër ligjit të Zotit" - Konflikti i Madh, f. 286.

"Nëse kisha nuk ndjek providencën/fjalën e Tij [Zotit], duke pranuar çdo rreze drite, duke bërë çdo detyre që i zbulohet, feja do të degradojë në rituale, dhe fryma jetësore e perëndishmërisë do të zhduket" - Konflikti i Madh, f. 316.

**Pyetje për diskutim**:

`Si zbulohen parimet e konfliktit të madh në Revolucionin Francez?`

`Kur argumentohej se nuk ka Zot, një person shkroi se "jemi të lirë të vendosim qëllimet tona dhe të shtyjmë çdo kufi intelektual pa parë shenjat paralajmëruese". Pse fraza "pa shenjat paralajmëruese" është kaq e kuptueshme për motivet pse shumë njerëz refuzojnë Zotin? Si mund të na ndihmojnë këto ide të shpjegojmë një pjesë të asaj që ndodhi në Revolucionin Francez?`

`Cila është rëndësia e vegimit të Gjonit të shenjtërores në lidhje me ngjarjet e fundit?`