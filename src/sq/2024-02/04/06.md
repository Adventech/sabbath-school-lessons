---
title:  Të Gëzuar nga Shpresa
date:   25/04/2024
---

`Lexoni Hebrenjtë 2:14, 15. Si e përjetuan besimtarët në Mesjetë realitetin e konfliktit të madh?`

Çfarë i lumturoi Valdensët besnikë gjatë persekutimit të tmerrshëm që hasën? Çfarë iu dha Huss dhe Jerome, Tyndale, Latimer, dhe martirëve të Mesjetës kurajo për t’u përballur me flakët dhe shpatën? Besim në premtimet e Perëndisë. Ata i besuan premtimet e Krishtit, "sepse Unë jetoj, edhe ju do të jetoni" (Gjoni 14:19). Fuqia e Tij ishte e mjaftueshme për ta përballë persekutimeve më të mëdha. Ata madje gjetën gëzim përmes miqësisë me Krishtin, duke përjetuar vuajtjet e Tij. Dhe besnikëria e tyre ishte një dëshmi shumë e madhe për botën.

Ata shikonin përtej asaj që ishte drejt asaj që do të jetë. Ata e dinin që, përmes ringjalljes së Krishtit, vdekja ishte një armik i humbur. Për këta njerëz me kurajo, vargonjtë e vdekjes ishin thyer. Ata u kapën fort mbas premtimeve të Fjalës së Zotit dhe dolën fitimtarë.

`Lexoni Psalmi 19:7–11, Psalmi 119:140, Psalmi 119:162, dhe Jeremia 15:16. Çfarë sigurie ju japin personalisht këto premtime? Si na ndihmojnë gjatë sfidave në jetë?`

John Huss nuk u thye para burgimit, padrejtësisë, madje dhe vdekjes. Ai u dergj në burg për muaj të tërë. E ftohta, kushtet e mjerueshme i sollën ethe që pothuajse e vranë. Megjithatë, "hiri i Perëndisë e ruajti. Gjatë javëve të vuajtjes që kaloi para dënimit të tij përfundimtar, paqja e qiellit mbushi shpirtin e tij. 'E shkruaj këtë letër', i thotë një shoku, 'nga burgu im, dhe me duart copë, duke pritur nesër ekzekutimin tim... Kur, me ndihmën e Jezu Krishtit, do të takohemi sërish në paqen e mrekullueshme të jetës së ardhme, ku do mësoni sa i mëshirshëm ka qenë Zoti me mua, sa më ka mbështetur në mes të tundimeve dhe gjyqeve' - Bonnechose, vol. 2, f. 67. Në errësirën e qelisë së tij, ai pa triumfin e besimit të vërtetë" - Ellen G. White, Konflikti i Madh, f. 107, 108.

Nxitja e apostullit Pal na flet edhe më fort sot. "Le të mbajmë të patundur rrëfimin e shpresës sonë, sepse besnik është Ai që premtoi" (Heb. 10:23). Teksa premtimet e Perëndisë ruajtën popullin e Tij në të shkuarën, ashtu do të na ruajnë edhe ne sot.

`Çfarë do të thotë të lësh gjithçka për Krishtin? Çfarë humbisni në fund të fundit? (shiko Marku 8:36). Çfarë mësime mund të mësojmë nga Valdensët dhe Reformatorët, që mund të na ruajë në konfliktin e fundit në tokë?`