---
title:  Të Qëndrosh për të Vërtetën
date:   20/04/2024
---

### Lexoni për studimin e kësaj jave
Dan. 7:23–25; Zb. 12:6, 14; Juda 3, 4; Zb. 2:10; Veprat 5:28–32; Ps. 19:7–11; 1 Gjonit 5:11–13.

> <p>Vargu Përmendësh</p>
> "Dhe ashtu si Moisiu e ngriti lart gjarprin në shkretëtirë, kështu duhet të ngrihet lart Biri i njeriut, që kushdo që beson në Të të mos humbasë, por të ketë jetë të përjetshme" (Gjoni 3:14, 15).

Qyteti Izmir, që shtrihet në bregdetin e Turqisë, dikur ka qenë qyteti i Smirnës që përmendet në librin e Zbulesës. Qyteti i lashtë prej afro 100 000 banorë lulëzoi në shekullin e parë dhe të dytë. Ishte një qytet me zhvillim dhe jashtëzakonisht besnik ndaj Romës.

Një herë në vit gjithë qytetarët e Smirnës urdhëroheshin të digjnin temjan para zotave Romakë. Është e qartë se në shekullin e dytë Smirna kishte gjithashtu një komunitet të Krishterë që po rritej, dhe shumë prej tyre nuk do të pajtoheshin me këtë praktikë. Polikarpi, një nga drejtuesit e kishës së hershme, u martirizua në sheshin publik të Smirnës, ku u dogj për shkak se refuzoi të tradhtonte Zotin e tij, duke djegur temjan për zotat Romakë. Kur u pyet për herë të fundit që të mohonte Krishtin, burri plak u përgjigj: "i kam shërbyer Atij për tetëdhjetë e gjashtë vjet, dhe nuk më ka bërë asnjë të keqe. Si mund të flas keq për Mbretin tim që më shpëtoi"?

Përgjatë shekujve burra dhe gra kanë qenë të gatshëm të përjetojnë martirizimin në vend që të hiqnin dorë nga besimi i tyre në Krisht. Sakrifica e tyre ndez sërish kurajon tonë. Historia e përkushtimit të tyre në Krisht rigjallëron përkushtimin tonë. Këtë javë do të shohim disa parime biblike, që motivuan Valdensët dhe më pas Reformatorët, si Has dhe Jerome, që të qëndronin besnikë ndaj Zotit pavarësisht se çfarë do të ndodhte - madje edhe përballë kërcënimit të vdekjes nga e njëjta fuqi, që vrau Polikarpin: Roma, por tashmë në fazën e papatit.

_*Studioni mësimin e kësaj jave për t’u përgatitur për Sabatin, 27 Prill, që bazohet në Konfliktin e Madh, kapitujt 4-6._