---
title:  Ylli i Mëngjesit i Reformimit
date:   24/04/2024
---

`Lexoni Psalmi 19:7–11, Psalmi 119:140, Psalmi 119:162, dhe Jeremia 15:16. Çfarë qëndrime të ngjashme kishin Davidi dhe Jeremia për Fjalën e Perëndisë, që në fakt u bënë guri i themelit të Reformimit?`

Secili prej Reformatorëve "u gëzua" në Fjalën e Zotit. Ata "u kënaqën", duke bërë vullnetin e Perëndisë. Ata "e donin" ligjin e Tij. Një nga të vërtetat më të rëndësishme themelore të Reformimit ishte gëzimi dhe studimi i Shkrimeve. Studimi i Biblës nuk ishte një detyrë e vështirë. Nuk ishte një ushtrim legalist. Nuk ishte një kërkesë e ashpër, por kënaqësi.

Teksa studiuan Shkrimet, u transformuan nga fuqia e Frymës së Shenjtë. " Karakteri i Wycliffe ishte një dëshmi për fuqinë edukative dhe transformuese të Shkrimeve të Shenjta. Ishte Bibla që e bëri atë aq të madh. Përpjekja për të kapur të vërtetat e mëdha të zbulesës sjell një rigjallërim të gjithë forcave. E zgjeron mendjen, mpreh perceptimet dhe pjek gjykimet. Studimi i Biblës fisnikëron çdo mendim, ndjenjë dhe aspiratë si asnjë studim tjetër. U jep qëndrueshmëri qëllimeve, durimit, kurajos dhe fortësisë; e rafinon karakterin dhe shenjtëron shpirtin. Një studim i etur, serioz i Shkrimeve, që e sjell mendjen në kontakt të drejtpërdrejtë me mendjen e pafund, do i japë botës njerëz më të fortë dhe më intelektualë, si dhe parime më fisnike, si asnjë filozofi apo trajnim njerëzor" - Konflikti i Madh, f. 94.

`Lexoni 2 Timoteut 2:1-3. Çfarë këshille i dha apostulli Pal Timoteut në lidhje me ndarjen e Fjalës së Zotit?`

E vërteta e Fjalës së Zotit dhe gëzimit të shpëtimit në Krisht i mbushi kaq shumë zemrat e Reformatorëve sa e kishin të nevojshme ta ndanin me të tjerët. John Wycliffe kaloi jetën e tij duke përkthyer Fjalën e Zotit në Anglisht për dy arsye, Krishti i gjallë e kishte transformuar përmes Fjalës, dhe dashuria e Krishtit e motivoi të ndante me të tjerët atë që kishte mësuar.

Para Wycliffe kishte shumë pak përkthim të Biblës në Anglisht. Megjithëse vdiq para se Roma ta kapte, Papati e zhvarrosi që të digjte eshtrat e tij dhe e hodhi hirin në një lumë. Por, në të njëjtën mënyrë si hiri u shpërnda në ujë, ashtu dhe Fjala e Perëndisë, uji i jetës, u shpërnda gjerësisht si rrjedhojë e punës së tij. Kështu Zoti e përdori atë - "Yllin e Mëngjesit të Reformimit".