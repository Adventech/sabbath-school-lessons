---
title:  Për më tepër studim
date:   26/04/2024
---

"Zoti lejoi të shndrisë një dritë e madhe mbi mendjet e këtyre njerëzve të zgjedhur, duke iu zbuluar shumë prej gabimeve të Romës; por nuk e morën gjithë dritën që mund t'i jepej botës. Përmes këtyre shërbëtorëve të Tij, Zoti po drejtonte njerëzit jashtë errësirës së Romanizmit; por kishte shumë pengesa të mëdha me të cilat duhej të përballeshin, dhe Ai i drejtoi hap mbas hapi që t'ia dilnin mbanë. Ata nuk ishin të përgatitur ta merrnin të gjithë dritën menjëherë. Ashtu si ndriçimi i plotë i diellit për ata që kanë jetuar shumë gjatë në errësirë, nëse do shndriste menjëherë, do i bënte të iknin. Prandaj, Ai u zbuloi drejtuesve pak e nga pak, që të mund të pranohej nga njerëzit. Nga shekulli në shekull, do të vijonin punëtorë të tjerë besnikë, që t'i drejtonin njerëzit edhe më tej në rrugën e reformimit" - Ellen G. White, Konflikti i Madh, f. 103.

"Në një letër tjetër, drejtuar një prifti që është bërë një dishepull i ungjillit, Huss foli me një përulësi të madhe për gabimet e tij, duke akuzuar veten 'se kishte ndjerë rehati kur vishte rrobat e pasura dhe humbiste orë të tëra në zakone të kota'. Pastaj shtoi: 'Lavdia e Zotit dhe shpëtimi i shpirtit le të mbushin mendjen tënde, dhe jo përfitimet dhe pronat. Ki kujdes të mos e mbushësh shtëpinë më tepër se shpirtin tënd; dhe mbi të gjitha, përkujdesu për gjërat shpirtërore. Bëju i shenjtë dhe i përulur me të varfrit, dhe mos u deh nëpër festa. Nëse nuk përmbahesh në jetë, kam frikë se do të ndëshkohesh rëndë, siç jam dhe unë' " - Ellen G. White, Konflikti i Madh, f. 105, 106.

**Pyetje për diskutim**:

`Çfarë është "drita progresive"? Pse Zoti e zbulon dritën gradualisht? Si aplikohen këto parime në kishën e Zotit sot?`

`Si lidhen zbulimi i të vërtetave të reja me të vërtetat e mëparshme që ka marrë populli i Zotit? Pse drita e re nuk duhet të kontradiktojë dritën e vjetër?`

`Pavarësisht se ku jetoni, kultura juaj do të promovojë vlera, ide, dhe moral që në një farë mënyre mund të bjerë ndesh me atë që Bibla mëson. Pasi të keni gjetur cilat nga këto janë në konflikt, si mendoni do të veprojmë, si një kishë, me këto sfida? Si mund të qëndrojmë qytetarë të mirë, ndërkohë që të mos pranojmë çdo gjë që na serviret si vlerë nga kultura jonë?`

`Si ndikon letra e John Huss në mendimin tuaj sot? Çfarë ju bën përshtypje në këtë letër?`