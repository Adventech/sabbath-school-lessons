---
title:  Për më tepër studim
date:   24/05/2024
---

Vini re si përshkruhet roli ynë dhe puna e Jezusit për ne në gjyq:"Jezusi nuk i justifikon mëkatet e tyre, por tregon pendesën e tyre me besim, dhe, kërkon faljen për ta, Ai ngre duart e Tij të plagosura para Atit dhe engjëjve të shenjtë, duke thënë: I njoh secilin me emër. I kam gdhendur emrat e tyre në pëllëmbët e duarve të Mia. 'Flijimet e Perëndisë janë frymë e thyer; o Perëndi, ti nuk e përçmon zemrën e thyer dhe të penduar' Psalmi 51:17. Dhe akuzuesit të popullit të Tij i thotë: 'Zoti të gjykoftë, o Satan; po Zoti që ka zgjedhur Jeruzalemin, të gjykoftë' " - Ellen G. White, Konflikti i Madh, f. 484.

"Fakti se populli i Perëndisë del përpara Zotit me rroba të ndotura duhet të na bëjë të përulur dhe të shqyrtojmë thellë zemrat tona. Ata që në fakt e pastrojnë shpirtin e tyre, duke iu bindur së vërtetës do të jenë shumë të përulur në raport me veten. Sa më afër të shohin karakterin e panjollë të Krishtit, aq më të fortë do të bëhet dëshira e tyre për t’u konformuar me imazhin e Tij, dhe aq më pak do të shohin ndonjë pastërti apo shenjtëri në vetvete. Por, ndërkohë që shohim situatën tonë të mëkatë, duhet të mbështetemi tek Krishti si drejtësia jonë, shenjtëria jonë, dhe shpengimi ynë. Nuk mund t’u përgjigjemi akuzave të Satanit kundër nesh. Vetëm Krishti mund të ndërmjetësojë për ne. Ai mund të shuajë akuzat me anë të argumenteve, që qëndrojnë jo mbi meritat tona, por mbi meritat e Tij" - Ellen G. White, Testimonies for the Church, vol. 5, f. 471, 472.

"Tani po jetojmë në ditën e madhe të shlyerjes. Në shërbesën tipike, ndërkohë që kryeprifti bënte shlyerjen për Izraelin, të gjithë duhej të përulnin shpirtin e tyre, duke u penduar për mëkatet, përndryshe do të largoheshin nga mesi i popullit. Në të njëjtën mënyrë, të gjithë që duan që emrat e tyre të jenë në librin e jetës, duhet tani, në këto pak ditë që kanë ngelur nga mëshira, të përulin shpirtin e tyre para Zotit të penduar vërtet nga mëkati" -Konflikti i Madh, f. 489, 490.

**Pyetje për diskutim**:

`Çfarë emocionesh ju lindin kur mendoni se Jezusi ngre lart duart e Tij të shpuara për ne para Atit? Pse kjo është e vetmja shpresë që kemi për gjykimin?`

`Ne jetojmë në Ditën e Shlyerjes. Shlyerja është vepër e Zotit për të shpëtuar mëkatarët e humbur. Atëherë, pse duhet që çdo ditë e përkushtuar për punën shpëtuese të Zotit të jetë lajm i mirë?`

`Vini re çfarë shkruan Ellen G. White: "Vetëm Krishti mund të bëjë një ndërmjetësim për ne. Ai ka mundësi t'ia mbyllë gojën akuzuesit me argumenta, që qëndrojnë mbi meritat tona, por të Tija"-Advent Review and Sabbath Herald, 2 Janar 1908. Si mund ta bëni tuajën këtë shpresë?`