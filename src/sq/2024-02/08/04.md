---
title:  Gjykimi Ka Ardhur
date:   21/05/2024
---

`Krahasoni Danielin 7:9, 10 me Zbulesën 14:6, 7. Cila është ngjashmëria midis këtyre dy pasazheve?`

Gjykimi është një temë e dukshme përgjatë Biblës. "Sepse Perëndia do të vërë të gjykohet çdo vepër, edhe çdo gjë që është fshehur, qoftë e mirë apo e keqe" (Predikuesi 12:14). Jezusi i drejtoi ata që e dëgjonin drejt kohës së gjykimit në të ardhmen, kur " 'njerëzit do të japin llogari për çdo fjalë të kotë që kanë thënë' " (Mat. 12:36). Apostulli Pal shton, Zoti do të "nxjerrë në dritë gjërat e fshehta të errësirës dhe do të shfaqë këshillat e zemrave" (1 Kor. 4:5). Engjëlli lajmëtar i tha Gjonit, "ora e gjyqit të Tij [Zotit] erdhi" (Zb. 14:7).

`Lexoni Zbulesa 22:10-12. Cili do të jetë fati i gjithë njerëzimit kur të kthehet Jezusi? Çfarë deklarate e qarte bëhet tek Gjoni?`

Meqenëse Krishti vjen të japë shpërblimet e Tij finale, duhet më parë të bëhet një gjyq, që të tregojë se çfarë do të marrë çdokush kur Ai të vijë. Kur Krishti të vijë, nuk ka shans të dytë. Çdo njeri ka pasur informacion të mjaftueshëm për të bërë vendimin e tij përfundimtar dhe të pakthyeshëm për të qenë me apo kundra Krishtit.

`Lexoni Mateu 25:1-13. Pse Jezusi sillet kaq ndryshëm tek këta dy grupe besimtarësh?`

"Kur puna e investigimit të përfundojë, kur çështjet e atyre, që gjatë gjithë kohërave kanë rrëfyer se janë ndjekësit e Krishtit të jenë shqyrtuar dhe vendosur, atëherë, dhe, jo derisa kjo të përfundojë, dera e mëshirës do të mbyllet. Kështu që me një fjali të shkurtër, 'Ata që ishin gati hynë me Të në dasmë: dhe dera u mbyll', kalojmë përmes shërbesës përfundimtare të Shpëtimtarit, drejt kohës kur puna e madhe për shpëtimin e njeriut do të përfundojë" - Ellen G. White, Konflikti i Madh, f. 428.

Nuk kemi përse të frikësohemi nga gjykimi. Përmes Krishtit, falja është e jona, liria nga faji është e jona, fuqia për të jetuar jetë të perëndishme është e jona, fitorja përfundimtare është e jona.