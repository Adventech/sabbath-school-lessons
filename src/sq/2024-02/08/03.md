---
title:  Në Vendin Shumë të Shenjtë
date:   20/05/2024
---

`Lexoni Levitiku 16:21, 29–34; Levitiku 23:26–32; dhe Hebrenjtë 9:23–28. Pse ishte kaq e rëndësishme Dita e Shlyerjes në Izraelin e lashtë?`

Priftërinjtë shërbenin çdo ditë të vitit, por në Ditën e Shlyerjes, që në Hebraisht quhet Jom Kipur, gjithë sytë e Izraelit drejtoheshin drejt shenjtërores. Levitiku 16 dhe 23 jep udhëzime specifike për Ditën e Shlyerjes. Gjithë aktivitetet e rregullta pushonin. Të gjithë ishin në agjërim. Ndërkohë që kryeprifti hynte në prezencën e Zotit për ta në Vendin Shumë të Shenjtë, njerëzit shqyrtonin zemrat e tyre. Ata kërkonin Zotin me përulësi dhe rrëfim të ndjerë.

Çdokush që nuk "përulej" në Ditën e Shlyerjes "pritej", nuk do të ishte më pjesë e popullit të zgjedhur (Lev. 23:27, 29). Në Ditën e Shlyerjes, kryeprifti merrte gjakun e cjapit të Zotit në shenjtërore dhe, pasi me të spërkaste pajtuesin, duke vendosur gjak mbi brirët e altarit prej ari dhe para altarit, duke e pastruar plotësisht gjithë shenjtëroren. Kur të ketë bërë "shlyerjen", kryeprifti do vendoste duart e tij mbi cjapin e gjallë dhe mbi të do të rrëfente mëkatet e Izraelit. Pastaj ky cjap do të çohej në shkretëtirë për të qenë përgjithmonë larg kampit (Lev. 16:20-22).

Gjaku u transferua në shenjtërore gjatë shërbesave të përditshme, duke treguar mëkatin (Jer. 17:1) dhe Zoti merrte përgjegjësinë për pastrimin përfundimtar të tij. Tani, në Ditën e Shlyerjes, transferohej jashtë nga shenjtërorja dhe vendosej mbi kokën e cjapit Azazel, që përfaqëson Satanin dhe zbulon përgjegjësinë e tij përfundimtare për mëkatin.

Ky cjap çohej larg në shkretëtirë në mënyrë që, në mbyllje të Ditës së Shlyerjes, Zoti të kishte një shenjtërore të pastër dhe një popull të pastër. Në shenjtëroren qiellore, Krishti shërben për ne, së pari në Vendin e Shenjtë, dhe tani në Vendin Shumë të Shenjtë që nga viti 1844, në fund të 2 300 ditëve.

Në do ia dalim në këtë gjykim të madh për shkak të Jezusit, Zëvendësit tonë. Siç ka thënë edhe Ellen G. White, ne "shfajësohemi nga drejtësia e Tij, tek e cila nuk kemi meritë" - Dëshira e Kohërave, f. 25. Si rezultat i kësaj drejtësie - që na llogaritet (kreditohet) ne - e përulim shpirtin tonë, që do të thotë se heqim dorë nga mëkati. Kjo do të thotë se nuk e pranojmë me rehati të keqen, as nuk justifikohemi apo të vazhdojmë të mbajmë mëkatet tona, por rritemi në hirin dhe jetojmë një jetë të shenjtë.

`Cila është rëndësia e Ditës së Shlyerjes në jetët tona sot? Pse duhet të bëjë një ndryshim në mënyrën sesi jetojmë?`