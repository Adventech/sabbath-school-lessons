---
title:  Jezusi, Avokati Ynë në Gjykim
date:   23/05/2024
---

`Lexoni Hebrenjtë 10:9-14. Çfarë ndryshimi na tregon ky pasazh midis shërbesës së priftit në shenjtëroren tokësore dhe shërbesës së Jezusit në shenjtëroren qiellore?`

Njëherë e përgjithmonë, Krishti vdiq në kryq si një flijim i përsosur për mëkatin. Shërbesa e Tij priftërore në shenjtëroren qiellore na shenjtëron. Tani, pasi ka hyrë në Vendin Shumë të Shenjtë, Ai qëndron si Avokati ynë në gjykim (shiko 1 Gjonit 2:1). "Krishti, pasi u dha vetëm njëherë për të marrë mbi vete mëkatet e shumëve, do të duket për së dyti pa mëkat për ata që e presin për shpëtim" (Heb. 9:28). Përmes flijimit dhe ndërmjetësimit të Tij, problemi i mëkatit është zgjidhur. Tani ai vjen sërish për ata, që "e duan shfaqjen e tij" (2 Tim. 4:8).

`Lexoni Hebrenjtë 6:19, 20. Pse Ai na fton ta ndjekim, dhe çfarë mësojmë teksa e ndjekim?`

" Ndërmjetësimi i Krishtit për njerëzit në shenjtëroren sipër është kaq thelbësore për planin e shpëtimit sa dhe vdekja e Tij në kryq. Me anë të vdekjes së Tij, Ai filloi atë punë që pas ringjalljes së Tij u ngjit për ta përfunduar në qiell. Me besim mund të hyjmë përtej velit, 'ku ka hyrë Krishti, si pararendës për ne' Hebrenjtë 6:20. Atje reflektohet drita nga kryqi i Kalvarit. Atje mund të kemi një pamje më të qartë të mistereve të shpengimit. Shpëtimi i njeriut arrihet me një kosto të pamasë në qiell; sakrifica që është bërë është e barabartë me kërkesat më të mëdha nga ligji i thyer i Zotit. Jezusi ka hapur rrugën drejt fronit të Atit, dhe përmes ndërmjetësimit të Tij, dëshira e sinqertë e gjithë atyre, që vijnë me besim tek Ai mund të paraqitet para Perëndisë" - Ellen G. White, Konflikti i Madh, f. 489.

Plani i shpëtimit është një plan i plotë, që zgjidh konfliktin e madh dhe shpëton këtë planet nga duart e Satanit. Jeta e Jezusit tregoi dashurinë e Perëndisë për një botë në nevojë dhe një univers që shikon. Vdekja e Tij zbuloi ligësinë e mëkatit dhe siguroi shpëtimin për gjithë njerëzimin. Ndërmjetësimi i Tij në shenjtëroren qiellore siguron shlyerjen për secilin, që vjen me besim për ta marrë.

`Si lidhet vdekja e Krishtit në kryq me ndërmjetësimin e Tij në shenjtëroren qiellore, dhe pse gjykimi është pjesë e domosdoshme e shpëtimit?`