---
title:  Ngjarjet e Fundit në Tokë
date:   15/06/2024
---

### Lexoni për studimin e kësaj jave
Gjoni 8:32; Ezek. 20:12, 20; Zb. 7:1, 2; Zb. 14:1; Joeli 2:21–24; Hos. 6:3; Jakobi 5:7, 8; Zb. 18:1–4.

> <p>Vargu Përmendësh</p>
> "Bli të vërtetën dhe mos e shit, fito dituri, njohuri dhe gjykim" (Fjalët e Urta 23:23).

Supozoni se keni një vajzë adoleshente, e cila po kthehet me makinë nga kolegji në shtëpi, për pushimet e verës. Teksa pret që të kthehet, me ankth shikon parashikimin e motit. Shqetësohet teksa moti ndryshon shumë shpejt. Stuhia errëson horizontin. Era fillon të fryjë furishëm. Qiejt hapen dhe shiu bie litar. Pemët shkulen nga vendi. Së shpejti rruga kryesore bëhet e pakalueshme. Pastaj dëgjon nga një prej komshinjve se ka mundësi të kalosh nga rruga dytësore. Makinat mund të anashkalojnë disa pemë të rrëzuara. Megjithëse komunikimi ishte i vështirë, mund t'i dërgoje një mesazh vajzës, duke i shpjeguar me kujdes sesi mund të kthehej e sigurt në shtëpi.

Më shumë se çdo gjë tjetër, Jezusi dëshiron që ne të kalojmë përmes stuhisë së jetës dhe të kthehemi në shtëpi. Ellen G. White shkruan, "Po vjen një stuhi, e pandalshme në furinë e vet. A jemi gati të përballemi me të?" - Testimonies for the Church, vol. 8, f. 315. Qëllimi i jetës, vdekjes, ringjalljes dhe shërbesës së Krishtit është të sigurojë që të kthehemi në shtëpi. Mesazhi profetik i Danielit dhe Zbulesës janë udhëzime hyjnore, veçanërisht për popullin e ditëve të fundit që të na ndihmojë përmes stuhive të jetës, në mënyrë që një ditë të mund të ndiejmë përqafimin e dashur dhe të ngrohtë të Shpëtimtarit.

Qëllimi i mësimit të kësaj jave është të zbulojmë se çfarë thotë Fjala profetike në lidhje me ngjarjet e fundit dhe të zbulojmë fuqinë e Krishtit për të na ruajtur gjatë konfliktit të fundit në tokë, dhe për të na sjellë në shtëpi.

_*Studioni mësimin e kësaj jave, duke u bazuar në kapitujt 37 dhe 38 te Konflikti i Madh, për t’u përgatitur për Sabatin, 12 Qershor._