---
title:  Për më tepër studim
date:   21/06/2024
---

Që në vitin 1851, pionierët Adventistë identifikuan se bisha e dytë e Zbulesës 13:11-17 janë Shtetet e Bashkuara të Amerikës. Por mund të ketë qenë e vështirë atëherë të shihje sesi Shtetet e Bashkuara mund të detyronin botën të adhuronte bishën e parë (Zb. 13:12). Edhe gjatë viteve 1880 gjithë Marina e Shteteve të Bashkuara përbëhej vetëm nga 48 anije të vjetëruara.

Por që nga fundi i Luftës së Ftohtë, nuk ka fuqi tjetër të matet ushtarakisht me Shtetet e Bashkuara. Megjithëse Amerikanët kanë shijuar liri të mrekullueshme, teksa kohët bëhen më të vështira, nuk është e vështirë të shohësh sesi këto liri shkelen, ose nënvlerësohen plotësisht. Shumë besojnë se edhe tani po shohim se gjërat po ndodhin.

"Të gjithë, që refuzojnë të binden, [duke mbajtur sabatin e rremë] do të marrin penalitete civile, dhe në fund do të deklarohet se meritojnë vdekjen. Nga ana tjetër, ligji i Zotit që mban ditën pushim të Krijuesit kërkon bindje dhe thotë se ata që e shkelin do të pinë zemërimin e Zotit" - Ellen G. White, Konflikti i Madh, f. 604.

"Teksa stuhia afrohet, një klasë e madhe që ka rrëfyer besimin në mesazhin e tre engjëjve, por që nuk është shenjtëruar përmes bindjes ndaj së vërtetës, do e braktisi pozicionin e saj dhe do të bashkohet me radhët e opozitës. Duke u bashkuar kështu me botën dhe, duke u bërë pjesë me frymën e saj, ajo i sheh gjërat nga i njëjti këndvështrim; dhe, kur të vijë sprova do të zgjedhë anën më të lehtë, atë të shumicës. Njerëz të talentuar, që dikur gëzoheshin me të vërtetën, i shfrytëzojnë fuqitë e tyre të mashtrojnë dhe keq-drejtojnë shpirtrat e tjerë. Ata bëhen armiqtë më të hidhur të ish-vëllezërve të tyre. Kur mbajtësit e Sabatit do të dalin para gjyqeve që të përgjigjen për besimin e tyre, këta apostatë do të jenë veglat më të efektshme të Satanit për t'i paraqitur keq dhe për t'i akuzuar, dhe me dëshmi të rreme do të nxisin drejtuesit kundër tyre" - Ellen G. White, Konflikti i Madh, f. 608.

**Pyetje për diskutim**:

`Pse të kuptuarit e ngjarjeve të ditëve të fundit është kaq i rëndësishëm në krizat që do të vijnë? Si mund të na mbrojnë Shkrimet nga mashtrimi?`

`Shoqëritë demokratike kanë qenë për shekuj bastione të lirisë fetare. Si mund të ndryshojë kjo gjë papritur?`

`Shikoni thëniet e mësipërme të Ellen G. White. Çfarë zgjedhje bëni sot që mund të rezultojnë nesër të jeni tek ai grup Adventist që braktis besimin?`

`Si ndryshon mesazhi i engjëllit të dytë nën thirrjen me zë të lartë, dhe çfarë përgatitje personale mund të bëjmë për të marrë shiun e dytë për të përfunduar punën në tokë?`