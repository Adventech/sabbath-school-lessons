---
title:  Të Krishterët Shpëtohen në Mënyrë Providenciale/Largpamëse
date:   08/04/2024
---

Mëshira e Zotit, hiri, providenca/maturia, dhe paranjohja zbulohen qartësisht në ngjarjet, që çuan drejt shkatërrimit të Jeruzalemit. Cestius Gallus dhe ushtritë Romake rrethuan qytetin. Me një lëvizje të papritur, kur sulmi dukej i afërt, ata u larguan. Ushtria e Judenjve i ndoqi dhe korri një fitore të madhe.

Kur Romakët ia mbathën dhe Judenjtë i ndiqnin nga pas, të Krishterët në Jeruzalem u larguan në Pella në Pere, përtej lumit Jordan. "Shenja e premtuar u ishte dhënë të Krishterëve që prisnin, dhe tani u dha një mundësi për të gjithë që do t'i bindeshin paralajmërimit të Shpëtimtarit. Ngjarjet ishin kaq të ngarkuara sa as Judenjtë dhe as Romakët nuk mund të ndalonin largimin e të Krishterëve" - Ellen G. White, Konflikti i Madh, faqe 30.

`Lexoni Psalmi 46:1 dhe Isaia 41:10. Çfarë na tregojnë këto vargje për përkujdesjen providenciale/largpamëse të Perëndisë?`

Zoti është sovran dhe zotëron ngjarjet në tokë për të arritur qëllimet e Tij hyjnore. Megjithëse në disa raste Zoti ndryshon planet e Tij origjinale bazuar mbi zgjedhjet tona njerëzore, plani i Tij përfundimtar për këtë planet do të përmbushet. Ka raste kur populli i Perëndisë përjeton vështirësi, persekutime, burgosje, dhe vetë vdekjen për shkak të Krishtit. Por edhe në rastet më sfiduese gjatë sulmeve më të këqija të Satanit, Zoti e forcon dhe e ruan kishën e Tij.

`Lexoni Hebrenjtë 11:35-38 dhe Zbulesa 2:10. Çfarë realiteti na zbulojnë këto tekste për betejën tonë me forcat e së keqes? Si harmonizohen këto pasazhe me idenë e mbrojtjes së Perëndisë që shtruam në pyetjet më lart? A ka ndonjë kontradiktë në idenë e mbrojtjes së Perëndisë dhe lejimin nga Zoti që disa të përballen me vuajtje, madje dhe vdekjen e martirit për shkak të Krishtit?`

"Përpjekjet e Satanit për të shkatërruar kishën e Krishtit me dhunë kanë qenë të kota. Konflikti i madh në të cilin dishepujt e Jezusit dhanë jetët e tyre nuk përfundoi kur ranë këta mbajtës të së vërtetës. Me anë të vdekjes ata fituan. Punëtorët e Perëndisë janë vrarë, por puna e Tij eci me vendosmëri përpara" - Ellen G. White, Konflikti i Madh, f. 41.

`Çfarë kuptimi duhet të ketë për ne që shkrimtarët e Biblës, të cilët me siguri e njihnin dhimbjen dhe vuajtjen, mund të shkruanin gjithsesi për realitetin e dashurisë së Perëndisë? Si mund ta përjetojmë edhe ne të njëjtën dashuri?`