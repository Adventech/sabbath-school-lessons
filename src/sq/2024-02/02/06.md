---
title:  Një Trashëgimi e Dashurisë
date:   11/04/2024
---

`Lexoni Gjoni 13:35 dhe 1 Gjonit 4:21. Çfarë na zbulojnë këto vargje për sfidën e Satanit kundër qeverisë së Perëndisë në konfliktin e madh? Çfarë na tregojnë për esencën e Krishtërimit të vërtetë?`

Në shekujt e parë dashuria ishte norma e komuniteteve të Krishtera. Tertuliani thotë: "Janë kryesisht veprat e një dashurie kaq fisnike saqë ka prekur shumë prej nesh. Shikoni, thonë ata, sa e duan njëri-tjetrin" (Shiko Tertullian's Apology 39 përkthyer nga S. Thelwall at https://www.logoslibrary.org/tertullian/apology/39.html.)

Një nga zbulesat më të mëdha të dashurisë së Perëndisë u tregua kur plagët shkatërruese të pandemisë ranë në shekujt e parë rreth vitit 160 dhe 260. Të Krishterët dolën përpara dhe u shërbyen të sëmurëve dhe atyre që po vdisnin. Këto plagë vranë dhjetëra mijëra dhe lanë shumë fshatra dhe qytete pothuajse bosh. Shërbesa joegoiste, vetëmohuese, e përkujdesur dhe e dashur e të Krishterëve pati një impakt të madh në popullatë. Me kalimin e kohës, mijëra, dhe më pas qindra mijëra dhe miliona në Perandorinë Romake u bënë besimtarë në Jezusin gjatë këtyre dy epidemive. Dashuria, përkujdesja e organizuar dhe joegoiste për të sëmurët dhe ata që po vdisnin krijoi një admirim për këta besimtarë dhe Krishtin që ata përfaqësonin. 

Libri i Rodney Stark The Rise of Christianity është një libër historik, që paraqet ngjarjet historike nën një dritë të re. Në të ai përshkruan sesi gjatë epidemisë së dytë i gjithë komuniteti i Krishterë, që ishte ende kryesish Judeo-i Krishterë, u bë një ushtri virtuale infermierësh, duke siguruar nevojat bazë që komuniteti i vuajtur të mund të mbijetonte. "Në kulmin e epidemisë së dytë, rreth vitit 260, në një letër gjatë Pashkës, Dionisi shkroi një tribu të gjatë për përpjekjet heroike të të Krishterëve, shumica e të cilëve humbën jetën gjatë përkujdesjes për të tjerët.

"Shumë prej vëllezërve tanë të Krishterë treguan një dashuri dhe besnikëri pa kushte, duke mos e kursyer kurrë veten dhe, duke menduar vetëm për njëri-tjetrin. Të shkujdesur nga rreziku, ata shkuan tek të sëmurët, duke u kujdesur për çdo nevojë të tyren dhe, duke u shërbyer në Krishtin, dhe bashkë me të shkuan të lumtur nga kjo jetë; sepse u infektuan bashkë me të tjerët, duke sjellë mbi veten sëmundjen e të afërmve të tyre dhe, duke pranuar me kujdes dhimbjet e tyre" - Rodney Stark, The Rise of Christianity (Princeton, New Jersey: Princeton University Press, 1996), f. 82.

`Cili është mesazhi i qartë për ne këtu? Si mësojmë të mohojmë veten, në mënyrë qe edhe ne të manifestojmë të njëjtën frymë vetëmohimi? Nuk është e lehtë, apo jo?`