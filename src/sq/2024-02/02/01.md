---
title:  'Çështja Kryesore: Dashuri apo Egoizëm?'
date:   06/04/2024
---

### Lexoni për studimin e kësaj jave
Luka 19:41–44; Mat. 23:37, 38; Heb. 11:35–38; Zb. 2:10; Veprat 2:44–47; Gjoni 13:35.

> <p>Vargu Përmendësh</p>
> " 'Mos ki frikë, sepse Unë jam me ty, mos e humb, sepse Unë jam Perëndia yt. Unë të forcoj dhe njëkohësisht të ndihmoj dhe të mbaj me dorën e djathtë të drejtësisë sime' " (Isaia 41:10).

Supozoni se jeni një bari, i cili ruan dhitë në kodrat e Malit të Ullinjve, që shikon nga qyteti i Jeruzalemit. Dëgjoni zëra. Menjëherë e dalloni zërin e Jezusit. Teksa perëndimi i diellit ulet nga tempulli dhe bën që muret e tij prej mermeri të shkëlqejnë të bardha si bora, Jezusi theksoi, " 'Në të vërtetë po ju them se këtu nuk do të mbetet asnjë gur mbi gur që nuk do të rrënohet' " (Mat. 24:2).

Dishepujt janë konfuzë, dhe po ashtu dhe ju. Çfarë donte të thoshte Jezusi me këto fjalë? Si lidhen me fundin e botës që pyetën dishepujt? Dëgjoni me shumë vëmendje teksa Jezusi me mjeshtëri përzien ngjarjet që do të çojnë në shkatërrimin e Jeruzalemit me ato që do të ndodhin pak para kthimit të Tij.

Në shkatërrimin e Jeruzalemit zbulojmë një hije të strategjisë së Satanit për të mashtruar dhe shkatërruar popullin e Zotit në ditët e fundit. Udhëzimet e Jezusit tek Mateu 24 skicojnë qartësisht ngjarjet e ditëve të fundit në kontekstin e rënies së Jeruzalemit.

Do të studiojmë strategjinë e dyfishtë të Satanit si për të mashtruar ashtu dhe për të shkatërruar popullin e Perëndisë. Ajo që i ligu nuk e bën dot me anë të persekutimit, shpreson ta arrijë përmes kompromisit. Zoti nuk kapet asnjëherë në befasi, madje edhe në kohët më sfiduese e ruan popullin e Tij.

_*Studioni mësimin e kësaj jave bazuar mbi Konfliktin e Madh, kapitujt 1-2, për t’u përgatitur për Sabatin 13 Prill._