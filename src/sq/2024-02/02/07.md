---
title:  Për më tepër studim
date:   12/04/2024
---

"Ungjilli vazhdoi të shpërndahej dhe numri i ndjekësve u rrit. Shkoi në rajone, që nuk arriheshin as nga shqiponjat e Romës. Një i Krishterë, iu përgjigj drejtuesve paganë që nxisnin persekutimin: Ju mund të na vrisni, torturoni, dënoni... Padrejtësia juaj është fakt se jemi të pafajshëm... As mizoria juaj....nuk ju ndihmon'. Nuk është gjë tjetër, veçse një ftesë edhe më e fortë për të bindur të tjerët. 'Sa më shpesh goditemi nga ju, aq më shumë rritemi në numër; gjaku i të Krishterëve është fara' - Tertullian, Apology, paragrafi 50." - Ellen G. White, The Great Controversy, f. 41, 42.

"Providenca/largpamja misterioze, që lejon të drejtët të vuajnë persekutimin nga dora e të këqinjve ka qenë shkak i shqetësimit për shumë, që janë të dobët në besim. Disa janë gati madje të hedhin tutje besimin e tyre në Zot, sepse ai duron prosperitetin/mbarësinë e njerëzve më të ulët, ndërkohë kur më të mirët dhe më të pastrit mundohen dhe torturohen nga fuqia e tyre mizore. Atëherë lind pyetja, si mundet Dikush që është i drejtë dhe i mëshirshëm, dhe i plotfuqishëm, të tolerojë një padrejtësi dhe shtypje të tillë? Kjo është një pyetje që s'ka fare lidhje me ne. Perëndia na ka dhënë fakte të mjaftueshme të dashurisë së Tij, dhe nuk duhet të dyshojmë në mirësinë e Tij, sepse nuk i kuptojmë veprat e providencës/kujdestarisë së Tij" - Ellen G. White, The Great Controversy, f. 47.

**Pyetje për diskutim**:

`Çfarë vlere sjell persekutimi? Pse mendoni që Perëndia lejon popullin e Tij të vuajë në disa raste? Dhe, megjithëse në disa raste, si për shembull në kishën e hershme, doli diçka e mirë, po për rastet kur duket sikur nuk doli asgjë e mirë? Pse në situata të tilla eksperienca personale e dashurisë së Perëndisë është kaq e rëndësishme për të ruajtur besimin?`

`Nëse një mik ju bën këtë pyetje, si do i përgjigjeshit: "Ku është Zoti kur unë vuaj? Nëse më do, pse po kaloj këto kohë të vështira"?`

`Si mundet kisha juaj lokale të bëhet një komunitet, që përkujdeset dhe ka impakt në botë? Diskutoni mënyra praktike për të aplikuar studimin e kësaj jave.`