---
title:  Për më tepër studim
date:   03/05/2024
---

"Shërbëtorët e Zotit nuk mundoheshin më kot. Ndërkohë që principatat dhe pushtetet dhe frymërat e liga në vendet e larta ishin kundër tyre, Zoti nuk i kishte braktisur njerëzit e Tij. Sikur t’u hapeshin sytë, do të shihnin faktet e prezencës dhe ndihmës hyjnore siç iu tregua profetëve në lashtësi. Kur shërbëtori i Elizeut i tregoi ushtritë armike që i kishin rrethuar, dhe që kishin ngelur pa shpëtim, profeti u lut: 'Zot, të lutem, hapi sytë e tij që të mund të shohë' 2 Mbretërve 6:17. Dhe, ja, mali ishte i mbushur me qerre zjarri, me ushtrinë e qiellit për të mbrojtur njeriun e Perëndisë. Kështu engjëjt mbrojtën punëtorët në kauzën e Reformimit" - Ellen G. White, Konflikti i Madh, f. 208.

"Kur armiq të fuqishëm u bashkuan për të mposhtur besimin e reformuar, dhe mijëra shpata dukej se u nxorën kundër tyre, Lutheri shkroi: 'Satani po derdh furinë e vet; pontifë të paperëndishëm thurrin komplot; dhe kërcënohemi me luftë. Nxisni njerëzit të qëndrojnë fort para fronit të Zotit, me besim dhe lutje, në mënyrë që armiqtë tanë, të mbuluar nga Fryma e Zotit, të mund të duan paqen. Dëshira jonë kryesore, puna jonë kryesore, është lutja; le ta dinë njerëzit që tashmë janë përballë tehut të shpatës dhe furisë së Satanit, dhe le të luten'" - D'Aubigne, libri 10, kapitulli 14, cituar nga Ellen G. White, Konflikti i Madh, f. 209.

Shfajësimi me anë të besimit, e vërteta e madhe që zbuloi Luther sërish, është themeli i ungjillit, e vërteta mbi të cilën qëndron shpresa e shpëtimit tonë. Himni i tij, "A Mighty Fortress" artikulon fuqishëm ungjillin: "Sikur të mbështeteshim në forcat tona, përpjekjet tona do të humbisnin, Sikur të mos ishte njeriu i duhur në anën tonë, Njeriu i zgjedhur nga Perëndia. Ju pyesni kush mund të jetë? Jezus Krishti, është Ai, Zoti i Sabatit, nga epoka në epokë i njëjtë, dhe do ta fitojë betejën për ne" - Seventh-day Adventist Hymnal (Hagerstown, MD: Review and Herald Publishing Association, 1985), No. 506.

**Pyetje për diskutim**:

`Si mund të shpjegojmë balancën midis hirit dhe ligjit, midis besimit dhe veprave të mira?`

`Pse mendoni se është kaq e lehtë që mendjet tona të bien në legalizëm? Si do e përkufizonit legalizmin? Pse është kaq shkatërrues për besimin e Krishterë?`

`A ka rreziqe nëse koncepti i "shpëtimit me anë të hirit" nuk kuptohet siç duhet? Ku mund të çojë ky keqkuptim?`

`Çfarë duan të thonë disa njerëz kur përdorin termin "hiri i lirë" (cheap grace)? A është hiri vërtet i lirë (cheap)?`