---
title:  Besimi Përkundrejt Gjithë Gjasave
date:   27/04/2024
---

### Lexoni për studimin e kësaj jave
Ps. 119:162; Gjoni 16:13–15; 2 Pjet. 1:20, 21; Ef. 2:8, 9; Rom. 3:23, 24; Rom. 6:15–18.

> <p>Vargu Përmendësh</p>
> "E kam ruajtur fjalën Tënde në zemrën time, që të mos mëkatoj kundër Teje" (Psalmi 119:11).

Reformatorët Protestantë kishin diçka që shekulli 21 ka shumë nevojë - një qëllim për jetët e tyre. Në librin e tij, The Empty Self, psikologu i njohur Philip Cushman diskuton për njerëzit, që jetojnë një jetë pa qëllim. Besimet e tyre janë të cekëta. Nuk kanë gjëra që ju interesojnë, dhe nuk kanë gjë për të cilën do jepnin jetën, prandaj kanë pak arsye që t'ia vlejë të jetojnë.

Por burrat, gratë dhe fëmijët e Reformatorëve Protestantë ishin jashtëzakonisht ndryshe. Ata kishin një qëllim për të jetuar. Ajo që besonin ishte e rëndësishme për ta, dhe nuk donin të kompromentonin integritetin e tyre. Besimet e tyre thelbësore ishin pjesë e pandashme në ta. Nëse mohonin këto besime ishte sikur të mohonin vetë identitetin e tyre. Përballë vetë vdekjes, kishin një paqe të brendshme.

Në studimin e kësaj jave, me shembuj nga Reformatorët, do të eksplorojmë sesi mësimet jetë-ndryshuese të Shkrimeve sigurojnë bazën për qëllimin dhe kuptimin e vërtetë të jetës. Nëse kuptojmë këto të vërteta të përjetshme do të përgatitemi për krizën finale në konfliktin e madh midis së mirës dhe së keqes. Beteja që luftuan Reformatorët nuk ka përfunduar ende, dhe jemi thirrur ta vazhdojmë atje ku është lënë. Ne, gjithashtu, mund të zbulojmë një Zot të madh për çdo sfidë që hasim, një Zot që i jep kuptim dhe qëllim jetës sonë ashtu siç bota nuk mund ta japë.

_*Studioni mësimin e kësaj jave, bazuar në kapitujt 7-11 te Konflikti i Madh, për t’u përgatitur për Sabatin, 4 Maj._