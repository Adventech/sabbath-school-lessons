---
title:  Vetëm Fjala e Zotit
date:   28/04/2024
---

`Lexoni Psalmi 119:103, 104; Psalmi 119:147; dhe Psalmi 119:162. Cili ishte qëndrimi i Davidit ndaj Fjalës së Zotit? Si ndikoi kjo tek Reformatorët, dhe si ndikon sot në jetët tona?`

Bibla ishte themeli i besimit të Reformatorëve dhe esenca e mësimit të tyre. Ata e kuptonin se kishin të bënin me "fjalën e frymëzuar të Perëndisë së gjallë dhe që mbetet përjetë" (1 Pjet. 1:23). Ata vlerësonin çdo fjalë. Teksa shfletonin faqet e saj dhe besonin premtimet në to, besimi i tyre u forcua dhe kurajo e tyre u ripërtëri. "E njëjta gjë me gjithë premtimet e fjalës së Perëndisë. Në to Ai na flet individualisht, duke folur aq drejtpërdrejt sikur të dëgjonim zërin e Tij. Janë këto premtime përmes të cilave Krishti na komunikon hirin dhe fuqinë e Tij. Ato janë si gjethet e asaj peme, që 'janë për shërim të kombeve' Zb. 22:2. Kur merren dhe asimilohen ato bëhen forcë e karakterit, frymëzimi dhe ruajtja e jetës. Asgjë tjetër nuk mund të ketë një fuqi të tillë shëruese. Asgjë tjetër nuk mund të sjellë kurajon dhe besimin që i jep energji jetësore gjithë qenies" - Ellen G. White, The Ministry of Healing, f. 122.

Shkrimet shkëlqejnë gëzim mbi trishtimin tonë, shpresë mbi dekurajimin, dritë mbi errësirën. Ato japin udhëzime për konfuzionin tonë, siguri në pasigurinë tonë, forcë në dobësitë tona, dhe mençuri në injorancën tonë. Kur meditojmë mbi Fjalën e Perëndisë dhe me anë të besimit besojmë premtimet e saj, fuqia jetë-dhënëse e Perëndisë ripërtërin gjithë qenien tonë, fizikisht, mendërisht, emocionalisht dhe shpirtërisht.

Reformatorët e mbushën mendjen e tyre me Shkrimet. Ata jetuan sipas Fjalës, dhe shumë vdiqën për shkak të Fjalës. Ata nuk ishin të Krishterë sipërfaqësorë, të vetëkënaqur, të shkujdesur dhe me një jetë të cekët devocionale. Ata e dinin se pa fuqinë e Fjalës së Perëndisë, nuk do t’u bëjnë dot ballë forcave të së keqes që do të hasnin.

Pasioni i John Wycliff ishte të përkthente Biblën në Anglisht në mënyrë që njerëzit e thjeshtë të mund ta lexonin dhe ta kuptonin. Meqenëse kjo ishte e jashtëligjshme, ai u gjykua për besimin e tij si heretik, dhe u dënua me vdekje. Në gjyqin e tij, Wycliffe bëri një apel të fortë. "Me kë mendoni se keni të bëni? Me një burrë plak në buzë të varrit? Jo! Me të Vërtetën - e cila është më e fortë se ju, dhe do ju mposhtë" - Wylie, libri 2, kapitulli 13, cituar nga Ellen G. White, Konflikti i Madh, f. 90. Fjalët e fundit të Wycliffe u përmbushën teksa drita e së vërtetës së Perëndisë u derdh mbi errësirën e Mesjetës.

`Si ju kanë ngushëlluar Shkrimet në kohë gjyqesh?`