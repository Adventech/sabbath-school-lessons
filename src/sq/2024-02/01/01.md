---
title:  Lufta Pas Gjithë Luftërave
date:   30/03/2024
---

### Lexoni për studimin e kësaj jave
Zb. 12:7–9, Ezek. 28:12–15, Isa. 14:12–14, Zan. 3:15, Gjoni 17:24–26.

> <p>Vargu Përmendësh</p>
> "Edhe u bë luftë në qiell: Mikaeli dhe engjëjt e tij luftuan kundër dragoit; edhe dragoi dhe engjëjt e tij luftuan, por nuk fituan, e nuk u gjet më për ta vend në qiell" (Zbulesa 12:7, 8).

Nëse Zoti është kaq i mirë, pse është bota kaq e keqe? Si mundet që një Zot i dashur të lejojë të ekzistojë kaq shumë ligësi? Pse njerëzve të mirë

u ndodhin gjëra të këqija? Në studimin e kësaj jave do të eksplorojmë konfliktin e lashtë midis së mirës dhe së keqes. Duke filluar me rebelimin e Luçiferit në qiell, do të shqyrtojmë origjinën e së keqes dhe vuajtjet e Perëndisë për t’u marrë me problemin e mëkatit.

Zoti është një Perëndi me një dashuri të pabesueshme. Vetë natyra e Tij është dashuri (1 Gjonit 4:7, 8). Gjithë veprat e Tij janë dashuri (Jer. 31:3). Dashuria nuk mund të imponohet, detyrohet, ose të ligjërohet. Ellen G. White e thotë mirë kur shkruan se, "Dashuria nxitet vetëm me dashuri" - Dëshira e Kohërave, f. 22. Mohimi i fuqisë së zgjedhjes është shkatërrim i mundësisë për të dashur dhe, nëse shkatërron mundësinë për të dashur fshin mundësinë për të qenë vërtet i lumtur. Zoti e fiton besnikërinë tonë përmes dashurisë së Tij. Ai merret me konfliktin e madh midis së mirës dhe së keqes në një mënyrë të tillë që mëkati të mos dalë më sërish në univers. Qëllimi i Perëndisë është të tregojë para gjithë universit se Ai ka vepruar gjithmonë në interesin më të mirë të krijesave të Tij. Kur e shohim botën përmes syve të dashurisë së Perëndisë, nën dritën e konfliktit të madh midis së mirës dhe së keqes, risigurohemi se e drejta do të triumfojë mbi të padrejtën dhe kjo do të jetë përgjithmonë.

_*Studioni mësimin e kësaj jave, bazuar tek Konflikti i Madh, kapitujt 29-30, për t’u përgatitur për Sabatin 6 Prill._