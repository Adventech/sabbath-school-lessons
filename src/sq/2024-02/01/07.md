---
title:  Për më tepër studim
date:   05/04/2024
---

"Kur dëboi Satanin nga qielli, Perëndia deklaroi drejtësinë e Tij dhe ruajti nderin e fronit të Tij. Por, kur njeriu mëkatoi, duke u dorëzuar në mashtrimet e kësaj fryme apostate, Zoti dha një fakt të dashurisë së Tij duke dhënë Birin e Tij të vetëmlindur që të vdesë për njerëzimin e rënë. Tek shlyerja shfaqet karakteri i Perëndisë. Argumenti i fuqishëm i kryqit i tregon gjithë universit se kursi i mëkatit që kishte zgjedhur Luçiferi nuk mund të binte si akuzë mbi qeverisjen e Perëndisë" - Ellen G. White, Konflikti i Madh, f. 500, 501.

"Kryqi i Kalvarit, kur deklaron se ligji është i pandryshueshëm, i tregon universit se paga e mëkatit është vdekja. Në thirrjen e fundit të Shpëtimtarit, 'U krye', u vulos vdekja e Satanit. Konflikti i madh që kishte zgjatur kaq shumë mori drejtim, dhe zhdukja përfundimtare e së keqes u bë e sigurt. Biri i Perëndisë kaloi dyert e varrit, që përmes vdekjes të mund të shkatërrojë atë që kishte fuqinë e vdekjes, pra, djallin'- Hebrenjtë 2:14" - Ellen G. White, Konflikti i Madh, f. 503.

**Pyetje për diskutim**:

`Nëse Zoti e dinte se Luçiferi do të rebelohej, pse i dha fuqinë e zgjedhjes? Ose kur Luçiferi u rebelua, pse nuk e shkatërroi Zoti menjëherë? Çfarë reagimi do të kishte universi që nuk kishte rënë, nëse Zoti do e kishte zhdukur menjëherë Luçiferin? Pse është koncepti i universit për planin e shpëtimit (1 Pjet. 1:12, Zb. 5:13, Zb. 16:7) kaq i rëndësishëm për të kuptuar konfliktin e madh?`

`Çfarë arsye mund të mendoni për vdekjen e Krishtit në kryq? A ishte vetëm për të shfaqur karakterin e Perëndisë? A ishte për të paguar pagën e mëkatit? Nëse po, për kë u pagua paga? Ndani mendimet tuaja dhe jepni arsye biblike për to.`

`Çfarë duam të themi kur përdorim termin "konflikti i madh"? Diskutoni aspektet e ndryshme të konfliktit të madh dhe si mund të aplikoni mësimet e kësaj jave në jetën tuaj.`

`Cilat vargje në Bibël flasin për realitetin e konfliktit të madh? (Shiko, për shembull, Jobi 1, 2; Ef. 6:12).`

`Si, kuptimi i Adventistëve të Ditës së Shtatë është unik mes denominacioneve të tjera të Krishtera? Çfarë ka në temën e konfliktit të madh, që na bën ne si Adventistë të veçantë?`