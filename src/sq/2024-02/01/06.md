---
title:  Kryeprifti Ynë
date:   04/04/2024
---

Ajo që Jezusi bëri për ne në kryq e mundëson gjithashtu të ndërmjetësojë për ne në qiell. Zoti ynë i ringjallur është Kryeprifti Ynë, duke siguruar çdo gjë që kemi nevojë për t’u shpëtuar dhe për të jetuar përgjithmonë në mbretërinë e Perëndisë.

`Lexoni Hebrenjtë 4:15, 16 dhe Hebrenjtë 7:25. Si na japin siguri këto vargje në një botë me tundime, vuajtje, sëmundje dhe vdekje?`

Teksti thotë se Ai "u tundua në të gjitha ashtu si ne, por pa mëkatuar" (Heb. 4:15). Dhe shton, "Le t'i afrohemi, pra, me guxim fronit të hirit, që të marrim mëshirë e të gjejmë hir, për të pasur ndihmë në kohë nevoje" (Heb. 4:16).

E thënë më thjesht, Jezusi na paraqet para universit të veshur me drejtësinë e Tij, të shpëtuar nga vdekja e Tij, dhe shpenguar me gjakun e Tij. Ai ishte, çdo gjë si duhet të ishim ne. Në Krishtin nuk ka dënim për mëkatet e së kaluarës sonë. Në Krishtin faji ynë ka ikur dhe, përmes ndërmjetësimit të Tij të fuqishëm, zaptimi i mëkatit në jetën tonë është thyer. Vargonjtë që na mbajnë lidhur lirohen dhe jemi të lirë.

`Lexoni Gjoni 17:24-26. Cila është dëshira e Krishtit në konfliktin midis së mirës dhe së keqes?`

"Kur u bë sakrifica e madhe, Krishti u ngjit lart, duke refuzuar admirimin e engjëjve derisa të paraqiste kërkesën e Tij: 'Unë dua që atje ku jam Unë, të jenë me mua edhe ata që më ke dhënë'- Gjoni 17:24. Pastaj me dashuri dhe fuqi të pakrahasueshme vjen përgjigjja nga froni i Atit: 'Gjithë engjëjt e Perëndisë le Ta adhurojnë" Hebrenjtë 1:6. Asnjë njollë nuk kishte tek Jezusi. Përulja e Tij përfundoi, sakrifica e Tij u plotësua, dhe Atij iu dha një emër përmbi çdo emër" - Ellen G. White, Konflikti i Madh, f. 501, 502. Jezusi do më shumë se çdo gjë tjetër që ne të jemi me Të në qiell. Dëshira e zemrës së Tij, arsyeja e vdekjes dhe ndërmjetësimit të Tij, është që të na shpëtojë. A keni ndonjë nevojë të veçantë në jetën tuaj? Tregojani Jezusit. Ku ka trishtim, Ai sjell ngushëllim. Ku ka frikë, Ai sjell paqe. Ku ka faj, Ai sjell falje. Ku ka dobësi, Ai sjell forcë.

`Pse mendoni se Krishti e sakrifikoi Veten për ne? Çfarë na bën ne kaq të vlefshëm për Të?`