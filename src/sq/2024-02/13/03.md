---
title:  Shpresë në Ardhjen e Afërt të Jezusit
date:   24/06/2024
---

`Lexoni Gjoni 14:1-3 dhe Titi 2:11-14. Duke ditur sfidat e së ardhmes dhe kohën e vështirësisë që po vjen, pse këto vargje na inkurajojnë kaq shumë?`

Fjalët e Jezusit, " 'Mos u trishtoni në zemër' " janë siguria që na jep se nuk do të na lerë kurrë vetëm dhe se po vjen sërish të na marrë në shtëpi. Kjo botë nuk është shtëpia jonë. Një ditë më e mirë po vjen. Një në çdo 25 vargje, Dhiata e Re flet për kthimin e Zotit tonë. Kur ditët janë të errëta dhe shtypja e errët e fuqisë kishë-shtet të kërcënojë jetët tona, premtimet e ardhjes së Krishtit na mbushin zemrën me shpresë. Kjo është "shpresa e lume", që ka frymëzuar popullin besnik të Perëndisë në çdo brez.

`Lexoni Zbulesa 6:15-17 dhe Isaia 25:8, 9. Krahasoni qëndrimet e të shpëtuarve dhe ato të të humburve siç zbulohen në këto vargje. Ku qëndron ndryshimi midis këtyre dy mendësive?`

Të këqinjtë i kuptojnë pasojat e tmerrshme të mëkatit, ndërkohë që të drejtët kanë pranuar dispozitat e mrekullueshme të hirit. Rebelimi kundër Zotit sjell frikë, faj, dënim, dhe në fund humbjen e përjetshme. Përgjigjja jonë ndaj hirit të Tij shpëtues na çon drejt faljes, paqes, dhe gëzimit përjetësisht në kthimin e Tij të lavdishëm.

`Lexoni Zbulesa 15:3, 4 dhe Zbulesa 19:7. Si do të përgjigjen të shpëtuarit ndaj shpëtimit të lavdishëm, që u sigurohet falas përmes Krishtit?`

"Kryqi i Krishtit do të jetë dija dhe kënga e të shpenguarve përgjatë përjetësisë. Tek Krishti i lartësuar ata do të shohin Krishtin e kryqëzuar... Krijuesi i gjithë botëve, Arbitri i gjithë fateve, le mënjanë lavdinë e Tij dhe përulet për shkak të dashurisë për njerëzit, dhe kjo dashuri me admirim do të mahnitë gjithmonë universin " - Ellen G. White, Konflikti i Madh, f. 651.

`Lexoni Zbulesa 12:17; Zbulesa 17:13, 14; dhe Zbulesa 19:11-16. Vini re me kujdes progresionin e këtyre vargjeve. Çfarë na tregon progresioni i këtyre vargjeve në lidhje me luftën e fundit në tokë dhe fitoren përfundimtare të Krishtit?`