---
title:  Shpresë në Kohë Vështirësish
date:   23/06/2024
---

`Lexoni Zbulesa 22:11, 12; Danieli 12:1, 2; dhe Jeremia 30:5-7. Çfarë ngjarjesh ndodhin pak para Ardhjes së Dytë?`

Përfundimi i kohës së mëshirës për njerëzit vijon me një kohë vështirësish " 'siç nuk ka ndodhur ndonjëherë më parë'". Zbulesa 16 përshkruan shtatë plagët e fundit që do të derdhen mbi botën e keqe. Por, ashtu si në rastin kur plagët ranë mbi Egjiptin, populli i Perëndisë do të jetë i mbrojtur. Vini re premtimin tek Danieli: " 'Në atë kohë populli yt do të çlirohet, çdokush që gjendet në librin e jetës' " (Dan. 12:1). Ky është "libri i jetës” (shiko Fil. 4:3; Zb. 13:8; Zb. 20:12, 15; Zb. 22:19). Nëse kemi qenë besnikë ndaj Jezusit, emrat tanë nuk do të fshihen nga libri i jetës (Zb. 3:5).

`Lexoni 1 Gjonit 3:1-3, Gjoni 8:29, dhe Gjoni 14:30. Cila është e vetmja përgatitje e mjaftueshme për ardhjen e kohëve të vështirësisë?`

Në kohën e vështirësisë, populli i Zotit ka një marrëdhënie personale kaq të ngushtë me Jezusin sa asgjë nuk e ndryshon dot. Dëshira e tyre është ta kënaqin Atë në gjithë gjërat që, përmes punës së Frymës së Shenjtë, do të jenë të pastër si dhe Ai. Nuk kishte asnjë gjë në zemrën e Krishtit që të binte nga mashtrimet e Satanit. Ne mund të reflektojmë gjithashtu këtë aspekt të karakterit të Tij.

`Lexoni Psalmi 27:5, Psalmi 91:1-11, dhe Zbulesa 3:10-12. Çfarë premtimi na jep Zoti për të na siguruar për kohën e vështirësive?`

Ka disa nga ata që e kanë keqkuptuar konceptin e të jetuarit pa ndërmjetësues gjatë kohëve të vështirësisë. Jezusi ndalon ndërmjetësimin e Tij në shenjtëroren qiellore, kur të gjithë të kenë marrë vendimin final për të qenë pro apo kundër Tij. Por kjo nuk do të thotë se jemi të vetëm gjatë kësaj kohe, duke u mbështetur në forcat tona. Jezusi na ka siguruar se Ai do të jetë gjithmonë me ne (Mat. 28:20). Besimi beson kur nuk mund të shohë dhe beson edhe kur bota përreth bie në kolaps. Gjatë kohëve me ankth, besimi ynë forcohet dhe dëshira jonë për përjetësinë rritet, në mënyrë që e vetmja dëshirë e jona të jetë të jetojmë me Jezusin përgjithmonë.