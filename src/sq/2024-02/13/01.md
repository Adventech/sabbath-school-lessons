---
title:  Triumfi i Dashurisë së Perëndisë
date:   22/06/2024
---

### Lexoni për studimin e kësaj jave
Zb. 22:11, 12; Jer. 30:5-7; Ps. 91:1-11; Jer. 25:33; Zb. 21:2; Zb. 20:11-15.

> <p>Vargu Përmendësh</p>
> "Dhe dëgjova një zë të madh nga qielli që thoshte: 'Ja tabernakulli i Perëndisë me njerëzit! Dhe Ai do të banojë me ta; edhe ata do të jenë populli i Tij. Dhe vetë Perëndia do të jetë me ta, Perëndi i tyre. Dhe Perëndia do të thajë çdo lot nga sytë e tyre; dhe vdekja nuk do të jetë më; as brengë, as klithma, as mundim. Sepse gjërat e mëparshme shkuan" (Zbulesa 21:3, 4).

N e mund të përballemi me të ardhmen, duke pasur zemrat plot me shpresë.

Megjithëse po vijnë kohë sfiduese, çfarëdo vuajtje që do të kalojmë, sado vështirësi të durojmë, çfarëdo trishtimi të përjetojmë, nëse kemi shpresë që do të vijë një ditë më e mirë, mund të jetojmë jetën sot duke pasur kuptim, qëllim dhe gëzim. Franklin D. Roosevelt ishte president i Shteteve të Bashkuara në vitet 1933-1945, një nga periudhat më të vështira në historinë e Shteteve të Bashkuara. Ishte i paralizuar dhe nuk mund të ecte dot pa ndihmën e dikujt. Një herë shkroi: "Gjithmonë kemi ruajtur shpresën, besimin, bindjen se ka një jetë më të mirë, një botë më të mirë përtej horizontit". Albert Einstein, një nga njerëzit më brilantë të botës, shkroi, "Mëso nga e djeshmja, jeto për të sotshmen, shpreso për të nesërmen". Alfred Lord Tennyson, një poet i famshëm anglez gjatë Mbretëreshës Viktoria ka shkruar, "Shpresa buzëqesh nga pragu i vitit që do të vijë, duke pëshpëritur 'do të jetë më mirë'".

Në mësimin e fundit të këtij tremujori, do të shohim dashurinë këmbëngulëse të Krishtit gjatë kohës më të rëndësishme në historinë e universit dhe triumfin e Tij të plotë në konfliktin midis së mirës dhe së keqes. Libri i fundit i Biblës, Zbulesa, na jep shpresë për sot, nesër dhe përgjithmonë.

_*Studioni mësimin e kësaj jave, bazuar në kapitujt 39-42 tek Konflikti i Madh, për t’u përgatitur për Sabatin 29 Qershor._