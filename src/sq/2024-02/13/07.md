---
title:  Për më tepër studim
date:   28/06/2024
---

"Atje fushat e gjera riformohen në kodra të bukura, dhe malet e Zotit mbushen me hijeshi. Në ato fusha të paqta, përgjatë atyre burimeve të gjalla, populli i Zotit, që për kaq shumë kohë është endur si shtegtar, do të gjejë një shtëpi...

"Atje, mendjet e pavdekshme do të sodisin mrekullitë e fuqisë krijuese, misteret e dashurisë shpenguese. Nuk do të ketë asnjë mizori, armik që mashtron apo tundon për të harruar Perëndinë. Çdo aftësi do të zhvillohet dhe rritet. Përfitimi i njohurisë nuk do e lodhë trurin apo të shterojë energjitë. Atje, do të ndërmerret sipërmarrja më e madhe, do të arrihen aspiratat më të thella dhe ambiciet më të larta; dhe prapë, do të ngrihen maja të tjera për t’u arritur, mrekulli të tjera për të admiruar, të vërteta të reja për të kuptuar, objekte të reja për të ushtruar fuqinë e mendjes dhe shpirtit dhe trupit" - Ellen G. White, Konflikti i Madh, f. 675, 677.

"Me një gëzim të papërshkrueshëm fëmijët e tokës hyjnë në gëzimin dhe mençurinë e qenieve të pa rëna. Ata ndajnë thesaret e njohurisë dhe të kuptuarit e përfituar përgjatë shekujve për të kuptuar veprën e Perëndisë. Me një vizion të pa errur vështrojnë lavdinë e krijimit - diejtë dhe yjet e sistemeve, të gjitha në rendin e caktuar rreth fronit të Hyjnisë. Mbi gjithë gjërat, nga më e vogla tek më e madhja, shkruhet emri i Krijuesit, dhe në të gjitha shfaqet fuqia e Tij" - Konflikti i Madh, f. 677, 678.

"Konflikti i madh përfundon. Mëkati dhe mëkatarët nuk janë më. I gjithë universi është i pastër. Një puls harmonie dhe kënaqësie rreh në gjithë krijimin. Nga Ai që krijoi gjithçka rrjedh jeta dhe drita dhe lumturia, në hapësira të pakufishme. Që nga atomi më i vogël deri tek bota më e madhe, gjithë gjërat, me frymë dhe pa frymë, deklarojnë në bukurinë dhe gëzimin e tyre të plotë se Zoti është dashuri" - Konflikti i Madh, f. 678.

**Pyetje për diskutim**:

`Pse mendoni se Zoti e ka lejuar mëkatin për kaq shumë kohë? Në të njëjtën kohë, asnjë qenie njerëzore nuk vuan në këtë botë më tepër sesa ekzistenca e tyre këtu. Me fjalë të tjera, askush nuk vuan më shumë sesa koha e jetës së tij. Sa e shkurtër është jeta e njeriut në krahasim me mijëra vjet që ekziston mëkati? Si mund të na ndihmojë ky këndvështrim për të kuptuar pyetjen në lidhje me të keqen?`

`Si përshtatet periudha prej një mijë vjetësh, që njihet si mijëvjeçari, me planin e shpëtimit? Mendoni në lidhje me atë që thotë për karakterin e Zotit se gjykimi final i të humburve nuk do të bëhet derisa të gjithë të shpenguarit të kenë pasur mundësinë të shohin drejtësinë dhe dashurinë e Zotit.`