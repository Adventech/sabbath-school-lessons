---
title:  Marrë dhe Sprovuar
date:   07/09/2024
---

### Lexoni për studimin e kësaj jave
Marku 14, Gjoni 12:4–6, Rom. 8:28, Eks. 24:8, Jer. 31:31–34, Zak. 13:7.

> <p>Vargu Përmendësh</p>
> "Dhe tha: 'Abba, Atë, çdo gjë për Ty është e mundur. Largoje prej meje këtë kupë! Por jo atë që dua unë, por atë që do ti!" (Marku 14:36).

Kapitujt 14 deri 16 tek Marku njihen si "Tregimi i Pasionit", sepse përshkruajnë vuajtjen, vdekjen dhe ringjalljen e Jezusit. Siç vumë re te mësimi 9, gjashtë kapitujt e fundit të Markut mbulojnë ngjarjet e vetëm një jave. Shumica e ngjarjeve tek Marku 14-16 ndodhin të Enjten dhe të Premten gjatë Javës së Pasionit. Vdekja e Jezusit do të ndodhë të Premten dhe ringjallja e Tij të Dielën.

Mësimi i kësaj jave fokusohet tek Marku 14, duke filluar me Historinë Sanduiç, që ndërlidh dy veprime të kundërta në lidhje me Jezusin. Kjo pasohet nga Darka e Fundit, që vijon më pas me mundimin e Tij në Gjetsemani. Atje arrestohet dhe merret para drejtuesve për t’u gjykuar. Skena e gjyqit lidhet me mohimin e Pjetrit, duke formuar Historinë Sanduiç të gjashtë dhe të fundit tek Marku. Sërish ndodhin dy veprime të kundërta, por që ironikisht pohojnë të njëjtën të vërtetë.

Përgjatë tregimit, dy histori të ndryshme shkojnë krahas njëra-tjetrës. Me një stil gjallërues, Marku parashtron para lexuesit këto ngjarje kundërshtuese, ndërkohë që zbulon triumfin e Jezusit.

_*Studioni mësimin e kësaj jave për t’u përgatitur për Sabatin, 14 Shtator._