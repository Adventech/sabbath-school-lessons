---
title:  Histori misionare nga Dominika
date:   13/09/2024
---

### Thesari i vërtetë

_Jahikeli_

Jahikeli ishte një djalë i varfër, nga një familje e varfër në Kosta Rika. Ai s’kishte shumë gjatë fëmijërisë së tij. Por, kur ishte 16 vjeç, filloi të mbante një zinxhir të trashë floriri në qafë dhe unaza floriri në duar.

Grupi i gangësterëve të lagjes filloi të dyshonte. Drejtuesi i grupit, me pseudonimin “Djallli” mendonte se Jahikeli po shiste drogë pa lejën e tij. Ai drejtoi një nga djemtë e grupit të hynte në kontakt me Jahikelin dhe ta pyeste “Është zinxhiri yt prej floriri të pastër?”

Jahikeli ishte krenar që kishte flori dhe dërgoi një përgjigje me vetëm një fjalë “Po”. Ai e dinte se mesazhi vinte nga një anëtar i grupit. Para disa kohësh ai kishte qënë anëtar i atij grupi por ishte larguar për t’u bërë pjesë e një grupi tjetër. Tani, në vend që të shiste drogë, ai vidhte shtëpi dhe rrëmbente njerëz për t’i liruar pasi ishte bërë një pagesë. Ai e kishte blerë gjërat prej floriri me lekët e fituara nga grupi i gangësterëve.

Disa orë më vonë, në orën 7:00 të mbrëmjes, Jahikeli pa një anëtar të grupit të parë, të vinte me shpejtësi drejt tij, me motor, Jahikeli po qëndronte jashtë shtëpisë së gjyshes, ku sapo kishte arritur për të kaluar natën. Ai kishte ecur nga shtëpia e mamasë së tij, ky rrinte gjatë ditës.

Mbrapa drejtuesit të motorit ishte vëllai i tij. Jahikeli, i tmerruar, pa vëllain që ngriti një pistoletë dhe filloi të qëllonte. Ai e njohu armën. Ai vetë ia kishte shitur atij djali disa muaj më përpara.

Brenda disa sekondash, trupi i Jahikelit u plagos me tetë plumba: dy në këmbë, pesë në gjoks dhe në stomak. Ai ra përtokë i tmerruar. Kishte frikë të lëvizte apo të thërriste. Filluan t’i vinin shumë mendime. Kujtoi se, kur ishte i vogël, tetoja Adventiste e mësonte të lutej dhe të lexonte Biblën. Ai kuptoi se kishte bërë gabim që ishte bërë pjesë e gangësterëve. Ai u lut, “Perëndi, më fal”.

Dukej sikur koha ndaloi. Pastaj ai dëgjoi motorin tek largohej. Kaloi një makinë por nuk ndaloi. Gjyshja doli nga shtëpia dhe u ul pranë tij. Një makinë e dytë kaloi aty dhe ndaloi. Dy njerëz zbritën, u vunë Jahikelin në makinë dhe e çuan në spital.

Jahikeli u zgjua të nesërmen, në orën 3 të mbasdites. Ai ishte i lidhur me një makinë që e ndihmonte të merrte frymë. Ai kishte 23 penjë në stomak. Ai mësoi se pothuajse kishte vdekur. Adventistët nga kisha e tetos së tij ishin lutur për jetën e tij për orë të tëra. Tani ai ishte gjallë dhe kjo ishte mrekulli.

Që nga ajo ditë, ai vendosi të jetonte për Jezusin.

Tre vjet më vonë, Jahikeli po përgatitet për t’u bërë berber. Ai ndan historinë e tij me të rinj të tjerë dhe i inkurajon të gjejnë kuptimin e jetës së tyre nëpërmjet Perëndisë dhe jo gangësterëve. Ai i shtyn të mendojnë gjëra të mira dhe të rrinë pranë Perëndisë.

Në jetën e tij, ai është i penduar për mendimet e tij gjatë adoleshencës dhe besoj se Perëndia do ta mbushë me gjëra të mira, ndërsa kalon kohë me Biblën. Edhe apstulli Pal tha: “Dhe mos u konformoni me këtë botë, por transformohuni me anë të ripërtëritjes së mendjes suaj, që të provoni cili është i miri, i pëlqyeri dhe i përsosuri vullnet i Perëndisë.” (Romakëve 12:2).

Dua të mendoj gjëra të mira dhe të mos kujtoj më të kaluarën, - thotë Jahikeli. – Tani e lexoj Biblën çdo mëngjes dhe çdo mbrëmje. Zgjohem herët që të lutem. Është një proçes. E di që, me ndihmën e Perëndisë, mund të shkoj larg.

Dy vëllezërit që e sulmuan nuk u gjykuan asnjëherë sepse ai nuk i tregoi policisë identitetet e tyre. Ai vazhdon të jetojë në të njëjtën lagje dhe e kupton se denoncimi i tyre do të rrezikojë jetën e tij, mamasë dhe gjyshes.

Përsa i përket gjërave të tij prej floriri, ai i humbi të gjitha mbrëmjen e plagosjes. Ai nuk e di kush i mori dhe kjo nuk ka më rëndësi. Ai ka gjetur thesarin e vërtetë, që nuk mund të vendoset mbi trup. Thesari i vërtetë është ai që ka në zemrën e tij.

Kjo histori tregon pak nga jeta në Kosta Rika dhe sfidat misionare atje. Një pjesë e Ofertave të Sabatit të 13të këtij tremujori do të ndihmojë në hapjen e një qendre ndikimi, ku do të ndahet dashuria e Jezusit me fëmijët që, ashtu si Jahikeli, rrezikohen të përfshihen në një jetë me drogë dhe alkool. Faleminderit që planifikoni një ofertë bujare për në 28 Shtator.

**Shënime nga misioni**:

- Frank dhe Kora Hutçins ishin punonjësit e parë Adventistë , në bregun Karibian në vitet e fundit të shekullit të 19të dhe fillimin e shekullit të 20të. Franku punonte si dentist, shitës librash dhe pastor. Në atë kohë, mënyra më e mirë për transport ishte varka. Franku merrte një varkë me qira, për udhëtimet e tij në vendet e Amerikës Qëndrore, deri sa mundi të blinte një varkë misionare që u emërua “Lajmëtari”.
- Rreth 52 përqind e popullsisë në Kosta Rika është Katolike, 25 përqind Protestantë, 17 përqind pa besim, dhe 6 përqind “diçka tjetër”.