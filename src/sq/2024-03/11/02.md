---
title:  E Paharrueshmja
date:   08/09/2024
---

`Lexoni Marku 14:1-11. Cilat janë dy histori që ndërthuren me njëra-tjetrën këtu, dhe si lidhen me njëra-tjetrën?`

Marku 14:1 tregon se për dy ditë ishte Pashka. Ky takim mund të ketë ndodhur të Martën në mbrëmje ose të Mërkurën gjatë asaj jave. Drejtuesit fetarë kanë një plan dhe një kohë. Thjesht kanë nevojë për një mënyrë që të arrijnë qëllimin e tyre. Do të vijë nga një pjesë surprizuese.

Ky pasazh është Historia e pestë Sanduiç tek Marku (shiko mësimin 3). Historia e komplotit kundër Jezusit lidhet me historinë e një gruaje, që vajos kokën e Jezusit me një parfum të shtrenjtë. Dy karaktere paralele bëjnë veprime të kundërta, duke shfaqur një kontrast ironik.

Këtu nuk na zbulohet nga Marku se kush është gruaja. Dhurata e saj e çmuar ndaj Jezusit bën kontrast me tradhtinë e Judës. Ajo nuk ka emër; ndërsa ai përmendet si një nga të Dymbëdhjetët. Na jepet vlera e dhuratës së saj; ndërsa çmimi i tij është vetëm një premtim për para.

Nuk na jepet ndonjë arsye specifike se përse ajo e bën këtë veprim, por të ftuarit në darkë tmerrohen nga ajo që konsiderojnë si një harxhim i madh, pothuajse baraz me pagën e një viti, kur derdh parfumin tek Jezusi. Megjithatë, Jezusi del në mbrojtje të saj dhe thotë se veprimi i saj do të përfshihet gjatë shpalljes së ungjillit në botë si një përkujtim për të. Është e paharrueshme. Në fakt, të katër Ungjijtë e tregojnë këtë histori në një formë apo në një tjetër, ndoshta për shkak të fjalëve të Jezusit për të kujtuar veprimin e saj.

Tradhtia e Judës është gjithashtu e paharrueshme. Marku tregon se motivet e tij ishin lakmia. Ungjilli i Gjonit e thotë këtë qartazi (Gjoni 12:4-6).

Marku ka një lojë fjalësh me fjalën "e mirë" në mënyrë që të ilustrojë që në këto histori luhen dy motive të ndryshme. Jezusi e quan veprimin e gruas "të mirë/të bukur" tek Marku 14:6. Ai thotë se gjithmonë do keni mundësi të bëni "mirë" për të varfrin (Marku 14:7) dhe tek Marku 14:9, e quan veprimin e saj pjesë të "Lajmit të Mirë/ungjillit". Tek Marku 14:11, Juda shikon të gjejë një "mundësi të mirë" (ISV) të tradhtojë Jezusin. Kjo lojë fjalësh sugjeron se plani i njerëzve për të shkatërruar Mesian në fakt bëhet pjesë e historisë së ungjillit, për shkak se sjell përmbushjen e vullnetit të Perëndisë kur jep Birin e Tij për shpëtimin e njerëzimit.

`Si na ndihmon Romakët 8:28 për të shpjeguar atë që ndodh këtu?`