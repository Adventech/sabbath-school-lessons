---
title:  Për më tepër studim
date:   13/09/2024
---

Lexoni Ellen G. White, "Para Ananias dhe Oborrit të Kaifës" dhe "Juda" te _Dëshira e Kohërave_, f. 698-722.

"Ndërkohë që të bërit be ishte ende në buzët e Pjetrit, dhe këndimi drithërues i gjelit ishte ende në veshët e tij, Shpëtimtari heq vështrimin nga gjykatësit e vrenjtur, dhe shikon dishepullin e Tij të mjerë. Në të njëjtën kohë sytë e Pjetrit tërhiqen nga Mësuesi i tij. Në atë vështrim ai shikon një trishtim dhe keqardhje të thellë, por nuk kishte inat në të.

"Pamja e asaj fytyre të zbehtë dhe të vuajtur, ato buzë të drithëruara, ai vështrim keqardhjeje dhe faljeje, e shpoi në zemër si një shigjetë. Ndërgjegjja u prek. Kujtimet u rikthyen. Pjetri kujtoi premtimin e tij pak orë më parë, se ishte gati të shkonte në burg dhe të vritej për Zotin e tij. Ai kujtoi me vajtim kur Shpëtimtari i tha në dhomën e sipërme se ai do e mohonte Zotin e tij tri herë po atë natë. Pjetri sapo kishte deklaruar se nuk e njihte Jezusin, por tani kuptoi me hidhërim sesa mirë e njihte atë Zoti i tij, dhe sesa me saktësi mund të lexonte zemrën e tij, gënjeshtrën që edhe ai vetë nuk e shihte" - Ellen G. White, _Dëshira e Kohërave_, f. 712, 713.

**Pyetje për Diskutim**:

`Si mund të shihni, qoftë edhe thjesht duke lexuar parashikimin e Jezusit tek Marku 14:9, përmbushjen e një parashikimi tjetër - një parashikim shumë të pamundur në këto rrethana?`

`Krahasoni Judën dhe Pjetrin. Ku ngjasonin dhe ku ndryshonin në mënyrën sesi vepruan gjatë Historisë së Pasionit?`

`Diskutoni kuptimin e Darkës së Zotit. Si mund ta bëjmë atë më domethënëse për kishën tonë dhe të përfshijmë më shumë anëtarë në të?`

`Diskutoni faktin se Zoti u përgjigj "Jo" ndaj lutjes së Jezusit në Gjetsemani. Çfarë do të thotë që Zoti na thotë "Jo"?`

`Megjithëse Pjetri dështoi rëndë me mohimet e tij, Jezusi nuk e hodhi atë. Çfarë shprese gjejmë nga kjo për veten tonë?`