---
title:  Nga Brenda Jashtë
date:   03/08/2024
---

### Lexoni për studimin e kësaj jave
Marku 7, Isaia 29:13, Eksodi 20:12, Marku 8:11–21.

> <p>Vargu Përmendësh</p>
> "Nuk ka asgjë jashtë njeriut që, duke hyrë në të, mund ta ndotë atë; përkundrazi janë ato gjëra që dalin prej tij që e ndotin " (Marku 7:15).

Studimi i kësaj jave bazohet tek Marku 7 dhe pjesa e parë e Markut 8. Në fillim të Markut 7, Jezusi hap konflikt kur refuzon traditat fetare. Megjithatë, Ai e bën këtë në një mënyrë që mbështet fort jetën e Krishterë sot.

Pastaj Jezusi thotë një gjëegjëzë, që i hap derën kuptimit të vërtetë të besimit.

Pas kësaj Ai shkon në Tiro dhe Sidon dhe takohet me një grua, që ishte i vetmi person që fiton një argument me Jezusin. Takimi i Tij me të është i pazakontë, dhe pas tij qëndrojnë disa komunikime sekrete, të cilat gruaja i dëgjon dhe, për shkak të besimit të saj Jezusi ia plotëson kërkesën.

Marku 7, me një shërim tjetër, zbulon të vërtetën e rëndësishme se, sado mahnitëse të jenë mrekullitë, në vetvete nuk mjaftojnë për të hapur zemrën ndaj së vërtetës. Në fund të fundit, çfarë të mire sollën mrekullitë tek drejtuesit fetarë, që ishin të prirur ta refuzonin Jezusin?

Tek Marku 8 studimi merret me rëndësinë e bukës si një simbol i mësimeve dhe traditave. Këto histori kanë mësime të mëdha në lidhje me kuptimin dhe praktikën e jetës fetare.

_*Studioni mësimin e kësaj jave për t’u përgatitur për Sabatin, 10 Gusht._