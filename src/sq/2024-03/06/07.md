---
title:  Për më tepër studim
date:   09/08/2024
---

Lexoni Ellen G. White, "Traditat", "Barrierat e Rrëzuara" dhe "Shenjat e Vërteta" te _Dëshira e Kohërave_, f. 395-409.

"Në mes të ndjekësve të Zotit sot, ashtu si dhe më parë, mendoni sa shumë shtrihet ky mëkat fin dhe mashtrues! Sa shpesh shërbimi ynë ndaj Krishtit, bashkësia që kemi me njëri-tjetrin, majoset nga dëshira e fshehtë për të lartësuar veten! Sa lehtë del mendimi për vetëlartësim dhe aprovim! Është dashuria ndaj vetes, dëshira për një rrugë më të lehtë në vend të drejtimit të caktuar nga Zoti dhe është zëvendësimi i teorive dhe traditave njerëzorë në vend të parimeve hyjnore. Dishepujve të vet Krishti iu tha, 'Ruajuni nga majaja e Farisenjve'.

"Feja e Krishtit është sinqeritet në vetvete. Zelli për lavdinë e Zotit është motivi i vendosur nga Fryma e Shenjtë; dhe vetëm puna efektive e Frymës mund ta bëjë themel këtë motiv. Vetëm fuqia e Zotit mund të heqë vetëlartësimin dhe hipokrizinë. Ky ndryshim është vepër e Tij. Kur besimi që pranojmë arrin të shkatërrojë egoizmin dhe pretendimet, kur na drejton që të kërkojmë lavdinë e Zotit dhe jo tonën, mund ta dimë se është i drejtë. 'O Atë, përlëvdo emrin Tënd' (Gjoni 12:28), ky ishte çelësi në jetën e Krishtit dhe, nëse ndjekim Atë, ky do të jetë çelësi në jetën tonë. Ai na urdhëron të 'ecim, ashtu siç eci Ai', dhe 'kështu e njohim Atë, nëse mbajmë urdhërimet e Tij'. 1 Gjonit 2:6, 3". - Ellen G. White, _Dëshira e Kohërave_, f. 409.

**Pyetje për Diskutim**:

`Çfarë praktikash të Krishtera ju kanë ndihmuar të keni një zemër të pastër?`

`Cilët janë njerëzit "e papastër" në komunitetin tuaj? Çfarë mund të bëni t'i fitoni për ungjillin?`

`Mendoni gjatë klasës, çfarë mund të bëni për ta ndarë ungjillin në një mënyrë të thjeshtë me të afërmit tuaj.`

`Lexoni Marku 8:1-10, të ushqyerit e 4 000 vetave. Çfarë ndryshimi bën në interpretimin e këtij pasazhi fakti që turma me shumë gjasa është Johebreje? Pse nuk duhet të bëjë ndonjë ndryshim?`

`Si mund të mbrojmë veten me vendosmëri nga dëshirat e brendshme që të gjithë i kemi, si qenie të rëna, për të lartësuar veten?`