---
title:  Duar të Pastra apo Zemër të Pastër?
date:   05/08/2024
---

`Lexoni Marku 7:14-19. Çfarë dëshironte të thoshte Jezusi me anë të gjëegjëzës tek Marku 7:15?`

Fjalët e Jezusit në këtë pasazh kanë qenë një enigmë për shumë njerëz, që mendojnë për lidhjen e tyre me mësimet e Levitikut 11 në lidhje me ushqimet e pastra dhe të papastra. A e anulloi Jezusi dallimin midis tyre? A e kanë gabim Adventistët e Ditës së Shtatë me mësimet e tyre se anëtarët e kishës duhet të hanë vetëm mishin e kafshëve të pastra?

Së pari, do ishte e çuditshme që Jezusi papritur të anullonte udhëzimet e Moisiut tek Marku 7:14-19, ndërkohë, kur sapo kishte mbrojtur Moisiun nga traditat tek Marku 7:6-13. Së dyti, vetë traditat, që promovoheshin nga Farisenjtë nuk bazohen në mësimet e Dhiatës së Vjetër; siç ishin ligjet për ushqimin nga ana tjetër. Së treti, ajo që do të thotë Marku 7:19 me thënien e Jezusit nuk ka të bëjë me anullimin e ligjeve të ushqimit, por ka të bëjë me traditën e ndotjes nga prekja, e cila nuk ishte e saktë. Ky, për shembull, është ai nocion i gabuar se, nëse ndotesh nga kontakti me Johebrenjtë, atëherë mund të ndotesh edhe nga kontakti me ushqimin që ata kishin prekur.

`Lexoni Marku 7:20-23. Çfarë thotë Jezusi në lidhje me atë që e ndot një person?`

Tek Marku 7:19 Jezusi vë re se ushqimi nuk shkon brenda në zemër, por në stomak dhe pastaj kalon në aparatin tretës. Por tek Marku 7:21-23, Ai tregon se e keqja vjen nga brenda zemrës, nga ajo që njeriu ka në thelb. Ai paraqet një listë me vese, që fillojnë nga mendimet e këqija dhe përfundojnë me veprime të këqija.

Kur i referohet urdhërimit të pestë tek Marku 7:10, përfshin kështu çdo urdhërim në pllakën e dytë të Dhjetë Urdhërimeve. Për më tepër, Jezusi i referohet adhurimit të kotë tek Marku 7:7, ku gjendet thelbi i shkeljes së katër urdhërimeve të para tek Dhjetë Urdhërimet. Kështu, Jezusi qëndron në mbrojtje të Ligjit të Perëndisë gjatë këtij pasazhi.

`Mund të kesh teologjinë e saktë, por e rëndësishme është çfarë ke në zemrën tënde?`