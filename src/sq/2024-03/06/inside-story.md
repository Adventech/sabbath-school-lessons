---
title:  Histori misionare nga Dominika
date:   09/08/2024
---

### Kam nevojë për Ty

_Feith_

E vetme në shtëpi, 11 vjeçarja Feith, ndaloi së qepuri kopsën, në uniformën e shkollës. Ajo mori një palë gërshërë të mprehta dhe, ngadalë, preu krahët derisa doli gjak. Filloi të mos e ndiente kokën dhe mendoi se do t’i binte të fikët.

Jeta e Feith filloi të shkonte keq para disa muajsh, kur Mamasë iu desh të bënte një operacion urgjent. Gjatë qëndrimit të saj në spital, vajza qëndroi vetë në shtëpi, për gjashtë muaj, në ishullin Trinidad.

Zakonisht, motrat dhe vëllezërit, ose fqinjët ndihmojnë, në raste të tilla. Por Feith nuk kishte motra dhe vëllezër. Fqinjët nuk e dinin që ajo ishte vetëm në shtëpi dhe ajo nuk mendoi t’u thoshte. Babai i saj, që jetonte diku tjetër dhe nuk ishte i përfshirë në jetën e saj, vizionte 1-2 herë në javë.

Si je? – e pyeste ai, kur vizitonte.

Jam mirë, - përgjigjej Feith gjithmonë.

Ndonjëherë, ai i jepte lekë dhe pastaj ikte. Feith nuk i tregonte rreth jetës së saj. Ajo nuk mendonte se ai do ta kuptonte.

Feith mësoi si të gatuante oriz dhe fasule. Kur këto mbaruan, ajo hante bukë, gjalpë dhe djathë, të cilat i blinte me lekët që i jepte i ati dhe me lekët e pakta që e ëma kishte lënë në shtëpi. Ajo mësoi vetë si të qëpte që të mund të rregullonte rrobat e saj.

Gjatë ditës, ajo shkonte në një shkollë për vajza. Ajo kishte vuajtur nga bullizmi edhe më përpara por u bë akoma më keq, pas operacionit të Mamasë. Vajzat e tallnin Feith për peshën, pamjen dhe inteligjencën e saj. Fillimisht, Feith përgjigjej me mirësi, me shpresën se do krijonin miqësi. Por asgjë nuk ndryshoi. Vlerësimi i saj për veten avulloi dhe ajo filloi ta urrente veten.

Një herë, kur dikush e çoi në spital, që ishte 30 minuta me makinë larg, ajo mundi ta vizitonte Mamanë. Mamaja dukej shumë e dobët, e zbehur, pothuajse pa jetë. Kur Feith e pa në këtë gjendje, ajo filloi të qante. Ajo donte t’i tregonte rreth bullizmit, por nuk arriti.

Në shkollë, bullizmi u rrit akoma më shumë. Një ditë, një vajzë i tha “Ti duhet të vrasësh veten. Atëhere, të gjithë do jetë të lumtur.”

Feith e besoi. Mendoi se e meritonte të fyhej. Mendoi se nuk meritonte dashuri, miqësi apo ndonjë gjë tjetër të mirë. Ajo filloi të dëmtonte veten. Filloi të mos hante. I la thonjtë të rriteshin dhe e çirrte veten derisa gjakosej. Pastaj filloi të përdorte brisqe, thika dhe gërshërë. Ajo donte të ndiente diçka, çfarëdo të ishte. Notat ranë nga nëntë në katra. Pastaj erdhi nata që vendosi të vriste veten me gërshërë.

ndërsa ndiente marrje mendsh, ajo dëgjoi një zë, brenda kokës. Ishte zëri i Mamasë. Kishte shumë kohë që nuk e kishte dëgjuar atë zë.

Kam nevojë për ty, - tha zëri. – Kam nevojë për ty më shumë se çdokush tjetër, edhe sikur askush tjetër të mos të dojë.

Në atë moment, Feith vendosi të mos e vriste veten. Ajo do të jetonte për Mamanë e saj. Ajo u sforcua të ngrihej dhe te fashonte krahët.

Të nesërmen, mësuesja vuri re fashot dhe bisedoi me Feith.

Je mirë? – pyeti ajo.

Feith filloi të qante me të madhe. Çdo gjë, që kishte mbajtur mbrenda përgjatë muajve, donte të dilte. Edhe mësuesja filloi të qante.

Ke ngrënë? – pyeti ajo.

Jo, nuk dua të ha.

Ke fjetur?

Jo, nuk fle dot pa mamin.

Që nga ajo ditë, mësuesja filloi të kujdesej për të. Nën mbrojtjen e saj, bullizmi filloi të zvogëlohej dhe, më në fund, ndaloi.

Atëherë, Mamaja u kthye në shtëpi. Ishte një ditë e mrekullueshme! Feith i tregoi gjithçka. Ndërsa dëgjonte, Mamaja filloi të qante. Duke shtrënguar duart e Feith ajo e pyeti:

Mund të më premtosh se nuk do ta dëmtosh më veten tënde, në asnjë mënyrë? Më premto se nuk do të largohesh nga unë. Unë kam nevojë për ty dhe të dua.

Të premtoj, - u përgjigj Feith, mes lotëve.

Për shkak të notave të këqija, asaj iu desh të përsëriste vitin shkollor. Feith u mërzit, por Mamaja e siguroi se ishte mirë. Dhe vërtet ishtë më mirë. Ajo u largua nga shoqet e vjetra të klasës dhe u rrethua nga shoqe të reja, që e donin dhe respektonin. Ajo krijoi miqësi të mira.

Mamja filloi të shkonte në kishë dhe e ftoi Feith të shkonte me të. Kishte vite që ato nuk shkonin në kishë. Fillimisht, Feith nuk ishte e interesuar sepse mendonte se do ishte e mërzitshme. Por ajo shkoi dhe i pëlqeu të këndonte bashkë me korin. Ajo vazhdoi të shkonte dhe nuk ka ndaluar. Ajo dhe Mamaja ia dhanë zemrat Jezusit nëpërmjet pagëzimit.

Kur mendon për të kaluarën, ajo beson se Perëndia e shpëtoi jetën e saj, duke i dërguar zërin e mamasë, në momentin që kishte nevojë.

Nuk e shpjegoj dot, - tha ajo. – Unë isha vetëm, në shtëpi, dhe e di që dëgjova zërin e mamit, nga brenda mendimeve të mia. Besoj se ishte ajo, për të cilën kisha nevojë më shumë, në atë moment. Duhet të ketë qenë Fryma e Shenjtë. Ai e dinte për çfarë kisha nevojë.

Për të rinjtë, që kanë probleme me bullizmin, ajo tha:

Nëse do të mund të kthehesha prapa, në kohë, kur isha 11 vjeç, do t’i thoja vetes: ‘Ti do jesh mirë. Çdo gjë do shkojë mirë. Do të takosh shumë njerëz të mirë, që do të të duan dhe do të të çmojnë, kështu si je. Vetëm vendos Perëndinë të parin dhe do të jesh mirë.

Kjo histori tregon një copëz të vogël nga jeta në Trinidad dhe Tobago dhe sfidat misionare aty. Një pjesë e Ofertave të Sabatit të 13të, në vitin 2018 ndihmuan për të ndërtuar një kishë në Universitetin e Karibeve Jugore, që ndodhet pranë shtëpisë së Feith. Misioni Adventist u takua me Feith, për të dëgjuar historinë e saj, te universiteti. Faleminderit për Ofertat tuaja të Sabatit të 13të, këtë tremujor, të cilat do të ndihmojnë për të çuar shpresë tek të rinjtë në Divizionin Inter-American.

**Shënime nga misioni**:

- Përgjigjja e parë pozitive ndaj mësimeve Adventiste, në Trinidad, erdhi nëpërmjet librit të Ellen White Patriarkë dhe Profetë. Libri u ble nga një pastor i një ishulli tjetër dhe si përfundim ra në duart e dikujt, që u bë një nga mbajtësit e parë të Sabatit, në ishull.