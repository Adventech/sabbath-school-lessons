---
title:  Thërrime për Qentë
date:   06/08/2024
---

`Lexoni Marku 7:24-30. Çfarë mësimesh të rëndësishme gjenden në këtë histori?`

Duke ndjekur hapat sfiduese në studimin e ditës së djeshme, historia në këtë pasazh gjithashtu ngre pyetje të vështira. Pse Jezusi përgjigjet kaq ashpër ndaj kësaj gruaje, me fjalë të tjera duke e quajtur një qen?

Ai nuk e shpjegon pse, por dy karakteristika në përgjigjen e Tij ndaj saj tregojnë se çfarë po i mëson. Tek Marku 7:27, Ai thotë se fëmijët duhet të ushqehen "të parët". Nëse ka një të "parë" është logjike të mendosh se ka dhe një të "dytë". Karakteristika tjetër është se Jezusi përdor një fjalë zvogëluese, qen, duke mos iu referuar një qenushi, por në këtë kontekst, qentë lejohen të qëndrojnë brenda shtëpisë, ndryshe nga qentë e rrugës. Gruaja i përdor këto dy fjalë në përgjigjen e saj ndaj Jezusit, gjë që ndihmon të shpjegojmë përgjigjen e saj.

Përgjigjja e saj është e qartë. Ajo i përgjigjet: "Zot, por edhe këlyshët nën tryezë hanë thërrimet e fëmijëve" (Marku 7:28).

Si e gjeti kjo grua përgjigjen që i dha Jezusit? Me siguri që e ka shtyrë dashuria për vajzën e saj. Por edhe Ai e inkurajoi atë. Ai tha "më parë", duke sugjeruar se ka një "më pas". Për më tepër, Ai sugjeroi se ajo ishte një këlysh nën tavolinë. Ashtu siç qëndronte qeni nën tavolinë në shtëpi, ashtu ishte edhe ajo në këmbët e Jezusit, duke u lutur për vajzën e saj. Kështu, ajo kërkoi të drejtat e një qeni që ha ushqimin që binte poshtë.

Përgjigjja e gruas zbulon besimin e saj. Mrekullia e shërimit të vajzës së saj nga distanca u quajt "thërrime" dhe tregon se fuqia e Jezusit ishte jashtëzakonisht e madhe (nëse një mrekulli e tillë do ishte thjesht thërrime, imagjino se çdo të ishte e gjithë buka?) dhe se plotësimi i kërkesës së saj ishte një gjë e vogël për Të. Jezusi u prek dhe ia plotësoi kërkesën.

"Me mënyrën sesi u soll me të, Ai ka treguar se ajo që konsiderohej si e hedhur poshtë nga Izraeli nuk është më një e huaj, por një fëmijë në shtëpinë e Zotit. Si një fëmijë është privilegji i saj të marrë nga dhuratat e Atit" - Ellen G. White, _Dëshira e Kohërave_, f. 401.

`Pse paragjykimi kundër racave dhe kombësive të tjera është shumë në kundërshtim me mësimet e Jezusit? Si mund të pastrohemi nga kjo e keqe?`