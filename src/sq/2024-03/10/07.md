---
title:  Për më tepër studim
date:   06/09/2024
---

Lexoni Ellen G. White, "Në Malin e Ullinjve", tek _Dëshira e Kohërave_, f. 627-636.

Po ndodhin shumë gjëra shqetësuese në botë. Njerëzit janë me të vërtetë të frikësuar për atë që po shfaqet. Si mundemi ne, si Adventistë, duke pasur hollësi për ngjarjet, të ndihmojmë njerëzit të kenë shpresë tek Jezusi dhe premtimi i kthimit të Tij?

"Duke qenë se nuk e dimë ekzaktësisht kohën e ardhjes së Tij, na thuhet të qëndrojmë vigjilentë. 'Lum ata shërbëtorë, që zotëria, kur të kthehet, do t'i gjejë zgjuar' Luka 12:37. Ata që qëndrojnë zgjuar për ardhjen e Zotit nuk janë duke pritur më kot. Pritja e ardhjes së Krishtit duhet t'i bëjë njerëz që kanë frikë Zotin dhe gjykimin e Tij mbi shkelësit. Duhet t’i zgjojë që të mos bëjnë mëkatin e madh të refuzimit të mëshirës së Tij. Ata që qëndrojnë zgjuar për Zotin duhet të pastrojnë shpirtrat e tyre me anë të bindjes ndaj së vërtetës. Ata punojnë fort, duke qenë vigjilentë. Sepse e dinë se Zoti është afër tek dera, dhe zelli i tyre forcohet për të bashkëpunuar me inteligjencat hyjnore për shpëtimin e shpirtrave. Këta janë shërbëtorët besnikë dhe të mençur, që i japin Zotit frytin e stinës. Luka 12:42. Ata deklarojnë të vërtetën, e cila është specifike për këtë kohë. Ashtu si Enoku, Noeu, Abrahami dhe Moisiu deklaruan të vërtetën në kohën e tyre, ashtu edhe shërbëtorët e Krishtit japin paralajmërimin e veçantë për këtë brez" - Ellen G. White, _Dëshira e Kohërave_, f. 634.

**Pyetje për Diskutim**:

`Një gjë është të japësh për punën e Zotit. Dhe tjetër gjë të japësh me sakrificë. Ku qëndron ndryshimi, dhe pse ky ndryshim është i rëndësishëm?`

`Pse Zoti nuk e ndaloi persekutimin e popullit të Tij përgjatë shekujve dhe në botën e sotme? Si na ndihmon motivi i konfliktit të madh për të kuptuar, deri diku, arsyen përse ekziston persekutimi?`

`Çfarë shenja të ardhjes së Krishtit spikasin për ju në botën e sotme?`

`Mendoni për gjendjen e të vdekurve dhe faktin se të vdekurit flenë deri në ardhjen e Krishtit. Njerëzit i mbyllin sytë gjatë vdekjes, dhe cila është gjëja tjetër që do shohin kur t'i hapin sërish? Si na ndihmon kjo ide të shohim sesi, për çdo person individualisht, ardhja e dytë e Krishtit është gjithmonë afër?`