---
title:  Neveria e Shkatërrimit
date:   03/09/2024
---

`Lexoni Marku 13:14-18. Çfarë detaje jep Jezusi për të kuptuar se çfarë do të thotë me "neveria e shkatërrimit"?`

Jezusi arrin pikën kyçe në lidhje me rënien e Jeruzalemit tek Marku 13:14. Ai i referohet "neverisë së shkatërrimit". Zoti thotë se lexuesi duhet ta kuptojë. Me këto fjalë, Jezusi po u tregon dishepujve në lidhje me librin e Danielit. Kjo terminologji shfaqet tek Danieli 9:27, Danieli 11:31, dhe Danieli 12:11, duke qenë paralel me Danielin 8:13.

`Lexoni Danieli 9:26, 27. Kush është "i Vajosur", dhe kush është "princi që do të vijë" (ESV)?`

I "vajosuri" tek Danieli 9:26 (ESV) është fjala Hebraike mashiah, që është Mesia. Në një studim të kujdesshëm të Danielit 9:24-27 është e qartë se ky i vajosur i referohet Jezus Krishtit.

Por, kush është "princi që do të vijë", i cili sjell shkatërrimin e qytetit të Jeruzalemit? Qyteti u shkatërrua nga gjenerali Romak Titus. Kështu, duket e arsyeshme që ai të jetë "princi që do të vijë", që përmendet tek Danieli 9:26, 27. Dy individët lidhen bashkë për shkak se mënyra sesi u trajtua Mesia shqiptoi shkatërrimin e qytetit.

Atëherë, çfarë është kjo "neveria e shkatërrimit" që Jezusi i referohet tek Danieli? Fatkeqësisht, shumë studiues besojnë se kjo neveri e shkatërrimit i referohet ndotjes së tempullit nga Antioku Epifanes gjatë shekullit të dytë p.k. Por kjo nuk funksionon. Jezusi e përshkruan "neverinë e shkatërrimit" si diçka që ndodh pas kohës së Tij në tokë, kështu që nuk mund t'i referohet diçkaje që ka ndodhur dy shekuj para shërbesës së Krishtit në tokë.

Përkundrazi, neveria e shkatërrimit ka shumë gjasa të ketë të bëjë me vendosjen e standarteve pagane Romake në Izrael gjatë rrethimit të Jeruzalemit nga fundi i viteve 60 m.k. Kjo ishte shenja që të Krishterët duhet të iknin, gjë, që e bënë me të vërtetë.

`Ashtu siç Jezusi e kishte parashikuar, Jeruzalemi ra. Si mund të mësojmë t'i besojmë Atij dhe Biblës në gjithë parashikimet e bëra?`