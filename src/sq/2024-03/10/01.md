---
title:  Ditët e Fundit
date:   31/08/2024
---

### Lexoni për studimin e kësaj jave
Marku 12:41–44, Marku 13:1–32, Dan. 9:24–27, Dan. 7:25, 1 Sel. 4:13–18.

> <p>Vargu Përmendësh</p>
> " 'Atëherë do ta shohin Birin e njeriut duke ardhur në re, me pushtet të madh e me lavdi. Atëherë Ai do të dërgojë engjëjt e vet dhe do t'i mbledhë të zgjedhurit e Vet nga të katër erërat, nga skaji i tokës deri në skaj të qiellit' " (Marku 13:26, 27).

Mësimi i kësaj jave fillon me një histori të shkurtër në fund të Markut 12, ku Jezusi flet për një veprim të vogël të një vejushe. Gjithsesi, pjesa kryesore e mësimit të kësaj jave, ka të bëjë me Markun 13, një profeci tronditëse në lidhje me fatin e tempullit të Jeruzalemit e më tej. Ky kapitull, bashkë me paralelizmin e tij tek Mateu 24 dhe Luka 21, tregojnë për rënien e Jeruzalemit e më tej, deri në fund të botës.

Ajo që sqaron Marku 13 është se profecia zgjat nga koha e profetit Jezus deri në kohën e fundit, ardhjen e Tij të dytë. Ky model ndjek atë që quhet "interpretimi historicist i profecive të ditëve të fundit", përkundrejt përpjekjes për t'i vendosur këto profeci në të shkuarën ose larg në të ardhmen.

Ashtu si shumë prej mësimeve të Jezusit, udhëzimi i Zotit është si përgjigje e një pyetjeje ose keqkuptimi nga dishepujt e Tij. Këto pyetje apo keqkuptime i japin Jezusit mundësinë t’u mësojë të vërteta jetësore në lidhje me jetën dhe eksperiencën e Krishterë. Jezusi jo vetëm që parashikon të ardhmen, por gjithashtu udhëzon dishepujt e Tij si atëherë edhe sot, sesi të përgatiten për vështirësitë që po vijnë.

_*Studioni mësimin e kësaj jave për t’u përgatitur për Sabatin, 7 Shtator._