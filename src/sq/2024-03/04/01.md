---
title:  Shëmbëlltyrat
date:   20/07/2024
---

### Lexoni për studimin e kësaj jave
Marku 4:1–34, Jakobi 1:21, Isaia 6:1–13, Psalmi 104:12, Danieli 4:10–12.

> <p>Vargu Përmendësh</p>
> "Dhe u tha atyre: 'Vini re atë që dëgjoni. Me atë masë që ju matni, do t'iu matet juve; edhe juve që dëgjoni do t'iu jepet edhe më. Sepse atij që ka, do t'i jepet, por atij që s'ka, do t'i merret edhe ajo që ka" (Marku 4:24, 25).

Studimi i kësaj jave ka të bëjë me shëmbëlltyrat tek Marku 4. Ungjilli i Markut ka më pak shëmbëlltyra nga Ungjijtë Sinoptikë (Mateu, Marku dhe Luka).

Për shumë vite studiuesit kanë argumentuar në lidhje me kuptimin dhe interpretimin e shëmbëlltyrave të Jezusit: Si t'i interpretojmë, çfarë kuptimi kanë, pse i përdori Jezusi, çfarë mësime zbulojnë, dhe sa fjalë për fjalë duhet t'i marrim, apo janë plotësisht alegorike, e kështu me radhë.

Është e qartë se nuk do i zgjidhim gjithë këto çështje në mësimin e kësaj jave. Përkundrazi, do i shohim me hirin e Zotit, dhe do të kuptojmë pikat që Jezusi nxori përmes këtyre shëmbëlltyrave.

Marku 4 ka vetëm pesë shëmbëlltyra - mbjellësi, drita, matja, rritja e drithërave, dhe fara e sinapit. Shumica e kapitullit vërtitet rreth shëmbëlltyrës së mbjellësit. Në fillim thuhet shëmbëlltyra, pastaj vijon arsyeja e shëmbëlltyrës, dhe më pas interpretimi i shëmbëlltyrës. Ky model me tre hapa do të jetë fokusi i studimit për të Dielën, të Hënën dhe të Martën. Pastaj shëmbëlltyrat e tjera do të jenë në studimin e së Mërkurës dhe së Enjtes.

_*Studioni mësimin e kësaj jave për t’u përgatitur për Sabatin, 27 Korrik._