---
title:  Për më tepër studim
date:   26/07/2024
---

Lexoni Ellen G. White, "Mbjellësi Doli të Mbjellë", f. 33-61 në _Christ's Object Lessons_.

"Shenjtëria e vërtetë është plotësia në shërbim të Zotit. Kjo është jetesa e vërtetë si i Krishterë. Krishti kërkon një përkushtim pa rezerva, për të pasur një shërbim të pandarë. Ai kërkon të shërbejmë me zemër, mendje, shpirt dhe forcë. Nuk duhet të kënaqim veten. Ai që jeton për veten nuk është i Krishterë.

"Dashuria duhet të drejtojë veprimin. Dashuria është parimi thelbësor i qeverisjes së Zotit në qiell dhe në tokë, dhe duhet të jetë themeli i karakterit të Krishterë. Vetëm kjo të ruan të fortë. Vetëm kjo të mundëson t'i bësh ballë sprovave dhe tundimeve.

"Dhe dashuria do të zbulohet në sakrifica. Plani i shpengimit u bë me sakrifica - një flijim kaq i gjerë dhe i thellë dhe i lartë pa masë. Krishti dha gjithçka për ne, dhe ata që marrin Krishtin do të jenë gati të sakrifikojnë gjithçka për hir të Shpëtimtarit. Mendimi i lavdisë dhe nderimit ndaj Tij do të jetë në radhë të parë" - Ellen G. White, _Christ's Object Lessons_, f. 48, 49.

**Pyetje për Diskutim**:

`"Dashuria duhet të jetë parimi i çdo veprimi. Dashuria është parimi thelbësor i qeverisjes së Zotit në qiell dhe në tokë". Si na e zbulon kryqi këtë të vërtetë të mahnitshme? Si mund ta reflektojmë këtë dashuri në jetët tona? Pse duhet?`

`Si do i përgjigjeshit dikujt që do të insistonte se Jezusi i tregoi shëmbëlltyrat për t'ua mbajtur sekret atyre që ishin të jashtëm? Pse Jezusi, që vdiq për çdo njeri (shiko 1 Gjonit 2:2), qëllimisht do i linte në errësirë njerëzit për të cilët vdiq në kryq në mënyrë që të shpëtohen?`

`Një llambë supozohet të vihet mbi dritëmbajtësen, dhe jo nën babunë (Marku 4:21). Aplikoni këtë parim në përfshirjen e kishës suaj me komunitetin lokal. Si mund ta ngrini dritën edhe më lart?`

`Konsideroni shëmbëlltyrën e farës që rritet (Marku 4:26-29). Çfarë roli luajnë njerëzit për të ndihmuar që fara e ungjillit të rritet, dhe çfarë roli ka Zoti? Megjithëse luajmë një rol të qartë, si mund të sigurohemi që mbështetemi plotësisht tek Zoti? A mund të jetë kjo mbështetja totale ajo që na nevojitet në mënyrë që të rritemi më tej?`