---
title:  Shëmbëlltyra e Farës që Rritet
date:   25/07/2024
---

`Lexoni Marku 4:26-29. Cili është fokusi kryesor i kësaj shëmbëlltyre?`

Shumica e Ungjillit sipas Markut ka shëmbëlltyra, që gjenden tek Mateu ose Luka, ose tek të dy. Por kjo nuk ndodh me këtë shëmbëlltyrë. Kjo është unike vetëm tek Marku. Fokusi i kësaj shëmbëlltyre është procesi i rritjes. Jezusi tregon se si funksionon mbretëria e Perëndisë. Njerëzit kanë një rol që luajnë, por rritja e vërtetë është vepër e Zotit. Nuk është një proces që nuk ka të mbaruar. Historia ndërpritet nga pjekja e grurit. Në të njëjtën mënyrë, kthimi i dytë i Krishtit do të sjellë papritur fundin e historisë së botës.

`Lexoni Marku 4:30-32. Cila është pika kryesore e shëmbëlltyrës së kokrrës së sinapit?`

Shëmbëlltyra thekson sesi diçka kaq e vogël rritet dhe bëhet diçka shumë e madhe. Fara e sinapit ka një diametër diku prej 1 deri 2 milimetra. Fara që përshkruhet këtu me shumë gjasa është për sinapin e zi (Brasica nigra) me fara shumë të vogla (mbi 700 fara për një gram). Megjithëse nuk është fara më e vogël në botë, janë në fakt shumë të vogla, veçanërisht në krahasim me bimën që lëshon, e cila mund të arrijë deri në 3 metra e lartë. Jezusi tregon se madje zogjtë bëjnë folenë në degët e bimës së sinapit. Kjo referencë e fundit aludon për Psalmin 104:12, si dhe për Danielin 4:10-12. Psalmi 104 flet për fuqinë e Zotit në krijimin e botës, dhe Danieli 4 paraqet Nebukadnetsarin si një pemë e madhe nën hijen e së cilës qëndron dhe ushqehet gjithë bota.

Çështja që thekson Jezusi është se mbretëria e Zotit, e cila fillon shumë e vogël, do të bëhet e madhe dhe mbresëlënëse. Njerëzit gjatë ditëve të Jezusit mund ta kenë parë me përçmim predikuesin endacak nga Galilea së bashku me dishepujt e Tij, por koha ka treguar se mbretëria e Tij e hirit vazhdon të zgjerohet në gjithë botën.

> <p></p>
> " 'Dhe ky ungjill i mbretërisë do të predikohet në gjithë botën si një dëshmi për gjithë kombet, dhe atëherë do të vijë mbarimi' " (Mat. 24:14).

`Konsideroni sesi ishte "kisha" kur Jezusi e bëri këtë parashikim. Pse ky parashikim është kaq mahnitës dhe mbështetës për besimin tonë?`