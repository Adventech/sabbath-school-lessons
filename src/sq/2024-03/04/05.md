---
title:  Llamba dhe Masa
date:   24/07/2024
---

`Lexoni Marku 4:21-23. Çfarë thekson Jezusi në shëmbëlltyrën e llambës?`

Shtëpitë në atë pjesë të botës gjatë ditëve të Jezusit, varionin në madhësi dhe ndërtim, të gjitha këto vareshin nga vendodhja dhe pasuria. Shtëpitë ndiqnin një model Grek, duke u ndërtuar rreth një kopshti me nivele të ndryshme sofistikimi. Ose Jezusi po flet për shtëpitë më të vogla të fshatarëve. Shtëpi të mëdha apo të vogla tregojnë një parim: një ditë e vërteta në lidhje me Jezusin do të zbulohet.

Jezusi bën dy pyetje tek Marku 4:21. E para pret një përgjigje negative - "A merret vallë llamba për ta vënë nën babunë ose nën shtrat"? Pyetja e dytë pret një përgjigje pozitive - "A nuk vihet mbi dritëmbajtësen"? Jezusi prezanton një skenar absurd, deri diku qesharak. Llambat janë bërë për të ndriçuar, përndryshe e humbasin funksionin e tyre. Marku 4:22 shpjegon shëmbëlltyrën duke thënë se sekretet do të bëhen publike. Çdokush, të cilit mund t'i jetë hakuar kompjuteri apo e.maili, e di çdo të thotë që sekretet të dalin në publik! Por Jezusi këtu e ka fjalën për ungjillin.

`Lexoni Marku 4:24, 25. Çfarë mësimi po nxit Jezusi me shëmbëlltyrën e masës?`

Në shumë vende në botë shiten fruta të freskëta në pazare të hapura. Shitësit kanë një pajisje për të matur produktin që shesin. Është një praktikë e zakonshme që shitësit të shtojnë pak më shumë gjatë shitjes që ta bëjnë blerësin të ndihet mirë sikur po trajtohet me favor. Jezusi merr shembullin e shitësve të mirë sesi i trajtojnë blerësit, në mënyrë që të theksojë se duhet të jemi të hapur ndaj së vërtetës. Nëse dikush është i hapur dhe ndjek dritën, ai/ajo do të marrë edhe më shumë. Por nëse ai/ajo refuzon dritën, do ju merret edhe ajo që kishin më parë.

`Si mund ta mësojmë më mirë parimin se me masën që matni do të mateni? Mendoni për të, kur ndërveproni me të tjerët.`