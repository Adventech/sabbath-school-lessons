---
title:  A Mund të Ruani një Sekret?
date:   11/07/2024
---

`Lexoni Marku 1:40-45. Çfarë na tregon kjo për Jezusin dhe sesi veproi me shoqërinë e marxhinalizuar?`

Lebroza siç përshkruhet në këtë pasazh dhe gjithashtu përgjatë Dhiatës së Vjetër i referohej jo vetëm asaj që sot njihet si sëmundja Hansen (lebroza). Terminologjia biblike mund të përkthehej më mirë si "një sëmundje e tmerrshme e lëkurës" dhe mund të përfshinte edhe sëmundje të tjera epidemike. Sëmundja Hansen mund të kishte rënë në Lindjen e Mesme të Lashtësisë diku nga shekulli i tretë p.k. (shiko David P. Wright and Richard N. Jones, "Leprosy", The Anchor Bible Dictionary, vol. 4 [New York: Doubleday, 1992], f. 277–282). Prandaj, lebrozi, që përmendet në këtë pasazh mund të ketë pasur edhe sëmundjen Hansen, megjithëse nuk e dimë me siguri nga se vuante konkretisht, por vetëm që gjendja e tij ishte e keqe.

Lebrozi tregon besim tek Jezusi që mund ta pastrojë. Sipas Levitikut 13, një lebroz pastrohej ritualisht dhe duhet të shmangte kontaktet me të tjerët (shiko Lev. 13:45, 46).

Jezusi, nga ana tjetër, shkon me dhembshuri tek ai njeri dhe e prek. "Dhe Jezusi, duke e mëshiruar, shtriu dorën, e preku dhe i tha: 'Po, e dua, qofsh pastruar!' " (Marku 1:41). Ky veprim do e bënte Jezusin të papastër deri në mbrëmje, pas së cilës do të duhej të bënte një banjë rituale për të qenë sërish i pastër (krahaso me Levitiku 13-15). Por Marku është i qartë se veprimi i Jezusit që e preku të sëmurin e pastroi atë nga lebroza. Kështu, Jezusi nuk u ndot nga prekja e të sëmurit.

Jezusi e dërgon atë tek një prift me udhëzimin që të ofrojë një flijim siç kishte urdhëruar Moisiu për këtë rast tek Levitiku 14. Përgjatë Ungjillit të Markut, Jezusi qëndron si një mbrojtës dhe mbështetës i asaj që mësoi Moisiu (shiko Marku 7:10; Marku 10:3, 4; Marku 12:26, 29-31). Kjo përqasje bën një kontrast të fortë me drejtuesit fetarë, të cilët në pasazhet tek Marku 7, 10, dhe 12 e përmbysin qëllimin origjinal të mësimeve, që ishin dhënë përmes Moisiut. Këto detaje shpjegojnë urdhërimin e Jezusit tek Marku 1:44, që ky njeri të mos i tregojë askujt. Nëse do të tregonte për shërimin e tij nga Jezusi, mund të paragjykohej nga prifti.

Por lebrozi i pastruar nuk e kupton këtë gjë, dhe ndryshe nga urdhërimi i Jezusit, e ndan lajmin kudo, duke e bërë të pamundur për Jezusin që të hyjë haptazi në qytete për shërbesën e Tij.

`Si mund të bëhemi të kujdesshëm që të mos pengojmë shpërndarjen e ungjillit, pavarësisht sa qëllime të mira mund të kemi?`