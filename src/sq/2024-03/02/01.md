---
title:  Një Ditë në Shërbesën e Jezusit
date:   06/07/2024
---

### Lexoni për studimin e kësaj jave
Marku 1:16–45, Gjoni 1:29–42, Marku 5:41, Luka 6:12, Levitiku 13.

> <p>Vargu Përmendësh</p>
> "Dhe Jezusi u tha atyre: 'Ndiqmëni dhe unë do t'ju bëj peshkatarë njerëzish'" (Marku 1:17).

Secili Ungjill prezanton fillimin e shërbesës së Jezusit në një mënyrë të veçantë.

Mateu prezanton Jezusin kur thërret dishepujt dhe pastaj bën Predikimin në Mal.

Luka na tregon predikimin inagurues të Jezusit gjatë një Sabati në sinagogën e Nazaretit.

Gjoni kujton thirrjen e dishepujve të parë dhe dasmën në Kana ku Jezusi bën shenjën e Tij të parë.

Ungjilli i Markut kujton thirrjen e katër dishepujve dhe përshkruan një Sabat në Kapernaum dhe ngjarjet që vijuan më pas.

Ky "Sabat me Jezusin" në fillim të Markut i tregon lexuesit se kush është Jezusi. Në gjithë mësimin e kësaj jave ka shumë pak nga fjalët e Tij: një thirrje për të qenë dishepull, një urdhërim i një demoni, një plan për të vizituar vende të tjera, dhe shërimi i një lebrozi, duke e udhëzuar të dalë para një prifti që të pastrohet. Theksi qëndron mbi veprimin, veçanërisht mbi shërimin e njerëzve. Shkrimtari i Ungjillit përdor fjalën menjëherë për të ilustruar veprimet e shpejta në shërbesën e Jezusit.

_*Studioni mësimin e kësaj jave për t’u përgatitur për Sabatin, 13 Korrik._