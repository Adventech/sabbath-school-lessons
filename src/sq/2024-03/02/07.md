---
title:  Për më tepër studim
date:   12/07/2024
---

Lexoni Ellen G. White, Në Kapernaum" dhe "Ti Mund të Më Pastrosh", f. 252-256, te _Dëshira e Kohërave_.

Çfarë pamje të Jezusit paraqet Marku 1? Jezusi ka autoritet të thërrasë dishepuj, dhe ata i përgjigjen. Ai është i shenjtë në kontrast me frymërat e papastra të Satanit. Ndodh një betejë e madhe midis së mirës dhe së keqes, dhe Jezusi ka më shumë fuqi sesa demonët. Jezusi ka dhembshuri për të sëmurët dhe i ndihmon ata, duke i prekur atëherë kur ndoshta askush nuk do i prekte.

"Jezusi në sinagogë foli për mbretërinë, të cilën kishte ardhur të vendoste dhe për misionin e Tij që të çlirojë nga vargonjtë e Satanit. Ai u ndërpre nga një moment terrori. Një njeri i marrë u turr para mes njerëzve, duke bërtitur, 'Ç'ka midis nesh dhe teje, o Jezus Nazareas? A erdhe të na shkatërrosh? Unë e di kush je: i Shenjti i Perëndisë'.

"Tani çdo gjë ishte në konfuzion dhe alarm. Vëmendja e njerëzve u shpërqendrua nga Krishti, dhe fjalët e Tij nuk dëgjoheshin. Ky ishte qëllimi i Satanit, duke drejtuar viktimën e tij tek sinagoga. Por Jezusi e qortoi demonin, duke thënë, 'Hesht dhe dil prej tij. Dhe pasi djalli e përplasi përtokë, doli nga ai, dhe nuk e lëndoi më'... Ai që e kishte mposhtur Satanin në shkretëtirën e tundimeve doli prapë ballë për ballë me armikun e Tij. Demoni ushtroi gjithë fuqinë e vet të mbante ende kontrollin e viktimës së vet. Nëse do e humbiste atë do të thotë se Jezusi fitoi... Por Shpëtimtari foli me autoritet dhe e çliroi atë njeri" - Ellen G. White, _Dëshira e Kohërave_, f. 255, 256.

Ndërkohë, Zoti ynë vazhdoi me një shërbesë të ngarkuar, duke shkuar nga një vend tek tjetri, vazhdimisht duke qenë në kontakt me shumë njerëz. Si mundi të mbajë një qëndrim të qetë dhe të qëndrueshëm për shërbesën ndaj njerëzve? Pa dyshim, përmes lutjes së Tij të përditshme.

Mendoni se çfarë do të ishte një orar i përshtatshëm për ju në lidhje me kohën e lutjes dhe studimin e Shkrimeve. Gjeni atë që funksionon për ju, dhe merreni atë kohë që të zhvilloni një shpirt të qetë, të drejtuar nga Fryma dhe Fjala e Perëndisë.

**Pyetje për Diskutim**:

`Diskutoni në klasë për pyetjen në lidhje me lutjen dhe pse është kaq e rëndësishme në jetën e Krishterë. Cilat janë disa nga pyetjet në lidhje me qëllimin dhe efikasitetin e lutjes?`

`Diskutoni në klasë për rastet se, kur është më mirë të mos flasim shumë për besimin tonë. Kur do të ishte gjëja më e mençur për këtë, dhe si nga ana tjetër duhet ta bëjmë pa kompromentuar dëshminë tonë?`

`Cilët janë "lebrozët" në kulturën tuaj sot? Si mundet kisha juaj të fitojë dhe "prekë" këta individë për t'ju sjellë ungjillin?`