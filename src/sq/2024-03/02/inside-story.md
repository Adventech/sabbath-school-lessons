---
title:  Histori misionare nga Dominika
date:   12/07/2024
---

### Perëndia bën pjesën e Tij

_Roderik_

Kjo histori është rreth Roderikut, arkitektit të një shkolle të re, në ishullin Karibian të Dominikës, e cila do të ndërtohet me ndihmën e ofertave të sabatit të 13të të këtij tremujori. Kjo histori filloi në vitin 1984.

Dita kur Roderiku mori bursën për të studiuar në një universitet në Francës ishte ditë shumë e gëzuar. Ai bëri gati valixhet, i tha mirupafshim nënës së tij të vetme dhe dy vëllezërve dhe shkoi në anën tjetër të globit, larg nga shtëpia e tij, në ishullin Karibian të Dominikës.

Por, ndërsa Roderiku fillonte jetën e tij në Francë, ai ndiente se diçka nuk shkonte. Diçka mungonte. Duke u përpjekur të mbushte atë boshllëk, Roderiku shkoi në kishë të dielën e ardhshme. Por nuk ngeli i kënaqur. Ai shkoi sërish të dielën tjetër, por përsëri nuk ngeli i kënaqur. Atëherë i erdhi një mendim. Edhe pse nëna e tij e kishte mësuar të adhuronte ditën e diel, në zemrën e tij ai i ishte i bindur se Sabati i vërtetë ishte e Shtuna.

Para se të shkonte në Francë, Roderikut i pëlqente shumë të lexonte Biblën. Ai nuk e kishte lexuar Biblën që të njihte Perëndinë. Ai dhe shokët e shkollës së mesme pëlqenin të debatonin rreth Biblës dhe ai e kishte lexuar që të fitonte debatin. Ndërsa e lexonte, ishte bindur se Perëndia e kishte veçuar ditën e shtatë të javës, si Sabat. Por ai nuk kishte bërë ndonjë gjë rreth kësaj.

Tani, në Francë, Roderiku donte të dinte a mund të gjente dikë që mbante Sabatin e ditës së shtatë. Ai kujtoi se në Dominika, Adventistët e Ditës së Shtatë mbanin Sabatin dhe pyeti shokët nëse kishte Adventistë, që jetonin në Francë. Një shok e prezantoi më një Adventist nga Dominika. Roderiku kishte vetëm një muaj që ishte në Francë.

Ai nuk i tregoi mamasë apo vëllezërve që po shkonte në Kishën Adventiste. Por ai pyeste veten se çfarë do të thoshin ata. A do mërzitej mamaja e tij? Mos ndoshta vëllezërit do ta përçmonin? Por nuk iu desh të priste gjatë.

Dy muaj pasi filloi të adhuronte të Shtunave, ai mori një letër nga e ëma. Ajo shkruante se ajo dhe dy vëllezërit kishin filluar të studionin Biblën, me Adventistët, në Dominika. Roderiku nuk arrinte ta besonte. Ai dhe familja e tij po ndiqnin rrugë të ngjashme drejt Perëndisë, edhe pse ishin aq larg?

Ai shkroi në letrën e tij “Po shkoj në një kishë Adventiste çdo Sabat”. Mamaja dhe vëllezërit u çuditën shumë kur e morën letrën. Dy muaj më pas, mamaja dhe vëllezërit ia dhanë jetën Jezusit, nëpërmjet pagëzimit, në Dominika. Dy muaj pas kësaj, Roderiku u pagëzua, në Francë.

Roderiku kishte vetëm nëntë muaj që kishte shkuar në Francë dhe jeta e tij kishte ndryshuar tërësisht. Brenda asaj kohe kishte ndryshuar tërësisht edhe jeta e mamasë dhe vëllezëerve të tij. Ashtu si tha apostulli Pal, “Nëse dikush është në Krishtin, ai është krijesë e re; gjërat e vjetra kanë shkuar; ja, të gjitha gjërat u bënë të reja” (2 Korintasve 5:17).

Kur Roderiku shkoi për pushime në Dominika, pas një viti, ai adhuroi bashkë me mamanë dhe vëllezërit, në Kishën Adventiste, në Sabat. Familja lavdëroi Perëndinë për punën e Tij në jetët e tyre.

Ne e dimë se Perëndia po më drejtonte mua, në Francë, në të njëjtën kohë që po drejtonte familjen time, në Dominika, - tha Roderiku. – Është e mahnitshme të shohësh punën e dorës së Perëndisë. Unë nuk i thashë familjes se po shkoja në kishë në Sabat, por të gjithë ne po kërkonim vullnetin e Perëndisë. Perëndia punon në mënyra të mistershme.

Faleminderit që planifikoni një ofertë bujare për Sabatin e 13të, në 28 Shtator, e cila do të ndihmojë Shkollën Fillore Adventiste Ebenezer të lëvizë në një ndërtesë të re dhe shumë të nevojshme, në Dominika. Roderiku është arkitekti i ndërtesës dhe ai nuk mori asnjë pagesë për punën e tij. Ai mezi pret të shohë se si Perëndia do ta bekojë këtë projekt.

Koha jonë nuk është koha e Perëndisë, - tha ai. – Perëndia kërkon vetëm besnikërinë tonë. Kur ne jemi besnikë dhe të bindur, Perëndia bën pjesën e Tij.

**Fakte të shpejta**:

- Anglia vendosi një koloni të vogël në Dominika, në vitin 1805, dhe e përdori si pjesë të Tregëtisë së Skllevërve Trans-Atlantike, deri në vitin 1833, kur Anglia e bëri skllavërinë të jashtëligjshme. Dominika vazhdoi të ishte një koloni gjysmë e pavarur, deri në vitin 1978 kur u shpall republikë e pavarur.