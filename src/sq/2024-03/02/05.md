---
title:  Sekreti i Shërbesës së Jezusit
date:   10/07/2024
---

`Lexoni Marku 1:35-39. Çfarë mësimesh të rëndësishme mund të mësojmë këtu nga Jezusi?`

Jezusi ngrihej para lindjes së diellit dhe dilte në një vend të qetë dhe të vetmuar për t’u lutur. Marku 1:35 thekson lutjen si fokus i veprimit të Jezusit. Gjithë format e tjera letrare në këtë fjali janë në formën përmbledhëse - Ai u ngrit, doli jashtë, dhe u largua (të gjitha në kohën e shkuar në Greqisht, që tregojnë veprim të përfunduar). Por folja "të lutet" është në të shkuarën e vazhdueshme, një formë e cila tregon, veçanërisht këtu, një proces që vazhdon. Ai po lutej, Ai vazhdonte të lutej. Teksti gjithashtu thekson sesa herët doli jashtë Jezusi, që na tregon se koha e Tij e lutjes ishte intensive dhe kur ishte vetëm.

Gjatë Ungjijve, shohim se Jezusi është një njeri i lutjes (shiko Mateu 14:23, Marku 6:46, Gjoni 17). Ky është një nga sekretet kryesore të fuqisë së shërbesës së Jezusit.

`Lexoni Luka 6:12. Çfarë ju tregon kjo për jetën e lutjes së Jezusit?`

Shumë të Krishterë caktojnë një kohë për lutje. Kjo praktikë është e mirë dhe e drejtë, por në të njëjtën kohë mund të kthehet në një rutinë, pa shumë kuptim. Një mënyrë sesi të dalësh nga një rutinë është të ndryshosh me raste kohën e lutjes ose të lutesh më gjatë sesa zakonisht. Thelbi këtu është që të mos ngecesh në ndonjë lloj formule, që nuk ndryshon kurrë.

Pjetri dhe shokët e tij nuk e shoqëruan Jezusin tek vendi i lutjes. Ndoshta e dinin vendndodhjen, sepse arrinin ta gjenin atje. Fakti se të gjithë po kërkonin Jezusin tregon se Ai vazhdoi eksperiencën e mrekullueshme ditën në vijim, duke shëruar dhe mësuar edhe më shumë. Çuditërisht, Jezusi tregon për një zonë më të gjerë ku mund të shërbejë. "Le të shkojmë në fshatrat e afërm që të predikoj edhe atje, sepse për këtë kam ardhur" (Marku 1:38).

`Nëse vetë Jezusi kishte nevojë të kalonte kaq shumë kohë në lutje, po ne, sa më shumë kohë duhet të kalojmë në lutje? Çfarë na tregon shembulli i Jezusit?`