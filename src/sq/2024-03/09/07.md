---
title:  Për më tepër studim
date:   30/08/2024
---

Lexoni Elen G. White, "Një Popull i Humbur", "Pastrimi i Tempullit" dhe "Konflikti" te _Dëshira e Kohërave_, f. 580-609.

"Veprimi i Krishtit kur mallkon pemën, që e kishte krijuar vetë me fuqinë e Tij, është një paralajmërim për gjithë kishat dhe të Krishterët. Askush nuk mund të jetojë sipas ligjit nëse keqtrajton të tjerët. Por ka shumë që nuk tregojnë mëshirën e Krishtit, duke bërë një jetë egoiste. Disa që mendojnë se janë të Krishterë të shkëlqyer nuk e kuptojnë se çfarë do të thotë t'i shërbesh Zotit. Ata planifikojnë dhe shohin si të kënaqin veten. Ata veprojnë vetëm për veten. Për ta koha vlen vetëm nëse mund të përfitojnë diçka për veten. Në gjithçka që bëjnë, ky është objektivi i tyre. Nuk shërbejnë për të tjerët, por për veten. Zoti i krijoi të jetojnë në një botë ku duhet të bëhet një shërbesë joegoiste. Ai i krijoi që të ndihmojnë miqtë e tyre në çfarëdo rrugë të mundshme. Por egoja është kaq e madhe sa nuk shohin dot gjë tjetër. Nuk janë në harmoni me humanizmin. Ata që jetojnë për veten janë si pema e fikut, që kishte çdo pretendim, por asnjë fryt. Ata mbajnë formën e adhurimit, por pa u penduar ose besuar. Shfaqen sikur mbajnë ligjin e Zotit, por u mungon bindja. Ata flasin, por nuk e bëjnë. Në mallkimin e pemës së fikut Krishti tregoi sesa e urryer është në sytë e Tij pretendimi i kotë. Ai thotë se një mëkatar që del hapur është më pak fajtor se një njeri që thotë se i shërben Zotit, por nuk sjell asnjë fryt për lavdinë e Tij" - Ellen G. White, _Dëshira e Kohërave_, f. 584.

**Pyetje për Diskutim**:

`Mendoni për kuptimin e pastrimit të tempullit nga Krishti. Si mund të aplikohen këto parime në kishën tonë sot? Si duhet të ndodhë një pastrim i tillë?`

`Përgjatë gjithë Ungjijve, herë pas here, Jezusi i referohet Shkrimeve dhe si janë përmbushur ato. Çfarë na tregon kjo në lidhje me rëndësinë e tyre në jetën tonë të besimit? Pse duhet të refuzojmë me bindje çdo përpjekje për të nënvlerësuar autoritetin e Shkrimeve, veçanërisht idenë se Shkrimet janë thjesht idetë e njerëzve për Zotin, kush është Zoti dhe si vepron?`

`Ku ndahet vija e duhur midis kishës dhe shtetit? Si na drejtojnë mësimet e Jezusit tek Marku 12:13-17 në këtë çështje?`

`Gjeni tekstet, që flasin për ringjalljen. Pse kjo doktrinë është kaq thelbësore për besimin tonë, veçanërisht kur konsiderojmë gjendjen e të vdekurve?`