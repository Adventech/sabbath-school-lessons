---
title:  Një Pemë e Mallkuar dhe Pastrimi i Tempullit
date:   26/08/2024
---

`Lexoni Marku 11:12-26. Cila është rëndësia e ngjarjeve të përshkruara këtu?`

Në mëngjes, duke ardhur nga Betania, vetëm tre kilometra nga Jeruzalemi, Jezusi ishte i uritur. Kur shikon një pemë fiku, shkoi për të gjetur ndoshta ndonjë fik të hershëm. Ky veprim nuk do të konsiderohej si vjedhje, duke qenë se sipas ligjit të Dhiatës së Vjetër, dikush mund të hajë nga pema e komshiut për të shuar urinë (Lev. 19:9, Lev. 23:22, Lgj. Përt. 23:25). Por nuk gjeti asnjë fryt dhe i tha pemës, " 'Askush mos ngrëntë kurrë fryt prej teje përjetë' " (Marku 11:14). Ishte një veprim shumë i çuditshëm dhe i pazakontë për Jezusin, por ajo që vijon më pas bëhet edhe më e dukshme.

Ajo që vijon me shumë gjasa ndodhi në Oborrin e Johebrenjve, ku shiteshin kurbanet, (që kishin filluar më parë në Kaifas). Jezusi pastron oborrin nga shitësit, në mënyrë që të restaurohej adhurimi i qetë. Veprimi i Tij është një konfrontim i drejtpërdrejtë me ata që ishin përgjegjës për sistemimin e tempullit.

Jezusi lidh dy pasazhe nga Dhiata e Vjetër si një qortim fshikullues për shkëmbimet profane. Ai insiston që tempulli të jetë një shtëpi lutjeje për të gjithë popullin (Isa. 56:7), që përfshin edhe Johebrenjtë. Pastaj u thotë drejtuesve që e kanë bërë tempullin një shtëpi kusarësh (Jer. 7:11). Pastaj, në fund të kësaj dite të mahnitshme, Jezusi largohet nga qyteti bashkë me dishepujt e Tij (Marku 11:19).

Mëngjesin tjetër, kur kthehet në qytet (shiko Marku 11:20-26), dishepujt mahniten kur shohin se pema e fikut ishte tharë nga rrënjët. Jezusi jep një mësim për lutjen dhe faljen, kur shpjegon se çfarë kishte ndodhur. Çfarë do të thotë e gjithë kjo?

Këto dy histori përbëjnë Historinë Sanduiç të katërt tek Marku (shikoni mësimin 3). Histori të tilla kanë një ironi të dramatizuar me personazhe paralele, që bëjnë veprime të kundërta ose me veprime paralele që janë të kundërta. Në këtë histori pema e fikut dhe tempulli janë paralel. Jezusi mallkon pemën, por pastron tempullin, veprime të kundërta. Por ironia është se drejtuesit fetarë tani do të thurin komplot të vrasin Jezusin, dhe ky veprim do të shpallë fundin e rëndësisë së shërbesës në tempull, e cila do të përmbushet me Jezusin.

`Për çfarë keni nevojë që Jezusi t'ju pastrojë në jetën tuaj? Si ndodh kjo?`