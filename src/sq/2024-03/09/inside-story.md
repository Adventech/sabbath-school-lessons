---
title:  Histori misionare nga Dominika
date:   30/08/2024
---

### Klubi i blerë me lutje

_Adriana_

Adriana kishte përvojë në hapjen e kishave, në Kolumbi. Bashkëshortja dhe nëna 35-vjeçare kishte hapur gjashtë kisha, gjatë 15 vjetëve, dhe ishte gati të ndihmonte kishën e shtatë, në një lagje të varfër, në jug të kryeqytetit të Kolumbisë, Bogota. Por dukej se askush nuk po gjente një ndërtesë që të mund ta përballonin, në një vend të përshtatshëm.

Farat e kësaj kishe ishin mbjellë kur Uilintoni, një ish i alkoolizuar, në atë lagje, ia dha zemrën Jezusit dhe filloi në grup të vogël studimi Biblik, në shtëpinë e tij. Grupi u rrit dhe ata lëvizën disa herë. Tani, 50 njerëz adhuronin bashkë çdo Sabat dhe ishte koha që ata të kishin një ndërtesë të tyren.

Adriana i përkiste një kishe tjetër, që dëshironte gjithashtu të ndihmonte grupin e Uilintonit. Ajo pa pesë ndërtesa të ndryshme por nuk gjeti gjë.

Atëherë, Uilintoni sugjeroi një klub që ai kishte frekuentuar para se të pagëzohej. Klubi ishte në mes të një lagjeje dhe ishte në shitje. Por çmimi ishte shumë i lartë.

Adriana u takua me pronarin e klubit. Ajo i shpjegoi se anëtarët e kishës dëshironin ta blinin por nuk kishin fonde.

Mund të presësh një vit, deri sa të mbledhim fondet? – pyeti ajo.

Ai nuk donte të priste. Adriana iu lut të mendohej por ai refuzoi. Por, më pas, ai tha:

Nëse plani yt vjen nga Perëndia, kjo ndërtesë do jetë tuaja.

Adriana dhe anëtarët e tjerë filluan të luteshin dhe të mblidhnin lekë. Një blerës i mundshëm shkoi të shihte ndërtesën, e pëlqeu dhe ra dakort ta blinte. Anëtarët e kishës u shqetësuan rreth mundësisë së humbjes së ndërtesës. Ata u lutën që të bëhej vullneti i Perëndisë.

Blerësi i mundshëm nuk u kthye me lekët, për ta blerë ndërtesën. Ndërtesa vazhdonte të ishte në shitje. Atëhere një blerës tjetër ofroi ta blinte dhe dukej se kësaj here do shitej. Anëtarët e kishës u lutën dhe blerësi nuk u kthye me lekët.

Pronari nuk e kuptonte pse ndërtesa nuk po shitej. Ai e uli çmimin. E uli edhe një herë të dytë. Por vazhdonte të mos shitej.

Adriana ishte e bindur se Perëndia kishte në plan që ai klub të kthehej në kishë dhe qendër ndikimi. Kjo qendër do t’u mësonte njerëzve aftësi për jetën dhe të ndihmonte ata që vuanin me alkoolizmin.

Adriana shkoi të bisedonte sërish me pronarin.

Kjo ndërtesë nuk do shitet, - tha ajo. – Ti do të na e shesësh ne sepse do jetë një vend për të ndihmuar komunitetin dhe për të lavdëruar Perëndinë.

Kaloi një vit dhe anëtarët mblodhën lekë të mjaftueshme për ta blerë me çmimin e ulur. Një drejtues i kishës takoi pronarin për të kryer shitjen. Pronari u lehtësua që, më në fund, mundi ta shiste.

Nuk kam mundur ta shes sepse ata Adventistët ishin duke u lutur që ta blinin, - tha ai.

Dy javë më vonë, ndërtesa iu shit kishës Adventiste. Çmimi përfundimtar ishte gjysma e vlerës së ndërtesave të ngjashme, në atë lagje.

Sot, Adriana lavdëron Perëndinë për kishën dhe qendrën e re.

Të gjithë ne u lutëm shumë për këtë vend, - tha ajo. – Kur Perëndia ka një plan, askush nuk mund ta ndryshojë.

Kjo histori tregon pak nga jeta në Kolumbi dhe sfidat e misionit atje. Një pjesë e Ofertave të Sabatit të 13të ketë tremujor do të ndihmojnë në hapjen e dy qendrave ndikimi, për të ndihmuar fëmijët, që rrezikohen nga alkooli dhe droga. Këto qendra do të jenë në qytetet e Buenaventura dhe Puerto Tejada. Faleminderit që planifikoni një ofertë bujarë për në 28 Shtator.

**Fakte të shpejta**:

- Kolumbia është vendi i dytë, me biodiversitetin më të madh në botë. Vetëm Brazili, që është tetë herë më i madh se Kolumbia, ka biodiversitet më të madh.