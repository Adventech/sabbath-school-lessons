---
title:  Polemikat në Jeruzalem
date:   24/08/2024
---

### Lexoni për studimin e kësaj jave
Marku 11; 1 Mbretërve 1:32–48; Zak.9:9, 10; Isa. 56:7; Jer. 7:11; Marku 12:1–34.

> <p>Vargu Përmendësh</p>
> " 'Dhe kur nisni të luteni, nëse keni diçka kundër ndokujt, faleni, që edhe Ati juaj që është në qiejt t'ju falë mëkatet tuaja' " (Marku 11:25).

Një seri prej pesë konfliktesh midis Jezusit dhe drejtuesve fetarë shkruhen tek Marku 2 dhe 3 (shikoni mësimin 3). Në mësimin e kësaj jave, kur Jezusi mbërrin në Jeruzalem, ka një seri prej gjashtë konfliktesh me drejtuesit fetarë. Dy seritë e konflikteve shërbejnë si etiketa për fillimin dhe mbarimin e shërbesës së Tij tokësore. Çdo seri ka të bëjë me çështje të rëndësishme në jetën e Krishterë. Udhëzimet e Jezusit, edhe në këto situata polemike, na ndihmojnë të drejtojmë besimtarët në çështjet e besimit si dhe në çështjet praktike gjatë jetës së përditshme.

Drejtuesit fetarë vijnë të konfrontohen, debatojnë dhe të mundin Jezusin, por nuk ia dalin kurrë mbanë. Pjesë e këtij mësimi të kësaj jave do të përfshijë analizën e asaj që i bën njerëzit të jenë në opozitë me Zotin dhe do konsiderojmë se çfarë mund të bëjnë të Krishterët për të thyer këto paragjykime dhe t’u flasin zemrave të atyre, që i bëjnë rezistencë thirrjes së Frymës.

Tek Marku 11 shërbesa e Jezusit gjatë Pashkës do të jetë në Jeruzalem (Mars - Prill). Marku 11-16 mbulon pak a shumë një javë; shpejtësia e tregimit është ulur ndjeshëm. 10 Kapitujt e parë përfshijnë përafërsisht tre vjet e gjysëm. Kjo pikë ngadalësimi na tregon rëndësinë e skenave të mbylljes.

_*Studioni mësimin e kësaj jave për t’u përgatitur për Sabatin, 31 Gusht._