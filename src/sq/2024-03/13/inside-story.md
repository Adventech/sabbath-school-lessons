---
title:  Histori misionare nga Dominika
date:   27/09/2024
---

### Një vizitor dhe një ëndërr

_Eriksoni_

Eriksoni ka një histori që shumë pak njerëz e kanë dëgjuar. Ai i tregoi një pjesë mamasë. Ai ia tregoi të gjithë historinë bashkëshortes së tij. Tre vajzat e tij nuk e kanë dëgjuar ndonjëherë. Babai i tij, që nuk jeton më, nuk e dëgjoi ndonjëherë.

Eriksoni, që është pastor dhe drejtues Adventist në Kosta Rika, ka hezituar ta tregojë historinë e tij, nga frika se njerëzit nuk do ta besojnë. Por, pasi dëgjoi disa histori të mrekullueshme, ndërsa ndihmonte Misionin Adventist të mblidhte historitë e këtij tremujori, në Kosta Rika, ai tregoi historinë e tij. Kështu, këtë Sabat, ti do jesh ndër të parët që dëgjojnë historinë e plotë. Kjo histori ndryshoi jetën e tij. Për shkak të kësaj historie, ai u bë Adventist i Ditës së Shtatë

Në qytetin ky Eriksoni u rrit, në Guatemalë, kishte vetëm dy shkolla: një shkollë publike dhe një shkollë Adventiste. Babai i dërgoi në shkollën publike në klasën e parë, por ai nuk e takoi mësuesen asnjëherë. Drejtori tha se ajo ishte në trajnim. Ndonjëherë, drejtori shkonte në klasën e tij për t’u dhënë disa detyra. Por askush nuk shkoi t’u mësonte të shkruanin, lexonin apo matematikë. Fatmirësisht, Eriksoni kishte mësuar pak në parashkollor dhe arriti ta kalonte klasën. Por pjesës më të madhe të fëmijëve iu desh ta përsëriste vitin.

Babai u neverit nga shkolla publike dhe, në klasën e dytë, e regjistroi Eriksonin në shkollën Adventiste. Aty ai mësoi rreth Perëndisë. Para se të flinte, Eriksoni gjunjëzohej te shtrati i tij dhe lutej.

Perëndi, të lutem më ndihmo të marr vendime të mira në jetë, - lutej ai. – Më ndihmo në shkollë. Ndihmo familjen time dhe veçanërisht babin.

Familja e tij ishte e varfër. Babai punonte shofer autobusi, larg shtëpisë, dhe Eriksoni e takonte vetëm disa herë në vit. Pavarësisht varfërisë së tyre, babai gjithmonë i mblidhte lekët që ai të vazhdonte të studionte në shkollën Adventiste. Ndërsa lutej, në darkë, Eriksoni dëshironte të takonte babain më shpesh.

Mbro autobusin dhe mamin, që ajo të mund të fitojë disa lekë, për nevojat e familjes tonë, - lutej ai. – Amen.

Një natë, kur Eriksoni ishte 11-12 vjeç, ai u lut dhe u shtri në shtrat, në dhomën e errët. Akoma i kishte sytë hapur por nuk shihte gjë. Papritur, një dritë e por tepër e shndritshmem u shfaq në tavan. Nuk ishte dritë elektrike. Eriksoni e kishte fikur dritën, para se të lutej. Dhoma u ndriçua. Eriksoni nuk ndjeu frikë. Ai po ndiente paqe.

Papritur, një shigjetë drite ra nga tavani në dysheme. Eriksoni pa krahë, këmbë, një trup dhe kokë por nuk pa sy, veshë, hundë, gojë. Koka ishte e rrethuar me një dritë të butë. Qenia u gjunjëzua në të njëjtin vend që Eriksoni sapo ishte lutur, pranë shtratit. Ai bashkoi duart dhe uli kokën. Eriksoni shihte kurioz çfarë do të ndodhte më tej. Lutjet e Eriksonit, zakonisht zgjatnin 5-10 minuta. Por qenia u lut shumë shpejt, 60-90 sekonda. Pastaj u ngrit, vendosi një dorë në kokën e Eriksonit dhe tjetrën në gjoksin e tij. Zemra e Eriksonit u mbush me gëzim. Ai imagjoi se po shihte Jezusin. Qenia nuk tha asgjë. Pasi e preku djalin për disa sekonda, u ngjit përsëri në tavan. Pastaj drita u fik dhe dhoma u zhyt në errësirë. Eriksoni u mbush me paqe dhe qetësi. Ai ndjente mirësi në dhomë. Ra në gjumë shpejt.

Të nesërmen, Eriksoni i tregoi mamasë çfarë kishte ndodhur. Ai ndihej shumë më pranë Jezusit. Por ky nuk ishte fundi i historisë.

Disa muaj më vonë, Eriksoni pa një ëndërr rreth Sabatit. Ai kishte shkuar në kishë të dielave, që kur ishte i vogël, dhe vazhdonte të shkonte që të gëzonte babain. Por, pasi ishte rregjistruar në shkollën Adventiste, kishte filluar të shkonte edhe në kishën Adventiste, të shtunave.

Në ëndërr, ai qëndronte në këmbë, në kishën e babait të tij, gjatë shërbesës së adhurimit. Papritur, statujat e shenjtorëve, që ishin në mure, filluan të lëviznin. Krahët e tyre lëviznin, këmbët e tyre lëviznin. Duke qeshur, ato filluan të ndiqnin djalin e tmerruar. Eriksoni shihte që aty kishte edhe adhurues të tjerë, por ata vazhdonin të silleshin normalisht.

Papritur, Eriksoni pa një dritë të butë për të shndritshme, në derën e kishës. Ishte e njëjta dritë që kishte parë në dhomën e tij, para disa muajve. Pastaj, ai mori Eriksonin për dore dhe e nxori nga kisha. Sërish, djali shihte krahë, këmbë, trup, kokë por nuk shihte fytyrë. Kur kishin jashtë kishës, qenia qendroi midis kishës dhe Eriksonit. Ai nuk tha asnjë fjalë. Por ai zgjati një gisht, në drejtim të kishës dhe bëri me shënjë që djali të mos adhuronte më aty.

Të nesërmen në mëngjes, Eriksoni nuk i tregoi së ëmës rreth ëndrrës. Ai kishte frikë se ajo do t’i tregonte babait. Babai donte të që ai të bëhej prift ai kishte frikë nga reagimi i të atit.

Por, pas ëndrrës, Eriksoni nuk adhuroi më të diel. Ai ndiente se Jezusi po e drejtonte në rrugën e drejtësisë dhe ai donte tA ndiqte. Babai, që shkonte në kishë vetëm në Krishtlindje dhe Pashkë, nuk i kërkoi asnjëherë të kthehej në kishën e tij.

Rreth një viti pas ëndrrës, Eriksoni vendosi t’ia jepte zemrën Jezusit dhe të pagëzohej. Ai ishte 13 vjeç, kur u bë anëtar i Kishës Adventiste të Ditës së Shtatë.

Sot, Erikson Bala është pastor dhe drejtues i kishës, që drejton punën misionare më Kosta Rika. Ai vendosi të tregojë historinë e tij, për të na kujtuar këtë Sabat të 13të, që Perëndia punon në Divizonin Inter-Amerikan, i cili përfshin Kosta Rikën dhe Guatemalën. Ai do veçanërisht, që njerëzit ta dinë se Perëndia kërkon zemrat e fëmijëve dhe të rinjve, përfshirë ata që do të preken nga Oferta e sotme e Sabatit të 13të. Një pjesë e ofertës do të ndihmojë në hapjen e një qendre ndikimi, për të ndarë dashurinë e Jezusit me fëmijët në rrezik, në Kosta Rika. Projekte të tjera të Sabatit të Trembëdhjetë përfshijnë dy qendra ndikimi për të arritur fëmijët në rrezik në Kolumbi; dy qendra ndikimi për të arritur njerëzit e shtresës së lartë në Meksikë, dhe në ndërtimin e shkolle të madhe fillore në Dominika. Faleminderit për ofertën tuaj bujare sot.

**Fakte të shpejta**:

- Gati 90 për qind e llojeve të fluturave të Amerikës Qendrore mund të gjenden në Kosta Rika. Vendi është shtëpia e rreth 18 përqind të fluturave të botës.
- Në vitin 2012, qeveria e Kosta Rikës i dha një njohje të veçantë muzikës Kalypso si pjesë e kulturës së vendit dhe identitetit historik.
- Orizi dhe fasulet përfshihen pothuajse në çdo vakt, në Kosta Rika, veçanërisht në mëngjes. Pjata kombëtare e Kosta Rikës është “gallo pinto”, që do të thotë "gjel me njolla" dhe përbëhet nga oriz dhe fasule të skuqura së bashku në një tigan, për të krijuar një pamje me pika