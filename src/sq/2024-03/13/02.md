---
title:  Të Gëzohesh në Ringjallje
date:   22/09/2024
---

`Lexoni Marku 15:42-16:6. Çfarë ndodh këtu, dhe pse kjo histori është kaq domethënëse për tregimin e ringjalljes?`

Të gjithë shkrimtarët e Ungjillit bien dakord se Jezusi vdiq ditën që quhej dita e "Përgatitjes" (Mateu 27:62; Marku 15:42; Luka 23:54; Gjoni 19:14, 31, 42). Shumica e komentatorëve e komentojnë këtë si një referencë nga perëndimi i diellit të Enjten deri në perëndim të diellit të Premten. Jezusi vdiq vonë mbasdite të Premten dhe u varros shpejt e shpejt para perëndimit të diellit.

Gjatë Sabatit, Zoti qëndroi në varr, dhe gjithë dishepujt e Jezusit pushuan gjithashtu. "Dhe pushuan gjatë Sabatit sipas urdhërimit" (Luka 23:56), një veprim disi i çuditshëm, në fakt, nëse Jezusi do t’ju kishte ngulitur në mendje se nuk janë të detyruar të mbajnë urdhërimin e katërt.

Të Shtunën në mbrëmje gratë blenë aromat dhe të Dielën në mëngjes ato shkuan te varri me dëshirën për të përfunduar procesin tipik të varrimit. Sigurisht, Jezusi nuk ishte atje!

Që në fillim të shekullit të dytë, të Krishterët e konsideronin të rëndësishëm faktin se Jezusi u ringjall të Dielën. Kjo u bë baza e shenjtërisë të së Dielës. Por a është kjo gjëja që mësohet në Dhiatën e Re?

`Lexoni Kolosianët 2:10-12. Çfarë thotë Dhiata e Re në lidhje me përkujtimin e ringjalljes së Jezusit?`

Nuk ka as edhe një fjalë në Bibël të japë indicie për shenjtërinë e së Dielës si një përkujtim për ringjalljen. Përkujtimi i ringjalljes është pagëzimi. "Ne, pra, u varrosëm me Të me anë të pagëzimit në vdekje, që, ashtu si Krishti u ringjall prej së vdekurish me anë të lavdisë së Atit, kështu edhe ne gjithashtu të ecim në risinë e jetës" (Rom. 6:4).

Pavarësisht teologjisë së rreme për adhurimin të Dielën, si Adventistë duhet të gëzohemi për ringjalljen e Jezusit të Dielën në mëngjes. Me anë të vdekjes dhe ringjalljes së Tij, Jezusi ka triumfuar mbi vdekjen, dhe në ringjalljen e Tij jemi të siguruar për ringjalljen tonë.

> <p></p>
> "Qoftë bekuar Perëndia dhe Ati i Zotit tonë Jezus Krisht, i cili me anë të mëshirës së Tij të madhe na rilindi për një shpresë të gjallë me anë të ringjalljes së Jezus Krishtit prej së vdekurish" (1 Pjet. 1:3).

`Shikoni sigurinë që kishte Pali dhe Pjetri për ringjalljen e Jezusit. Si mund ta kemi edhe ne këtë siguri?`