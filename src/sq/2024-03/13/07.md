---
title:  Për më tepër studim
date:   27/09/2024
---

Lexoni Ellen G. White, "Zoti është Ringjallur" dhe "Shkoni dhe Mësoni Gjithë Kombet" te _Dëshira e Kohërave_, f. 779-787 dhe f. 818-828.

"Për besimtarin, Krishti është ringjallja dhe jeta. Tek Shpëtimtari ynë jeta që humbi përmes mëkatit restaurohet; sepse Ai ka jetë në Vetvete për të shpëtuar atë që do. Ai ka të drejtën të japë pavdekësinë. Jeta që dha nga ana njerëzore, e merr sërish dhe ia jep njerëzimit. 'Unë vij', thotë Ai, 'që të kenë jetë dhe ta kenë me bollëk'. 'Kushdo që pi nga uji që do t'i jap Unë nuk do të ketë më kurrë etje përjetë; por uji që unë do t'i jap do të bëhet në të një burim uji që gufon në jetë të përjetshme'. 'Kush ha mishin Tim dhe pi gjakun Tim ka jetë të përjetshme, dhe Unë do ta ringjall atë në ditën e fundit' Gjoni 10:10; 4:14; 6:54.

"Për besimtarin, vdekja është një çështje e vogël. Krishti flet për të si një moment të vogël. 'Nëse dikush i dëgjon fjalët e Mia, nuk do ta shohë kurrë vdekjen', 'nuk do e provojë kurrë vdekjen'. Për të Krishterin, vdekja është thjesht një gjumë, një moment heshtjeje dhe errësirës. Jeta është e fshehur në Krishtin Perëndi dhe, 'kur Krishti, që është jeta jonë, të shfaqet, edhe ju do të dilni para Tij në lavdi'. Gjoni 8:51, 52; Kol. 3:4" - Ellen G. White, _Dëshira e Kohërave_, f. 786, 787.

Edhe historianët ateistë, ata që nuk e pranojnë realitetin e ringjalljes, pranojnë jo vetëm që Jezusi është vrarë, por edhe që pas vdekjes së Tij shumë njerëz treguan se kishin parë Krishtin e ringjallur, dhe si rezultat u bënë bërthama e asaj që më vonë ishte kisha e Krishterë. Disa, në përpjekje për të shpjeguar këtë pohim, thanë se Jezusi kishte një vëlla binjak ose që dishepujt kishin haluçinacione, duke menduar se kishin parë Jezusin. Të tjerët thanë që Jezusi nuk vdiq asnjëherë, por vetëm i ra të fikët, dhe më vonë u rizgjua. Një person tjetër thotë se erdhën alienët dhe e morën trupin e Jezusit. Por, një pamje të të gjithë këtyre argumenteve, dhe pse nuk pinë ujë, shikoni Clifford Goldstein, Risen: Finding Hope in the Empty Tomb (Pacific Press, 2021).

**Pyetje për Diskutim**:

`Pse dishepujt do gënjenin për ringjalljen e Jezusit? Nga gjithë ajo që dimë, ata u përballën vetëm me urrejtjen, tjetërsimin dhe persekutimin për besimin e tyre. Çfarë do fitonin nëse do e sajonin këtë histori?`

`Cilat fakte të ringjalljes së Jezusit janë më bindëse për ju? Ndani arsyet tuaja gjatë klasës.`

`Mendoni më tepër për shpresën e madhe që na jepet nga ringjallja e Jezusit. Lexoni 1 Korintasve 15. Çfarë rëndësie i jep Pali ringjalljes së Jezusit?`