---
title:  Guri u Hoq
date:   23/09/2024
---

`Lexoni Marku 16:1-8 dhe 1 Korintasve 15:1-8. Çfarë kanë të përbashkët këto pasazhe?`

Historia e ringjalljes shfaqet në secilin prej Ungjijve. Çdo shkrimtar i Ungjillit e paraqet historinë nga një këndvështrim i ndryshëm, por të gjithë përmbajnë konceptin kryesor që shfaqet gjithashtu tek 1 Korintasve 15:1-8.

Janë katër ide, që shfaqen herë pas here - vdiq, u varros, u ringjall, u pa. Tek Marku fjalët vdiq dhe u varros janë te kapitulli 15. Fjalët u ringjall dhe u pa shfaqen në kapitullin 16, por me një ndryshim. Marku 16:7 flet për një takim në Galile, dhe atje do e shihni Atë (shiko Gjoni 21).

Disa njerëz nuk e kuptojnë sesi të Krishterët besojnë tek një Zot i ringjallur. Por faktet për ringjalljen e Tij përputhen në mënyrë konsistente me arsyen.

Për një fillestar, gjithçka që duhet të bëjë dikush, është të besojë tek Perëndia si Krijuesi (shiko Zanafilla 1 dhe 2) dhe ideja e ringjalljes, e një mrekullie bëhen të arsyeshme. Zoti që krijoi universin, dhe pastaj jetën në tokë, sigurisht që ka fuqinë, nëse do donte, për të ringjallur Jezusin. Ekzistenca e Perëndisë nuk e bën të pashmangshme ringjalljen e Jezusit, por vetëm të arsyeshme.

Më pas, varri ishte krejt bosh. Edhe historianët ateistë e pranojnë këtë fakt. Nëse nuk do ishte, pretendimi për ringjalljen e Tij do binte menjëherë që nga fillimi, sepse ekzistenca e trupit të Tij në varr do të rrëzonte çdo thënie se Ai është ringjallur.

Më pas, shpjegimi se dishepujt e Tij e vodhën trupin nuk funksionon. Me siguri që dishepujt nuk mund t'i anashkalonin rojet. Dhe, edhe sikur ta bënin këtë dhe të merrnin trupin, pse nuk u arrestuan kurrë dishepujt për këtë vjedhje? Përgjigjja është se drejtuesit fetarë e dinin se dishepujt nuk e kishin bërë këtë gjë.

Gjithashtu, shumë njerëz dëshmuan se kishin parë Krishtin e ringjallur. Shumë, përfshi dhe dishepujt, nuk besuan që në fillim. Dhe një armik i betuar, si Pali, jo vetëm që thotë se kishte parë Zotin e ringjallur, por se kjo eksperiencë i ndryshoi trajektoren e jetës së tij, në një mënyrë shumë radikale.

Në fund, (megjithëse ka shumë arsye të tjera), si mund të shpjegosh ngritjen e kishës së Krishterë, që u themelua nga njerëz që pohonin se e kishin parë Zotin e ringjallur? Si këta njerëz kanë qenë të gatshëm të vdesin për atë që e dinin se ishte një gënjeshtër? Dëshmia e tyre e vazhdueshme, si menjëherë pas vdekjes së Tij (Veprat 3:!5), dhe vite më vonë (1 Pjet. 1:3) janë fakte të fuqishme për ringjalljen e Tij.

`Si do të përgjigjeshit nëse dikush do ju pyeste, se çfarë fakte keni për ringjalljen e Krishtit?`