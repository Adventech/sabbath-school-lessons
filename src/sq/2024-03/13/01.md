---
title:  Zoti i Ringjallur
date:   21/09/2024
---

### Lexoni për studimin e kësaj jave
Marku 15:42–47, Marku 16, Kol. 2:10–12, 1 Kor. 15:1–8, Dan. 9:24–27, Gjoni 20:11–18.

> <p>Vargu Përmendësh</p>
> "Dhe ai u tha atyre, 'Mos u trembni! Ju kërkoni Jezusin Nazareas që ka qenë kryqëzuar. Ai u ringjall! Nuk është këtu. Ja vendi ku e kishin vënë' " (Marku 16:6).

Kryqëzimi i Jezusit gjunjëzoi shpresat dhe besimin e dishepujve të Tij. Ishte një fundjavë e errët për ta, ku jo vetëm përpëliteshin të kuptonin vdekjen e Mësuesit të tyre, por gjithashtu ishin të frikësuar për jetët e tyre (Gjoni 20:19).

Tek Marku 16, kapitulli i fundit në Ungjillin e tij, do të shohim se çfarë vijon pas vdekjes së Jezusit.

Së pari, do të shohim kohën e ringjalljes së Jezusit dhe pse gratë erdhën në varr atë të Diel në mëngjes. Adventistët ndonjëherë ndruhen nga mëngjesi i ringjalljes për shkak se përdoret si argument për të shenjtëruar të Dielën. Ne nga ana tjetër do të shohim sesi mund të gëzohemi në ringjalljen e së Dielës, pavarësisht teologjisë së rremë që fatkeqësisht është ndërtuar mbi të.

Së dyti, mësimi shpjegon në fillim vargjet e Markut 16, duke i lidhur këto fjalë me një temë që shkon përgjatë gjithë librit. Studimet tona të ditës së Hënë dhe të Martë do të shohin këto koncepte.

Së treti, për të mbyllur javën, të Mërkurën dhe të Enjten do të shqyrtojmë pjesën tjetër të Markut 16 dhe do të konsiderojmë misionin që ka për ne. Ky studim do të mbyllet me një sfidë për lexuesin e Markut që ta çojë këtë ungjill në të gjithë botën.

_*Studioni mësimin e kësaj jave për t’u përgatitur për Sabatin, 28 Shtator._