---
title:  Iu Shfaq Marisë dhe të Tjerëve
date:   25/09/2024
---

`Lexoni Marku 16:9-20. Çfarë thonë këto vargje për historinë e ringjalljes?`

Pothuajse i gjithë Marku 16:9-20 ka paralelizëm me pasazhet e tjera në Dhiatën e Re - Maria Magdalena, që sheh Jezusin në varr (Mateu 28:1, 9, 10; Gjoni 20:11-18; krahaso me Luka 8:2); dy burra e shohin në fshat (Luka 24:13-35); mandatimi i të njëmbëdhjetëve (Mateu 28:16-20, Luka 24:36-49, Gjoni 20:19-23).

Personi i parë që e pa Jezusin gjallë ishte Maria Magdalena (Gjoni 20:11-18). Gratë e tjera e panë gjithashtu (Mateu 28:8-10). Është domethënës fakti se personat e parë që e panë Zotin të ringjallur ishin gra. Për shkak se gratë, në botën e lashtë nuk kishin status të lartë si dëshmitare, nëse historia do të ishte e sajuar, do ishte më mirë që dëshmitarët e parë të ishin burra. Por nuk janë burra, as të Dymbëdhjetët, por një grua. Ajo u jep lajmin e mirë dishepujve, por nuk është çudi që ata nuk e besojnë dëshminë e saj, me shumë gjasa, sepse dukej fantazi dhe fatkeqësisht Maria ishte një grua.

Mbojtësit e historisë së ringjalljes së Jezusit e kanë përdorur këtë fakt, që ishin gratë që e panë për herë të parë Jezusin, si një fakt i fuqishëm se historia është e vërtetë.

`Çfarë ndodh tek Marku 16:14, që tregon se nuk ka kuptim të thuash se historia ishte e sajuar?`

Sigurisht, nëse do e sajonin historinë, pse do e bënin të dukeshin kaq keq? Jezusi duhej t'i qortonte për "ngurtësinë e zemrës" së tyre. Tregimi i Ungjillit, që nga arrestimi i Tij deri në shfaqjen e Tij pas ringjalljes, paraqet ndjekësit e Jezusit në një dritë shumë negative: ia mbathin, e mohojnë, nuk besojnë dhe kështu me radhë. Nuk ka kuptim që historia të jetë sajuar.

Përkundrazi, shpallja e tyre më vonë me bindje dhe të patundur se Krishti është ringjallur dhe shpresa i ofrohet të gjithëve, paraqet fakte të fuqishme për vërtetësinë e pohimeve të tyre.

`Si mund të mbrojmë veten të mos biem në kurthin shpirtëror të dyshimit dhe mosbesimit? Pse duhet të lidhemi çdo ditë me Krishtin e ringjallur?`