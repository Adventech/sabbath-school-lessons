---
title:  Histori misionare nga Dominika
date:   20/09/2024
---

### Lutja për tre

_Stefania_

Kur Stefania dhe bashkëshorti i saj i ardhshëm filluan të bisedonin rreth familjes që dëshironin, në Kosta Rika, ata kuptuan se kishin diçka të përbashkët. Ata të dy dëshironin të kishin dy fëmijë biologjikë si dhe të adoptonin një të tretë.

Por, pesë vjet pas martesës, ata nuk kishin asnjë fëmijë. Kështu ata vendosën të adoptonin. Agjensia e adoptimeve të Kosta Rikës i njoftoi se nuk do ishte e lehtë. Ata duhet të prisnin në një radhë të gjatë dhe nuk kishte garanci se do mernin një fëmijë. Mund edhe t’u ofrohej një adoleshent.

Disa muaj më vonë, Stefania ngeli shtatzënë me një vajzë. Tre vjet me vonë, ajo lindi djalë. Kaluan nëntë vjet, ajo dhe bashkëshorti nuk e kishin harruar dëshirën të adoptonin një fëmijë. Por kë? Ku? Kur? Dhe si?

S’ka problem. Do lutem, - i tha Stefania bashkëshortit. – Do t’i kërkoj Perëndisë të bëjë që fëmija të vijë tek ne, në vend që ne të kërkojmë një.

Stefania u lut. Pastaj harroi. Një të shtunë, ajo i ofroi studim Biblik një gruaje që vinte për herë të parë në kishë. Gruaja pranoi dhe tha:

Eja ta bëjmë në shtëpinë time. Unë kam 10 fëmijë.

Stefania zbuloi se gruaja ishte kujdestare në një jetimore. Jetimorja përbëhej nga 15 shtëpi, me 10 fëmijë secila. Kujdestarja ia dha jetën Jezusit dhe u pagëzua. Drejtoresha e jetimores vuri re se studimi Biblik solli ndryshime të mira te kujdestarja dhe puna e saj, dhe i kërkoi Stefanisë të jepte studim Biblik edhe në 14 shtëpitë e tjera. Stefania e diskutoi këtë kërkesë me bordin e kishës dhe kisha dërgoi anëtarë në secilën nga 14 shtëpitë. Stefania ishte në shtëpinë numër 7.

Në shtëpinë 7 jetonte 11 vjeçarja Mishela. Ajo tërhoqi vëmendjen e Stefanisë që ditën e parë. Ajo mbante çantën e Stefanisë. Ajo ishte e vëmendshme dhe merrte pjesë në studim. Gruaja dhe vajza u afruan shumë.

Me lejë nga jetimorja, Stefania e çoi Mishelën në takime evangjelistike dhe ajo u pagëzua. Atëherë, vajza filloi të pyeste “Pse nuk më adopton?” Edhe Stefania mendoi “Pse nuk e adoptojmë?” Ajo bisedoi me bashkëshortin. Ata pyetën veten nëse Michela ishte fëmija për të cilën ishin lutur. Ata i kërkuan Perëndisë ta konfirmonte këtë.

Atëherë Stefanisë iu kujtua diçka që kishte ndodhur para tre-katër vjetësh, shumë kohë para se të takonte Mishelën. Ajo kishte ftuar një grua të jepte dëshminë e saj në kishë. Gruaja kishte vizituar kisha të ndryshme për të treguar përvojën e saj se si ishte burgosur, kishte humbur gjashtë fëmijët e saj dhe ishte bërë Adventiste pasi kishte dëgjuar radion Adventiste në burg. Gruaja nuk kishte arritur të shkonte në kishën e Stefanisë dhe ato nuk ishin më në kontakt.

Tani, Stefania pyeste veten çfarë kishte ndodhur me atë grua. Ajo e kërkoi dhe e gjeti në rrjetet sociale dhe pa se gruaja ishte larguar nga kisha Adventiste. Ndërsa shihte postimet e saj, ajo pa një foto të Mishelës, me fjalët “Bebja ime”.

Stefania u shtang. Gruaja ishte mamaja e Mishelës. Disa ditë më vonë, Stefania e takoi Mishelën në një ditëlindje, në shtëpinë numër 7. Gjatë festës, Michela pyeti nëse mund të përdorte telefonin e Stefanisë, duke i thënë: “Do ta shohësh mamin tim?”. Kur Stefania pohoi, vajza gjeti një foto të mamasë së saj në internet dhe ia tregoi Stefanisë. Ishte gruaja që Stefania kishte biseduar para shumë kohësh.

Për Stefaninë, ky ishte konformimi që i duhej. Ajo u bind se Perëndia e kishte dërguar Mishelën të adoptohej nga familja e saj. Stefania bisedoi me drejtoreshën e jetimores, dhe e siguroi që nuk e kishte ditur se e njohura e saj e dikurshme ishte mamaja e Mishelës, kur ajo kishte ardhur fillimisht në jetimore. Drejtoresha e siguroi se nuk do të kishte problem nëse ajo nuk hynte më në kontakt me gruan.

Pas një kohe të shkurtër, Mishela shkoi të shtëpinë e saj të re. Ajo ishte 12 vjeç. U deshën 4 vjet të tjerë që adoptimi i saj të zyrtarizohej por ky nuk ishte problem. Ajo ishte në shtëpi.

Sot, Stefania është tejet e lumtur. Ëndrra e saj u realizua. Ajo ka dy fëmijë biologjikë dhe një vajzë të adoptuar.

Kjo histori tregon pak nga jeta në Kosta Rika dhe sfidat misionare atje. Një pjesë e Ofertave Sabatin tjetër do të ndihmojë në hapjen e një qendre ndikimi, ku do të ndahet dashuria e Jezusit me fëmijë të rrezikuar, përfshi edhe jetimët.

**Fakte të shpejta**:

- Kosta Rika do të thotë “Bregu i Pasur” në Spanjisht
- Në 1 Dhjetor 1948, Kosta Rika e shpërbëu ushtrinë. Pjesa e buxhetit që përdorej për ushtrinë tani përdoret për shërbimin shëndetësor dhe edukim.