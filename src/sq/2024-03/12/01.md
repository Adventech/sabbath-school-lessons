---
title:  Gjykuar dhe Kryqëzuar
date:   14/09/2024
---

### Lexoni për studimin e kësaj jave
Marku 15, Luka 13:1, Ps. 22:18, Gjoni 20:24–29, Gjoni 1:1–3, Dan. 9:24–27.

> <p>Vargu Përmendësh</p>
> "Dhe në të nëntën orë Jezusi bërtiti me zë të lartë: "Eloi, Eloi; lama sabaktani?", që e përkthyer do të thotë: "Perëndia im, Perëndia im, përse më ke braktisur?" (Marku 15:34).

Marku 15 është në qendër të Historisë së Pasionit. Ai prezanton gjyqin e Jezusit, dënimin e Tij, talljet nga ushtarët, kryqëzimin e Tij dhe vdekjen e varrosjen e Tij. Ngjarjet në këtë kapitull paraqiten në detaje të qarta, pikërisht, se autori i lë faktet të flasin vetë.

Përgjatë këtij kapitulli, ironia luan një rol të rëndësishëm. Prandaj është e dobishme të kemi një përkufizim të qartë se çfarë është ironia.

Ironia shpesh ka tre komponentë: (1) Dy nivele kuptimi, (2) dy nivelet janë në konflikt ose në kontrast me njëri-tjetrin, dhe (3) dikush nuk e sheh ironinë dhe nuk kupton çfarë po ndodh dhe nuk e di se është vetë ai që do të vuajë pasojat.

Këtë javë, nga pyetja e Pilatit, " 'A je ti mbreti i Judenjve' ", deri tek ushtarët tallës dhe më pas shenja mbi kryq e tallja e drejtuesve fetarë, " 'Ai shpëtoi të tjerët; por nuk shpëton dot Veten' ", me pas shfaqja e papritur e Jozefit nga Aritmea, i gjithë kapitulli është i mbushur me ironi të dhimbshme, që shfaqin gjithsesi të vërteta të fuqishme në lidhje me vdekjen e Jezusit dhe kuptimin e saj.

_*Studioni mësimin e kësaj jave për t’u përgatitur për Sabatin, 21 Shtator._