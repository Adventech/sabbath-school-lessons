---
title:  Shtrirë për të Pushuar
date:   19/09/2024
---

`Lexoni Marku 15:42-47. Cila është domethënia e ndërhyrjes së Jozefit nga Artimea, veçanërisht pasi dishepujt e Jezusit nuk dukeshin asgjëkundi?`

Në fund të gjithë asaj drame vijojnë gjërat më "të zakonshme". Për fillestarët, të vdekurit gjithmonë duhet të varrosen. Por disa faktorë në ato që vijojnë janë goxha prekëse shpirtërisht, dhe disa të tjera janë shumë të rëndësishme historikisht.

Në këtë pasazh, Jozefi nga Aritmea shfaqet për herë të parë dhe të fundit në Ungjillin e Markut. Ai ishte një njeri i respektuar i Sinedrit dhe një nga ata që quhej "elitë urbane". Si një njeri i pasur dhe i respektuar ai mund të fliste me guvernatorin, gjë që shpjegon sesi kishte guxim t'i afrohej Pilatit dhe t'i kërkonte trupin e Jezusit. Është një detaj prekës që një anëtar i këshillit kishte një interes të tillë për varrimin e Jezusit. Ndërkohë, ku ishin dishepujt e besuar të Jezusit në gjithë këtë?

Një detaj historik, që ka një rëndësi të jashtëzakonshme këtu, është verifikimi i vdekjes së Jezusit. Marku 15:43 tregon për kërkesën e trupit të Jezusit nga Jozefi. Por Pilati u befasua kur dëgjoi se Jezusi kishte vdekur tashmë (Marku 15:44). Atëherë, ai thirri centurionin që ishte përgjegjës për kryqëzimin dhe e pyeti nëse Jezusi kishte vdekur. Centurioni e konfirmon se kishte vdekur.

Arsyeja përse kjo është e rëndësishme është se më vonë disa pretenduan se Jezusi nuk vdiq në kryq, por vetëm sa i ra të fikët. Dëshmia e centurionit direkt për guvernatorin Romak e kundërshton këtë. Romakët, në fund të fundit, e dinë si të ekzekutojnë kriminelët.

Jozefi solli një pëlhurë për të mbështjellë Jezusin dhe për të vendosur trupin e Tij në një varr brenda në guvë. Ky varr ishte mjaftueshëm i madh për të ecur brenda (Marku 16:5). Bashkë me Jozefin, shkrimtari i Ungjillit tregon për dy gra, të cilat e panë vendodhjen - Maria Magdalena dhe Maria, nëna e Joses. Të dyja, bashkë me Salomenë, panë kryqëzimin nga një distancë; të treja do të shkojnë tek varri të Dielën në mëngjes, që të përfundojnë punën e tyre për përgatitjen e trupit të Jezusit (Marku 16:1).

Pse kemi këtë referencë të tri grave? Ato do të jenë dëshmitare të varrit bosh tek Marku 16, dhe rrjedhimisht janë dëshmitare të rëndësishme të ringjalljes së Jezusit.

`Sa ironike që ndjekësit e Jezusit "mungojnë në këtë veprim", ndërkohë që një anëtar i Sinedrit, i vetë institucionit që gjykoi Jezusin, bëhet "hero" këtu. Si mund të sigurohemi që, në kohë të rëndësishme, të mos mungojmë gjithashtu?`