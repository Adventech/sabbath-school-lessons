---
title:  Për më tepër studim
date:   20/09/2024
---

Lexoni Ellen G. White, "Në Sallën e Gjykimit të Pilatit", "Kalvari" dhe "U Krye", te _Dëshira e Kohërave_, f. 723-764.

"Pilati donte që ta çlironte Jezusin. Por pa se nuk e bënte dot këtë, dhe njëkohësisht të ruante pozicionin e tij dhe nderin. Në vend që të humbiste fuqinë e tij në botë, zgjodhi të flijojë një jetë të pafajshme. Sa njerëz, sakrifikojnë në të njëjtën mënyrë për të shmangur vuajtjet. Ndërgjegjja dhe detyra të tërheqin nga njëra anë dhe interesi tek vetja të tërheq nga ana tjetër. Shtysat e sotme të tërheqin fort në drejtimin e gabuar, dhe ai që bën kompromis me të keqen bie shpejt në thellësinë e errësirës dhe fajit" - Ellen G. White, _Dëshira e Kohërave_, f. 738.

"Tek Krishti si zëvendësi ynë ranë gjithë fajet tona. Ai u trajtua si shkelës, në mënyrë që të na shpengojë nga dënimi i ligjit. Faji i çdo trashëgimtari të Adamit rëndonte mbi zemrën e Tij. Zemërimi i Zotit ndaj mëkatit, manifestimi i tmerrshëm i pakënaqësisë së Tij ndaj ligësisë kishte mbushur me tmerr shpirtin e Birit të Tij. Gjatë gjithë jetës së Tij, Krishti i kishte shpallur një bote të rënë, lajmin e mirë të mëshirës së Atit dhe dashurinë që fal. Shpëtimi për mëkatarin më të madh ishte tema e Tij. Por tani, duke mbajtur peshën e tmerrshme të mëkatit, Ai nuk mund të shohë fytyrën pajtuese të Atit. Tërheqja e mbështetjes hyjnore nga Shpëtimtari në këtë orë kulminante ankthi e shpuan zemrën e Tij me një trishtim, që nuk mund të kuptohet asnjëherë nga një njeri. Kaq e madhe ishte kjo agoni sa dhimbja fizike nuk krahasohej fare" - faqe 753.

**Pyetje për Diskutim**:

`Shikoni sa thelbësore ishte teologjia e zëvendësuesit për Ellen G. White (dhe në Bibël; shikoni, për shembull, Isaia 53). Pse janë të rreme teologjitë e tjera, që nënvlerësojnë rolin qendror të zëvendësimit dhe vdekjes së Krishtit në vendin tonë, dhe pagimin për mëkatet tona?`

`Kush ose çfarë është "Barnaba" në botën e sotme, që kërkohet të lirohet në vend të Jezusit?`

`Çfarë duhet të na tregojë historia e Jozefit nga Aritmea që të mos gjykojmë nga pamja e jashtme?`

`Shikoni sërish Danieli 9:24-27. Pse duhet të jeni të gatshëm për t'i shpjeguar Biblën dikujt, që ju pyet në lidhje me këtë? A do mund ta bënit?`