---
title:  Për më tepër studim
date:   16/08/2024
---

Lexoni Ellen G. White, "Shërbesa" dhe "Kush është më i madhi" te _Dëshira e Kohërave_, f. 426-446.

"Para nderimit është përulësia. Për të zënë një pozicion të lartë para njerëzve, Qielli duhet të zgjedhë punëtorë që, ashtu si Gjon Pagëzori, zenë një vend të përulur para Perëndisë. Dishepulli që është si fëmijët e vegjël është punëtori me më shumë rendiment për Zotin. Inteligjencat qiellore mund të bashkë-punojnë me atë që kërkon të shpëtojë shpirtrat, në vend që të lartësojë veten" - Ellen G. White, _Dëshira e Kohërave_, f. 436.

"Çdo gjë që na jep një avantazh ndaj tjetrit - qoftë arsimimi, fisnikëria e karakterit, trajnimi i Krishterë, eksperienca e Krishterë – është se u detyrohemi atyre që janë më pak të favorizuar; dhe, për aq sa varet nga ne, duhet t’u shërbejmë atyre. Nëse jemi të fortë, duhet të kapim dorën e të dobëtit. Engjëjt e lavdishëm, që shohin gjithmonë fytyrën e Atit në qiell, gëzohen duke u shërbyer të vegjëlve të Tij. Shpirtrat e drithëruar, që kanë shumë pikëpyetje në karakter, janë detyra e tyre e veçantë. Engjëjt gjenden kudo ku nevojiten më tepër, me ata që kanë betejat më të forta me veten, dhe që kanë rrethanat më shkurajuese. Dhe në këtë shërbesë, ndjekësit e vërtetë të Krishtit duhet të bashkëpunojnë" - f. 440.

**Pyetje për Diskutim**:

`Lexoni sërish Marku 8:27-29. Sa shpesh u rrëfeni të tjerëve për besimin tuaj në Jezus Krishtin?`

`Cila është balanca e duhur midis eksperiencës në mal në bashkësi me Krishtin dhe eksperiencës në fushat poshtë gjatë shërbimit ndaj të tjerëve?`

`Në klasë, diskutoni përgjigjen e pyetjes në lidhje me të qenurit i madh. Cili ishtë ndryshimi midis asaj se kë konsideron të madh bota, dhe kë Zoti? Cilët janë disa nga njerëzit që bota i konsideron si të mëdhenj, por që ndoshta nuk janë të tillë para Zotit? Nga ana tjetër, kë mund të konsiderojë të madh Zoti, të cilët bota i injoron ose dhe i refuzon? Çfarë na tregon ky ndryshim në lidhje me idealet e shtrembëruara të botës?`

`Si mund të mësojmë ta marrim mëkatin seriozisht, siç tha Jezusi, më mirë ta hiqje një gjymtyrë sesa të mëkatoje?`