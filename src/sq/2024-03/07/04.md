---
title:  Mali dhe Turma
date:   13/08/2024
---

`Lexoni Marku 9:1-13. Çfarë panë Pjetri, Jakobi dhe Gjoni një natë me Jezusin?`

Parashikimi i Markut 9:1 që disa, të cilët janë me Të nuk do të shohin vdekjen para se të vijë mbretëria e Zotit përmbushet brenda pak ditëve, kur Ai merr Pjetrin, Jakobin dhe Gjonin në mal me vete. Atje Ai zbulohet para tyre në gjithë lavdinë e mbretërisë qiellore.

Elia dhe Moisiu vijnë nga qielli të bisedojnë me Jezusin. Luka tregon se ata po flisnin për largimin (Greqisht eksod) e Jezusit që do të përmbushte në Jeruzalem (Luka 9:30, 31). Kështu, kjo skenë lavdie lidhet me vdekjen e Jezusit në kryq (krahasoni me Marku 9:9). Do ju jepte shpresë dishepujve kur ta shihnin të kryqëzuar.

Kur po zbrisnin malin mëngjesin e ditës tjetër, tre dishepujt e pyetën Jezusin në lidhje me ardhjen e parë të Elias. Me shumë gjasa kjo ide lidhet me pritjen e Elias, që do të shfaqej para Mesias (krahaso me Mal. 4:5, 6). Jezusi përgjigjet se Elia ka ardhur tashmë, duke iu referuar Gjon Pagëzorit. Ashtu siç e vranë Gjonin, ashtu dhe Jezusi do të vdesë nga duart e tyre, por Ai do të ringjallet pas tri ditëve.

Mbas natës së lavdishme, skena në fund të malit ishte një kaos i trishtë (shikoni Marku 9:14-29). Nëntë dishepujt ishin përballur me një djalë të demonizuar dhe nuk mund ta shëronin dot. Kur Jezusi vjen në skenë, të gjithë shkojnë drejt Tij. Historia tregon fuqinë e demonit mbi këtë fëmijë. Jezusi duket se merr një kohë të gjatë për të pyetur për detajet e demonizimit. Kjo është e tepërt për atin, i cili shpërthen në lot- " 'Nëse mund të bësh diçka, ki dhembshuri për ne dha na ndihmo' " (Marku 9:22).

Jezusi menjëherë kapet me shprehjen e dyshimit. Përgjigjja e Zotit mund të parafrazohet kështu, "Çfarë do të thuash me, 'Nëse mundesh?' (Marku 9:23). Papritur, si një shkreptimë nga qielli, ati shikon se nuk është vetëm djali i tij që ka një problem - ai vetë ka një problem me mosbesimin. Dhe mosbesimi i tij mund të pengojë shërimin e djalit. Ati i dëshpëruar bie para mëshirës së Jezusit, duke thënë, " 'Unë besoj; ndihmo mosbesimin tim!' " (Marku 9:24). Jezusi e shëron djalin.

`Në çfarë situata, nëse ka pasur, keni qarë duke thënë, " 'Unë besoj; ndihmo mosbesimin tim' "? Çfarë keni mësuar nga ato eksperienca?`