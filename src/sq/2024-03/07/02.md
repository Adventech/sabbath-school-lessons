---
title:  Të Shohësh Qartë
date:   11/08/2024
---

`Lexoni Marku 8:22-30. Pse duheshin dy prekje nga Jezusi për të shëruar të verbërin, dhe çfarë mësimesh nxjerrim nga kjo histori?`

Ungjijtë raportojnë një sërë të verbërish, që u shëruan nga Jezusi. Përveç pasazhit tek Marku 8, shërimi i të verbërit nga Bartimeu raportohet tek Marku 10:46-52. Mateu i referohet dy të verbërve (Mat. 20:29-34), dhe Gjoni 9 tregon historinë e Jezusit që shëron një njeri të lindur i verbër, që lahet në Pellgun e Siloamit.

Por historia tek Marku 8 është unike. Shfaqet vetëm tek Marku dhe është e vetmja mrekulli e Jezusit, që përfshin dy veprime për të shëruar plotësisht. Pjesë e historisë është një detaj prekës, kur Jezusi e kap për dore të verbërin dhe e nxjerr nga fshati. Mund të ndjesh dhembshurinë e Tij për këtë njeri me aftësi të kufizuara.

Por pse ka dy prekje? Megjithëse kjo është e vetmja mrekulli ku përfshihen dy veprime, nuk është për shkak se ka mungesë të fuqisë nga ana e Jezusit. Përkundrazi, me shumë gjasa është një shëmbëlltyrë me veprime, që tregon sesi të kuptuarit shpirtëror ka nevojë për kohë që të zbulohet. Ky interpretim mbështetet nga modeli letrar i kësaj pjese të Markut, ku trajnimi i dishepujve në lidhje me vdekjen dhe ringjalljen e Tij, që do të vijë ka shërimin e të verbërit në fillim dhe në fund. Restaurimi i shikimi bëhet një metaforë për të kuptuar çdo të thotë të jesh dishepull.

Mësuesit i pëlqejnë pyetjet. Ato shpesh janë çelësi për të hapur mendjen e studentëve. Në këtë pasazh tek Marku 8, është pika kthesë e librit. Janë tri karakteristika që tregojnë këtë gjë. Së pari, Jezusi pyet dishepujt e Tij në lidhje me identitetin e Tij, diçka që nuk e ka bërë më parë se kjo pikë. Së dyti, Pjetri është personi i parë që nuk është i demonizuar, dhe që deklaron se Jezusi është Mesia. Së treti, menjëherë mbas kësaj zbulese se kush është Jezusi, Ai fillon të shpjegojë se ku po shkon - drejt kryqit.

Pse Jezusi i urdhëron dishepujt e Tij të mos i tregojnë askujt se Ai është Mesia? Duket në kundërshtim me themelimin e mbretërisë së Perëndisë. Megjithatë, në ditët e Jezusit, "Mesia" kishte konotacione politike me qëllime për të thyer zgjedhën Romake. Jezusi nuk kishte ardhur të bëhej një mesia i tillë; prandaj është edhe thirrja e Tij për të heshtur në lidhje me identitetin e Tij.

`Çfarë na mëson kjo histori në lidhje me rastet kur është e rëndësishme të mos thuash gjë, pavarësisht sa të vërteta mund të jenë?`