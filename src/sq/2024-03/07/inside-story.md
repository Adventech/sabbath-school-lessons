---
title:  Histori misionare nga Dominika
date:   16/08/2024
---

### “Kthehu te Perëndia”

_Uilinton_

Uilinton piu alkohol, për herë të parë, një të Shtunë, pas kishës, në Bogota, Kolumbi. Ai ishte 14 vjeç dhe e bëri këtë për shkak të presionit të shokëve. Mbas pijes së parë, ai piu pothuajse çdo ditë, për 24 vjet.

Uilinton lëvizi nga shtëpia e prindërve në moshën 17 vjeçare. Ai shkoi të jetonte me të dashurën e tij dhe jetoi me të për 21 vjet. Ata patën 2 djem. Ai pinte në çdo mundësi. Për shkak të pijes, ai nuk arrinte të qëndronte i punësuar.

Një ditë, një shok i babait të tij shkoi ta vizitonte dhe e gjeti të dehur.

Uilinton, unë e njoh babain tënd, - tha ai, që quhej Xheimi. – Ti mund të kthehesh te Perëndia.

Ti je Adventist, - pyeti Uilintoni, duke iu marrë goja.

Po, jam Adventist, - u përgjigj ai.

Nëse je Adventist, këndo Himnin Numër 500, - tha Uilintoni. Ishte himni “Shumë përtej diellit”

Xheimi e këndoi dhe Uilintoni qau. Kur kënga mbaroi, Uilintoni tha versën e tij të preferuar. Gjoni 3:16. Ajo ditë shënoi fillimin e një miqësie të re.

Gjatë tre viteve në vazhdim, Xheimi vazhdoi ta vizitonte Uilintonin dhe t’i thoshte “Të lutem, kthehu te Perëndia.”

Xheimi ofroi të studionin Biblën por Uilintoni nuk ishte i interesuar. Atij i pëlqente Xheimi por nuk donte të kalonte kohë me Perëndinë. Mëgjithatë, ai e mbronte Sabatin e ditës së Shtatë para bashkëshortes dhe dy djemve, që shkonin në kishë të diel.

S’ka nevojë të shkoni në atë kishë, - tha ai. – Harxhoni kohën, Nëse doni ta kaloni kohën ashtu si duhet, shkoni në Kishën Adventiste.

Ndërsa Uilinton vazhdonte të pinte, pa të ardhura të qëndrueshme, ai u zhyt në borxhe. Një mbrëmje, Xheimi shkoi në shtëpinë e tij, bashkë me pastorin dhe disa anëtarë të kishës. Dera e shtëpisë ishte e hapur dhe ata hynë, para se Uilintoni ta kuptonte.

Pastori foli për rreth 5 minuta por Uilintoni nuk dëgjoi pastorin. Atij iu duk sikur po dëgjonte zërin e Frymës së Shenjtë. Ai predikim shumë i shkurtur e preku.

Pastaj Xheimi e ftoi të shkonte në takimet evangjelistike, që sapo kishin filluar, në kishën Adventiste.

Mamaja jote më kërkoi të të them ‘Kthehu te Perëndia’, - tha ai.

Pasi ata u larguan, Uilintoni vendosi të rrinte në shtëpi, me familjen e tij. Djali i tij 12-vjeçar erdhi tek ai.

Babi, ti më the se Kisha Adventiste e Ditës së Shtatë është kisha e vërtetë, - tha ai. – Të lutem, më ço në atë kishë.

Këto fjalë thyen zemrën e Uilintonit. Ai vendosi ta çonte familjen në takimet evangjelistike.

Programi i asaj mbrëmjeje e çuditi Uilintonin. Ai mendoi se ishte për të. Ai mendoi “Si është e mundur që pastori di kaq shumë rreth meje?” Ai filloi të qante. Ai mendoi për alkoolizmin e tij dhe borxhet. Jeta e tij e mëkatit po i rëndonte shumë.

Kur pastori bëri një apeli, Uilintoni tha me vete “Unë nuk mund të dal aty përpara. Kur të mbarojë programi këtu do shkoj në klub të pi.”

Ai vendosi të mos ngrihej. Por, pa e marrë vesh, ishte para kishës, bashkë me 17 të tjerë. Ai u lut në heshtje “Perëndi, nuk duhet të jem këtu. Ti e di që unë do të pij sot.”

Mbas programit, ai shkoi në klub. Ndërsa pinte, filloi të mendonte rreth predikimit. Ai ndiente se diçka brenda tij kishte ndryshuar.

Kaluan tre javë dhe ai vazhdoi të pinte. Çdo herë që pinte, ndiente se Fryma e Shenjtë i thoshte “Do të të ndihmoj të ndalosh pirjen, nëse merr vendimin ta lesh.” Javën e katërt, ai i tha vetes: “Nuk mund të vazhdoj më kështu. Duhet të vendos, për Perëndinë ose për alkoolin.”

Në fund të javës, të shtunë të darkë, ai zgjodhi Perëndinë. Ai u lut “Perëndi, nuk dua të pij më.” Në mëngjes, ai u lut sërish, “Perëndi, më ndihmo sot, një ditë, të ndaloj së piri.”

Për çudinë e tij, ai nuk piu fare atë ditë. Ishte dita e parë e fitores, që kur kishte filluar të pinte, në moshën 14 vjeçare. I çuditur, ai mendoi “Mendoja se kurrë nuk do të mund të ndaloja por Perëndia më ndihmoi.”

Kur Xheimi e mori vesh këtë ai u gëzua tej mase. Uilintoni po kthehej te Perëndia.

_Kjo histori tregon pak nga jeta në Kolumbi dhe sfidat e misionit atje. Një pjesë e Ofertave të Sabatit të 13të ketë tremujor do të ndihmojnë në hapjen e dy qendrave ndikimi, për të ndihmuar fëmijët, që rrezikohen nga alkooli dhe droga. Këto qendra do të jenë në qytetet e Buenaventura dhe Puerto Tejada. Faleminderit që planifikoni një ofertë bujarë për në 28 Shtator._