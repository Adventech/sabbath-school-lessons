---
title:  'Duke Mësuar Dishepujt: Pjesa I'
date:   10/08/2024
---

### Lexoni për studimin e kësaj jave
Marku 8:22–38; Mateu 20:29–34; Gjoni 12:25; Marku 9:1–50; Malakia 4:5, 6; Luka 9:30, 31.

> <p>Vargu Përmendësh</p>
> "Pastaj thirri pranë vetes turmën me dishepujt e vet dhe iu tha: 'Kushdo që do të vijë pas meje, të mohojë vetveten, të marrë kryqin e vet dhe të më ndjekë' " Marku 8:34.

Pjesa e parë e Markut fokuson vëmendjen tek - kush është Jezusi. Mësimi dhe mrekullitë e Tij të fuqishme të çojnë në një përfundim: Ai është Mesia. Në këtë pikë kthese në histori, Jezusi do i pyesë dishepujt se çfarë besojnë në lidhje me Të.

Pjetri do japë një përgjigje të qartë, dhe Jezusi menjëherë fillon të shpjegojë se ku janë drejtuar hapat e Tij si Mesia, që tani e dimë se çojnë drejt kryqit.

Në pjesën e fundit të Markut 8 deri në fund të Markut 10, Jezusi fokusohet në mësimin e Tij për dishepujt në lidhje me udhëtimin e Tij. Në këta kapituj, Ai bën parashikimet për kryqin. Këto do të vijojnë nga disa udhëzime specifike në lidhje me të qenurit dishepull. Këto mësime të fuqishme janë të vlefshme edhe sot.

Kjo pjesë e dytë e Ungjillit karakterizohet nga shërimi i dy të verbërve, një në mes të Markut 8 dhe tjetra nga fundi i Markut 10. Këto mrekulli "në fund të librit" tregojnë sesi të qenurit dishepull përfshin të kuptuarin shpirtëror në lidhje me pyetjen se kush është Jezusi dhe ku po shkon. Ashtu si mësimet e Tij sfiduan dymbëdhjetë dishepujt 2 000 vjet më parë, ashtu vazhdojnë të sfidojnë dishepujt sot, me koston dhe benefitet kur ndjek Jezusin.

_*Studioni mësimin e kësaj jave për t’u përgatitur për Sabatin, 17 Gusht._