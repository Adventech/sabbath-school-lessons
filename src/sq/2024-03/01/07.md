---
title:  Për më tepër studim
date:   05/07/2024
---

Lexoni Ellen G. White, "Zëri në Shkretëtirë", f. 97-108 te _Dëshira e Kohërave_ dhe "Lajmëtarët e Ungjillit", f. 166-176 tek _Veprat e Apostujve_.

Sa mahnitëse që Zbulesa 14:6, 7, mesazhi i engjëllit të parë, është paralel me mesazhin e Jezusit tek Marku 1:15.

Engjëlli i parë sjell ungjillin e përjetshëm në botë gjatë ditëve të përgatitjes për Ardhjen e Dytë. Ashtu si dhe mesazhi i Jezusit, ungjilli i engjëllit për ditët e fundit ka të njëjtët elementë-3, që ilustrohen në tabelën më poshtë:

| Marku 1 | Kategoria | Zbulesa 14 |
| --- | --- | --- |
| Koha u Mbush (Danieli 9) | Profecia për Kohën | Ora e Gjyqit (Danieli 7, 8) |
| Mbretëria është Afër | Premtimi i Besëlidhjes | Ungjilli i Përjetshëm |
| Pendohu, Beso | Thirrje për Dishepullizim | Ki Frikë Zotin, jepi Lavdi, Adhuroje Atë |

Mesazhi i engjëllit të parë lajmëron fillimin e gjykimit para-Ardhjes, që u parashikua në profecinë e 2 300 ditëve tek Danieli 8:14, dhe që filloi në vitin 1844. Gjykimi sjell mbretërinë e Zotit tek njerëzit e Tij të persekutuar (Dan. 7:22). Thirrja e engjëllit të parë për të pasur frikë, për t'i dhënë lavdi dhe për të adhuruar Perëndinë është një thirrje për të qenë dishepull, që i drejtohet botës në ditët e fundit teksa bisha e Zbulesës 13 prezanton një zot të rremë për ta pasur frikë, për ta lavdëruar dhe për ta adhuruar.

Ashtu si mesazhi i Jezusit tek Marku 1 lidhet ngushtë me profecinë e Danielit në fillim të shpalljes së ungjillit, ashtu dhe mesazhi i parë i engjëllit lidhet ngushtë me Danielin në përfundim të historisë tokësore.

**Pyetje për Diskutim**:

`Krahaso Gjon Pagëzorin dhe Jezusin tek Marku 1:1-13. Çfarë mësimi të veçantë nxirrni nga mënyra sesi paraqiten?`

`Konsideroni kuptimin e pagëzimit. Lexoni Romakët 6:1-4 dhe Gjoni 3:1-8, dhe krahasojini me pagëzimin e Jezusit tek Marku 1:9-13. Çfarë paralelizmi dhe kontrasti shikoni këtu? Si ju ndihmon kjo të kuptoni më qartë pagëzimin?`

`Krahasoni ungjillin sipas Jezusit tek Marku 1:14, 15 dhe mesazhin e engjëllit të parë tek Zbulesa 14:6, 7. Si ju ndihmon kuptimi i këtyre mesazheve që të shihni më mirë misionin tuaj për sot?`