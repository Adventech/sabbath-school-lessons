---
title:  Fillimi i Ungjillit
date:   29/06/2024
---

### Lexoni për studimin e kësaj jave
Veprat 13:1–5, 13; Veprat 15:36–39; Marku 1:1–15; Isaia 40:3; Danieli 9:24–27.

> <p>Vargu Përmendësh</p>
> "Dhe mbasi e burgosën Gjonin, Jezusi erdhi në Galile duke predikuar ungjillin e mbretërisë së Perëndisë dhe, duke thënë: 'U mbush koha dhe mbretëria e Perëndisë është afër. Pendohuni dhe besoni ungjillin'" (Marku 1:14, 15).

Kush e shkroi Ungjillin e Markut dhe përse u shkrua?

Asnjë Ungjill nuk tregon emrin e autorit. Ai që i përafrohet është Gjoni, duke iu referuar dishepullit të dashur (shiko Gjoni 21:20, 24).

Megjithatë, që nga kohët e fillimit, çdo Ungjill në shkrimet është i lidhur ose me një apostull (Mateu, Gjoni) ose me një shoqërues të një apostulli. Për shembull, Ungjilli i Lukës lidhet me Palin (shiko Kol. 4:14, 2 Tim. 4:11, Filem. 1:24). Ungjilli i Markut lidhet me Pjetrin (shiko 1 Pjet. 5:13).

Megjithëse autori i Markut nuk e zbulon asnjëherë emrin e tij në tekst, tradita e hershme e kishës tregon se autori i Ungjillit të Markut ishte Gjon Marku, një shoqërues i Palit dhe Barnabës (Veprat 13:2, 5) dhe më vonë një shoqërues i Pjetrit (1 Pjet. 5:13).

Hapi i parë këtë javë do të jetë të mësojmë në lidhje me Markun si një tregues në Shkrimet, të shohim dështimin e tij të mëparshëm dhe rikuperimin e tij më pas. Pastaj studimi do të drejtohet tek pjesa e Markut, duke parë se ku shkon historia dhe, duke hedhur vështrimin mbrapa për të kuptuar pse një misionar që dështoi dhe më pas u rikuperuar, e shkroi këtë tekst.

_*Studioni mësimin e kësaj jave për t’u përgatitur për Sabatin, 6 Korrik._