---
title:  Misionari që Dështoi
date:   30/06/2024
---

`Lexoni Veprat 12:12. Si prezantohet Marku në librin e Veprave?`

Me sa duket, Gjon Marku, autori më i mundshëm i Ungjillit të Markut, ishte një djalosh i ri kur po zhvilloheshin ngjarjet te Veprat 12, diku në mes të viteve 40 m.k. Ai prezantohet në vargun 12 si biri i një gruaje që quhej Mari. Duket se ajo ishte një mbështetëse e pasur e kishës dhe mbante takime lutjeje në shtëpinë e saj, duke u bërë e njohur te Veprat 12. Historia e arratisjes së Pjetrit nga burgu dhe veprimet që vijuan, më pas vdekja e Herodit, janë plot me një kontrast të dukshëm, madje me humor, midis Pjetrit dhe mbretit. Gjon Marku nuk luan me të vërtetë ndonjë rol në histori, por prezantimi i tij në këtë pikë përgatit lidhjen e tij më pas me Barnabën dhe Saulin.

`Lexoni Veprat 13:1-5, 13. Si lidhej Gjon Marku me Saulin dhe Barnabën, dhe cili ishte rezultati?`

Veprat 13 përshkruajnë udhëtimin e parë misionar të Saulit dhe Barnabës, që filloi diku në vitin 46. Gjon Marku nuk përmendet deri në vargun 5, dhe roli i tij është thjesht një ndihmës ose shërbyes. Nuk ka referencë tjetër për këtë djalosh deri në vargun 13, ku shkruhet shkurtimisht se u kthye në Jeruzalem.

Nuk jepet asnjë arsye për këtë largim, dhe mungesa e ndonjë përshkrimi të emocioneve apo ndjenjave të tij të lë të imagjinosh se çfarë e motivoi të tërhiqej nga përpjekjet misionare, që padyshim ishin të mbushura me rreziqe dhe sfida. Ellen G. White thotë se "Marku, i mbushur plot me frikë dhe dekurajim, u end për një farë kohe në qëllimin e tij për t'iu dorëzuar me gjithë zemër punës së Zotit. I pamësuar me vështirësi, u dekurajua nga rreziqet dhe privimet e rrugës" - Veprat e Apostujve, f. 169. Me fjalë të tjera, gjërat u bënë tepër të vështira për të dhe prandaj donte të dilte.

`Kush nuk e kupton këtë tërheqje apo rrëzim, veçanërisht kur bëhet fjalë për ecjen e Krishterë? Çfarë keni mësuar nga eksperienca juaj?`