---
title:  Histori misionare nga Dominika
date:   19/07/2024
---

### Vështirësi për shkak të besimit

_Zarra_

Zarra, 21 vjeç, e kishte konsideruar veten Adventiste gjithë jetën e saj. Ajo nuk u rrit në familje Adventiste. Ajo nuk shkoi në shkollë Adventiste. Por kujdestarja e saj ishte Adventiste dhe filloi ta çonte në kishë, që në moshën 3 vjeçare. Zarrës i pëlqente shumë të shkonte në kishë me kujdestaren e saj, të cilën e thërriste Teto Freda. Në kishë, mësonte histori nga Bibla dhe mësonte përmendësh versa Biblike.

Kur kthehej në shtëpi, i thoshte mamasë versat që kishte mësuar. Mamaja nuk dinte ndonjë versë Biblike dhe i bënte përshtypje kur Zarra përsëriste ato që kishte mësuar. Ajo e inkurajonte Zarrën të shkonte në Kishën Adventiste.

Kur Zarra duhet të shkonte në shkollë, mamaja e regjistroi në një shkollë të kishës së saj. Atëhere filluan edhe problemet.

Që në fillim, Zarra nuk pranoi një nga rregullat e shkollës, sipas së cilit fëmijët duhet të recitonin një lutje për Marinë, mamanë e Jezusit.

Drejtoresha e shkollës u çudit. Por kur mamaja i shpjegoi se Zarra shkonte në kishën Adventiste, drejtoresha nuk këmbënguli që ajo ta recitonte lutjen. Drejtoresha u tha mësuesve të mos e bezdisnin Zarrën rreth besimit të saj.

Kaluan katër vjet. Në shkollë erdhi një mësuese e re e cila e shau Zarrën, kur pa që ajo nuk e recitonte lutjen.

Pse nuk lutesh? – e pyeti ajo vajzën, 8 vjeçare.

Unë jam Adventiste e Ditës së Shtatë, - u përgjigj vajza.

Mësuesja nuk ishte e interesuar në përgjigjen.

Rregulli i shkollës është që duhet të recitosh lutjen, - tha ajo. – Dhe ti duhet të ndjekësh rregullat e shkollës.

Zarra filloi të qante. Kur shkoi në shtëpi, ajo i tregoi mamasë çfarë kishte ndodhur. Mamaja u mërzit dhe mori në telefon drejtoreshën dhe shkoi të bisedonte me të.

Tani ishte radha e drejtoreshës për t’u mërzitur. Ajo i tërhoqi vëmendjen mësueses.

Mësuesja nuk e shau më Zarrën rreth lutjes, por ajo gjeti mënyra të tjera për ta bezdisur. Nëse Zarra ngrinte dorën t’i përgjigjej një pyetjeje, mësuesja e injoronte. Mësuesja nuk e thërriste emrin e Zarrës edhe kur ajo ishte e vetmja që kishte ngritur dorën. Zarra filloi të mos ndihej mirë kur shkonte në shkollë dhe kur shihte mësuesen. Ajo i tregoi mamasë çfarë po ndodhte dhe ajo vendosi ta transferonte në një shkollë Adventiste.

Por kur mamaja mori në telefon Shkollën Fillore Adventiste Ebenezer ajo mori vesh nuk kishte vend për nxënës të rinj. Mamaja refuzoi ta pranonte këtë përgjigje. Ajo ia shpjegoi gjendjen drejtoreshës dhe Zarra u pranua.

Edhe pse Zarra nuk njihte askënd, kur filloi të shkollën e re, ajo ishte shumë e lumtur. Ajo mund të adhuronte sipas besimit të saj.

Pas një viti, Zarra ia dha zemrën Jezusit nëpërmjet pagëzimit. Edhe mamaja, edhe motra më e madhe u pagëzuan gjithashtu.

Sot, Zarra është mësuese në atë shkollë.

Një nga qëllimet e mia është të ndihmoj fëmijë që vuajnë, në situata të ngjashme me timen, - tha ajo.

Në shtëpi, ajo ndjek shembullin e Teto Fredës. Ajo merr fqinjen e saj 7-vjeçare, çdo Sabat, kur shkon në kishë, dhe vajza i tregon gjithçka që mëson mamasë, kur kthehet në shtëpi. Mamasë i bën shumë përshtypje dhe dëshiron që vajza të vazhdojë të shkojë në kishë me Zarrën.

Zarra tha se përvoja e saj është provë e besnikërisë së Perëndisë.

Dëshmia ime është se, kur je besnik ndaj Perëndisë, Ai është besnik ndaj teje, - tha ajo. – Gjithashtu, është e nevojshme ta njohësh vetë Jezusin. Nuk ka rëndësi sa i vogël je. Nëse Perëndia të thërret, mos e refuzo atë thirrje. Vendos Jezusin të parin.

Një pjesë e Ofertave të Sabatit të 13të, të këtij tremujori, do të ndihmojë Shkollën Fillore Adventiste Ebenezer të lëvizë në një ndërtesë më të madhe, në Roseau, kryeqytetin e Dominikës. Shkolla, që ishte e tejmbushur kur Zarra ishte nxënëse, vazhdon kështu dhe ka nevojë për një hapësirë më të madhe. Faleminderit që planifikoni një ofertë bujare, për ta mundësuar këtë.

**Fakte të shpejta**:

- Simboli kombëtar i Dominikës është një lloj papagalli, në rrezik zhdukjeje, i cili është gjithashtu pjesë e flamurit. Në vitin 2019 mendohej se kishin ngelur vetëm rreth 50 papagallë të tillë.
- Për shumë vite, ekonomia e Dominikës ishte e varur nga eksporti i bananeve por, kohët e fundit, qeveria ka filluar të promovojë turizmin.