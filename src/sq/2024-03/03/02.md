---
title:  Shërimi i të Paralizuarit
date:   14/07/2024
---

`Lexoni Marku 2:1-12. Çfarë po kërkonte i paralizuari kur e sollën para Jezusit dhe çfarë mori në fund?`

Burri ishte i paralizuar; prandaj, katër miqtë e tij, duhet ta mbartnin deri tek Jezusi. Pasi hoqën çatinë dhe e zbritën poshtë atë në prezencën e Jezusit, Marku 2:5 thotë se Jezusi vuri re besimin e tyre. Si mund të duket besimi? Ashtu si dashuria tregohet me vepra, siç ishte këmbëngulja e këtyre miqve.

Nevoja e dukshme e këtij njeriu ishte fizike. Megjithatë, kur vjen tek prezenca e Jezusit, fjalët e para që shqipton Jezusi kanë të bëjnë me faljen e mëkateve. Burri nuk tha asnjë fjalë gjatë gjithë skenës. Përkundrazi, ishin drejtuesit fetarë që kundërshtonin (në mendjen e tyre), atë që tha Jezusi. Ata i konsideruan fjalët e Tij si blasfemi, që ulën Perëndinë dhe mori përsipër cilësi që i përkasin vetëm Zotit.

Jezusi iu përgjigjet me të njëjtën monedhë, duke përdorur stilin tipik të rabinëve me anë të argumenteve, që quheshin "nga më e vogla tek më e madhja". Është një gjë të thuash se mëkatet e dikujt janë falur; dhe tjetër gjë ta bësh një të paralizuar të ecë. Nëse Jezusi bën me fuqinë e Zotit që ky njeri të ecë, atëherë thënia e Tij se mund të falë mëkatet aprovohet.

`Lexoni Mikea 6:6-8. Si shpjegon ky tekst se çfarë po ndodh midis Jezusit dhe drejtuesve?`

Drejtuesit fetarë e kishin humbur nga mendja se çfarë ka vërtet rëndësi: drejtësia, mëshira, dhe të ecësh me përulësi para Perëndisë. Kështu, të fiksuar duke mbrojtur kuptimin e tyre të Zotit, ata ishin verbuar për të parë veprat e Perëndisë m’u përpara syve të tyre. Nuk ka asnjë gjë që të tregojë se këta njerëz e ndryshuan mendimin në lidhje me Jezusin, megjithëse Ai u dha fakte të mjaftueshme që të kuptojnë se Jezusi është nga Zoti: jo vetëm duke iu bërë të ditur se i dinte mendimet e tyre (asgjë e lehtë në vetvete), por edhe duke shëruar të paralizuarin në prezencën e tyre në një mënyrë që nuk mund ta mohonin dot.

`Si mund të jemi të kujdesshëm të shmangim të njëjtin kurth ku ranë edhe këta njerëz: të jesh kaq i fiksuar me formën e fesë sa të harrosh atë që vërtet ka rëndësi në fenë e vërtetë (shiko Jakobi 1:27)?`