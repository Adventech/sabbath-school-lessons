---
title:  Për më tepër studim
date:   19/07/2024
---

Lexoni Ellen G. White, "Levi-Mateu", f. 272-280; dhe "Sabati", f. 281-289, te _Dëshira e Kohërave_.

"Kur u pyet, 'A është e ligjshme të shërosh ditën e Sabatit'? Jezusi u përgjigj, 'A ka ndonjë prej jush, që ka një dele dhe ajo bie në gropë ditën e shtunë, dhe ai nuk shkon ta nxjerrë jashtë? E, pra, sa më i vlefshëm është njeriu se delja? Prandaj është e lejueshme të bësh të mirën ditën e Sabatit' Mat. 12:10-12.

"Spiunët nuk guxuan t'i përgjigjen Krishtit në prezencë të turmës, sepse kishin frikë se mos futeshin në telashe. Ata e dinin se Ai kishte thënë të vërtetën. Në vend që të shkelnin traditat e tyre, ata do e linin një njeri të vuante, ndërkohë që do e shpëtonin një kafshë, sepse kjo do i sillte dëm pronarit nëse neglizhohej. Kështu u tregua më tepër kujdes për një kafshë sesa për një njeri, që është krijuar në imazhin e Perëndisë. Kjo ilustron gjithë fetë e rreme. Ato dalin nga dëshira e njeriut që të lartësojë veten mbi Zotin, por përfundojnë duke e ulur njeriun më poshtë se një kafshë. Çdo fe që bën luftë kundër sovranitetit të Perëndisë e ul njeriun nga lavdia që ishte e tij gjatë krijimit dhe, që do të restaurohet në Krishtin. Çdo mësim fetar i rremë i mëson ndjekësit e tij të jenë të shkujdesur nga nevojat, vuajtjet dhe të drejtat njerëzore. Ungjilli i jep një vlerë të madhe njerëzimit, sepse është i blerë me gjakun e Krishtit, dhe mëson që të jesh i dhembshur për nevojat dhe vuajtjet e njerëzve. Zoti thotë, 'Do ta bëjë njeriun e vdekshëm më të rrallë se ari i kulluar, njerëzinë më të rrallë se arin e Ofirit'. Isa. 13:12" - Ellen G. White, _Dëshira e Kohërave_, f. 286, 287.

**Pyetje për Diskutim**:

`Çfarë strategji apo praktika ju ndihmojnë juve dhe kishën tuaj lokale që të jeni të ndjeshëm ndaj njerëzve, që vuajnë në heshtje si në rastin e të paralizuarit tek Marku 2?`

`Mendoni sa të verbuar nga urrejtja, tradita, dogma dhe feja në përgjithësi ishin bërë drejtuesit fetarë, që mohuan Jezusin, saqë edhe mrekullitë e Tij nuk ua hapën mendjen ta njihnin. Si mundemi ne si një popull të jemi të kujdesshëm që të mos ndodhë edhe me ne një gjë e ngjashme?`

`Si mund të bëhet kisha juaj si një "familje" për ata që ndoshta janë refuzuar nga të afërmit e tyre për shkak të besimit të tyre?`

`Mendoni më shumë për pyetjen në lidhje me "mëkatin e pafalshëm". Gjatë klasës, diskutoni se çfarë do të thotë dhe si të mos e bëjmë atë.`