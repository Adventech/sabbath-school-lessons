---
title:  Mrekullitë Përreth Liqenit
date:   27/07/2024
---

### Lexoni për studimin e kësaj jave
Marku 4:35–41, Psalmi 104:1–9, Marku 5:1–43, Numrat 27:17.

> <p>Vargu Përmendësh</p>
> "Por Jezusi nuk e lejoi, madje i tha: 'Shko në shtëpinë tënde, tek të tutë dhe u trego atyre çfarë gjërash të mëdha bëri Zoti dhe si pati mëshirë për ty'" (Marku 5:19).

Shërbesa e Jezusit përqëndrohej kryesisht në Galile, veçanërisht përgjatë Detit të Galilesë, një liqen përafërsisht 21 km i gjatë (13 mil) dhe 13 km (18 mil) i gjerë. Është liqeni më i madh në atë zonë dhe ishte qendra e jetës për njerëzit që banonin afër.

Marku 4 përfundon me Jezusin dhe dishepujt e Tij teksa udhëtojnë përgjatë Detit të Galilesë. Vjen një stuhi, të cilën Jezusi e fashit duke i folur erës dhe dallgëve. Marku 6 përfundon me një skenë të ngjashme, por kësaj here Jezusi ecën mbi ujë drejt dishepujve të Tij, që janë në barkë. Midis këtyre skenave jepen një sërë mrekullish të Jezusit që u bënë në atë vend, si dhe aktiviteti i parë misionar i dishepujve të Tij. Këto histori janë subjekt i studimit të kësaj jave.

Karakteristikat kryesore të këtyre historive dramatike i bëjnë të ditur lexuesit se kush është Jezusi. Është Ai, i cili ka mundësi të qetësojë stuhinë, të shërojë një të demonizuar, të shërojë një grua thjesht pasi preku rrobën e Tij, të ringjallë një vajzë, të predikojë në qytetin e Tij, të dërgojë dishepujt në një mision predikimi, të ushqejë 5 000 vetë vetëm me disa bukë dhe peshq, dhe të ecë mbi ujë - një shfaqje e pabesueshme e fuqisë që i tërheq dishepujt edhe më afër që të kuptojnë se Ai është Biri i Perëndisë.

_*Studioni mësimin e kësaj jave për t’u përgatitur për Sabatin, 3 Gusht._