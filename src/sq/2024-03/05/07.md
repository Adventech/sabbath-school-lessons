---
title:  Për më tepër studim
date:   02/08/2024
---

Lexoni Ellen G. White, "Paqja me ju" dhe "Prekja e Besimit", f. 333 - 348 te _Dëshira e Kohërave_.

"Tek të gjithë, që janë në trajnimin e Zotit duhet të shfaqet një jetë që nuk është në harmoni me botën, zakonet apo praktikat e saj; dhe çdokush ka nevojë për një eksperiencë personale për të njohur vullnetin e Perëndisë. Ne duhet individualisht ta dëgjojmë Atë teksa i flet zemrës. Kur çdo zë tjetër shuhet, dhe në qetësi presim para Tij, heshtja e shpirtit do e bëjë më të dallueshëm zërin e Perëndisë. Ai na thotë, 'Qetësohuni dhe njihni që Unë jam Zoti'. Ps. 46:10. Vetëm kështu mund të gjendet paqja e vërtetë. Dhe kjo është parapërgatitja më e mirë për gjithë ata që punojnë për Zotin. Në mes të ngutjeve dhe aktiviteteve intensive të jetës, shpirti që qetësohet në këtë mënyrë do të mbushet me dritë dhe paqe. Aroma e jetës do të shfaqë një fuqi hyjnore që do të fitojë zemrat e njerëzve" - Ellen G. White, _Dëshira e Kohërave_, f. 363.

"Zemrat e tyre të pakënaqura pyesnin pse, nëse Jezusi mund të bënte kaq shumë vepra të mrekullueshme siç i kishin parë, a nuk mund t’u jepte fuqi, shëndet, dhe pasuri gjithë popullit të Tij, t'i çlironte nga shtypësit dhe t'i ngrinte lart në fuqi dhe nderim? Fakti që thotë se është i Dërguari i Zotit, dhe në të njëjtën kohë refuzon të bëhet mbreti i Izraelit, ishte një mister që ata nuk e kuptonin dot. Refuzimi i Tij u keqinterpretua. Shumë dolën në përfundimin se Ai nuk guxon të përmbushë thëniet e Tij, sepse Ai Vetë dyshon në lidhje me karakterin e misionit të Tij. Kështu ata e hapën zemrën e tyre ndaj mosbesimit dhe fara e mbjellë nga Satani solli frutin e vet, keqkuptimin" - _Dëshira e Kohërave_, f. 385.

**Pyetje për Diskutim**:

`Nëse dikush do ju pyeste, nga çfarë ju ka çliruar Jezusi, si do të përgjigjeshit?`

`Diskutoni se përse ndonjëherë Zoti lejon një njeri të mirë si Gjon Pagëzori të burgoset dhe pastaj të ekzekutohet. Çfarë shprese mund të gjejmë, pavarësisht këtyre vështirësive?`

`Çfarë mësime nxjerrim nga të ushqyerit e 5 000 vetëve nga një kishë me burime shumë të pakta?`

`Krahasoni pikëpamjet popullore për Jezusin sot me pamjen e Tij tek Marku 5 dhe 6. Me fjalë të tjera, çfarë mund të themi për ata që e përdorin Jezusin për të kërkuar pushtet politik dhe të mbretërojnë mbi të tjerët?`