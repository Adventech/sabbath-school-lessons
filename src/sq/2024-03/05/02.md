---
title:  Fashitja e Stuhisë
date:   28/07/2024
---

`Lexoni Marku 4:35-41. Çfarë ndodh në këtë histori dhe çfarë mësimi mund të nxjerrim në lidhje me atë se kush është Jezusi?`

Në fillim të Markut 4, Jezusi hipën në një barkë për të mësuar turmat që gjendeshin në breg. Tek Marku 4:10-12 duket sikur ka zbritur nga barka dhe flet privatisht me dishepujt. Tani, pas një dite të gjatë mësimi, dishepujt e hipin Jezusin në barkë "pasi ishte" me fjalë të tjera, shumë i lodhur. Ai fjeti menjëherë gjumë në varkë. Filloi një stuhi e madhe në liqen dhe barka rrezikohej të mbytej, kur dishepujt e zgjuan Atë. Në mënyrë dramatike, Jezusi urdhëron erën dhe dallgët të pushojnë. Një qetësi e madhe bie mbi liqen. Kuptohet që dishepujt ishin shumë të frikësuar kur panë fuqinë hyjnore.

`Lexoni Psalmi 104:1-9. Si krahasohet pamja e Jahve në krahasim me Krishtin që qetëson stuhinë?`

Historia tek Marku 4:35-41 përshtatet me një model të zakonshëm në bibël, modelin e "teofanisë" - shfaqjen e Zotit ose të një prej engjëjve të Tij. Ka pesë karakteristika të përbashkëta në këto ngjarje: (1) shfaqja e fuqisë hyjnore, (2) frika njerëzore, (3) urdhërimi, "Mos kini frikë", (4) fjalët e zbulesës kur shfaqet Zoti ose engjëlli, (5) përgjigjja njerëzore ndaj kësaj zbulese. Katër prej tyre gjenden në këtë histori - fashitja e stuhisë është shfaqja e fuqisë hyjnore, frika e dishepujve është frika njerëzore. Pyetja "Pse keni kaq frikë"? është "Mos kini frikë". Pyetja e dishepujve, "Atëherë kush është ky?" është përgjigjja njerëzore. Ajo që mungon janë fjalët e zbulesës. Ky detaj që mungon ka të bëjë me Motivin e Zbulesës/Sekretit, që gjendet përgjatë gjithë librit, ku do të dalë e vërteta në lidhje me Jezusin. Këtu, pyetja e dishepujve, "Kush është ky që i binden edhe era dhe deti?" e shtyn lexuesin të japë përgjigjen e fjalëve të zbulesës që mungojnë - Ai është Biri i Perëndisë, Zoti Vetë.

`Mendoni për fuqinë e Perëndisë. Si mund të mësoni të mbështeteni në këtë fuqi dhe ta besoni në gjithë gjërat e jetës suaj?`