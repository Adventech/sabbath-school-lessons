---
title:  Histori misionare nga Dominika
date:   02/08/2024
---

### Makina e grabitur

_Beverli_

Ndërsa Beverli po dilte nga makina, rreth orës 11:30 të natës, dikush e shtyu sërish brenda, mbi sediljen e shoferit dhe në sediljen e pasagjerit. Në të njëjtën kohë, dikush hyri në sediljen mbrapa dhe vuri një armë në qafën e Beverlit.

Tani do të shëtisim, - tha burri në vendin e shoferit.

Ai doli nga garazhi i Beverlit, në ishullin Trinidad, dhe ata vazhduan rrugën në heshtje. Atëhere, Beverli foli:

Do të më vrisni? – pyeti ajo.

Nëse nuk na sheh, nuk do vritesh, - u përgjigj shoferi.

Beverli e kishte parë që shoferi kishte kapuç. Ajo nuk i hodhi më sytë nga ai.

E di sa kohë të ndoqëm? – pyeti shoferi.

Beverli nuk u përgjigj. Ajo kishte dalë nga Universiteti i Karibeve Jugore, një institucion Adventist, para dy orësh e gjysmë. Ajo punonte aty si dhe ndiqte studimet për master në psikologji. Ajo kishte çuar një shoqe në shtëpi, pasi ato ishin ndalur për të ngrënë. Pasi la shoqen, ajo shkoi në shtëpinë e saj.

Cila ishte vajza që çove në shtëpi? – pyeti shoferi.

Shoqe e shkollës, - u përgjigj ajo.

Kemi kohë që të ndjekim, - tha shoferi.

Burri, që ishte ulur mbrapa, tërhoqi dorën e Beverlit mbrapa sediljes dhe u përpoq t’i hiqte unazën e martesës nga gishti.

Lëshoje, - tha shoferi.

Shoferi pyeti Beverlin nëse kishte dëgjuar për disa vrasje që kishin ndodhur në ishull, kohët e fundit. Ai tha se një i njohuri i tij ishte vrarë dhe ai planifikonte të përdorte makinën e Beverlit për t’u hakmarrë.

Mund të zbres nga makina? – pyeti ajo.

Jo, ti do vish me ne, - tha ai.

Por, disa minuta më vonë, dukej se ai ndërroi mendje.

Ke ndonjë njeri që mund ta marrim në telefon? – pyeti ai.

Bashkëshortin.

Merre në telefon dhe thuaji të të marrë.

Burri, i ulur mbrapa, ia kishte marrë çantën Beverlit. Ai e hapi, nxori telefonin e saj dhe ia dha. Beverli mori bashkëshortin por ai nuk u përgjigj.

Burri mbrapa ia mori telefonin nga dora dhe shprehu dyshime se ajo kishte marrë bashkëshortin. Ata vazhduan rrugën.

Jam e frikësuar, - tha Beverli. – Mund të dëgjoj disa këngë?

Por, kur shtypi butonat, nuk kishte disk në vend. Ajo nuk e kuptonte pse. Atë mëngjes, ajo kishte dëgjuar këngë Kristiane, gjatë rrugës për në shkollë. Ajo kishte kënduar “Jezus, merre timonin”.

Tani ajo pyeste veten nëse disku kishte rënë. Ajo filloi të kërkonte me dorë dhe gjeti një disk.

Kishte rënë, - tha ajo. Dhe e vuri në vend.

Filloi kënga por nuk ishte ajo që Beverli donte. Ajo nuk e dinte cili disk ishte ai. Dikush filloi të këndonte: “Jehova, besoj tek Ti”.

Burri mbrapa u ankua. Shoferi ishte i përqendruar tek puna.

Do ndërrojmë targën tënde dhe policia do ta gjejë makinën tënde nesër, - tha ai.

Ai donte ta linte Beverlin të ikte. Por ajo nuk donte ta linin pa asnjë lek, në errësirë.

Nuk kam lekë, - tha ajo. – Si do të shkoj në shtëpi?

Shoferi i tha burrit tjetër t’i jepte Beverlit lekë.

Sa? – pyeti burri mbrapa. – 20 dollarë?

Kam 1.000 dollarë në çantë, - tha Beverli.

Atë ditë, ajo kishte marrë kursimet në bankë, sepse do blinin diçka të madhe. Ajo ishte e sigurt se burri mbrapa i kishte gjetur lekët dhe ajo donte që shoferi ta dinte.

Jepi 100, - tha shoferi.

Beverli i mori lekët, makina ndaloi dhe asaj iu dha urdhri të zbriste. Ajo kapërceu rrugën dhe mori një taksi, që e çoi në shtëpi.

Deri sot, Beverli nuk e di pse Perëndia e lejoi të ndodhte atë. Por, kur mendon për atë natë, duket sikur Perëndia po i thoshte “Ma beso Mua jetën tënde”.

Atë mëngjes, ajo kishte kënduar “Jezus, merre timonin”. Por pastaj kishte kaluar gjithë ditën, ashtu si edhe shumë ditë të tjera, duke u munduar të kontrollonte detajet, pa ndihmën e Perëndisë.

Kjo ishte gjithashtu hera e tretë që humbiste makinën. Herën e parë, makinën ia vodhën, para shtëpisë. Herën e dytë, makina u shkatërrua në një aksident.

Dukej më shumë se rastësi që, gjatë rrugës për në shtëpi, në taksi kishte luajtur një këngë, ku thuhej “Sa herë duhet të të bëj të kalosh të njëjtën situatë, që të të tregoj sa shumë të dua?”.

Policia nuk e gjeti ndonjëherë makinën e saj. Por ajo nuk ankohet. Ajo tha se grabitja e makinës ishte pika e kthimit, në jetën e saj. “Shumë njerëz, të cilëve u grabitet makina, vriten”, - tha ajo. “Nuk e di pse jam gjallë. Si Kristianë duhet t’i besojmë Perëndisë në çdo situatë.”

_Kjo histori tregon pak nga jeta në Trinidad dhe në Universitetin e Karibeve Jugore, i cili u ndihmua nga Oferta e Sabatit të 13të, në vitin 2018, për të ndërtuar kishën e universitetit. Universiteti, ky punon edhe Beverli, u ndihmua gjithashtu nga Oferta e Sabatit të 13të, në vitin 2021, për të hapur një qender trajnimi për misionarë. Faleminderit për Ofertat tuaja të Sabatit të 13të, që ndihmojnë njerëzit të mësojnë t’I besojnë Perëndisë, në Trinidad dhe rreth e rrotull botës._