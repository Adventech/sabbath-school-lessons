---
title:  Në Slitë Me Jezusin
date:   30/07/2024
---

`Lexoni Marku 5:21-24. Çfarë karakteristika dalin në mënyrë të veçantë tek Jairi?`

Drejtuesit fetarë si Jairi nuk ishin zakonisht miq me Jezusin (shiko Marku 1:22; Marku 3:2, 6; Luka 13:14). Pra, mesa duket është i dëshpëruar. Ky dëshpërim duket kur Jairi bie në gjunjë para Jezusit. Kërkesa e tij është e kuptueshme për çdo prind - bija e tij është duke vdekur. Por ai ka besim se Jezusi mund ta ndihmojë. Pa asnjë fjalë, Jezusi shkon me këtë baba në shtëpinë e tij.

`Lexoni Marku 5:25-34. Çfarë e ndërpret rrugën drejt shtëpisë së Jairit?`

Historia ndërpritet papritur me një skenë tjetër, që ngjall keqardhje - një grua që ka përjetuar një sëmundje të tmerrshme për dymbëdhjetë vjet. Kjo histori e Jairit dhe e gruas është Historia e dytë Sanduiç tek Marku (shiko Marku 3:20-35, e shqyrtuar te mësimi 4). Në këtë histori karakteret bëjnë një kontrast, Jairi dhe gruaja vijnë tek Jezusi për të marrë ndihmë.

Gruaja vjen nga mbrapa Jezusit dhe prek rrobën e Tij. Menjëherë ajo shërohet. Por Jezusi ndalon dhe pyet, "Kush më preku rrobën"?

Gruaja, e cila kishte qenë e sëmurë, u shërua menjëherë. Megjithatë, ajo kishte frikë se mos Jezusi ishte inatosur me atë që ndodhi. Ishte e vështirë për emocionet e saj. Por Jezusi donte të shëronte jo vetëm trupin e saj, por edhe shpirtin.

Pastaj, sërish tek Jairi (shikoni Marku 5:35-43). Edhe drejtuesi i sinagogës ishte gjithashtu me emocione të forta. Jezusi nuk lejonte askënd të shkonte me Të dhe prindërit përveç Pjetrit, Jakobit dhe Gjonit. Jezusi thotë se vajza nuk ka vdekur, por është në gjumë. Ai i nxjerr jashtë të gjithë ata që vajtonin dhe shkon brenda dhomës ku dergjej vajza e vogël. Duke e kapur pas dore Ai thotë, "Talitha kumi" që Marku i përkthen si "Vajzë e vogël, ngrihu". Në fakt, fjala Talitha do të thotë "qengj", dhe duhet të ishte një fjalë që përdorej për një fëmijë në shtëpinë e vet. Urdhërimi për t'i mbajtur gjërat sekret është pjesë e motivit zbulesë/sekret, që gjendet përgjatë Markut dhe të drejton tek ajo se kush është Jezusi, që në fund nuk mund të ngelet sekret.