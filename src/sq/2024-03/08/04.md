---
title:  Investimi më i Mirë
date:   20/08/2024
---

`Lexoni Marku 10:17-31. Çfarë mësime kyç shohim këtu, në lidhje me besimin dhe koston e dishepullizimit, për këdo, të pasur dhe të varfër?`

Përqasja e të riut tregon sinqeritet dhe respekt ndaj Jezusit. Ai vrapon drejt Tij, përulet, dhe i bën pyetjen më të rëndësishme për fatin e çdo shpirti - Çfarë duhet të bëj në mënyrë që të trashëgoj jetën e përjetshme? Jezusi i përgjigjet duke iu referuar Dhjetë Urdhërimeve. Sërish, i riu tregon idealizmin e tij kur thotë se i ka mbajtur të gjitha këto, që nga fëmijëria.

Nga katër Ungjijtë, vetëm Marku tregon se Jezusi e deshi këtë djalë. Ka diçka bindëse në idealizmin e tij. Por Jezusi e vë në provë sinqeritetin e tij, duke i kërkuar që të shesë çdo gjë dhe ta ndjekë. Ky njeri kthehet zemërthyer, sepse kishte shumë pasuri. Në fakt, ai nuk është se po i mbante urdhërimet. Po thyente urdhërimin e parë, duke venë diçka tjetër mbi Zotin në jetën e tij. Pasuritë ishin idhujt e tij.

Jezusi pastaj shpjegon sesa joshëse janë pasuritë dhe sesa më e lehtë është që një deve të hyjë në vrimën e gjilpërës, sesa një i pasur të hyjë në mbretërinë e qiellit.

Dishepujt befasohen nga fjalët e Jezusit dhe pyesin veten se kush do shpëtohet. Jezusi thotë pjesën kulminante tek Marku 10:27. " 'Për njeriun kjo është e pamundur, por jo për Zotin. Sepse çdo gjë është e mundur për Perëndinë' " (ESV).

Marku 10:27 duket si një pjesë e bukur për ta përfunduar historinë: nuk ia del dot me forcat e tua të shkosh në qiell, ke nevojë për hirin e Perëndisë në mënyrë që të shpëtohesh.

Por pastaj Pjetri e merr fjalën dhe thotë se ai dhe miqtë e tij kanë lenë gjithçka për të ndjekur Jezusin. Jezusi i përgjigjet se, çfarëdo që kanë lenë mënjanë për ta ndjekur është hiҫ asgjë në lidhje me atë që do të marrin, si tani, ashtu dhe në "kohën që do të vijë" (ESV).

Ajo që po thotë është: se vdekja e Krishtit do ta zgjidhë problemin e fajit njerëzor, dhe më pas hiri i Krishtit, dhe ringjallja e Tij, janë ato që u japin forcë bindjes ndaj urdhërimeve të Tij.

`Lexoni Romakët 6:1-11. Si na zbulojnë këto vargje realitetin e hirit të Perëndisë në jetët tona, si për të na shfajësuar ashtu dhe për të na bërë njerëz të rinj në Të?`