---
title:  Për më tepër studim
date:   23/08/2024
---

Lexoni Ellen G. White, "Bekimi i Fëmijëve" dhe "Një Gjë të Mungon" te _Dëshira e Kohërave_, f. 511-523.

"Jezusi gjithmonë i ka dashur fëmijët. Ai e ka pranuar simpatinë e tyre fëminore dhe dashurinë e tyre të hapur dhe të pakushtëzuar. Lavdet mirënjohëse nga buzët e tyre ishin si muzikë për veshët e Tij, dhe i jepnin forcë shpirtit të Tij kur përballej me hipokrizinë dinake të njerëzve. Kudo që shkonte Shpëtimtari, takimi me të, dhe mënyrat e Tij të dhembshura fituan dashurinë dhe konfidencën/besimin e fëmijëve" - Ellen G. White, _Dëshira e Kohërave_, f. 511.

"Për ata që, ashtu si i riu pasanik, besojnë tek pasuria e madhe që kanë, mund të duket si një sakrificë tepër e madhe të heqin dorë nga gjithçka për të ndjekur Krishtin. Por kjo pritet nga të gjithë që duan të bëhen dishepujt e Tij. Nuk pranohet asgjë më pak se bindja. Vetëdorëzimi është thelbi i mësimeve të Krishtit. Shpesh paraqitet me një gjuhë që e bën të duket autoritare, sepse nuk ka asnjë mënyrë tjetër sesi të shpëtohet njeriu nëse nuk i pret lidhjet me ato gjëra, që nëse i mban, e shthurin gjithë qenien" - _Dëshira e Kohërave_, f. 523.

**Pyetje për Diskutim**:

`Në çfarë mënyra mund të ndihmoni fëmijët dhe të rinjtë të qëndrojnë të lidhur me Krishtin dhe kishën? Pse është kaq e rëndësishme ta bëjmë këtë?`

`Ndonjëherë dëgjojmë njerëzit që thonë se nuk duan t'ia dinë për paranë. Kjo nuk është e vërtetë. Çdokush shqetësohet për paranë, dhe nuk ka gjë të keqe me këtë. Atëherë, ku qëndron problemi me paranë, dhe pse të Krishterët besnikë, qofshin të pasur apo të varfër, duhet të kenë kujdes sesi veprojnë me paratë?`

`Nëse Jezusi do ju pyeste, "Çfarë do që të bëj për ty?" si do i përgjigjeshit?`

`Mendoni më shumë për fjalët e Jezusit tek Marku 10:43-45. Çfarë do të thotë të jetosh në këtë mënyrë? Si mësojmë të shërbejmë në vend që të na shërbehet? Çfarë do të thotë kjo në lidhje me mënyrën sesi jetojmë dhe ndërveprojmë me të tjerët?`