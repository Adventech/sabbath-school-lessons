---
title:  'Duke Mësuar Dishepujt: Pjesa II'
date:   17/08/2024
---

### Lexoni për studimin e kësaj jave
Marku 10; Zan. 1:27; Zan. 2:24; Gal. 4:1, 2; Rom. 6:1–11; Isa. 11:1–16.

> <p>Vargu Përmendësh</p>
> " 'Sepse edhe Biri i njeriut nuk erdhi që t'i shërbejnë, por për të shërbyer dhe për të dhënë jetën e Tij si çmim për shpengimin e shumë vetave' "" (Marku 10:45).

Këtë javë do të studiojmë Markun 10, duke përfunduar pjesën e veçantë, në të cilën Jezusi u mëson dishepujve të përgatiten për kryqin. Rreth gjysma e kapitullit lidhet me vetë dishepujt, dhe pjesa tjetër më çështjen e rëndësishme të dishepullizimit, e treguar nga pikëpamja e të tjerëve që ndërveprojnë me Jezusin. Farisenjtë vijnë dhe debatojnë me Të në lidhje me çështjen e divorcit. Prindërit sjellin fëmijët e tyre që të bekohen nga Jezusi. Një i pasur pyet për jetën e përjetshme, dhe një i verbër kërkon dritën e syve.

Ky kapitull i Markut ka mësime të rëndësishme në lidhje me çfarë do të thotë të ndjekësh Jezusin, veçanërisht në lidhje me jetën këtu: martesa, fëmijët, si të sillesh me të pasurit, dhe shpërblimi nëse e ndjek Atë. Në fund është shërimi i një të verbëri (Marku 10:46-52, krahasoni me Marku 8:22-26), që na siguron përfundimin e kësaj pjese (Marku 8:22-10:52) dhe një ilustrim të bukur në lidhje me kostot për të ndjekur Jezusin.

Së bashku, këto mësime e përgatisin dikë që ndjek Jezusin - qoftë dishepujt 2 000 vjet më parë apo dishepujt në shekullin e njëzet e një - në lidhje me sfidat për të qenë dishepull.

_*Studioni mësimin e kësaj jave për t’u përgatitur për Sabatin, 24 Gusht._