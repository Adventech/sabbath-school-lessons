---
title:  Histori misionare nga Dominika
date:   23/08/2024
---

### Në hapat e Palit

_Uilinton_

Jeta e Uilintonit filloi të ndryshonte pasi ndaloi së piri, në Bogota, Kolumbi. Ai gjeti një punë, filloi të paguante borxhet dhe u martua me gruan, me të cilën bashkëjetonte. Atëhere, Uilintoni, bashkëshortja dhe djali i tyre 12 vjeçar vendosën t’i jepnin jetët Jezusit, nëpërmjet pagëzimit.

Një ditë para pagëzimit, një shok Adventisti i tha Uilintonit se Perëndia kishte plane të mëdha për jetën e tij.

Ti di të jesh si apostulli Pal, - i tha miku. – Ti do të ndihmosh shumë njerëz.

Nuk u desh shumë kohë që Uilintoni të kuptonte se Perëndia po e thërriste të ndihmonte alkoolikët. Një muaj pas pagëzimit, ndërsa po shkonte në kishë, një të shtunë në mëngjes, ai ndjeu që zë që i tha: “Ndalo këtu”.

Ai ndaloi. Ngriti kokën dhe pa rrugën plot me klube, ku kishte pirë edhe ai vetë. Zëri i tha “Ti do të ndihmosh të gjithë këta njerëz. Ti pije dhe tani do të ndihmosh ata që pijnë. Do të të jap mundësi dhe do të të ndihmoj të mos pish përsëri.”

Në kishë, Uilintoni kërkoi Xheimin.

Kam një ide, - tha ai.

Edhe unë kam një idë, - tha Xheimi. – Më thuaj tënden i pari.

Mendoj se Perëndia po më thotë të jem një dritë, në ato klube ku është vetëm errësirë, - tha Uilintoni.

Uau! – tha Xheimi. – Kjo është ideja që kam edhe unë.

Dukej më tepër se rastësi. Ata të dy ranë dakort që Fryma e Shenjtë duhet të ishte duke e thërritur Uilintonin të ndihmonte të alkoolizuarit.

Gjatë javës së ardhshme, Uilintoni ftoi njerëz, që takonte në klube, të shkonin në shtëpinë e tij për të studiuar Biblën. Njëmbëdhjetë njerëz shkuan për studimin e parë, një të shtunë mbasdite.

Me kalimin e javëve, grupi u rrit aq sa nuk mund të takoheshin më në shtëpinë e tij. Uilintoni mori me qira një shtëpi më të madhe. Kur grupi u bë shumë i madh për shtëpinë e dyte, ata shkuan në një sallon. Njerëz filluan të pagëzoheshin dhe grupi vazhdonte të rritej.

Më në fund, Uilintoni vendosi se grupi kishte nevojë për një vend më të mirë. Ai pa ndërtesa që ishin në shitje por ishin të shtrenjta. Ndërsa lutej, ai ndjeu dëshirë të vizitonte një klub që kishte frekuentuar që kur ishte 16 vjeç. Dukej e vështirë por, nëse mund të blinte klubin, mund të kthehej në në vend për t’u mbledhur. Ai u lut:

Perëndi, vërtet do që unë të shkoj të punoj për Ty në një klub?

Uilintoni kërkoi pronarin dhe mësoi se ndërtesa ishte në shitje. Pronari e njohu Uilintonin menjëherë dhe u habit kur e pa në gjendje të mirë.

Je ti vërtet? – pyeti ai.

Po, jam unë, - u përgjigj Uilintoni.

Të kujtohet si vije këtu për të pirë? – tha ai.

Më kujtohet.

Pronari nuk arrinte ta besonte.

Unë të njoh, - tha ai. – Nuk më besohet që jeta jote ka ndryshuar.

Ai i dha çmimin e ndërtesës. Uilintoni nuk e kishtë atë sasi. Ai u tha anëtarëve të tjerë të kishës por edhe ata nuk kishin. Uilintoni nuk u dekurajua.

Planet e Perëndisë janë të përkryera, - tha ai. – Mos u shqetësoni. Ajo ndërtesë do jetë e jona.

Ai dhe anëtarët e tjerë filluan të luteshin. Një vit më vonë, ata e blenë klubin dhe e kthyen në Kishë Adventiste dhe qender ndikimi.

Sot, 50 njerëz adhurojnë aty çdo Sabat. Gjatë javës, aty ofrohen klasa të ndryshme dhe programe për të ndaluar pirjen.

Uilintoni, që është elder dhe drejtor i qendrës, tha se, nëpërmjet grupit të tij të vogël, më tepër se 15 ish të alkoolizuar ia kanë dhënë jetën Jezusit dhe janë pagëzuar. Përveç kësaj, 85 të tjerë janë pagëzuar nëpërmjet kishës së re dhe qendrës së ndikimit, gjatë tre viteve të fundit.

Tani po punoj për Jezusin dhe po kërkoj ata që mungojnë, - tha Uilintoni. – Kam vendosur të jem si Pali; të ndaj gjithmonë ungjillin dhe të kërkoj fuqinë e Perëndisë për të drejtuar njerëz tek Ai.

Planet e Perëndisë janë të përkryera, - shtoi ai. – dhe ata nuk ndryshojnë.

Kjo histori tregon pak nga jeta në Kolumbi dhe sfidat e misionit atje. Një pjesë e Ofertave të Sabatit të 13të ketë tremujor do të ndihmojnë në hapjen e dy qendrave ndikimi, për të ndihmuar fëmijët, që rrezikohen nga alkooli dhe droga. Këto qendra do të jenë në qytetet e Buenaventura dhe Puerto Tejada. Faleminderit që planifikoni një ofertë bujarë për në 28 Shtator.

**Shënime nga misioni**:

- Vitet 1980 dhe 1990 ishin shumë të dhunshme në Kolumbi. Në disa vende, anëtarët e kishë dhe pastoret u rrëmbyen, torturuan dhe u detyruan të largoheshin nga shtëpitë e tyre.