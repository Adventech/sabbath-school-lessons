---
title:  Historia Misionare nga Indonezia
date:   13/06/2025
---

### Lutja për një qytet pa kishë

_Xheri_

Kur ishte i vogël, Xheri udhëtonte me babanë e tij, nga qyteti në qytet, për të vizituar anëtarët e kishës, në ishullin indonezian të Papuas. Babai i tij, një pastor Adventist i Ditës së Shtatë, ndalonte herë pas here, në periferi të qyteteve që nuk kishin kishë Adventiste.

- O Zot i dashur, - lutej babai. - Të lutem, bekoje këtë qytet duke i dhënë një kishë Adventiste një ditë.

Xheri pa Zotin t’u përgjigjej atyre lutjeve. Në një qytet, një kishë u hap pesë vjet pasi babai i tij filloi të lutej. Në një qytet tjetër, kisha u hap 20 vjet më vonë.

Xheri ndoqi hapat e babait të tij dhe u bë pastor, në Papua. Në një rast, ndërsa vizitonte anëtarët e kishës, rreth Liqenit Sentani, ai u frymëzua kur pa numrin i kishave që ishin hapur në qytetet për të cilat babai i tij kishte lutur, vite më parë. Por pastaj ai pa një qytet, në Liqenin Sentani, pa asnjë kishë Adventiste dhe pa asnjë Adventist. Varka e tij e vogël kaloi pranë qytetit Joboi, gjatë rrugës drejt një qyteti tjetër. Xheri kujtoi zakonin e babait të tij, për t’u lutur për qytetet pa kisha, dhe i kërkoi marinarit të ngadalësohej. Ai donte të lutej për Joboin. Me kokën ulur, ai tha,

- O Zot i dashur, të lutem, beko këtë qytet me një kishë Adventiste një ditë.

Më vonë, ai mori vesh atë që ndodhi më pas.

Dy muaj pas lutjes së Xherit, një banor i njohur i qytetit shkoi në Izrael, për të njohur Tokën e Shenjtë. Burri, i quajtur Thonse, po shihte nga dritarja e hotelit të tij, në Jeruzalem, perëndimin e diellit dhe vuri re aktivitet të pazakontë në rrugë. U dëgjua një sirenë dhe autobusët nxituan drejt stacioneve të tyre. Pastaj gjithçka ra në heshtje.

Thonse pa orën e tij dhe pa se ishte mbrëmja e të premtes. Ai e kuptoi që populli hebre po ndalonte punën për Sabatin. Pastaj ai e kujtoi se punonte me disa Adventistë, në Papua, të cilët gjithashtu ndalonin punën e tyre nga perëndimi i diellit të premten deri në perëndimin e diellit të shtunën, për të mbajtur Sabatin. Ai filloi të pyeste veten: “Kisha Adventiste adhuron në të njëjtën ditë si populli i Izraelit. Pse kisha ime nuk bën kështu? Kisha ime thotë se adhuron Zotin e Izraelit.” Ai vendosi ta gjente përgjigjen kur të kthehej në shtëpi.

Kur u kthye në Papua, ai shkoi në një kishë Adventiste, në një qytet fqinj, dhe mësoi se aty po bëheshin takime evangjelizuese. Pastori i kishës, Xheri, e ftoi Thonsen të merrte pjesë.

Në ato takime, Thonse gjeti përgjigje biblike për të gjitha pyetjet rreth Sabatit. Ai vendosi të mbante Sabatin, ai dhe bashkëshortja u bënë Adventistë të Ditës së Shtatë. Pak pas pagëzimit të tyre, Xheri vizitoi shtëpinë e tyre, në Joboi, dhe ndihmoi në organizimin e një kishe në shtëpie. Ishte një përgjigje për lutjen e tij dhe vazhdim i trashëgimisë së babait të tij.

- Jam shumë mirënjohës për trashëgiminë që babai im më ka lënë, - tha Xheri Xhakobs, i cili tani është pastor i kishës Adventiste në Universitetin Klabat.- Le të vazhdojmë të lutemi që një ditë një ndërtesë kishe të hapet në këtë qytet.

Lutuni për qytetin e Joboit në Papua, Indonezi. Lutuni që ungjilli të arrijë më shumë vende në ishull dhe që të ndërtohen më shumë kisha. Një pjesë e Ofertës së Sabatit të Trembëdhjetë këtë tremujor do të ndihmojë në përhapjen e ungjillit në Papua, përmes ndërtimit të klasave, një ndërtese administrative, një biblioteke dhe një auditori në Kolegjin Adventist Teologjik të Papuas. Kolegji u zhvendos në venddodhjen e tij aktuale, në Nabire, pas përmbytjes që shkatërroi kampusin e vjetër, në një pjesë tjetër të Papuas, në vitin 2019. Aktualisht, studentët mblidhen në klasa që janë të huazuara nga një akademi Adventiste. Faleminderit që planifikoni një ofertë bujarë për Sabatin e Trembëdhjetë, për të mbështetur trajnimin e pastorëve dhe punonjësve të Biblës, në kolegj.

**Fakte të shpejta**

- Luleja kombëtare e Indonezisë është Jasminum sambak, ndërsa kafsha kombëtare është dragoi Komodo.
- Dragojtë Komodo janë më të mëdhenjtë në familjen e hardhucave. Dragoi më i madh i parë ishte 3.13 m i gjatë dhe peshonte 166 kg.
- Dragojtë Komodo janë të kufizuar në disa ishuj të Indonezisë, përfshirë, natyrisht, ishullin e Komodos.
- Tigri i rrezikuar i Sumatrës është vendës i ishullit indonezian të Sumatrës. Tigri i Ballit dhe tigri i Javas tani janë shuar.