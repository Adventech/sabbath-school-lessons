---
title:  Për më tepër studim
date:   13/06/2025
---

Lexoni Ellen G. White, “Mbreti i Parë i Izraelit”, f. 605, 606, tek Patriarkë dhe Profetë.

“Satani do të ngjallë indinjatë kundër pakicës, që refuzon të pranojë zakonet dhe traditat popullore. Burrat me pozitë dhe reputacion do të bashkohen me të paligjshmit dhe të poshtërit për t’u këshilluar kundër popullit të Perëndisë. Pasuria, gjenialiteti, arsimimi do të kombinohen për t'i mbuluar me përbuzje. Sundimtarët, shërbestarët dhe anëtarët e kishës përndjekës do të komplotojnë kundër tyre. Me zë dhe laps, me mburrje, kërcënime dhe tallje, ata do të kërkojnë të rrëzojnë besimin e tyre. Me përfaqësime të rreme dhe thirrje të zemëruara, do të ndezin pasionet e njerëzve. Duke mos pasur argumente 'Kështu thonë Shkrimet' kundër mbrojtësve të Shabatit të Biblës, ata do të përdorin akte shtypëse për t’i gjykuar. Për të siguruar popullaritet dhe patronazh, ligjvënësit do t'i nënshtrohen kërkesës për ligjet e së Dielës. Por ata që i frikësohen Zotit, nuk mund të pranojnë një institucion, që shkel një parim të Dhjetë Urdhërimeve. Në këtë fushë beteje, do të zhvillohet Konflikti i Madh i fundit në polemikën mes së vërtetës dhe gabimit. Dhe ne nuk jemi në dyshim për këtë çështje. Sot, si në ditët e Esterit dhe të Mordekait, Zoti do të shfajësojë të vërtetën e Tij dhe popullin e Tij” — Ellen G. White, Profetët dhe Mbretërit, fq. 605, 606.

**Pyetje për diskutim:**

`Si mendoni, përse Perëndia i lejon njerëzit e Tij të kalojnë nëpër kohë të vështira? Çfarë kuptimi ka ta lejosh këtë?`

`Si e përgatit veten një besimtar për ndonjë vështirësi të mundshme, që mund të vijë me besnikërinë ndaj Krishtit? Ku e gjeni shpresën në mes të rrethanave të vështira?`

`Si mendoni ju, përse ne kemi një prirje të ndalemi në gjërat më të vështira të profecisë dhe t'i lejojmë ato të eklipsojnë tablonë më të madhe që ofron lajme të mira?`

`Një shok vjen tek ju pasi lexon librin e Zbulesës dhe iu thotë se është "i tmerrshëm". Çfarë qasjeje do të përdornit për ta ndihmuar atë të kuptojë më qartë dhe të gjejë paqe në mendje?`

`Dikush thotë: “Unë nuk jam i bindur se Zoti më do. Nëse do ta dinit se çfarë kam bërë, do ta kuptonit pse". Çfarë përgjigje do t’i jepnit? Si ju ndihmon në qasjen tuaj, historia e Ruthit dhe Esterit?`