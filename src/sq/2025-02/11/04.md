---
title:  Boazi, si Shpengimtar
date:   10/06/2025
---

Boazi bie thellësisht në dashuri me Ruthin dhe dëshiron të martohet me të, por ka një pengesë domethënëse: është një i afërm më i afërt, i cili gjithashtu ka një pretendim për gruan dhe tokën. Nëse e konsiderojmë Boazin si një tip të Krishtit, kjo situatë mund të zbulojë një çështje në diskutim te konflikti i madh. Krishti na do, por ka një "të afërm", që gjithashtu ka një pretendim: Satani.

`Çfarë zbulojnë pasazhet e mëposhtme rreth pretendimit të Satanit për njerëzimin? (Jobi 1:6–11; Mateu 4:8, 9; Juda 1:9; Luka 22:31).`

Kur Satani u shfaq në këshillin qiellor, ai i tha Perëndisë se kishte "shkuar andej-këtej në tokë" (Jobi 1:7), dhe, kur Perëndia e pyeti nëse e kishte vënë re Jobin e drejtë, Satani pretendoi se ishte një nga të tijët, duke sugjeruar se zemra e Jobit nuk i përket vërtet Zotit. Kjo do të thotë, ai të ndjek Ty vetëm sepse Ti je i mirë me të. Mos u trego i mirë me të dhe shiko se kush e ka vërtet besnikërinë e Jobit.

Tek Juda, ne shohim një referencë të shkurtër për një histori, që ishte e njohur në Izrael: pasi Moisiu ishte varrosur nga Perëndia (Ligj. Përt. 34:6), ai u ringjall më vonë. Megjithëse nuk jemi të vetëdijshëm për detajet, vetë teksti, i cili thotë se ata debatuan për trupin e Moisiut, nënkupton se Satani kishte një lloj pretendimi mbi të.

“Për herë të parë Krishti ishte gati t'u jepte jetë të vdekurve. Ndërkohë që Princi i jetës dhe ata që ndriçonin iu afruan varrit, Satani u alarmua për epërsinë e tij. Me engjëjt e tij të këqinj ai qëndroi për të kundërshtuar një pushtim të territorit, që ai e pretendonte si të tijin. Ai mburrej se shërbëtori i Perëndisë ishte bërë i burgosuri i tij. Ai deklaroi se as Moisiu nuk ishte në gjendje të mbante ligjin e Perëndisë; se ai kishte marrë për vete lavdinë që i takon Jehovait — i njëjti mëkat, që kishte shkaktuar dëbimin e Satanit nga parajsa — dhe me anë të shkeljes kishte rënë nën sundimin e Satanit” — Ellen G. White, Patriarkë dhe Profetë, fq. 478. Natyrisht, Krishti e hodhi poshtë pretendimin e Satanit dhe Moisiu u ringjall (shih Mat. 17:3).

Tek Ruthi 4:1–12, Boazi udhëton drejt portës së Betlehemit – qytetit ku Krishti hyri në botën tonë si i afërmi ynë i ngushtë. Mblidhen pleqtë dhe në fund këmbehet një sandale (simbol pronësie).

Porta e një fshati është vendi ku vendoseshin çështjet: kjo është një lloj skene gjykimi. Pasqyron skenën e gjykimit të Danielit 7:13, 14, 22, 26, 27. Ne nuk duhet ta humbasim këtë aspekt kritik të gjykimit: gjykimi është në "favor të shenjtorëve", por vetëm sepse Krishti pagoi çmimin për ne, ashtu si Boazi bëri për nusen e tij.