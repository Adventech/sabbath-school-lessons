---
title:  Për një kohë të tillë si kjo
date:   12/06/2025
---

Ka një tendencë fatkeqe midis disa të Krishterëve që të ndalen te gjërat e vështira të profecive biblike. Ne shohim se kohët e vështira janë përpara dhe studimi i profecisë mund të bëhet i bazuar në frikë, duke u fokusuar te vështirësitë, në vend të zgjidhjes së premtuar të historisë. Ndonëse Zoti nuk e mbulon të ardhmen dhe Ai është i sinqertë për ngjarjet që do të ndodhin nga tani deri në fund në konfliktin e madh është e rëndësishme që gjithmonë ta lexoni historinë deri në fund.

Ekziston një model i përgjithshëm në profeci, ku Zoti zbulon të vërtetën për rrëmujën e krijuar nga rebelimi ynë njerëzor dhe Ai na tregon pasojat. Por, atëherë Ai gjithmonë na mban me shpresë. Disa i kanë parë me frikë dhe dridhje parashikimet e një krize përfundimtare - "koha e telasheve të Jakobit". Pa dyshim, momentet e mbylljes nuk do të jenë të lehta për popullin e Perëndisë. Por ashtu si parashikimi i kohëve të vështira është i besueshëm, po ashtu është i besueshëm edhe premtimi i çlirimit.

Te Zbulesa 12, djalli e ndjek nusen e Krishtit me një hakmarrje të urryer, por Perëndia ndërhyn për ta shpëtuar. Historia e Esterit ka gjithashtu një mbretëreshë të bukur, e cila luan një rol qendror në dramë dhe Perëndia e përdor atë fuqimisht për të shpëtuar popullin e Tij.

`Lexoni Ester 4:13, 14; Ester 5:1–3; dhe Ester 9:20–28. Çfarë mësimesh mund të nxjerrim nga këto fragmente në lidhje me gjendjen tonë të vështirë në momentet e fundit të historisë së tokës?`

Perëndia ngriti kishën e Tij të mbetur për një moment specifik në histori. Teksa 1260 ditët e Epokës së Errët po mbaronin, Zoti e nxori nusen e Tij nga streha (krahasoni me Zbul. 12:14), për të përcjellë mesazhin e Tij të fundit të mëshirës për botën: mesazhet e tre engjëjve. Ne jemi këtu "për një kohë të tillë" (Ester 4:14).

Esteri zbuloi se nuk ishte e vetme për t'u përballur me persekutimin që po i bëhej popullit të saj nga Hamani: ajo gjeti hir nga mbreti dhe populli i saj u çlirua përfundimisht. As ne nuk jemi të vetëm teksa hyjmë në momentet e fundit të historisë së tokës — Mbreti është në anën tonë dhe populli i Perëndisë do të çlirohet gjithashtu.

`Gjërat shkuan mirë, të paktën në këtë histori për popullin e Perëndisë. Megjithatë nuk ndodh gjithmonë kështu, apo jo? Atëherë, pse duhet të kemi gjithmonë një pikëpamje afatgjatë ndaj gjërave në mënyrë që të ruajmë shpresën që kemi në Krishtin?`