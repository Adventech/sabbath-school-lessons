---
title:  Kuptimi i Flijimit
date:   03/05/2025
---

### Lexoni për studimin e kësaj jave

Isa. 1:2–15, Heb. 10:3–10, Eks. 12:1–11, 1 Kor. 5:7, Hag. 2:7–9, Isa. 6:1–5, Zbul. 4:7–11.

> <p>Vargu Përmendësh</p>
> “Dhe këndonin një këngë të re, duke thënë: ‘Ti je i denjë ta marrësh librin dhe të hapësh vulat e tij, sepse ti u there, dhe me gjakun tënd na bleve tek Perëndia nga çdo fis, gjuhë, popull dhe komb’”(Zbulesa 5:9).

Kur Jezusi erdhi drejt tij, Gjon Pagëzori tha: “ ‘Ja! Qengji i Perëndisë që heq mëkatin e botës!” (Gjoni 1:29). Kjo ishte një referencë e pagabueshme për idenë e flijimit të kafshëve, e cila tregonte vdekjen zëvendësuese të Krishtit për gjithë njerëzimit.

Në Bibël, nuk mund të anashkalojmë temën e flijimit të kafshëve; ajo dallon qartë nëpër faqet e saj dhe luan një rol qendror në skenën madhështore te Zbulesa, ku Gjoni shoqërohet në dhomën e fronit të Perëndisë (Zbulesa 4 dhe 5). Fakti që Jezusi shfaqet në këtë skenë kryesore, ku duket si një qengj i therur (Zbul. 5:6), është një pikë e rëndësishme për të kuptuar të gjithë episodin profetik.

Këtë javë do të shikojmë disa nga temat e flijimit që na ndihmojnë të kuptojmë Jezusin, Qengjin e vrarë, protagonistin e qartë të skenës së dhomës së fronit. Ai pranohet si i denjë, aty ku askush tjetër nuk mundet dhe denjësia e Tij unike flet shumë për atë që Zoti po bënte nëpërmjet sistemit të flijimit. Ai e zbulon Atë si një Zot me dashuri të pafund, i cili bëri sakrificën përfundimtare, një akt për të cilin ne dhe inteligjencat e tjera në univers do të mrekullohemi përjetësisht.

_*Studioni mësimin e kësaj jave për t'u përgatitur për Sabatin e 10 Majit._