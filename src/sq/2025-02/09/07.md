---
title:  Për më tepër studim
date:   30/05/2025
---

Lexoni Psalmin 133, Veprat e Apostujve 1:4–9 dhe Zbulesa 5:4–7.

“Gjatë epokës patriarkale ndikimi i Frymës së Shenjtë ishte shfaqur shpesh në mënyrë të theksuar, por kurrë në plotësinë e tij. Tani, në bindje ndaj fjalës së Shpëtimtarit, dishepujt bënë lutjet e tyre për këtë dhuratë dhe nga qielli Krishti dërgoi ndërmjetësuesin e Tij. Ai dha dhuratën e Shpirtit, që ta derdhte mbi popullin e Tij” — Ellen G. White, Veprat e Apostujve, fq. 37.

Dishepujt u udhëzuan të jepnin dëshmi për Krishtin “deri në fund të dheut”” (Veprat 1:8, NKJV), një vepër që do të lajmëronte kthimin e Krishtit (Mat. 24:14). Ne duhet të vazhdojmë atë që ata kishin filluar.

Kur Krishti na tha ta çonim ungjillin në botë, Ai nuk na la të vetëm të kuptojmë se si mund të ndodhte. Puna drejtohet nga shenjtërorja e qiellit. Puna jonë është e lidhur ngushtë me Krishtin: Ai na udhëheq dhe na fuqizon. Kjo është puna e Tij, jo e jona: na kërkohet të ndjekim drejtimin e Tij. Do të vini re se kështu funksionoi edhe me Izraelin: Zoti u kërkoi atyre të ndiqnin udhëzimet e Tij dhe më pas Ai bëri të pamundurën të mundur. Fryma është tashmë në punë në zemrat e fqinjëve tanë; na kërkohet të jemi aty kur të vijë momenti i vendimit, në mënyrë që t'i ftojmë ata të bashkohen me popullin e Perëndisë teksa qëndrojnë me Qengjin në Sion. Nuk kemi pse të shpikim mjete dhe metoda të reja, sepse asnjëherë nuk kemi qenë në krye të punës.

**Pyetje për diskutim:**

`Ka shumë njerëz që nuk janë fituar ende, edhe pse mesazhet e tre engjëjve kanë shkuar në të gjithë botën. Në klasë, diskutoni se si ne si kishë mund ta përmbushim më mirë detyrën që Krishti po na jep për të përmbushur. Si mund të mësojmë të mos dëshpërohemi kur ende ka kaq shumë njerëz, që nuk kanë dëgjuar për këto të vërteta për ditët e fundit?`

`Te Zbulesa 5, Gjoni dëshmon se rrotulla e vulosur i jepet Qengjit, sepse Ai është i denjë. Kur hapen vulat në rrotull te Zbulesa 6, ne shohim historinë e kishës së Dhiatës së Re të parashikuar qartë deri në fund të kohës. Nga ky përshkrim, çfarë mësimesh mund të mësojmë rreth mënyrës se si Perëndia synon ta përfundojë veprën e nisur?`

`Cilat janë ngjarjet e tanishme që shohim në botë dhe që mund të çojnë lehtësisht tek ajo që dimë se do të vijë te Zbulesa 13 dhe 14? Cilat pengesa ngelen?`