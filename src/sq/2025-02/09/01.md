---
title:  "Tek Psalmet: Pjesa 2"
date:   24/05/2025
---

### Lexoni për studimin e kësaj jave

Psalmi 46, Jeremia 4:23–26, Psalmi 47:1–4, 1 Selanikasve 4:13–17, Psalmi 75, Zbulesa 14:6–12.

> <p>Vargu Përmendësh</p>
> "Popujt do të të kremtojnë, o Perëndi, të gjithë popujt do të të kremtojnë. Kombet do të gëzohen dhe do të ngazëllojnë, sepse Ti do t’i gjykosh drejt popujt dhe do t’i udhëheqësh kombet mbi tokë. Selah” (Psalmi 67:3, 4).

Kur mendojmë për ngjarjet përfundimtare, priremi të përqendrohemi te kafshët dhe fuqitë e Zbulesës. Dhe, sigurisht, ato luajnë një rol të madh dhe, gjithashtu të rëndësishëm. Përndryshe, Zoti nuk do t'i kishte përmendur në Bibël që ne t'i kuptonim (shih Zbul. 1:3).

Sidoqoftë, profecia merret gjithashtu me çështje kyçe që lidhen me mëkatin dhe vuajtjen, gjykimin, betejën midis së mirës dhe së keqes, natyrën e drejtësisë dhe padrejtësisë, persekutimin dhe më shumë.

Psalmet gjithashtu trajtojnë këto çështje në thellësi të madhe, duke eksploruar pothuajse çdo emocion të mundshëm njerëzor — që nga dëshpërimi i errët deri te gëzimi i pamasë. Shohim Izraelin duke u përgatitur për betejë kundër forcave të errësirës. Lexojmë për individë, që kanë vështirësi të kuptojnë pyetjen se, përse Zoti nuk i jep fund të keqes menjëherë, një pyetje që padyshim të gjithë e kemi bërë. Drejtohemi drejt shenjtërores për përgjigje dhe gjithashtu thirrjeve të përsëritura për statusin e Zotit si Krijues. A nuk janë këto çështje dhe pyetje me të cilat ne, në kontekstin tonë sot, kemi vështirësi t’i kuptojmë gjithashtu?

Sigurisht, kjo është arsyeja pse ne do të vazhdojmë të zbërthejmë Psalmet në mënyrë që të mësojmë më shumë rreth këtyre të vërtetave thelbësore.

_*Studioni mësimin e kësaj jave për t'u përgatitur për Sabatin e 31 Majit._