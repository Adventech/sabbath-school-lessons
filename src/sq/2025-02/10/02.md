---
title:  Zemërimi i Qengjit
date:   01/06/2025
---

`Lexoni Zbulesa 6:12–17. Konsiderojini detajet e përgjigjes së këtyre njerëzve para shfaqjes së papritur të ngjarjeve të ditëve të fundit. Çfarë vini re në reagimin e tyre?`

Është interesante të theksohet se të humburit nuk po bërtasin, "Çfarë është kjo"? ose "Kush qëndron pas kësaj"? Ata duken se e dinë se çfarë po ndodh. Ata i referohen Jezusit si "Qengji", gjë që presupozon të dish diçka për historinë e Krishtit. Gjithashtu duken të vetëdijshëm se "dita e madhe e zemërimit të Tij ka ardhur" dhe, se janë kapur në një pozicion të pashpresë: "Kush mund të qëndrojë"?

Përpara fundit, ungjilli i jepet çdo kombi në tokë (Mat. 24:14), dhe mesazhet e tre engjëjve shpërndahen në të gjithë planetin. E, megjithatë do të ketë njerëz që do të kapen në befasi - jo për mungesë informacioni, por për shkak të refuzimit të tyre për të besuar dhe për t'u bindur. Kjo do të jetë arsyeja pse njerëz të tillë do të humbasin ditët e fundit.

`Lexoni Mateu 24:36–44. Çfarë mësimesh na thotë Jezusi që duhet të nxjerrim nga historia e Noeut?`

Jezusi përmend historinë e Përmbytjes për të na paralajmëruar se ardhja e Tij e dytë do të jetë një surprizë për shumë njerëz. Ashtu si në Ardhjen e Dytë, Përmbytja nuk erdhi si befasi për botën për shkak të mungesës së informacionit. Noeu i predikoi për 120 vjet një bote që refuzoi ta besonte. Atyre u tha se çfarë do të ndodhte. Ata thjesht nuk e besuan.

Ndërkohë, shumë njerëz i thonë vetes se kalimi i një kohe të gjatë do të thotë se profecitë janë të rreme. Duke përdorur historinë e Përmbytjes si kontekst, Pjetri shkruan “se tallësit do të vijnë në ditët e fundit, duke ecur sipas epsheve të tyre dhe, duke thënë: ‘Ku është premtimi i ardhjes së Tij? Sepse që kur etërit ranë në gjumë, të gjitha gjërat vazhdojnë ashtu siç ishin që nga fillimi i krijimit" (2 Pjet. 3:3, 4). Me kalimin e çdo viti, kjo ndjenjë vetëm sa do të rritet.

`Në përvojën e secilit person, ardhja e dytë e Jezusit (ose në disa raste, ardhja e tretë) nuk është veçse një moment pas vdekjes, dhe ne të gjithë e dimë se sa shpejt kalon jeta. Si mund të na ndihmojë kjo perspektivë të përballemi me "vonesën"?`