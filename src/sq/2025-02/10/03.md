---
title:  Ungjillizimi i Noeut
date:   02/06/2025
---

Pjetri na kujton se shumë do të jenë të papërgatitur për kthimin e Krishtit, sepse ata "harrojnë me dashje" (2 Pjet. 3:5, NKJV) se çfarë ndodhi gjatë përmbytjes. Sot, edhe pse bota ka një kujtesë kolektive të një përmbytjeje të madhe (një numër befasues i kulturave globale tregojnë historinë e një përmbytjeje shkatërruese, nga Grekët e lashtë deri tek Majat), historia e Noeut është sot, ndoshta një nga historitë më të përqeshura të Biblës. Siç parashikohej, bota me dashje po e lë mënjanë historinë si një mit, pavarësisht se sa qartë është përshkruar në Dhiatën e Vjetër dhe sa herë është referuar në Dhiatën e Re.

`Jezusi tha se situata botërore do t'i ngjante “ditëve të Noeut” tek Mateu 24:37-39. Krahasoni këtë fragment me Zanafilla 6:1–8. Cilat ishin kushtet morale që çuan në Përmbytje? Çfarë paralelizmi ekziston midis dy kohërave?`

Ka një mësim tjetër të rëndësishëm për popullin e mbetur të Perëndisë në ditët e fundit, që del nga një studim i kujdesshëm. Hebrenjve 11:7 na thotë se Noeu "përgatiti një arkë për shpëtimin e familjes së tij, me anë të së cilës dënoi botën dhe u bë trashëgimtar i drejtësisë që është sipas besimit" (NKJV).

Imagjinoni të predikoni për më shumë se një shekull, pa pasur asgjë për të mbështetur këtë përveç familjes tuaj në arkë. Nëse Noeu do të kishte qenë një ungjilltar modern, ne mund të tundoheshim ta injoronim si një dështim: dekada predikimi dhe dukej se nuk kishte asnjë rezultat.

Për fat të mirë, për momentin, në shumë pjesë të botës ka një reagim ndaj mesazheve të tre engjëjve. Përhapja e ungjillit – predikimi i mesazhit tonë unik të mbetjes – po rezulton tepër efektiv në shumë vende dhe shumë po e njohin Zotin. Nuk kemi arritur ende në pikën ku s’ka asnjë rezultat, megjithëse na është thënë se po vjen momenti kur “pritja do të mbarojë dhe dera e mëshirës do të mbyllet. Kështu, në një fjali të shkurtër: 'Ato që ishin gati hynë me të në martesë dhe dera u mbyll', ne po shkojmë drejt shërbimit të fundit të Shpëtimtarit, deri në kohën kur puna e madhe për shpëtimin e njeriut do të përfundojë "—Ellen G. White, Konflikti i Madh, fq. 428.

Deri atëherë, ne kemi një punë për të bërë si kishë.

`Si mund të mësojmë të mos shkurajohemi nëse përpjekjet tona personale ungjillizuese nuk duket se po japin fryt për momentin? Pse duhet të vazhdojmë përpjekjet tona? (Shihni Gjoni 4:37).`