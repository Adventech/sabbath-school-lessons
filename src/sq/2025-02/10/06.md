---
title:  Gjykimi i Para-ardhjes
date:   05/06/2025
---

Përshkrimi i gjykimit, që gjendet tek Danieli 7 na jep një vështrim të shkurtër pas velit – një mundësi mbresëlënëse për të parë se si Perëndia po e zgjidh problemin e mëkatit, ndërkohë që ende shpengon ata, që dëshirojnë të jetojnë në një marrëdhënie besëlidhjeje me Të.

`Lexoni përshkrimin e gjykimit hetues të dhënë tek Danieli 7:9, 10, 13, 14, 22, 26 dhe 27. Cili është fokusi kryesor në gjykim? Cili është vendimi i dhënë në përfundim të procesit? Çfarë na thotë kjo për planin e shpëtimit?`

Nuk ka dyshim se raca njerëzore gjykohet nga Zoti. Predikuesi 12:14 na siguron se, "Perëndia do të gjykojë çdo vepër" (NKJV), dhe Pali na kujton se ne nuk kemi nevojë të gjykojmë njëri-tjetrin, sepse "ne të gjithë do të qëndrojmë përpara fronit të gjykimit të Krishtit" (Rom. 14:10). Perëndia, sigurisht, nuk ka nevojë për shënime për të ditur se kush është i shpëtuar apo i humbur, por engjëjt – të cilët kanë ekzaminuar planin e shpëtimit gjatë gjithë kohës (1 Pjet. 1:12)- natyrshëm do të kishin pyetje. Ata ishin dëshmitarë të rebelimit të Satanit dhe panë një të tretën e engjëjve të qiellit të dëbuar nga parajsa (Zbul. 12:4)- dhe tani Zoti po na sjell ne në praninë e Tij. Zoti hap librat dhe lejon shenjtorët të shohin gjithçka.

Historia e lutjes së Abrahamit për Sodomën dhe Gomorrën - një lloj gjykimi - na ofron një pasqyrë të rëndësishme për gjykimin. Mëkatet e Sodomës padyshim po hetoheshin; Zoti përmend se ligësia e qytetit i kishte dhënë atij një reputacion të tillë që klithma kundër tij ishte e madhe (Zan. 18:20). Por nuk ishin vetëm Sodoma dhe Gomorra që u hetuan përpara shkatërrimit të tyre. Perëndia ia hapi gjithashtu derën Abrahamit për të studiuar, nëse Zoti po vepronte me drejtësi në vendimin e Tij për të shkatërruar të ligjtë.

Ndërkohë, kush shfaqet në mes të gjykimit qiellor, tek Danieli 7, veç "Biri i njeriut", Jezusi (Dan. 7:13, shihni gjithashtu Mat. 20:28), pamja e të cilit është arsyeja e vetme pse ky gjykim "është bërë në favor të shenjtorëve të Shumë të Lartit" (Dan. 7:22, NKJV). Vetëm drejtësia e tij e përsosur e mbron popullin e Tij gjatë gjykimit.

`Imagjinoni të qëndroni në gjykim me të gjitha sekretet tuaja të ekspozuara përpara Perëndisë tonë të shenjtë. Cila do të ishte shpresa juaj e vetme në atë kohë gjykimi? (Shihni mësimin e të Premtes).`