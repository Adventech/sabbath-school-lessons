---
title:  Për më tepër studim
date:   06/06/2025
---

Lexoni Ellen G. White, “Përmbytja”, f. 101, 102, te Patriarkë dhe Profetë.

“Kryeprifti nuk mund të mbrojë veten ose popullin e tij nga akuzat e Satanit. Ai nuk pretendon se Izraeli nuk ka faj. Me rroba të ndyra, që simbolizojnë mëkatet e njerëzve, të cilat ai i mban si përfaqësues i tyre, ai qëndron përpara Engjëllit, duke rrëfyer fajin e tyre, megjithatë, duke treguar pendimin dhe përulësinë e tyre dhe, duke u mbështetur në mëshirën e një Shëlbyesi që fal mëkatin. Me besim ai pretendon premtimet e Perëndisë. . . .

“Akuzat e Satanit kundër atyre, që kërkojnë Zotin nuk nxiten nga pakënaqësia për mëkatet e tyre. Ai gëzohet me karakteret e tyre të meta; sepse ai e di se vetëm nëpërmjet shkeljes së ligjit të Perëndisë nga ana e tyre, ai mund të ketë pushtet mbi ta. Akuzat e tij lindin vetëm nga armiqësia e tij ndaj Krishtit. Nëpërmjet planit të shpëtimit, Jezusi po thyen vargonjtë e Satanit mbi familjen njerëzore dhe po shpëton shpirtrat nga fuqia e tij. . . .

“Njeriu me forcat e tij nuk mund t’i përballojë akuzat e armikut. Me rroba të njollosura nga mëkati, duke rrëfyer fajin e tij, ai qëndron përpara Perëndisë. Por Jezusi, Avokati ynë, paraqet një lutje të efektshme në emër të të gjithë atyre që, me pendim dhe besim i kanë besuar shpirtin e tyre. Ai mbron kauzën e tyre dhe me argumentet e fuqishme të Kalvarit, mposht akuzuesin e tyre. Bindja e Tij e përsosur ndaj ligjit të Perëndisë i ka dhënë të gjithë fuqinë në qiell e në tokë dhe Ai kërkon nga Ati i Tij mëshirë dhe pajtim për njeriun fajtor” — Ellen G. White, Profetët dhe Mbretërit, fq 583–586.

**Pyetje për diskutim:**

`Jezusi u tha dishepujve të Tij se ata ishin në botë, por jo nga bota(Shihni Gjoni 15:19, Gjoni 17:14–16). Si e balancojmë përgjegjësinë tonë për të fituar botën me nevojën për ta mbajtur veten "të panjollë nga bota"? (Jakobi 1:27).`

`Çfarë na mëson shërbesa publike e Noeut përpara Përmbytjes për mënyrën se si funksionon konflikti i madh? Si luajmë të njëjtin rol sot?`

`Para se të gllabërojë të ligjtë me zjarr nga qielli (siç bëri me Sodomën), Zoti i ringjall ata nga të vdekurit dhe e lejon Satanin të punojë me ta për një kohë të shkurtër (Zbul. 20:7–9). Pse mendoni se ky do të ishte një hap i fundit i domosdoshëm përpara se Perëndia të vendosë gjithçka në rregull?`

`Teksa merrni parasysh historitë që studiuam këtë javë, çfarë paralajmërimesh gjeni për jetën tuaj? Çfarë ju mësojnë këto histori për shpresën tuaj tek Krishti?`