---
title:  Për Ne Që Jemi Në Mbarim të Epokës
date:   31/05/2025
---

### Lexoni për studimin e kësaj jave

Zbul. 6:12–17; Mat. 24:36–44; Zan. 6:1–8; 2 Pjet. 2:4–11; Zan. 18:17–32; Dan. 7:9, 10.

> <p>Vargu Përmendësh</p>
> “Dhe të gjitha këto gjëra u ndodhën atyre si shembull, dhe janë shkruar për paralajmërimin tonë, për ne që jemi në mbarim të epokës. Prandaj ai që mendon se qëndron më këmbë, le të shohë se mos bjerë” (1 Korintasve 10:11, 12).

Bibla është plot me histori për popullin e Perëndisë, që tregojnë për ngjarjet e ardhshme dhe që mbajnë çelësat për të na ndihmuar të kuptojmë "të vërtetën e tanishme". Në fakt, disa nga këto tregime parashikojnë ngjarjet e ditëve të fundit me detaje befasuese, duke na dhënë një bazë më të gjerë për të kuptuar qartë profecitë e Danielit dhe të Zbulesës.

Pa cënuar lirinë e ndërgjegjes së një individi, Perëndia mund të drejtojë në mënyrë të përsosur ngjarjet që do të ndodhin në ditët e fundit; ngjarje që Ai ua zbuloi profetëve. Disa nga këto histori të rëndësishme janë të qarta, sepse Dhiata e Re u referohet atyre në mënyrë specifike për të përshkruar ngjarjet e ditëve të fundit: Sodoma dhe Gomorra, Përmbytja, etj. Të tjerat kërkojnë një shtjellim më të kujdesshëm në mënyrë që të nxjerrim të vërtetat që na janë dhënë në Fjalën e Perëndisë.

Gjatë dy javëve të ardhshme, ne do të studiojmë një sërë historish kyçe për të parë se çfarë mund të na thonë për ngjarje të tilla si Ardhja e Dytë, gjykimi hetues, kriza përfundimtare dhe më shumë. Përmes gjithë kësaj, ne shohim Krishtin në qendër, sepse Ai duhet të jetë themeli dhe qëllimi përfundimtar i të gjitha përpjekjeve tona profetike.

_*Studioni mësimin e kësaj jave për t'u përgatitur për Sabatin e 7 Qershorit._