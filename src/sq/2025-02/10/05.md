---
title:  Gjykatësi i gjithë tokës
date:   04/06/2025
---

Pak para shkatërrimit të Sodomës ka një histori kurioze, që ndodh në fushat e Mamres. Zoti i shfaqet Abrahamit, i shoqëruar nga dy engjëj. Kur Abrahami i sheh, ai i fton vizitorët qiellorë në një vakt, dhe, pikërisht në këtë pikë Perëndia premton se Abrahami dhe Sara do të kenë një djalë që do t'i çonte tek Mesia. Jezusi, në të vërtetë, vinte nga linja e Abrahamit (krahasoni me Gal. 3:16). Pastaj historia befas kthehet në çështjen e qyteteve të liga të fushës.

`Lexoni Zanafilla 18:17–32. Çfarë mësojmë nga këto vargje rreth karakterit të Perëndisë dhe mënyrës se si Ai në fund planifikon të merret me të keqen në planetin tonë?`

Zoti nuk na e ka borxh një shpjegim, por Ai zgjedh të mos i fshehë motivet dhe planet e Tij nga njerëzit. “Sigurisht që Zoti nuk bën asgjë, - na thotë profeti Amos, - "pa ua zbuluar sekretin e Tij shërbëtorëve të Tij, profetëve" (Amosi 3:7, NKJV).

Përpara se Perëndia të shkatërrojë Sodomën dhe Gomorrën, Ai deklaron se e vetmja gjë që duhet bërë është t’i tregojë Abrahamit për atë që do të ndodhë, për atë që së shpejti do të jetë dëshmitar.

Zoti qëndron me Abrahamin teksa dy engjëjt shkojnë në qytetin e lig për t’iu bërë thirrje atyre që do t'i kushtojnë vëmendje paralajmërimit të tyre. Askush nuk mund të mos mendojë për engjëjt profetikë, që kryejnë të njëjtën detyrë në ditët e fundit, duke thirrur ata nga populli i Perëndisë, që jetojnë në Babiloni, të dalin prej saj (Zbul. 14:6–12, Zbul. 18:1–4). Ndërsa paralajmërimi i fundit po lëshohet, Perëndia diskuton me Abrahamin se çfarë do të ndodhë dhe Ai me dëshirë ia nënshtron Veten pyetjeve të patriarkut.

"Larg qoftë të bësh një gjë të tillë, të vrasësh të drejtin me të ligun", thotë Abrahami.

“A nuk do të veprojë me drejtësi Gjykatësi i gjithë tokës?” (Zan. 18:25, NKJV). Abrahami jo vetëm që po shqyrton rastin e Sodomës, por është edhe duke shqyrtuar karakterin e Zotit. Po kështu, para se të vijë fundi, Zoti i hap librat e qiellit (Zbul. 20:4, 11–15) dhe na lejon të hetojmë provat para se Ai në fund të dërgojë zjarrin mbi tokë. Kjo do të thotë se, ne do të kemi një mijë vjet për të marrë përgjigje ndaj pyetjeve të shumta që, për momentin mbeten pa përgjigje.

`Përpara se Zoti të sjellë gjykimin përfundimtar mbi të humburit, Ai na jep një mijë vjet për të kuptuar se çfarë do të ndodhë me dikë dhe pse. Çfarë na thotë kjo për karakterin e Tij se sa i hapur është për t'u shqyrtuar nga qeniet e krijuara – qenie plotësisht të varura prej Tij për ekzistencë – dhe që nuk kanë të drejtë në vetvete t’i dinë këto gjëra?`