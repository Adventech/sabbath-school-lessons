---
title:  Për më tepër studim
date:   04/04/2025
---

Lexoni Ellen G. White, “Një Reformues Amerikan”, f. 319–324, te Konflikti i Madh.

“Predikuesit dhe njerëzit deklaruan se profecitë e Danielit dhe të Zbulesës ishin mistere të pakuptueshme. Por Krishti i udhëzoi dishepujt e Tij te fjalët e profetit Daniel në lidhje me ngjarjet që do të ndodhnin në kohën e tyre dhe tha: "Kush lexon, le të kuptojë’ Mateu 24:15. Dhe pohimi se Zbulesa është një mister, që nuk duhet kuptuar, bie në kundërshtim me vetë titullin e librit: 'Zbulesa e Jezus Krishtit, që Perëndia ia dha Atij, për t'u treguar shërbëtorëve të Tij gjërat që duhet të ndodhin së shpejti. . . . . I bekuar është ai që lexon, dhe ata që dëgjojnë fjalët e kësaj profecie dhe që mbajnë ato gjëra që janë shkruar në të: sepse koha është afër” Zbulesa 1:1–3. . . .

“Duke patur parasysh dëshminë e Frymëzimit, si guxojnë njerëzit të thonë se Zbulesa është një mister përtej të kuptuarit njerëzor? Është një mister i zbuluar, një libër i hapur. Studimi i Zbulesës e drejton mendjen te profecitë e Danielit dhe të dyja paraqesin udhëzimin më të rëndësishëm, që u është dhënë njerëzve nga Perëndia, në lidhje me ngjarjet që do të ndodhin në fund të historisë së kësaj bote.

“Gjonit iu hapën skena me interes të thellë dhe emocionues për përvojën e kishës. Ai pa pozitën, rreziqet, konfliktet dhe çlirimin përfundimtar të popullit të Perëndisë. Ai shkruan mesazhet përmbyllëse që do të pjekin të korrat e tokës, si duaj për bagëtinë qiellore ose si pedera për zjarret e shkatërrimit. Atij iu zbuluan tema me rëndësi të madhe, veçanërisht për kishën e fundit, që ata që duhet të ktheheshin nga gabimi drejt së vërtetës, të mund të udhëzoheshin në lidhje me rreziqet dhe konfliktet që gjendeshin përpara tyre. Askush nuk duhet të jetë në errësirë në lidhje me atë që po vjen mbi tokë»—Ellen G. White, Konflikti i Madh, fq. 341, 342.

**Pyetje për diskutim:**

`Cilat janë mënyrat në të cilat studimi i profecisë mund ta rrisë shumë besimin tuaj? Cilat profeci – disa të shkruara mijëra vjet më parë për ngjarje që do të ndodhnin qindra, nëse jo mijëra vjet më vonë – kanë ndihmuar në rritjen e besimit tuaj tek Bibla dhe, më e rëndësishmja, tek Perëndia që e frymëzoi atë? Për shembull, si na jep Danieli 2 arsye të fuqishme dhe logjike për të besuar, jo vetëm se Perëndia ekziston, por se Ai e di të ardhmen?`

`Cilat janë mënyrat më të mira për të mbrojtur veten nga përpjekjet e shumta të egra dhe spekulative për të interpretuar profecitë, ndonjëherë edhe nga ato brenda kishës sonë? Pse duhet të jemi të kujdesshëm që të “provojmë të gjitha gjërat; mbaj fort atë që është e mirë” (1 Sel. 5:21)?`