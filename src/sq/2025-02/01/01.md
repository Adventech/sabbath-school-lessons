---
title:  Disa Parime të Profecisë
date:   29/03/2025
---

### Lexoni për studimin e kësaj jave

Jer. 29:23, 24; Ps. 139:1–6; Dan. 12:4; Zb. 22:10; 2 Tim. 3:15–17; Kan. 4:12.

> <p>Vargu Përmendësh</p>
> “Por kush lavdërohet të lavdërohet me këtë: të ketë gjykim dhe të më njohë mua, që jam Zoti, që bëj mirësinë, ushtroj të drejtën dhe drejtësinë mbi tokë; sepse kënaqem me këto gjëra", thotë Zoti” (Jeremia 9:24).

Ashtu si me shumicën e gjithçkaje tjetër te Shkrimet, të Krishterët nuk pajtohen rreth profecive, gjë që shpesh i bind të tjerët se studimi i profecive biblike janë humbje kohe. Në fund të fundit, nëse të Krishterët debatojnë për çdo pikë dhe titull profetik, çfarë dobie kanë? Fatkeqësisht, shumë besimtarë gjithashtu fillojnë të mendojnë se disa libra të Biblës, si Zbulesa, janë thjesht të pakuptueshëm. Në vend që t'i lexojnë, ata i shmangin, ndonjëherë të inkurajuar nga ndonjë pastor me qëllim të mirë, i cili mendon se studimi i profecisë shkakton më shumë probleme sesa zgjidh.

Nuk ka qenë gjithmonë kështu. Për tetëmbëdhjetë shekujt e parë të historisë së Krishterë, shumica e të Krishterëve ishin shumë të kënaqur me profecitë biblike dhe kishte një nivel të habitshëm dakortësimi në lidhje me atë se cilat ishin mesazhet kryesore të profecive. Kështu donte Perëndia që të ishte: “Tani vëllezër, ju bëj thirrje në emër të Zotit tonë Jezus Krisht të flisni që të gjithë të njëjtën gjë dhe të mos keni ndasi midis jush, por të jeni plotësisht të bashkuar, duke pasur një mendje dhe një vullnet” (1 Kor. 1:10).

Këtë javë, ne do të shqyrtojmë disa parime, që japin një kuptim të qëndrueshëm dhe të besueshëm të profecisë.

_*Studioni mësimin e kësaj jave për t'u përgatitur për Sabatin e 5 Prillit._