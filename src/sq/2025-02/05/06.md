---
title:  Profetizoni Sërish
date:   01/05/2025
---

Kisha e mbetur lindi në Botën e Re, pikërisht aty ku ata që kërkonin lirinë fetare kishin ikur gjatë shekujve të shtatëmbëdhjetë dhe të tetëmbëdhjetë. Duke pasur parasysh pengesat e gjata fetare dhe politike që ekzistonin gjetkë, është e dyshimtë që nisja e kësaj lëvizjeje do të kishte qenë po aq e shpejtë apo e fuqishme në ndonjë vend tjetër, sa ishte në tokën e re që u bënë Shtetet e Bashkuara.

`Lexoni Zbulesa 10:1–11, që përshkruan lindjen e lëvizjes. Kërkoni për disa nga elementët që kemi studiuar, të tilla si “kombet”, toka dhe deti. Çfarë njohurish të mundshme mund të gjeni në këtë tregim, duke bërë kujdesin e duhur, në mënyrë që të mos dilni nga konteksti?`

Engjëlli thërret me zë të lartë, njëlloj si tre engjëjt e Zbulesës 14 dhe engjëlli i Zbulesës 18. Ky është një moment urgjent në histori, kur vepra e kishës së mbetur themelohet për hir të "shumë popujve, kombeve, gjuhëve dhe mbretërve"" (Zbul. 10:11).

Engjëlli mban një “libër të vogël” — ndoshta librin e Danielit (shih Dan. 12:4)— i cili hapet për herë të parë pas shumë brezave. Ai ka një këmbë në det dhe një tjetër në tokë. Kjo mund të ketë lidhje me idenë se mesazhi mbulon globin, si Botën e Vjetër ashtu edhe atë të Re. Mund të jetë gjithashtu një referencë për idenë se ky mesazh është për të gjithë kombet: ata që jetojnë në tokë dhe ata që jetojnë në det, "Johebrenjtë".

Bota, më në fund, do të ndriçohet me lavdinë e Perëndisë dhe mesazhet përfundimtare të Zbulesës 14 dërgohen tek të gjithë. Ashtu si me Izraelin, mandati ynë si kishë është të predikojmë ungjillin ""në gjithë botën si dëshmi për të gjithë kombet dhe atëherë do të vijë fundi"" (Mat. 24:14).

Zoti po e shtyn historinë njerëzore drejt përfundimit madhështor: fundi i perandorive njerëzore dhe kurorëzimi i përhershëm i Krishtit. Lexoni Danielin 2:34, 35, 44, 45. Bibla e bën të qartë, pa pikë dyshimi, se të gjitha këto mbretëri të kësaj bote do të çrrënjosen, pa lënë asnjë gjurmë prej tyre dhe trashëgimisë së tyre të shëmtuara, dhe do të zëvendësohen nga mbretëria e përjetshmja e Perëndisë. Mbretëri, ku mëkati, vuajtja, sëmundja, e keqja dhe vdekja nuk do të dalin më kurrë.

`Shikoni sa saktë parashikojnë profecitë e Danielit 2 dhe 7 ngritjen dhe rënien e të gjitha këtyre perandorive botërore. Përse kjo saktësi, e mahnitshme kur mendoni kohën kur u shkrua Danieli, duhet të na ndihmojë t'i besojmë Atij në premtimin e mbretërisë së fundit dhe të përjetshme — të Perëndisë?`