---
title:  Për më tepër studim
date:   02/05/2025
---

Lexoni Ellen G. White, “Kulla e Babelit”, f. 117–124, në Patriarkë dhe Profetë.

“Pashë një qiell të ri dhe një tokë të re, sepse qielli i parë dhe toka e parë kishin shkuar” Zbulesa 21:1. Zjarri që konsumon të pabesët pastron tokën. Çdo gjurmë e mallkimit është fshirë. Asnjë ferr, që përjetësisht digjet nuk do të shfaqë përpara të shpenguarve pasojat e frikshme të mëkatit.

Mbetet vetëm një kujtesë: Shpengimtari ynë do të mbajë gjithmonë shenjat e kryqëzimit të Tij. Mbi kokën e Tij të plagosur, në anën e Tij, duart dhe këmbët e Tij, janë të vetmet gjurmë të ngelura nga puna mizore e mëkatit. Profeti thotë, duke parë Krishtin në lavdinë e Tij: “Shkëlqimi i tij ishte si drita, rreze si shkëndi dilnin nga dora e tij dhe aty fshihej fuqia e tij” Habakuku 3:4. Ajo anë e shpuar prej nga rridhte përroi i kuq që pajtoi njeriun me Perëndinë – aty është lavdia e Shpëtimtarit, aty është 'fshehja e fuqisë së Tij'. Dhe shenjat e poshtërimit të Tij janë nderimi i Tij më i lartë; gjatë epokave të përjetshme, plagët e Kalvarit do të tregojnë lavdërimin e Tij dhe do të shpallin fuqinë e Tij” — Ellen G. White, Konflikti i Madh, fq. 674.

**Pyetje për diskutim:**

`Në fund, të gjitha arritjet tokësore, sado madhështore, sado të mëdha, sado frikësuese dhe të lavdishme, do të kthehen në pluhur, në hi dhe do të mposhten përgjithmonë. Kjo përfshin çdo gjë të madhe dhe të lavdishme tokësore që mund të keni arritur ose po realizoni tani. Pse është gjithmonë e rëndësishme të mbani ndërmend këtë këndvështrim? Si duhet t'ju ndihmojë kjo perspektivë të mbani drejt prioritetet tuaja?`

`Shikoni me kujdes bishën e detit të Zbulesës 13:1–10. Në çfarë mënyra kjo bishë është pasojë e natyrshme e mendësisë së Babelit? Është e qartë se bëhet fjalë për të gjitha “kombet” njerëzore, nga Babilonia e deri te fuqia e bririt të vogël. Cilat karakteristika të secilës perandori keni vënë re se kanë vazhduar gjatë gjithë kohës? Për shembull, si i pasqyron bota ende vlerat e Babilonisë ose të Romës?`

`Si e arrijmë ne si Adventistë ekuilibrin e duhur midis ndjekjes së Zotit dhe bindjes ndaj ligjeve të cilitdo komb apo qeverie ku jetojmë? Çfarë ndodh kur bindja ndaj njërit çon në mosbindje ndaj tjetrit?`