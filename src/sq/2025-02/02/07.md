---
title:  Për më tepër studim
date:   11/04/2025
---

Lexoni Ellen G. White, “Zbulesa”, f. 578–581 te Veprat e Apostujve.

Shumë fe botërore thjesht merren me ide; në kontrast të fuqishëm, idetë e gjetura në fenë e Krishterë janë të themelosura fort në ngjarjet historike. Bibla është historia e ndërveprimit të Zotit me njerëzimin gjatë historisë dhe, duke studiuar mijëra vjet ndërveprime të tilla, ne mund të mësojmë shumë për karakterin e qëndrueshëm të Perëndisë.

Megjithatë, ndonjëherë të Krishterët ankohen se po lodhen duke dëgjuar të njëjtat gjëra. Ndonjëherë, kur mesazhi ynë i veçantë profetik predikohet publikisht, ne mendojmë se tashmë e kemi dëgjuar dhe nuk kemi asgjë të re për të mësuar.

Megjithatë, fakti që mesazhi ynë është i pandryshueshëm dhe konsistent, nuk do të thotë se ai është i thjeshtuar apo josfidues. Përkundrazi: kur studion informacionin që na transmetohet nga mendja e një Zoti të pafund, shpejt zbulon se nuk do të arrish kurrë fundin e një teme.

Ellen G. White thotë se një nga arsyet pse u shkrua libri i Zbulesës ishte për të themelosur kishën e krishterë në mesazhin e saj historik për të gjitha kohërat. “Disa nga punëtorët më të rinj [në atë kohë]. . . ishin lodhur nga të vërtetat e përsëritura shpesh. Në dëshirën e tyre për diçka të re dhe befasuese, ata u përpoqën të prezantonin faza të reja të doktrinës”-Veprat e Apostujve, fq. 580. Në atë masë, ai nuk është thjesht një libër për të ardhmen; është gjithashtu një libër për të kaluarën, i krijuar për të na mbajtur të rrënjosur në besimin tonë historik, në mënyrë që të mos na çojë në rrugë të gabuar nga dëshira për të kërkuar origjinalitet.

**Pyetje për diskutim:**

`Shkrimet nuk dështojnë kurrë të japin informacion të ri dhe kuptim të ri. Si e balancon njeriu dëshirën për të mësuar diçka të re me rëndësinë e të qëndruarit i rrënjosur në të vërtetat që tashmë na janë dhënë?`

`Si duhet t'i përgjigjet kisha interpretimeve të reja të profecisë? Megjithëse e dimë se ka gjithmonë më shumë për të mësuar, si mund të dallojmë nëse drita e re është thelbësore apo thjesht një modë, apo madje dhe gabim?`

`Në Luftën e Dytë Botërore, ndërsa një marinar në Paqësor po vdiste, ai i thirri mjekut: “Unë jam jetim. Kur të vdes, kush do të më kujtojë mua?” Mjeku iu përgjigj: "Unë do të të kujtoj gjithmonë". Sado ngushëlluese të ishin fjalët e mjekut, herët a vonë edhe ai do të vdiste, e po ashtu edhe kujtimi i marinarit jetim. Si na ndihmon ky tregim të kuptojmë kotësinë dhe pakuptimësinë e gjithë jetës sonë, nëse në fund të fundit, fjalën e fundit e ka vdekja?`