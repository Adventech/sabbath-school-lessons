---
title:  Historia Misionare nga Tajlandë
date:   11/04/2025
---

### I vetmi Perëndi i gjallë

_Suraçet_

_Shënim: Historia misionare sot është rreth një burri, në Tajlandë, jeta e të cilit u prek nga dy Oferta të Sabatit të 13të, që u mblodhën 27 vjet nga njëra-tjetra._

Suraçeti arriti në shkollën e mesme Adventiste, në Tajlandë, me një premtim. Ai i tha vetes: “Do të rrij në konvikt, por nuk do ta ndryshoj kurrë besimin tim”.

Suraçeti ishte rritur në një besim jo-Kristian. Pjesa më e madhe e popullisisë Tajlandeze i përkiste të njëjtit besim. Ai zgjodhi shkollën Adventiste sepse jetonte rreth 1000 km larg, në veri të Tajlandës kurse shkolla kishte konvikt për nxënësit që banonin larg.

Në shkollën Adventiste, Suraçetit i pëlqeu shumë lënda e historisë. Në klasën e studimit të Biblës, ai u shtang kur dëgjoi profecinë rreth rënies së mbretërive të mëdha në librin e Danielit. Ai pyeste veten: “Si mund t’i harmonizoj informacionet rreth qytetërimeve botërore që po dëgjoj në këto dy klasa?"

Në të njëjtën kohë, ai vuri re titujt e gazetave rreth Luftës Gjashtë-Ditore, të vitit 1967, e cila kishte pak kohë që kishte përfunduar, kur Izraeli mundi vendet fqinje arabe. Ai pyeste veten se si Izraeli, një vend i vogël, i krijuar në vitin 1948, mund të mposhte fqinjët më të mëdhenjt dhe më të vjetër. Ai pyeste veten për rreth origjinës së popullit hebre.

- A është ky i njëjti Izrael, që përmendet edhe në Bibël dhe që po studiojmë në klasën biblike? - mendoi ai.

Ai kërkoi më shumë informacione dhe gjeta një libër rreth popullit hebre, të shkruar

nga një filozof Tajlandez. Autori, i cili ashtu si Suraçeti nuk ishte Kristian, regjistroi historinë e Izraelit përgjatë disa mijë vjetëve.

Atëherë Suraçeti mendoi rreth besimit të familjes së tij dhe pyeti: "A është Perëndia i Izraelit

Perëndia i vërtetë?"

Duke lexuar Biblën, ai mësoi se Perëndia i Izraelit i ishte lutur popullit të Tij, disa mijëra vjet më përpara, që të mos u përkuleshin imazheve prej guri dhe druri. Besimi i Suraçetit përkulej para imazheve prej guri dhe druri.

Ai pa se Bibla mësonte se Perëndia i Izraelit ishte i vetmi Perëndi i gjallë që nuk ishte krijuar nga duart e njerëzve . Jeremia 10:10 thotë: "Por Zoti është Perëndia i vërtetë, Ai është Perëndia i gjallë dhe Mbreti i përjetshëm" (NKJV).”

Suraçeti u regjistrua për mësime biblike nga Zëri i Profecisë. Në atë kohë, Zëri i Profecisë kishte një prani të fortë në Tajlandë, pasi mori një ndërtesë në Bangkok, kryeqytetin e Tajlandës, me ndihmën e Ofertës së Sabatit të Trembëdhjetë, disa vjet më parë, në vitin 1961. Suraçeti i mbaroi studimet Biblike brenda një jave dhe vendosi t’ia jepte zemrën Perëndisë së vetme të gjallë.

Babai i tij u tërbua kur Suraçeti kërkoi leje për t'u pagëzuar.

- Nëse ti do të bëhesh Kristian, shko tek Kristianët, - tha ai. - Nuk ke pse të kthehesh në shtëpi.

Suraçeti tha se do të kthehej, nëse jeta e tij nuk përmirësohej nën Perëndinë e gjallë.

Suraçeti nuk i ka pendime. Ai mbaroi universitetin dhe masterin për teologji dhe doktoraturë në misionologji. Ai ka punuar si pastor dhe drejtor komunikimi për Kishën Adventiste në Tajlandë si dhe drejtor rajonal për Radion Adventiste Botërore. Dëshira e tij është të mësojë të tjerët rreth Perëndisë së gjallë. Sot, ai jep mësim në Universitetin Ndërkombëtar të Azisë dhe Paqësorit, kampusi i të cilit në Tajlandë u ndërtua me ndihmën e një Oferte të Sabatit të Trembëdhjetë, në vitin 1988.

Ai u thotë studentëve të tij se Kristianizmi hyri në Tajlandë më shumë se 200 vjet më parë dhe se Kisha Adventiste erdhi kur një evangjelist filloi të shiste libra, në vitin 1906. Por pavarësisht pranisë më shumë se 100 vjeçare, anëtarësia e kishës nuk është

më shumë se 16,000 njerëz, ose vetëm 0,02 për qind e popullsisë së Tajlandës prej 71 milionë banorësh.

- Ky është një nga vendet më të vështira në botë, - tha Suraçeti. - Në disa vende, Satani po e bën punën e tij nëpërmjet rezistencës dhe kundërshtimit. Këtu, Kristianizmi është i mirëpritur, por besimi kulturor në agjensitë satanike është i fortë. Ne nuk po luftojmë kundër mishit dhe gjakut. Ne po luftojmë me shpirtra të këqij. Ne po luftojmë me vetë Satanin. Kemi nevojë për më shumë punëtorë në Tajlandë."

Faleminderit për besnikërinë në Ofertat e Sabatit të Trembëdhjetë të cilat kanë pasur një ndikim të madh në jetët e njerëzve si Suraçet Insomi. Universiteti Ndërkombëtar i Azisë dhe Paqësorit, ku Suraçeti jep mësim, u ka dhënë edukim Kristian mijëra studentëve, që kur një Ofertë e Sabatit të Trembëdhjetë, në vitin 1988, ndihmoi në ndërtimin e kampusit. Çdo vit, në universitet pagëzohen studentë nga familje jo Kristiane. Ndërtesa e Zërit të Profecisë, e cila u hap në Bangkok, me ndihmën e një Oferte të Sabatit të Trembëdhjetë, në vitin 1961, është prishur. Por ndërtesa të tjera të kishës kanë zënë vendin e saj dhe ndikimi vazhdon të ndihet nëpërmjet jetës së Suraçetit dhe të tjerëve. Faleminderit që planifikoni një Ofertë bujare për Sabatin e Trembëdhjetë, në 28 qershor e cila, me ndihmën e Perëndisë, do të ketë gjithashtu një ndikim afatgjatë.

**Shënime nga misioni**:

- Misioni i përhershëm u hap në Tajlandë në vitin 1919, kur E. L. Longway dhe Forest A. Prat u vendosen në Bangkok, bashkë me familjet e tyre. Deri në vitin 1921, kishin pagëzëuar pesë njerëz. Në vitin 1926, kisha kishte 88 anëtarë.
- Puna në zonat rurale të Tajlandës filloi në vitin 1924, nga të rinj Tajlandezë. Në vitin 1925 u hapën dy shkolla misionare, një në Bangkok dhe një në Ban Pong.