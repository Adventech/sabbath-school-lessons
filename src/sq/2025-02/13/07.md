---
title:  Për më tepër studim
date:   27/06/2025
---

Lexoni Ellen G. White, “The Unseen Watcher”, f. 535–538, tek Profetët dhe Mbretërit.

“Çdo komb që ka ardhur në skenën e veprimit është lejuar të zërë vendin e tij në tokë, që të mund të përcaktohet fakti, nëse ai do të përmbushte qëllimet e Vrojtuesit dhe të të Shenjtit. Profecia ka gjurmuar ngritjen dhe përparimin e perandorive të mëdha botërore - Babilonisë, Medio-Persisë, Greqisë dhe Romës. Me secilën prej tyre, si me kombet më pak të fuqishme, historia është përsëritur. Secili ka pasur periudhën e vet të testimit; secili ka dështuar, lavdia e tij është venitur, fuqia e tij është zhdukur. Ndërkohë që kombet i kanë hedhur poshtë parimet e Perëndisë dhe, duke refuzuar kanë shkaktuar vetë rrënimin e tyre, megjithatë mbizotëron një qëllim hyjnor, që ka vepruar dukshën gjatë gjithë shekujve” — Ellen G. White, Profetët dhe Mbretërit, fq. 535.

Tek Jeremia 18, Jeremia vëren një poçar duke bërë atë që bën një poçar: duke derdhur dhe duke i dhënë formë çdo gjëje me të cilën punon. Është kjo figurë, ajo e një poçari që formon baltën e tij, që Perëndia e përdor për të shpjeguar parimin e kushtëzimit në profecitë biblike. Dhe që të sigurohemi se e kuptojmë, Zoti flet nëpërmjet Jeremisë, duke thënë: "Nganjëherë për një komb dhe për një mbretëri, unë flas dhe them se duhet çrrënjosur, rrëzuar dhe shkatërruar; por në rast se ai komb kundër të cilit kam folur heq dorë nga ligësia e tij, unë pendohem për të keqen që kisha menduar t'i bëja. Herë tjetër për një komb dhe për një mbretëri, unë flas për ndërtim dhe për të mbjella; por në rast se ai komb ose ajo mbretëri bën atë që është e keqe në sytë e mi, duke mos e dëgjuar zërin tim, unë pendohem për të mirën që i kisha premtuar t'i bëja" (Jer. 18:7–10).

**Pyetje për diskutim:**

`Mendoni për deklaratën e Jezusit se gjykimi do të jetë më i lehtë për Ninivenë sesa për popullin e Perëndisë që ishte larguar nga e vërteta (Shihni Mat. 12:39–42). Çfarë mësimi mund të nxjerrë kisha e Perëndisë nga ky paralajmërim?`

`Vini re deklaratën e Ellen G. White se me çdo perandori pasuese, "historia është përsëritur" - Ellen G. White, Profetët dhe Mbretërit, fq. 535. Çfarë shihni si fije të përbashkëta midis të gjitha perandorive të listuara në profeci? Në çfarë mënyrash ata ndoqën të njëjtën rrugë profetike? Si po ndjek të njëjtën rrugë edhe bota jonë aktuale?`

`Mendoni me idenë se nuk është shpesh mendja, intelekti që i largon njerëzit nga besimi, por zemra. Si mund të ndikojë kjo njohuri në mënyrën se si u jepni dëshmi të tjerëve?`