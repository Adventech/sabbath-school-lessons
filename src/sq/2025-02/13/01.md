---
title:  Imazhet e Fundit
date:   21/06/2025
---

### Lexoni për studimin e kësaj jave

Mat. 12:38–42; Jona 3:5–10; Zb. 18:4; Dan. 5:1–31; Zbul. 16:12–19; 2 Kron. 36:22, 23.

> <p>Vargu Përmendësh</p>
> Dhe ai u tha atyre: "Unë jam një hebre; dhe kam frikë nga ZOTI, Perëndia i qiellit, që krijoi detin dhe dheun” (Jona 1:9).

Këtë javë do të hedhim vështrimin tonë përfundimtar tek historitë, që na ndihmojnë të kuptojmë më mirë ngjarjet e ditëve të fundit. Këtë herë do të shohim misionin e Jonës në Ninive; rënien e Babilonisë; dhe ngritjen e Kirit, mbretit Pers, që çliroi popullin e Perëndisë dhe iu mundësoi të ktheheshin në tokën e premtuar.

Ashtu si me historitë e tjera që kemi shqyrtuar, këto tregime historike kanë pasur një kuptim të thellë për çdo brez. Por ato gjithashtu kanë një rëndësi të veçantë për brezat e fundit, të cilët jetojnë para kthimit të Krishtit. Kjo do të thotë se, ne mund të nxjerrim nga këto rrëfime historike elemente të ndryshme, që mund të na ndihmojnë të kuptojmë më mirë atë që ne e quajmë "e vërteta e tanishme".

Në të njëjtën kohë, duhet të kujtojmë një gjë për të gjitha këto histori, që duket se parashikojnë ngjarjet e ditëve të fundit: duhet të jemi të kujdesshëm të shohim tema dhe aludime të gjera dhe të mos përpiqemi të analizojmë çdo detaj deri në atë pikë sa të krijojmë absurditete profetike. Ashtu si në shëmbëlltyrat e Jezusit, ne duhet të kërkojmë pikat dhe parimet kryesore. Nuk duhet të mjelim/marrim çdo detaj me shpresën për të gjetur ndonjë të vërtetë të fshehur. Në vend të kësaj, duhet të kërkojmë strukturat, parimet; dhe nga këto të mund të zbulojmë elementë të rëndësishëm për ditët e fundit.

_*Studioni mësimin e kësaj jave për t'u përgatitur për Sabatin e 28 Qershorit._