---
title:  Persekutimi i Hershëm i Kishës
date:   18/06/2025
---

Nuk është vetëm Dhiata e Vjetër, që pararend ngjarjet përfundimtare, por edhe Dhiata e Re. Jeta nuk ishte e lehtë për të Krishterët e shekullit të parë. Ata u urryen fillimisht nga shumë prej bashkëfetarëve të tyre, të cilët i shihnin si një kërcënim për besimin e Moisiut. Ata gjithashtu u përballën me zemërimin e Perandorisë Romake pagane. “Fuqitë e tokës dhe të ferrit u rreshtuan kundër Krishtit në personin e ndjekësve të Tij. Paganizmi parashikoi që, nëse ungjilli do të triumfonte, tempujt dhe altarët e saj do të humbisnin; prandaj ai mblodhi forcat e tij për të shkatërruar Krishterimin. Zjarret e persekutimit u ndezën” — Ellen G. White, Konflikti i Madh, fq. 39.

Ekziston një histori në librin e Veprave të Apostujve, që tregon mjaft fuqishëm, atë që populli i Perëndisë mund të presë teksa shkojmë drejt skenarit që përshkruhet te Zbulesa 13.

`Lexoni Veprat e Apostujve 12:1–17. Cilat elemente të kësaj historie mund të parashikojnë ngjarjet e ditëve të fundit?`

Jakobit i ishte prerë koka dhe më pas ajo e Pjetrit; kishte një dënim me vdekje për të Krishterët. Ndoshta një nga aspektet më të shquara të kësaj historie mund të gjendet në faktin se Pjetri është duke fjetur në atë që duhet të jetë nata më e keqe e jetës së tij — aq e fortë, saqë engjëlli duhet ta godasë për ta zgjuar!

Pjetri, sigurisht, u lirua mrekullisht dhe gjeti rrugën e tij drejt një takimi besimtarësh, të cilët kishin vështirësi të besonin se ai ishte çliruar me të vërtetë, edhe pse ishin duke u lutur. Bibla thotë se ata ishin të habitur — gjë që e bën njeriun të pyesë veten se sa shpesh lutemi dhe mezi guxojmë të besojmë se Perëndia do të na përgjigjet vërtet.

Disa besimtarë u kursyen, të tjerë u vranë. Ndërsa i afrohemi kohës së fundit, do të ndodhë e njëjta gjë. Edhe Pjetri, megjithëse shpëtoi atëherë, në fund vdiq për besimin e tij. Vetë Jezusi madje i tha se si: “‘Në të vërtetë, në të vërtetë po të them se, kur ti ishe i ri, e ngjeshje vetveten dhe shkoje ku të doje; po kur të jesh plak, do t'i shtrish duart dhe dikush tjetër do të të ngjeshë e do të të çojë atje ku ti nuk do të doje'. I tha këto fjalë për të bërë të ditur se me ç'vdekje ai do ta përlëvdonte Perëndinë. Dhe, si i tha këto, i tha: 'Ndiqmë'" (Gjoni 21:18, 19).

`Vini re se Jezusi, pasi i tha Pjetrit se si do të vdiste, megjithatë i thotë atij: “Ndiqmë mua”. Çfarë duhet të na thotë kjo se, pavarësisht kërcënimit me vdekje kjo nuk duhet të na pengojë të ndjekim Zotin?`