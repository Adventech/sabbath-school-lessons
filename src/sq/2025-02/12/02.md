---
title:  Danieli 2 dhe Qasja Historike ndaj Profecisë
date:   15/06/2025
---

Një nga profecitë më të fuqishme në të gjithë Shkrimin është Danieli 2. E shkruar më shumë se pesëqind vjet para Krishtit, profeti shpalos historinë botërore, duke filluar nga koha e tij në Babiloni dhe më pas e Medio-Persisë, Greqisë, Romës dhe shpërbërjes së Romës në kombet e Evropës moderne siç ekzistojnë sot.

Në fakt, duke folur për këto kombe evropiane, një tekst thotë se “ ‘ata do të përzihen me farën e njerëzve; por nuk do të ngjiten me njëri-tjetrin, ashtu si hekuri nuk përzihet me argjilën” (Dan. 2:43). Kjo profeci çuditërisht është përmbushur. Kjo do të thotë se, pavarësisht nga llojet e martesave midis njerëzve (nga princat te kalorësit) të këtyre kombeve, ata mbeten të ndarë.

Për shembull, monarkia Britanike quhet Shtëpia e Windsor, një emër i këndshëm anglez. Megjithatë, ky emër është një zhvillim relativisht i fundit - rreth vitit 1917. Më përpara, familja quhej Sakse-Koburg-Gotha, një emër qartësisht gjerman, sepse shumë nga fisnikët Britanikë – duke u përzier “me farën e njerëzve” – ishin të afërm gjaku me Gjermanët. Megjithatë, ato lidhje gjaku nuk mjaftuan për t'i ruajtur ata nga lufta, dhe kështu, gjatë Luftës së Parë Botërore, duke dashur të shkëputen nga armiqtë e tyre të urryer, ata e ndryshuan emrin në Shtëpia e Windsor.

`Lexoni Danieli 2:31–45. Cila ishte ëndrra e Nabukadnetsarit dhe si e interpretoi Danieli?`

Profecitë apokaliptike tek Danieli ndjekin të gjitha themelet e vendosura tek Danieli 2. Kjo do të thotë se, pjesa tjetër e këtyre profecive, si Danieli 2, ndjekin rrjedhën nga një perandori botërore tek tjetra, derisa Zoti të vendosë mbretërinë e Tij të përjetshme (shihni Dan. 2:44; Dan. 7:13, 14). Me fjalë të tjera, profecitë kalojnë nëpër histori në një sekuencë të pandërprerë perandorish, duke filluar nga lashtësia dhe, duke përfunduar në të ardhmen, deri në ditët tona. Kjo është qasja historike e interpretimit të profecisë ajo që duket në këto tekste. Kjo qasje historike është vendimtare për të kuptuar ngjarjet e ditëve të fundit, veçanërisht pasi ato përshkruhen në librin e Zbulesës.

`Si na tregon Danieli 2 se jo vetëm që Perëndia e njeh të ardhmen, por Ai është, në fund të fundit, në krye të saj?`