---
title:  Për më tepër studim
date:   20/06/2025
---

Lexoni Ellen G. White, “Çlirimi i Popullit të Zotit”, f. 635–652, te Konflikti i Madh.

“Në të gjitha epokat, Perëndia ka luftuar nëpërmjet engjëjve të shenjtë për të ndihmuar dhe çliruar popullin e Tij. Qeniet qiellore kanë marrë pjesë aktive në punët e njerëzve. Ata janë dukur të veshur me rroba që shkëlqenin si rrufeja; ata kanë ardhur si burra në petkun e udhëtarëve. Engjëjt u janë shfaqur në formë njerëzore njerëzve të Perëndisë. Kanë pushuar si të lodhur nën hijen e lisave në mesditë. Ata kanë pranuar mikpritjen në shtëpitë njerëzore. Ata kanë vepruar si udhërrëfyes për udhëtarët gjatë natës. Ata me duart e tyre kanë ndezur zjarret në altar. Ata kanë hapur dyert e burgut dhe kanë liruar shërbëtorët e Zotit. Të veshur me mbulesën e qiellit, ata erdhën për të rrokullisur gurin nga varri i Shpëtimtarit.

“Në formën e njerëzve, engjëjt janë shpesh në asambletë e të drejtëve; dhe ata vizitojnë kuvendet e të ligjve, teksa shkuan në Sodomë, për të bërë një procesverbal të veprave të tyre, për të përcaktuar nëse e kanë kaluar kufirin e durimit të Perëndisë. Zoti kënaqet në mëshirë; dhe për hir të disave që i shërbejnë vërtet Atij, Ai i frenon fatkeqësitë dhe e zgjat qetësinë e turmave. Mëkatarët kundër Perëndisë nuk e kuptojnë se janë borxhlinj për jetën e tyre ndaj atyre pak besimtarëve, të cilët kënaqen t'i tallin dhe t'i shtypin” — Ellen G. White, Konflikti i Madh, fq. 631, 632.

**Pyetje për diskutim:**

`Lexoni 2 Timoteut 1:7. Diskutoni gjërat në profeci, që ju kanë shqetësuar më shumë. Si ta heqim frymën e frikës dhe të gjejmë mesazhin e shpresës së Perëndisë edhe në mes të profecive, që flasin për përndjekje për besimin tonë?`

`Megjithëse tani mund të jetë e vështirë të shihet se si Shabati dhe e Diela mund të bëhen çështja kryesore në ngjarjet përfundimtare, shikoni se sa shpejt mund të ndryshojë bota. Çfarë duhet të na mësojë kjo e vërtetë për të mos e bazuar besimin tonë në ngjarjet aktuale, të cilat mund të ndryshojnë në një çast, por vetëm në Fjalën e zbuluar të Perëndisë?`

`Mendoni për Danielin 2 (dhe madje 7). Të gjitha perandoritë erdhën dhe shkuan saktësisht siç ishte parashikuar. Sot, duke parë historinë, ne mund të shohim se ata bënë, siç ishte parashikuar. Nga këndvështrimi ynë sot, vetëm një mbretëri tjetër do të vijë. Cila është ajo dhe pse mund të jemi të sigurt se do të vijë, me të vërtetë, siç ishte parashikuar?`