---
title:  Historia Misionare nga Indonezia
date:   20/06/2025
---

### Mrekullia në xhungël, Pjesa I

_Armi_

Një vajzë e vogël, që studionte në shkollën misionare të xhunglës, i tregoi mësuesit të saj, Armi, për një nënë që nuk mund të ecte.

Armi nuk kishte ardhur në malet e Papuas, Indonezi, për të shëruar dikë. Ai nuk ishte mjek dhe nuk dinte shumë rreth mjekësisë. Ai ishte një misionar që kishte shkuar në shkollën misionare të xhunglës për t'u mësuar fëmijëve për Jezusit, Mjekut të Madh. Por zemra e tij u prek, kur dëgjoi për nënën që nuk mund të ecte. Ai dhe një misionar tjetër vendosën të ngjiteshin tetë orë në mal, për të vizituar gruan, në fshatin e saj të izoluar.

Armi dhe shoku i tij e gjetën nënën në një kasolle të vogël. Ajo qante nga dhimbja, e shtrirë në shtrat. Gjuri i saj i djathtë kishte një plagë të hapur dhe ishte i enjtur.

Armi dhe shoku i tij nuk arrinin të kuptonin shumë nga ato që ajo thoshte. Ajo nuk mund të kuptonte shumë nga çfarë ata thoshin. Ata flisnin dialekte të ndryshme. Por, përmes gjesteve me duar, nëna shpjegoi se kishte rënë nga një pemë, shtatë vjet më parë, dhe nuk kishte mundur të ecte që atëherë. Fshati ishte kaq i largët saqë mjekët dhe spitalet nuk ishin një mundësi. Pas rënies, burri i saj e braktisi, duke e lënë të rriste katër fëmijë.

Nëna ishte e lumtur për vizitën. Ajo kishte humbur çdo shpresë. Ajo e bëri të qartë se po e vendoste shpresën e saj të re te Armi dhe shoku i tij.

- Ndihmomëni të ec përsëri, - u lut ajo.

Armi dhe shoku i tij dolën nga kasollja. Ata kishin nevojë t’i luteshin Mjekut të Madh.

- O Zot, të lutem na jep dituri, - tha Armi. - Na trego se si mund ta ndihmojmë këtë grua, edhe pse nuk dimë shumë për mjekësinë.

Brenda në kasolle, Armi dhe shoku i tij pastruan me kujdes plagën. Filluan t’u binin djersë. Ata ishin të shqetësuar se mos e përkeqësonin plagën. Fqinjët u mblodhën në kasolle për të parë, dhe Armi dhe shoku i tij djersisnin edhe më shumë. Ata pyesnin veten nëse jetët e tyre mund të ishin në ndonjë rrezik nga fqinjët, që po vëzhgonin çdo lëvizje të tyre.

Atëherë Armi foli me gruan për Jezusin.

- Vetëm një Person mund të të shërojë, - tha ai, duke përdorur gjeste të duarve për ta ndihmuar ta kuptonte. - Ai Person është Jezusi.

Nëna nuk kishte dëgjuar kurrë për Jezusin. Asnjë nga fqinjët nuk kishte dëgjuar për Jezusin. Ata praktikonin një formë misticizmi.

- Nuk di asgjë për Jezusin tuaj, - tha nëna. - Por do të pranoj çdokënd që mund të më rikthejë shëndetin.

Pas pastrimit të plagës, Armi ofroi ilaçet e vetme natyrore, që kishte në çantën e tij: qymyr të aktivizuar dhe Vitaminë C. Pastaj e ftoi nënën dhe fqinjët që të luteshin. Kur hapi sytë, Armi pa që nëna dhe fqinjët ishin duke qarë. Ai u frikësua dhe u shqetësua se çfarë mund të kishte ndodhur. Fqinjët, të cilët gjithashtu nuk e flisnin dialektin e tij, shpjeguan se lutja kishte prekur zemrat e tyre.

- Dukej sikur dikush po e përkthente lutjen tuaj në veshët tanë, - tha njëri.

- Ndjemë një prani që na rrethonte ndërsa ti po luteshe, - tha një tjetër.

Pastaj Armi u kthye dhe pa fytyrën e nënës. Ajo kishte ndryshuar plotësisht. Disa çaste më parë kishte një pamje dhimbjeje dhe vuajtjeje, tani shkëlqente me gëzim dhe paqe.

Armi premtuoi se do të kthehej javën tjetër, për të parë sa ishte përmirësuar.

Armi dhe shoku i tij ecën përsëri tetë orë, për t’u kthyer në shtëpi. Ndërsa ecnin, ata luteshin. Si mund të bënin një telefonatë, për të marrë informacione mjekësore, për të ndihmuar gruan? Ku mund të punonte telefoni? Ata jetonin në mal dhe nuk telefonat e tyre kishin muaj që nuk kishin sinjal.

Lutuni për njerëzit që nuk janë arritur ende, në Papua, Indonezi. Një pjesë e ofertës të Sabatit të Trembëdhjetë, këtë tremujor, do të ndihmojë në ndërtimin e klasave, një ndërtese administrative, një biblioteke dhe një auditori për Kolegjin Adventist të Teologjisë, në Papua. Kolegji u zhvendos në Nabire, pasi kampusi i tij i mëparshëm u shkatërrua nga një përmbytje në një pjesë tjetër të Papuas, në vitin 2019. Aktualisht, studentët mblidhen në klasa që janë të huazuara, nga një akademi Adventiste. Faleminderit që planifikoni një ofertë bujare për Sabatin e Trembëdhjetë, javën e ardhshme, për të ndihmuar kolegjin. Lexoni pjesën tjetër të historisë së Armit javën tjetër.

**Fakt i shpejtë**

- Disa nga gatimet më të zakonshme në Indonezi përfshijnë nasi goreng (një pjatë me oriz të skuqur), karedok (perime të pagatuara në salcë kikiriku) dhe godo-godo (një sallatë e bërë me vezë të ziera, patate të ziera, tofu të skuqur dhe një salcë kikiriku).