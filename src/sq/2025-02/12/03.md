---
title:  Adhurimi i Imazhit
date:   16/06/2025
---

Pavarësisht se Nabukadnetsari, i impresionuar nga ajo që kishte bërë Danieli, në fillim i besoi Danielit dhe Perëndisë së tij (shihni Danieli 2, veçanërisht vs. 46–48), kjo gjë nuk zgjati.

`Lexoni Danieli 3:1–12. Çfarë rëndësie mund të gjendet te fakti se statuja ishte e gjitha prej ari dhe se mbreti kërkoi që ajo të adhurohej?`

Mbreti theksoi kundërshtimin e tij ndaj mesazhit të Perëndisë, duke ndërtuar një statujë të bërë tërësisht prej ari. Mesazhi? Babilonia nuk do të bjerë kurrë dhe Nebukadnetsari do të jetë gjithmonë mbret. Dhe, kushdo që guxonte ta sfidonte këtë ide do të dënohej me vdekje. Ajo shërbente si një kujtesë e fuqishme se dëshira jonë njerëzore për vetëvendosje mund të na verbojë shumë shpejt ndaj së vërtetës ashtu siç do të ndodhë me siguri në konfliktin e madh.

Në një farë mënyre, Nabukadnetsari shfaq karakteristikat e Luciferit: ai ishte ambicioz, i rëndësishëm për veten dhe mjaftueshëm krenar që të rebelohej haptazi ndaj autoritetit të Perëndisë. Nga ana tjetër, natyrisht, ka dallime të theksuara: Nabukadnetsari në fund përfundoi duke besuar tek Perëndia i vërtetë dhe ka të ngjarë që ne ta takojmë atë në mbretërinë, që fillimisht e luftoi aq shumë për ta sfiduar.

`Lexoni Danieli 3:17, 18, fjalët e tre djemve Hebrenj në kundërshtim me mbretin. Çfarë na mëson kjo për besimin dhe çfarë ndonjëherë mund të na kërkohet?`

Mendoni se sa lehtësisht këta tre burra mund të kishin arsyetuar rrugën e tyre për të dalë nga kjo situatë e rrezikshme. Në fund të fundit, a nuk ishin ata fanatikë, të gatshëm për t'u djegur të gjallë vetëm për t'u përkulur? A nuk mund të hiqeshin sikur po përkuleshin për të lidhur sandalet e tyre ndërkohë që t’i luteshin Zotit të tyre? A ia vlente vërtet ajo që po përballeshin? Natyrisht, ata mendonin kështu, edhe pse fjalët e tyre tregonin se ata e dinin se nuk mund të shpëtojnë jetën e tyre nga kjo situatë.

`Si mund t'i shmangim arsyetimet e lehta që na nxisin për të bërë kompromis me besimin tonë? Çfarë thotë ky tekst për një tundim të ngjashëm: “Kush është besnik në të vogla, është besnik edhe në të mëdhatë; dhe kush është i padrejtë në të vogla, është i padrejtë edhe në të mëdhatë” (Luka 16:10)?`