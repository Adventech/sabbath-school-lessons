---
title:  Pararendësit
date:   14/06/2025
---

### Lexoni për studimin e kësaj jave

Dan. 2:31–45; Dan. 3:1–12, 17, 18; Zbul. 13:11–17; Rom. 1:18–25; Veprat e Apostujve 12:1–17; Mat. 12:9–14.

> <p>Vargu Përmendësh</p>
> "Sepse Perëndia nuk na ka dhënë frymë frike, por force, dashurie dhe urtësie"(2 Timoteut 1:7).

Këtë javë, ne do të shohim dy histori të tjera biblike, që parashikojnë ngjarjet e ditëve të fundit në detaje të jashtëzakonshme.

Së pari, do të shqyrtojmë historinë e Shadrakut, Meshakut dhe Abednegos, e cila ka aludime të dukshme për çështjet e përshkruara te Zbulesa 13. Më pas do t'i drejtohemi Dhiatës së Re, ku zbulojmë se përvoja e të Krishterëve të hershëm, gjithashtu mund të na ndihmojë të kuptojmë se çfarë të presim nga tani deri në kthimin e Krishtit.

Të dy shembujt nxjerrin në pah guximin e jashtëzakonshëm dhe ofrojnë çelësat për të pasur paqe në rrethanat më të vështira.

Pa pushim, Jezusi tha gjëra të tilla si "Mos ki frikë" dhe "Pse të shqetësojnë mendimet e tua"? Është e rëndësishme të kujtojmë se fokusi i profecisë është Krishti dhe, si i tillë, ne duhet të jemi në gjendje të gjejmë të njëjtën këshillë përgjatë skenave të portretizuara në momentet e mbylljes së tokës. “Zemra juaj mos u trondittë”, u mësoi Ai dishepujve të Tij, “besoni në Perëndinë, besoni edhe në mua”” (Gjoni 14:1).

Me fjalë të tjera, po, ngjarjet e ditëve të fundit do të jenë të vështira për ata që duan t'i qëndrojnë besnikë Perëndisë. Por në fund të fundit, ne duhet t'i shohim këto ngjarje me shpresë, dhe jo me frikë.

_*Studioni mësimin e kësaj jave për t'u përgatitur për Sabatin e 21 Qershorit._