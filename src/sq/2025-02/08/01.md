---
title:  "Tek Psalmet: Pjesa 1"
date:   17/05/2025
---

### Lexoni për studimin e kësaj jave

Hebrenjve 9:11–15, Psalmi 122, Psalmi 15, Psalmi 24, Eksodi 33:18–23, Psalmi 5, Psalmi 51:7–15.

> <p>Vargu Përmendësh</p>
> “Pastaj pashë Qengjin, që rrinte në këmbë në malin Sion, dhe bashkë me të ishin njëqind e dyzet e katër mijë njerëz, që e kishin të shkruar mbi ballin e tyre emrin e Atit të Tij” (Zbulesa 14:1).

Si Adventistë të ditës së shtatë, ne jemi mësuar të gjejmë simbolet e Zbulesës në historitë e Dhiatës së Vjetër me qëllim që të na ndihmojnë t'i kuptojmë ato më mirë. Megjithatë, këto tregime nuk janë i vetmi burim i mirë, por ato gjenden gjatë gjithë Dhiatës së Vjetër.

Një burim veçanërisht i pasur informacioni është libri i Psalmeve, një përmbledhje me poezi të shenjta, që eksploron shumë përvoja njerëzore dhe ndërveprime të mundshme me Perëndinë – duke filluar nga dëshpërimi për mëkatin dhe vuajtjen deri te gëzimi i pamasë në praninë e Tij dhe premtimet e Tij të përsëritura për të falur dhe shpëtuar.

Një lexim i kujdesshëm i Psalmeve jep detaje që e bëjnë librin e Zbulesës të marrë gjallëri, veçanërisht Zbulesa 14, e cila përshkruan punën përfundimtare të kishës së mbetur të Perëndisë në tokë. Popullit të Perëndisë në ditët e fundit i është dhënë e njëjta detyrë si Izraelit të lashtë: ne duhet të jemi një dritë për kombet, një thirrje përfundimtare e mëshirshme për të gjithë njerëzit që të adhurojnë dhe t'i binden Krijuesit të tyre.

Disa detaje të dhëna në librin e këngëve të Perëndisë mund të na japin mënyra të reja për të kuptuar dhe vlerësuar rolin tonë në momentet e fundit të historisë së tokës.

_*Studioni mësimin e kësaj jave për t'u përgatitur për Sabatin e 24 Majit._