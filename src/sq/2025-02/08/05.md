---
title:  Psalmi 5
date:   21/05/2025
---

`Lexoni Psalmi 5. Në këtë vepër, Davidi tregon kontraste të mprehta midis atyre që janë të humbur dhe atyre që janë shpenguar. Krahasoni këtë Psalm me gjuhën e Zbulesës 14:1–12. Çfarë ngjashmërish gjeni dhe si na ndihmon kjo të kuptojmë se çdo të thotë të jesh pjesë e lëvizjes së mbetjes së Perëndisë në ditët e fundit?`

Ja vlen të theksohet se Davidi këmbëngulte se e keqja “nuk mund të banojë” me Perëndinë (Psal. 5:4, ESV). Qëllimi i tabernakullit ishte që Perëndia të mund të banonte mes popullit të Tij dhe e njëjta gjë do të ishte e vërtetë edhe në mbretërinë e Krishtit (shih Zbul. 21:3). Ata që do t'i afrohen fronit të Perëndisë duhet të jenë shpenguar.

Vlen gjithashtu të përmendet se Davidi përshkruan një akt adhurimi te Psalmi 5:7, i cili është çështja thelbësore në diskutim te konflikti i madh. Zbulesa 13 përmend "adhurimin" pesë herë dhe mesazhet e tre engjëjve i bëjnë thirrje botës që të "adhurojnë Atë që krijoi". Davidi na thotë se ai "i frikësohet" Perëndisë dhe mesazhi i mbetjes i bën thirrje botës:

“Ki frikë Perëndinë dhe jepini lavdi, sepse ka ardhur ora e gjykimit të tij” (Zbul. 14:7).

Gjithashtu vini re se thuhet që të shpenguarit e Zbulesës 14 "nuk kanë mashtrim" (Zbul. 14:5, NKJV) në gojën e tyre; ata thonë të vërtetën, fjalët dhe veprat e tyre pasqyrojnë karakterin e drejtë të Perëndisë. Të ligjtë, sipas Davidit, "nuk kanë të vërtetën në gojën e tyre" (Psal. 5:9, ESV).

Është një skenë mahnitëse që Gjoni paraqet në këtë pjesë kyçe të Zbulesës: mëkatarët e thjeshtë janë çliruar nga vdekja dhe janë të privilegjuar të qëndrojnë në praninë e Perëndisë. Ata nuk e fituan këtë të drejtë; kjo u jepet atyre nga fakti që Qengji i Perëndisë – Biri i drejtë i njeriut – qëndron atje me ta. Ata janë të falur, të shpenguar; ata nuk duhet të mbajnë më përsipër fajin e tyre (krahaso me Ps. 5:10), sepse Qengji i Perëndisë e ka bartur për ta (krahaso me Isa. 53:12 dhe 2 Kor. 5:21).

Sapo emri i Zotit të jetë gdhendur në zemrën tënde, është e vështirë të heshtësh. Populli i Perëndisë jep një ofertë të fundit mëshire me një "zë të lartë" (Zbul. 14:7). Por le të gëzohen të gjithë ata që kanë besim te ti; le të bërtasin gjithnjë nga gëzimi, sepse ti i mbron; Le të gëzohen në ty edhe ata që e duan emrin tënd" (Psal. 5:11, NKJV).

`Imagjinoni të qëndroni përpara një Zoti të shenjtë dhe të përsosur në gjykim, me çdo vepër që keni bërë ndonjëherë të ekspozuar plotësisht para Tij. Çfarë ju tregon kjo perspektivë për nevojën tuaj për drejtësinë e Krishtit?`