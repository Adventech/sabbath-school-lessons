---
title:  Ligji në Zemrat Tona
date:   20/05/2025
---

Mbetja e popullit e mbledhur në Sion ka një emër të gdhendur në ballë: emrin e Atit dhe të Qengjit. (Nëse bëhet fjalë për dy emra të ndryshëm është e dyshimtë; Jezusi është vetë shëmbëlltyra e Atit!). Një “emër” në Shkrimet e Shenjta nënkupton më shumë sesa një emërtim me të cilin njerëzit i drejtohen njëri-tjetrit; ai do të thotë karakter. Deri më sot, shumë kultura thonë se dikush ka një "emër të mirë", kur njerëzit mendojnë pozitivisht për karakterin e tyre.

`Lexoni Eksodi 33:18–23, Eksodi 34:1–7 dhe Psalmi 119:55. Kur Moisiu kërkoi të shihte lavdinë e Perëndisë, çfarë premtoi Perëndia se do t'i tregonte? Çfarë vijoi më pas kur Perëndia i shpalli emrin e tij Moisiut (Eksodi 34:5)?`

Disa e paraqesin lavdinë e Perëndisë si një dritë të paarritshme, shkëlqyese, e cila është padyshim një përshkrim i merituar. Por lavdia e Perëndisë është më shumë se thjesht një shfaqje vizuale; Lavdia e tij është karakteri i Tij. E njëjta gjë është e vërtetë me emrin e Zotit.

Kur Bibla përshkruan një mbetje njerëzish me emrin e Perëndisë të gdhendur në ballin e tyre, nuk bëhet fjalë që aty të shkruhen shkronja të mirëfillta; por bëhet fjalë që karakteri i Perëndisë të jetë i gdhendur në mendjen, zemrën tuaj, dhe kështu tani në jetën tonë ne pasqyrojmë dashurinë dhe karakterin e Perëndisë. Ju jeni tërhequr pranë Perëndisë dhe e doni Atë për atë që është dhe për atë që ka bërë për ju.

Sa interesante gjithashtu, që, kur Perëndia përshkruan Veten para Moisiut, Ai e bën këtë në lidhje me marrjen e një kopjeje tjetër të Dhjetë Urdhërimeve, që është gjithashtu një transkriptim i karakterit të Tij. Po kështu, njerëzit që kanë “emrin” e Perëndisë te Zbulesa 14 përshkruhen si ata, që “mbajnë urdhërimet e Perëndisë”. Pastaj vini re fjalët që gjenden tek Hebrenjtë: “Kjo është besëlidhja që do të bëj me ta pas atyre ditëve, thotë ZOTI: Do të vendos ligjet e mia në zemrat e tyre dhe do t’i shkruaj në mendjet e tyre”, pastaj shton: “Mëkatet e tyre dhe veprat e tyre të paligjshme nuk do t’i kujtoj më””. (Hebr. 10:16, 17, NKJV). Çfarë shprehje e ungjillit: megjithëse ligji i Perëndisë pasqyrohet në jetën tonë, ne ende kemi nevojë që mëkatet tona të mos kujtohen “më”.

Emri i Zotit është karakteri i Tij. Ligji i tij moral është një transkriptim i karakterit të Tij. Dhe ata që janë mbledhur në kodrën e shenjtë të Perëndisë në ditët e fundit janë të mbushur me një dashuri për Perëndinë, një dashuri e manifestuar me bindjen ndaj ligjit të Tij.

`Nëse shpëtohemi nga besimi dhe jo nga ligji, atëherë cila është rëndësia e ligjit të Perëndisë? (Shih 1 Gjonit 5:3).`