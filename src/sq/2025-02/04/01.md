---
title:  "Kombet: Pjesa 1"
date:   19/04/2025
---

### Lexoni për studimin e kësaj jave

Zan. 10:1–12, Zan. 12:1–9, 1 Sam 8:4–18, Mat. 20:25–28, Zbul. 18:1–4.

> <p>Vargu Përmendësh</p>
> “Atij iu dha sundimi, lavdia dhe mbretëria, me qëllim që gjithë popujt, kombet dhe gjuhët t'i shërbenin; sundimi i Tij është një sundim i përjetshëm që nuk do të kalojë, dhe mbretëria e Tij është një mbretëri që nuk do shkatërrohet kurrë" (Danieli 7:14).

Libri i Zbulesës na tregon zgjidhjet e Perëndisë për botën tonë të rënë. Në kapitujt e fundit, rivendoset qasja në pemën e jetës, hiqet mallkimi dhe ne pranohemi sërish në praninë e Perëndisë. Zbulesa, në një farë mënyre, është rrjedha e librit të Zanafillës në të kundërt, prandaj Zanafilla mbetet një çelës i rëndësishëm për të kuptuar se si erdhën problemet në botë.

Një nga çështjet kyçe si tek Danieli ashtu si edhe te Zbulesa, është qeverisja botërore, një varg përpjekjesh njerëzore për të kontrolluar një planet që me të drejtë i përket Perëndisë dhe, i Cili do që – pasi ky episod i tmerrshëm mëkati dhe rebelimi të përfundojë përgjithmonë – të sundojë përfundimisht me drejtësi.

Është një proces shumë i gjatë që të çon në këtë moment, duke mbuluar mijëra vjet eksperimente njerëzore në vetëqeverisje. Ato nuk kanë funksionuar kurrë; madje edhe ato që shprehin idealet më të larta kanë dështuar, shpesh tmerrësisht kundër asaj që përfaqësonin. Pra, pjesa më e madhe e historisë së trishtuar të njerëzimit gjatë mijëvjeçarëve nuk është gjë tjetër veçse tregime të tragjedisë që këto sisteme të dështuara kanë sjellë mbi ne. Dhe vetëm se do të përkeqësohet deri në "mbretërinë e përjetshme" të Perëndisë (Dan. 7:27), që do të vendoset më në fund.

_*Studioni mësimin e kësaj jave për t'u përgatitur për Sabatin e 26 Prillit._