---
title:  Për më tepër studim
date:   25/04/2025
---

Isaia 44:24–45:13.

Pak nga pak, në fillim fshehtasi dhe në heshtje, dhe më pas më hapur, ndërsa rritej në forcë dhe fitonte kontrollin e mendjeve të njerëzve, ‘misteri i paudhësisë’ e çoi përpara punën e tij mashtruese dhe blasfemuese. Pothuajse në mënyrë të padukshme zakonet e paganizmit hynë në kishën e Krishterë. Fryma e kompromisit dhe e konformimit u frenua për njëfarë kohe nga persekutimet e ashpra që duroi kisha nën paganizëm. Por, ndërsa persekutimi pushoi dhe Krishterimi hyri në gjykatat dhe pallatet e mbretërve, ajo la mënjanë thjeshtësinë e përulur të Krishtit dhe apostujve të tij për madhështinë dhe krenarinë e priftërinjve dhe sundimtarëve paganë; dhe në vend të kërkesave të Zotit, ajo i zëvendësoi me teoritë dhe traditat njerëzore. Konvertimi nominal i Kostandinit, në fillim të shekullit të katërt, shkaktoi gëzim të madh; dhe bota, e veshur me një formë drejtësie, hyri në kishë. Tani puna e korrupsionit përparoi me shpejtësi. Paganizmi, ndërsa dukej se ishte i mposhtur, u bë pushtuesi i tyre. Kjo frymë kontrollonte kishën. Doktrinat, ceremonitë dhe bestytnitë e paganizmit u përfshinë në besimin dhe adhurimin e ndjekësve të shpallur të Krishtit” — Ellen G. White, Konflikti i Madh, fq. 49, 50.

Në përputhje me pyetjen në fund të studimit të së Mërkurës, a nuk jemi të gjithë në rrezik, veçanërisht sa më gjatë të jemi këtu, që të lëmë mënjanë "thjeshtësinë e përulur të Krishtit dhe apostujve të Tij" për të marrë madhështinë, fuqinë, vlerësimet dhe tundimet e botës? Nëse mendojmë se nuk jemi, po gënjejmë veten.

**Pyetje për diskutim:**

`Kur Perëndia e internoi popullin e Tij në Babiloni, ishte një moment veçanërisht i dhimbshëm. Abrahami ishte thirrur jashtë Kaldesë për të krijuar një popull të besëlidhjes si një dritë për planetin, dhe tani ata u robëruan me zinxhirë. Gjatë robërisë së tyre, Perëndia i tregoi Izraelit se çfarë mund të kishte qenë nëse do të kishin qenë besnikë. Nabukadnetsari, vetë kreu i një sistemi krejtësisht të kundërt me Perëndinë, vjen te Krishti (Danieli 4). Në fund të robërisë së tyre, Perëndia ngre një mbret Pers për të shërbyer si një lloj Krishti, duke e liruar popullin e Tij nga Babilonia dhe duke i kthyer në Tokën e Premtuar. Kiri nuk ishte një Izraelit dhe, megjithatë Perëndia e zgjodhi atë për t'i treguar botës planin e shpëtimit, ndërsa ktheu popullin e besëlidhjes së Perëndisë në Jerusalem. Çfarë mësimesh mund të mësojmë rreth mënyrës sesi Perëndia e sheh njerëzimin nga fakti që Ai po përdorte tani njerëzit jashtë Izraelit për të përmbushur qëllimet e Tij?`

`Mund të mos jemi në Babiloni, por sa pjesë e Babilonisë mund të jetë tek ne? Si ta dallojmë këtë problem, dhe më pas, si mund ta ndryshojmë?`