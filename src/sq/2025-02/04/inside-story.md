---
title:  Histori Misionare nga Tajlandë
date:   25/04/2025
---

### Të çlirosh të burgosurit

_Renato_

Mbrëmjen e një të premteje, Renato po rishikonte predikimin që kishte përgatitur për të predikuar të nesërmen, në ditëlindjen e tij të 37-të. I lindur dhe rritur në Brazil, ai ishte në mes të vitit të tij të parë, si mësues misionar në Tajlandë, dhe e kishte pyetur pastorin nëse mund të predikonte në ditëlindjen e tij.

- Jam larg shtëpisë, - kishte thënë ai. - Nuk e di çfarë të bëj për ditëlindjen time. Ju lutem, më lejoni të predikoj. Kjo është mënyra e vetme për të festuar.

Por ndërsa Renato po shihte shënimet e predikimit të tij, ai mori një telefonatë nga zyra e Divizionit të Amerikës Jugore, në Brazil.

Dukej se Zoti kishte diçka tjetër në mendje për ditëlindjen e Renatos.

- A mund të shkosh në aeroportin e Bangkokut? - pyeti personi që telefonoi. Ishte një drejtor departamenti në Divizionin e Amerikës Jugore. - Një ish-anëtar i Kishës Adventiste të Dites së Shtatë është arrestuar atje për trafikim droge.

Zemra e Renatos u prek nga shqetësimi i telefonuesit. Brazili ishte larg Tajlandës, por një drejtues kishe brazilian ishte i shqetësuar për një ish-anëtar kishe, që ishte arrestuar në Tajlandë.

- Kemi nevojë për një misionar që ta vizitojë këtë djalë dhe të lutet me të, - tha drejtuesi. - Ndoshta mund t’i japësh një Bibël. Kemi nevojë për dikë që ta përqafojë.

Renato la mënjanë shënimet e predikimit dhe shkoi në aeroport. Ai nuk e kuptonte shumë mirë gjuhën tajlandeze dhe nuk ishte i sigurt se si do të komunikonte me policinë. Ai ndihej gjithashtu i shqetësuar, dhe madje pak i frikësuar, për të shkuar te policia për të folur për dikë që ai nuk e njihte.

Në aeroport, policia i tha se kishte mbërritur shumë vonë. Djali i ri ishte transferuar në një vend tjetër. Nuk kishte asgjë që mund të bënte në aeroport.

Kaluan disa javë dhe Renato mori një telefonatë tjetër. Këtë herë ishte avokatja e djalit të ri, nga Brazili. Ajo i tha se klienti i saj ishte në një burg në periferi të Bangkokut dhe e pyeti nëse ai mund ta vizitonte.

Renatoja shkoi. Ishte e para prej shumë vizitave të rregullta.

Herë pas here, djali kishte nevojë për ushqim. Mishi i derrit dhe ushqimet e detit, të cilat janë pjata popullore në Tajlandë, shërbeheshin shpesh në burg, por djali nuk hante ushqime të papastra. Nëna e djalit i telefonoi Renatos dhe së bashku kërkuan ushqime që Renato mund ti çonte në burg.

Djali pranoi që kishte bërë një gabim të madh dhe shprehu dëshirën për të rregulluar marrëdhënien me Zotin. Të dy folën për Zotin dhe dashurinë e Tij.

Pas pak kohësh, avokatja e djalit i kërkoi Renatos të vizitonte një të burgosur tjetër Brazilian, i cili ishte gjithashtu klienti i saj. Kështu, Renato, i cili kishte shkuar në Tajlandë për të mësuar 100 fëmijë, në klasën e katërt, në një shkollë adventiste, u bë gjithashtu misionar për dy të burgosur Brazilianë, në një burg Tajlandez. Sot, ai i viziton dy burrat çdo muaj dhe është i gatshëm të takohet me të burgosur të tjerë të huaj, nëse Zoti i jep mundësinë.

- Lutem që zemrat e tyre të ndryshojnë,- tha ai. - Ndoshta në të ardhmen do të shohim frytin e këtyre lutjeve.

Ai u kërkon anëtarëve të kishës, në mbarë botën, të bashkohen me të në lutje.

- Lutuni për këta dy djem dhe gjithashtu për çdo të huaj. të burgosur në Tajlandë, - tha ai. - Do të ishte e mrekullueshme nëse do të kishin mundësinë të takonin Zotin.

Lutuni për të burgosurit në Tajlandë dhe në mbarë botën — përfshirë çdo person që është i lidhur me barrën dhe fajin e mëkatit. Lutuni për misionarët adventistë si Renato, që po shpallin lajmin e mirë që Jezusi vdiq për t’i çliruar të burgosurit nga mëkati. Faleminderit për Ofertën e Sabatit të Trembëdhjetë këtë tremujor, që do të ndihmojë për të përhapur Ungjillin në Divizionin Jugor të Azisë dhe Paqësorit, i cila përfshin Tajlandën.

**Fakte të shpejta**

- Bangkok është i përfshirë në Librin e Rekordeve Botërore Guines, si emri më i gjatë i një vendi në botë. Emri i plotë është Krungthepmahanakhon Amonrattanakosin Mahintharayutthaya Mahadilokphop Noppharatratchathaniburirom Udomratchaniëetmahasathan Amonphimanaëatansathit Sakkathattiyaëitsanukamprasit, që do të thotë: “Qyteti i engjëjve, qyteti i madh i të pavdekshmëve, qyteti madhështor i nëntë gurëve të çmuar, selia e mbretit, qyteti i pallateve mbretërorë, shtëpia e perëndive të rimishëruara, ndërtuar nga Vishvakarman me urdhërin e Indrës.
- Tajlanda ka 1,430 ishuj; më i madhi, Phuket, ndodhet në jugperëndim, në Detin Andaman. Mali më i lartë është Doi Inthanon, me një lartësi prej 2,565 metrash.