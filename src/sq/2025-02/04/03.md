---
title:  Thirrja e Abrahamit
date:   21/04/2025
---

Në kapitullin dhjetë të Zanafillës, ne shohim lindjen e kombeve të ndryshme. Fjala, që zakonisht përkthehet "kombe" është gojim, e cila gjithashtu mund t'i referohet johebrenjve. Zanafilla 10 na tregon se raca njerëzore është e ndarë në toka, gjuhë, familje dhe "kombe" (Zan. 10:5; shih gjithashtu Zbul. 14:6).

Pothuajse menjëherë pas prezantimit të këtij koncepti, Zoti e thërret Abrahamin të dalë nga një prej atyre kombeve që të jetë i ndryshëm nga ata dhe nga ajo që ata përfaqësojnë.

`Lexoni Zanafilla 12:1–9. Pse Perëndia e thirri Abramin (më vonë Abrahamin)të dalë nga vendi i tij i origjinës?`

Perëndia synonte të përdorte Abrahamin për të krijuar një komb, i cili do të qëndronte në kontrast përkundrejt mbretërive njerëzore. Ata nuk duhej të kishin një mbret tjetër përveç Vetë Perëndisë. Njerëzit duhet të shihnin se çfarë do të ndodhte, nëse raca njerëzore do të kthehej tek Krijuesi i tyre. Izraeli u krijua për të qenë një bekim për “të gjitha familjet e tokës” (Zan. 12:3). Perëndia kishte derdhur mbi ta dritë dhe privilegje, që nuk ishin parë në botë që, ndoshta, para Përmbytjes.

`Lexoni Ligji i Përtërirë 4:5–9. Çfarë po u thoshte Zoti fëmijëve të Abrahamit, kombit që ishte përmbushja e premtimit që Perëndia i kishte bërë Abrahamit?`

Ky nuk ishte një individ i vetëm që jepte dëshmi në një komunitet të caktuar; ky ishte një komb i tërë që, duke punuar së bashku dhe në bashkëpunim me Perëndinë, mund të shfaqte lavdinë e karakterit të Tij. Vini re, gjithashtu, në fjalët që u tha atyre, se nuk ishin vetëm "statutet dhe gjykimet" që u kishte dhënë Perëndia, të cilat i bënë ata kaq të veçantë, por ishte aderimi i tyre që do t'i bënte kombet e tjera të thonin, "Me siguri ky komb i madh është një popull i mençur dhe i kuptueshëm”” (Ligj. i Përt. 4:6). Sado të mrekullueshme të ishin të vërtetat që u jepeshin njerëzve, nëse do të dështonin t’i mbanin dhe t’u bindeshin, kjo do të sillte mallkime në vend të bekimeve dhe vdekje në vend të jetës.

`Si zbatohet i njëjti parim për ne si Adventistë sot, jo vetëm i njohjes së këtyre të vërtetave, por edhe i respektimit të tyre?`