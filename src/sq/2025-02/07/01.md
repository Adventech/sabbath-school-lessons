---
title:  Bazat e Profecisë
date:   10/05/2025
---

### Lexoni për studimin e kësaj jave

Isa. 6:6–8, Zan. 3:21-24, Ezek. 1:4-14, Zbul. 4:1–11, Num. 2:3–25, Isa. 14:12–14.

> <p>Vargu Përmendësh</p>
> “Pastaj dëgjova zërin e Zotit që thoshte: ‘Kë të dërgoj dhe kush do të shkojë për ne?’. Unë u përgjigja: ‘Ja ku jam, dërgomë mua!’” (Isaia 6:8).

E drejta e Zotit për të sunduar universin bazohet tek pozicioni i Tij si Krijuesi i të gjitha gjërave (Zbul. 4:11) dhe, gjithashtu mbi karakterin e Tij. Kur zbulojmë karakterin e Tij të drejtë, ne fillojmë të kuptojmë se si dhe pse qeniet njerëzore mëkatare nuk e arrijnë lavdinë e Perëndisë (Rom. 3:23).

Këtë javë, ne vazhdojmë më tej në vegimin e dhomës së fronit dhe do shqyrtojmë sesi lidhet raca njerëzore me një Zot të shenjtë dhe sesi flijimi i Krishtit na restauron dhe na afron me fronin. Perëndia planifikon të na restaurojë, jo vetëm si individë, por edhe si racë, në mënyrë që të shfaqim edhe një herë lavdinë e Tij para pjesës tjetër të Krijimit. Duke shfletuar pjesën tjetër të Biblës, ne mund të gjejmë të dhëna të rëndësishme që na ndihmojnë të kuptojmë dhe të fillojmë të vlerësojmë thirrjen e lartë që Perëndia na ka bërë ne, një racë mëkatarësh të falur dhe të shpenguar.

Rebelimi njerëzor do të marrë fund përfundimisht dhe përgjithmonë. Dhe, më shumë se kaq, karakteri i dashur i Perëndisë, karakteri i Tij vetëmohues dhe sakrifikues, do të shkëlqejë edhe më shumë se në projektin e Tij fillestar për njerëzimin. Ndonëse Perëndia nuk synoi kurrë që njerëzimi të bjerë, nëpërmjet kryqit, karakteri i dashur i Perëndisë është shfaqur në një mënyrë të jashtëzakonshme.

_*Studioni mësimin e kësaj jave për t'u përgatitur për Sabatin e 17 Majit._