---
title:  Për më tepër studim
date:   16/05/2025
---

Lexoni Ellen G. White, “Konflikti Përfundoi”, f. 669–671, 676–678, te Konflikti i Madh.

Satanai, dikur një kerubin mbrojtës, u përpoq të shkatërronte besimin te froni i Perëndisë. Zoti i ka lejuar engjëjt e rënë të vazhdojnë në rebelimin e tyre për t'i treguar universit thellësitë e ligësisë, që vijnë nga vetë-lartësimi – dhe, ndërsa Satani arriti të mashtrojë racën njerëzore për t'u bashkuar me të në luftën kundër Perëndisë, Krishti e mundi atë plotësisht në kryq , duke siguruar një vend për njerëzimin, atje ku dikur qëndronin engjëjt e rënë. Mëkatarët, në Krishtin, kthehen publikisht kundër pretendimeve të Luciferit. Skenari përfundimtar është në disa mënyra një zbulim edhe më i madh i mirësisë dhe dashurisë së Perëndisë sesa kishte ekzistuar përpara rënies së Luciferit. Ndonëse Perëndia nuk e ka caktuar kurrë se e keqja duhet të ekzistonte, dhe është një tragjedi me pasoja të përjetshme, kur të përfundojë gjithçka, mirësia dhe dashuria e Perëndisë do të shfaqen në mënyra që nuk do kishte qenë kurrë e mundur më parë.

Krishti “shikon të shpenguarit të rinovuar sipas shëmbëlltyrës së Tij, çdo zemër që mban vulën e përsosur të hyjnores, çdo fytyrë që pasqyron ngjashmërinë e Mbretit të tyre. Ai sheh në to rezultatin e mundimit të shpirtit të Tij dhe është i kënaqur. Më pas, me një zë që arrin te turmat e mbledhura të të drejtëve, Ai deklaron: “Shikoni blerjen e gjakut Tim! Për këta unë vuajta, për këta vdiqa, që të banojnë në praninë Time në shekuj të përjetshëm. Dhe kënga e lavdisë ngjitet nga të veshurit me rroba të bardha mbi fronin: "I denjë është Qengji që u therr, të marrë pushtetin, dhe pasuri, dhe urtësi, dhe forcë, dhe nder, dhe lavdi dhe bekim' Konflikti i Madh, fq. 671.

**Pyetje për diskutim:**

`Imagjinoni të qëndroni përpara Perëndisë me çdo të metë, çdo defekt karakteri, çdo veprim të gabuar, çdo mendim të gabuar, çdo motiv të gabuar të ekspozuar plotësisht para Tij! Çfarë do të meritonit me të drejtë dhe në të vërtetë? Cila është, atëherë, shpresa juaj e vetme? Pse duhet të kemi "drejtësinë e Perëndisë, nëpërmjet besimit në Jezus Krishtin, për të gjithë ata që besojnë" (Rom. 3:22, NKJV), duke na mbuluar tani dhe në gjykim, kur na nevojitet më shumë? Me fjalë të tjera, pse na duhet ungjilli?`

`Gjon Pagëzori, siç e pamë, luajti rolin e një serafini – një llambë që digjet dhe shkëlqen (Shih Gjoni 5:35). Ai ishte, sigurisht, pararendësi i Krishtit, duke paralajmëruar shfaqjen e parë të Mesisë. Në ç'mënyrë populli i Perëndisë në ditët e fundit ka të njëjtin rol profetik?`