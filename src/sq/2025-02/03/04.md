---
title:  Gruaja Prostitutë e Hoseas
date:   15/04/2025
---

Kërkesa e Zotit për profetin Hosea mund të jetë një nga detyrat më të çuditshme, që i janë dhënë ndonjëherë një prej shërbëtorëve të Tij: të martohet me një prostitutë – qëllimisht! Por, Perëndia po përdorte Hosenë për të na ndihmuar të kuptonim nga këndvështrimi i Tij, dhimbjen e mëkatit dhe rebelimit njerëzor. Perëndia kishte zgjedhur me dashuri një grua, Izraelin, e cila vazhdimisht e tradhtoi Atë dhe, megjithatë, çuditërisht, Ai e mori atë përsëri dhe e rinovoi.

`Krahaso Hosea 1:2; Hosea 3:1; Zbulesa 17:1, 2; dhe Zbulesa 18:1–4. Çfarë kurvërie përmendet këtu? Çfarë mësimesh mund të nxjerrë kisha e Krishterë nga historia e Hoseas? Në çfarë mënyrash kisha i ka përsëritur mëkatet e Dhiatës së Vjetër?`

Bibla zbulon se gabimet e Izraelit në Dhiatën e Vjetër do të përsëriteshin kryesisht nga kisha e Dhiatës së Re të Krishtit. Populli i besëlidhjes së Perëndisë devijoi jashtëzakonisht shumë përpara mërgimit të tyre, duke sjellë praktikat idhujtare të kombeve fqinje në kombin e besëlidhjes së Perëndisë. “I shqetësuar për përçarjen në rritje brenda kishës në lidhje me idetë e Ariusit, Kostandini u mblodh dhe ndërhyri në Këshillin e Nikesë”—Christopher A. Hall, “Si Arianism Pothuajse Fitoi” Christianitz Today (2008). Në secilin rast, populli i Perëndisë endej jashtë marrëdhënies së tyre me Të, me qëllim që të gjente “zgjidhje” për problemet e perceptuara.

Zgjedhja e fjalëve nga Perëndia e bën të duket e qartë se Ai jo vetëm po përpiqet të na tregojë se çfarë kemi bërë gabim, por edhe se si e bën të ndihet kjo gjë. Ata që janë tradhtuar nga një bashkëshort mund të fillojnë të kuptojnë ndjenjat e shkatërrimit që pabesia jonë ndaj Krishtit mund të ngjallë në oborret e qiellit. Ndoshta pjesa më e mahnitshme e historisë së Hoseas është pika deri ku shkoi profeti për të shpenguar gruan e tij të pahijshme.

Kur shohim thirrjen e fundit drejtuar njerëzimit, duke thirrur popullin e Perëndisë të dalë nga Babilonia, vlen të përmendet se Ai po thërret Njerëzit e Tij, dhe jo të huajt. Ai i njeh ata nga afër. Ai i do ata. Dhe, ndërsa bota po shkon drejt orës së saj më të keqe, Ai ende po ofron çmimin e shpengimit që kishte paguar për të na blerë me gjakun e Tij. Kryqi i Krishtit, më shumë se çdo gjë tjetër, duhet të na tregojë se sa me zell dëshiron Zoti të shpëtojë njerëzit e Tij të padrejtë.

`Në çfarë mënyra sot, çdo kishë, madje edhe e jona, mund të mashtrojë me kurvërinë shpirtërore?`