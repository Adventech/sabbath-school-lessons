---
title:  Për më tepër studim
date:   18/04/2025
---

Lexoni Gjoni 2:1–11, Mateu 22:1–14, 2 Korintasve 11:1–5 dhe Mateu 25:1–13.

Sapo të kuptoni se sa të dhëna disponohen në pjesën tjetër të Biblës për t'ju ndihmuar të zgjeroni kuptueshmërinë tuaj në lidhje me profecinë, mund të tundoheni që ta mbi-zbatoni atë. Përgjatë shekujve, disa të Krishterë kanë theksuar simbolikën dhe imazhet, që gjenden në tregimet biblike deri në atë pikë ku praktikisht fillojnë ta trajtojnë narrativën historike si një mit. Megjithëse gjenden shtresa të kuptimit pothuajse kudo te Shkrimet, ne duhet të kujtojmë gjithmonë se Perëndia ka një mënyrë për të marrë ngjarje reale, që përfshijnë njerëz të vërtetë dhe për t'i përdorur ato për të na mësuar gjëra rreth ndërveprimeve të Tij të ardhshme me kishën.

Dasma në Kanë, për shembull, mund të ofrojë njohuri për metaforën e martesës të përdorur nga profecia, por dasma ishte një ngjarje e mirëfilltë. “Fjala e Krishtit siguroi furnizim të bollshëm për festën. Kaq e bollshme është masa e hirit të Tij për të fshirë paudhësitë e njerëzve dhe për të ripërtërirë dhee mbështetur shpirtin” — Ellen G. White, Dëshira e Kohërave, fq. 149.

Ose, siç shkruan këtu: “'Zoti Perëndi nuk do të bëjë asgjë, por Ai ua zbulon sekretin e tij shërbëtorëve të Tij, profetëve, ndërsa 'gjërat e fshehta i përkasin Zotit, Perëndisë tonë', 'gjërat që zbulohen janë për ne dhe fëmijët tanë përgjithmonë' Ligji i Përtërirë 29:29. Perëndia na i ka dhënë këto gjëra dhe bekimi i Tij do të bjerë mbi atë që studion me nderim dhe lutje Shkrimet e shenjta profetike”—Dëshira e Kohërave, fq. 234.

**Pyetje për diskutim:**

`Lexoni Gjonin 2:1–11. Ka shumë elementë në Ungjillin e Gjonit, që parashikojnë veprën e ardhshme të Krishtit dhe komentuesit kanë vënë re mënyrën e qëllimshme në të cilën Gjoni i çon lexuesit e tij drejt Kryqit. Ku shihni aspekte të ndryshme të karakterit të Krishtit dhe mbretërisë së ardhshme të demonstruara në këtë histori? Çfarë na mësojnë ato për planin e shpëtimit, ose për festën përfundimtare të martesës, që i është premtuar Birit të Perëndisë?`

`Shëmbëlltyra e dhjetë virgjëreshave është gjerësisht e njohur dhe e dashur për studentët e Biblës. Çfarë na mëson kjo histori e rëndësishme në lidhje me ngjarjet e ditëve të fundit? A është e rëndësishme që dhëndri është vonuar? Çfarë mësimesh mund të mësojmë nga kjo shëmbëlltyrë për marrëdhëniet tona individuale me Krishtin përkundrejt mënyrës se si Krishti lidhet me kishën bashkërisht?`

`Mendoni për praktikat e rreme që kanë hyrë në Krishterim nga jashtë besimit. Përveç asaj të dukshme, zëvendësimi i Sabatit biblik me të Dielën, çfarë besimesh të tjera të rreme kanë hyrë? Si erdhën ato dhe çfarë mund të bëjmë ne jo vetëm për të mbrojtur veten prej tyre, por për t'i ndihmuar të tjerët të shohin se çfarë janë në të vërtetë? Në çfarë mënyrash janë mesazhet e tre engjëjve një përpjekje për të bërë pikërisht këtë, për të ndihmuar njerëzit të shohin besimet e rreme, që kanë hyrë në besim?`