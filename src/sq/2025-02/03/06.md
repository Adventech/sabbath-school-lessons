---
title:  Prostituta është Gjykuar
date:   17/04/2025
---

`Lexoni Zbulesën 19:1–9. Dy gjëra festohen njëkohësisht: fundi i prostitutës dhe martesa e Krishtit me nusen e Tij. Si është e mundur që të dyja ngjarjet të jenë në të vërtetë dhe në të njëjtën kohë demonstrime të karakterit të drejtë dhe të dashur të Perëndisë?`

Pabesia vjen me një çmim shumë të dhimbshëm. Pasojat derdhen në jetën e fëmijëve dhe të të tjerëve. Edhe bashkëshortëve më të duruar, të cilëve u është bërë pabesi, mund të zbulojnë përfundimisht se ka një moment pa kthim, pas të cilit martesa nuk mund të shpengohet më. Kur bota jonë arrin një pikë, ku zemrat janë ngurtësuar aq thellë sa nuk do të ketë më pendim, nuk ka asnjë pikë për të vazhduar historinë dhe për të lejuar që vuajtja e shfrenuar e mëkatit të vazhdojë. Edhe pse ka zemërthyerje për të humburit, ata që kanë vuajtur nën periudhën ungjillore të mëkatit të kësaj bote, mund të festojnë se ai më në fund ka marrë fund — dhe se bota po rikthehet në trajtën se si e kishte projektuar Perëndia në fillim. Këtë herë do t’i themi jo largimit nga Zoti, sepse ne kemi mësuar, në rrugën e vështirë, se Zoti ishte i drejtë për shkatërrimin që vjen nga ndarja prej Tij.

`Lexoni Zbulesa 21:1–4. Çfarë do të thotë imazhi i martesës këtu dhe pse është plot shpresë dhe premtime? Cila është siguria jonë për shpresën e paraqitur në këto vargje?`

“Martesa, një bashkim për gjithë jetën, është një simbol i bashkimit mes Krishtit dhe kishës së Tij. Fryma që Krishti shfaq ndaj kishës është fryma që burri dhe gruaja duhet t'i shfaqin njëri-tjetrit” — Ellen G. White, Dëshmi për Kishën, vëll. 7, f. 46.

Krishti vuajti dhimbje të paimagjinueshme, ndërkohë që raca njerëzore e hodhi poshtë Atë dhe ia dha përzemërsinë që i takonte Atij, perëndive të tjera. E megjithatë, edhe në këtë rast, Ai e dha veten për ne, duke paguar në Veten e Tij për pabesi dhe tradhti bashkëshortore, në mënyrë që, nëse pendohemi dhe largohemi prej tyre, të kemi premtimin e jetës së përjetshme.

`Lexoni 1 Pjetrit 1:18, 19. Çfarë na thuhet në këto vargje që na jep sigurinë për fundin e përshkruar te Zbulesa 21:1–4?`