---
title:  Isaku dhe Rebeka
date:   16/04/2025
---

Kur Abrahami ishte i moshuar dhe pa dyshim mendonte për premtimet që i ishin dhënë nga Zoti për pasardhësit e tij (shih Zan. 15:5), ai i dha shërbëtorit të tij më të vjetër dhe më të besuar një detyrë solemne.

`Lexoni Zanafilla 24:1–4. Pse do të ishte kaq e rëndësishme për Abrahamin që djali i tij të mos martohej me "një nga bijat e kananitëve"" (Zan. 24:3)?`

Sado ekskluzive të dukej këshilla e tij, çështja për Abrahamin ishte shpirtërore, jo etnike; ishte teologjike, jo kombëtare. Abrahami e dinte shumë mirë degjenerimin moral të praktikave fetare kananite, për të mos përmendur këtu adhurimin e tyre ndaj perëndive të rreme, dhe ai e dinte se sa e lehtë do të ishte që djali i tij të binte në këto praktika, nëse ai do të martohej nga mesi i tyre.

Në të vërtetë, historia e një pjese të madhe të Izraelit të lashtë, madje edhe e kishës së Krishterë gjatë shekujve, ka qenë një histori në të cilën populli i Perëndisë - i cili duhet t'i kishte dëshmuar botës - përkundrazi është kapur nga bota dhe mësimet dhe besimet e saj fetare të rreme. Ndoshta shembulli më i madh i këtij realiteti të trishtuar ka qenë zëvendësimi i së Dielës, ditës pagane të diellit, në vend të Shabatit të ditës së shtatë biblike, një realitet që do të luajë një rol të spikatur në ditët e fundit.

`Lexoni Zanafilla 24:57–67. Çfarë mësimesh mund të nxjerrim rreth Krishtit dhe kishës së Tij nga disa detaje që gjejmë në këtë histori? Çfarë mund të mësojmë, për shembull, për gjendjen tonë të rënë, nga fakti që Rebeka ishte një e afërme e largët dhe e ndarë me Isakun?`

Ne jemi padyshim të lidhur me Krijuesin tonë, pasi fillimisht jemi krijuar sipas shëmbëlltyrës së Tij. Ne jemi ndarë prej Tij nga mëkati, e megjithatë, ne ende konsiderohemi si nusja e duhur për Të, megjithëse përmes zgjedhjeve tona ne mund ta bëjmë këtë martesë më të trazuar sesa duhet.

`Po, Zoti na do ne, nusen e Tij, më shumë se ne e duam Atë. Cilat janë zgjedhjet që mund të bëjmë dhe duhet të bëjmë çdo ditë, të cilat mund të forcojnë dashurinë tonë për Perëndinë? Në të njëjtën kohë, cilat zgjedhje do të vrisnin dashurinë tonë?`