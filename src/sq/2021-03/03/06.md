---
title:  Si të heqim shqetësimet?
date:  15/07/2021
---

`Lexoni Gjoni 14:1–6. Kur kemi humbur paqen, çfarë mund të bëjmë për t’u çliruar nga shqetësimi? Cili është çelësi për t’u çliruar nga përçarja, egoizmi, ambicia, hipokrizia, në mënyrë që të mund të gjejmë paqen dhe prehjen e vërtetë?`

Mundimi i shqetësimeve gjithmonë fillon me Jezusin. Ai është Udha dhe Jeta. Ai e di drejtimin e duhur kur jemi duke u endur pa qëllim në shkretëtirën e botën sonë të sunduar nga media. Si Ligjdhënësi hyjnor, Ai është edhe e Vërteta e mishëruar, dhe Fryma e Tij na drejton në çdo të vërtetë (Gjoni 16:13). Kur jemi të lënduar, të lodhur, të rraskapitur, të sëmurë dhe të dekurajuar, Ai është Jeta e vërtetë. Në fakt, Krishti na ka premtuar jetë me bollëk (Gjoni 10:10). Kjo përfshin jo vetëm një shtëpi dhe një jetë të përjetshme, por edhe një jetë më cilësore që tani dhe këtu. Krijuesi ynë me siguri është i aftë për të na bekuar bujarisht që tani.

“Zemra juaj mos u trondittë” është një ftesë për të jetuar me pritje. Kur ndihemi keq, Zoti është i aftë për të na ngritur lart. Kur jeni duke luftuar me errësirën dhe mëkatin, mbani mend që Ai që ka nisur punën e mirë tek ju, patjetër gjithashtu do ta përfundojë atë deri në ardhjen e Krishtit (Filipianëve 1:6).

Pavarësisht sa keq na duken gjërat, vështroni premtimin që kemi në Jezus. Ai është duke përgatitur “një vend” për ne, një vend ku nuk do të kemi më as dhimbje, as vuajtje, as shqetësime. Kjo është shpresa që kemi në Krisht, pavarësisht nga origjina, prejardhja, biografia dhe jeta jonë tani.

Por çelësi për të marrë këto bekime është që të vijmë tek Zoti ashtu siç jemi – të dobët, të lënduar, të thyer dhe mëkatarë, duke ditur që Ai na pranon pa kushte. Ky është thelbi i hirit të Perëndisë. Dhe besimi në këtë hir është besimi shpëtues.

`Lexoni Jeremia 3:22. Çfarë na kërkon Zoti që të bëjmë, dhe si do të jetë përgjigjja e Tij?`

`Mendoni pak rreth fjalëve të Jezusit: “ ‘do të kthehem dhe do t’ju marr pranë Meje, që aty ku jam Unë, të jeni edhe ju’ ” (Gjoni 14:3). Çfarë duhet të na tregojë kjo sesa thelbësor është premtimi i Ardhjes së Dytë? Veçanërisht për ne, Adventistët (me kuptimin tonë Biblik rreth vdekjes), përse është aq i çmuar premtimi i Ardhjes së Krishtit?`