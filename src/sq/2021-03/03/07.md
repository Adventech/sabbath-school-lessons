---
title:  Për më tepër studim
date:  16/07/2021
---

“Jeta e përqëndruar tek vetja nuk mundet as të rritet dhe të japë fryt. Nëse pranon Krishtin si Shpëtimtarin tënd, atëherë duhet ta harrosh veten dhe të përpiqesh të ndihmosh të tjerët. Fol për dashurinë e Krishtit, trego për mirësinë e Tij, ji i gatshëm të kryesh çdo detyrë që të besohet. Mbaj mbi vete brengat e të tjerëve dhe me çdo mjet e në çdo mënyrë përpiqu të shpëtosh ata që kanë humbur.  Kur të kesh marrë Frymën e Krishtit, Frymën e dashurisë altruiste dhe të fillosh të punosh për të tjerët, atëherë do të rritesh dhe do të japësh fryte. Dhuntitë e Frymës do të piqen në karakterin tënd, besimi yt do të rritet, bindjet e tua do të forcohen dhe dashuria jote do të përsoset. Përherë e më shumë do të pasqyrosh dashurinë e Krishtit, në çdo gjë të pastër, fisnike e të dashur”—Ellen G. White, Mësime ndryshe nga Jezusi, vëll.1, fq. 51.

Duke zgjidhur problemet midis anëtarëve të kishës, “bisedat midis të dy anëve të përfshira kanë zgjatur për orë të tëra. Kjo jo vetëm harxhon kohën kot, por edhe i detyron shërbëtorët e Zotit të dëgjojnë zemrat e të dy anëve të pandryshuara nga hiri i Perëndisë. Në qoftë se e lemë mënjanë krenarinë dhe egoizmin, shumica e problemeve mund të zgjidhen brenda pesë minutave”—Ellen G. White, Early Writings, fq. 119.

**Pyetje për diskutim**

`1. Diskutoni mënyrat praktike për të mundur egoizmin. Si mund të ndihmoni njëri-tjetrin për t’i vënë këto ide në praktikë?`

`2. Ambicia vetvetiu nuk është një gjë e keqe. Por si mund të presim dhe të imagjinojmë gjëra të mëdha nga Zoti pa lejuar ambicien të na konsumojë?`

`3. Shumica prej nesh nuk e shprehin qartë ambicien, hipokrizinë, egoizmin ose zilinë. Ne jemi shumë të aftë për t’i fshehur ndjenjat tona të vërteta, duke veshur një maskë më të bukur. Por, si një sistem i madh i rrënjëve të plepit të egër, të gjitha këto karakteristika janë aty nën tokë në pritje për të lulëzuar. Si duket praktikisht transformimi i karakterit me anë të fuqisë së Frymës së Shenjtë? Si mund të mundim rrënjën e shqetësimeve dhe të gjejmë paqen e vërtetë në Jezus Krisht?`

`4. Reflektoni më shumë në përgjigjen ndaj pyetjes së fundit të së enjtes rreth rëndësisë së Ardhjes së Dytë. Fund së fundi, ç’shpresë kemi pa atë? Ç’të mirë ka ardhja e parë e Krishtit dhe gjithçka që Ai ka bërë për ne, nëse nuk ka ardhje të dytë dhe ringjallje të njerëzve, që po prehen në gjumin e vdekjes?`

Sot në Shqipëri dielli perëndon në orën 19:11, në Kosovë – në 20:12. Sabat të lumtur!