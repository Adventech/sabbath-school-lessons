---
title:  Për më tepër studim
date:  23/07/2021
---

“Pendimi i Davidit ishte i sinqertë dhe i thellë. Ai nuk bëri asnjë përpjekje për ta minimizuar veprën kriminale që kishte kryer. Për më tepër, ai nuk shprehu as dëshirën më të vogël në lutjet e tij që t’u shpëtonte ndëshkimeve, që e kërcënonin. . . . Ai pa ndotjen e shpirtit; pati neveri për mëkatin. Ai nuk u lut vetëm për faljen e mëkatit, por edhe për pastrimin e zemrës. . . . Tek premtimet e Perëndisë për mëkatarët e penduar ai pa evidencë/prova të mjaftueshme për faljen dhe pranimin e vet. . . . ‘Flijimet e Perëndisë janë frymë e thyer; o Perëndi, Ti nuk e përçmon zemrën e thyer dhe të penduar’- Psalmi 51:16, 17.

“Ndonëse Davidi kishte rënë poshtë keqazi, Zoti e ngriti lart. . . .

“Davidi u përul plotësisht dhe rrëfeu mëkatin, ndërsa Sauli e përçmoi qortimin hyjnor dhe e ngurtësoi zemrën, duke mos u penduar.

“Kjo periudhë në jetën e Davidit . . . përbën një prej ilustrimeve më të fuqishme, që na është dhënë përsa i përket përpjekjeve dhe tundimeve të njerëzimit, si dhe të pendesës së vërtetë e të sinqertë ndaj Perëndisë. . . . Nëpër të gjitha epokat . . . mijëra besimtarë, fëmijë të Perëndisë, të cilët kanë rrëshkitur në mëkat, . . . kanë kujtuar sesi pendesa dhe rrëfimi i sinqertë i Davidit u pranuan nga Perëndia . . dhe kanë marrë kurajon që të pendohen dhe të kthejnë rrugë, dhe të përpiqen sërish që të ecin në rrugën e urdhërimeve të Perëndisë.

“Cilido . . ., që e përul vetveten me rrëfim e pendesë, ashtu siç bëri Davidi, mund të sigurohet se për të ka shpresë. . . . Zoti nuk do të hedhë kurrë tutje një besimtar apo besimtare, që është penduar me të vërtetë”—Ellen G. White, Patriarkë dhe Profetë, fq. 559, 560.

**Pyetje për diskutim**

`1. Si mund të gjejmë balancën midis pranimit të gjendjes sonë të trashëguar mëkatare dhe nevojës tonë për falje, dhe në të njëjtën kohë së jetuari si bij të falur të Mbretit të Universit, që jemi sipas Biblës?`

`2. Përse është çdo mëkat që kryejmë, përfundimisht mëkat kundër Zotit? Çfarë do të thotë të mëkatosh kundër Perëndisë?`

`3. Çfarë mund t’i themi një jobesimtari, i cili nuk kupton pse vuajnë njerëzit e pafajshëm (si Uriahu dhe foshnja e sapolindur e Davidit dhe Bath-Shebës)? Si ta shpjegojmë dashurinë dhe drejtësinë e Zotit në situata të tilla? Si na ndihmon perspektiva e Konfliktit të Madh?`

`4. Përse Bibla i kushton dy kapituj historisë së hidhur të Davidit dhe Bath-Shebës? Për çfarë arsye shërben rikujtimi i kësaj historie?`

`5. Reflektoni mbi idenë që mëkati na ndan nga Zoti, siç na tregon Psalmi 51:11, 12. Cila është eksperienca juaj, si ndodh kjo? Si ju bën kjo të ndiheni? Si mund t’i shpjegoni dikujt, çfarë ndjenje është ajo dhe pse është ajo aq e sikletshme? Përse është premtimi i hirit të Perëndisë i vetmi ilaç dhe shpëtim?`

Sot në Shqipëri dielli perëndon në orën 20:06, në Kosovë – në 20:07. Sabat të lumtur!