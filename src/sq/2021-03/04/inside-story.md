---
title:  Histori misioni
date:  23/07/2021
---

#### Historia misionare nga Arizona, SHBA

E Rrethuar me Dashuri

Shanel Drapër, 24 vjeç

Edhe pse u rrita me familjen time, në një qytet të vogël, pothuajse çdo ditë shihja alkoolizëm, drogë dhe dhunë. Ishte shumë e zakonshme. Mbaj mend që njerëzit vendosnin gardhe rreth shkollave por ata nuk ndalonin alkoolin, drogën dhe dhunën të hynin në klasa, kur isha në shkollën tetëvjeçare. Ndonjëherë, edhe rruga e shkurtër midis stacionit të autobusit dhe shtëpisë nuk ishte e sigurt. Ndoshta, për këto arsye, mami dhe tetoja vendosën të më largonin nga shkolla publike dhe të më çonin në shkollë private.

Shkolla që i pëlqente mamit ishte një shkollë private në shtetin Meksika e Re por aty kishte listë pritjeje. Pamë edhe një shkollë tjetër në Meksikën e Re por nuk munda të shkoja aty sepse shkolla nuk kishte konvikt. Më në fund, mami pa disa të afërm që i kishin çuar fëmijët në shkollën Adventiste Indiane Holbrok, në Arizona. Shkolla ishte larg nga shtëpia por mami dhe tezja vendosën se ishte mundësia më e mirë për mua.

Fillova klasën e nëntë në gusht 2010. Fillimisht ishte e vështirë të isha aq larg familjes. Nuk e kisha problem të përmbushja detyrat e mia, të laja rrobat, të pastroja dhomën dhe të kujdesesha për veten. Por nuk isha gati për klasën rreth Biblës. Kisha shkuar në kishë me tezen por vetëm sepse nuk më lejonin të rrija vetëm në shtëpi. Kisha shkuar në kisha të ndryshme madje kisha vajtur edhe në Shkollën Biblike Verore. Por ende nuk dija ta lexoja Biblën.

Kisha turp që nuk dija të lexoja Biblën, në një shkollë e Krishterë. Por ngadalë, fillova të mësoja rreth Jezusit dhe se si Ai punon në jetët tona. Ia dhashë zemrën Jezusit.

Katër vjet më vonë, mbarova studimet në shkollën Holbruk. Studiova në kolegj për dy vjet dhe pastaj fillova të bëja gjëra të tjera. Jeta ime filloi të ishte shumë e zënë dhe u largova nga Jezusi dhe të qënit Adventiste.

Ndërsa vizitoja një mike në Teksas, mora vesh se tezja ime, që ishte si mamaja ime, ishte shumë e sëmurë dhe po kalonte shumë kohë në spital, në Feniks, Arizona. Shkova në Arizona ditën e ditëlindjes sime, t’i bëja suprizë tezes. Kalova pak kohë me të dhe ajo vdiq disa ditë më vonë.

Pas vdekjes së saj, u largova nga shtëpia dhe ktheva në Teksas. Por nuk isha e lumtur. Kur një mike, nga shkolla Holbruk, më tha se shkolla kishte një vend pune të hapur, u gëzova dhe e pranova. Kur u ktheva, punoja me nxënësit dhe kjo më jepte shumë kënaqësi. Vitin e ardhshëm, shkolla më kërkoi të kthehesha sërish të punoja si koordinatore e bursave. Kthimi në shkollën Holbruk e ndryshoi jetën time në shumë mënyra dhe është e mrekullueshme të jesh e rrethuar nga dashuria.

Faleminderit për Ofertat tuaja të Sabatit të 13të para tre vjetësh, të cilat u përdorën në hapjen e një palestre dhe një qendre shëndetësore, të quajtur Qendra Jeta e Re, në shkollën Adventiste Indiane Holbruk. Ofertat tuaja këtë trimestër do të ndihmojnë në përfundimin e fazës së dytë të qendrës, ku shkolla do punojë me fëmijët dhe të rinjtë etnikë Amerikanë, të cilët kanë numra të lartë mbipeshe, sëmundje zemre, diabeti, depresioni dhe vetvrasjeje.

Shënime Nga Misioni

•	Konferenca e Arizonës, pjesë e së cilës është edhe shkolla Holbruk, ka 78 kisha dhe 20.692 anëtarë. Me një popullsi prej 7.052.954, në Arizona ka një Adventist për çdo 341 banorë.

•	Universiteti Oakwood, në shtetin e Alabamës, është institucioni i vetëm akademik, i varur drejpërdrejt nga Divizioni i Amerikës Veriore.

•	Rezerva e popullit Navaho, që ndodhet në pjesë të Arizonës, Meksisës së Re dhe Utasë, përbëhet nga 71.000 km2 – më i madh se dhjetë nga pesëdhjetë shtetet Amerikane.