---
title:  Çmimi i prehjes
date:  17/07/2021
---

### Lexoni për studimin e kësaj jave
2 Samuelit 11:1–27; 2 Samuelit 12:1–23; Zanafilla 3:1–8; 1 Gjoni 1:9.

> <p>Vargu përmendësh</p>
> “O Perëndi, krijo tek unë një zemër të pastër dhe përtëri tek unë një frymë të patundur” (Psalmi 51:10).

Shumë veta me dëshpërim kërkojnë paqen dhe qetësinë. Ata madje janë gati për të paguar për atë. Në shumë qytete të mëdha ka hotele, që japin me qira për një orë dhoma të qeta pa internet. Aty ka edhe rregulla të rrepta, nuk lejohet asnjë zhurmë, as vizitorë. Dhe njerëzit janë gati për të paguar për të kaluar një orë, duke menduar në qetësi ose për të bërë një sy gjumë. Kurse në aeroportet shumë popullorë ka kufje, që pakësojnë zhurmën. Ka madje kapuçë specialë ose mburoja të palosshme të privatësisë, me të cilat njerëzit mund të mbulohen nga koka deri në mes për të patur një pushim të vogël në vendin e punës.

Prehja e vërtetë gjithashtu ka një çmim. Edhe pse media mundohet të na mbushi mendjen që ne vetë mund të caktojmë fatin tonë dhe që pushimi është veç një çështje e vendimit dhe planifikimit, nëse e konsiderojmë këtë me sinqeritet, e kuptojmë paaftësinë tonë për të sjellë një paqe të vërtetë në zemrat dhe mendjet tona. Prifti i shekullit të katërt, Shën Augustini tek libri i tij i famshëm –Rrëfime- (vëll.1) shkruan rreth hirit të Perëndisë: “Ti na ke krijuar për Veten Tënde, dhe zemrat tona nuk kanë paqe deri sa të gjejnë prehjen në Ty”.

Këtë javë do të kemi një pamje të shkurtër në jetën e njeriut, i cili ishte sipas zemrës së Zotit, për të zbuluar çmimin e vërtetë të prehjes në Perëndi.

_\*Studioni mësimin e kësaj jave për t’u përgatitur për të Shtunën, 24 Korrik._