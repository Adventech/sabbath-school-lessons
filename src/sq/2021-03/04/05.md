---
title:  Diçka e re
date:  21/07/2021
---

`Pasi Davidi kishte rrëfyer mëkatin e tij para Zotit, pa përpjekje për të justifikuar ose zvogëluar fajin e tij, ai vazhdon të kërkoj diçka nga Zoti. Çfarë i kërkon ai Zotit? Lexoni Psalmi 51:7–12.`

Referenca e Davidit ndaj pastrimit me hisop përdor terminologjinë e mirënjohur nga çdo izraelit, që kishte vizituar shenjtëroren. Davidi këtu përmend ritualin e pastrimit, e cila është përshkruar tek Ligji i Moisiut (Levitiku 14:4). Duke bërë kështu, ai pranon fuqinë e flijimit — Sakrificën e Qengjit të Perëndisë — i cili do të vinte në të ardhmen për të hequr mëkatet e botës.

Davidi gjithashtu vazhdon lutjen, duke kërkuar “gëzim” dhe “ngazëllim”. Duke marrë parasysh madhësinë e mëkatit të tij, a nuk duket kjo tepër e guximshme?

Ndoshta mund të ndihmojë parafrazimi i këtij teksti: “Më thuaj që jam i falur, në mënyrë që unë mund të hyj sërish në shenjtëroren ku unë mund të dëgjoj gëzimin dhe ngazëllimin e atyre që të adhurojnë”.

`Kur Adami dhe Eva mëkatuan, ata u fshehën nga prezenca e Zotit (Zanafilla 3:8). Si mendoni, pse është qëndrimi i Davidit, madje pas mëkatit të tij, kaq ndryshe? Lexoni Psalmin 51:11, 12.`

Davidi nuk dëshironte të humbiste vetëdijeninë që po jeton në prezencën e Zotit. Ai kupton që pa Frymën e Shenjtë ai është pa fuqi. Ai e di që, porsi ai ra aq lehtë në mëkat me Bath-Shebën, po ashtu ai mund të mëkatojë sërish. Vetëbesimi i tij është shembur.

Davidi kupton që fitoret në të ardhmen nuk do të arrihen me fuqinë e tij; ato janë të mundura vetëm falë fuqisë së Zotit, ndërsa ai dorëzohet dhe varet plotësisht nga Perëndia.

Jeta fitimtare e Krishterë nuk buron nga ne, por nga Jezusi. Ne kemi nevojë për praninë e Tij, ne kemi etje për Frymën e Tij, ne duam gëzimin e shpëtimit, që vjen nga Ai. Ne kuptojmë nevojën tonë për ripërtëritje dhe restaurim. Ne kemi nevojë për prehjen e Zotit – një veprim hyjnor i ri-krijimit. Çlodhja e Krijimit nuk është larg faljes. “Krijo tek unë një zemër të pastër dhe përtëri tek unë një frymë të patundur” (Psalmi 51:10) përdor terminologjinë e Krijimit. Në Dhiatën e Vjetër vetëm Zoti mund të “krijojë” (bara’)— dhe kur Ai na ka ri-krijuar, ne gjejmë paqen dhe prehjen në Të.

`Në qoftë se nuk e keni përjetuar gëzimin e çlirimit nga një ndërgjegje e keqe dhe ndjenja e fajit, çfarë ju pengon ta përjetoni atë? Nëse ju vret ndërgjegjja, çfarë mund të mësoni nga kjo histori që mund t’ju ndihmojë të gjeni paqen?`