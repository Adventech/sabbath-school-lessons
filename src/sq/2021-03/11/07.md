---
title:  Për më tepër studim
date:  10/09/2021
---

“Ne nuk jemi gjithmonë të gatshëm të shkojmë tek Jezusi me sprovat dhe vështirësitë tona. Ndonjëherë ne i derdhim shqetësimet tona në veshët e njerëzve të tjerë dhe ua tregojmë vuajtjet tona atyre, që nuk mund të na ndihmojnë dhe lëmë pas dore të besuarit e të gjithave Jezusit, i cili është në gjendje të ndryshojë rrugën e trishtuar në shtigje gëzimi dhe paqeje. Vetëmohimi, sakrifica i bën lavdi dhe fitore kryqit. Premtimet e Zotit janë shumë të çmuara. Ne duhet ta studiojmë fjalën e tij nëse duam të dimë vullnetin e tij. Fjalët frymëzuese, të studiuara me kujdes dhe të zbatuara praktikisht, do të na i çojnë këmbët në një shteg të qetë, ku mund të ecim pa u penguar. Oh, sikur që të gjithë, misionarët dhe njerëzit, t'i çonin barrat dhe hutimet e tyre tek Jezusi, i cili po pret t'i marrë dhe t'u japë atyre paqe dhe pushim! Ai kurrë nuk do t’i braktisë ata, që i besojnë atij - Ellen G. White, The Signs of the Times, 17 Mars 1887, f. 161

“A mundeni ju, të rinj të dashur, të shpresoni të gëzuar deri në kohën kur Zoti, Gjykatësi juaj i drejtë, do të rrëfejë emrin tuaj përpara Atit dhe para engjëjve të shenjtë? Përgatitja më e mirë që mund të keni për shfaqjen e dytë të Krishtit është të pushoni me besim të patundur në shpëtimin e madh që na solli në ardhjen e Tij të parë. Ju duhet të besoni në Krishtin si një Shpëtimtar personal”- Ellen G. White, Our High Calling, f. 368

**Pyetje për diskutim**

`1. Çfarë ka kaq të veçantë për Sabatin e ditës së shtatë, që paralajmëron prehjen qiellore të Zotit për popullin e Tij? A nuk është kjo mënyra se si pushimi i Sabatit na jep një shije të përjetësisë?`

`2. Shlyerja do të thotë pajtim dhe na tregon rrugën e kthimit tek Perëndia. Mendoni për këtë thënie të rëndësishme të Romakëve 5:11: "Dhe jo vetëm kaq, por ne gjithashtu gëzohemi në Perëndinë përmes Zotit tonë Jezus Krisht, përmes të cilit tani kemi marrë pajtimin". Nëse dikush do t'ju pyeste: "Çfarë do të thotë të pajtohesh me Zotin dhe çfarë ndryshimi ka bërë ky pajtim në jetën tënde", si do të përgjigjeshit?`

`3. Si mund të shmangim faktin e orientimit tek gjërat e ngushta në jetën tonë të krishterë? Çfarë na mban të përqëndruar në pamjen e madhe të ofruar në Fjalën e Zotit?`

`4. Mendoni përsëri për të gjitha gabimet dhe mungesën e besimit që bijtë e Izraelit shfaqën në shkretëtirë. Megjithëse detajet e sfidave të tyre janë të ndryshme nga tonat (ne nuk po endemi nëpër një shkretëtirë të gjerë), cilat parime të përbashkëta ekzistojnë atje? Pra,si mund të përballemi ne në ecjen tonë të Krishterë me të njëjtat sfida që u përballën ata dhe si mund të mësojmë nga gabimet e tyre?`

Sot në Shqipëri dielli perëndon në orën 18:58, në Kosovë – në 18:56. Sabat të lumtur!