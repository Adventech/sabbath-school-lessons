---
title:  Dëshira për më tepër
date:  04/09/2021
---

### Lexoni për studimin e kësaj jave
1 Korintasve 10: 1–11; Lev. 4: 32–35; Gjoni 1:29; Hebrenjve 4: 1–11; Psalmi 95: 8–11.

> <p>Vargu përmendësh</p>
> “Tani këto gjëra ndodhën si shembuj për ne, që të mos dëshironim të keqen ashtu si ata” (1 Korintasve 10: 6, ESV).

uzeu i Arteve Mbretërore në New York, në Shtetet e

Bashkuara, strehon modelin më të madh arkitektonik në botë të një qyteti, që përshkruan të gjitha ndërtesat e New York-ut. Në një shkallë prej 1: 1 200 (ku 2.5 cm ose 1 inç korrespondon me 33 metra ose 100 feet) ajo mbulon gati 870 metra katrorë (9 335 feet katrorë). Fillimisht u përfundua në 1964 nga 100 mjeshtra, që kishin punuar për më shumë se tre vjet për të përfunduar projektin. Ai është azhornuar në vitet 1990 dhe nuk pasqyron peizazhin e qytetit për vitin 2021. Ai është një kopje çuditërisht e ndërlikuar dhe e detajuar e origjinalit.

Në fund, sidoqoftë, ajo është thjesht dhe vetëm një kopje, një model, një përfaqësim i diçkaje më madhështore, më të madhe, më të thellë dhe shumë më të ndërlikuar sesa vetë modeli.

Kështu janë në të vërtetë të gjitha modelet. Ato nuk janë origjinale, por funksionojnë vetëm si simbole të origjinaleve. Një model na ndihmon të kuptojmë thelbin e origjinalit, por ai kurrë nuk mund ta zëvendësojë atë. Përkundrazi, është aty për t'i ndihmuar njerëzit të kuptojnë më mirë se çfarë është origjinali.

Shkrimet në vetvete janë plot me modele në miniaturë të aktiviteteve dhe institucioneve, të cilat na tregojnë për realitetet Qiellore. Hebrenjve 4 na ndihmon të zbulojmë një nga këto realitete pasi lidhet me pyetjen biblike të pushimit.

_* Studioni mësimin e kësaj jave për t’u përgatitur për të Shtunën, 11 shtator._