---
title:  Për më tepër studim
date:  30/07/2021
---

“Kur jeni rënduar nga puna, kur ankoheni për sprovat dhe vështirësitë, kur pohoni që nuk keni fuqi për të mos rënë në tundim, që nuk jeni të aftë për të mundur padurimin, dhe që jeta e Krishterë është tepër e rëndë, me siguri nuk jeni duke mbartur zgjedhën e Krishtit, por atë të një tjetër zoti”—Ellen G. White, Child Guidance, fq. 267.

“Duhet të jeni vigjilentë në mënyrë të vazhdueshme, si edhe të keni një përkushtim, që rrjedh nga dashuria ndaj Zotit. Megjithatë, këto do të lindin në mënyrë të natyrshme nëse shpirti juaj është mbartur me anë të fuqisë së Zotit nëpërmjet besimit. Ne nuk mund të bëjmë absolutisht asgjë për të fituar favorin e Perëndisë. Nuk duhet të kemi aspak besim tek vetvetja ose tek veprat tona të mira; por, kur ne si qenie mëkatare dhe me faje vijmë tek Krishti, ne mund të gjejmë prehje në dashurinë e Tij. Zoti do të pranojë çdo njeri, i cili vjen tek Ai me besim të plotë vetëm tek merita e Shpëtimtarit të kryqëzuar. Ai do ju mbushë me dashuri. Ndoshta nuk do të ndiheni në ekstazë, por me një besim plot paqe të qëndrueshme. Çdo barrë është e lehtë; sepse zgjedha që na jep Krishti është e lehtë. Detyra bëhet kënaqësi dhe çdo sakrificë kryhet me dëshirë. Rruga, që më përpara dukej e mbuluar me errësirë, tani bëhet e ndriçuar nga Dielli i Drejtësisë. Kjo është ecja në dritë, siç Krishti është drita”—Ellen G. White, Faith and Works, fq. 38, 39.

**Pyetje për diskutim**

`1. A e mbani mend çastin kur iu dorëzuat plotësisht Krishtit në ecjen tuaj të përbashkët? Ndani me grupin këtë përjetim, duke u përqëndruar veçanërisht tek arsyeja pse u dorëzuat.`

`2. Studioni lutjen e Jezusit tek Mateu 11:25–27 dhe diskutoni në grup se si të rrisim njohurinë e hirit. Përse e fsheh Zoti planin e shpëtimit (“këto gjërat”) nga njerëzit e zgjuar, por ia zbulon atë fëmijëve?`

`3. Si mund të ndihmojmë në mënyrë praktike ata, që janë munduar nga barra e tyre, që të vijnë tek Jezusi dhe të gjejnë prehje?`

`4. Reflektoni më shumë tek ideja e të qenurit “zemërbutë dhe i përulur në zemër”. A nuk është e keqe kjo për vetëvlerësimin e njeriut? A nuk duhet të ndihemi më mirë rreth vetes, veçanërisht kur ndeshemi me dyshime dhe komplekse? Si kryqi dhe ajo çfarë kryqi përfaqëson, mund të na ndihmojë të kuptojmë domethënien e vërtetë të fjalëve të Krishtit “zemërbutë dhe i përulur në zemër”? Pra, në praninë e kryqit, përse zemërbutësia dhe përulësia janë të vetmet qëndrime të përshtatshme, që mund të mbajmë në zemrat tona?`

Sot në Shqipëri dielli perëndon në orën 19:59, në Kosovë – në 20:00. Sabat të lumtur!