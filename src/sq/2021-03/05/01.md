---
title:  “Ejani tek Unë . . .”
date:  24/07/2021
---

### Lexoni për studimin e kësaj jave
Mateu 11:20–30; Mateu 5:5; Ligji i Përtërirë 18:15; Galatasve 5:1; Eksodi 18:13–22; Galatasve 6:2.

> <p>Vargu përmendësh</p>
> “ ‘Ejani tek Unë, o ju të gjithë të munduar dhe të rënduar, dhe Unë do t’ju jap çlodhje’” (Mateu 11:28).

Ejani tek Unë, o ju të gjithë të munduar dhe të rënduar, dhe Unë do t’ju jap çlodhje’ ”.

Ç’premtim të mrekullueshëm na ofron këtu Jezusi! Fund së fundi, cili prej nesh nuk është ndjerë herë pas here i rënduar ose jo prej punës (edhe pse shpeshherë pikërisht ajo na lodh), nga mundimet e jetës? Dhe Jezusi këtu po na thotë se Ai e di shumë mirë se çfarë po kalojmë dhe, që Ai mund dhe dëshiron të na ndihmojë, nëse e lejojmë.

Dhe pasi Jezusi na thotë që të marrim zgjedhën e Tij, Ai shton: “ ‘Sepse zgjedha Ime është e ëmbël dhe barra Ime është e lehtë!’ ” (Mateu 11:30). Me fjalë të tjera, Hiqni zgjedhën dhe barrat që keni (m’i jepni Mua) dhe merrni ato që kam Unë, sepse janë më të lehta.

Si mund të përjetojmë çlodhjen për të cilën po flet këtu Krishti? Fund së fundi, ne jetojmë në një botë në të cilën, pasi mëkatoi Adami, Vetë Zoti i tha:  “ ‘Do të hash bukën me djersën e ballit’ ” (Zanafilla 3:19). Kështu që ne e dimë se çfarë do të thotë të punosh rëndë dhe të mbash barra, të cilat ndonjëherë na duken tepër të rënda për t’i mbartur vetëm.

_\*Studioni mësimin e kësaj jave për t’u përgatitur për të Shtunën, 31 Korrik._