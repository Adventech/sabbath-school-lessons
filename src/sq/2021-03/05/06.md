---
title:  “ ‘Barra ime është e lehtë’ ”
date:  29/07/2021
---

Shpallja e fundit e Jezusit tek Mateu 11:30 përdor imazhin e mbartjes së barrës: “ ‘Sepse zgjedha Ime është e ëmbël dhe barra Ime është e lehtë’ ”.

`Moisiu u gëzua kur takoi vjehrrin e tij Jethro, pasi Izraeli kishte dalë nga Egjipti dhe kishte kaluar Detin e Kuq. Lexoni Eksodi 18:13–22. Si duket mbartja e barrës së tjetrit në këtë histori?`

Eksodi 18:13 na tregon se njerëzit vinin tek Moisiu për gjykimin e çështjeve të ndryshme nga mëngjesi deri vonë. Kur vjehrri i Moisiut e pa këtë, ai me gjithë zemër e inkurajoi Moisiun për të krijuar një strukturë gjykate, e cila do t’i lejonte atij të përqëndrohej tek çështjet e mëdha, ndërkohë, duke i besuar të tjerëve për të zgjidhur probleme më të vogla. Shkrimet thonë se Moisiu e dëgjoi vjehrrin e tij dhe i vuri në praktikë këto ndryshime jetëndryshuese.

Kur Krishti na tha që barra e Tij është e lehtë, Ai dëshironte të na kujtonte se ne mund të varemi, mbështetemi tek Ai, Mbartësi i barrave tona. Porsi Moisiu, edhe ne duhet të mësojmë të ndajmë barrat tona me të tjerët. Tek 1 Korintasve 12:12–26, ilustrimi i Palit që, kisha është trupi i Krishtit, na jep një ide të mirë sesi duket ndarja e barrave. Ne duhet të funksionojmë si një trup. Kur çdo pjesë e trupit – këmbët, krahët, supet, muskujt, etj – bëjnë punën e tyre, ne jemi të aftë të mbajmë çfarëdolloj peshe.

`Lexoni Galatasve 6:2. Si, mbartja e barrës së tjetrit na ndihmon për të përmbushur ligjin e Krishtit?`

Konteksti direkt i këtij teksti na jep dritë. Tek Galatasve 6:1, Pali shkruan se, në qoftë se një vëlla ose motër në Krisht bie në tundim, ne duhet ta restaurojmë këtë person me një frymë butësie, (mbani mend pohimin e Jezusit tek Mateu 11:29 që Ai është zemërbutë). Mbartja e barrave do të thotë restaurimi i dikujt, i cili ka dalë nga rruga e Zotit, ndihma, në mënyrë që ai të mund të shohë hirin e Zotit. Por, gjithashtu kjo do të thotë ndihmë praktike kur një besimtar përballet me një krizë tepër të rëndë në jetën e tij/saj. Termi grek për fjalën “barra” i referohet një peshe të rëndë ose një guri. Kjo na kujton që, ne të gjithë mbajmë barra dhe, që ne të gjithë kemi nevojë për ndihmë nga të tjerët. Ndarja e barrave është një urdhër hyjnor për kishën, zbatimi i së cilët zhvillon zemërbutësi dhe dhembshuri.

`Kujtoni herën e fundit kur dikush ju ndihmoi në mbartjen e barrës suaj, që ishte tepër e rëndë për ju. Përse ishte kjo ndihmë aq e veçantë dhe e rëndësishme për ju? Kë mund të ndihmoni në mënyrë të ngjashme sot?`