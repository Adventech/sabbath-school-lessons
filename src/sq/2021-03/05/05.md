---
title:  “ ‘Sepse zgjedha ime është e ëmbël’ ”
date:  28/07/2021
---

Ne tashmë mësuam që përdorimi i fjalës “zgjedha” tek Mateu në këtë tekst jehon përdorimin e këtij termi në judaizëm si edhe në tekste të tjera të Dhiatës së Re, pra me domethënien e të kuptuarit të gabuar të ligjit të Zotit.

`Termi grek i përkthyer si “i ëmbël” tek Mateu 11:30 gjithashtu mund të përkthehet si “i mirë, i këndshëm, i dobishëm dhe dashamirës”. Shumë veta e konsiderojnë ligjin e Zotit si diçka të rëndë, të vështirë për ta mbajtur, dhe ndonjëherë madje si të parëndësishëm. Si mund t’i ndihmojmë ata, që të zbulojnë bukurinë e ligjit dhe t’i frymëzojmë të bien në dashuri me Ligjdhënësin?`

Prindërit gjithmonë kujtojnë çastin kur fëmija i tyre ka bërë hapin e parë. Hapat e parë janë të ngathët dhe fëmijët rrëzohen shumë herë. Procesi i mësimit të të ecurit është plot me lot dhe ndoshta edhe ca mavijosje, por kur fëmija ka shijuar lirinë e lëvizjes, ai ose ajo nuk ka për t’u dorëzuar, por gjithmonë ngrihet dhe përpiqet sërish. Ecën, bie, ngrihet, ecën, bie ngrihet. Ky model përsëritet shumë herë para se fëmija të mësojë të eci në mënyrë të sigurtë. Megjithatë, pavarësisht nga shumë rënie, fytyra e fëmijës rrezaton me triumfin e fitores, duke shpallur: Babi, Mami, unë di të eci!

Ecja me Jezusin nuk është gjithmonë e lehtë, por, gjithmonë është gjëja e mirë dhe e duhur për të bërë. Ne mund të pengohemi dhe madje të biem, megjithatë ne mund të ngrihemi sërish dhe të vazhdojmë rrugën me Krishtin pranë nesh.

`Tek Galatasve 5:1, Pali shkruan: “Qëndroni, pra, të patundur në lirinë, me të cilën Krishti na liroi, dhe mos hyni përsëri nën zgjedhën e skllavërisë”. Çfarë do të thotë kjo? Si na ka çliruar Krishti? Çfarë ndryshimi ka midis zgjedhës, që na kërkon Krishti të mbajmë dhe “zgjedhës së skllavërisë”, për të cilën na paralajmëron Pali?`

Ne mund të jemi të sigurtë se çfarëdolloj zgjedhe kishte ndërmend Pali, ai me siguri nuk i referohej ligjit të Perëndisë, pra Dhjetë Urdhërimeve. Përkundrazi, vetëm nëpërmjet bindjes, nëpërmjet besimit dhe të kuptuarit që shpëtimi ynë nuk varet nga ligji, por është i sigurtë për shkak se na mbulon drejtësia e Krishtit, ne mund të fitojmë lirinë dhe prehjen e vërtetë.

`Përse është jeta e bindjes ndaj ligjit të Zotit një jetë më paqësore dhe çlodhëse sesa një jetë mosbindjeje?`