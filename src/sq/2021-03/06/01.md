---
title:  Prehje në familje jofunksionale
date:  31/07/2021
---

### Lexoni për studimin e kësaj jave
Zanafilla 34; Hebrenjve 11:17–22; Ligji i Përtërirë 4:29; 1 Gjoni 3:1, 2; Zanafilla 39; Efesianëve 6:1–13.

> <p>Vargu përmendësh</p>
> “Ju pra, shumë të dashur, duke i ditur këto gjëra, ruajuni se mos ligështoheni në qëndresën tuaj, të tërhequr nga gabimi i të pabesëve. Por, rrituni në hirin dhe në njohjen e Zotit dhe të Shpëtimtarit tonë Jezus Krisht. Atij i qoftë lavdia, tani dhe përjetë. Amen”! (2 Pjetrit 3:17, 18).

Djali i ri me kujdes kontrolloi horizontin, duke kërkuar vëllezërit e tij. Me në fund ai i gjeti ata. Ai i kishte kërkuar ditë të tëra. Por, kur iu afrua atyre, duke ua bërë me dorë dhe duke e thirrur grupin e zymtë, nuk gjeti mirëpritje. Në fakt, vëllezërit të tij deshën ta vrisnin atë. Pa ndërhyrjen e Rubenit, kjo histori do të mbaronte me kaq. Por vëllai i madh i bindi të tjerët ta hidhnin Jozefin në një pus të thatë. Më vonë Juda sugjeroi ta heqin qafe Jozefin, madje me përfitime – duke ia shitur atë si skllav karvanit që po kalonte.

Ç’shembull i tmerrshëm i një familjeje jofunksionale!

Ne kemi shumë zgjedhje në jetët tona, por nuk zgjedhim dot familjen tonë. Asnjë njeri nuk është i përkryer dhe asnjë familje nuk është e përsosur dhe, nuk ka marrëdhënie të përsosura familjare. Disa prej nesh janë të bekuar me prindër, vëllezër dhe motra, të cilët pasqyrojnë dashurinë e Perëndisë, por shumë të tjerë janë larg ideales. Marrëdhëniet familjare shpeshherë janë aq të ndërlikuara dhe të dhimbshme, saqë na lënë të lënduar dhe pa paqe, me barra të rënda emocionale, të cilat i kalojmë tek të tjerët.

Si mund të gjejmë prehjen e Zotit në këtë fushë të jetës sonë? Këtë javë do të studiojmë historinë e Jozefit dhe të familjes së tij për të parë sesi sjell Zoti shërim dhe prehje emocionale, pavarësisht nga marrëdhëniet e një familjeje jofunksionale.

_\*Studioni mësimin e kësaj jave për t’u përgatitur për të Shtunën, 7 gusht._