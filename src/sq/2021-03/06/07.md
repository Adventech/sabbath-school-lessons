---
title:  Për më tepër studim
date:  06/08/2021
---

Në kontekstin e asaj çfarë ndodhi me Jozefin për shkak të gruas së Potifarit, Ellen White shkruan: “Këtu është një shembull për tërë brezat e ardhshëm, që do jetojnë mbi tokë. . . . Zoti do të jetë një ndihmë e pranishme dhe Fryma e Tij do të jetë mburoja. Edhe pse mund të rrethohen nga tundime më të rënda, ata kanë një burim force me anë të të cilit mund t’i rezistojnë. Sa i fortë ishte sulmi ndaj moralit të Jozefit. Kjo vinte nga një njeri ndikues, që mund ta çonte atë në rrugën e gabuar. Megjithatë, Jozefi i rezistoi menjëherë dhe pa lëkundje. . . . Ai kishte vendosur namin dhe interesin e tij në duart e Zotit. Edhe pse ai vuajti për ca kohë, në mënyrë që të përgatitej për statusin e rëndësishëm në të ardhmen, Zoti e mbrojti reputacionin e Jozefit, që u njollos nga akuzuesja e ligë, dhe më vonë, në kohën e vet, e bëri të shkëlqejë. Madje burgun Zoti e ktheu në një hap drejt lartësimit. Virtyti me kalimin e kohës do të sjellë shpërblimin. Mburoja, që mbrojti zemrën e Jozefit ishte frika e Perëndisë, e cila e bëri atë besnik jo vetëm ndaj pronarit të tij, por edhe ndaj Zotit. Atij ia shpifte mosmirënjohja që të abuzonte besimin e pronarit, edhe pse ndoshta ai nuk kishte për ta marrë vesh kurrë tradhëtinë e tij”—Ellen G. White, The Spirit of Prophecy, vëll. 1, fq. 132.

**Pyetje për diskutim**

`1. Të qenurit një i Krishterë sa për emër ose një Adventist nga ana kulturore, nuk na ndihmon të gjejmë paqe në marrëdhëniet tona. Çfarë ndryshimi ka midis një Adventisti kulturor dhe një besimtari të vërtetë?`

`2. Filan motër është bashkuar me kishën tuaj. Ajo është martuar me një jobesimtar. Ajo e do burrin e saj, por ai nuk i pëlqen ndryshimet në jetën e saj. Cila do të ishte këshilla juaj, e bazuar në parimet Biblike, për motrën tuaj të re në Krisht?`

`3. Autori rus Leon Tolstoi ka thënë: “Tërë familjet e lumtura janë të ngjashme; çdo familje e palumtur është e palumtur në mënyrën e vet”. Të gjitha familjet deri - diku janë jofunksionale, për shkak se të gjitha janë të përbëra prej mëkatarëve, të cilët japin kontributin e tyre në mosfunksionimin e marrëdhënieve familjare. Si, secili prej nesh, me anë të hirit të Perëndisë, mund të përpiqemi të ndjekim parimet Biblike të dashurisë, faljes, mbartjes së barrave të njëri-tjetrit, etj., për të sjellë shërim në marrëdhëniet tona familjare?`

`4. Shumë njerëz kanë patur një jetë të mirë familjare, kur papritur ndodh ndonjë tragjedi. Pse, në raste të tilla, është e rëndësishme që të kapemi tek premtimet e Zotit? Veçanërisht, kur jeta po ecën mirë, pse është e rëndësishme të jemi gati për një kohë të keqe?`

Sot në Shqipëri dhe në Kosovë dielli perëndon në orën 19:51. Sabat të lumtur!