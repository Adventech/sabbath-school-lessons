---
title:  Konflikti i madh, nga afër dhe personalisht
date:  05/08/2021
---

Siç e dimë nga leximi i kësaj historie (Zanafilla 39:11–20), Jozefi vuajti për shkak të parimeve të tij. Ai u burgos. Si pronë e Potifarit, ai mund ta kishte vrarë atë në vend, pa bërë pyetje. Potifari, tregohet qartë se nuk i besonte gruas së tij, megjithatë, ishte i detyruar për të ruajtur reputacionin e tij. Megjithatë, pavarësisht nga rrethanat e tmerrshme, Bibla thotë se “Zoti qe me Jozefin” (Zanafilla 39:21).

Jeta në planetin tokë nuk është e drejtë. E mira jo gjithmonë shpërblehet dhe ligësia jo gjithmonë ndëshkohet. Megjithatë, kemi një lajm të mirë: Jozefi gjeti prehjen madje në burg, sepse Zoti ishte me të. Në burg ai kishte kohë për të medituar rreth padrejtësisë e situatës së tij; ai madje kishte mundësi të ofendohet nga Zoti ose madje të heqi dorë nga Ai.

`Çfarë bën Jozefi gjatë burgosjes? Si i trajton ai të tjerët përreth? Lexoni Zanafilla 39:21–40:22.`

Në burg Jozefi punonte me realitetin dhe jo idealet. Ai krijon kontakte, ai ndihmon të tjerët, edhe pse marrëdhëniet në burg kanë shumë për të dëshiruar. Dhe Jozefi nuk e mban veten kryelart, por i kërkon ndihmë kupëmbajtësit, pasi ia interpretoi ëndrrën e tij.

`Cila është pamja e madhe e marrëdhënieve që na paraqet Pali tek Efesianëve 6:1–13?`

Marrëdhëniet tona janë pasqyrime miniature të Konfliktit të Madh midis Zotit dhe satanit, që po ndodh për shekuj të tërë. Kjo do të thotë se nuk ka marrëdhënie të përsosur. Çdo marrëdhënie ka një rritje dinamike, dhe satani ka interes për të përdorur çdo marrëdhënie tonën – veçanërisht ato më të ngushtat – për të lënduar dhe për të penguar vullnetin e Zotit në jetët tona. Ne duhet të jemi mirënjohës që nuk jemi lërë vetëm në këtë betejë. Fjala e Zotit na jep parime të qarta për marrëdhëniet tona. Premtimi i Zotit për të na dhuruar urtësi (Jakobi 1:5), gjithashtu përfshin fushën e marrëdhënieve. Dhe, porsi Zoti qe me Jozefin, po ashtu Ai premton të jetë me ne kur marrëdhëniet tona bëhen të ndërlikuara.

`Mendoni rreth premtimit të Zotit tek Jakobi 1:5, dhe kushtojini pak kohë për t’u lutur që Zoti t’ju dhurojë urtësi në marrëdhëniet tuaja. Si mund të bëheni të hapur ndaj zërit të Frymës së Shenjtë në marrëdhëniet tuaja?`