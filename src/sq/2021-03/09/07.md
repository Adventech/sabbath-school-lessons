---
title:  Për më tepër studim
date:  27/08/2021
---

“Perëndia u dha njerëzve memorialin e fuqisë së Tij krijuese, në mënyrë që ata ta dallonin Atë në veprat e dorës së Tij. E shtuna na bën të shohim në veprat e Tij të krijuara, lavdinë e Krijuesit. . . . Në ditën e shenjtë të pushimit, mbi të gjitha ditët e tjera, ne duhet të studiojmë mesazhet që Zoti ka shkruar për ne në natyrë. . . . Ndërsa i afrohemi zemrës së natyrës, Krishti e bën prezencën e Tij të prekshme për ne dhe u flet zemrave tona për paqen dhe dashurinë e Tij ”- Ellen G. White, Christ’s Object, f. 25, 26.

“Një nga arsyet e rëndësishme pse Zoti e çliroi Izraelin nga skllavëria në Egjipt ishte që ata ta mbanin të Shtunën e Tij të shenjtë. . . . Me sa duket Moisiu dhe Aaroni rinovuan mësimin për shenjtërinë e Sabatit, sepse Faraoni iu ankua atyre: “Ju i bëni [njerëzit] të pushojnë nga barrat e tyre” (Eksodi 5:5). Kjo do të tregonte se Moisiu dhe Aaroni filluan një reformë Sabati në Egjipt.

“Kremtimi i Sabatit nuk do të ishte një përkujtim i skllavërisë së tyre në Egjipt, gjithësesi. Mbajtja e Sabatit në përkujtim të krijimit duhej të përfshinte një kujtim të gëzueshëm të çlirimit nga shtypja fetare në Egjipt, që e bëri të vështirë respektimin e Sabatit. Në të njëjtën mënyrë, çlirimi i tyre nga skllavëria ishte për të ndezur përgjithmonë në zemrat e tyre një vëmendje të butë për të varfërit dhe të shtypurit, jetimët dhe gratë e veja "- Shënim i Shtojcës në Ellen G. White, Nga e shkuara e përjetshme, f. 549.

**Pyetje për diskutim**

`1.	Disa të krishterë, përfshirë edhe disa Adventistë, e konsiderojnë evolucionin teistik një shpjegim të pranueshëm të krijimit. Si e tregon Sabati se evolucioni teistik dhe Adventizmi i Ditës së Shtatë janë të papajtueshëm? Çfarë qëllimi ka për ta mbajtur ditën e shtatë të shenjtë në përkujtim të miliarda viteve, veçanërisht kur Fjala e Zotit është e qartë për shenjtërimin e saj pas gjashtë ditëve të para të Krijimit?`

`2.	Si i përgjigjeni argumentit se dita nuk ka rëndësi, për sa kohë që kemi një ditë pushimi në javë? Ose, nga ana tjetër, si i përgjigjeni pohimit se Jezusi është pushimi ynë i së Shtunës dhe për këtë arsye, nuk ka nevojë të mbajmë asnjë ditë si ditë pushimi?`

`3.	Si mund të jetë mbajtja e Sabatit të shenjtë një kujtesë e lirisë dhe çlirimit? Si mund ta shmangim shndërrimin e tij në kufizues dhe legalist?`

`4.	Disa pohojnë se mbajtja e Sabatit të Ditës së Shtatë është një përpjekje për të fituar parajsën. Megjithatë, cila është logjika në pretendimin se, duke pushuar në ditën e shtatë, ne po përpiqemi të punojmë për të fituar rrugën tonë drejt qiellit?`

Sot në Shqipëri dielli perëndon në orën 19:21, në Kosovë - në 19:20. Sabat të lumtur!