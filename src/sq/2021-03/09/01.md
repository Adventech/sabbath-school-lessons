---
title:  Ritmi i pushimit
date:  21/08/2021
---

### Lexoni për studimin e kësaj jave
Zanafilla 1; Eksodi 20:8–11; Eksodi 16:14–31; Ligji i Përtërirë 5:12–15; Psalmi 92; Isaia 58:13.

> <p>Vargu përmendësh</p>
> “Dhe Zoti e bekoi ditën e shtatë dhe e shenjtëroi atë, sepse tek ajo Ai gjeti pushim prej gjithë punës krijuese që Ai kishte bërë” (Zanafilla 2:3,NKJV).

ush mund ta imagjinonte si do të ishte vallë vepra e krijimit, drita që mbizotëroi mbi errësirën, oqeanet e mbushur me jetë, zogjtë që filluan papritur të fluturojnë? Si mund të ketë qenë krijimi supernatyror i Adamit dhe i Evës? Ne as që mund të fillojmë të kuptojmë sesi Zoti i bëri të gjitha këto.

Por pas gjithë këtij krijimi aktiv, Zoti e ktheu vëmendjen e Tij tek diçka tjetër. Fillimisht nuk dukej aq spektakolare si balenat që dalin mbi ujë, apo vezullimi i pendëve të zogjve që fluturojnë. Zoti thjesht bëri një ditë më shumë, ditën e shtatë dhe Ai e bëri atë të veçantë. Edhe përpara se vetë njerëzit të fillonin jetën e tyre të stresuar të vet-imponuar, Perëndia bëri një shenjë të gjallë përkujtimi. Perëndia donte që kjo ditë të ishte një moment për ne për t’u ndalur dhe për të shijuar jetën - një ditë për t’u ndjerë dhe jo për të bërë, për të festuar dhuratën e barit, ajrit, jetën e egër, ujin, njerëzit, por mbi të gjitha, Krijuesin e çdo dhurate të bukur.

Kjo ftesë do të vazhdonte edhe pas përjashtimit nga Edeni të çiftit të parë. Zoti donte të sigurohej se ftesa do t’i rezistonte provës së kohës, dhe kështu qysh prej fillimit Ai e qëndisi atë në vetë strukturën e kohës.

Gjatë kësaj jave, ne do të studiojmë ftesën e mrekullueshme të Perëndisë për të hyrë në një pushim dinamik, sërish dhe sërish në çdo ditë të shtatë.

_\*Studioni mësimin e kësaj jave për t’u përgatitur për të Shtunën, 28 Gusht._