---
title:  Histori misioni
date:  17/09/2021
---

#### Histori misionare rreth rrefugjatëve në Divizionin e Amerikës Veriore

Dy burra kundër një Perëndie

Niang Muang, 21 vjeç

Dhjetë vjeçarja Niang, u zgjua për të vajtur në shkollë, kur ishte ende errët. Ajo ishte e shqetësuar. Shkolla e shqetësonte çdo ditë. Familja e saj kishte ardhur si refugjate nga Mianmari, në Shtetet e Bashkuara, para vetëm një viti dhe shkolla, në shtetin e Xhorxhias, ishte e vështirë.

Ajo nuk fliste Anglisht mirë. Ajo nuk kishte shumë shoqe. Dhe duhet të ecte për në shkollë kur ishte ende errët. Babai nuk mund të shkonte me të sepse ai punonte natën. Mamaja duhet të rrinte në shtëpi, me motrën e saj ende bebe.

Niang u lut para se të nisej.

“I dashur Perëndi, të lutem më ndihmo të mbijetoj edhe një ditë tjetër në shkollë,” tha ajo. “Më ndihmo të mos kem probleme me mësuesit. Më ndihmo gjatë rrugës. Amen.”

Niang hodhi çantën e rëndë të shkollës mbi sup dhe doli në rrugën e errët. Nëse merrte rrugën e shkurtër mund të arrinte në shkollë për dhjetë minuta. Ajo duhet të ecte mes disa pallateve dhe një zone me pemë, për të shkuar në shkollë. Ndoshta do takonte ndonjë fëmijë tjetër rrugës, që të kishte shoqëri.

Niang nuk pa asnjë fëmijë tjetër, ndërsa ecte mes pemëve. Ishte qetësi. Pemët dukeshin si hije të mëdha.

Papritur, dy burra dolën para saj. Njëri prej tyre kishte në dorë diçka, që dukej si një çantë e madhe, e bardhë. Ishte bosh. Ai ia zgjati.

“Mund ta mbash këtë për ne?” pyeti ai.

Niangut iu duk e çuditshme ajo pyetje. Ajo ndaloi dhe bëri disa hapa prapa. Burrat hodhën disa hapa përpara.

E shqetësuar, Niang hodhi sytë rreth e rrotull, me shpresën se edhe fëmijë të tjerë po merrnin rrugën e shkurtër, për në shkollë. Ajo nuk pa asnjë. Ajo pa burrat. Ata ishin dy dhe ajo ishte vetëm. Ata ishin të gjetë dhe të fortë, ajo ishte e shkurtër dhe e vogël. Do ta mbante çantën e bardhë?

“Jo!” tha ajo.

U kthye mbrapa dhe filloi të vraponte aq shpejt sa mundte.

Burrat u çuditën.

“Prit!, tha njëri prej tyre. “Mos vrapo!”

Por Niang nuk do ndalonte. Ajo kishte frikë. Kishte dëgjuar histori rreth fëmijëve që ishin rrëmbyer. E dinte se burrat mund ta arrinin lehtësisht.

“Perëndi, të lutem më ndihmo,” u lut ajo. “Të lutem, më mbro.”

Ajo kishte frikë se ata do ta kapnin në çdo moment. Ajo donte të ishte në rregull me Perëndinë.

“Nëse kam bërë ndonjë gabim, të lutem më fal,” u lut ajo.

Ajo dëgjoi për zhurmën që mund të bënin burrat mbrapa saj. Nuk dëgjoi asgjë dhe ndaloi, për një moment. Zemra i rrihte fort. Pastaj dëgjoi zërat e fëmijëve të tjerë, që po shkonin në shkollë. U lehtësua. Tani mund të ecte me fëmijët e tjerë dhe ishte e sigurt.

Ajo ndoqi tre fëmijë të tjerë deri në shkollë. Kur kaluan te vendi ku kishin dalë burrat, ajo nuk pa askënd aty. Ata kishin ikur.

Niang psherëtiu e lehtësuar.

“I dashur Perëndi, faleminderit që më mbrojte,” u lut ajo.

Dy burrat e mëdhenj ishin mundur nga një Zot akoma më i madh.

Para dhjetë vjetësh, një Ofertë e Sabatit të 13të ndihmoi fëmijë si Niang, të transferoheshin nga shkolla publike në shkolla Adventiste. Një pjesë e Ofertave të Sabatit të 13të të këtij tremujori do ndihmojë sërish fëmijët refugjatë të marrin edukim Adventist. Faleminderit që planifikoni një ofertë bujare.