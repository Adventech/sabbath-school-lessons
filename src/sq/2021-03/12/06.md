---
title:  Rrugë me dy drejtime
date:  16/09/2021
---

Jona duket se është futur në më shumë telashe sesa mund të përballojë. Ninive ishte e rrezikshme, por në historinë e Jonas duket se Ninevitët nuk janë problemi. Ata e kuptuan mesazhin dhe u penduan shpejt. Jona, misionari, duket se është hallka e dobët në këtë histori misionare.

Në këtë tregim, Zoti zgjodhi një profet ngurrues, sepse Ai e dinte se Jonës i duhej udhëtimi misionar në Ninive po aq sa i duhej Ninevitëve për të dëgjuar mesazhin e misionarit.

`Lexoni librin e Judës. Si mund ta «mbajmë veten tonë me dashurinë e Perëndisë» (Juda 21). Çfarë do te thotë ajo?`

Në librin e tij të shkurtër në Dhiatën e Re, Juda na thotë tek Juda 21 që "ruhuni në dashurinë e Perëndisë, ndërsa prisni për mëshirën e Zotit tonë Jezus Krisht për jetën e përjetshme".

Përjetimi i dashurisë dhe hirit të Zotit personalisht nuk është një ngjarje e vetme e izoluar. Një mënyrë e sigurtë për të "ruajtur veten në dashurinë e Perëndisë" është ta ndani atë me të tjerët. Në vargjet vijuese Juda na thotë që të jemi "të mëshirshëm" dhe "të shpëtojmë" të tjerët, "duke ia rrëmbyer zjarrit".

`Lexoni Juda 20–23. Çfarë thuhet këtu, që na lidh me historinë e Jonës dhe çfarë kuptojmë nga ajo?`

Perëndia e thirri Jonën të shkonte në Ninive, sepse Jona ndoshta nuk kishte kaluar shumë kohë duke menduar për marrëdhënien e tij me Asirianët përpara kësaj thirrjeje të veçantë. Ai ndoshta e dinte që nuk i pëlqente, por nuk e kishte idenë se sa shumë i urrente ata apo ekstremet nëpër të cilat do të duhet të kalonte në mënyrë që t'i shmangte ata, edhe pasi i erdhi thirrja. Jona nuk ishte gati që të kishte një Ninevit si një fqinj në parajsë. Jona nuk kishte mësuar të donte ashtu siç donte dhe vetë Perëndia. Zoti e thërret Jonën të shkojë në Ninive, sepse Ai i do Ninevitët dhe i dëshiron ata në mbretërinë e Tij. Por Zoti gjithashtu e zgjodhi Jonën, sepse Ai e do Jonën. Ai dëshiron që Jona të rritet dhe t'i ngjajë më shumë Atij, ndërsa ata punojnë së bashku. Perëndia dëshiron që Jona të gjejë paqen e vërtetë, që vjen vetëm duke qenë në një marrëdhënie shpëtuese me Të dhe, duke bërë vullnetin e Zotit, i cili përfshin dëshminë ndaj të tjerëve dhe drejtimin e tyre drejt besimit dhe shpresës që kemi.

`Sa kohë shpenzoni duke punuar për shpëtimin e të tjerëve? Në një kuptim shpirtëror, si po na drejton ky impenjim për të gjetur prehjen e vërtetë tek Jezusi?`