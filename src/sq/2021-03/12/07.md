---
title:  Për më tepër studim
date:  17/09/2021
---

“Në detyrën që i ishte dhënë, Jonës i ishte besuar një përgjegjësi e rëndë; megjithatë Ai, që i kishte ofruar të shkonte ishte në gjendje ta mbështeste shërbëtorin e Tij dhe t'i garantonte sukses. Po të ishte bindur profeti në mënyrë të padiskutueshme, ai do të ishte kursyer nga shumë përvoja të hidhura dhe do të ishte bekuar me bollëk. Megjithatë, në orën e dëshpërimit të Jonas, Zoti nuk e braktisi. Përmes një serie sprovash dhe providencash të çuditshme, besimi i profetit në Zot dhe në fuqinë e Tij të pafund për të shpëtuar të tjerët duhej të rizgjohej"- Ellen G. White, Profetë dhe Mbretër, f. 266.

“Mijëra njerëz mund të preken në mënyrën më të thjeshtë dhe modeste. Më intelektualët, ata që shihen si burrat dhe gratë më të talentuar në botë, shpesh ripërtërihen nga fjalët e thjeshta të dikujt që e do Zotin dhe që mund të flasë për atë dashuri po aq natyrshëm sa dhe njerëzit e zakonshëm të kësaj bote flasin për gjërat që i interesojnë thellësisht atyre”- Ellen G. White, Objekti i mësimit të Krishtit, f. 232

**Pyetje për diskutim**

`1. Një "profet i Zotit", i cili duket i mërzitur që njerëzit, të cilët Perëndia i thirri që ta dëgjojnë dëshminë e tij, kishin pranuar mesazhin e shpëtimit? Si duhet ta kuptojmë këtë qëndrim nga ana e Jonës? Çfarë shembulli i fuqishëm i durimit të Zotit me njerëzit e Tij, edhe kur ata veprojnë në kundërshtim me dritën që u është dhënë!`

`2. Historia e Jonas duket se sugjeron që Perëndia nuk është vetëm aktiv në punën e shpëtimit të njerëzve të pabindur, por gjithashtu shumë i interesuar për të transformuar ndjekësit e Tij. Si mund të marrim një "zemër të re" dhe një "frymë të re" edhe nëse kemi njohuri për Zotin dhe të vërtetën e Tij? Cili është ndryshimi midis njohjes së të vërtetës dhe transformimit prej saj?`

`3. Lexoni përsëri librin e Judës. Cili është mesazhi thelbësor i librit dhe pse është ai mesazh i rëndësishëm për ne si kishë sot?`

`4. Si na shërben neve nga pikëpamja shpirtërore, përvoja e punës për shpëtimin e të tjerëve?`

`5. Cilado qoftë arsyeja “racionale” që Jona kishte, ose mendonte se kishte, për të mos dashur të shkonte në Ninive, Perëndia i kishte treguar se sa gabim kishte qenë në të vërtetë. Çfarë qëndrimi mund të kemi ndaj të tjerëve, që mund të pasqyrojë të njëjtin qëndrim të gabuar që shfaqi Jona?`

Sot në Shqipëri dielli perëndon në orën 18:46,në Kosovë - në 18:44. Sabat të lumtur!