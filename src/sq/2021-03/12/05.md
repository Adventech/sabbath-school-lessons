---
title:  Një misionar pa paqe dhe i zemëruar
date:  15/09/2021
---

Për fat të keq, historia e Jonas nuk përfundon me kapitullin 3.

`Lexoni Jona 4: 1–11. Cili është problemi i Jonas? Çfarë mësimi mund të mësojmë nga karakteri i tij mjaft problematik?`

Jona 4 fillon me zemërimin e Jonas ndaj Perëndisë, sepse misioni i tij ishte shumë i suksesshëm. Jona shqetësohet se mos duket budalla. Ne e shohim që Zoti i kushton kohë për të biseduar dhe arsyetuar me profetin, i cili sillet si një foshnjë, që ka shpërthime zemërimi.

Këtu ka prova se ithtarët e vërtetë të Zotit - madje edhe profetët - mund të kenë akoma nevojë për t’u rritur.

"Kur Jona mësoi për qëllimin e Zotit për të kursyer qytetin që, me gjithë ligësinë e tij, ishte zbutur për pendim, kur ironikisht ai duhet të ishte i pari që duhej të gëzohej për shkak të hirit të madhërishëm të Perëndisë; përkundrazi ai lejoi që mendja e tij të ndalet në mundësinë që ai të konsiderohej si një profet i rremë. Xheloz për reputacionin e tij, ai humbi fokusin e vështrimit të vlerës pafundësisht më të madhe të shpirtrave, në atë qytet të mjerë”- Ellen G. White, Profetë dhe Mbretër, f. 271

Durimi i Zotit me profetin e Tij është befasues. Ai duket sikur synon të përdorë Jonën dhe, kur Jona ikën, Zoti dërgon stuhinë dhe peshkun për ta kthyer të arratisurin mbrapsh. Dhe madje edhe kur, përsëri, Jona duket kundërshtues, Perëndia kërkon të arsyetojë me të dhe qëndrimin e tij të keq, duke i thënë: "A është e drejtë që të zemërohesh? "(Jona 4: 4).

`Lexoni Luka 9: 51–56. Si mund ta paralelizojmë këtë tekst me atë që ndodhi në historinë e Jonës?`

"Perëndia e deshi aq shumë botën, sa dha Birin e Tij të vetëm, që kushdo që beson në Të, të mos humbasë, por të ketë jetë të përjetshme". "(Gjoni 3:16) ose, siç thotë Perëndia tek Jona 4:11:" Dhe mua nuk duhet të më vijë keq për Niniven, qytetin e madh, në të cilin ka njëqind e njëzet mijë veta, që nuk dinë të dallojnë të djathtën e tyre nga e majta e tyre, dhe një sasi të madhe kafshësh?". Sa mirënjohës duhet të jemi që, në fund të fundit, Zoti - dhe jo neve vetë - është Gjykatësi përfundimtar i zemrave, mendjeve dhe motiveve.

`Si mund të mësojmë të kemi llojin e dhembshurisë dhe durimit për të tjerët që Zoti ka, ose të paktën të mësojmë ta pasqyrojmë atë dhembshuri dhe durim?`