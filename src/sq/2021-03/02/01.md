---
title:  Rebel pa prehje
date:  03/07/2021
---

### Lexoni për studimin e kësaj jave
Numrat 11:1–33; Numrat 12:1–13; Numrat 13:27–33; Numrat 14:1–23; 1 Korintasve 10:1–11; Numrat 14:39–45.

> <p>Vargu përmendësh</p>
> “Dhe të gjitha këto gjëra u ndodhën atyre si shëmbull, dhe janë shkruar për paralajmërimin tonë, për ne që jemi në mbarim të epokës” (1 Korintasve 10:11).

Përgjatë shekujve shumë njerëz kanë rrëfyer sjelljen e çuditshme dhe nervoze të qenve dhe kafshëve të tjera shtëpiake para tërmeteve të mëdha.

Shkencëtarët tani kanë zbuluar që kafshët janë të afta për të ndjerë valën e parë sizmike – pra, valën e presionit – e cila vjen para valës së dytë lëkundëse. Kjo shpjegon pse sillen kafshët në mënyrë nervoze dhe të hutuar pak kohë para lëkundjeve të para. Disa kafshë, si elefantët, mund të ndiejnë valët e frekuencës së ulët dhe dridhjet e lëkundjeve paraprake që ndodhin para tërmetit të madh, të cilat njerëzit nuk i ndiejnë.

Disa minuta përpara një tërmeti prej 5.8 ballësh që lëkundi qytetin e Uashington D.C., në 23 gusht 2011, disa kafshë në Kopshtin Zoologjik Kombëtar të Institutit Smithsonian, filluan të silleshin në mënyrë të çuditshme. Midis tyre ishin lemurët, të cilët filluan të bërtisnin me zë të lartë rreth 15 minuta para lëkundjeve të tokës.

Gjatë mësimit të kësaj jave, do të studiojmë disa shembuj të nervozitetit të habitshëm njerëzor, të shkaktuara jo nga parandjenja e një katastrofe natyrore, por për shkak të gjendjes mëkatare dhe, për shkak se refuzojnë të vijnë tek Krishti për të marrë paqen e Tij të ofruar bujarisht për këdo, që vjen tek Ai me besim dhe bindje.

_\*Studioni mësimin e kësaj jave për t’u përgatitur për të Shtunën, 10 korrik._