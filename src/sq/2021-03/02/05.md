---
title:  Një ndërmjetësues
date:  07/07/2021
---

`Çfarë oferte i bën Zoti Moisiut në kontekst të këtij rebelemi? Lexoni Numrat 14:11, 12.`

Zoti ofron të shkatërrojë izraelitët dhe të krijojë një komb të ri nga pasardhësit e Moisiut.

`Si përgjigjet Moisiu ndaj këtij rebelimi kundër jo vetëm atij, por edhe kundër Zotit? (Numrat 14:13–19).`

Ky është çasti ku mund të shohim që Moisiu është vërtet njeriu i Zotit. Përgjigjja e tij, e ngrirë në kohë, pasqyron një Ndërmjetësues, i cili, më shumë se 1 400 vite më pas do të lutet për dishepujt e Tij në sprovat e tyre (Gjoni 17). Vërtet, në përgjigjen e Moisiut këtu, shumë teologë dhe studiues të Biblës kanë parë shembullin e asaj çfarë bën Krishti për ne. Faji i tyre, faji ynë, as nuk diskutohet. Megjithatë, Moisiu i lutet Zotit duke thënë, “ ‘Fale paudhësinë e këtij populli, me madhështinë e mëshirës sate” (Numrat 14:19). Dhe porsi atëherë falë ndërmjetësimit të Moisiut, Zoti ka mëshirë edhe ndaj nesh falë vdekjes, ringalljes dhe ndërmetësimit të Jezus Krishtit për ne.

Kështu, Moisiu përgjërohet përpara Zotit: “ ‘Fale paudhësinë e këtij populli, me madhështinë e mëshirës sate, ashtu siç e ke falur këtë popull nga Egjipti deri këtu’ ” (Numrat 14:19). Hiri lufton rebelimin dhe shqetësimet në thelbin e tyre. Falja ofron një fillim të ri.

Megjithatë, kjo ka një çmim. Hiri kurrë nuk është i lirë. Edhe pse populli është falur, ata kanë për t’i bërë ballë pasojave të rebelimit të tyre, dhe ai brez nuk ka për të hyrë në tokën e premtuar (Numrat 14:20–23).

Po, Zoti do t’i mbajë ata edhe 38 vjet të tjera në shkretëtirë. Ai do t’i ushqejë. Ai do të flasi me ta nga tabernakulli. Ai do të jetë pranë tyre. Por, përfundimisht ata do të vdesin dhe brezi i ri do të jenë ata, të cilët kanë për të hyrë në Tokën e Premtuar.

Duket si një ndëshkim, megjithatë, në fakt, ky është hiri i Perëndisë. Si, vallë, do të pushtonte ky brez qytetet e fortifikuara të Kanaanit, në qoftë se nuk kishin mësuar ende të kenë besim të plotë tek Zoti? Si do të ishin ata dritë për kombet përreth, në qoftë se ende ishin duke u penguar në errësirë?

`Çfarë mësime të rëndësishme keni mësuar rreth pasojave të një mëkati të falur?`