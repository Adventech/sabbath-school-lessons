---
title:  Besimi kundrejt vetbesimit
date:  08/07/2021
---

`Çfarë ngjashmërie shikoni në endjen e Izraelit nëpër shkretëtirë dhe njerëzve të Zotit, që jetojnë pak kohë përpara Ardhjes së Dytë të Krishtit? (Shih 1 Korintasve 10:1–11).`

Nëpër histori, populli i Zotit është endur në shkretëtirë në kërkim të Tokës së Premtuar. Kjo shkretëtirë ka forma të ndryshme. Në ditët tona ajo duket si një breshër pa fund nga media, sinjale të vazhdueshme të mesazheve elektronike, dhe ulërimat e argëtimeve të pandërprera. Si sapun për djathë, ajo përpiqet të na shesi pornografi për dashuri dhe materializmin për zgjidhje reale të problemave tona. Sikur, në qoftë se do të ishim më në formë, më të rinj apo më të pasur, apo më seksi, kjo do të zgjidhte tërë problemet që kemi?

Porsi Izraelitët ne jemi të shqetësuar dhe në kërkim të paqes, ama shpeshherë e kërkojmë në vende të gabuara.

`Si reaguan Izraelitët ndaj gjykimit të Zotit tek Numrat 14:39–45?`

Reagimi i Izraelit ishte tipik. “Ne kemi mëkatuar”, i thanë ata. “Tani do të shkojmë në atë vend që Zoti na ka premtuar” (Shih Numrat 14:40).

Një përkushtim me gjysëm zemër është si vaksinim i gjysëmkryer – ai nuk funksionon. Sot, mjekët këshillojnë që foshnjat duhet të marrin vaksinën kundër hepatitit B brenda 24 orëve pas lindjes. Kjo duket si një fillim i mbarë. Por, në qoftë se pas injektimit të parë bebi nuk merr dy apo tre të tjera në kohën dhe dozën e duhur, ai nuk është aspak i mbrojtur nga kjo sëmundje.

Ndryshimi i papritur i mendjes së Izraelit, për të cilin lexojmë në fund të kapitullit 14 të Numrave, rezultoi me vdekje dhe zhgënjim, sepse ata sërish rebeluan dhe nuk pranuan udhëzimet e reja nga Zoti. Ata ende ishin rebelë, kryelartë dhe kokëfortë, duke u përpjekur të pushtonin Kanaanin pa arkën e besëlidhjes dhe pa udhëheqësinë e Moisiut.

Vetbesimi që shprehet me qëndrimin, që ne e dimë më mirë se Zoti, është shumë i kushtueshëm. Vetbesimi na çon në vdekje. Shpeshherë vetbesimi ushqehet nga frika. Për shkak se kemi frikë nga diçka, mund të marrim me kokën tonë vendime për të cilat më vonë pendohemi.

`Kujtoni një rast kur keni vepruar me besim tek Zoti, dhe një rast kur keni vepruar me besim tek vetja. Cili ishte ndryshimi thelbësor?`