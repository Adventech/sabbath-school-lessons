---
title:  Prehje në paqe
date:  22/09/2021
---

Për shekuj të tërë, të krishterët kanë pritur kthimin e Krishtit. Është me të vërtetë, pika kulmore e të gjitha shpresave tona - dhe jo vetëm e jona, por edhe shpresa e të gjithë besnikëve të Perëndisë përgjatë gjithë historisë së botës.

`Lexoni Hebrenjve 11: 13–16. Çfarë premtimi të madh ka këtu, jo vetëm për njerëzit e lashtë, por edhe për ne?`

Në shumë mënyra, këto vargje nuk kanë kuptim nëse botëkuptimi i zakonshëm dhe popullor i vdekjes do të ishte i vërtetë. Për çfarë flet fraza, këta njerëz, "që nuk i kanë marrë premtimet"? Ata kanë vdekur, “gjoja” tani janë në parajsë me Jezusin, duke shijuar shpërblimin e tyre të madh. Kur, për shembull, Billy Graham vdiq, vazhdimisht dëgjonim nga njerëz të ndryshëm teksa thonin se ai ishte tani në parajsë me Jezusin.

Ka edhe një ironi në këtë këndvështrim, sepse shpesh kur dikush vdes, ne dëgjojmë: "Le të pushojë ai [ajo] në paqe". Por çfarë po ndodh këtu? A janë njerëz të tillë që pushojnë në paqe, apo janë lart në parajsë, duke bërë gjithçka që supozohet të bëjnë (të tilla si soditja e gjithë “argëtimit", që ndosh këtu poshtë)?

`Si e përshkruan Jezusi vdekjen? Lexoni Gjoni 11:11.`

Në fakt, ideja e pushimit të tyre "në paqe" është, sigurisht, e vërteta për atë që ndodh pas vdekjes, apo jo? Të vdekurit, me të vërtetë, janë në prehje. “Për besimtarin, vdekja është vetëm një çështje e vogël. Krishti flet për të sikur të ishte një moment i vogël. "Nëse një njeri i mban fjalët e Mia, ai kurrë nuk do ta shohë vdekjen". "Ai kurrë nuk do ta shijojë vdekjen". Për të krishterin, vdekja është vetëm një gjumë, një moment heshtjeje dhe errësire. Jeta fshihet me Krishtin në Zot dhe, ‘kur Krishti, që është jeta jonë, do të shfaqet, atëherë edhe ju do të shfaqeni me Të në lavdi“. Gjoni 8:51, 52; Kol. 3: 4- Ellen G. White, Biografia e Dashurisë, f. 787

Jezusi e krahason gjendjen e një personi midis vdekjes dhe ringjalljes së mëngjesit me një gjumë të pavetëdijshëm (Gjoni 11:11, 14), por Ai gjithashtu thekson se të dy të shpëtuarit dhe të humburit do të marrin shpërblimin e tyre pas ringjalljes (Gjoni 5:28, 29). Ai theksoi domosdoshmërinë e të qenurit i përgatitur për vdekjen, kurdo që ajo të vijë.

`Çfarë ngushëllimi merrni ju kur mësoni se të dashurit tuaj të vdekur, me të vërtetë, tani pushojnë në paqe?`