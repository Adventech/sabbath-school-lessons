---
title:  Për më tepër studim
date:  24/09/2021
---

“Ne të gjithë dëshirojmë përgjigje të menjëhershme dhe të drejtpërdrejta në lutjet tona dhe tundohemi të shkurajohemi kur përgjigjja vonohet ose vjen në një formë të papritur. Por, Perëndia është shumë i mençur dhe i mirë për t'iu përgjigjur lutjeve tona, gjithmonë në kohën e duhur dhe në mënyrën që dëshirojmë. Ai do të bëjë më tepër dhe më mirë për ne madje më shumë sesa thjesht të përmbushë dëshirat tona. Dhe, meqë mund t'i besojmë mençurisë dhe dashurisë së Tij, ne nuk duhet t'i kërkojmë Atij të pranojë vullnetin tonë, por duhet të kërkojmë të hyjmë dhe të përmbushim qëllimin e Tij. Dëshirat dhe interesat tona duhet të humbasin në vullnetin e Tij”- Ellen G. White, Gospel Workers, f. 219.

“Do të kalojë vetëm pak kohë para se Jezusi të vijë për të shpëtuar fëmijët e Tij dhe për t’i dhënë atyre prekjen e pavdekësisë. . . Varret do të hapen dhe të vdekurit do të dalin fitimtarë, duke bërtitur: ‘O vdekje, ku është gjëmbi yt? O varr, ku është fitorja jote? ’Të dashurit tanë, që flenë në Jezusin do të dalin të veshur me pavdekësi” - Ellen G. White, Counsels on Stewardship, f. 350.

**Pyetje për diskutim**

`1. Mendoni për realitetin e konfliktit të madh. Si e shihni zhvillimin e këtij realiteti në botë? Po për jetën tuaj personale? Është shumë e vërtetë, apo jo? Në fakt, është më reale sesa mendojnë shumë njerëz, sepse shumë nuk besojnë në një djall, që ekziston realisht. Pse është kaq e rëndësishme të kuptuarit e realitetit të konfliktit të madh për të na ndihmuar të kuptojmë gjendjen e botës sonë? Gjithashtu, përse është kaq ngushëllues kuptimi ynë për mënyrën se si do të përfundojë ky konflikt?`

`2. Profecia mund të jetë shpërqëndruese nëse përpiqemi të shkojmë përtej asaj që është zbuluar qartë. Sa shpesh anëtarët e kishës janë futur në telashe, duke bërë parashikime për ngjarje, që nuk kanë ndodhur ose, duke besuar në parashikimet e të tjerëve që nuk kanë ndodhur? Si mund ta mbrojmë veten nga rënia në këtë lloj kurthi?`

`3. Në klasë, kaloni te Zbulesa 14: 9–11 dhe tek pyetja, që lidhej me ata që “adhurojnë bishën dhe figurën e tij dhe që nuk gjejnë prehje”. Çfarë kutpimi ka kjo?`

`4. Një temë e diskutueshme në kishë ka të bëjë me atë se çfarë roli kemi, ose nuk kemi në kohën e kthimit të Krishtit. Cilido qoftë pozicioni që merr dikush për këtë, pse është akoma shumë e rëndësishme që ne të marrim një rol aktiv në shpërndarjen e mesazhit të kthimit të Tij në botë?`

Sot në Shqipëri dielli perëndon në orën 18:34,në Kosovë - në 18:31. Sabat të lumtur!

Sabati i 13të