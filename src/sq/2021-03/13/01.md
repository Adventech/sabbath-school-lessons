---
title:  Prehja përfundimtare
date:  18/09/2021
---

### Lexoni për studimin e kësaj jave
Zbulesa 1:9–19; Mateu 24:4–8, 23–31; Zbul. 14:6–12; Hebrenjve 11:13–16; Filip. 4:4–6.

> <p>Vargu përmendësh</p>
> Por siç është shkruar: "Syri nuk ka parë, as veshi nuk ka dëgjuar, as nuk ka hyrë në zemrën e njeriut, gjërat që Perëndia ka përgatitur për ata që e duan Atë" (1 Korintasve 2: 9).

jeni ndjerë ndonjëherë se keni qenë në mes të një beteje të madhe, një lloj lufte midis të mirës dhe së keqes? Shumë njerëz, madje edhe njerëz jobesimtarë e kanë ndjerë këtë realitet. Dhe ne ndihemi kështu, sepse ky është në fakt realiteti. Ne jemi në një betejë të madhe midis të mirës dhe së keqes, midis Krishtit (të mirës) dhe Satanit (të keqes).

Jeta, pra, në të vërtetë po luhet në dy nivele. Konflikti i madh midis Krishtit dhe Satanit po zhvillohet në një shkallë globale - në fakt, madje edhe në një nivel kozmik, sepse qielli ishte vendi ku filloi për herë të parë ky konflikt (Zbulesa 12: 7). Megjithatë, në konfuzionin e ngjarjeve, ne lehtësisht mund të humbasim pikturën e madhe të planit të shpëtimit të Perëndisë për këtë botë. Luftërat, trazirat politike dhe katastrofat natyrore mund të na mbajnë në një terror të madh. Por udhëzimet profetike të Zotit mund të na ndihmojnë të mbajmë në mendje pamjen e madhe se ku po shkojmë dhe si do të arrijmë atje.

Konflikti i madh gjithashtu po luhet në një nivel shumë më personal. Të gjithë ne individualisht përballemi me sfida të besimit në jetën tonë të përditshme dhe, nëse nuk do të jetojmë deri në ardhjen e dytë të Jezusit, edhe ne do të përballemi me vdekjen. Këtë javë, ne do të shikojmë se si mund të prehemi tek Jezusi përballë trazirave globale dhe të së ardhmes tonë personale të panjohur, të paktën në një periudhë afatshkurtër. Në planin afatgjatë, gjërat duken shumë premtuese, vërtet!

_* Studioni mësimin e kësaj jave për t’u përgatitur për të shtunën, 25 shtator._