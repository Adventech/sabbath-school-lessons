---
title:  Shenja që ne i përkasim Perëndisë
date:  02/09/2021
---

Gjatë Luftës së Dytë Botërore, Anglia priste një pushtim të pritshëm nga ushtria gjermane. U bënë përgatitjet për të mbrojtur ishullin sa më shumë që të ishte e mundur. Fortifikime shtesë u instaluan përgjatë plazheve. Rrugët, natyrisht, do t'i ofronin armikut aksese më të shpejta për objektivat e tyre, dhe për pasojë, bllokadat u instaluan në pikat strategjike. Autoritetet angleze atëherë bënë diçka të çuditshme. Për të ngadalësuar dhe ngatërruar armikun, shenjat hekurudhore dhe ato rrugore u hoqën. Shenjat e gdhendura në gur apo në ndërtesa nuk mund të hiqeshin, por ato u mbuluan me çimento.

Shenjat janë domethënëse. Ato shërbejnë si sinjale dhe udhëzues. Në epokën para GPS, të gjithë kishim harta dhe shikonim shenjat.

`Çfarë shenje është Sabati? Lexoni Eksodi 31:13, 16, 17. Në çfarë mënyrash mund ta zbatojmë atë që thuhet këtu për veten tonë, si dhe për njerëzit, që besojnë në përjetësinë e ligjit të Zotit?`

Megjithëse këto fjalë u thanë posaçërisht për popullin e Izraelit të lashtë, ne që jemi pasues të Krishtit jemi "fara e Abrahamit dhe trashëgimtarë sipas premtimit" (Gal. 3:29), dhe Sabati sot mbetet një shenjë midis Perëndisë dhe popullit të Tij. Eksodi 31 tregon se e shtuna është një shenjë e besëlidhjes së përjetshme me Zotin (Eksodi 31:16, 17). Kjo shenjë na ndihmon të "njohim" Krijuesin, Shpenguesin dhe Shenjtëruesin tonë. Është si një flamur, që ngrihet çdo shtatë ditë dhe funksionon si diçka për të na ndihmuar të kujtojmë, pasi ne kemi tendencë të harrojmë. Sabati i Zotit është një kujtesë e vazhdueshme e origjinës sonë, çlirimit tonë, fatit tonë dhe përgjegjësisë sonë ndaj të dëbuarve dhe të margjinalizuarve. Në fakt, e Shtuna është aq e rëndësishme saqë në vend që të vijmë tek ajo, ajo vjen tek ne, çdo javë dhe pa përjashtim, si një kujtesë e përhershme se kush jemi, kush na bëri, çfarë po bën Ai për ne dhe çfarë do të ndodhi në fund dhe çfarë do të bëj për ne së fundmi kur Ai të bëjë një Qiell të ri dhe një Tokë të re.

Një Perëndi i shenjtë i fton partnerët e Tij njerëzorë të besëlidhjes të marrin në konsideratë ritmin, që rregullon atë që vlen vërtet - marrëdhënien shpëtuese midis Krijuesit dhe Shpenguesit si dhe krijimit të Tij. Çdo javë, me forcën dhe autoritetin që vjen nga Perëndia, ne jemi të urdhëruar të hyjmë në prehjen që na është dhënë lirisht prej Jezus Krishtit, "kreu dhe plotësonjësi i besimit tonë, i cili për gëzimin që ishte para Tij, duroi kryqin ”(Hebrenjve 12: 2).

`Si mund të mësoni që të keni një përvojë më të thellë me Zotin gjatë Sabatit?`