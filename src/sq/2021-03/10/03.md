---
title:  Të festosh Lirinë
date:  30/08/2021
---

Siç pamë edhe më parë, Sabati tregon për më shumë sesa ditët e krijimit. Herën e dytë që ne dëgjojmë Dhjetë Urdhërimet, Moisiu po shqyrtonte 40 vitet e Izraelit në shkretëtirë. Këtë herë, fjalia që paraqet arsyen e mbajtjes së Shenjtë të Sabatit nuk ka të bëjë me krijimin, por më tepër me çlirimin nga skllavëria në Egjipt (Ligji i Përtërirë 5: 12–15). Dhe, megjithëse sot ne nuk jemi skllevër në Egjipt, të gjithë mund të përballemi me një lloj tjetër skllavërie, një që, në një farë mënyre, mund të jetë po aq shtypëse.

`Cilat forma të tjera të skllavërisë hasim sot? Lexoni Zanafilla 4:7; Hebrenjve 12:1 dhe 2 Pjetrit 2:19.`

E shtuna është një festë e lirisë nga të gjitha gjërat që na mbajnë në skllavëri. E shtuna na kujton se ka liri nga mëkati, por jo prej fuqisë sonë, por në fuqinë e Zotit, e cila na ofrohet me anë të besimit. Na kujton gjithashtu se kjo është një liri që nuk e fituam vetë. Fëmijët e parë izraelitë të lindur u shpëtuan nga gjaku i qengjit, me të cilin u lyen dyert në mbrëmjen para Eksodit të tyre nga Egjipti (Eksodi 12). Edhe ne jemi shpëtuar nga gjaku i Qengjit dhe tani duhet të ecim në lirinë, që është e jona në Jezus Krishtin.

`Lexoni Romakëve 6: 1–7. Çfarë po thotë Pali këtu që mund të lidhet me atë, që na është dhënë në Sabat?`

Sabati është një festim i lirisë prej gjithçkaje që na mban peng. Të Shtunave ne kujtohemi që ekziston një liri prej mëkatit, që nuk arrihet nga fuqia jonë, por prej asaj të Perëndisë, e cila na ofrohet nëpërmjet besimit.

Ne gjithashtu kujtohemi se kjo liri nuk është një liri e fituar. Fëmijët e parëlindur të Izraelitëve u shpëtuan nga gjaku i qengjit spërkatur në dyert e tyre, mbrëmjen përpara eksodit nga Egjipti(Eksodi 12).

Ne po ashtu jemi shpëtuar nga gjaku i Qengjit dhe duhet të ecim në lirinë, që është e jona në Jezus Krishtin.

`Lexoni Romakëve 6:1-7. Çfarë po thotë Pali këtu, që mund të lidhet me atë çka na jepet tek Sabati?`

Në vetë mënyrën e formulimit tek Ligji i Përtërirë 5:15— "Dhe mbani mend që ishit një skllav në tokën e Egjiptit dhe Zoti, Perëndia juaj, ju nxori që andej me një dorë të fuqishme dhe vepruese" (NKJV) - njerëzve u kujtohet, përsëri, se ishte puna dhe fuqia e Zotit që veproi për ta, ajo që i shpëtoi. Aq më tepër ne, si të krishterë, duhet ta kuptojmë se është vetëm puna dhe fuqia e Krishtit në favorin tonë që na ka shpëtuar nga mëkati.

Ky urdhër na thotë të pushojmë në shpëtimin që Zoti ka fituar për ne me krahun e Tij të fuqishëm. Ne jemi të çliruar nga përpjekjet tona për drejtësi, ndërsa kujtojmë se Perëndia është Krijues dhe se mund t'i besojmë Atij që të na rikrijojë gjithashtu dhe të na çlirojë, madje qysh tani, nga robëria e mëkatit nëse jemi të gatshëm ta lëmë të punojë në ne.

`Cila ka qenë përvoja juaj me skllavërinë e mëkatit? Si mund të mësojmë t'i përvetësojmë premtimet që na janë dhënë nga Jezusi për lirinë nga kjo skllavëri?`