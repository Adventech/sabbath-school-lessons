---
title:  Pushimi i Sabatit
date:  28/08/2021
---

### Lexoni për studimin e kësaj jave
Zanafilla 1:26-27; Zanafilla 9:6; 2 Pjetri 2:19; Rom. 6:1–7; Eksodi 19:6; Gjoni 5:7–16.

> <p>Vargu përmendësh</p>
> “Gjashtë ditë do të punohet, por dita e shtatë është një e shtunë e pushimit solemn, një mbledhje e shenjtë. Nuk do të bësh asnjë punë në të; është e shtuna e Zotit në të gjitha banesat tuaja "(Lev. 23:3, NKJV).

Ne dëgjojmë nga të gjitha llojet e argumenteve kundër mbajtjes së Sabatit të ditës së shtatë, apo jo?

Ne dëgjojmë gjithçka, që prej thënieve se Jezusi e ndryshoi Sabatin në të Dielë, ose që Jezusi e shfuqizoi të Shtunën, ose që Pali apo apostujt zëvendësuan të Shtunën e ditës së shtatë me të Dielën për nder të ringjalljes, etj. Në vitet e fundit, disa nga argumentet janë bërë më të sofistikuara, duke pretenduar, për shembull, se Jezusi është prehja jonë e ditës së Shtunë dhe për këtë arsye, ne nuk kemi nevojë ta mbajmë atë, ose ndonjë ditë tjetër të shenjtë. Dhe, sigurisht gjithmonë do të ketë argumente, sado të çuditshme qofshin, se, duke pushuar në ditën e shtatë ne në njëfarë mënyre po kërkojmë të fitojmë parajsën.

Nga ana tjetër, disa të krishterë janë bërë më të interesuar në idenë e pushimit, të një dite pushimi si të tillë dhe, megjithëse argumentojnë se dita e duhur është e diela ose që ajo nuk ka fare rëndësi, ata kanë zgjedhur konceptin biblik të pushimit dhe përse ai është i rëndësishëm.

Sigurisht, si Adventistë të Ditës së Shtatë, ne e kuptojmë vazhdueshmërinë e ligjit moral të Zotit dhe se bindja ndaj urdhërimit të katërt, siç është dhënë, nuk është një mënyrë për të fituar parajsën, sikurse nuk është e tillë edhe nëse do t'i bindeshim urdhërimit të pestë, të gjashtë, të parë ose ndonjë urdhërimi tjetër.

Këtë javë do të shohim më shumë për pushimin, që Perëndia na ka dhënë në urdhërimin e Sabatit dhe përse është i rëndësishëm.

_\*Studioni mësimin e kësaj jave për t’u përgatitur për të Shtunën, 4 Shtator_