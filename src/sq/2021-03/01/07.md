---
title:  Për më tepër studim
date:  02/07/2021
---

“Thelbi i besimit, sipas gjykimit të rabive ishte zënia gjithmonë me punë. Ata mbështeteshin në disa shfaqje të jashtme për të treguar përkushtimin e tyre të lartë. Kështu i largonin njerëzit nga Perëndia dhe i thurrnin vetes lavdi. I njëjti rrezik ekziston ende. Njerëzit mund të kenë sukses në punën e Perëndisë dhe aktiviteti i tyre rritet, por ekziston rreziku të besohen planet dhe metodat njerëzore. Ka një prirje për t’u lutur më pak dhe për të patur më pak besim. Ashtu si dishepujt, ne jemi në rrezik të humbasim varësinë tonë tek Perëndia dhe të përpiqemi të krijojmë një shpëtimtar me veprimet tona. Ne duhet të shohim vazhdimisht Jezusin, duke kuptuar se është fuqia e Tij që e bën punën. Ndërsa punojmë me zell për shpëtimin e të humburve, duhet të gjejmë kohë për meditim, lutje dhe studim të Fjalës së Perëndisë. Vetëm puna e bërë me shumë lutje dhe e shenjtëruar nga merita e Krishtit, do të ketë rezultat të mirë”—Ellen G. White, Biografia e Dashurisë, fq. 299.

**Pyetje për diskutim**

`1. Presioni i vazhdueshëm për të qenë në krye, për të qenë gjithmonë në dispozicion (fizik ose virtual), dhe për t’u munduar të arrish ideale që as nuk janë reale, as që nuk na i ka kërkuar Zoti, mund t’i sëmurë njerëzit fizikisht, emocionalisht dhe shpirtërisht. Si kisha juaj lokale mund të bëhet vend mikpritës për njerëzit e rraskapitur, të etur për çlodhje?`

`2. A ka mundësi që jemi tepër të zënë madje, duke bërë gjëra të mira për Zotin? Reflektoni pak rreth historisë së Jezusit dhe dishepujve të Tij tek Marku 6:30–32 dhe diskutoni në grup sesi të zbatoni mesazhin e saj.`

`3. Në vitin 1899, u thye rekordi i shpejtësisë. Dikush kishte ngarë makinën me shpejtësinë prej 63 km në orë dhe madje jetoi për ta treguar këtë! Sigurisht, sot kemi makina shumë herë më të shpejta. Dhe shpejtësia e procesorëve në celularët tanë është më e shpejtë se ajo e kompjuterave më të shpejtë të brezit të kaluar. Madje udhëtimi ajror është më i shpejtë sesa ka qenë dikur dhe, madje po bëhet akoma më i shpejtë. Ideja është që pothuajse gjithçka që bëjmë sot është kryer më shpejt sesa në të kaluarën, megjithatë ne ndihemi gjithmonë me nxitim dhe pa pushim të mjaftueshëm. Çfarë na tregon kjo rreth natyrës bazë njerëzore dhe, pse Zoti e theksoi kaq shumë rëndësinë e pushimit, duke e përfshirë atë madje në urdhërimet e Tij?`

`4. Reflektoni më shumë mbi idenë që, madje në kopshtin Eden, para mëkatit, Zoti themeloi pushimin e Sabatit. Përveç domethënies interesante teologjike të kësaj të vërtete, çfarë tjetër na mëson ajo rreth nevojës për pushim, madje në një botë të përsosur, pa mëkat?`