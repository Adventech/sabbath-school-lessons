---
title:  Prehja, marrëdhëniet dhe shërimi
date:  07/08/2021
---

### Lexoni për studimin e kësaj jave
Zanafilla 42:7–20; Mateu 25:41–46; Zanafilla 42:21–24; Zanafilla 45:1–15; Luka 23:34; Zanafilla 50:15–21.

> <p>Vargu përmendësh</p>
> “ ‘Por tani mos u trishtoni dhe mos t’ju vijë keq që më shitët me qëllim që të çohesha këtu poshtë, sepse Perëndia më ka dërguar para jush për të ruajtur jetën tuaj’ ” (Zanafilla 45:5).

Një burrë u akuzua për dhunë seksuale ndaj një gruaje. Ajo e identifikoi atë midis disa meshkujve të paraqitur në polici. Edhe pse nuk mjaftoi evidenca për fajin e tij, gruaja këmbëngulte me siguri që “Xhoni” ishte dhunuesi i saj.

Kështu, Xhoni u fut në burg ku ai kaloi 14 vjet për krimin, që nuk e kishte kryer. Vetëm kur evidenca e ADN-së provoi që ai ishte i pafajshëm, gruaja kuptoi gabimin e saj të tmerrshëm.

Ajo deshi ta takonte Xhonin pasi ai ishte liruar nga burgu. Çfarë duhet të bënte ky njeri, i cili kishte vuajtur kaq shumë, pasi ta takonte gruan që kishte shkatërruar jetën e tij?

Ajo e priste atë në një dhomë. Kur ai erdhi, ata panë njëri-tjetrin në sy dhe “Xhoan” shpërtheu në lot.

“Xhoni thjesht u përkul, mori duart e mia, më pa mua në sy dhe më tha: ‘Të fal’. Nuk e besova dot. Këtu ishte ai burrë, që kam urryer dhe të cilit i kisha uruar vdekjen. Megjithatë, ai po me pohonte mua, që kisha një faj aq të madh para tij, që më ka falur? Vetëm atëherë fillova të shërohem me të vërtetë nga trauma emocionale dhe gjeta prehjen e vërtetë”.

Këtë javë do të studiojmë rreth faljes dhe çfarë mund të bëjë ajo për zemrat e shqetësuara.

_\*Studioni mësimin e kësaj jave për t’u përgatitur për të Shtunën, 14 gusht._