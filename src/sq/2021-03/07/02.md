---
title:  Duke i bërë ballë të kaluarës
date:  08/08/2021
---

Përfundimisht, jeta e Jozefit mori kthesë për mirë. Ai jo vetëm që doli nga burgu, por madje u bë kryeminisri i Egjiptit pasi kishte interpretuar ëndrrat e faraonit (Zanafilla 41). Ai u martua dhe pati dy fëmijë (Zanafilla 41:50–52). Hambarët e Egjiptit u mbushën me grurë dhe filloi zija e bukës e parashikuar. Atëherë papritur vëllezërit e Jozefit erdhën në Egjipt.

`Lexoni tek Zanafilla 42:7–20 për takimin e parë të Jozefit me vëllezërit e tij. Përse e bëri ai këtë komplot të ndërlikuar? Çfarë dëshironte të arrinte Jozefi gjatë këtij takimi të parë?`

Jozefi kishte fuqi dhe ai mund të kishte marrë hak ndaj vëllezërve të tij pa asnjë justifikim. Por, në vend të hakmarrjes, Jozefi shqetësohet rreth familjarëve të tij në shtëpi. Ai është i shqetësuar për babain e tij – a është ende gjallë? Po vëllai i tij Benjamini? Tani ai do të kishte zënë vendin e Jozefit si gëzimi dhe bebzja e syrit e të atit. A e kishin transferuar vëllezërit xhelozinë e tyre shkatërruese edhe tek Benjamini? Jozefi tani është në gjendje të kujdeset për këta njerëz të lëndueshëm të familjes së tij, prandaj ai përdor statusin e tij për ta bërë këtë.

Zbatimi i parimeve Biblike në marrëdhëniet tona nuk do të thotë që ne gjithmonë mund ose duhet të pranojmë abuzime. Secili prej nesh është i çmuar në sytë e Zotit. Jezusi në kryq pagoi me gjakun e Tij të çmuar për secilin prej nesh.

`Përse i merr Jezusi kaq personale çdo abuzim ose neglizhiencë të njerëzve të tjerë? Lexoni Mateu 25:41–46. _____________________________________`

Ne të gjithë jemi të shpenguar me gjakun e Krishtit, prandaj ne ligjërisht jemi të Tij. Çdo person abuzues po sulmon pronën e Jezusit.

Abuzimet seksuale dhe emocionale apo dhuna fizike kurrë nuk mund të jenë pjesë e marrëdhënieve familjare. Kjo nuk është thjesht një çështje private familjare, që mund të zgjidhet përbrenda. Në këtë rast duhet një ndihmë dhe një ndërhyrje nga jashtë. Në qoftë se dikush në familjen tuaj është abuzuar, ju lutemi kërkoni ndihmë nga një profesionist i besueshëm.

`Cilat janë parimet Biblike, që duhet të zbatoni në atë marrëdhënie të vështirë familjare që po përjetoni?`