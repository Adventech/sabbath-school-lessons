---
title:  Histori misioni
date:  13/08/2021
---

#### Historia misionare nga Ishujt Marshall

Një miqësi e veçantë

Raijan, 15 vjeç

Një djalë misionar 15-vjeçar krijoi miqësi jo të zakontë, me një misionar pensionist, 77 vjeçar, në Teksas, Shtetet e Bashkuara.

Miqësia filloi kur misionari pensionist, Gjyshi Bob, mësoi rreth familjes së djalit misionar, nëpërmjet historive misionare. Babai i djalit ishte drejtori i shkollës dhe mamaja ishte mësuese në shkollën Adventiste të Misionit, në ishullin e largët Ebeje, dhe Gjyshi Bob donte të bënte diçka, për të mbështetur familjen. Ai jepte oferta të Shkollës së Sabatit rregullisht dhe dha diçka më shumë në ofertën e Sabatit të 13të. Por donte të bënte më tepër. Kështu, vendosi të dërgonte një pako çdo muaj, me lodra, ushqime dhe materiale shkollore për familjen dhe misionarët e tjerë në ishull.

Raijan ishte 13 vjec kur pakot filluan të vinin. Ai dhe familja e tij gunjëzoheshin dhe falenderonin para se të hapnin çdo pako. Por para se të luante me ndonjë lodër apo të hante diçka, ai duhet t’i dërgonte një letër falenderimi Gjyshit Bob. Kështu filloi një miqësi e pazakontë. Gjyshi Bob dërgonte pakot dhe Raijani i përgjigjej me letra.

Gjatë tre vjetësh, Raijani mori shumë pako dhe dërgoi shumë letra. Ai shkruante për gëzimin që ndiente kur merrte pakot. Ai përshkruante vështirësitë e tij në shkollë. Ai shkruajti rreth frikës rreth vdekjes, kur një shok shkolle vdiq papritur dhe kur lojtari i basketkollit Kobe Bryant vdiq në një aksident me helikopter, gjatë së njëjtës javë.

Pasi dërgoi letrën rreth frikës dhe vdekjes, ai mori një letër nga Gjyshi Bob. Ishte hera e parë dhe e vetme që Gjyshi Bob dërgoi një letër.

Tre javë më vonë, Gjyshi Bob u shtrua në spital dhe pak më vonë ai u kthye në shtëpi, për të kaluar ditët e fundit. Gjatë dy javëve të fundit, Gjyshi Bob përgatiti 8 pako të tjera për Raijanin dhe familjen e tij. Djali i tij i postoi pakot pas vdekjes së Gjyshit Bob.

Vdekja e Gjyshit Bob e trishtoi shumë Raijanin, por ai vazhdoi të shkruante letra. Ai i dërgoi këtë letër djalit të Gjyshit Bob, në përgjigje të një pakoje:

Ngushëllime. U trishtova shumë kur morëm vesh rreth vdekjes së Gjyshit Bob, edhe pse e dinim se ai nuk kishte shumë kohë. Kisha shpresë se do ndodhte ndryshe. Në shkurt të këtij viti, i shkruajta në letër se si vdekja vjen kaq lehtësisht për njerëzit, si dhe rreth vdekjeve të një adoleshenti që njihja e të basketbollistit Kobe Bryant. Një javë më vonë, ai m’u përgjigj me një letër, dhe tha se edhe pse vdekja sjell shumë trishtim, nuk duhet të kemi frikë sepse Perëndia fitoi mbi të. Ai tha se duhet të jetojmë sikur do vdesim nesër por edhe sikur do jetojmë edhe 100 vjet të tjerë. Gjyshi Bob më inkurajoi të vazhdoj jetën, përndryshe mund të humbas mundësitë që sjell e nesërmja, ndërkohë që përdorim çdo ditë si një mundësi të re për të dëshmuar rreth Perëndisë. Jam shumë mirënjohës per inkurajimin e tij; po vuaj më pak se sa do vuaja po të mos e kisha marrë atë letër. Edhe pse asnjëherë nuk u takuam personalisht, ai ndikoi dhe me inkurajoi të isha një njeri më i mirë, më miqësor, më i dashur. Edhe pse nuk do të mund ta takoj në këtë botë, besoj se do ta takoj kur të shkojmë në qiell. Unë mund të mos e di se sa shumë po vuan ti, por e di që Perëndia e kupton atë që kalojmë dhe se mund të gjejmë paqe tek Ai.

Faleminderit për ofertat tuaja misionare, çdo javë, që ndihmojnë punën e misionarëve në Ishujt Marshall dhe rreth e rrotull botës. Faleminderit që konsideroni të bëni diçka më shumë për të çuar përpara punën e Perëndisë.

Shënime Misionare

•	Shkolla Adventiste Delap, ku Raijani studion është një shkollë 12-vjeçare, e drejtuar nga Misioni i Guamit dhe Mikronezisë në Majuro, kryeqytetin e Ishujve Marshall. U hap në vitin 1978 dhe funksionon, në pjesën më të madhe, me studentë misionarë.