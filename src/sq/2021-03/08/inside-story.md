---
title:  Histori misioni
date:  20/08/2021
---

#### Histori misionare nga Nunavut, Kanada

Futboll, supë dhe Perëndi

Sakhila Sibanda Kamera

Kjo histori mund të tregohet në formë interviste

Folësi: Nunavut është territori më i ri, më i madh dhe më verior i Kanadasë. Nunavut, i krijuar në 1999, është një territor shumë i madh, me popullsi të vogël, me male të shumta dhe fshatra të largëta, të cilat mund të arrihen vetëm me varka ose me avion. Aty gjendet gjithashtu edhe një grup i vogël Adventistësh. Sot, do takojmë një prej tyre. A mund të prezantohesh, të lutem?

Sakhila: Unë quhem Sakhile. Jam bashkëshorte dhe mamaja e dy fëmijëve, një djalë dhe një vajzë. Punoj si infermiere në Ikaluit, kryeqytetin e Nunavut, i cili ka rreth 8.000 banorë. Lëvizëm këtu para një viti; erdhëm nga Pond Inlet, një komunitet i vogël me 1.800 banorë, në veri të Nunavut.

Folësi: Në territorin e Nunavut, ka numër të madh njerëzish të pastrehë dhe shumë dhunë në shtëpi. Çfarë mund të bëjnë Adventistët?

Sakhila: Kur ne arritëm në Pond Inlet, aty kishte një familje Adventiste nga Xhamajka. Kur ata u larguan, ne ishim të vetmit Adventistë në atë komunitet. Bashkëshorti im punonte në bashki dhe unë isha infermierja e vetme në qytet. Nëse ne nuk e bënim punën, gjërat nuk ndodhnin aty. Mund të themi se ne kishim punë të rëndësishme. Kjo e vështirësonte dëshminë tonë. Disa njerëz pranonin çdo gjë që thoshim si fakt dhe nuk donim në përfitonim nga besimi i tyre. Gjithashtu nuk donim të shiheshim si njerëz që imponojnë besimin e tyre sepse kanë pozita të rëndësishme. Ndaj ishim shumë të kujdesshëm. Por bënim disa gjëra. Hapëm një klub futbolli për vajza 9-12 vjeç. Klubi ynë kishte ndikim të mirë në komunitet. Të rriturit filluan të vinin re se vajzat nuk endeshin më rrugëve. Ato kishin një qëllim. Vinin në klub për t’u stërvitur, për të ngrënë dhe për miqësinë. I mësuam vajzat të mblidhnin fonde për klubin. Por nuk ishte thjesht shitje ëmbëlsirash për të mbledhur fonde. Ishte mësim. I mësonim vajzat të ndiheshin pjesë e klubit, që të mund të vazhdonin punën edhe pa ne. Një mënyrë tjetër që ndikonim në komunitet ishte nëpërmjet miqve të fëmijëve. Ata donin të vinin në shtëpinë tonë të premteve dhe të shtunave që të luanin. Ne kishim shërbesë adhurimi në ato kohë dhe i ftonim fëmijët të adhuronin me ne.

Folësi: Si krahasohet Ikaluit me Pond Inlet?

Sakhila: Në Ikaluit ka disa familje Adventiste dhe bashkëjetesa me ta na ka ndihmuar të rritemi shpirtërisht. Mund t’u kërkoj atyre të luten për ne. Në Ikaluit, mësoj klasën e Shkollës së Sabatit dhe po bëj plane që fëmijët të përfshihen në shërbime për të moshuarit dhe të bëjnë vepra të tjera mirësie.

Folësi: Cila është ëndrra tënde për kishën Adventiste këtu?

Sakhila: Kemi nevojë të kemi kishën tonë. Planet tona kufizohen nga mospasja e një ndërtese që të jetë shtëpia jonë. Kur vizitova Ikaluit për herë të parë, para shumë vitesh, kishim një vend ku adhuronim të shtunave dhe u shërbenim supë të pastrehëve gjatë javës. Edhe pse nuk shërbenim supë të shtunave, njerëzit e dinin se mund të vinin të shtunave. Vendi, që kemi me qera, tani, nuk është mjaftueshëm i madh për të shërbyer ushqim. Klasa ime e Shkollës së Sabatit mblidhet në shtëpinë time. Dy klasa të tjera mblidhen në dy shtëpi të tjera. Të rriturit mlidhen në ndërtesën që marrim me qera. Do ishte e mrekullueshme të kishim vendin tonë, që të mblidhemi të tërë, në të njëjtin vend.

Folësi: Faleminderit që na njohe pak me territorin Kanadez Nunavut. Një pjesë e ofertave të Sabatit të 13të të këtij tremujori do të ndihmojë në hapjen e një kishe të re dhe një qendre komunitare për të dëshmuar te familjet e Nunavut. Faleminderit që planifikoni një ofertë bujare për Sabatin e 13të.