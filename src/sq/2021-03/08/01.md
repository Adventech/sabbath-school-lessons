---
title:  Të lirë për të pushuar
date:  14/08/2021
---

### Lexoni për studimin e kësaj jave
Marku 2:1-12; 1 Mbretërve 18; 1 Mbretërve 19:1-8; Mateu 5:1-3; Isaia 53:4-6; 2 Mbretërve 2:11.

> <p>Vargu përmendësh</p>
> “Zoti është drita ime dhe shpëtimi im; kujt duhet t’i frikësohem? Zoti është fuqia e jetës sime; Prej kujt duhet të kem frikë”? (Psalmi 27:1).

humë prej njerëzve që Jezusi takoi në shërbesën e Tij në tokë ishin të sëmurë, disa herë ata ishin edhe pranë vdekjes.

Ata iu drejtuan Jezusit për shërim dhe për çlirim prej vuajtjeve të tyre. Dhe ata gjithmonë e merrnin atë.

Ndonjëherë Ai vetëm fliste një fjalë dhe ata shëroheshin plotësisht. Ndonjëherë Ai i prekte të sëmurët dhe mrekullisht ata shëroheshin. Disa herë Ai i largonte ata dhe shërimi ndodhte teksa ata largoheshin për në rrugët e tyre. Jezusi shëroi burra, gra, fëmijë, hebrenj, jo-hebrenj, njerëz të pasur, njerëz të varfër dhe të thjeshtë. Rastet më të vështira të lebrozës dhe të verbimit nuk ishin përtej mundësive të Tij. Në të vërtetë, Ai madje shëroi edhe ata me “sëmundjen” më të vështirë prej të gjithave-vdekjen.

Këtë javë ne do të shohim dy shembuj të ndryshëm shërimi. Në njërin prej tyre, i sëmuri ishte aq keq sa nuk mund të vinte dot vetë tek Jezusi. Simptomat e tij ishin qartësisht të dukshme për të gjithë. Në rastin tjetër nuk kishte simptoma lehtësisht të dukshme, por në të dyja rastet shërimi erdhi sipas kohës dhe mënyrës së Zotit.

Teksa ne eksplorojmë çështjen e çlirimit prej dhimbjeve dhe vuajtjeve, ne do të shqyrtojmë gjithashtu edhe pyetjen që secili prej nesh në një moment të caktuar të rrugëtimit tonë të Krishterë, ka përjetuar. Çfarë ndodh kur lutjet tona për shërim nuk marrin përgjigje?

Si do ta gjejmë qetësinë në të tilla raste?

_\*Studioni mësimin e kësaj jave për t’u përgatitur për të Shtunën, 21 Gusht._