---
title:  Për më tepër studim
date:  20/08/2021
---

“Me ndryshimin e vazhdueshëm të rrethanave vijnë dhe ndryshimet në eksperiencën tonë; prej këtyre ndryshimeve ne ose gëzohemi, ose depresionohemi. Por ndryshimi i rrethanave nuk ka fuqi të ndryshojë marrëdhëniet tona me Perëndinë. Ai është i njëjtë si dje, sot dhe përgjithmonë dhe Ai kërkon prej nesh që të kemi besim të pakushtëzuar në dashurinë e Tij. “Ellen G. White, Në vendet e Qiellore, fq. 120.

“Vazhdoni të shihni drejt Jezusit, duke i ofruar lutje të heshtura me besim, duke marrë forcën e Tij, pavarësisht nëse keni ndonjë ndjenjë të dukshme ose jo.

Shkoni drejt përpara sikur çdo ofertë lutjeje të vendosej në fronin e Zotit dhe Ai të ishte përgjigjur, premtimet e të cilit nuk dështojnë asnjëherë.

Shkoni drejt Tij duke kënduar meloditë e Tij në zemrat tuaja, edhe nëse jeni të depresionuar nga ndjenja e peshës dhe trishtimit. Po ju drejtohem si dikush, i cili e di se drita do të vijë, lumturia do të jetë e juaja dhe mjegulla dhe retë do të mbrapsen.

Dhe ne kalojmë nga fuqia shtypëse e hijes dhe errësirës në rrezet e diellit të pranisë së Tij".- Ellen G. White, Mesazhe të zgjedhura, libri 2, f. 242, 243.

**Pyetje për diskutim**

`1.	Është shumë e vështirë për të ndihmuar dikë, që vuan prej çrregullimeve mendore apo depresionit. Cila do të ishte një strategji e mirë për kishën tuaj për të mësuar sesi t’u shërbejë me më tepër efektivitet atyre që janë prekur prej depresionit?`

`2.	Ne shpesh përpiqemi të jemi të hapur dhe të ndershëm përpara Zotit. Lexoni disa Psalme dhe studioni se sa të hapur dhe të sinqertë ishin autorët biblikë përpara Zotit. Si mund të nxisim një atmosferë të hapur dhe të sinqertë në bashkësinë tonë lokale?`

`3.	Lutjet janë shpesh të vështira, kur ne ballafaqohemi me depresionin. Diskutoni mbi fuqitë e lutjeve ndërmjetësuese për ata, të cilët nuk mund të luten vetë për veten e tyre.`

`4.	Përse është kaq e rëndësishme që ne të mos harrojmë se besimi nuk është ndjenjë? Vetëm sepse ne jemi të depresionuar, të shkurajuar, të frikësuar si dhe të shqetësuar nuk do të thotë se ne kemi humbur besimin në Zot. Kjo do të thotë vetëm se për momentin ne jemi në depresion, të shkurajuar, të frikësuar dhe të mërzitur, ashtu si çdokush nga ne mund të ketë qenë në një moment të caktuar të jetës. Si mund të mësojmë që, në raste të tilla, të qëndruarit në besim është kaq thelbësore, pa marrë parasysh sa e vështirë mund të duket?`

`5.	Çfarë shprese të madhe mund të marrim prej historisë së paralitikut, sidomos kur një stil jete mëkatare na ka sjellë sëmundje mbi veten tonë?`

Sot në Shqipëri dielli perëndon në orën 19:32, në Kosovë – në 19:31. Sabat të lumtur!