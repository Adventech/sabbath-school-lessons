---
title:  Tepër të lodhur për t’u arratisur
date:  18/08/2021
---

Elia ishte shumë i lodhur për t’u larguar tashmë. Dhe kështu që ai filloi të lutet sërish. Kjo lloj lutje është shumë e ndryshme nga lutja e mbushur me besim, të cilës Zoti iu përgjigj tek mali Karmel (1 Mbretërve 18:36, 37) përpara priftërinjve dhe profetëve të Baalit, pjesëtarëve të gjyqit si dhe njerëzve të zakonshëm. Kjo ishte një lutje e thjeshtë dhe e shkurtër dëshpërimi.

`Tek 1 Mbretërve 19:4, Elia dëshmon se ai nuk është më i mirë sesa etërit e tij. Për çfarë e kishte fjalën ai?`

Kur Elia më në fund qetësohet, faji vjen dhe e pushton atë. Ai e kupton se dalja e tij e shpejtë i ka marrë atë që mund të kishte qenë një rast i mirë për reformimin në Izrael. Ai e kuptoi se kishte zhgënjyer ata, të cilët kishin nevojë për të. Ai ishte i pashpresë për të bërë diçka rreth kësaj. Kështu që në një moment të dhimbshëm të vetëreflektimit, duke e ditur shumë mirë historinë e popullit të tij, ai e pa veten e tij se cili ishte në të vërtetë.

Ky moment mund të jetë një zbulim i dhimbshëm për secilin prej nesh, apo nuk është kështu - pra të parit e vetes sonë se cilët jemi në të vërtetë? Sa mirënjohës duhet të jemi ndaj premtimit që, ashtu mëkatare siç është vetë jeta jonë, në Krishtin, Perëndia ynë do të na shohë neve ashtu siç Ai sheh Jezusin. Çfarë shprese mund të kemi më tepër sesa ajo që, nëpërmjet besimit, ne mund të pretendojmë për veten tonë drejtësinë e Krishtit (shih Filipianët 3:9).

Sidoqoftë depresioni vepron në një mënyrë të tillë që na gëlltit në një vorbull të errët të urrejtjes së vetvetes sonë. Dhe kështu, ndonjëherë ne mendojmë se vdekja është e vetmja rrugëdalje.

Ky duket se është rasti i Elias. Kjo duket e padurueshme për të. Ai thotë, “Kjo është e tepërt! Zot merre jetën time tani, sepse unë nuk jam më i mirë se baballarët e mi!” (1 Mbretërve 19:4, NKJV).

Lajmi i mirë është se Shëruesi i madh nuk e dënon Elian. Zoti e kupton më mirë sesa ne se si ndihemi kur jemi në një luftë me depresionin.

"Ne mund të mos kemi asnjë provë të dukshme në atë kohë, përveçse vetëm fytyrën e Shpenguesit tonë, që përkulet mbi ne me dhembshuri dhe dashuri, por kjo mund të ndodhi. Ne mund të mos e ndiejmë prekjen e Tij të dukshme, por dora e Tij është shtrirë mbi ne me dhembshuri, butësi dhe dashuri” – Ellen G. White, Hapat drejt Jezusit, fq.97.

Zoti e di dhe e kupton që “udhëtimi është shumë i gjatë” (1 Mbretërve 19:7, NIV) për ne, por ndonjëherë Atij i duhet që të presë deri sa ne të ndalojmë së vrapuari. Dhe më pas Ai mund të ndërhyjë.

Ndonjëherë njerëzit, që janë duke u mbytur janë kaq të hutuar sa ata i rezistojnë edhe ndërhyrjes së rojtarëve të jetës. Rojtarit të jetës atëherë i duhet të presë derisa viktima të bëhet i pavetëdijshëm, përpara se të kryejë një akt shpëtimi.

`Çfarë shprese dhe ngushëllim mund të gjeni ju prej teksteve të mëposhtëm: Psalmi 34:18; Mateu 5:1-3; Psalmi 73:26; Isaia 53:4-6?`