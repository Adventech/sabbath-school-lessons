---
title:  Misioni ndaj Pushtetarëve
date:  25/11/2023
---

### Lexoni për studimin e kësaj jave
Danieli 4; 2 Mbretërve 5:1–19; Gjoni 3:1–12; Gjoni 7:43–52; Mateu 19:16–22; Gjoni 19:38–42.

> <p>Vargu përmendësh</p>
> "Ç'përfitim ka njeriu nëse fiton gjithë botën dhe pastaj e humb shpirtin e vet? Ose çfarë do të japë njeriu si shkëmbim të shpirtit të vet?(Mateu 16:26).

Megjithëse është shkruar shumë vite më parë, Bibla, Fjala e Perëndisë, është zbulesa e së vërtetës së Zotit për botën tonë. Dhe mes shumë të vërtetash që zbulon është edhe fakti se natyra njerëzore - qoftë në Judenë e shekullit të shtatë apo në Brazilin e shekullit të njëzet e një - ngelet në thelb e njëjta: mëkatarë, që kanë nevojë për hirin hyjnor.

Kjo përfshin edhe të pasurit edhe pushtetarët. Të pasurit dhe pushtetarët në kohët e Biblës nuk ishin ndryshe nga të pasurit dhe pushtetarët në kohët moderne, veçanërisht kur bëhet fjalë për dhënien mbas pasurive, famës dhe pushtetit, shpesh, (por jo gjithmonë) në kurriz të të dobëtit. Megjithatë Zoti është po aq i shqetësuar për shpëtimin e të pasurit dhe të pushtetshmit sa është edhe për të varfërin dhe nevojtarin. Shkrimet na japin disa shembuj mbresëlënës të personazheve Biblike, që ishin të pushtetshëm, ose të pasur, ose të dyja dhe, sesi Zoti i përdori për të qenë një bekim për kombet: Abrahami, Isaku, Jobi, Solomoni dhe Jozefi janë disa prej tyre.

Këtë javë do të eksplorojmë misionin e Zotit ndaj të pasurve dhe pushtetarëve. Ejani me ne të shihni sesi Zoti i fitoi disa prej këtyre dhe, sesi thërret dhe përgatit Adventistët e Ditës së Shtatë t’u dëshmojnë atyre sot gjithashtu.

_\*Studioni mësimin e kësaj jave për t’u përgatitur për Sabatin, 2 Dhjetor._