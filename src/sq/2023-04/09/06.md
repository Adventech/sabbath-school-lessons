---
title:  Misioni ndaj Pushtetarëve
date:  30/11/2023
---

Jezusi dinte si të lidhte miqësi me pushtetarët. Ai admirohej dhe respektohej nga shumë njerëz të tillë, dhe në të njëjtën kohë, përçmohej nga shumë prej tyre. Njerëzit me pushtet në Bibël, që erdhën tek Jezusi për të kërkuar ndihmë me siguri ndjenë se Ai kujdesej për ta. Gjithashtu, shumë nga të pasurit dhe të pushtetshmit nuk erdhën haptazi tek Jezusi menjëherë; ata pritën derisa të ishin të sigurtë se Jezusi ishte me të vërtetë Biri i Perëndisë. Kështu ishte rasti i Nikodemit dhe Jozefit nga Artimea.

`Lexoni Mateu 27:57-60 (shiko gjithashtu Marku 15:43-47; Luka 23:50-53 dhe Gjoni 19:38-42). Çfarë na tregon kjo histori në lidhje me mënyrën sesi Zoti përdori një të pasur, që padyshim ishte prekur nga Jezusi?`

Deri tani nuk kemi dëgjuar gjë për Jozefin nga Artimea. Papritur shfaqet ky njeri i pasur dhe ndihmon të përmbushet profecia. Zoti ka përdorur dhe vazhdon të përdorë të pasurit për qëllimet e Tij. Prandaj, duhet të kemi një mision edhe për ta gjithashtu.

Nga t'ia fillosh mund të jetë një nga fazat më të vështira për të bërë miqësi me njerëzit e pushtetshëm. Në përgjithësi është më mirë të mos i ndjekësh; t'i lësh të vijnë tek ti. Jezusi e bëri këtë gjë; ata u bënë dëshmitarë të mesazhit të Tij, shërimit dhe fuqisë nga Perëndia. Ata ishin të bindur në prapaskenë se Ai ishte Biri i vërtetë i Perëndisë.

Njerëzit me pushtet do kërkojnë të shoqërohen me një shërbesë të vërtetë për shumë arsye. Duan të jenë pjesë e diçkaje të mirë, që ndryshon jetët e shumë njerëzve. Kjo është një mënyrë që e dinë se mund të ndryshojë jetën e tyre gjithashtu. Ka një mënyrë fine që të pasurit dhe të pushtetshmit të marrin ndihmën që kanë nevojë pa i bërë publike nevojat e tyre.

Faza e dytë është që të fillojnë një shërbesë të vërtetë si një mënyrë që të pasurit dhe të pushtetshmit të bëhen pjesë e shërbesës së Perëndisë. Merrni një farë kohe të investoni në jetët e të pasurve dhe të pushtetarëve në shoqërinë tuaj.

Sfida: Shtoni dikë në listën e lutjeve tuaja të përditshme, që është në një pozitë pushteti, nuk është besimtar dhe është dikush që mund ta kontaktoni herë mbas here.

Sfidë Ekstra: Shkruajini një e.mail apo letër dikujt, që është në pushtet - edhe sikur të jetë dikush që nuk e keni takuar më parë - dhe thuajini se luteni për të.