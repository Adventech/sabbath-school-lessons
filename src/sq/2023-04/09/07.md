---
title:  Për më tepër studim
date:  01/12/2023
---

Lexoni Ellen G. White, "Ministry to the Rich," The Ministry of Healing, f. 209-216; "Captive Maid Shows Convern for Naaman," Reflecting Christ, f. 337.

Dashuria e Jezusit është e njëjtë për të varfërin ashtu si dhe për të pasurin dhe pushtetarët në botë. Ai vdiq për princat si dhe për shërbëtorët. Jezusi e dinte mënyrën më efektive për të fituar zemrat e tyre. Ai na paralajmëroi se " 'është më e lehtë që gamilja të shkojë në vrimë të gjilpërës sesa një i pasur të hyjë në mbretërinë e Perëndisë' "(Marku 10:25). Këtë javë jemi sfiduar të fitojmë pushtetarët dhe të pasurit me ungjillin e Jezus Krishtit. Ata kanë po aq nevojë për shpëtimin sa çdokush tjetër, edhe megjithëse, fatkeqësisht, nuk e kuptojnë për shkak të "sigurisë" që kanë tek pasuria e tyre.

"Thuhet shumë në lidhje me detyrën tonë për të varfërit; a nuk duhet të kushtojmë pak vëmendje edhe për të pasurin? Shumë e shohin këtë klasë si të pashpresë... Mijëra të pasur kanë vdekur të pa paralajmëruar. Por, pavarësisht sa indiferentë të duken, shumë prej tyre janë me brenga në shpirt" - Ellen G. White, The Ministry of Healing, f. 210.

**Pyetje për diskutim**

`1. Jezusi i theu barrierat e klasave, kur u shërbeu të pasurve dhe të varfërve gjatë shërbesës së Tij në tokë. Si e trajtojmë ne si Adventistë këtë çështje, hendekun midis të varfërit dhe të pasurit, që është kaq i thellë në gjithë shoqëritë tona?`

`2. Jezusi tha: " 'Dhe ai që ka marrë farën midis ferrave është ai që e dëgjon fjalën, por shqetësimet e kësaj bote dhe mashtrimet e pasurisë ia mbysin fjalën; dhe ajo bëhet e pafrytshme' "(Mat. 13:22). Çfarë mendoni se nënkuptonte Jezusi me frazën "mashtrimet e pasurisë"? Pse nuk është e thënë të jemi të pasur që të mashtrohemi nga pasuritë?`

`3. Në klasë, shikoni pyetjet e bëra gjatë studimit të së Martës në lidhje me faktin se njohja e së vërtetës nuk është e njëjta gjë me shpëtimin. Pse është kaq e rëndësishme ta kuptojmë këtë? Nëse njohja e së vërtetës në vetvete nuk na shpëton, atëherë çfarë na shpëton?`

`4. Çfarë arsyesh të tjera mund të mendoni përse i riu pasanik e refuzoi Jezusin ndërkohë që Zakeu e pranoi Atë?`