---
title:  Pali në Areopag
date:  04/12/2023
---

Pavarësisht se ku ishte, Pali, i thirrur nga Zoti, do e predikonte ungjillin. Dhe kjo ishte ekzaktësisht ajo që u përpoq të bënte në Athinë.

`Lexoni Veprat 17:18-21. Cilat ishin disa nga mënyrat e ndryshme sesi reaguan paganët në sheshpazaret ku dëgjuan Palin të fliste?`

Qartësisht, me "zotat e panjohur", Pali u tërhoqi vëmendjen njerëzve në pazar (Veprat 17:18), dhe kështu e çuan në Areopag, një pjesë e qytetit ku diskutoheshin çështjet ligjore dhe fetare, megjithëse nuk duket se Pali ishte përfshirë në ndonjë lloj gjyqi. Ishte thjesht për të dëgjuar atë dhe "doktrinën e tij të re" (Veprat 17:19). Do ishte e vështirë të mos dëgjoje dikë si Pali, që fliste me elokuencë, pasion dhe inteligjencë, edhe, megjithëse promovonte ide, që dukeshin shumë të çuditshme.

Veprat 17:21 thotë se Athinasit nuk bënin gjë tjetër veçse flisnin dhe dëgjonin idetë më të fundit. A po i akuzonte Luka se ishin dembelë? Ndoshta jo. Ai po tregonte se ata ishin mendimtarë dhe debatues me eksperiencë. Në fund të fundit, nga Grekët kanë dalë filozofë si Sokrati, Platoni dhe Aristoteli, influenca e të cilëve vazhdon edhe në ditët tona. Athina për shekuj me radhë ka qenë qendra e mendimit intelektual dhe filozofik. Megjithëse disa prej këtyre mendimtarëve nuk ishin ateistë, sigurisht jo në kuptimin që i mendojmë ne sot, shumë prej ideve të tyre filozofike ishin radikalisht të ndryshme nga mësimet e Krishtërimit. Është e vështirë, për shembull, të gjesh një vend në filozofinë e Epikurianëve dhe Stoikëve për Mesian e ringjallur.

Në Athinë, Pali priste që Fryma e Shenjtë do përdorte njohurinë dhe aftësitë e tij oratorike, të cilat i kishte fituar kur u arsimua nga Gamalieli. Por në realitet ishte arsimi i Palit në rrugët e Athinës që Fryma e Shenjtë e përdori edhe më shumë. "Ata më të mençurit mes atyre që e dëgjonin u mahnitën kur dëgjuan arsyetimin e tij. Ai tregoi se i njihte veprat e tyre të artit, literaturën dhe fenë e tyre" - Ellen G. White, Veprat e Apostujve, f. 237.

`Mbas eksperiencës së Palit me këta paganë dhe filozofë në Athinë, ai u shkroi Korintasve se "vendosa që të mos di tjetër gjë ndër ju, veç Jezus Krishtit edhe atë të kryqëzuar" (1 Kor. 2:2). Çfarë mësimi nxjerrim në lidhje me, sa thelbësor duhet të jetë Krishti për mesazhin tonë,pavarësisht se kujt i predikojmë?`