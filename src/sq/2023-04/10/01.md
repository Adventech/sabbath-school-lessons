---
title:  'Misioni ndaj Jobesimtarëve:'
date:  02/12/2023
---

Pjesa 1

### Lexoni për studimin e kësaj jave
Veprat 17; 1 Kor. 2:2; Rom. 1:18-25.

> <p>Vargu përmendësh</p>
> " 'Perëndia që bëri botën dhe të gjitha gjërat që janë në të, duke qenë Zot i qiellit dhe i tokës, nuk banon në tempuj të bërë nga duart e njeriut' " (Veprat 17:24).

Duke përshkruar atë që Pali bëri në Athinë, Luka shkruan: "Ai, pra, po diskutonte në sinagogë me Judenjtë dhe me njerëz të përshpirtshëm dhe çdo ditë në sheshin e tregut me ata që takonte" (Veprat 17:17).

Natyrshëm, Pali do e kishte më të lehtë të punonte me Judenjtë, me gjakun e vet. Por Pali refuzoi të kënaqej vetëm me punën në mes të popullit të tij. Ai ishte thirrur të fitonte edhe të tjerët gjithashtu.

Ose Pali mund të kishte punuar vetëm me Johebrenjtë, që "kishin frikë Zotin", botëkuptimi i të cilëve kishte ndryshuar tashmë. Ata kishin një bazë biblike mbi të cilën Pali mund të ndërtonte më tej, edhe sikur të kishin ende nevojë të njihnin Zotin, që e "kishin frikë" - Jezusin Mesia.

Por, jo. Ndërkohë që ishte në Athinë, një qytet i famshëm për filozofinë e vet, Pali u përpoq të fitonte njerëzit edhe atje. Shumë prej tyre kishin një prejardhje dhe botëkuptim radikalisht të ndryshëm nga Hebrenjtë dhe historia e tyre e shenjtë, që përbënte themelin e besimit që Pali dëshironte t’u mësonte Athinasve.

Si u përpoq Pali t’i fitojë këta njerëz dhe çfarë mund të mësojmë nga përpjekjet e tij?

_\*Studioni mësimin e kësaj jave për t’u përgatitur për Sabatin, 9 Dhjetor._