---
title:  Pali dhe Perëndia i Panjohur
date:  05/12/2023
---

Vini re se Pali nuk e përçmoi fenë e gabuar apo zotat e rremë të Athinasve. Ai mblodhi gjithë pikat e mira që mund të gjente, aq pak sa kishte dhe ndërtoi mbi to.

`Lexoni Veprat 17:22, 23. Çfarë po bënte këtu Pali gjatë përpjekjes për të fituar këta njerëz me Ungjillin?`

" 'O burra Athinas! Unë shoh se në të gjitha gjërat ju jeni shumë fetarë' "(Veprat 17:22). Pali po u bënte një kompliment paganëve! Feja e tyre ishte e shtrembëruar në të gjitha aspektet, megjithatë Pali i komplimentoi për përkushtimin e tyre.

Pali vazhdoi, " 'Sepse, duke ecur e duke vënë re objektet e kultit tuaj,...' "(Veprat 17:23). Duke përshkruar studimin e tij për fenë e Athinasve, Pali komunikoi një qëndrim me respekt ndaj njerëzve. Ai nuk u nxitua në ekspertizë të vetëshpallur, duke pasur gjithë përgjigjet në lidhje me ndryshimin që njerëzit duhet të bëjnë. Në fakt, ishte një ekspert, në fakt i kishte gjithë përgjigjet për të cilat ata kishin nevojë! Por nuk e paraqiti veten në këtë mënyrë, përndryshe do të ishte refuzuar menjëherë. Përkundrazi, ai u pa si dikush që kujdesej për njerëzit dhe dëshironte të mirën e tyre.

Duke komentuar mbishkrimin, "PERËNDISË SË PANJOHUR" (Veprat 17:23), Pali përfitoi nga ajo që mund të shihej si pikë e përbashkët. Ata besonin në zot (në fakt shumë), që ishte një fillim i mirë (disa njerëz në atë kohë nuk besonin) dhe mund të hapte dyert për një bisedë më të thellë. Ai nuk u tall me idenë negative të një altari për një zot të panjohur. Përkundrazi, ai vlerësoi dhe admiroi një popull, që kujdesej aq shumë për gjërat shpirtërore, sa bënë përpjekje dhe shpenzime për të adhuruar edhe diçka që nuk e njihnin, që të mos humbnin asgjë rast.

A ishin të keqorientuar? Sigurisht, por kjo mund të rregullohej. Ajo që ishte e rëndësishme në fillim ishte fakti se ishin të devotshëm për atë që nuk e kuptonin. Pali e kuptoi se kjo gjë ishte material që Fryma e Shenjtë të punonte me ta.

Pali kishte gjetur një pikë takimi që do të ngjallte interesin e tyre.

`Çfarë ura lidhëse dhe pika takimi mund të mendoni që mund të hapin mundësi për biseda më të thella me ata që kontaktoni?`