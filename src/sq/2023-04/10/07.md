---
title:  Për më tepër studim
date:  08/12/2023
---

Një nga mësimet kryesore të eksperiencës së Palit në Areopag është përqasja e tij për të fituar grupin e jobesimtarëve, që rezultoi në një grup të vogël fillestar në Athinë.

"Fjalët e apostullit dhe përshkrimi i qëndrimit të tij dhe rrethanave, siç shkruhen nga pena e frymëzimit, do të trashëgoheshin në brezat në vijim, duke dëshmuar për besimin e tij të patundur, kurajon e tij në vetmi dhe armiqësi dhe fitoren që korri për Krishtërimin në vetë zemrën e paganizmit.

"Fjalët e Palit janë një thesar njohurie për kishën. Ai ishte në një pozitë ku e kishte të lehtë të thoshte atë që do irritonte dëgjuesit e tij mendjemëdhenj dhe do e fuste në vështirësi. Nëse oratoria e tij do të ishte një sulm i drejtpërdrejtë ndaj zotave të tyre dhe njerëzve të pushtetshëm të qytetit, do rrezikonte të kishte fatin e Sokratit. Por me një takt, që lindte nga dashuria hyjnore, i drejtoi me kujdes mendjet e tyre larg nga hyjnitë pagane, duke u zbuluar Zotin e vërtetë, që për ta ishte i panjohur" - Ellen G. White, Veprat e Apostujve, f. 240, 241.

Përmes kontaktit të tij të drejtpërdrejtë me njerëzit, studimit të kulturës dhe fesë së tyre, dhe respektit për devotshmërinë e tyre ndaj gjërave shpirtërore, Pali menaxhoi diçka të rëndësishme në Athinë - diçka që është një thesar njohurie për kishën. Ai e shmangu irritimin e dëgjuesve të tij. Në vetvete kjo është një arritje e madhe e frymëzuar nga Zoti. Kjo, sipas Ellen G. White, është thesari i njohurisë që ne si kishë duhet t'i kushtojmë vëmendje në këtë histori.

**Pyetje për diskutim**

`1. Duke pasur historinë e Palit në Athinë si një model, cili është hapi i parë për këdo që fillon një punë ungjillizuese në një qytet?`

`2. Çfarë lloj sjelljeje pritet nga një i Krishterë për të ndërtuar ura lidhëse me njerëzit në qytet (dhe në fakt me këdo tjetër), që nuk e njohin Perëndinë?`

`3. Kur provokohemi nga tipet modernë të idhujve, çfarë duhet të shmangim, veçanërisht në fillim, kur fillojmë një punë të re mes njerëzve që adhurojnë këta idhuj?`

`4. Pali mund të kishte ndaluar thjesht me prezantimin e njerëzve me këtë Zot që i do, dhe ata do ishin goxha të kënaqur. Por ai e kaloi vijën kur njerëzit menduan se ishte në deluzion kur u foli për ringjalljen. A duhet ta kishte bërë këtë? Pse jo ose po?`