---
title:  Për më tepër studim
date:  24/11/2023
---

Lexoni Arthur White, "A Few Days at Long Point," Ellen G. White: The Australian Years: 1891-1900, vol. 4 f. 100- 104.

Shkrimtarët e Ungjillit shkruajtën shembujt e Jezusit për të ndërtuar ura lidhëse me njerëzit nga kulturat e tjera në mënyrë që t'i shpëtonte (Mateu 8:28-34, Marku 5:1-20). Në të njëjtën mënyrë, ne jemi thirrur gjithashtu të bëjmë miq dhe t’u shërbejmë njerëzve nga kulturat e tjera. Vdekja e Krishtit ishte për të gjithë, pa dallim race, nacionaliteti, mirëqenieje, apo prejardhjeje. Këtë nuk duhet kurrë ta harrojmë. "Ai është shlyesi për mëkatet tona; dhe jo vetëm për tonat, por edhe për ata të të gjithë botës" (1 Gjonit 2:2).

"Burra dhe gra nuk e përmbushin planin e Zotit, kur thjesht shprehin afeksion vetëm për rrethin e tyre familjar,...ndërkohë që përjashtojnë nga dashuria e tyre që në fakt mund t'i ngushëllonin dhe bekonin nëse do i ndihmonin...".

"Kur Zoti na urdhëron të bëjmë të mirën për të tjerët jashtë shtëpisë sonë, nuk do të thotë se do zvogëlojmë dashurinë që tregojmë në shtëpi, dhe se do e duam më pak llojin tonë apo vendin tonë. Por nuk mund ta kufizojmë dashurinë dhe empatinë tonë brenda katër mureve, dhe të mbyllim kështu bekimet që Zoti na ka dhënë dhe të tjerët të mos bekohen nga ato gjithashtu" - Ellen G. White, The Advent Review and Sabbath Herald, 15 Tetor 1985.

Përgjegjësia që na është dhënë për të qenë bekim për ata jashtë zonës sonë të komfortit, qofshin nga një kulturë tjetër apo thjesht një person në nevojë, është një mandat i panegociueshëm nga Vetë Jezus Krishti (Veprat 1:8, Marku 11:17).

**Pyetje për diskutim**

`1. Cila është zona juaj e komfortit dhe pse duhet të jeni gati të dilni nga ajo nëse nevojitet?`

`2. Cilat janë implikimet e rastit kur Jezusi u quajt " 'një grykës dhe një pijanec, miku i tagrambledhësve dhe i mëkatarëve' " (Mat. 11:19)? Çfarë po bënte Jezusi që solli një akuzë të tillë, dhe çfarë na mëson kjo për misionin?`

`3. Deri në çfarë mase duhet të përfshihet një i Krishterë në festat e jobesimtarëve? Si mund ta bëjnë të Krishterët këtë pa kompromentuar parimet biblike?`