---
title:  Vetëm Metoda e Krishtit
date:  20/11/2023
---

Çfarë na mësojnë historitë në vijim për shërbesën ndaj nevojtarëve?

`Gjoni 5:1-9``Marku 1:23-28`

Ellen G. White na jep një proces me pesë hapa të metodës së Jezusit për të shërbyer, veçanërisht për ata që janë në nevojë: "Vetëm metoda e Krishtit do të ketë sukses të vërtetë për të fituar njerëzit. Shpëtimtari u përzie me turmat si dikush që dëshiron të mirën e tyre. Tregoi simpatinë e Tij, ju shërbeu nevojave të tyre, dhe fitoi besimin e tyre. Pastaj i urdhëroi, 'Më Ndiqni'" - The Ministry of Healing, f. 143.

Së pari, duhet të përzihemi me ata që janë pa krahë, të kalojmë kohë për t’u njohur, dhe të kuptojmë nevojat e tyre me qëllimin që të bëjmë të mirën për ta. Shikoni çfarë bëri Jezusi me të paralizuarin tek pellgu. Jezusi ishte atje, mes "turmës së madhe me njerëz të sëmurë, të verbër, sakatë, të paralizuar" (Gjoni 5:3).

Së dyti, duhet të tregojmë simpati. Kjo mund të jetë sfiduese në disa raste për shkak të mosbesimit, dhe për shkak se ndonjëherë njerëzit përfitojnë nga mirësjellja. Megjithatë, Zoti na thërret të tregojmë simpati pa pritur të na kthehet gjë.

Hapi i tretë është t'iu shërbejmë nevojave të tyre. Kjo përfshin më tepër sesa fjalë. Duhet veprim për t’u shërbyer nevojave të një miku ose të huaji. Jezusi foli me të paralizuarin, e pyeti çfarë dëshironte dhe pastaj bëri një mrekulli për të. Tek historia e njeriut të pushtuar nga një "frymë e ndyrë", Jezusi e mori plotësisht situatën në kontroll, duke bërë për këtë njeri atë që ai nuk e bënte dot vetë.

Hapi i katërt është të fitosh besimin e tyre. Kur u shërbejmë njerëzve, kur i ndihmojmë, ata do të mësojnë të na besojnë dhe ajo që do ju themi dhe ju flasim për Jezusin, do të jenë më të hapur për të dëgjuar. Jezusi nuk dëshironte t'i shëronte vetëm fizikisht; donte që të kishin jetën e përjetshme në Të (shiko Gjoni 10:10).

Hapi i fundit është t'i ndihmojmë të njohin Jezusin, një vepër që kërkon besim nga ju si dhe nga ai që po ndihmoni.

`Në përgjithësi nuk mund të bëjmë mrekullitë që bëri Jezusi. Por në çfarë mënyrash mund t'ju shërbejmë ende atyre, që kanë nevojë për ndihmë?`