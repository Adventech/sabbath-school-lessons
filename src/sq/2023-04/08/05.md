---
title:  Të Ndihmosh të Lënduarit
date:  22/11/2023
---

Kush prej nesh nuk e ka përjetuar ndonjëherë se sa të lëndon në të vërtetë bota jonë? Pavarësisht se jetojmë në një ambient të pasur me materializëm, apo jetojmë në një ambient me varfëri dhe nevoja materiale - pak rëndësi ka. Njerëzit vuajnë, lëndohen, përpiqen. Mjafton për shembull të lexosh për shumën marramendëse që shpenzohet për antidepresivët në botën perëndimorë çdo vit që të kuptosh se mirëqenia materiale në vetvete as nuk i afrohet të qenurit i lumtur apo në paqe.

`"'Fryma e Zotit është mbi mua, sepse ai më vajosi për të ungjillizuar të varfërit; ai më dërgoi për të shëruar ata që e kanë zemrën të thyer, për të shpallur çlirimin e të burgosurve dhe kthimin e të parit të verbërve, për të çliruar përsëri të shtypurit" (Luka 4:18). Çfarë na mëson kjo në lidhje me atë që ka bërë Jezusi dhe që duhet të bëjmë edhe ne gjithashtu për njerëzit në nevojë përreth nesh?`

Zoti na thërret të plotësojmë nevojat e gjithë njerëzve, edhe sikur të mos e dimë nëse do e pranojnë apo jo Jezusin. Megjithëse t'i fitojmë për Jezusin është themeli i misionit tonë, duhet të ndihmojmë ata në nevojë vetëm për shkak se kanë nevojë për ndihmë. I ndihmojmë, sepse ne e kemi pranuar Jezusin si Zotin tonë, dhe kjo është ajo që na urdhëron.

Shembulli i Jezusit që përpiqej të plotësonte nevojat e gjithë njerëzve është një parim biblik që duhet ndjekur. Nuk e dimë nëse të gjithë ata që i ndihmoi e kishin pranuar apo jo.

Që të ndihmosh me të vërtetë të tjerët, duhet të jemi të vetëdijshëm për nevojat e tyre. Çdo kulturë ka mënyrën e vet për të treguar mikpritje ndaj një miku. Në Indi është zakon të shërbesh ushqim dhe pije kur argëton miqtë. Është më e lehtë t'i japësh një të huaji disa para sesa të ngushëllosh një mik, të cilit sapo i ka vdekur një i afërm. Ajo që miku juaj mund të ketë nevojë është më shumë sesa paratë apo gjërat fizike. Shpesh mbështetja juaj empatike në këtë rast mund të jetë shumë më shumë e dobishme.

Parimi i rëndësishëm për të qenë ndihmë për miqtë tanë fillon me synimin për të treguar një dashuri të sinqertë për ta, duke kuptuar në fillim nevojat e tyre para se t’u ofrojmë ndihmë. Siguroni atë që kanë nevojë, megjithëse nuk mund ta dinë nëse janë gati të ndjekin Jezusin apo jo.

`Lexoni Mateu 25:34-40. Çfarë mesazhi ka këtu për ne?`