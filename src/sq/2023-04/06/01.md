---
title:  Motivimi dhe Përgatitja
date:  04/11/2023
--- për Mision

### Lexoni për studimin e kësaj jave
Luka 24:1–12; Luka 24:36–49; Veprat 1:12–26; Heb. 10:24, 25; Veprat 2:1–41; 1 Kor. 11:1.

> <p>Vargu përmendësh</p>
> " 'Këto janë fjalët që unë ju thoja kur isha ende me ju: se duhet të përmbushen të gjitha gjërat, që janë shkruar lidhur me mua në ligjin e Moisiut, në profetët dhe në psalmet' " (Luka 24:44).

Pali u shkroi Filipianëve: "Disa me të vërtetë predikojnë Krishtin edhe për smirë dhe për grindje, por disa të tjerë me vullnet të mirë. Këta e predikojnë Krishtin për grindje, me qëllime jo të pastra, duke menduar që t’u shtojnë pikëllimin vargonjve të mia. Kurse ata e bëjnë nga dashuria, duke ditur se unë jam vënë për mbrojtjen e ungjillit. Ç’rëndësi ka?  Sido që të jetë, me shtirje o sinqerisht, Krishti shpallet; dhe për këtë unë gëzohem, dhe do të gëzohem" (Fil. 1:15-18).

Fjalë të fuqishme! Qoftë në "pretendim apo në të vërtetë", Krishti predikohet - dhe kjo kishte rëndësi për Palin. Idealisht, motivet tona për të predikuar Krishtin, për mision, për të fituar të tjerët me lajmin e mirë, duhet të dalin nga dashuria dhe nga e vërteta - jo nga ambiciet, zilitë, apo grindjet egoiste.

Cilat janë pra, disa nga motivimet për të predikuar Krishtin, dhe cilat janë disa nga mënyrat që mund të përgatitemi për ta bërë këtë?

Këtë javë do të shohim disa ngjarje në kishën e hershme, që mund të na drejtojnë në këto pjesë të rëndësishme të misionit.

* Studioni mësimin e kësaj jave për t’u përgatitur për Sabatin, 11 Nëntor.