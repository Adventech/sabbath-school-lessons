---
title:  Për më tepër studim
date:  10/11/2023
---

Puna jonë misionare duhet të burojë nga dashuria dhe mirënjohja e thellë për atë që Jezusi ka bërë dhe bën në jetën tonë. Çfarëdo motivi tjetër është i keq-orientuar. Zhytja në Fjalën dhe në harmoni me Fjalën është çelësi për ungjillizimin e suksesshëm.

"Jetët tona duhet të jenë të lidhura me jetën e Krishtit; duhet të tërhiqemi vazhdimisht nga Ai, të marrim pjesë në Të, në Bukën e gjallë që zbriti nga qielli, duke marrë nga një burim i freskët thesaret e pashtershme. Nëse i mbajmë sytë tek Zoti, duke lejuar që zemrat tona të mbushen me falenderim dhe lavdërim për Të, do të kemi një jetë vazhdimisht të freskët fetare. Lutjet tona do të marrin formën e një bashkëbisedimi me Zotin ashtu siç bisedojmë me një mik. Ai do të na flasë për misteret e Tij personalisht. Shpesh do të na vijë një sens i ëmbël gëzimi nga prezenca e Jezusit. Shpesh zemrat tona do të digjen brenda nesh teksa na tërheq afër për të qenë me ne ashtu si me Enokun. Kur kjo ndodh në të vërtetë tek një i Krishterë, do të ketë një jetë thjeshtësie, të përulur, zemërbutë, që u tregon të gjithëve me të cilët shoqërohet se ka qenë me Jezusin dhe ka mësuar nga Ai" - Ellen G. White, Christ's Object Lessons,  f. 129, 130.

"Nuk ka rritje apo fryt në jetën e atij që përqendrohet tek vetja. Nëse keni pranuar Krishtin si një Shpëtimtar personal, do e harroni veten, dhe do përpiqeni të ndihmoni të tjerët. Flisni për dashurinë e Krishtit, u tregoni [të tjerëve për vetë-sakrifikimin e Tij për ta]... Teksa merrni Frymën e Krishtit - Frymën e dashurisë joegoiste, që punon për të tjerët - do të rriteni dhe do të mbartni fryt.... Besimi juaj do të rritet, bindjet tuaja do të thellohen, dashuria juaj do të përsoset" - Christ's Object Lessons,  f. 67, 68.

**Pyetje për diskutim**

`1. Si i kuptoni fjalët e Palit tek Filipianët rreth të predikuarit e Krishtit nga zilia, grindja, apo ambiciet egoiste? Si mund të sigurohemi që ne vetë të mos bëhemi fajtorë, duke vepruar kështu?`

`2. Si ka qenë eksperienca juaj personale në lidhje me realitetin e Zotit dhe dashurisë së Tij? Pra, bazuar në eksperiencën tonë, a mund t’u predikoni të tjerëve me sinqeritet dhe çiltërsi për mirësinë dhe dashurinë e Zotit? Cila do të jetë dëshmia juaj?`

`3. Cila ka qenë eksperienca juaj kur keni pritur për Zotin, dhe çfarë ju ka mësuar në lidhje me besimin tek Ai dhe besimin në përgjithësi?`