---
title:  Një Pamje e Kishës së Hershme
date:  09/11/2023
---

`Lexoni Veprat 2:41-47. Çfarë lloj pamje të kishës së hershme kemi këtu?`

Veprat 2 përfundon me një pamje të bukur sesi ka qenë kisha e hershme. Veprat 2:41 thotë se ata që u pagëzuan "ju shtuan atyre". Mund ta lexojmë këtë sikur thotë se dikush bëri hesapet dhe shtoi numrin e besimtarëve të rinj mbi numrin e besimtarëve ekzistues dhe nxori një numër të ri të anëtarësisë. Por ky do ishte një kuptim i cekët. Të fshehur në këto fjalë është ideja se këta besimtarë të sapopagëzuar u bënë pjesë e grupit si të barabartë.

Ndërkohë, një funksion thelbësor i kishës së hershme të Krishterë ishte dishepullizimi. Teksa u shtuan anëtarët e rinj, ata ishin dishepuj në tri mënyra. Së pari, ata vazhduan të mësoheshin nga doktrina e apostujve dhe bashkësia. Fjalët "doktrinë" dhe "bashkësi" në këtë tekst do të thotë fjalë për fjalë "udhëzime" dhe "partneritet". Predikimi i apostujve përballte besimet e gabuara dhe ofronte shpjegime të reja në lidhje me atë që njerëzit shihnin dhe përjetonin. Por nuk u mësonte si të jetonin atë të vërtetë të re në jetën e tyre. Përkundrazi, aplikimi i së vërtetës në jetën e dikujt ndodh në marrëdhënien si pjesë e grupit. Besimtarët e rinj dishepullizoheshin me kujdes dhe qëllimshëm përmes mësimit të drejtpërdrejtë, si dhe përmes pjesëmarrjes në jetën e përditshme me besimtarët e tjerë, të gjitha këto nën supervizimin dhe drejtimin e apostujve besimplotë dhe shpirtërorë.

Predikimet, që u tregojnë njerëzve çfarë të bëjnë, por jo si ta bëjnë janë të varfëra. Megjithatë, edhe sikur dikush të lexojë një libër me udhëzimet si të bëjë diçka, apo të dëgjojë predikime, që shpjegojnë si bëhen gjërat, nuk krahasohen me atë kur i shikon njerëzit si e bëjnë një gjë dhe pastaj i imiton. Pali e dinte këtë dhe udhëzoi ndjekësit e tij ta imitonin ashtu siҫ ai imitonte Jezusin (1 Kor. 11:1). Kur të tjerët mund t'ju shohin ju dhe realitetin e eksperiencës suaj me Krishtin, do të ndikohen edhe vetë gjithashtu.

Sfida: Mendoni për dikë në jetën tuaj për të cilin do të donit të ishte një besimtar. Lutuni çdo ditë për të që të keni një eksperiencë personale me Jezusin.

`Sfidë Ekstra: Kë po dishepullizoni dhe drejtoni në një marrëdhënie me Jezusin? Kërkoni mënyra për ta sjellë në bashkësi me besimtarët e tjerë.`