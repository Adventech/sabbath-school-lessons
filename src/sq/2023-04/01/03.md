---
title:  Zoti që Dëshiron të Jetë Me Ne
date:  02/10/2023
---

`Lexoni Zanafilla 17:7, Zanafilla 26:3 dhe Zanafilla 28:15. Cili ishte fokusi kryesor i premtimit të Perëndisë ndaj Abrahamit dhe pasardhësve të tij në këto vargje?`

Në tregimet e Dhiatës së Vjetër, Perëndia vazhdon të veprojë sipas natyrës së Vet misionare në mënyrë që të përmbushë qëllimet e Veta. Për shembull, mbas Përmbytjes njerëzit e Babelit vendosën të mblidhen së bashku në një vend dhe të ndërtojnë një qytet dhe një kullë që do të arrinte deri në qiell. Zoti ndërhyri, duke ngatërruar gjuhët e tyre me qëllim që t'i shpërndante në botë (Zan. 11:1-9). Pastaj e zgjeroi misionin e Tij, duke thirrur Abramin, (që më vonë u quajt Abraham) të ishte kanali i bekimeve të Tij për gjithë botën (Zan. 12:1-3). Premtimet ndaj Abrahamit dhe pasardhësve të tij ishin të shumëfishta, por njëra dallon nga gjithë të tjerat. Disa herë Zoti ju ka thënë: "Unë do të jem Perëndia [juaj]." "Do të jem me ju". "Jam me ju" (shiko Zan. 17:7, 8; Zan. 26:3; Zan. 28:15).

Dhe historia vazhdon, Jozefi përfundon në Egjipt, por si një instrument shpëtimi për popullin e Tij. Në çdo hap të eksperiencës së Jozefit - madje edhe në momentet më të vështira të jetës së tij - Bibla afirmon se "Zoti ishte me" të (Zan. 39:2, 21, 23). Breza më vonë, në përmbushje të misionit të Tij, Zoti dërgoi Moisiun tek Faraoni për të çliruar popullin e Tij nga skllavëria Egjiptiane. Gjatë "thirrjes" së Moisiut, Zoti i thotë: "Me siguri do të jem me ty" (Eksodi 3:12). Herë mbas here, Jahve konfirmoi dëshirën e Tij të thellë për të qenë me popullin e Tij.

`Lexoni Eksodin 29:43, 45. Cili ka qenë një nga qëllimet kryesore të shenjtërores së Dhiatës së Vjetër? Zoti vendosi të ishte me fëmijët e Tij në një mënyrë ndryshe. Ai i konfirmoi Moisiut dëshirën e Tij për të banuar mes fëmijëve të Izraelit në tabernakull dhe në themelimin e një sistemi shumë të qëllimshëm, i cili do të tregonte instrumentin përfundimtar të misionit të Tij: Jezus Krishtin. "Ofertat dhe kurbanet, priftëria e sistemit Jude, u themeluan që të përfaqësonin vdekjen dhe punën ndërmjetësuese të Krishtit. Gjithë këto ceremoni nuk kishin ndonjë kuptim, dhe asnjë virtyt tjetër, përveçse Krishtit". - Ellen G. White, The Advent Review and Herald of the Sabbath,  17 Dhjetor 1872.`

`Në çfarë mënyra e përjetoni prezencën e Zotit në jetën tuaj?`