---
title:  Për më tepër studim
date:  06/10/2023
---

"Plani për shpengimin tonë nuk ishte një e papritur, një plan i bërë mbas rënies së Adamit. Ishte një zbulesë e 'misterit të mbajtur fshehur prej kohësh të pasosur'. Romakët 16:25... Ishte një shpalosje e parimeve që në përjetësi kanë qenë themeli i fronit të Perëndisë. Që nga fillimi, Zoti dhe Krishti e njihnin apostazinë e Satanit, dhe rënien e njeriut nga fuqia apostate e mashtrimit. Zoti nuk urdhëroi që të ekzistonte mëkati, por Ai e parashikoi ekzistencën e tij, dhe mori masa për t’u përballur me emergjencën e tmerrshme. Kaq e madhe ishte dashuria e Tij për botën, sa u përbetua të japë Birin e Tij të vetëmlindur, 'që kushdo që beson në Të, të mos humbasë, por të ketë jetën e përjetshme'. Gjoni 3:16". - Ellen G. White, Dëshira e Kohërave, f. 22.

"Krishti nuk ju tha dishepujve të Tij që do e kishin punën të lehtë... Por nuk do të luftonin të vetëm. Ai i siguroi se do të jetë me ta; dhe, nëse do të shkonin me besim, do të lëviznin nën mburojën e të Gjithëpushtetshmit... Për aq kohë sa do t'i binden fjalës së Tij, dhe do të punonin të lidhur me Të, nuk do të dështonin. Shkoni në gjithë kombet, i urdhëroi ata. Shkoni në vendet më të largëta të globit dhe të jeni të sigurt se prezenca Ime do të jetë me ju edhe atje. Punoni me besim dhe konfidencë; sepse nuk do të ndodhë kurrë që t'ju braktis. Do të jem me ju gjithmonë, duke ju ndihmuar të bëni detyrën tuaj, duke ju udhëzuar, ngushëlluar, shenjtëruar, mbajtur, dhënë sukses në çdo fjalë që flisni, që do të tërheqë të tjerët drejt qiellit" - Ellen G. White, Veprat e Apostujve, f. 29.

**Pyetje për diskutim**

`1.	Mendoni se çdo të thotë që fjalët e para të Zotit drejtuar njerëzimit të rënë nuk ishin "Çfarë ke bërë"? Apo "Pse nuk më je bindur"? Përkundrazi, fjalët e para ishin, "Ku je"? Çfarë ngushëllimi duhet të gjejmë tek qëllimi i Perëndisë për ne dhe të afërmit tanë?`

`2. Mendoni se çdo të thotë që Vetë Perëndia, në personin e Jezusit, erdhi në këtë botë në mënyrë që të na shpëtojë. Krishti në kryq ishte manifestimi përfundimtar i Perëndisë si një Perëndi misioni. Çfarë na tregon kjo për karakterin e Tij?`

`3. Misioni i përket Zotit. Prandaj, Ai do të pajisë dhe fuqizojë njerëzit për këtë detyrë. Në dritën e këtij realiteti, kur shihni sfidat e ungjillizimit mbarë botëror, si mund të mësoni të përballeni me ndjenjat dhe qëndrimet e papërshtatshme nga frika?`