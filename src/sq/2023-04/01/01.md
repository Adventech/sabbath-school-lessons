---
title:  'Misioni i Zotit për Ne: Pjesa 1'
date:  30/09/2023
---

### Lexoni për studimin e kësaj jave
Zan. 3:9-15; Zan. 28:15; Eks. 29:43, 45; Mat. 1:18-23; Gjoni 1:14-18; Gjoni 3:16; Gjoni 14:1-3.

> <p>Vargu përmendësh</p>
> "Atëherë Zoti Perëndi thirri njeriun dhe i tha: "Ku je?" (Zanafilla 3:9).

Misioni e ka origjinën dhe qëllimin vetëm në Zotin. Ky mision nuk filloi me thirrjen e Abramit (Zan. 12:1-4) apo me Eksodin (Eks. 12:31-42). Madje nuk filloi as me Jezus Krishtin në tokë (Mat. 1:18-25) apo me udhëtimet misionare të Palit (Veprat 13:4-14:26). Ky mision filloi me Vetë Perëndinë, kur solli universin në ekzistencë dhe më vonë krijoi njerëzimin (Zan. 1:26, 27).

Në Shkrimet, shohim një Zot, i cili qëllimisht zgjat dorën dhe dëshiron të jetë me fëmijët e Tij. Që nga fillimi, Ai themeloi një marrëdhënie me Adamin dhe Evën. Edhe mbas hyrjes së mëkatit, Ai vazhdon misionin e Tij, por tani për të rivendosur marrëdhënien e Tij me njerëzimin. Në fund, misioni i Perëndisë do të përmbushet (Zbulesa 21-22), gjë që duhet të na motivojë në shpalljen e ungjillit të përjetshëm në gjithë botën (Zb. 14:6, 7).

Rrjedhimisht, themeli i çdo përpjekjeje misionare duhet të fokusohet tek një marrëdhënie me Krijuesin dhe një kuptim i drejtë i natyrës dhe karakterit të Tij misionar. Por, para se të kuptojmë misionin e Zotit, është thelbësore të kuptojmë më mirë Zotin e misionit.

* Studioni mësimin e kësaj jave për t’u përgatitur për Sabatin, 7 Tetor.