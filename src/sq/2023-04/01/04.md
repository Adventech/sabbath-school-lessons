---
title:  Zoti Që u Bë Një Me Ne
date:  03/10/2023
---

Dhiata e Vjetër përfaqëson mënyrën sesi Krijuesi filloi të implementojë një plan përmes një populli, i cili duhej të përfaqësonte në botë natyrën dhe qëllimin e Tij. Çdo gjë që bëri Zoti ishte sipas strategjisë së Tij misionare. Përmes profetit Isaia, Zoti tha: " 'Unë jam Perëndia dhe nuk ka asnjë tjetër; që shpall fundin që në fillim,...duke thënë, "Plani im do të realizohet dhe do të bëj gjithçka më pëlqen" ' " (Isa. 46:9, 10). Gjithësesi, në Dhiatën e Re, dëshira e Perëndisë për të qenë me njerëzimin kalon në një dimension të ri. Përmes mishërimit të Krishtit, ai që ishte thjesht një premtim në Kopshtin e Edenit (Zan. 3:15) bëhet realitet.

`Lexoni tregimin e lajmërimit të lindjes së Jezusit tek Mateu 1:18-23. Çfarë gjëra thelbësore na tregon kjo histori për Perëndinë?`

"Zot me ne" Emanuel Perëndia kishte banuar me popullin e Tij brenda shenjtërores, dhe tani Ai banon me ta fizikisht në personin e Jezusit nga Nazareti. Në fakt, me lindjen e Jezusit, Perëndia paraqiti në mënyrë konkrete dëshirën e Tij të vazhdueshme për të qenë me ne si nga natyra ashtu dhe nga misioni: Biri i Perëndisë ishte plotësisht njerëzor dhe plotësisht hyjnor, dhe Ai është Ai që ka thënë: " 'Unë jam rruga, e vërteta, dhe jeta. Askush nuk vjen tek Ati përveçse nëpërmjet Meje' " (Gjoni 14:6).

`Lexoni Gjoni 1:14-18. Çfarë mund të mësoni nga mishërimi i Krishtit për misionin e Zotit për ne?`

Zoti përparoi me misionin e Tij dhe pastaj, përmes Jezus Krishtit, ishte prezent në mish mes fëmijëve të Tij. "Biri i vetëmlindur, që erdhi nga Ati, plot hir e të vërtetë" (Gjoni 1:14), përmbushi profecitë e Dhiatës së Vjetër, në përputhje me planin hyjnor, u bë një me ne, Perëndia në trup njerëzor. Zoti i misionit vazhdon të përmbushë qëllimin e Tij.

`Mendoni se çdo të thotë që dashuria e Perëndisë është kaq e madhe sa Ai vjen tek ne në vetë natyrën tonë njerëzore. Si duhet t'i përgjigjemi kësaj dashurie, veçanërisht në kontekstin e misionin ndaj të tjerëve?`