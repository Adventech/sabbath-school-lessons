---
title:  Për më tepër studim
date:  13/10/2023
---

Dëshmitarë në gjithë kombet. "Fjalët e Shpëtimtarit, 'Ju jeni drita e botës', na drejtojnë tek fakti se Ai ju ka dhënë ndjekësve të tij një mision mbarëbotëror. Teksa rrezet e diellit depërtojnë deri në cepat më të thellë të globit, ashtu Zoti ka bërë që drita e ungjillit të shtrihet tek çdo shpirt i gjallë mbi tokë. Nëse kisha e Krishtit do të përmbushte qëllimin e Zotit tonë, drita do të shndriste tek të gjithë, që janë në errësirë dhe në luginën e hijes së vdekjes; në vend që të mblidhen së bashku dhe të shmangin përgjegjësinë e mbartjes së kryqit, pjesëtarët e kishës duhet të shpërndahen në gjithë tokën, duke shndritur dritën e Krishtit, duke vepruar ashtu si Ai bëri për shpëtimin e shpirtrave, dhe ky 'ungjill i mbretërisë' do të shpërndahej shumë shpejt në gjithë botën.

"Nga gjithë vendet dëgjohet thirrja e Maqedonasve, 'Ejani këtu, dhe na ndihmoni'. Zoti ka hapur fushat para nesh. Qeniet qiellore kanë bashkëpunuar me njerëzit. Providenca shkon para nesh, dhe fuqia hyjnore punon me përpjekjet njerëzore. Vërtet janë të verbër ata sy, që nuk shohin punën e Zotit, dhe të shurdhër janë ata vesh që nuk dëgjojnë thirrjen e Bariut të vërtetë për delet e tij. Disa e kanë dëgjuar thirrjen e Perëndisë, dhe janë përgjigjur. Le të përgjigjet çdo zemër e shenjtëruar, duke kërkuar të shpallë mesazhin jetë-dhënës. Nëse burra dhe gra në përulësi dhe besnikëri do të marrin përsipër punën e dhënë nga Zoti, fuqia hyjnore do të zbulohet tek konvertimi i shumë njerëzve tek e vërteta. Do të jenë të mrekullueshme rezultatet e përpjekjeve të tyre" - Ellen G. White, The Advent Review and Sabbath Herald,  14 Nëntor 1912.

**Pyetje për diskutim**

`1. Besueshmëria e influencës së kishës në komunitet përcaktohet kryesisht nga masa jonë - si trupi i Krishtit - për të mishëruar në jetët tona dashurinë e Zotit në përmbushjen e misionit të Tij. Si i përgjigjeni personalisht kësaj sfide?`

`2. Si mendoni se duket dhe njihet kisha juaj nga komshinjtë jo-Adventistë? Si mund ta dini? Nëse perceptimi është pozitiv, çfarë mund të bëni për ta përforcuar më tepër? Nëse është negativ, çfarë mund të bëni ta ndryshoni atë?`

`3. Pse mbajtja e "ungjillit të përjetshëm" në qendër të misionit tonë në botë është kaq e rëndësishme? Çfarë shprese ngelet në fund për t'i shpallur dikujt, kudo qoftë, nëse nuk bazohet tek shpresa e madhe për shkak të ungjillit, lajmin e mirë se çfarë ka bërë Jezusi për ne në kryq?`