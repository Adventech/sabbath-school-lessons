---
title:  Ja Ku Jam, Më Dërgo
date:  02/11/2023
---

Historia e Jonës është më tepër se e mahnitshme. Fakti që Zoti mund të shpëtonte Nineveasit, pavarësisht dëshmisë së dobët të Jonës na kujton se roli ynë është thjesht për të përcjellë mesazhin e Zotit, që është i vetmi që mund të bindë dhe konvertojë zemrat. Na kujton se Zoti kërkon vetëm lajmëtarë të vullnetshëm dhe të përulur, që do të ndjekin drejtimin e Tij.

`Lexoni Isaia 6:1-8. Cila është ideja kryesore e shprehur në këtë pasazh?`

Thirrja është atje. Zoti po kërkon vullnetarë, që janë të gatshëm. Duhet t'i përgjigjemi asaj thirrjeje duke u dorëzuar nën lidershipin e Tij, duke dëgjuar zërin e Tij, dhe pastaj të zgjedhim t'i bindemi pavarësisht se çfarë na thotë.

Historia e Jonës gjithashtu zbulon dashurinë e Perëndisë për njerëzit, që jetojnë atje ku nuk ndihet dashuria e Zotit dhe zëri i Tij nuk dëgjohet. Ashtu si Zoti kishte mëshirë për Nineveasit, Ai ka mëshirë për milionat, që banojnë në qytete sot, ku ndërtesat kanë zëvendësuar pemët dhe lulet dhe zhurma e vazhdueshme e bën të vështirë të pushosh dhe të dëgjosh. Oh Nineveh thotë Zoti, ata "nuk dinë të dallojnë të djathtën e tyre nga e majta e tyre" (shiko Jona 4:11). Zoti ka nevojë për lajmëtarë, që duan të marrin mesazhin e Tij të shpresës për ta përcjellë tek ata, që janë të mbytur nga ngarkesat dhe shëmtia e jetës.

Isaia dëgjoi një zë që thoshte, "Kush do të shkojë"? Si do jetë përgjigjja juaj?

Sfida: Në një fletë bosh në ditarin tuaj të lutjes, shkruani listën e 10 personave që i njihni, por që nuk janë besimtarë. Do i quajmë "dishepujt" tuaj. Listojini me emër nëse është e mundur. Mbajeni këtë listë afër, dhe në vijim të tremujorit, lutuni përditë për secilin prej 10 dishepujve tuaj. Lutuni që Zoti t'ju ndihmojë të bëheni më shumë miq me ata që i njihni më pak. Lutuni që mund të zhvilloni miqësi më të thella, të afërta dhe besnike me miqtë tuaj. Teksa thelloni miqësitë tuaja, vëzhgoni dhe dëgjoni me kujdes që të mund të identifikoni nevojat, lëndimet dhe dhimbjet e tyre të veçanta. Pastaj lutuni që Zoti do i takojë në nevojat e tyre.

Sfidë Ekstra: Zgjidhni një qytet afër jush si dhe një qytet në një pjesë tjetër të botës. Filloni të luteni për njerëzit, që jetojnë dhe punojnë në to. Kërkoni që Zoti të ngrejë një prezencë të fortë Adventiste që mund të ndajë të vërtetën siç e njohim - të vërtetën rreth ardhjes së afërt të Jezusit.