---
title:  Justifikimet për të Shmangur Misionin
date:  28/10/2023
---

### Lexoni për studimin e kësaj jave
Jona 1–4; Nahumi 1:1; 2 Mbretërve 17:5, 6; Psalmi 24:1; Jakobi 1:27; Isaia 6:1–8.

> <p>Vargu përmendësh</p>
> "Pastaj dëgjova zërin e Zotit që thoshte: 'Kë të dërgoj dhe kush do të shkojë për ne?'. Unë u përgjigja: 'Ja ku jam! Dërgomë mua!'" (Isaia 6:8).

Jo çdokush që u thirr në mision ishte aq i bindur sa

Abrahami. Jona për shembull (lexoni Jona 1 - 4). Zoti e thërret Jonën të flasë kundër Ninevesë, kryeqytetit Asirian. Ky qytet, që gjendet në Irakun e sotshëm, ishte 560 milje larg nga Jeruzalemi, duhej një udhëtim i mirë një mujor. Jona jo vetëm që refuzoi të shkojë - por ia mbathi në drejtimin e kundërt. Kur mbërriti në Jopa, bleu një udhëtim për në Tarshish, në jug të Spanjës. Lundrimi prej 2 000 miljesh mund të zgjaste të paktën një muaj, në varësi të motit. Duke mos dashur të konfrontohej me mbretin e Asirisë, Jona e përdor këtë muaj që i duhej për të shkuar në Nineve, për të shkuar sa më larg tij. Pse, një njeri i Zotit, e bëri një gjë të tillë?

Nineveasit njiheshin për ligësinë e tyre, një popull i njohur për mizori dhe që kishte sulmuar Izraelin dhe Judën. Megjithatë, Zoti thërriti Jonën të shkojë në Nineve dhe të flasë kundër kësaj ligësie të madhe (Jona 1:2). Fjalët këtu janë shumë të ngjashme me fjalët që Zoti përdori me Abrahamin në lidhje me Sodomën dhe Gomorrën, në Zanafilla 18:20, 21. Siç dhe do e shohim, Jona nuk ishte Abrahami.

Çfarë mund të mësojmë nga qëndrimi i Jonës në lidhje me justifikimet që mund të nxjerrim për të mos shkuar në mision?

Lexoni mësimin e kësaj jave për t’u përgatitur për Sabatin, 4 Nëntor.