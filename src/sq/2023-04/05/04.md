---
title:  'Justifikimet Tona: Shqetësimet'
date:  31/10/2023
---

Eksperienca e Jonës në barkun e peshkut (shiko Jona 2) ishte një shfaqje dramatike e dashurisë dhe mëshirës së Zotit dhe lutja e Jonës tregon se nuk e kishte humbur mesazhin e dashurisë nga Zoti. Por fakti se kishte pasur një takim të pabesueshëm me Perëndinë nuk do të thoshte se zakonet apo qëndrimet e tij të vjetra do të ndryshoheshin lehtësisht, megjithëse shkoi në Nineveh gjithsesi.

`Lexoni Jona 3. Si reaguan njerëzit ndaj asaj që predikoi Jona? Çfarë mësime ka këtu për ne në lidhje me dëshmimin?`

Cilatdo qofshin ndjenjat personale të Jonës për Nineveasit, ai predikoi atë që i kishte thënë Zoti dhe rezultatet ishin të pabesueshme. Nineveasit u shtynë drejt pendimit! Po, Jona duhet të kalonte shumë peripeci, të bënte atë që nuk donte të bënte, por kur e bëri, Zoti u lavdërua.

Kështu, misioni i Zotit mbartet përpara në supet e atyre, që janë gati të sakrifikojnë, qofshin edhe me gjysëm zemre. Vlerat tona duhet t'i hapin rrugë prioriteteve të Zotit për të humburit. Ashtu si Jona, ndonjëherë kemi paragjykime që na pengojnë të fitojmë një person apo një grup njerëzish.

Që të përballemi me paragjykimet tona nevojitet përulësi. Misioni gjithashtu kërkon kohë dhe energji emocionale. Investimi tek jetët e të tjerëve dhe përkujdesja në të vërtetë mund të jenë të lodhshme. Në një kohë kur jemi të stresuar nga vetë jeta dhe problemet tona, mbështetja emocionale për të tjerët mund të duket tepër e lodhshme.

Dhe në fund, përfshirja në mision shpesh kërkon që të ndryshojmë mënyrën sesi ndihemi dhe përdorim paratë tona. Qoftë kjo në lidhje me përkujdesjen ndaj njerëzve, blerjen e literaturës dhe materialeve ungjillizuese, apo pagesës për shërbesat ose mundësitë për të gjetur kohën për punë misionare, gjithmonë ka shpenzime për misionin. Në çfarëdo forme të jetë, misioni kërkon sakrifica.

Lajmi i mirë është se, pavarësisht papërsosmërive të Jonës, Zoti bëri vepër të fuqishme duke i sjellë Nineveasit në pendesë. Fatkeqësisht, Jona nuk mori pjesë në bekimin e gëzimit qiellor.

`Çfarë sakrifice po ju kërkon Zoti të bëni - apo të jeni gati të bëni - për hir të ndarjes së dashurisë së Tij me dikë tjetër? Sa plotësisht e besoni që Ai do të përmbushë premtimin e Tij për të pasuruar jetën tuaj përmes sakrificës?`