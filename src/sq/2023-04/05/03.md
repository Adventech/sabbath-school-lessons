---
title:  'Justifikimet Tona: Pikëpamje të Gabuara'
date:  30/10/2023
---

Kur mbërriti stuhia, Jona fajësoi veten (Jona 1:1-12). Qëndrimi i tij tregon në fakt diçka për botëkuptimin dhe njohurinë e Zotit ose "zotave", që kishin shumica në atë kohë. Ndërkohë që zotat e shumëllojshëm që besonin në atë kohë zotëronin vende të ndryshme, deti konsiderohej si realiteti kaotik i demonëve. Në botëkuptimin e marinarëve, nevojitej një kurban që të qetësonte inatin e tyre. Megjithëse Jona ishte një Hebre, ka gjasa të ketë patur një botëkuptim, që ndikohej nga besimet tradicionale të kohës së tij.

`Lexoni Jona 2:1-3, 7-10. Çfarë na zbulojnë këto vargje në lidhje me atë sesi e kuptonte Jona providencën e Zotit.`

Megjithëse Jona po ia mbathte nga territori ku njerëzit pranonin Jehovain si Perëndinë e tyre, ai mësoi (me rrugën e vështirë) se edhe kur shkonte në kulturat e huaja, Jehovai ishte ende sovran. Era dhe dallgët i përkisnin Zotit. Peshku gjithashtu. "Zotit i përket toka dhe të gjitha gjërat që janë mbi të" (Ps. 24:1). Zemra e Jonës u kthye drejt Sovranit të tokës dhe detit, prandaj u rrëfye dhe shpëtoi.

Edhe ne gjithashtu mund të kemi keqkuptime për Zotin dhe çfarë pret Ai nga ne. Një keqkuptim i zakonshëm është se dëshira e Zotit për ne është të fokusohemi në shpëtimin tonë dhe të izolohemi nga ligësia e botës përreth nesh. Megjithëse jemi udhëzuar të ruajmë veten "të panjollosur nga bota" (Jakobi 1:27), fokusi ynë duhet të jetë si të sjellim bekimet dhe shpresën e Zotit tek ata, që kanë nevojë.

Një keqkuptim tjetër që na ndalon të pranojmë thirrjen e Zotit në mision është se besojmë që suksesi varet nga ne. Nuk mund ta shpëtojmë dot një shpirt ashtu siҫ Jona duhej të shpëtonte Ninevehun. Mund të kemi një mentalitet "shpëtimtari" për misionin. Thirrja jonë nuk është të shpëtojmë, por të bashkëpunojmë me Zotin në punën e Tij shpëtuese. Ne japim një dëshmi, që lavdëron Zotin për mënyrat e veçanta sesi po na ndryshon, por vetëm Zoti mund t'i tërheqë njerëzit tek Vetja. Mund të mbjellim fara të së vërtetës, por vetëm Zoti mund të konvertojë zemrën. Shpesh ngatërrojmë rolin tonë me atë të Zotit, gjë që mjafton që çdokush të gjejë justifikime për të mos dëshmuar. Po, Zoti e përdori Jonën, por ishte Zoti, jo Jona që i ktheu Nineveasit.

`Të fitosh shpirtrat është e vështirë, tepër e vështirë për njerëzit që ta bëjnë me forcat e veta. Përkundrazi, si mund të mësojmë të lemë Zotin të fitojë shpirtrat, por përmes nesh dhe jetës sonë si një dëshmi?`