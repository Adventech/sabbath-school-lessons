---
title:  Për më tepër studim
date:  03/11/2023
---

Ellen G. White ka një paralajmërim të fortë për ata që mundohen të ndjekin thirrjen e Jezusit për t'iu dëshmuar atyre përreth.

"Justifikimet e atyre që dështojnë të bëjnë këtë punë nuk i shkarkojnë nga përgjegjësia dhe, nëse zgjedhin të mos e bëjnë këtë punë, neglizhojnë shpirtrat për të cilët vdiq Krishti, neglizhojnë përgjegjësinë e dhënë nga Zoti, dhe regjistrohen në librat e qiellit si shërbëtorë jobesnikë. A punon shërbestari ashtu siç punoi Mësuesi, për të qenë një forcë dhe bekim për të tjerët, nëse izolohet nga ata që kanë nevojë për ndihmën e tij? Ata që neglizhojnë ndërveprimin personal me njerëzit, bëhen egoistë dhe kanë nevojë për këtë eksperiencë që ta komunikojnë me vëllezërit e tyre, që të mund të kuptojnë gjendjen e tyre shpirtërore, dhe të dinë si të ushqejnë tufën e Perëndisë, duke i dhënë secilit porcionin e vet sipas rastit. Ata që neglizhojnë këtë punë tregojnë se kanë nevojë për rinovim moral, dhe pastaj do të shohin se nuk kanë mbartur barrën e punës" - Ellen G. White, The Advent Review and Sabbath Herald, 30 Gusht 1892.

Ndërkohë që këto janë fjalë shumë të forta, që nënvizojnë rëndësinë e vendit të Zotit në mision, nuk jemi të pashpresë. "Në detyrën që ju dha, Jonës ju besua një përgjegjësi e rëndë; megjithatë, Ai që e kishte urdhëruar të shkonte ishte i aftë ta forconte shërbëtorin e Vet dhe t'i jepte sukses. Nëse profeti do t'i ishte bindur pa pyetje, do t'i kishte kursyer vetes shumë eksperienca të hidhura, dhe do të ishte bekuar pamasë. Megjithatë në orën e dëshpërimit të Jonës, Zoti nuk e braktisi. Përmes një serie vuajtjesh dhe providencash të çuditshme, konfidenca e profetit në Zotin dhe në fuqinë e Tij të pashtershme për të shpëtuar do të forcohej më shumë" - Ellen G. White. Patriarkë dhe Profetë, f. 266.

Ashtu si Jona, mund ta kemi më të lehtë të gjejmë justifikime që të mos marrim pjesë në mision. Motivimi ynë për këto justifikime mund të jetë i shumëllojshëm. Megjithatë, thirrja jonë për mision nuk është më pak specifike sesa thirrja e Jonës. Pyetja qëndron, Si do të zgjedhësh të përgjigjesh?

**Pyetje për diskutim**

`1. Çfarë justifikimesh jeni munduar të thoni për t’u mos u përfshirë në mision? Cili është Ninevehu yt?`

`2. Mendoni sesa e çmuar është e vërteta që kemi si Adventistë të Ditës së Shtatë. Mendoni sesa të bekuar jeni që i keni këto të vërteta. Çfarë ju pengon për të ndarë me të tjerët atë që duam kaq shumë?`

`3. Si mund të mësoni me hirin e Perëndisë të fitoni ndaj çdo frike që mund të keni për të dëshmuar dhe misionin?`