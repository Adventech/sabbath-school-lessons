---
title:  Kisha e Hershme dhe Zonat e Komfortit
date:  18/10/2023
---

`Lexoni Veprat 8:1-4. Në kishën e hershme, çfarë e shkaktoi shpërndarjen e besimtarëve përtej zonës së tyre të komfortit?`

Deri në këtë kohë, kisha e hershme ishte kryesisht në Jeruzalem (ose brenda territorit Judaik mes popullit të Judenjve). Kur filloi persekutimi, në të cilin Sauli, një Jude i devotshëm dhe një Farise ishte shumë i përfshirë, kisha në Jeruzalem u shpërnda përtej Judesë dhe Samarisë. Jezusi kishte parashikuar në Veprat 1:8 se "ju do të jeni dëshmitarët e mi në Jeruzalem, dhe në gjithë Judenë dhe Samarinë". Kjo thënie u përmbush, siç vihet re në Veprat 8:4, ku "ata, që ishin shpërndarë predikuan fjalën kudo që shkonin".

Edhe mbasi kisha filloi të shkonte përtej Jeruzalemit, besimtarët ende predikonin në zonat e Judesë ose në afërsi të popullit të Judesë në qytetet e tjera. Veprat 11:19 tregon se kisha ishte shpërndarë deri në Feniki (Liban) dhe Qipro, por në këtë fazë nuk i predikuan dikujt tjetër përveçse Judenjve. Dishepujt e Jezusit dhe kisha e hershme nuk kishte për qëllim të shkonte tek Johebrenjtë, por vetëm tek Judenjtë. Ende kishin pamje shumë të ngushta të misionit të kishës.

Pjetri, një dishepull i Jezusit dhe një nga figurat drejtuese të kishës së hershme, ishte kundër përhapjes së mesazhit të ungjillit tek Johebrenjtë, edhe mbasi Pali e kishte filluar këtë gjë. Pjetri njihej si një apostull i të rrethprerëve (domethënë Judenjve) dhe Pali si apostull i Johebrenjve (Gal. 2:8). Më herët, Pjetri nuk donte as të dukej me Johebrenjtë (Gal. 2:11, 12). Megjithatë, Zoti e drejtoi Pjetrin të dilte nga zona e tij e komfortit dhe ia ndryshoi zemrën. Ai po fillonte të mësonte në të vërtetë rreth thirrjes së ungjillit dhe se çfarë kuptimi kishte vdekja e Jezusit për gjithë botën.

`Lexoni Veprat 10:9-15, 28, 29. Cili ishte mesazhi që Zoti po i jepte Pjetrit, dhe si duhet ta aplikojmë këtë parim sot në punën tonë të misionit?`