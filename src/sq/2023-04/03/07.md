---
title:  Për më tepër studim
date:  20/10/2023
---

Lexoni Ellen G. White, "Urdhërimi i Madh", f. 25-34 dhe "Një Kërkues i së Vërtetës", f. 131-142, në Veprat e Apostujve.

"Para se të ngjitej në qiell, Krishti iu dha urdhërimin dishepujve të Tij. Ai ju tha se duhet të bënin vullnetin me të cilin Ai do i hapte botës thesaret e jetës së përjetshme. Ju keni qenë dëshmitarë të jetës Sime sakrifikuese për botën, ju tha. Ju keni parë punën Time në Izrael. Dhe, megjithëse populli Im nuk erdhi tek Unë që të kenë jetë, megjithëse priftërinjtë dhe drejtuesit më kanë bërë këto gjëra, megjithëse më kanë mohuar, ende do të kenë një mundësi tjetër për të pranuar Birin e Perëndisë. Keni parë se të gjithë që vijnë tek Unë rrëfejnë mëkatet e tyre, dhe Unë i pranoj pa kushte. Atë që vjen tek Unë nuk do e nxjerr jashtë. Ndaj juve, dishepujt e Mi, ju jap këtë mesazh mëshire. Ju jepet si Judenjve ashtu dhe Johebrenjve - në fillim Izraelit, dhe pastaj gjithë kombeve, gjuhëve, dhe popujve. Të gjithë që besojnë duhet të mblidhen në një kishë" - Ellen G. White, Veprat e Apostujve, f. 27, 28.

Urdhërimi i Madh është i qartë: " 'Shkoni dhe bëni dishepuj nga gjithë kombet' " (Mat. 28:19). Prandaj, ka të bëjë me të shkuarin tek të tjerët, veçanërisht kombet.

"Urdhërimi i ungjillit është akti themelues i mbretërisë së Krishtit. Dishepujt duhej të punonin fort për shpirtrat, duke bërë gjithë ftesat e mëshirës. Nuk duhet të prisnin që njerëzit të vinin tek ta; ata duhet të shkonin tek njerëzit me mesazhin e tyre" - Ellen G. White, Veprat e Apostujve, f. 28.

"Në botën tonë ka shumë që janë më afër me mbretërinë e Zotit sesa mendojmë. Në këtë botë të errët të mëkatit, Zoti ka shumë margaritarë të çmuar, tek të cilët do të dërgojë lajmëtarët e Vet. Kudo gjenden ata, që do të qëndrojnë për Krishtin. Shumë do të çmojnë mençurinë e Perëndisë përmbi përfitimet tokësore, dhe do të jenë dritë-mbajtësit besnikë... Të bindur se drejtimi i Pjetrit ishte në përmbushje të drejtpërdrejtë të planit të Perëndisë, dhe se paragjykimet dhe përjashtimet e tyre ishin dukshëm kundër frymës së ungjillit, ata lavdëruan Zotin, duke thënë, 'Prandaj Zoti ju ka dhënë pendesën edhe Johebrenjve për të pasur jetë'. Kështu, pa konflikte, paragjykimet u thyen, ekskluziviteti i mbështetur mbi zakonet u braktis, dhe kështu u hap rruga që ungjilli t’u predikohet Johebrenjve" - Ellen G. White, Veprat e Apostujve, f. 140-142.

**Pyetje për diskutim**

`1. Si do e përkufizonit fjalën "mision" teksa e aplikoni në vetë jetën tuaj?`

`2. Në çfarë mënyra mund të shprehni përditë qëndrimin dhe sjelljen tuaj misionare? Si mund të keni një mendje më misionare në detyrat e përditshme?`

`3. Sa e rëndësishme është që të hetojmë zemrat tona dhe të kërkojmë fuqi nga lart që të çlirohemi nga paragjykimet e atyre që janë ndryshe nga ne?`