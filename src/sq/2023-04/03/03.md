---
title:  Të Bëhesh Bekim për Gjithë Botën
date:  16/10/2023
---

`Lexo Zanafilla 12:1-3. Në çfarë mënyra udhëzimet e Zotit drejtuar Abramit ishin një thirrje për mision?`

Zoti i kërkoi Abramit (emri i të cilit më vonë u ndryshua në Abraham) që të largohej nga vendi dhe njerëzit e vet dhe të shkonte në një tokë tjetër. E gjitha ishte pjesë e planit të Perëndisë për të përdorur Abrahamin si një vegël për përmbushjen e qëllimit të Tij hyjnor në tokë. Dhe Abrahami shkoi, sipas Fjalës së Zotit. Nëse Zoti ka një plan për ju, mund të jetë një thirrje për të lënë rrethin tuaj familjar dhe popullin tuaj dhe të shkoni në një vend që ju hap për t'i shërbyer, në mënyrë që të jeni bekim për të tjerët.

Lexoni vargjet në vijim. Çfarë tregon secili varg për besëlidhjen e Perëndisë, premtimin e Tij për ne?

`Zan. 3:15`

`Zan. 17:19`

`Num. 24:17`

`Isa. 9:6`

`Dan. 9:24-27`

`Mat. 1:21`

Nga tekstet e lartpërmendura është e qartë se Perëndia do të përmbushte premtimin që bëri në Kopshtin e Edenit, se Dikush do të vijë si zgjidhje e problemit të mëkatit. Kjo zgjidhje, Jezus Krishti Mesia, do të dilte nga linja e Abrahamit dhe Isakut (përmes Sarës). Hebrenjtë 11:9 thotë se Isaku dhe Jakobi ishin bij të premtimit të bekuar që Zoti i bëri Abrahamit.

Nuk dimë ekzaktësisht sesa dinte apo e kuptoi Abrahami sesi Fara e premtuar do të dilte nga trashëgimia e tij, por ai lëvizi përpara me besim gjithsesi. "Me anë të besimit Abrahami, kur u thirr, u bind të shkojë në atë vend që do të merrte për trashëgimi; Dhe u nis pa ditur se ku po shkonte" (Heb. 11:8).

Çfarë shembulli për ne!

`Supozoni se Zoti ju thërret të shkoni, "pa ditur" se ku po shkoni? Si do i përgjigjeshit, dhe përse?`