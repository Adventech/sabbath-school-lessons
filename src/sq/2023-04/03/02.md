---
title:  Të Shkojmë Përtej Zonës Tonë të Komfortit
date:  15/10/2023
---

Që të fitojmë të tjerët, Zoti do që ne të lëvizim përtej zonës tonë të komfortit. Dëshira për të qëndruar vetëm me njerëzit tanë ose të ngjashëm me ne etnikisht ose socialë mund të na bëjë egoistë, madje të liq. Ky rrezik është një nga mësimet e marra nga historia e Babelit.

`Lexoni Zanafilla 11:1-9. Cilat ishin qëllimet e njerëzve? Çfarë donin të bënin, dhe pse Zoti do e ndalonte?`

Kjo histori e njerëzve në Kullën e Babelit zbulon ambicien e tyre të madhe. Ata planifikonin të ngrinin një strukturë monumentale - një qytet dhe një kullë, që nuk kishte ekzistuar më parë në botë: "një kullë maja e së cilës të arrijë deri në qiell, dhe t'i bëjmë një emër vetes" (Zan. 11:4).

Sa shpesh shohim të njëjtën ambicie tek njerëzit sot? Qoftë përmes politikës, artit, biznesit, madje dhe fesë, pak rëndësi ka. Ka nga ata që duan të bëjnë një emër të madh për veten. Në fund, sa të padobishme dhe të pakuptimta janë përpjekjet e tyre. (Shiko Predikuesit 2:1-11).

Bibla thotë në Zanafilla 11:4 se këta njerëz donin të ndërtonin një kullë që të mos shpërndaheshin mbi faqen e tërë dheut. Donin të qëndronin bashkë për arsyet e tyre egoiste. Por Zoti kishte një plan tjetër.

Këta njerëz ishin gjithashtu të bashkuar për këtë punë. Por "Zoti tha, 'Ja, ata janë një popull i vetëm dhe kanë të gjithë të njëjtën gjuhë; dhe kjo është ajo që ata filluan të bëjnë; tani asgjë nuk ka për t'i penguar ata të përfundojnë atë që kanë ndërmend të bëjnë' " (Zan. 11:6). Ky plan ambicioz i njerëzve ishte në fakt i lig.

Megjithëse nuk thuhet konkretisht në Shkrimet, Ellen White thotë se ata nuk i besonin premtimeve të Perëndisë se Ai kurrë nuk do e shkatërrojë më botën me anë të ujit (Zan. 9:14, 15). Ata donin të ndërtonin sipas perceptimit të tyre të sigurisë në vend që t'i besonin Fjalës së Zotit. Cilado qofshin motivet e tyre përfundimtare, Zoti e dinte se qëllimet e tyre nuk ishin të pastra, por ishin plot me ambicie egoiste, dhe në këtë mënyrë i pengoi të arrinin synimet e tyre.

`A jeni pjesë e një grupi apo komuniteti etnik, që ndihet më rehat mes njëri - tjetrit? Në çfarë mënyra mund të përfshiheni me të tjerët, që nuk janë pjesë e racës, etnisë, apo kombësisë suaj?`