---
title:  Thirrja e Zotit për Mision
date:  14/10/2023
---

### Lexoni për studimin e kësaj jave
Zan. 11:1–9, Zan. 12:1–3, Dan. 9:24–27, Mat. 1:21, Zan. 12:10–13:1, Veprat 8:1–4, Veprat 1:8.

> <p>Vargu përmendësh</p>
> "Ju do të merrni fuqi kur Fryma e Shenjtë do të vijë mbi ju dhe do të bëheni dëshmitarët e mi në Jeruzalem dhe në gjithë Judenë, në Samari dhe deri në skajin e dheut''. (Veprat 1:8).

Zoti ndonjëherë mund të na nxjerrë nga zona jonë e komfortit dhe të na bëjë dëshmitarët e Tij. Ndonjëherë ky ndryshim mund të përdoret për të arritur qëllimet e Tij, si në rastin e shpërndarjes së njerëzve në Kullën e Babelit. "Shpërndarja ishte mënyra për të populluar tokën, dhe kështu qëllimi i Zotit u arrit, duke përdorur vetë mjetet që njerëzit i përdornin kundër përmbushjes së këtij qëllimi" - Ellen G. White, Patriarkë dhe Profetë, f. 120. Ndërkohë, Abrahami kaloi nga vendlindja e vet në një tjetër (Zanafilla 12) si një mënyrë për të dëshmuar. Dishepujt e Jezusit kaluan nga puna vetëm mes popullit të tyre (Veprat 3) tek puna për të tjerët gjithashtu (Veprat 8:1-4). Në Veprat 1:8, Jezusi parashtroi një parim të ungjillizimit: ata do të fillonin lokalisht, Jeruzalemi dhe Judea, pastaj do të shkonin në Samari dhe, në fund, deri në skajet e dheut.

Por edhe sikur të mos lemë vendlindjen tonë, Zoti dëshiron që të arrijmë njerëzit përreth nesh. Kur kisha në Jeruzalem po bëhej e vetëkënaqur, anëtarët e saj u shpërndanë. Megjithëse kishte persekutim dhe njerëzit vuanin, këto ngjarje fatkeqe u bënë mjetet përmes të cilave u shpërnda lajmi i mirë kudo në botë.

_\*Studioni mësimin e kësaj jave për t’u përgatitur për Sabatin, 21 Tetor._