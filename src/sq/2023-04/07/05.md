---
title:  Të Duam të Tjerët Porsi Veten
date:  15/11/2023
---

`Lexoni Mateu 22:37-40. Si krahasohet kjo që Vetë Jezusi ka thënë me përgjigjen e Tij ndaj avokatit tek Luka 10:27, 28.`

Sipas Mateut 22:37-40, Jezusi e bëri të qartë se shprehja e përditshme e besimit të vërtetë varet nga këto dy urdhërime. Dhe Luka 10:27, 28 e bën të qartë se, nëse një person i bën këto dy gjëra, atëherë do të ketë jetë të përjetshme.

"Dashuria është parimi bazë i qeverisjes së Perëndisë në qiell dhe tokë, dhe duhet të jetë themeli i karakterit të Krishterë. Vetë kjo mund ta bëjë dhe ta mbajë atë të fortë. Vetë kjo mund ta aftësojë t'i bëjë ballë mundimeve dhe tundimeve" - Ellen G. White, Christ's Object Lessons,  f. 49.

`Lexoni Galatasve 5:14; Mikea 6:6-8; dhe 1 Gjonit 4:20, 21. Si e përforcojnë këto vargje atë që na ka thënë Jezusi?`

Sipas Palit, "I gjithë ligji përmblidhet në këtë fjalë të vetme: 'Duaje të afërmin porsi vetveten' " (Gal. 5:14). Për Palin, nëse e do Zotin duket praktikisht vetëm kur kjo dashuri bëhet shembull në mënyrën sesi i trajtojmë të tjerët. Megjithëse tha se " 'i drejti do jetojë me anë të besimit' " (Rom. 1:17), të jetosh me besim nuk është diçka e fshehur, e panjohur apo e padallueshme nga të tjerët. Pali, Mikea dhe Gjoni e bëjnë të qartë se veprat praktike tregojnë realitetin e besimit që pretendojmë.

Tek 1 Korintasve 13, Pali tha me shumë forcë se, nëse dikush thotë se ka njohuri të madhe, ose bën vepra të mëdha, apo ka besim të madh, apo madje jep dhe jetën e vet, por nuk ka dashuri, atëherë ai person bëhet si "një bronz që kumbon ose si cimbali që tringëllon" (1 Kor. 13:1).

`Shikoni citatin më lart nga Ellen G. White. Vini re se çfarë thotë në lidhje me faktin se vetëm në dashuri njerëzit mund të qëndrojnë të fortë dhe t'i bëjnë ballë tundimit. Si tregon kjo ide që urdhërimi, të duam nuk është shpëtim me anë të veprave, por përkundrazi, një shprehje e besimit që kemi në Jezusin?`