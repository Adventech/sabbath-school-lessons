---
title:  Pyetja e Pyetjeve
date:  12/11/2023
---

Kush jemi? Pse jemi këtu? Çfarë ndodh kur vdesim? Cili është fati ynë përfundimtar? Këto, në shumë aspekte janë pyetjet më të rëndësishme, që mund të bëjnë qeniet e vdekshme, qeniet që e dinë se janë të vdekshme (kafshët dhe shpendët janë gjithashtu, por nuk janë të vetëdijshme). Dhe, në Ungjillin e Lukës, dikush vjen tek Jezusi me atë që në fakt është pyetja më thelbësore e të gjithave.

`Lexoni Luka 10:25. Çfarë pyeti ky avokat, dhe përse e bëri këtë pyetje?`

Sado serioze të jetë pyetja në vetvete, Bibla e thotë qartë se ai erdhi të vinte në provë Jezusin. E dimë që ndonjëherë disa njerëz mund të vijnë me skepticizëm, madje mosbesim, si dhe mund të mos kenë seriozitet në pyetjet e tyre, por ende mund të fitohen. Kjo është ekzaktësisht si veproi Jezusi me avokatin, megjithëse e dinte që qëllimet fillestare nuk ishin të vërteta. Megjithatë për avokatin dhe audiencën, kjo pyetje ishte një që Jezusi mund të përdorte në mënyrë që ata të shqyrtonin zemrat e tyre. Pavarësisht se i dinte motivet e avokatit, Jezusi nuk donte ta injoronte apo ta ofendonte.

Në fund, ku ka pyetje më të rëndësishme se kjo? "Çfarë duhet të bëj që të trashëgoj jetën e përjetshme"? Pavarësisht cilat mund të jenë ritualet ose praktikat tona fetare, mbas tyre qëndron kjo pyetje thelbësore. Në dallim nga kjo, çfarë ngelet për qeniet jetët e të cilave krahasohen si "avulli që duket për pak, dhe pastaj humbet" (Jakobi 4:14)? Në fund të fundit, çfarë ngelet si opsion tjetër në vend të jetës së përjetshme, veçse vdekja e përjetshme?

`Lexoni 1 Korintasve 15:30-32. Çfarë po thotë Pali këtu që nënvizon rëndësinë e jetës së përjetshme?`

Sado të dyshimta motivet e tij, avokati bëri një pyetje thelbësore, dhe Jezusi, shumë i kujdesshëm që të përdorte çdo mundësi për mision, e shfrytëzoi këtë rast për të fituar shpirtrat.

`Si mund të jemi gjithashtu të kujdesshëm për të përfituar nga çdo mundësi që na jepet për të dëshmuar, madje edhe në rrethana që nuk janë ideale?`