---
title:  Misioni ndaj të Afërmit Tim
date:  11/11/2023
---

### Lexoni për studimin e kësaj jave
Luka 10:25–37; 2 Tim. 3:16; Jakobi 2:17–22; Mat. 22:37–40; Gal.5:14; Mikea 6:6–8.

> <p>Vargu përmendësh</p>
> " Ai duke u përgjigjur tha: 'Duaje Zotin, Perëndinë tënd, me gjithë zemrën tënde, me gjithë shpirtin tënd, me gjithë forcën tënde dhe me gjithë mendjen tënde, edhe të afërmin tënd porsi vetveten' " (Luka 10:27).

Të gjithë e dimë tekstin: " 'Duaje Zotin Perëndinë tënd, me gjithë zemrën tënde, me gjithë shpirtin tënd, me gjithë forcën tënde dhe me gjithë mendjen tënde'" (Luka 10:27). Megjithatë dashuria jonë për Zotin mund të bëhet sipërfaqësore nëse themi se e duam Zotin, por nuk i bindemi Atij. Mendojmë se e duam Zotin, por si shfaqet kjo dashuri në jetën tonë të përditshme? Të duash Zotin kërkon përkushtimin e plotë të zemrës, shpirtit, trupit dhe mendjes sonë ditë përditë. Çdokush mund të thotë se e do Zotin; megjithatë ta bësh duhen më tepër përpjekje të vetëdijshme.

Megjithatë, pavarësisht se është mirë dhe e rëndësishme të duash Perëndinë, Zoti gjithashtu dëshiron që ne të duam të tjerët, mbasi dashuria për të tjerët reflekton dashurinë tonë për Zotin, dhe këtë e bën në një mënyrë të fuqishme dhe shumë reale. Së pari tek Gjoni 4:20 shkruhet "Po të thotë dikush: 'Unë e dua Perëndinë' dhe urren vëllanë e vet, është gënjeshtar; sepse ai që nuk do vëllanë e vet të cilin e sheh, si mund të dojë Perëndinë, që nuk e sheh?". Pali gjithashtu shkruan në Galatasve 5:14 "Sepse gjithë ligji përmblidhet në këtë fjalë të vetme: 'Duaje të afërmin tënd porsi vetveten!'".

Këtë javë do të mësojmë sesi mund të aplikohet ky mësim në jetët tona.

* Studioni mësimin e kësaj jave për t’u përgatitur për Sabatin, 18 Nëntor.