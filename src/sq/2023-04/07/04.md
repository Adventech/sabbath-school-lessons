---
title:  Të Trashëgosh Jetën e Përjetshme
date:  14/11/2023
---

`Lexoni Luka 10:27, 28. Cila ishte përgjigjja e avokatit ndaj pyetjes së vet?`

Avokati kishte pyetur dhe po vetë e dha përgjigjen: " 'Duaje Zotin Perëndinë tënd me gjithë zemrën tënde....", dhe 'Duaje të afërmin porsi vetveten" ' " (Luka 10:27).

Cila ishte përgjigjja e Jezusit? Ai tha, " 'U përgjigje drejt' " (Luka 10:28). Jezusi vijoi që ta sfidojë të bëjë diçka për këtë, duke thënë, " 'Shko dhe bëj kështu edhe ti' " (Luka 10:28).

Për shumicën e besimtarëve, nuk është shumë e vështirë të japin përgjigjen e duhur për doktrinën dhe besimin. Sfida, në fakt, vjen kur duhet të bëjnë atë që e dinë se është e drejtë dhe të ndjekin atë që besojnë. Shumë njerëz, të cilët, megjithëse dinë mjaftueshëm që të shpëtohen, do të humbasin, sepse nuk bënë atë që e dinin se duhet të bënin. Kaq serioze është çështja. Thjesht të dish për dashurinë ndaj Zotit dhe të afërmit tënd nuk mjafton. Duhet ta bësh!

`Lexoni Jakobi 2:17-22. Si lidhen këto vargje me atë që Jezusi i tha avokatit?`

Nëse e duam Zotin, do e lexojmë Fjalën e Tij, do të lutemi, do mbajmë urdhërimet e Tij dhe do i bindemi zërit të Tij "me gjithë zemrën tonë". Nëse unë them se i dua të tjerët, por nuk dua t'ia di për ta në kishë, ose nëse i injoroj nevojat e të tjerëve kur kam mundësi të ndihmoj, çfarë dobie ka besimi im atëherë? Krishtërimi nuk është vetëm një set besimesh të veçanta; është një mënyrë jetese.

"Dhe, në qoftë se një vëlla ose një motër janë të zhveshur dhe u mungon ushqimi i përditshëm, dhe dikush nga ju u thotë atyre: 'Shkoni në paqe! Ngrohuni dhe ngopuni,' dhe nuk u jepni atyre gjërat për të cilat kanë nevojë për trupin, ç’dobi ka?" (Jakobi 2:15).

`Sa kujdeseni për mirëqenien e të tjerëve? Sa ndiqni fjalët e Palit: "Mos mendojë secili për interesin e vet, por edhe atë të të tjerëve" (Fil. 2:4). Me hirin e Zotit, si mund të mësoni të kujdeseni më shumë për të tjerët?`