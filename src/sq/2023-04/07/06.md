---
title:  Historia e Samaritanit të Mirë Sot
date:  16/11/2023
---

Kur e përgëzon avokatin që dha përgjigjen e saktë, Jezusi i tha, "Vepro kështu dhe do të rrosh" (Luka 10:28), dhe kështu preku zemrën e atij njeriu. Të jepte gjithë përgjigjet e sakta ishte e lehtë për avokatin, por t'i bënte ato ishte e vështirë 2 000 vjet para, dhe ngelet ende e vështirë për shumë prej nesh sot. Avokati donte ta zinte ngushtë Jezusin dhe të tregonte njohurinë e tij. Ai bëri një pyetje në vijim; "Kush është i afërmi im?" (Luka 10:29).

`Lexoni Luka 10:30-37. Si do e përmblidhnit kuptimin e historisë së Jezusit?`

A ka njerëz rreth nesh, që janë trajtuar keq nga të tjerët? A kemi bërë gjithçka të mundur t'i ndihmojmë?

Është e vërtetë që ndonjëherë pastorët, elderat dhe anëtarët e kishës nuk ndihmojnë ata që kanë nevojë për ndihmë. Ndonjëherë njerëz nga besimet e tjera mund të jenë më të sjellshëm ndaj njerëzve në komunitetin ku jetojnë. Mund të flasim për të qenurit të sjellshëm, megjithatë mund të jenë të tjerët që përmbushin nevojat e njerëzve që nuk i ndihmojmë ne. Që besimi ynë të ketë kuptim, duhet të fitojmë dhe të ndihmojmë ata që janë në nevojë.

Jezusi e përfundon historinë e Samaritanit të mirë, duke pyetur se kush nga të tre ishte në të vërtetë i afërm për personin në nevojë.

"Kështu pyetja, 'Kush është i afërmi im?' merr përgjigje njëherë e përgjithmonë. Krishti ka treguar se i afërmi ynë nuk do të thotë thjesht dikush nga kisha ose besimi që i përkasim. Nuk ka lidhje me racën, ngjyrën apo klasën. I afërmi ynë është çdo person që ka nevojë për ndihmën tonë. I afërmi ynë është çdo shpirt që është plagosur dhe lënduar nga armiku. I afërmi ynë është çdokush që i përket Perëndisë" - Ellen G. White, Dëshira e Kohërave, f. 503.

Sfida: Filloni të luteni përditë për dikë që është i ndryshëm nga ju, ose madje për dikë që nuk e pëlqeni personalisht.

`Sfidë Ekstra: Listoni të paktën tre emra nga rrethi juaj i njohjeve (jo-Adventistë); identifikoni nevojat e tyre (emocionale, fizike, sociale) dhe konsideroni sesi mund t'ju shërbeni personalisht. Çfarë mund të bëni praktikisht për ta në javën në vijim?`