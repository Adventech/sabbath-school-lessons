---
title:  "Largojeni!"
date:  13/12/2023
---

Në lagjet e pa arritura të qyteteve ka shumë që janë të etur për shpresë. Gjatë kohës së Krishtit, çfarë e pengonte popullin e Zotit që të sillte shpresën e Mesias tek qytetet e huaja si Tiro dhe Sidoni? Nacionalizmi, krenaria dhe paragjykimi kishin verbuar popullin e Zotit të mos shihnin mundësitë për të parë ata, që ishin më afër tyre, se ishin të etur për shpresën që u paratha nga profecitë e Ardhjes së Parë. Sot në qytete ka shumë grupe njerëzish, për të cilët Jezus Krishti do që populli i Tij të ndajë "shpresën e bekuar" të Ardhjes së Dytë (Titit 2:13). Dhe ashtu si Jezusi nuk pyeti për kombësinë apo racën e tyre, ashtu duhet edhe ne.

`Lexoni Veprat 10:9-16, 28, 34, 35. Si do e përmblidhnit mësimin e marrë këtu nga Fryma e Shenjtë?`

Ndërkohë që priste për drekën, Pjetri pati një vegim me një banket të shtruar plot me kafshë dhe shpendë të papastër. Tri herë u urdhërua në këtë vegim të ngrihet dhe të hajë. Zoti përdori këto vegime që të përballte krenarinë dhe fanatizmin fetar të Pjetrit kundër Johebrenjve. Më vonë Pjetri e kuptoi këtë të vërtetë: "Atëherë Pjetri hapi gojën dhe tha: 'Në të vërtetë unë po e marr vesh se Perëndia nuk tregohet i anshëm. Por, në çfarëdo kombi, ai që ka frikë prej tij dhe që vepron drejtësisht është i pranuar nga Ai' " (Veprat 10:34, 35).

Me këtë prejardhje, le të reflektojmë për të nxjerrë mësime nga historia jonë e Tiros dhe Sidonit. Shikoni sërish Jezusin dhe ndërveprimin e Tij me këtë nënë. Çfarë mësime mësuan dishepujt nga ky udhëtim, që lidhet me vegimin e Pjetrit? Si mund t'i aplikojmë ato në ditët tona dhe në thirrjen e Krishtit në ditët e fundit për misionin ndaj qyteteve? Çfarë paragjykime na pengojnë të shohim nevojën e atyre që jetojnë në qytete? Çfarë mundësi na ka siguruar Zoti në qytetet - për të zgjeruar kuptimin tonë të misionit, dhe për të përballur me kujdes fanatizmin, nacionalizmin dhe krenarinë tonë shpirtërore?

Jezusi i mësoi me durim dishepujt e Tij, që nuk e kuptonin ende plotësisht planin e madh të shpëtimit që ishte për gjithë familjen njerëzore, jo vetëm për një komb apo një grup rural etnik. Fryma e Shenjtë mund të na ndihmojë të fitojmë ndaj paragjykimeve tona në mënyrë që të përmbushim misionin tonë ndaj qyteteve.

`Lexoni Galatasve 2:11-13. Çfarë duhet të mësojmë nga kjo në lidhje me sa e vështirë mund të jetë të heqësh paragjykimet që na janë ngulitur që kur ishim fëmijë?`