---
title:  'Misioni ndaj Jobesimtarëve: Pjesa 2'
date:  09/12/2023
---

### Lexoni për studimin e kësaj jave
1 Mbret. 11:1–6; Mat. 4:23–25; Mat. 15:22–28; Marku 7:24–30; Veprat 10:34, 35; Mat. 8:10, 13.

> <p>Vargu përmendësh</p>
> "Atëherë Jezusi iu përgjigj, duke thënë: 'O grua, i madh është besimi yt! T'u bëftë ashtu si dëshiron'. Dhe që në atë çast e bija u shërua" (Mateu 15:28).

Që nga fillimi, një Zot i dashur kërkon fëmijët e Tij të humbur (Zan. 3:9); edhe deri në ditët tona, i njëjti Zot i dashur vazhdon të kërkojë të humburit (shiko Zb. 14:6-12), përfshi edhe ata që janë në qytete. Në vitin 2018, Kombet e Bashkuara botuan gjetjet e tyre të fundit, që thonin se 55 përqind e popullsisë së planetit jetojnë në zonat urbane, dhe kjo do të vazhdojë të rritet në 68 përqind deri në 2050,(nëse do të shkojmë deri atëherë). Nuk kemi zgjedhje: duhet t’u dëshmojmë atyre, që jetojnë në qytete.

Megjithatë shumë nga njerëzit e Zotit veprojnë si Jona kur ai u thirr të dëshmonte në një qytet: për një farë arsye, ia mbathin nga kjo detyrë. "Sepse të gjitha gjërat, që u shkruan në të kaluarën u shkruan për mësimin tonë, që me anë të këmbënguljes dhe të ngushëllimit të Shkrimeve, të kemi shpresë" (Rom. 15:4). Kjo përfshin edhe atë që u shkrua për Jonën.

Kur ishte këtu, Jezusi u shërbeu jo vetëm atyre në qytetet e Izraelit, por edhe atyre në territore të huaja gjithashtu; pra, atyre jashtë kombit Jude dhe popullit të zgjedhur.

Këtë javë do të studiojmë në Bibël historinë e misionit të Krishtit në Tiro dhe Sidon dhe do të nxjerrim mësime, të cilat aplikohen për ne sot.

_\*Studioni mësimin e kësaj jave për t’u përgatitur për Sabatin, 16 Dhjetor._