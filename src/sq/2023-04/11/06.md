---
title:  Besim në Tokë?
date:  14/12/2023
---

Tek Luka 18:8, Jezusi bën këtë pyetje në fund të shëmbëlltyrave të Tij: " 'Po kur të vijë Biri i njeriut, a do të gjejë besim mbi tokë?' ''. Si dishepujt e Krishtit sot, ne duhet të shohim çfarë pret Jezusi. Në këtë histori, mund të shohim se Jezusi po kërkon besim, që shndrit në mes të errësirës.

`Lexoni Mateu 8:10, 13; Mateu 9:2; Mateu 20:29-34; Marku 2:5; Marku 10:46-52; dhe Luka 18:35-43. Në këto pasazhe, kë përshkruan Jezusi si dikë që ka besim?`

 Në Kapernaum, Jezusi thekson disa njerëz me besim. Tek Mateu 8:10, 13 shohim një centurion pagan me besim të madh. Shohim katër miq plot me besim, që heqin çatinë për të çuar tek Jezusi mikun e tyre të paralizuar (Mat. 9:2; Mark 2:5). Tek Marku 10 shohim ish të verbërin, Bartimeun, që shndrit me besimin e tij në Jeriko.

Në të njëjtën kohë, do të prisnim që mes popullit të Zotit të kishte besim të madh. Megjithatë edhe në vetë qytetin e Jezusit, në Nazaret, besimi i vogël - madje një mosbesim haptazi - ishte faktori që kufizoi shërbesën e Krishtit. Mes dishepujve të Tij, disa herë Jezusi thotë për Izraelin, "O ju besimpakët" (Mat. 6:30, Mat. 8:26, Mat. 14:31, Mat. 16:8). Dhe tek Mateu 17:17 Jezusi thotë, "O brez që nuk beson dhe i çoroditur"!

Një mësim që mund të nxjerrim për ditët e sotme është se besimi gjendet atje ku nuk e pret: në qytetet mes të huajve, paganëve dhe njerëzve me një fe të ndryshme. Me përulësi duhet të shkojmë në qytetet ashtu siç bëri Jezusi, duke kërkuar ata që, kur u shpallet e vërteta do të përgjigjen me një besim shpëtues në Jezusin. Dhe në fakt ata janë atje.

Sfida: Hapni zemrën tuaj në lutje që të keni një pjesë më të madhe besimi për të ndarë dashurinë tuaj me ata afër dhe larg.

`Sfidë Ekstra: Si e njohët Jezusin dhe mesazhin e çmuar të tre engjëjve? Listoni tre bekime shpirtërore që keni përjetuar nga Jezusi në jetën tuaj personale. Përgatituni t'i ndani këto koncepte gjatë Shkollës së Sabatit.`