---
title:  Për më tepër studim
date:  15/12/2023
---

"Mes atyre që Judenjtë i cilësonin si paganë ishin edhe njerëz, që kishin një kuptim më të saktë për profecitë e Shkrimeve në lidhje me Mesian në raport me mësuesit e Izraelit. Kishte disa që shpresonin për ardhjen e Tij si një çlirimtar nga mëkati. Filozofët përpiqeshin të studionin misterin e ekonomisë Hebraike. Por fanatizmi i Judenjve ishte pengesë për shpërndarjen e dritës" - Ellen G. White, Dëshira e Kombeve, f. 33.

"Zoti Jezus, Shpëtimtari i lavdishëm, ka vdekur për këta shpirtra. Ai mund t'i zgjojë nga indiferenca e tyre, mund të zgjojë empatinë e tyre, mund të zbusë zemrat e tyre, mund t’u zbulojë shpirtrave të tyre bukurinë dhe fuqinë e së vërtetës. Mjeshtri është Zoti dhe jo njeriu i vdekshëm; por, megjithatë Ai thërret njerëzit për të qenë agjentë përmes të cilëve të mund të sjellë dritën tek ata, që janë në errësirë. Zoti ka margaritarë në gjithë kishat dhe nuk na përket neve të denoncojmë botën fetare, por në përulësi dhe dashuri, t’u paraqesim gjithë të vërtetën siç gjendet në Jezusin. Le të shohin njerëzit devotshmëri, le të shohin karakterin që i ngjan Krishtit dhe do të tërhiqen drejt së vërtetës... Ata duhet të ngrenë lart Jezusin, Shpengimtarin e botës, duhet të mbajnë fort fjalën e së vërtetës" - Ellen G. White, The Advent Review and Sabbath Herald, 17 Janar 1893.

**Pyetje për diskutim**

`1. Cilat janë disa nga nevojat më imediate në zonën ku jetoni, që mund t'ju japin juve dhe kishës suaj mundësinë për të fituar shpirtrat, që nuk e njohin të vërtetën që njohim ne?`

`2. Shikoni fjalët më sipër të Ellen G. White në lidhje me ata nga besimet e tjera: "Zoti ka margaritarë në të gjithë kishat, dhe nuk na përket ne të denoncojmë botën fetare". Me fjalë të tjera, si mund t’u tregojmë njerëzve rrugët e tyre të gabuara dhe në të njëjtën kohë të mos i përçmojmë personalisht?`

`3. " 'Kur të vijë Biri i Njeriut, a do të gjejë besim mbi tokë?' " (Luka 18:8). Çfarë do të thotë Jezusi me këtë pyetje retorike? Ku qëndron ndryshimi midis besimit dhe dogmës? Pse njerëzit, që mund të kenë dogmën e saktë mund të jenë bosh nga besimi kur të kthehet Krishti?`