---
title:  Të Ndash Misionin e Zotit
date:  21/10/2023
---

### Lexoni për studimin e kësaj jave
Zan. 18; Jakob. 5:16; Rom. 8:34; Heb. 7:25; Zan. 19:1–29; Zan. 12:1–9.

> <p>Vargu përmendësh</p>
> "Po ju jap një urdhërim të ri: ta doni njëri-tjetrin; sikurse unë ju kam dashur, ashtu edhe ju ta doni njëri-tjetrin. Prej kësaj do t'ju njohin të gjithë që jeni dishepujt e mi, nëse keni dashuri për njëri-tjetrin”. (Gjoni 13:34, 35).

Që nga fillimi, Abrahami dëshironte të përdorej nga Zoti për mision. Kjo e vërtetë mund të shihet, për shembull, te Zanafilla 18, ku Zoti e paralajmëroi në lidhje me atë që do të ndodhte në Sodomë dhe Gomorrë. "Sepse Zoti, Zoti, nuk bën asgjë, pa ua treguar sekretin e tij shërbëtorëve të tij, profetëve" (Amosi 3:7). Dhe në historinë e Sodomës dhe Gomorrës, "shërbëtori i Tij, profeti" ishte Abrahami.

Abrahami po pushonte në mes të ditës kur pa tre udhëtarë. "Abrahami i kishte parë mysafirët e tij vetëm si tre endës të lodhur, pa menduar se mes tyre ishte Ai, që mund ta adhurojë pa mëkat" - Ellen G. White, Patriarkë dhe Profetë, f. 138, 139.

Abrahami, gjithsesi, u përfshi personalisht  në misionin e Zotit. Përfshirja e tij, siç zbulohet në këtë kapitull, ishte të lutej dhe të ndërmjetësonte për njerëzit e Sodomës dhe Gomorrës. Pra, donte të shihte nëse në një farë mënyre, këta njerëz, pavarësisht vetes, mund të shpëtoheshin. Në një farë kuptimi, nëse ky nuk është mision - atëherë çfarë mund të jetë?

Përgjatë këtij kapitulli, do të dalin në pah tri cilësi shpirtërore të Abrahamit: mikpritja, dashuria dhe lutja – cilësi, që mund të kontribuojnë shumë në mision gjithashtu.

_\*Studioni mësimin e kësaj jave për t’u përgatitur për Sabatin, 28 Tetor._