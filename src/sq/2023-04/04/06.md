---
title:  Dorëzimi në Vullnetin e Zotit
date:  26/10/2023
---

`Lexoni Zanafilla 12:1-9. Çfarë na mësojnë këto vargje për t’u dorëzuar në vullnetin e Zotit, edhe atëherë kur rruga para nuk duket qartë?`

Një nga cilësitë kryesore të Abrahamit ishte dorëzimi i tij në vullnetin e Zotit. Gjithë eksperienca e Abrahamit me Perëndinë karakterizohej nga ky dorëzim.

Thirrja e tij: Abrahami mori një thirrje sfiduese nga qielli: "Por Zoti i tha Abramit: 'Largohu nga vendi yt, nga të afërmit e tu dhe nga shtëpia e babait tënd, dhe shko në vendin që do të të tregoj' " (Zan. 12:1). Kur dëgjoi një zë nga qielli, reagimi i tij i parë kishte qenë ta injoronte këtë zë, duke menduar se ishte një haluçinacion. Ose mund ta sfidonte këtë mesazh, duke thënë, Nuk dua të shkoj; më pëlqen këtu". 'Toka që do të të tregoj' " mund t'i jetë dukur një destinacion i çuditshëm! Por ai e pranoi thirrjen. Ai e dorëzoi vullnetin e tij në vullnetin e Zotit dhe u largua nga shtëpia dhe vendi i atit të tij: "Atëherë Abrahami u nis siç i kishte thënë Zoti" (Zan. 12:4).

Zgjedhja e tokës: Një grindje plasi mes shërbëtorëve të Lotit dhe atyre të Abrahamit, por Abrahami nuk ishte një njeri që luftonte me gjakun e vet. Ai ju dorëzuar vullnetit të Zotit, që sërish e bekoi: "Dhe Zoti i tha Abramit, mbas ndarjes së Lotit prej tij: 'Ço tani sytë e tu dhe shiko nga vendi ku je drejt veriut e jugut; drejt lindjes dhe perëndimit. Tërë vendin që sheh, unë do të ta jap ty dhe pasardhësve të tu, për gjithnjë" (Zan. 13:14, 15).

Shkatërrimi i Sodomës dhe Gomorrës: Kur Zoti i zbuloi Abrahamit fatin e këtyre dy qyteteve, Abrahami, plot me dashuri, u përpoq t'i shpëtonte ato. Duke qenë se nuk kishte as dhjetë njerëz të drejtë në këto qytete, ato u shkatërruan. Abrahami iu dorëzua vullnetit të Perëndisë dhe pranoi gjykimin e Zotit për këto qytete.

Zoti kishte mundësi ta përdorte Abrahamin, sepse i dorëzohej Zotit në gjithë rrethanat. E njëjta gjë duhet të jetë sot.

Sfidë: Në qytetet tona, hasim vështirësi gjatë predikimit të ungjillit siç duhet dhe me rendiment. Duhet të lutemi që Zoti të ndërhyjë.

Sfidë Ekstra: Gjeni një mënyrë që të kontaktoni me dikë, i cili preket direkt nga një situatë e vështirë e ngjashme me situatën tuaj. I thoni atij personi se po luteni për të, dhe i kërkoni Zotit t'ju tregojë se çfarë mund të bëni për të ndihmuar.