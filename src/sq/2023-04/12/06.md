---
title:  Mrekullia e Purimit
date:  21/12/2023
---

Komentuesit ndër vite kanë venë re se emri i Zotit nuk përmendet në librin e Esterit. Ky është i vetmi libër në Bibël që ka këtë fenomen. Megjithatë, Judenjtë mund të shikonin veprat e Zotit në shpëtimin e madh të siguruar për ta, dhe ky libër u zgjodh nga populli i Zotit të përfshihet në Bibël.

A mundemi të zbulojmë prezencën e Zotit në jetën tonë të përditshme? Veprimet e Zotit mund të duken në ngjarjet e natyrshme dhe, nëse nuk u kushtojmë rëndësi me kujdes, nuk do e dallojmë dot prezencën e Perëndisë.

`Lexoni Esteri 9:1-12. Cili ishte rezultati i përpjekjes së Esterit?`

Mrekullia e Purimit ka një formë të pazakontë. Mrekullia është e fshehur në ngjarjet e natyrshme. Ligji për të shkatërruar Judenjtë u anullua, por një ligj tjetër u shkrua, që i lejonte Judenjtë të mbronin veten.

Gjithashtu, vini re se çfarë tjetër ndodhi, dhe si Zoti ishte i aftë të punonte përmes këtyre ngjarjeve. Persianët vunë re veprimet e Perëndisë në favor të Judenjve.

Dhe cili ishte rezultati?

"Shumë nga pjesëtarët e popujve të vendit u bënë Judenj" (Esteri 8:17). Ky është një shembull i fortë sesi Zoti mund të punonte për të sjellë shpirtrat e humbur në njohurinë e Tij.

Drejtuesit e popullit Jude dalluan veprën e Perëndisë. Kur Judenjtë dolën fitimtarë për t’u mbrojtur, ata shpallën një festë vjetore, (të quajtur Purim) për të kujtuar dhe festuar këtë fitore. Këto ditë vazhdojnë të mbahen sipas traditës për të falenderuar Zotin në përkujtim të çlirimit të Tij.

Sfidë: Lutuni që Zoti t’u japë kurajo të ndani diçka që Ai ka bërë për ju me dikë nga lista juaj e lutjes.

Sfidë Ekstra: Filloni të mbani një ditar për gjërat e vogla të veçanta (apo të mëdha) që Zoti bën për ju. Rishikojeni dhe lutuni që Zoti t’ua kujtojë këto gjëra në kohën e duhur që të mund t'i ndani me dikë tjetër.