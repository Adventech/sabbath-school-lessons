---
title:  Për më tepër studim
date:  22/12/2023
---

"Çdo familjeje dhe çdo shkolle, çdo prindi, mësuesi dhe fëmije mbi të cilët shndrin drita e ungjillit, në këtë kohë të vështirë i bëhet pyetja, që iu drejtua Esterit, mbretëreshës në kohën e trazirave të historisë së Izraelit, 'Kush e di ndoshta ti ke arritur në pozitë mbretërore për një kohë të tillë?' Esteri 4:14." - Ellen G. White, Education,  f. 263.

"Esteri ishte një vajzë e bukur nga Judea, kushërirë e Mardokeut, që e mori në shtëpinë e tij mbasi prindërit i vdiqën, dhe e deshi si vajzën e vet. Zoti e përdori atë për të shpëtuar popullin Jude në vendin e Persisë". (Vini re: paragrafi i dytë është prezantim i Esterit në librin Bija të Perëndisë në faqen 45 të shkruar nga Ellen G. White. Megjithatë, dy citatet në vijim u shkruan nga ajo).

"Në kohët e lashta Zoti veproi në mënyra të mrekullueshme përmes grave të përkushtuara, që u bashkuan në punën e Tij me burrat që Ai i kishte zgjedhur të qëndronin si përfaqësues të Tij. Ai përdori gratë për të korrur fitore vendimtare. Për më shumë se një herë, në kohë emergjencash, i nxori përpara dhe veproi përmes tyre për shpëtimin e shumë jetëve. Përmes mbretëreshës Ester, Zoti arriti një çlirim të madhërishëm për popullin e Tij. Në një kohë kur dukej se asnjë fuqi nuk mund t'i shpëtonte, Esteri dhe gratë që e shoqëronin, përmes agjërimit dhe lutjes dhe veprimit, u përballën me çështjen në fjalë, dhe sollën shpëtimin e popullit të tyre...

"Një studim i punës së grave në lidhje me kauzën e Zotit në Dhiatën e Vjetër do të na mësojë mësime, që na mundësojnë të përballemi me urgjencat e ditës. Mund të mos mbërrijmë në një pikë kaq kritike siç ndodhi me popullin e Zotit gjatë kohës së Esterit; por shpesh gratë e konvertuara mund të luajnë një rol të rëndësishëm nga një pozitë më e përulur. Ka shumë që e kanë bërë këtë dhe vazhdojnë ta bëjnë" - Ellen G. White, Daughters of God,  f. 45, 46.

**Pyetje për diskutim**

`1.	Libri i Esterit na lë me disa pyetje pa përgjigje, veçanërisht në lidhje me rolin e Esterit në oborret e mbretit, megjithëse ishte në pozitën e mbretëreshës. Si mund t'i pajtojmë këto gjëra me besimin e saj, apo nuk mundemi?`

`2. Fjalët e famshme të Esterit " 'dhe nëse vdes, le të vdes!' " (Esteri 4:16), kanë bërë jehonë përmes mijëra vitesh si një shembull i besnikërisë edhe përballë vdekjes. Si reflektojnë fjalët e saj atë me të cilën do të përballen populli i Zotit në ditët e fundit, kur çështja e Zbulesës 13 të bëhet realitet?`

`3. Gjatë klasës, rishikoni pyetjen, në fund të studimit të ditës së Hënë, në lidhje me shfaqjen e besimit tuaj. A do të ndodhë ndonjëherë kjo në rastin tonë?`