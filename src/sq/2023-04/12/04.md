---
title:  Dëshmia Besnike e Mardokeut
date:  19/12/2023
---

Duke jetuar në një tokë të huaj, herët a vonë Mardokeu dhe Esteri, nëse duhet të vazhdonin t'i qëndronin besnik Perëndisë, mund të përfundonin në telashe. Kjo, me siguri ndodhi në rastin e Mardokeut.

`Lexoni Esteri 3:1-15. Çfarë ndodhi këtu, dhe pse?`

Tek Esteri 3 mësojmë se Mbreti Asuero nderoi Hamanin dhe i dha një pozitë plot me pushtet. Të gjithëve iu tha që duhet të përuleshin para Hamanit. Por lexojmë: "Mardokeu as përkulej, as binte përmbys" (Esteri 3:2). Bibla nuk na jep arsyet pse Mardokeu nuk u përul para këtij njeriu. Por e dimë pse. Ai është një Jude besnik. Mardokeu nuk do t'i bëjë homazhe një pasardhësi të Agagut, një Amalekiti, armik me popullin e tij që nga Eksodi (Lgj.Përt. 25:19). Si mundet një Jude besnik të përulet para një Amalekiti? Apo të adhurojë dikë tjetër përveçse Zotin?

"Atëherë shërbëtorët e mbretit që rrinin te porta e tij i thanë Mardokeut: 'Pse e shkel urdhrin e mbretit?' " (Esteri 3:3). Megjithëse nuk i dimë detajet sesi ai u përgjigj, vargu tjetër thotë se, "Mardokeu u kishte thënë atyre se ishte Jude" (Esteri 3:4). Sigurisht në këtë përgjigje, Mardokeu kishte një mundësi t’u shpjegonte sesi një adhurues i Perëndisë që krijoi qiejt dhe tokën, nuk mund të adhuronte një qenie mëkatare njerëzore. Pa dyshim Mardokeu ishte deri diku i aftë të dëshmonte besimin e tij, një besim, që e mbajti kaq fort sa rrezikoi veten dhe fatkeqësisht të tjerët.

"Nga Danieli dhe shokët e tij...shndriti një dritë e fortë në mes të errësirës morale në oborret mbretërore të Babilonisë" - Ellen G. White, Advent Review and Sabbath Herald,  13 Maj 1884.

Kur Hamani dëshironte të shkatërronte popullin Jude, përshkrimi i tij për ta ishte: " 'Ka një popull të shpërndarë dhe të veçuar nga popujt e të gjitha krahinave të mbretërisë sate, Ligjet e të cilit ndryshojnë nga ato të cilitdo popull tjetër dhe që nuk respekton ligjet e mbretit" (Esteri 3:8). Një popull që ka zakone të ndryshme dhe që nuk i bindet ligjeve të mbretit? Një recetë e përsosur për persekutimin.

`Në çfarë mënyra, madje dhe sot, mund të vihemi në provë ashtu si Mardokeu? Si duhet të përgjigjemi?`