---
title:  Robër në Kulturën e Huaj
date:  17/12/2023
---

Nuk është asnjëherë e lehtë të jesh në një kulturë të huaj. Mund të jetë e vështirë për ne sot të kuptojmë me çfarë u përballën Judenjtë, në fillim nën Babiloninë pastaj nën Persianët.

Pak prej nesh, për shembull, jetojnë në një vend Adventist ku parimet e besimit janë deri diku ligjet e atij vendi. Por para se të ekstradoheshin, Judenjtë kishin jetuar në vendin e tyre, ku parimet e besimit të tyre ishin gjithashtu të thurura në ligjet e vendit.

Në një nivel, mendoni sa e lehtë mund ta ketë bërë kjo gjë të qenurit besnik ndaj Zotit. Në fund të fundit, sa më e lehtë do ishte të mbaje ditën e shtatë, Sabatin, nëse mbajtja e Sabatit të ishte thurur në ligjet e shtetit?

Nga ana tjetër, historia e shenjtë na ka treguar se cilatdo qofshin ligjet e vendit, edhe sikur të jenë në favor të besimit, besnikëria duhet të dalë nga zemra, nga përbrenda, përndryshe mëkati, apostazia, dhe shkatërrimi do vijojnë me siguri.

"Prandaj Zoti thotë: 'Me qenë se ky popull më afrohet mua vetëm me gojën dhe më nderon me buzët e tij, ndërsa zemra e tij më rri larg dhe frika e tij ndaj meje është vetëm një urdhërim i mësuar nga njerëzit' " (Isa. 29:13).

Ndryshe nga këta, ata që janë të vendosur të qëndrojnë besnikë, edhe në kushtet më të pafavorshme, zgjedhin të binden.

`Lexoni Danieli 1:1-12, Danieli 3:1-12, dhe Danieli 6:1-9. Sado unike secila prej situatave, çfarë na tregojnë këto histori në lidhje me sfidat që mund të hasin njerëzit e Zotit në një kulturë të huaj?`

Pavarësisht se kush jemi, apo ku jetojmë, jemi zhytur në një ambient që deri diku, qoftë në vetë ligjet apo nga kultura, apo të dyja bashkë, mund të jetë një sfidë e madhe për besimin ose dëshminë tonë. Këto histori tek Danieli, megjithëse gjithmonë përfundojnë "mirë" tregojnë se edhe në situata sfiduese, njerëzit mund të qëndrojnë besnikë ndaj Zotit. Edhe sikur asnjë nga këto histori të mos dilte për mirë, nuk ka dyshim se këta njerëz do bënin gjënë e duhur.

`Cilat janë disa nga sfidat e besimit tuaj që hasni në kulturën tuaj? Si iu përgjigjeni atyre?`