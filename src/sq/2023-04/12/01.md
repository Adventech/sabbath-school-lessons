---
title:  Esteri dhe Mardokeu
date:  16/12/2023
---

### Lexoni për studimin e kësaj jave
Dan. 1:1–12; Dan. 6:1–9; Ester 2:1–10, 20; Ester 3:1–15; Ester 4:1–14; Ester 9:1–12.

> <p>Vargu përmendësh</p>
> " 'Të kam vendosur si dritën e kombeve, me qëllim që të jesh Shpëtimi im deri në skajet e tokës' " (Isa. 49:6).

Një nga historitë më frymëzuese në Bibël, një histori "e shërbesës ndër-kulturore", mund të gjendet në librin e Esterit. Është shkruar shumë për këtë libër, dhe sot e kësaj dite shumë Judenj festojnë festën e Purim, bazuar tek Esteri 9:26-31.

Esteri dhe kushëriri i saj Mardokeu ishin Judenj, që jetonin në kryeqytetin e Perandorisë Persiane, Suza. Për një farë arsye, ndryshe nga Judenjtë e tjerë që u kthyen në Jude, ata së bashku me të tjerë qëndruan në tokën e robërisë.

Pastaj, përmes një seri providencash, Esteri u bë mbretëreshë. "Mbreti e dashuroi Esterin më tepër se gjithë gratë e tjera, dhe ajo gjeti hir dhe mirëdashje në sytë e tij më tepër se tërë vajzat e tjera. Kështu ai i vuri mbi kokë kurorën mbretërore dhe e bëri mbretëreshë në vend të Vashtit" (Esteri 2:17).

Ishte ky pozicion që Esteri mund të luante një rol madhor në historinë biblike. Me mënyrën e saj unike, kjo histori tregon sesi njerëzit e Zotit, megjithëse në ambiente të huaja, mund të dëshmojnë për të vërtetën.

Me aq kohë sa keni, lexoni (ose shfletoni) librin e Esterit për studimin e kësaj jave.

_\*Studioni mësimin e kësaj jave për t’u përgatitur për Sabatin, 23 Dhjetor._