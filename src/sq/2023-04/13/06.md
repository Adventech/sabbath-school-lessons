---
title:  Misioni i Kryer
date:  28/12/2023
---

`Lexoni Zbulesa 21:1-4 dhe Zbulesa 21:22-22:5. Çfarë skene na përshkruhet këtu?`

Çfarë parajse do të jetë toka e re! Mëkati dhe vdekja do të kenë ikur, Satani dhe të këqinjtë do të jenë shkatërruar. Do të takojmë Shpëtimtarin tonë të dashur dhe do të ribashkohemi me të dashurit tanë. Dhe toka e re do të popullohet me përfaqësues nga çdo etni dhe gjuhë.

Bordi i Misionit të Konferencës së Përgjithshme ka aprovuar statistikat e Misionit Global që të mund të përdoren për të përcaktuar nëse një grup njerëzish është fituar apo jo. Një "grup njerëzish i fituar" është një grup, që ka numër dhe resurse të mjaftueshme për t'i dëshmuar me efikasitet pjesës tjetër të grupit pa pasur nevojë asistencë të jashtme; ka shërbesa adhurimi, Bibla, dhe literaturë tjetër në gjuhën e vet; dhe ka drejtues vendas të kishës që mund t’u dëshmojnë të tjerëve pa pasur nevojë për një përkthyes.

Një "grup njerëzish i pafituar" është një grup, që nuk ka komunitet besimtarësh Adventistë vendas me një numër dhe resurse të mjaftueshme për t'i dëshmuar me efikasitet pjesës tjetër të grupit pa pasur nevojë për ndihmë nga jashtë kulturës së tyre.

Çdo kishë lokale dhe konferencë duhet të përcaktojë grupet e njerëzve në komunitetin e tyre që duhen fituar. Tani është koha të investojmë në misionin e Zotit, duke bërë dishepuj nga të gjitha grupet e njerëzve, duke përshpejtuar kthimin e Shpëtimtarit, dhe në fund, të jetojmë me ta në qiellin dhe tokën e re që na është premtuar.

Sfidë: Si po e përshpejtoni kthimin e Krishtit? A po mbillni fara shprese në zemrat e atyre, që kanë nevojë të dëgjojnë lajmin e mirë? A po i "ujisni" besimtarët e rinj, duke i ndihmuar të mësojnë se çfarë do të thotë të jetojnë të bindur dhe besnikë ndaj Krishtit? Lutuni për mundësitë për të komunikuar premtimet e tokës së rinovuar me njerëzit nga lista juaj e lutjes.

`Sfidë Ekstra: Disa nga "dishepujt" tuaj mund të jenë gati të pranojnë Krishtin. Kjo përfshin edhe bashkimin me një kishë apo grup besimtarësh. Vendosni veten në vend të atij ose asaj dhe imagjinoni sikur po shkoni në kishë për herë të parë. Çfarë eksperience do të kishte ai ose ajo? Sa e përgatitur është kisha juaj të mirëpresë dhe dishepullizojë njerëz të rinj? A jeni të hapur për të filluar grupe të reja besimtarësh, jo thjesht vetëm të ndërtoni kishën tuaj ekzistuese? Krijoni një strategji për t’u marrë me pikat e dobëta. Ndani mendimet tuaja me lidershipin e kishës suaj, dhe punoni me ta për të implementuar një plan që të bëheni një kishë, që synon dishepull-bërjen.`