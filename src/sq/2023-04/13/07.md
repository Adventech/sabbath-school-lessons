---
title:  Për më tepër studim
date:  29/12/2023
---

"Plani i madh i shpengimit rezulton në kthimin e plotë të botës drejt Zotit. Gjithçka që humbi nga mëkati restaurohet. Jo vetëm njeriu, por edhe toka shpengohet, për të qenë vendbanimi i përjetshëm i të bindurve. Për gjashtë mijë vjet Satani është përpjekur për të zotëruar tokën. Tani qëllimi origjinal i Perëndisë në krijimin e vet është përmbushur. 'Shenjtorët e Shumë të Lartit do të trashëgojnë mbretërinë, dhe do e kenë atë përgjithmonë, në jetë të jetëve'" - Ellen G. White, Patriarkë dhe Profetë, f. 342.

Por para se kjo të bëhet një realitet është detyra jonë të jemi partnerë me Zotin në misionin e Tij për të fituar botën me mesazhin paralajmërues, në mënyrë që njerëzit të mund të pranojnë dhe të jenë pjesë e premtimeve të Perëndisë për ri-krijimin.

"Dëshiroj të shoh shumë punëtorë, që punojnë për ata, që nuk e njohin besimin tonë. Shumë kanë marrë dritë të madhe përmes dëgjimit të mesazhit të tre engjëjve, dhe tani duhet të shpallin këtë mesazh në gjithë anët e botës. Dëshiroj të bëj pjesën time dhe të hap rrugën për të tjerët për të mbartur dritën e së vërtetës. Zoti na ndihmoftë të veshim mburojën. Besimtarët duhet të bashkohen në veprën solemne për t’i dhënë paralajmërimin e fundit botës" - Ellen G. White, Letter 390, 1907 (nuk është botuar).

Përgjatë këtij tremujori kemi studiuar aspekte të ndryshme dhe çështje, që lidhen me misionin e Zotit. Këtë javë përfunduam studimin tonë për të eksploruar çelësat e Zbulesës për të kuptuar sesi duket një marrëdhënie e restauruar me Perëndin, dhe arriti kulmin me një vegim të misionit të përmbushur - ri-krijimit dhe restaurimit të tokës. Ndërkohë që është e vërtetë se shkatërrimi i mëkatit dhe vuajtjes do të jenë ditët më të llahtarshme të historisë së tokës, Zoti na jep vizionin e një kohe përtej këtij shkatërrimi dhe na ngushëllon e inkurajon me premtimin e tokës së restauruar.

**Pyetje për diskutim**

`1. Cili është "ungjilli i përjetshëm"? Pse është "i përjetshëm"? Dhe pse ajo që mëson është themeli i misionit tonë?`

`2. Pse theksojmë kaq fort mesazhin e tre engjëjve? Si i përgjigjeni argumentit se duhet të fokusohemi tek Jezusi dhe jo në diçka të presupozuar "negative" tek këto mesazhe, që përfshijnë paralajmërime të forta?`

`3. Si ju ka ndihmuar ky tremujor të kuptoni më mirë jo vetëm rëndësinë e misionit, por si ju dhe kisha juaj mund të merrni më shumë pjesë në të, gjë për të cilën jemi thirrur?`