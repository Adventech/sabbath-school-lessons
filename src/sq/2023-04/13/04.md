---
title:  Kriza e Fundit
date:  26/12/2023
---

Jezusi u tha dishepujve të Tij dhe neve sot: " 'Shkoni, pra, dhe bëni dishepuj nga të gjithë popujt, duke i pagëzuar në emër të Atit e të Birit e të Frymës së Shenjtë dhe, duke i mësuar të zbatojnë të gjitha gjërat që unë ju kam urdhëruar. Dhe ja, unë jam me ju gjithë ditët, deri në mbarim të botës. Amen"! (Mat. 28:19, 20). Ky është Urdhërimi i Madh, dhe në shumë aspekte mesazhi i tre engjëjve, me një thirrje për "çdo komb, fis, gjuhë dhe popull" (Zb. 14:6), është thjesht "e vërteta aktuale" (2 Pjet. 1:12) e Urdhërimit të Madh.

`Lexoni 1 Gjonit 4:8, 2 Pjetrit 3:9, 1 Timoteut 2:4, dhe Zanafilla 12:3. Pse çdo grup është i rëndësishëm për Zotin?`

Dashuria e Krishtit është për gjithë njerëzimin, pa përjashtuar asnjë grup. Ndryshe nga teologjia, që thotë se Krishti vdiq vetëm për një elitë të paracaktuar, Bibla është e qartë se vdekja e Krishtit ishte për gjithë njerëzit, pavarësisht racës, etnisë, apo ndonjë faktori tjetër. Nëse je një qenie njerëzore, atëherë Krishti vdiq për ty. Pikë. E vetmja pyetje që ngelet për secilin është, Si i përgjigjesh vdekjes së Tij?

Kur Jezusi të kthehet do të ketë vetëm dy kampe: ata, që i janë dorëzuar autoritetit të Satanit përmes institucioneve fetare dhe politike siç përshkruhen tek Zbulesa 13 dhe 17, dhe ata, që i janë dorëzuar plotësisht Jezus Krishtit, besimi i të cilëve duket në mbajtjen e "urdhërimeve të Perëndisë" (Zb. 14:12).

Që nga fillimi, njerëzit kanë pasur evidenca në lidhje me kush është Zoti dhe rrugët e Tij të drejtësisë dhe dashurisë (Rom. 1:18-21). Prandaj, gjithë qeniet njerëzore që prej kohëve të lashta do të gjykohen në bazë të bashkëpunimit të tyre me Zotin dhe jetës që jetuan - pavarësisht sa kuptuan apo jo (Rom. 2:11-16).

Por në këtë kohë të fundit, ka një polarizim në rritje, ku liria e ndërgjegjes nuk do të respektohet më. Njerëzit do të detyrohen të kalojnë me grupin e Satanit. Është urgjente që ungjilli të predikohet dhe të ekspozohen lajmet serioze në lidhje me strategjitë e Satanit. Kjo është ekzaktësisht ajo që bën mesazhi i tre engjëjve dhe misioni ynë.

`Qëndroni në faktin se Krishti ka vdekur personalisht për ju. Çfarë mund t'ju bëjë të mendoni se çfarë do të keni bërë, sado e keqe, nuk mund të paguhej dot nga vdekja e Krishtit në kryq?`