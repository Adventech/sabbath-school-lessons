---
title:  Fundi i Misionit të Zotit
date:  23/12/2023
---

### Lexoni për studimin e kësaj jave
Zb. 1:1–7; 1 Pjet. 2:9; Zb. 14:6–12; Luk. 11:23; 1 Tim. 2:4; Zb. 21:1–4.

> <p>Vargu përmendësh</p>
> "Përderisa të gjitha këto gjëra duhet të shkatërrohen, si të mos duhet të keni një sjellje të shenjtë dhe të perëndishme, duke pritur dhe shpejtuar ardhjen e ditës së Perëndisë" (2 Pjetrit 3:11, 12).

Libri i Zbulesës është plot me skena të fundit. Epiqendra e librit lidhet me konfliktin kozmik midis Krishtit dhe Satanit. Satani ka humbur të drejtën e tij ligjore mbi tokën dhe tani përpiqet të përndjekë ata, që qëndrojnë besnikë ndaj Zotit. Libri arrin kulmin me kthimin e Jezusit për të shpëtuar fëmijët e Tij, si të drejtët, që janë ende gjallë ashtu edhe besnikët, që kanë vdekur që nga koha e Adamit dhe Evës. Gjithashtu libri na tregon shkatërrimin e Satanit dhe të këqinjve me anë të zjarrit, dhe themelimin e mbretërisë së përjetshme të Jezusit mbi tokën e rinovuar.

Studentët e Zbulesës eksplorojnë me entuziazëm shenjat e parashikuara të ngjarjeve, që shënojnë historinë e kishës nga shekulli i parë deri në ditët tona në fund të kohëve. Dhe kanë të drejtë që eksplorojnë.

Megjithatë, në mësimin e fundit të këtij tremujori, do të shohim se Zbulesa është një libër misionar i fokusuar në Zotin misionar, që na thërret të bëhemi një kishë misionare. Thirrja jonë për t'i shpallur botës "të vërtetën aktuale" do të ekzistojë deri sa të gjithë të kenë bërë një zgjedhje pro apo kundër Zotit.

_\*Studioni mësimin e kësaj jave për t’u përgatitur për Sabatin, 30 Dhjetor._