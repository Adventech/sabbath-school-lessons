---
title:  Suksesi në Mision
date:  27/12/2023
---

Cili është suksesi në mision? Mund të tundohemi të mendojmë se mund të jetë një numër i madh pagëzimesh, kisha të mëdha, dhe një rritje e shpejtë. Mund të ndiejmë se suksesi konsiston në depërtimin e çdo fisi dhe populli në tokë, duke sjellë të vërtetën dhe që kjo mund të përshpejtohet nga përdorimi i radios, internetit dhe TV. Ndërkohë kur të gjitha këto mund të jenë të mira, duhet të kujtojmë atë që shkroi Pali për besimtarët në Korint: "Unë mbolla, Apollo ujiti, por Zoti e rriti" (1 Kor. 3:6). Me fjalë të tjera, fokusi ynë duhet të jetë tek procesi; fokusi i Zotit do të jetë tek rritja.

Tashmë kemi parë se objekti i misionit të Perëndisë është të shpëtohen të humburit në çdo grup njerëzish në tokë, duke bërë në ta dishepuj besnikë të Jezusit, që janë të përfshirë në misionin e Tij.

**Lexoni vargjet në vijim. Çfarë na tregojnë në lidhje me karakterin e atyre që janë bërë ndjekës të Jezusit?**

`2 Kor. 11:2`

`Isa. 30:21; Gjoni 10:27; Gjoni 16:12, 13`

`2 Sel. 2:9-11; Heb. 3:12, 13; 1 Gjonit 1:8`

`1 Gjonit 1:9, Zb. 7:14, Zb. 19:8`

Dishepujt e Jezusit janë të pastër, quke qëndruar besnikë ndaj Jezusit si një nuse e pastër për dhëndrin e vet. Ata ndjekin Jezusin teksa i drejton me anë të zërit të qetë të Frymës së Shenjtë. Kjo përfshin edhe drejtimin tonë në punën misionare për të tjerët. Nuk ka mashtrime në këta dishepuj. Nuk janë drejtuar keq nga dyshimet dobësuese, mësimet e gabuara, apo imoraliteti. Dhe nuk ndihen moralisht më superiorë se të tjerët. Ata e kuptojnë se janë të papërsosur, dhe kanë nevojë për hirin dhe mëshirën pastruese të Perëndisë. Duke e kuptuar këtë, janë gjithashtu të hapur për të pranuar korrigjimet dhe udhëzimet nga besimtarët e tjerë. Suksesi në mision rezulton në bërjen e këtij lloji dishepujsh.

`Çfarë do të thotë të jesh një "virgjëreshë e dëlirë për Krishtin"(2 Kor. 11:2)? Si mundemi ne, si mëkatarë, të jemi të tillë para Zotit dhe të drejtojmë të tjerët të jenë virgjëresha për Krishtin gjithashtu?`