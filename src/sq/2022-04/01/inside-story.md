---
title:  Histori misioni
date:  30/09/2022
---

#### Të gjesh shpresë

Kristi

Kristi u rrit në një familje, pa besim fetar, në Azi. Gjatë adoleshencës, ajo pyeste veten “Cili është kuptimi i jetës”? Ajo mendonte se, nëse dikush jetonte vetëm një herë, atëhere mënyra më e mirë ishte të hash, pish dhe të gëzosh. Por kjo lloj jete i dukej pa shumë kuptim.

Një verë, Kristi u regjistrua për klasa Anglishteje. Mësuesi ishte nga Shtetet e Bashkuara dhe kishte doktoraturë në teologji. Në fillim të mësimit të parë, ai u prezantua dhe tregoi rreth një mrekullie, se si Perëndia e kishte shpëtuar jetën e tij, në një aksident automobilistik. Makina e tij ishte dëmtuar shumë por ai ndjeu se ishte mbuluar nga një gotë e madhe dhe u largua nga aksidenti, pa u dëmtuar. Kristit i bëri përshtypje kjo histori dhe ua tregoi prindërve, sapo arriti në shtëpi.

Kaluan dhjetë vjet dhe Kristi mendoi sërish rreth Perëndisë, kur shkoi me pushime, në Kanada. Pranë hotelit të saj, në qytetin e Vankuverit, kishte një kishë. Te dera e kishës, qëndronte një burrë, që mbante një kartolinë të madhe, ku shkruhej “Përsëri në shtëpi”. Po atë ditë, më vonë, ajo kaloi sërish para kishës dhe pa të njëjtin burrë, që mbante të njëjtën kartolinë, në duar. Atë ditë, frynte shumë erë dhe ajo pyeste veten pse ai po qëndronte jashtë, mes të ftohtit. Imazhi i tij qëndroi në mendjen e saj, për shumë kohë, dhe ajo vendosi se besimi Kristian duhet të ketë diçka të veçantë.

Në shtëpi, Kristi u regjistrua për të ndjekur studimet pas-universitare. Ajo u çudit kur një nga profesorët u dhuroi studentëve një libër me meditime. Asaj i bëri shumë përshtypje libri sepse kishte përgjigje për disa nga pyetjet e saj, rreth kuptimit të jetës. Ajo i dërgoi një email profesorit, ta falenderonte për librin, dhe i tha se donte të mësonte më shumë rreth Jezusit. Profesori e prezantoi me një profesore tjetër, e cila drejtonte një grup adhurimi, në shtëpinë e saj. Kristi u ndie e dashur dhe e pranuar nga grupi dhe filloi ta lexonte Biblën çdo ditë. Pas pak kohësh, ia dha zemrën Jezusit.

Kristi vizitoi disa kisha dhe shkoi në aktivitete të kishave por ndiente se diçka nuk ishte ashtu si duhej, në marrëdhënien e saj me Perëndinë.

Pas dy vjetësh, gjatë një udhëtimi në Zelandën e Re, Kristi vuri re Stacionin e Shpresës, në televizor. Kur u kthye në shtëpi, kërkoi në internet dhe gjeti programin Shkollës së Sabatit, në YouTube.

Ajo filloi të shihte videot e Shkollës së Sabatit dhe nuk arrinte të ndalonte. Momentet, kur shihte vidiot, ishin momentet me të gëzuara të ditës. Brenda disa muajve, ajo pa videot e Shkollës së Sabatit të tre viteve – të gjitha videot që ishin gati, në atë kohë. Pjesëmarrësit e bënin të lehtë që ajo ta kuptonte Biblën dhe asaj i pëlqenin buzëqeshjet e tyre.

Ndërsa shihte, ajo kuptonte më mirë figurën e Perëndisë. Ajo kuptoi se Perëndia është plot mëshirë, i gatshëm t’i thërrasë njerëzit dhe t’i shpëtojë dhe gjithmonë i gatshëm për t’i falur. Për herë të parë, ajo ndjeu se marrëdhënia e saj me Perëndinë ishte e mirë. Ajo vendosi t’i bashkohej Kishës Adventiste, nëpërmjet pagëzimit.

-	E falenderoj Perëndinë që vendosi Shkollën e Sabatit të Stacionit Shpresa në jetën time, që të rritesha shpirtërsisht, - thotë ajo. – Tani jam e gatshme t’ia jap gjithë jetën Jezusit dhe dëshiroj të jetoj një jetë që e lavdëron Perëndinë. Ky është kuptimi i vërtetë i jetës.

Faleminderit për ofertat tuaja në Sabatin e 13të, në vitin 2016 të cilat ndihmuan që Stacioni i Shpresës të ofrohej falas, në gjithë Zelandën e Re. Për shkak të shtrirjes së gjerë të këtij stacioni, Kristi pati mundësinë ta shihte, kur vizitoi Zelandën e Re, për disa ditë, në vitin 2016 – i njëjti vit që stacioni filloi të ishte falas, në gjithë vendin. Ofertat tuaja të Sabatit të 13të, këtë tremujor, do të ndihmojnë që Stacioni i Shpresës dhe Radioja e Shpresës të ofrohen në Papua Guinea e Re.

Shënime misionare:

-	Interesi për mësimet Adventiste, në Zelandën e Re, filloi të rritej duke filluar nga viti 1874, për shkak të shkrimeve të dërguara nga Shtetet e Bashkuara.

-	Në tetor 1885, S. N. Haskell, një ministër Adventist Amerikan, shkoi nga Australia në Aukland, dhe ndenji në hotelin e Eduard Hare. Ai dhe bashkëshortja e tij u bënë Adventistët e parë në Zelandën e Re. Brenda katër javëve, një grup i vogël filloi të mbante Sabatin e ditës së Shtatë, në Aukland.