---
title:  Procesi i Gjykimit
date:  17/12/2022
---

### Lexoni për studimin e kësaj jave
Mat. 25:31–46; Dan. 7:9–14; 1 Kor. 6:2, 3; 2 Pjet. 2:4–6; Mal. 4:1; Zbul. 21:8.

> <p>Vargu përmendësh</p>
> “Sepse ne të gjithë duhet të dalim para gjyqit të Krishtit, që secili merr shpagimin e gjërave që ka bërë me anë të trupit, në bazë të asaj që ka bërë, qoftë në të mirën apo në të keqen.” (2 Korintasve 5:10).

Nëse Shkrimi është i qartë për një gjë, ajo është realiteti i gjykimit.

Perëndia do ta gjykojë botën. Tekstet, si në Dhiatën e Vjetër ashtu edhe në Dhiatën e Re, janë të shumta dhe pa dykuptimësi. Drejtësia kaq e munguar këtu dhe tani do të vijë një ditë.

Bibla thotë se Perëndia ka "njohuri të përsosur" (Jobi 37:16) dhe "di gjithçka" (1 Gjonit 3:20), duke përfshirë qëllimet tona më të fshehta (Predikuesi 12:14, Jer. 17 :10). Ne mund të fshihemi nga të gjithë dhe çdo gjë tjetër, por asgjë nuk është e fshehur nga Zoti.

Ajo që nënkupton ky realitet është se Ai nuk ka nevojë për një gjykim që të njohë jetën e çdo individi. Gjykimet e Perëndisë janë, me të vërtetë, një akomodim hyjnor, i kryer për hir të krijesave të Tij, si në qiell ashtu edhe në tokë. Ky proces është i një natyre kozmiko-historike, sepse Luciferi filloi rebelimin e tij në parajsë dhe më pas e përhapi atë në këtë botë (Zbul. 12:7–9).

Gjatë kësaj jave do të shqyrtojmë procesin e gjykimit në fund të kohës me tre fazat e tij kryesore: gjykimi para adventit, gjykimi mijëvjeçar dhe gjykimi ekzekutiv. I gjithë procesi përfundon me shfajësimin e të drejtëve dhe vdekjen e dytë të të ligjve.

_\*Studioni mësimin e kësaj jave për t'u përgatitur për Sabatin e 24 Dhjetorit._