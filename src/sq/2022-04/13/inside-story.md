---
title:  Histori misioni
date:  23/12/2022
---

#### I mbajtur peng

Salota

Dhimbja e preu zemrën e Salotës, kur lajmet mbërritën në Fixhi. Shumë larg, në Lindjen e Mesme, 200 militantë të armatosur kishin kapur 45 paqëmbajtës nga Fixhi, dhe po i mbanin peng, në një vend të paditur, në Siri.

Djali 34-vjeçar i Salotës, kishte pak kohë që kishte shkuar në Lindjen e Mesme, si pjesë e grupit paqëmbajtës të Kombeve të Bashkuara.

Emrat e atyre, që ishin kapur, nuk u publikuan menjëherë dhe Salota pyeste veten si ishte djali i saj. Në mendje i vinin fjalët e Jeremias 29:11 “Sepse unë i njoh mendimet që kam për ju", thotë Zoti, "mendime paqeje dhe jo të së keqes, për t'ju dhënë një të ardhme dhe një shpresë.” Salota kujtonte se ajo ishte lutur për djalin e saj edhe para se ai të shkonte në ushtri. Me siguri, ai ishte i sigurt, në duart e Perëndisë.

Të nesërmen, ra telefoni. Ishte nusja e saj. Duke qarë, ajo pohoi se bashkëshorti i saj, djali i Salotës, ishte mes 45 ushtarëve, që ishin kapur. Ai ishte drejtuesi i grupit.

Salota ishte gati për këtë lajm.

-	Mos u shqetëso, - tha ajo. – Perëndia e lejoi këtë të ndodhte dhe Ai e ka bërë për një qëllim hyjnor. Ti dhe unë duhet ta pranojmë këtë dhe të lutemi për ndihmën e Perëndisë, për lirimin e 45 burrave.

Fjalët e saj e forcuan besimin e të dyjave dhe ato u bashkuan me bashkëshortet dhe nënat e tjera, në lutje dhe agjërim, duke kërkuar premtimet e Perëndisë. Gjatë kohës që Salota lutej dhe priste ndonjë lajm, gjatë asaj periudhe të errët, në vitin 2014, ajo u afrua me Perëndinë. Ajo kuptoi se, kur e ardhmja duket e errët, errësira zvogëlohet ose largohet tërësisht, kur ke paqe në zemër. Ajo kujtonte premtimin te Isaia 26:3, ku thuhet se Perëndia u jep paqe atyre që mendojnë për Të sepse ata besojnë tek Ai. Versa 4 shton, “ Kini besim te Zoti përjetë, sepse Zoti, po, Zoti është shkëmbi i përjetshëm.”

Salota gjeti forcë kur pranoi realitetin se djali i saj mund të vdiste. Ajo kujtonte premtimin tek Filipianët, 4:6, ku thuhet “Mos u shqetësoni për asgjë, por, në çdo gjë, ia parashtroni kërkesat tuaja Perëndisë me anë lutjesh dhe përgjërimesh, me falenderim.” Të qënit realiste, i kujtoi kuptimin e profecisë, rreth kohës që jetonte: ditët e fundit të historisë së tokës, sipas profecisë në ëndrrën e statujës, të Mbretit Nabukodonozor, te Danieli 2. Ky realitet i jepte forcë dhe shpresë.

Katërmbëdhjetë ditë pasi u kapën, djali i saj dhe ushtarët e tjerë u liruan.

Ndërsa familjet e tyre falenderonin Perëndinë, Saloti mësoi se dashuria e Perëndisë ishte përhapur në kampin ku ushtarët ishin mbajtur peng. Djali i saj dhe ushtarët e tjerë, nuk lejoheshin të adhuronin Perëndinë por, ditën e tretë, ata kishin vendosur të luteshin dhe agjëronin. Ata luteshin në heshtje, një nga një, të shtrirë, më duart e kapura. Kur njëri mbaronte lutjen, ai i shtrëngonte dorën tjetrit. Gjatë 14 ditëve, ata zunë miqësi me militantët që i kishin kapur, madje u derdhën lotë kur u ndanë. Të kapurit, u larguan, të paprekur dhe u kthyen në kampin e tyre.

Te libri Biografi Dashurie, Ellen White thotë, “Duhet të njohim hirin e Tij, nëpërmjet burrave të shenjtë të së kaluarës, por dëshmia më e fortë është përvoja jonë” (f. 347).

Kjo është dëshmia e Salotës. Kjo është një histori rreth hirit të Perëndisë.

-	Me siguri, Ai është i pranishëm, aty ku tregohet dashuria e Tij, - thotë ajo. – Ai do të japë mjetet e duhura për të ndarë dashurinë e Tij dhe mesazhin e shpëtimit, edhe në rrethanat më të vështira.

Faleminderit që planifikoni një ofertë bujare, për Sabatin e 13të, e cila do të ndihmojë në përhapjen e shpresës që Salota ka, në gjithë Fixhin dhe Divizionin e Paqësorit Jugor.

Shënime misionare:

-	Anija misionare Adventiste, Pitkairn, arriti në Suva, Fixhi, në 3 Gusht, 1891. Xhon dhe Hana Tai zbritën në Suva, për të shitur libra mjekësorë dhe anija vazhdoi rrugën. Albert dhe Hati Rid, dhe Xhejms Rusel Mekoi, u pritën mirë nga Evropianët, i shitën të gjitha librat, morën porosi për të tjerë dhe predikuan në salla publike.

-	Kur anija Pitkairn erdhi sërish, gjatë udhëtimit të saj të dytë, në verën e vitit 1893, Dr. Merit Kellog, tha: - Duhet të kemi njerëz, që të punojnë në ishujt Fixhi. Kam shumë shpresa për njerëzit etnikë. Tre vjet më vonë. Xhon dhe Suzi Fulton shkuan bashkë me Dr. Kellog, në Suva. Rrugët ishin shumë të këqija ose nuk ekzistonin fare, kështu ata blenë një varkë, Luboro, për të udhëtuar me më shumë siguri. Ishte varka e parë Adventiste misionare, e vendosur në Paqësorin Jugor. Anija Pitkairn ishte e bazuar në Kaliforni.