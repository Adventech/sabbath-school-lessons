---
title:  Histori misioni
date:  30/12/2022
---

#### Bari i pijeve freskuese

Plazhi Vailoaloa është një destinacion turistik, i njohur për hotelet dhe restorantet me çmim të arsyeshëm, dhe veçanërisht për baret dhe klubet e natës, në Nadi, Fixhi.

Kur COVID-19 u përhap, shumë kafene të vogla, restorante Fast Food dhe restorante të tjera, përgjatë plazhit, humbën shumë klientë. Një prej tyre ishte edhe Resort Bambu.

Duke parë një mundësi, tre kisha lokale Adventiste punuan bashkë me Resort Bambu, për të hapur Barin e Mirëqënies Bitu, një bar me lëngje të freskëta frutash, që ofronte gjithashtu edhe programe pa pagesë rreth shëndetit, si programe ushtrimesh fizike për të humbur peshë, plane ushqimore të personalizuara, etj. Bari, emri i të cilit – Bitu – do të thotë “bambu” në gjuhën lokale, u bë shumë i njohur, midis banorëve lokalë, që vinin të blinin lëngje të freskëta e të shëndetshme.

Anëtarët e kishës luteshin që bari të shërbente si një qendër influence, që banorët e Fixhit të kujdeseshin në mënyrë natyrale, për shëndetin e tyre, në një vend ku një numër i madh njerëzish vuan nga sëmundje të ndryshme, veçanërisht nga diabeti.  Bari, që mbështetet nga fushata 10.000 Gishta, e Divizionit të Paqësorit Jugor, dhe që mori një pjesë të Ofertave të Sabatit të 13të, në vitin 2019, punon gjithashtu për të ofruar alternativa të shëndetshme për alkoolin.

Por atëherë, Fixhi pati një valë të dytë të COVID-19 dhe autoritetet urdhëruan mbylljen e Resortit Bambu dhe barit të pijeve. Gjatë dy javëve, klientët merrnin në telefon, çdo ditë, për të pyetur kur do hapej sërish.

Çifti i martuar, që kishte Resortin fqinj Humbje në Plazh, e kishte parë se sa shumë njerëz shkonin çdo ditë në Resortin Bambu dhe kishin vënë re se kishte më shumë njerëz që shkonin në barin e lengjeve se sa në barin e alkoolit. Ata vunë re gjithashtu, se kishte rënë numri i problemeve, të shkaktuara nga alkooli, rreth e rrotull tyre.

Ata hynë në kontakt me anëtarët e kishës dhe ofruan përdorimin e barit të tyre si dhe ambiente të tjera, si një qendër mirëqënieje. Fillimisht, anëtarët e refuzuan këtë ofertë, sepse nuk donin t’i shisnin lëngjet e frutave në të njëjtin vend me pike alkoolike, por menaxherët shpjeguan se ata donin të ndalonin së shituri alkool.

Alkooli u hoq nga bari dhe pajisjet e barit u zëvendësuan nga makinat për lëngje të freskëta, fruta, zarzavate dhe erëza. Bari i Mirëqënies Bitu ishte i hapur sërish.

Anëtarëve të kishës u bëri shumë përshtypje mënyra se si Perëndia udhëheq. Bari i lëngjeve jo vetëm që ndikoi klientët e Resortit Bambu por transformoi edhe Resortin Humbja në Plazh në një qendër influence, e cila po përhap shpresë dhe shërim në komunitet.

Faleminderit për Ofertat e Sabatit të 13të, në vitin 2019, që ndihmuan në fushatën 10,000 Gishta, të Divizionit të Paqësorit Jugor, në Fixhi dhe vende të tjera. Faleminderit që planifikuat një ofertë bujare për Sabatin e 13të, e cila do të ndihmojë projekte të tjera, për përhapjen e ungjillit, në Divizionin e Paqësorit Jugor dhe më tej.