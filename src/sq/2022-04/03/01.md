---
title:  Të kuptosh natyrën njerëzore
date:  08/10/2022
---

### Lexoni për Studimin e kësaj Jave
Zanafilla 1:24–27; Zanafilla 2:7, 19; Mat. 10:28; Predik. 12:1–7; 1 Mbretërve 2:10; 1 Mbretërve 22:40.

> <p>Vargu përmendësh</p>
> “Dhe Zoti Perëndi formoi njeriun nga pluhuri i tokës dhe i fryu në vrimat e hundës një frymë jete; dhe njeriu u bë një shpirt i gjallë” (Zanafilla 2:7).

Tensioni midis fjalës së Perëndisë, "Ju do vdisni” (Zan. 2:16, 17) dhe premtimit mashtrues të

Satanit: «Me siguri nuk do të vdisni!» (Zan. 3:4) nuk ishte i kufizuar vetëm tek Kopshti i Edenit. Ai ka bërë jehonë gjatë gjithë historisë.

Shumë njerëz përpiqen të harmonizojnë fjalët e Satanit me fjalët e Zotit. Për ta, paralajmërimi, “Ti do të vdesësh” i referohet vetëm trupit fizik që prishet, ndërsa premtimi, “Ti me siguri nuk do të vdesësh!” është një aludim për një shpirt ose qenie të pavdekshme.

Por kjo qasje nuk funksionon. Për shembull, a mund të harmonizohen fjalët kontradiktore të Perëndisë dhe të Satanit? A ka një shpirt apo qenie jomateriale që me vetëdije i mbijeton vdekjes fizike? Ka shumë përpjekje filozofike, madje edhe shkencore për t'iu përgjigjur këtyre pyetjeve. Por, si të krishterë të bazuar në Bibël, ne duhet të pranojmë se vetëm Zoti i Plotfuqishëm, Ai që na krijoi, na njeh në mënyrë të përsosur (shih Psalmin 139). Kështu, vetëm në Fjalën e Tij për ne, tek Shkrimet, mund të gjejmë përgjigje për këto pyetje vendimtare.

Këtë javë do të shqyrtojmë se si Dhiata e Vjetër e përcakton natyrën njerëzore dhe gjendjen e qenieve njerëzore në vdekje.

_\*Studioni mësimin e kësaj jave për t'u përgatitur për Sabatin e 15 tetorit._