---
title:  Për më tepër studim
date:  14/10/2022
---

Lexoni Ellen G. White, “Mashtrimi i parë i Madh”, f. 531–550, në Konflikti i Madh.

Nëse keni qenë ndonjëherë në operacion dhe jeni vënë në anestezi të përgjithshme, mund të keni një ide të dobët se si duhet të jetë për të vdekurit. Por edhe atëherë, kur jeni nën anestezi, truri juaj ende funksionon. Imagjinoni si do të ishte për të vdekurit, kur i gjithë funksioni i trurit, gjithçka, është ndalur plotësisht. Përvoja e tyre në vdekje, pra, është të mbyllin sytë dhe, përsa i përket çdo të vdekuri që ka jetuar ndonjëherë, gjëja tjetër që ata do të dinë është ose ardhja e dytë e Jezusit ose kthimi i Tij pas mijëvjeçarit (shih Zbulesa 20 :7–15). Deri atëherë, të gjithë të vdekurit, të drejtët dhe të ligjtë, pushojnë, për atë që do t'u duket atyre një çast. Për ne që mbetemi gjallë, vdekja duket sikur zgjat për një kohë të gjatë. Për të gjallët duket një kohë e gjatë; por për të vdekurin duket se zgjat vetëm një çast.

“Nëse do të ishte e vërtetë që shpirtrat e të gjithë njerëzve kalojnë drejtpërdrejt në parajsë në orën e ndarjes, atëherë ne mund të lakmonim më mirë vdekjen sesa jetën. Shumë prej tyre janë udhëhequr nga ky besim për t'i dhënë fund ekzistencës së tyre. Kur pushtohemi nga telashet, hutimi dhe zhgënjimi, duket e lehtë të thyesh fillin e brishtë të jetës dhe të fluturosh drejt lumturisë së botës së përjetshme»—Ellen G. White, The Great Controversy, f. 539.

“Askund në Shkrimet e Shenjta nuk gjendet deklarata se të drejtët shkojnë në shpërblimin e tyre apo të ligjtë në dënimin e tyre me vdekjen. Patriarkët dhe profetët nuk kanë lënë asnjë siguri të tillë. Krishti dhe apostujt e Tij nuk kanë dhënë asnjë aluzion për këtë. Bibla mëson qartë se të vdekurit nuk shkojnë menjëherë në parajsë. Ata paraqiten si të fjetur deri në ringjallje»—f. 549, 550.

**Pyetje për diskutim**

`1. Si na ndihmon koncepti biblik i qenies njerëzore në tërësi – i cili mbetet i ndërgjegjshëm vetëm si një person i pandarë – për të kuptuar më mirë natyrën e vdekjes?`

`2. Bota është pushtuar nga teoria e pavdekësisë natyrore të shpirtit, me të gjitha degëzimet e saj të panumërta. Pse atëherë mesazhi ynë për gjendjen e të vdekurve është kaq i rëndësishëm? Përse, edhe te të krishterët, gjejmë kundërshtim kaq të fortë ndaj asaj që është me të vërtetë një mësim i mrekullueshëm?`

`3. Si duhet të na mbrojë kuptueshmëria e gjendjes së të vdekurve nga ajo që mund 'të na shfaqet' para syve? Kjo do të thotë, pse nuk mund t'i besojmë gjithmonë asaj që shohim, veçanërisht nëse ajo që shohim, ose mendojmë se shohim, është shpirti i një të afërmi të vdekur, siç kanë raportuar disa se e shohin?`