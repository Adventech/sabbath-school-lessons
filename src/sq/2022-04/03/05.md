---
title:  "Të vdekurit nuk dinë asgjë"
date:  12/10/2022
---

`Lexoni Jobin 3:11–13; Psalmi 115:17; Psalmi 146:4; dhe Predikuesi 9:5, 10. Çfarë mund të mësojmë nga këto fragmente për gjendjen e qenieve njerëzore në stadin e vdekjes?`

Disa komentues të Biblës argumentojnë se këto pasazhe (Jobi 3:11–13; Ps. 115:17; Ps. 146:4; Pred. 9:5, 10), të shkruara në gjuhë poetike, nuk mund të përdoren për të përcaktuar gjendjen e njeriut në stadin e vdekjes. Është e vërtetë që ndonjëherë poezia mund të jetë e paqartë dhe lehtësisht e keq kuptueshme, por nuk është kështu me këto vargje. Gjuha e tyre është e qartë dhe konceptet e tyre janë në harmoni të plotë me mësimet e përgjithshme të Dhiatës së Vjetër mbi këtë temë.

Së pari, në Jobin 3, patriarku dënon lindjen e tij, për shkak të të gjitha vuajtjeve. (Në momentet më të rënda, kush nuk ka dashur që ai ose ajo të mos kishte lindur kurrë)? Ai e kupton se nëse do të vdiste në lindjen e tij, do të qëndronte në gjumë dhe në prehje (Jobi 3:11, 13).

Psalmi 115 përcakton vendin ku mbahen të vdekurit si një vend heshtjeje, sepse "të vdekurit nuk lavdërojnë Zotin" (Ps. 115:17). Kjo vështirë se tingëllon sikur të vdekurit, të vdekurit besnikë (dhe mirënjohës), ndodhen në qiell duke adhuruar Zotin.

Sipas Psalmit 146, aktivitetet mendore të individit pushojnë me vdekjen: «Shpirti i tij ikën, ai kthehet në tokë; po atë ditë planet e tij humbasin” (Psa. 146:4). Ky është një përshkrim i përsosur biblik i asaj që ndodh në vdekje.

Dhe Predikuesi 9 shton se "të vdekurit nuk dinë asgjë" dhe në varr "nuk ka punë, as mjet, as njohuri, as mençuri" (Pred.9:5,10). Këto deklarata konfirmojnë mësimin biblik se të vdekurit janë të pavetëdijshëm.

Mësimi biblik i pavetëdijes në vdekje nuk duhet të krijojë asnjë panik tek të krishterët. Para së gjithash, nuk ka ferr të përjetshëm djegës apo purgator të përkohshëm që pret për ata që vdesin të pashpëtuar. Së dyti, ka një shpërblim të mahnitshëm që pret për ata që vdesin me besimin tek Krishti. Nuk është çudi që “për besimtarin vdekja nuk është veçse një çështje e vogël. . . . Për të krishterin vdekja nuk është veçse një gjumë, një moment heshtjeje dhe errësire. Jeta është e fshehur me Krishtin në Perëndinë dhe ‘kur të shfaqet Krishti, që është jeta jonë, atëherë edhe ju do të shfaqeni me Të në lavdi’. Gjoni 8:51, 52; Kol. 3:4»—Ellen G. White, The Desire of Ages, f. 787.

`Mendoni për të vdekurit besimtarë të Krishtit. Ata mbyllin sytë në vdekje dhe, qoftë në varr 1500 vjet apo 5 muaj, për ta është e njëjta gjë. Gjëja tjetër që ata dinë është kthimi i Krishtit. Atëherë, si mund të argumentohet se, në një kuptim, të vdekurit janë më mirë se ne të gjallët?`