---
title:  Histori misioni
date:  14/10/2022
---

#### Tre përbërës të fuqishëm

Klifton Glaskou

Tre përbërës kanë qënë tejet të rëndësishëm në kthimin e takimeve evangjelistike, në Zelandën e Re, në vende të fuqishme shpirtërore, që ende japin rezultat. Përbërësit janë lutja, përfshirje e Plotë e anëtarëve dhe Kanali i Shpresës.

Gjatë pesë muajve, anëtarët e kishës u takuan në orën 6 të mëngjesit, të luteshin për derdhjen e Shpirtit të Shenjtë, në takime.

Anëtarët ishin gjithashtu shumë të përfshirë me takimet, që zgjatën një muaj, në organizimin e tyre dhe ftuan miq dhe të afërm.

Por, përbërësi suprizë qe puna nëpërmjet televizionit, e bërë nëpërmjet Kanalit të Shpresës, i cili mori ofertat e Sabatit të 13të, në vitin 2016.

-	Anëtarët e kishës përfshinë familjarë dhe miq, por një faktor shumë i rëndësishëm ishte numri i madh i njerëzve, që erdhën nga Kanali i Shpresës, - tha Klifton Glaskou, i cili ndihmoi në organizimin e takimeve në 15 salla, në Aukland, qyteti më i madh i Zelandës së Re.

Rreth 200 njerës u pagëzuan si resultat i këtyre takimeve. Këtu janë historitë e katër prej tyre.

Trejsi

Trejsi, një mama e vetme e pesë fëmijëve, abuzonte me substanca, kur mamaja e saj, që kishte vizituar një kishë Adventiste, disa vite më parë, i sugjeroi të shihte Kanalin e Shpresës.

Ndërsa Trejsi shihte programet, që flisnin rreth Jezusit, Shpirti filloi t’i fliste zemrës së saj. Vetëm pak kohë më pas, ajo dhe mamaja e saj shkuan në kishë.

Trejsi, që është në të 30tat, filloi të studionte Biblën dhe ndaloi së përdoruri drogë, gjatë takimeve evangjelistike. Tani, e pagëzuar, ajo po studion për t’u bërë mësuese e shkollës së mesme.

-	Ajo është shumë pozitive, - thotë Klifton. – Mund të shohësh gëzimin e Perëndisë në të, kur ajo flet rreth Perëndisë. Duket sikur Ai është atje.

Oven dhe Tina

Oven, një pensionist dhe drejtues i komunitetit në Ishullin Uaihiki të Aukland, dhe bashkëshortja e tij, Tina, u bindën rreth mesazhit Adventist, pasi panë Kanalin e Shpresës dhe një stacion tjetër televiziv, të drejtuar nga Adventistë. Ata i regjistruan programet në DVD dhe i shpërndanë rreth e rrotull ishullit. Ata u lutën për një kishë dhe filluan të kërkonin rreth e rrotull ishullit, duke pyetur veten se si Perëndia do t’u jepte një ndërtesë.

Kur drejtuesit e kishës filluan të planifikonin takimet evangjelistike në Aukland, Oven ofroi të punonte si vullnetar për të gjetur një sallë të përshtatshme dhe të kujdesej për detaje të tjera. Rreth 30 njerëz shkuan në takime, pjesa më e madhe e të cilëve nuk ishin Adventistë. Oven dhe Tina u pagëzuan, dhe u bënë anëtarët e parë të kishës në Uaihiki, që mblidhet në ndërtesën e një kishe tjetër. Kisha, në ishull, është njëra nga dy kishat, që u hapën si rezultat i takimeve evangjelistike.

Hith dhe Simoni

Hith, një ekpert i artve marciale, që kishte trajnuar trupat speciale, filloi të shihte Kanalin e Shpresës me bashkëshorten e tij, Simonin. Ai kishte mësuar rreth Kanalit të Shpresës nga një koleg Adventist, në kompaninë e ndërtimit ku punonin.

Hith dhe Simoni u bindën nga programet e Kanalit të Shpresës dhe, në zemrën e tyre, filloi të rritej një dëshirë për të pasur një lidhje me Jezusin. Ata filluan të shkonin në shërbesat e Sabatit. Shkuan gjithashtu edhe në takimet evangjelistike, ku edhe u pagëzuan.

Audri dhe Don

Një çift i moshuar, Don dhe Audri, e gjetën Kanalin e Shpresës rastësisht. Ata u çuditën se sa shumë i ndiqte mësimet Biblike Kisha Adventiste. Në kishën e tyre, kishte mësime që devijonin nga parimet Biblike. Ata vendosën të provonin Kishën Adventiste.

Don dhe Audri filluan të shkonin në kishën Adventsite lokale. Gjatë takimeve evangjelistike, ata vendosën të bëheshin anëtarë. Me inkurajimin e prindërve, edhe vajzat e tyre, që banonin në Zelandën e Re dhe në Francë, filluan gjithashtu të frekuentonin kisha Adventiste.

Don, i cili është 80 vjeç, i inkurajon njerëzit të shohin Kanalin e Shpresës, duke shpërndarë pamfletë në spitale dhe vende të tjera.

-	Kanali i Shpresës është pjesë e rëndësishme e dëshmimit, - thotë Klifton. – Është një platformë e mrekullueshme për të ndarë mesazhin e mrekullueshëm të Jezusit, në një botë që ka nevojë për shpresë.

Faleminderit për Ofertat tuaja të Sabatit të 13të, në vitin 2016, të cilat ndihmuan që Kanali i Shpresës të arrinte çdo shtëpi, në Zelandën e Re. Ofertat e Sabatit të 13të të këtij tremujori do të ndihmojnë për të çuar Kanalin e Shpresës dhe Radion e Shpresës FM, në Papua Guineja e Re.