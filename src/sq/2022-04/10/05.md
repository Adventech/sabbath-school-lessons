---
title:  Një parajsë me shpirtra pa trup
date:  30/11/2022
---

Megjithëse protestantët nuk e pranojnë purgatorin, shumë prej tyre megjithatë besojnë se shpirtrat e të vdekurve të drejtë tashmë po shijojnë parajsën në vetë praninë e Perëndisë. Disa argumentojnë se ato "shpirtra" janë thjesht shpirtra pa trup; të tjerë besojnë se janë shpirtra pa trup, por të mbuluar nga një trup shpirtëror lavdie.

Cilado qoftë gjendja e supozuar metafizike e të vdekurve të gjallë, këto teori minojnë doktrinën biblike të ringjalljes dhe gjykimit përfundimtar të të vdekurve. Pse ka një ringjallje dhe një gjykim (Zbul. 20:12–14), nëse shpirtrat e të drejtëve tashmë po shijojnë Parajsën?

`Lexoni Veprat e Apostujve 2:29, 34, 35 dhe 1 Korintasve 15:16–18. Si hedhin dritë këto pasazhe mbi gjendjen e të vdekurve dhe të atyre që presin ringjalljen?`

Bibla na mëson se të gjitha qeniet njerëzore, që janë tashmë në qiell ose u përlëvduan të gjallë, si në rastin e Enokut (Zan. 5:24) dhe Elias (2 Mbretërve 2:9–11), ose u ringjallën nga të vdekurit, si Moisiu (Juda 9) dhe ata që u ngritën me Krishtin (Mat. 27:51–53).

Siç e kemi parë tashmë, aludimi për shpirtrat “nën altar”, që i thërrasin Perëndisë për hakmarrje (Zbul. 6:9–11) është thjesht një metaforë për drejtësinë dhe nuk provon teorinë e pavdekësisë natyrore të shpirtit. Përndryshe, këta njerëz vështirë se tingëllojnë sikur po shijojnë shpërblimin e tyre të përjetshëm. Në realitet, varri është një vend prehjeje për të vdekurit, të cilët në mënyrë të pandërgjegjshme presin ringjalljen përfundimtare, kur ekzistenca e tyre e ndërgjegjshme të rikthehet. Të vdekurit, madje edhe të vdekurit e drejtë, nuk janë shpirtra pa trup që lëvizin rreth qiellit, duke pritur me durim që të ribashkohen me trupat e tyre në ringjalljen përfundimtare.

Gjithashtu, për çfarë mund të fliste Pali te 1 Korintasve 15:18, kur thotë se, nëse nuk do të kishte ringjallje të të vdekurve, atëherë "ata, që kanë fjetur në Krishtin kanë humbur". Si mund të kishin humbur ata nëse tashmë janë në lumturinë e parajsës dhe kanë qenë atje për sado gjatë që kur kanë vdekur? Një doktrinë qendrore dhe kyçe e Dhiatës së Re, ringjallja e të vdekurve kur Krishti të kthehet, bëhet e pavlefshme nga mësimi i rremë që të vdekurit e drejtë fluturojnë drejt shpërblimit të tyre të përjetshëm menjëherë pasi të vdesin. Sidoqoftë, ne e dëgjojmë atë gjatë gjithë kohës, veçanërisht në funerale.

`Cilat janë mënyrat me të cilat mund t'i ndihmoni njerëzit të kuptojnë se ideja se të vdekurit janë në gjumë në tokë është me të vërtetë "lajm i mirë", në kuptimin që ata vërtet janë të qetë dhe nuk njohin dhimbje dhe vuajtje?`