---
title:  Shpresa e Dhiatës së Vjetër
date:  15/10/2022
---

### Lexoni për studimin e kësaj jave
Jobi 19:25–27; 1 Tim. 6:16; Psalmi 49; Psalmi 71; Isa. 26:14, 19; Danieli 12.

> <p>Vargu përmendësh</p>
> “Me anë të besimit Abrahami, pasi u vu në provë, ofroi Isakun dhe ai që kishte pritur premtimet ofroi birin e tij të vetëm..., sepse Abrahami mendonte se Perëndia ishte i fuqishëm sa ta ringjallte edhe prej së vdekurish; prej të cilëve edhe e mori atë përsëri si një lloj figure” (Hebrenjve 11:17, 19).

Shpresa e Dhiatës së Vjetër është e bazuar, jo në idetë greke për pavdekësinë natyrore të shpirtit, por mbi mësimin biblik të ringjalljes përfundimtare të të vdekurve.

Por, si mund të sillet sërish në jetë një trup njerëzor që nuk ekziston më, i djegur në hi apo i shkatërruar me mjete të tjera? Si mundet dikush që ka vdekur, ndoshta për shekuj apo edhe mijëvjeçarë, të rimarrë identitetin e tij/saj?

Këto pyetje na bëjnë të reflektojmë mbi misterin e jetës. Jemi gjallë dhe shijojmë jetën që Zoti na jep me dashamirësi çdo ditë. Edhe pa filluar të kuptojmë origjinën e mbinatyrshme të jetës, ne e dimë se në fillim Perëndia solli jetën në ekzistencë nga jo-jeta nëpërmjet fuqisë së Fjalës së Tij (Zanafilla 1; Psa. 33:6, 9). Pra, nëse Zoti ishte në gjendje të krijonte jetën në tokë herën e parë nga asgjëja (latinisht ex nihilo), pse duhet të dyshojmë në aftësinë e Tij për të rikrijuar jetën njerëzore dhe për të rivendosur identitetin e saj origjinal?

Këtë javë do të reflektojmë sesi u shpalos koncepti i ringjalljes përfundimtare në kohët e Dhiatës së Vjetër, me fokus të veçantë në thëniet e Jobit, disa psalmistëve dhe profetëve Isaia dhe Daniel.

_\*Studioni mësimin e kësaj jave për t'u përgatitur për Sabatin e 22 tetorit._