---
title:  Dy raste të Dhiatës së Vjetër
date:  24/10/2022
---

`Lexoni 1 Mbretërve 17:8–24 dhe 2 Mbretërve 4:18–37. Çfarë ngjashmërish dhe ndryshimesh shihni në këto dy ringjallje?`

Tek Hebrenjve 11, ne lexojmë se me anë të besimit "gratë i morën të vdekurit e tyre me anë të ringjalljes" (Hebr. 11:35). Kështu ndodhi në dy ringjalljet e përshkruara në tekstet e sotme.

E para (shih 1 Mbretërve 17:8–24) ndodhi gjatë apostazisë së madhe në Izrael, e cila ndodhi nën ndikimin e mbretit Ashab dhe gruas së tij pagane Jezebelës. Ndërsa një thatësirë e madhe po shkatërronte vendin, Perëndia e urdhëroi Elian të shkonte në Zarefath, një qytet jashtë Izraelit. Atje ai takoi një vejushë të varfër fenikase, e cila ishte gati të gatuante një vakt të fundit të vogël për vete dhe djalin e saj dhe më pas do të vdiste. Por jeta e tyre u kursye nga mrekullia e miellit dhe vajit, të cilat nuk mbaruan derisa thatësira mbaroi. Pak më vonë djali i saj u sëmur dhe vdiq. E dëshpëruar, nëna iu lut Elias, i cili i thirri Zotit. "Zoti e dëgjoi zërin e Elias, dhe djali iu kthye dhe ai u ringjall" (1 Mbretërve 17:22).

Ringjallja e dytë (shih 2 Mbretërve 4:18–37) u bë në Shunem, një fshat i vogël në jug të malit Gilboa. Eliseu kishte ndihmuar një vejushë të varfër që të paguante borxhet e saj nëpërmjet mrekullisë së mbushjes së shumë enëve me vaj (2 Mbretërve 4:1–7). Më vonë, në Shunem, takoi një grua të njohur të martuar, e cila nuk kishte fëmijë. Profeti i tha asaj se do të kishte një djalë dhe ndodhi siç ishte parashikuar. Fëmija u rrit dhe ishte i shëndetshëm, por një ditë u sëmur dhe vdiq. Gruaja Shunamite shkoi në malin Karmel dhe i kërkoi Eliseut të vinte me të për të parë djalin e saj. Eliseu iu lut me këmbëngulje Perëndisë dhe më në fund fëmija u kthye në jetë.

Këto gra kishin prejardhje të ndryshme, por të njëjtin besim shpëtues. E veja fenikase priti profetin Elia në një kohë jashtëzakonisht të vështirë, kur nuk kishte vend të sigurtë për të në Izrael. Gruaja shunamite dhe burri i saj ndërtuan një dhomë të veçantë ku mund të qëndronte profeti Elise, ndërsa kalonte nëpër rajonin e tyre. Kur të dy fëmijët vdiqën, nënat e tyre besnike iu drejtuan atyre, profetëve të Perëndisë dhe patën gëzimi kur panë që fëmijët e tyre u kthyen përsëri në jetë.

`Këto janë histori të shkëlqyera, por për secilën nga këto dy rrëfime, sa tregime të pa treguara të tjera kanë ndodhur, dhe po kaq të mira të mrekullueshme u kanë ndodhur njerëzve të tjerë? Çfarë duhet të na mësojë ky fakt i trishtuar se sa thelbësore për besimin tonë është ringjallja e premtuar në fund të kohës?`