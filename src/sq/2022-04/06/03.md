---
title:  Një parathënie për Kryqin
date:  31/10/2022
---

Cilat ishin reagimet e dishepujve ndaj parashikimeve të Jezusit për vuajtjet dhe vdekjen e Tij dhe çfarë duhet të na mësojnë reagimet e tyre për rreziqet e keqkuptimit të Shkrimit?

`Mat. 16:21–23 _______________________________________`

`Mat. 17:22, 23; Marku 9:30–32; Luka 9:44, 45 _______`

`Luka 18:31–34 ______________________________________`

Jezusi lindi për të vdekur dhe Ai jetoi për të vdekur. Çdo hap që Ai ndërmori e afroi më pranë sakrificës së Tij të madhe shlyese në kryqin e Kalvarit. I vetëdijshëm plotësisht për misionin e Tij, Ai nuk lejoi askënd apo asgjë që ta largonte atë prej tij. Në realitet, “E gjithë jeta e tij ishte një parathënie e vdekjes së Tij në kryq” – Ellen G. White, Fundamentals of Christian Education, f. 382.

Në vitin e fundit të shërbesës së Tij tokësore, Jezusi u foli gjithnjë e më qartë dishepujve të Tij për vdekjen e Tij të ardhshme. Por ata dukeshin të paaftë dhe të pavullnetshëm për të pranuar realitetin e deklaratave të Tij. Të mbushur me idera të rreme për rolin e Mesisë, gjëja e fundit që ata prisnin ishte që Ai, Jezusi, veçanërisht si Mesia, të vdiste. Me pak fjalë, teologjia e tyre e rreme i çoi në dhimbje dhe vuajtje të panevojshme.

Tashmë Nikodemit, Jezusi i kishte deklaruar: “Dhe ashtu si Moisiu e ngriti lart gjarprin në shkretëtirë, po ashtu duhet të ngrihet lart Biri i njeriut, që kushdo që beson në të të mos humbasë, por të ketë jetë të përjetshme” (Gjoni 3: 14, 15). Ndërsa ishte në Cezarenë e Filipisë, “Që nga ai çast Jezusi filloi t’u sqarojë dishepujve të vet se i duhej të shkonte në Jeruzalem, të vuante shumë për shkak të pleqve, të krerëve të priftërinjve dhe të skribëve, se do të vritej dhe do të ringjallej të tretën ditë” (Mat. 16:21). Duke kaluar privatisht nëpër Galile (Marku 9:30–32) dhe gjatë udhëtimit të Tij të fundit për në Jerusalem (Luka 18:31–34), Jezusi u foli përsëri dishepujve të Tij rreth vdekjes dhe ringjalljes së Tij. Për shkak se nuk ishte ajo që ata donin të dëgjonin, ata nuk dëgjuan. Sa e lehtë është për ne të bëjmë të njëjtën gjë.

`Njerëzit, veçanërisht njerëzit e zgjedhur të Perëndisë, kishin koncepte të rreme në lidhje me ardhjen e parë të Mesisë. Cilat janë disa nga konceptet e rreme që ekzistojnë sot në lidhje me ardhjen e dytë të Jezusit?`