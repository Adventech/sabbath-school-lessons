---
title:  Ai vdiq për ne
date:  29/10/2022
---

### Lexoni për studimin e kësaj jave
Zbul. 13:8; Mat. 17:22, 23; Marku 9:30–32; Gjoni 19:1–30; Rom.6:23; 1 Kor. 1:18–24.

> <p>Vargu përmendësh</p>
> "Dhe ashtu si Moisiu e ngriti lart gjarprin në shkretëtirë, kështu duhet të ngrihet lart Biri i njeriut, që kushdo që beson në të të mos humbasë, por të ketë jetë të përjetshme" (Gjoni 3:14, 15).

Është thënë se nuk mund t'i shmangemi vdekjes dhe taksave.

Kjo nuk është plotësisht e vërtetë. Njerëzit mund të shmangin taksat, por jo vdekjen. Ata mund të jenë në gjendje ta shtyjnë vdekjen për disa vite, por herët a vonë, vdekja vjen gjithmonë. Dhe, për shkak se ne e dimë se të vdekurit, si të drejtët ashtu edhe të ligjtë, përfundojnë në fillim në të njëjtin vend, shpresa jonë për ringjalljen do të thotë gjithçka për ne. Siç kishte thënë Pali, pa këtë shpresë, "edhe ata që kanë fjetur në Krishtin kanë humbur" (1 Kor. 15:18), gjë që është një gjë mjaft e çuditshme të thuhet nëse ata që "kanë fjetur në Krishtin” po gumëzhijnë rreth qiellit në praninë e Perëndisë.

Kështu, ringjallja e Krishtit është thelbësore për besimin tonë, sepse në ringjalljen e Tij ne kemi sigurinë tonë. Por, përpara se Krishti të ringjallej nga të vdekurit, Ai, natyrisht, duhej të vdiste. Kjo është arsyeja pse, në mes të agonisë së Gjetsemanisë, në pritje të vdekjes së Tij, Ai u lut: "Tani shpirti im është i shqetësuar dhe çfarë të them? "O Atë, më shpëto nga kjo orë"? Por për këtë kam ardhur në këtë orë” (Gjoni 12:27). Dhe ky qëllim ishte të vdiste.

Këtë javë do të përqendrohemi te vdekja e Krishtit dhe çfarë do të thotë ajo për premtimin e jetës së përjetshme.

_\*Studioni mësimin e kësaj jave për t'u përgatitur për Sabatin e 5 Nëntorit._