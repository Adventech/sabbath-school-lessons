---
title:  Histori misioni
date:  04/11/2022
---

#### Nga koma te Krishti

Piter

Kur Piteri ishte 7 vjeç, ai u përplas nga një makinë, ndërsa kalonte në vijat e bardha, para shkollës së tij. Ai kishte dalë nga shkolla dhe po kthehej në shtëpi, në Brisbanë. Forca e goditjes, e hodhi djalin rreth 50 metra tutje dhe ai goditi kurrizin. Ai ishte në gjendje kome, për gjashtë muaj.

Gjatë kohës që Piteri ishte në gjendje kome, gjyshja ishte e shqetësuar për shpëtimin e tij dhe organizoi gjithçka për pagëzimin e tij. Duke ndjekur traditat e besimit të saj, një prift e spërkati djalin e pandërgjegjshëm me ujë.

Kur Piteri u zgjua, ishte e qartë se kishte dëmtime të trurit, nga aksidenti. Atij iu desh të mësonte sërish aftësitë bazike, si të ngrënën dhe përdorimin e banjës. Ai kishte vështirësi të lexonte dhe të kuptonte se çfarë thoshin njerëzit.

Pavarësisht vështirësive, gjatë tetë viteve të ardhshme, ai këmbënguli në mësim. Gjatë kësaj kohe, gjyshja e çonte ndonjëherë në kishë.

Piterit i pëlqente të shkonte në kishë. Ai ndiente se kishte një boshllëk, që vinte nga Perëndia, brenda tij, dhe dëshironte ta mbushte. Ai filloi një udhëtim shpirtëror, për këtë qëllim.

Kur ishte 16 vjeç, pyeti mamanë nëse mund të shkonte në kishë rregullisht, dhe jo rrallë herë, me gjyshen. Mamaja pranoi dhe ai filloi të shkonte në kishë pesë herë, gjatë fundjavës: të shtunë në darkë, tre herë të diel, në mëgjes, dhe një herë të diel, në darkë.

Gjatë dhjetë viteve të ardhshme, Piteri shkoi në shumë shërbesa adhurimi dhe vizitoi shumë kisha të ndryshme. Ai u martua dhe pati dy vajza. Ai punonte me dollape kuzhinash kur mësoi rreth Kishës Adventiste, nga një klient Adventist.

Koha kaloi dhe Piteri shkoi të jetonte në një shtëpi, që ndodhej në të njëjtën rrugë me kishën Adventiste, në një periferi të Brisbanës. Ai e shihte kishën, çdo ditë, kur shkonte dhe vinte nga stacioni i trenit, dhe pyeste veten se si ishte adhurimi aty. Një Sabat, në mëngjes, kur pa njerëzit dhe makinat, ai vendosi të hynte ta shihte vetë.

Anëtarët e kishës e mbuluan Piterin me miqësi. Ata e ftuan të bëhej pjesë e një klase të Shkollës së Sabatit. Ai bëri miq të rinj. Mbas kishës, dikush ofroi ta çonte me makinë, në shtëpi.

Piteri shkoi Sabatin e ardhshëm, dhe tjetrin, dhe tjetrin.

-	Njerëzit e kësaj kishe janë shumë miqësore dhe bujarë, - thotë ai. – Kjo është një nga gjërat që më bëri të kthehesha në këtë kishë.

Piteri studoi Biblën, me pastorin e kishës. Ndërsa lexonte, Piteri kuptoi se uria e tij shpirtërore për drejtësi po zvogëlohej. Për herë të parë, Jezusi përmbushi të gjitha nevojat e tij. Ai vendosi t’i jepte zemrën Jezusit, nëpërmjet mënyrës që mësohet në Bibël, duke u futur nën ujë. Gjatë pagëzimit të parë, ai kishte qënë në koma dhe nuk e kishte idenë çfarë po ndodhte. Tani, ai vetë donte të merrte vendimin të pagëzohej.

Një të Shtunë, në 2021, anëtarët e Kishës Adventiste të Ditës së Shtatë të Kabulturës, duartrokitën kur miku i tyre, Piteri, doli nga uji i pagëzimit. Udhëtimi i tij shpirtëror kishte arritur në një fund të bukur dhe, njëkohësisht, një fillim të mrekullueshëm.

Jezusi thotë se ata që kanë etje dhe uri, për drejtësi, do ta gjejnë – dhe do jenë të lumtur. “Lum ata që janë të uritur dhe të etur për drejtësi, sepse ata do të ngopen” (Mateu 5:6).

Faleminderit që planifikoni një ofertë bujare për Sabatin e 13të , e cila do ndihmojë në përhapjen e gëzimit, që gjeti edhe Piteri, në Australi dhe në Divizionin e Paqësorit Jugor.

Fakte të shpejta:

-	Australia është ishulli më i madh në botë dhe kontinenti më i vogël. Pjesa më e madhe, brenda vendit, është shkretëtirë dhe njihet si “outback”. Emri Australi vjen nga fjala Latine “australis” që do të thotë “jugore”.

-	Banorët e parë të Australisë arritën aty para mijëra vitesh. Ka mundësi që ata të kenë udhëtuar nga Azia, nëpërmjet urave tokësore, që ishin të zbuluara, kur niveli i detit ishte më i ulët.

-	Në vitin 1851, në Australi u zbulua ar, dhe mijëra emigrantë shkuan aty. Në vitin 1859, kishte gjashtë koloni të ndara dhe, në vitin 1901, këto koloni u bashkuan për të formuar Federacionin e Australisë.

-	Një nga vendet më të njohura të Australisë është Uluru ose Shkëmbi Ajers – një shkëmb natyral dhe i shenjtë për njerëzit e parë të Australisë – i cili ngrihet më tepër se 335 metra, në mes të një shkretëtire, të quajtur Qendra e Kuqe, dhe është një nga shkëmbinjtë më të mëdhenj, në botë.