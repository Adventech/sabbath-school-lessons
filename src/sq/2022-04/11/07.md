---
title:  Për më tepër studim
date:  09/12/2022
---

Lexoni Ellen G. White, “Dealing With False Science, Cults, Isms, and Secret Societies”, f. 602–609, në Evangelism; dhe “Spiritism”, f. 86–93, në Confrontation.

Ekziston një fondacion që pretendon se po krijon teknologji që do të na lejojë të kontaktojmë të ndjerin "nëpërmjet teksteve, telefonatave dhe video-konferencave". Duke i quajtur të vdekurit PMP (persona post material), uebfaqja e saj pretendon se kur njerëzit vdesin ata thjesht kalojnë "në një fazë tjetër të përhershme", por "ruajnë vetëdijen, identitetin dhe aspektet thelbësore të formës së tyre të mëparshme fizike". Por, më e rëndësishmja, njerëzit në fondacion pretendojnë se po zhvillojnë, në tre faza, teknologji që do të lejojë komunikimin midis personave material dhe atyre post material.

Faza e parë do të "lejojë dërgimin e mesazheve me familjen post-materiale, miqtë dhe ekspertët në çdo fushë të ekspertizës". Faza e dytë supozohet të "mundësojë bisedën me të dashurit tuaj që jetojnë në një pjesë tjetër të përjetësisë". Dhe faza e tretë, thotë ai, do të hapë rrugën për të "dëgjuar dhe parë ata që po përjetojnë fushën e të gjitha mundësive nga një pikë tjetër vëzhgimi".

Veçanërisht e frikshme është se si ata testojnë nëse të vdekurit që komunikojnë janë me të vërtetë ata që pretendojnë se janë. "Për shembull," thotë faqja, "një prind që ka humbur fëmijën mund t'i bëjë pyetjen e mëposhtme të një djali ose një vajze që ka ndëruar jetë: "A kishit një qen të quajtur Snoopy kur ishit fëmijë? A ju dhamë një thikë xhepi për ditëlindjen tuaj të dhjetë?” Sa interesante në dritën e këtij paralajmërimi: “Qeniet shpirtërore ndonjëherë u shfaqen njerëzve në formën e miqve të tyre të vdekur dhe tregojnë incidente të lidhura me jetën e tyre dhe kryejnë veprime që ata kanë kryer gjatë kohës që kanë jetuar.”—Ellen G. White, Patriarchs and Prophets, p. 684.

**Pyetje për diskutim**

`1. Duke përdorur justifikimin e të qenit të pranueshëm kulturalisht, shumë të krishterë konsumojnë çdo gjë që media promovon. Cilat parime biblike duhet të drejtojnë marrëdhënien tonë me median, veçanërisht kur ato promovojnë hapur pikëpamje që ne e dimë se janë të gabuara dhe mashtruese (shih Psa. 101:1–8, Prov. 4:23, Filip. 4:8)?`

`2. Si mund t'i ndihmojmë të tjerët që të kapërcejnë mashtrimet e Satanit në ditët e fundit pa u ekspozuar ndaj ndikimit mashtrues të po atyre mashtrimeve?`

`3. Shumë të krishterë e kanë parë historinë e thirrjes së "Samuelit" nga varri si provë biblike se të vdekurit jetojnë akoma. Çfarë na mëson ky tregim se përse nuk mund të mbështetemi vetëm në një tekst ose histori të vetme për të ndërtuar një doktrinë, por, në vend të kësaj, duhet të shohim gjithçka që thotë Bibla për një temë?`