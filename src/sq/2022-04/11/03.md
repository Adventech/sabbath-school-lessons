---
title:  Përvoja pranë vdekjes
date:  05/12/2022
---

Disa nga argumentet moderne më të njohura për të "provuar" teorinë e pavdekësisë natyrore të shpirtit janë "përvojat pranë vdekjes". Në librin e tij, Life After Life: The Investigation of a Fenomenon - Survival of Bodily Death (Atlanta, GA: Mockingbird, 1975), Raymond A. Moody, Jr., paraqiti rezultatet e studimit të tij pesëvjeçar me më shumë se njëqind njerëz që përjetuan "vdekje klinike" dhe u “ringjallën”. Këta individë pretenduan se kishin parë një qenie të dashur dhe të ngrohtë të dritës përpara se të ktheheshin në jetë. Kjo është konsideruar si "dëshmi emocionuese e mbijetesës së shpirtit njerëzor përtej vdekjes" (kopertina e pasme). Me kalimin e viteve janë botuar edhe shumë libra të tjerë të ngjashëm, duke promovuar të njëjtën ide. (Shih mësimin 2.)

`Lexoni tregimet e ringjalljes së 1 Mbretërve 17:22–24, 2 Mbretërve 4:34–37, Markut 5:41–43, Lukës 7:14–17 dhe Gjonit 11:40–44. Sa prej tyre flasin për ndonjë lloj ekzistence të vetëdijshme ndërsa të ringjallurit ishin të vdekur dhe pse është e rëndësishme kjo përgjigje?`

Të gjitha përvojat pranë vdekjes të raportuara në literaturën moderne janë të njerëzve të konsideruar klinikisht të vdekur, por jo të vdekur në të vërtetë, në ndryshim nga Llazari, i cili ishte i vdekur për katër ditë dhe kufoma e të cilit po kalbej (Gjoni 11:39). As Llazari dhe as ndonjë nga ata që u ringjallën nga të vdekurit në kohët biblike nuk përmendën kurrë ndonjë përvojë të përtejme, qoftë në Parajsë, në purgator apo në ferr. Ky është, në të vërtetë, një argument nga heshtja, por është në përputhje të plotë me mësimet biblike mbi gjendjen e pavetëdijshme të të vdekurve!

Por, ç'të themi për përvojat "pranë vdekjes" që tregohen kaq rëndom sot? Nëse pranojmë mësimin biblik të pavetëdijes së të vdekurve (Jobi 3:11–13, Psa. 115:17, Psa. 146:4, Prdeikuesi 9:10), atëherë na mbeten dy mundësi kryesore: ose është një halucinacion natyral psikokimik në kushte ekstreme, ose mund të jetë një përvojë mashtruese satanike e mbinatyrshme (2 Kor. 11:14). Mashtrimi satanik mund të jetë vërtet shpjegimi, veçanërisht sepse në disa raste këta njerëz pretendojnë se kanë folur me të afërmit e tyre të vdekur! Por mund të jetë një kombinim i të dy faktorëve.

Me këtë mashtrim të përhapur dhe kaq bindës për shumë veta, është thelbësore që t'i përmbahemi fort mësimit të Fjalës së Perëndisë, pavarësisht çfarëdo përvojash që mund të kemi ne ose të tjerët që bien ndesh me atë që mëson Bibla.

`Sa magjepse që përvojat e pranë vdekjes shpesh vijnë me “çertifikimin e shkencës". Çfarë na mëson kjo rreth asaj se sa të kujdesshëm duhet të jemi edhe ndaj gjërave që supozohet se shkenca "i vërteton"?`