---
title:  Për më tepër studim
date:  07/10/2022
---

Lexoni Ellen G. White, “The Temptation and Fall”, p. 52–62 dhe “The Plan of Redemption”, f. 63-70, në Patriarchs and Prophets; “Njohuria e së mirës dhe së keqes”, f. 23–27, në Edukim.

Vitet e fundit janë bërë studime mbi atë që quhet “eksperienca pranë vdekjes”. Ajo që ndodh është se njerëzit "vdesin", në atë moment kur zemrat e tyre ndalojnë së rrahuri dhe nuk marrin frymë. Megjithatë, ata pastaj kthehen në jetë, por me histori fantastike të lundrimit në një fushë tjetër të ekzistencës dhe takimit me një qenie drite. Disa madje flasin për takime me të afërm të vdekur prej kohësh. Shumë njerëz, madje edhe të krishterë, të cilët nuk e kuptojnë të vërtetën rreth vdekjes, besojnë se këto histori janë më shumë provë e pavdekësisë së shpirtit. Megjithatë (dhe ky duhet të jetë paralajmërimi më i qartë se diçka nuk shkon), shumica e atyre që kanë këto përvoja pohojnë se qeniet shpirtërore që ata kishin takuar gjatë eksperiencave të pranë vdekjes u dhanë atyre fjalë ngushëlluese, deklarata të këndshme për dashurinë, paqen dhe mirësinë. Por ata nuk kishin dëgjuar asgjë për shpëtimin tek Krishti, asgjë për mëkatin dhe asgjë për gjykimin. Ndërsa shijojnë jetën e përtejme të krishterë, a nuk duhet të kenë marrë së bashku me të të paktën një pjesë të vogël të mësimeve më themelore të krishtera? Megjithatë, ajo që u mësohet tingëllon kryesisht si dogma e epokës së re, e cila mund të shpjegojë pse, në shumë raste, ata tregohen më pak të prirur drejt krishterimit sesa përpara se të "vdisnin". Gjithashtu, përse asnjë nga të krishterët, të bindur se eksperienca e pranë vdekjes së tyre ishte një pamje paraprake e parajsës së krishterë, nuk mori ndonjëherë ndonjë teologji të krishterë ndërsa ishin atje, por vetëm një dozë të madhe sentimentalizmi të Epokës së Re? Përgjigjja është se ata po mashtroheshin nga i njëjti person, që mashtroi Evën në Eden dhe me të njëjtën gënjeshtër gjithashtu. (Shih mësimin 11.)

**Pyetje për diskutim**

`1. Si na tregon përvoja e Adamit dhe Evës se falja e Perëndisë nuk i kthen domosdoshmërisht të gjitha pasojat e mëkatit? Pse është kjo një e vërtetë kaq e rëndësishme për t'u mbajtur mend gjithmonë?`

`2. Pema e njohjes të së mirës dhe të së keqes ishte “çelësi magjepsës” i armikut për Adamin dhe Evën. Cilat janë disa "labirinte magjepsëse" në të cilat mund të tundohemi të hyjmë?`

`3. Satani po përpiqet ta shtyjë popullin e Perëndisë të besojë se «kërkesat e Krishtit janë më pak të rrepta sesa besonin dikur dhe se, duke u përshtatur me botën ata do të ushtronin një ndikim më të madh tek njerëzit e botës».—Ellen G. White, Testimonies to Ministers and Gospel Workers, p. 474. Çfarë duhet të bëjmë që të mos biem në këtë grackë delikate?`