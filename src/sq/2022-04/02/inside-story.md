---
title:  Histori misioni
date:  07/10/2022
---

#### Ylli i papritur i televizionit

Greme dhe Niki

Papritur, Greme u bë si yll televizioni, në Stacionin e Shpresës, në Zelandën e Re.

Kur ai shkoi në takimin e Alkoolikëve Anonimë, dikush, që nuk e kishte parë ndonjëherë, e njohu menjëherë.

-	Të pashë në televizion mbrëmë, - tha gruaja

Të 26 pjesëtarët e grupit e panë Gremen, me kuriozitet.

Ai ishte ftuar të tregonte historinë e jetës së tij, por ai nuk dinte nga të fillonte. Fjalët e gruas, i dhanë një ide. Ai i tregoi grupit se pse kishte dalë në televizion. Arsyeja, tha ai, ishte se ai ishte një alkoolik në proçesin e shërimit, i shpëtuar nga hiri i Krishtit. Në atë moment, të 26 njerëzit, në dhomë, mësuan rreth Kanalit të Shpresës, i cili transmetohet në çdo shtëpi, në Zelandën e Re.

Kur Greme tregon historinë e tij, ai shpjegon se si historia e mbingarkesës, në punë, e çoi drejt vesit 10 vjeçar të alkoolizmit, i cili shkatërroi edhe martesën e tij. Por, atëherë, ai gjeti hirin shpëtues të Krishtit dhe, me ndihmën hyjnore, ndaloi së piri. Ai u martua sërish dhe i tregoi bashkëshortes së tij, Niki, rreth kishës Adventiste. Tani, Niki shërben si drejtuese e një bashkësie Adventiste.

Greme ka dobësi për njerëzit, që vuajnë nga vesi i alkoolit, tek Alkoolikët Anonimë.

-	Edhe pse ka vite që nuk kam dëshirë të pij, kam dëshirë t’u tregoj njerëzve mesazhin e shpresës dhe shërimit, - thotë ai.

Greme bashkon pasionin për Alkoolikët Anonimë me dashurinë e tij për Perëndinë.

-	Përpiqem të çoj, te grupi i alkoolikëve, atë që mësoj në jetën Kristiane dhe të çoj atë, që mësoj nga alkoolikët, në jetën Kristiane, - tha ai. – Jam shumë i bekuar sepse kemi një grup kishe në shtëpi, që është shumë i rëndësishëm për Nikin dhe mua, ku flas rreth gjërave që mësoj.

Kur ai tregon historinë e tij, gjatë takimeve të grupit të Alkoolikëve Anonimë, pjesëmarrësit e kuptojnë shpejt se ai është Kristian. Kjo çudit shumë prej tyre, veçanërisht ata që janë ateistë dhe ata që pëlqejnë të përdorin fjalë të papërshtatshme.

-	Ti je fetar? – pyesin ata shpesh.

-	Jo, - përgjigjiet Greme

-	Shkon në kishë?

-	Po.

-	Në cilën kishë shkon?

-	Në një Kishë Adventiste të Ditës së Shtatë

Shpeshherë, njerëzit nuk e njohin kishën Adventiste dhe nuk dinë rreth mbajtjes së Sabatit. Kështu, Greme, u shpjegon rëndësinë e ditës së shtatë, dhe thekson se ai është Kristian, çdo ditë.

-	Ne kemi shërbesa adhurimi të Shtunave, - thotë ai, - Por unë jam Kristian shtatë ditë, në javë.

Dy mjekë, që shkojnë në kishën e Gremes, ndonjëherë çojnë tek ai njerëz, që vuajnë nga vesi i alkoolit. Ai i drejton te Alkoolikët Anonimë.

Greme nuk tregon vetëm historinë e tij. Ai dëgjon gjithashtu historitë e të tjerëve. Ai shëtit me ta, me varkën e tij, dhe ndajnë ushqim ndërsa bisedojnë. Ai e do shumë këtë punë. Kur kthehet në shtëpi, i thotë bashkëshortes, shumë i gëzuar

-	Ti nuk e beson se çfarë bëri Perëndia sot!

Faleminderit për ofertat tuaja të Sabatit të 13të në vitin 2016, të cilat ndihmuan që Kanali i Shpresës të ofrohet falas, në çdo shtëpi, në Zelandën e Re. Ofertat tuaja të Sabatit të 13të, këtë tremujor, do ndihmojnë që Kanali i Shpresës dhe Radioja e Shpresës FM të ofrohen edhe në Papua Guinea e Re.

Fakte të shpejta:

-	Pesëmbëdhjetë përqind e popullsisë në Zelandën e Re janë Maori.

-	Edhe pse territori i Zelandës së Re është pothuajse i të njëjtës madhësi sa i Japonisë, popullsia është vetëm 4 milion dhe është një nga vendet më pak të populluara në botë.

-	Në vitin 1893, Zelanda e Re u bë vendi i parë në botë që u dha grave të drejtën të votonin.

-	Në gjuhën Maori, emri i Zelandës së Re është “Aotearoa”, që do të thotë “vendi i resë së madhe të bardhë”.