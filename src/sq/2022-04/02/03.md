---
title:  I mashtruar nga gjarpri
date:  03/10/2022
---

`Lexoni Zanafilla 3:1–7. Çfarë kriteresh përdori Eva për të zgjedhur midis Fjalës së Perëndisë dhe asaj të gjarprit?`

Zanafilla 3 është një nga shembujt më të qartë të psikologjisë së tundimit. Perëndia e kishte paralajmëruar Adamin dhe Evën se, nëse do të hanin nga fruti i ndaluar, me siguri do të vdisnin (Zan. 2:16, 17). Duke marrë formën e një gjarpri, Satani përdori disa strategji retorike për ta mashtruar Evën në mëkat.

Së pari, ai përgjithësoi ndalimin specifik të Zotit. Ai e pyeti: "A ka thënë vërtet Perëndia: "Nuk do të hash nga asnjë pemë e kopshtit?" ’” (Zan. 3:1). Eva kundër-argumentoi se ndalimi kishte të bënte vetëm me atë pemë specifike, sepse, nëse do të hanin ndonjëherë prej saj ose do ta preknin atë, ata do të vdisnin.

Pastaj, Satani kundërshtoi deklaratën e Perëndisë. Ai pohoi kategorikisht: "Me siguri nuk do të vdisni!" (Zan. 3:4).

Dhe së fundi, Satani akuzoi Perëndinë se ua kishte shtypur qëllimisht njohurinë thelbësore asaj dhe burrit të saj. Mashtruesi argumentoi: "Sepse Perëndia e di se ditën që do të hani prej atij [frutit të ndaluar] sytë tuaj do të hapen dhe do të bëheni si Perëndia, duke njohur të mirën dhe të keqen" (Zan. 3:5).

Kurioziteti i Evës e çoi atë në botën e magjepsur të Satanit. Atje ajo u detyrua të vendoste ose t'i qëndronte besnike urdhrit frenues të Perëndisë ose të përqafonte propozimet joshëse të Satanait. Duke dyshuar në fjalën e Perëndisë, ajo përdori shqisat e saj - metodën empirike, atë të vëzhgimit personal - për të vendosur midis dy pohimeve kontradiktore.

Së pari, ajo pa se nga pikëpamja dietike, "pema ishte e mirë për ushqim". Së dyti, nga pikëpamja estetike, ajo pa se "ishte një kënaqësi për sytë". Së treti, nga një analizë logjike, "pema ishte e dëshirueshme për ta bërë dikë të mençur". Prandaj, në mendjen e saj, ajo sigurisht kishte arsye të mira për t'u vënë veshin fjalëve të gjarprit dhe për të ngrënë nga pema e ndaluar. Fatkeqësisht, kjo është ajo që ajo bëri.

Disa njerëz argumentojnë se të gjitha format e njohurive janë të vlefshme, për sa kohë që ne ruajmë "atë që është e mirë" (1 Thesalonikasve 5:21). Por përvoja tragjike e Adamit dhe e Evës në Kopshtin e Edenit tregojnë se njohuria, në vetvete, mund të jetë shumë e dëmshme. Ka disa gjëra që, me të vërtetë, është më mirë të mos i dimë.

`Çfarë na mëson ky tregim se sa e lehtë është të arsyetojmë dhe justifikojmë zgjedhjet tona mëkatare?`