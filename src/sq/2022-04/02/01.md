---
title:  Vdekja në një botë mëkatare
date:  01/10/2022
---

### Lexoni për studimin e kësaj jave
Zan. 2:16, 17; Zan. 3:1–7; Psa. 115:17; Gjoni 5:28, 29; Rom. 5:12; 2 Kor. 5:21.

> <p>Vargu përmendësh</p>
> "Prandaj, ashtu si me anë të një njeriu të vetëm mëkati hyri në botë dhe me anë të mëkatit vdekja, po ashtu vdekja u shtri tek të gjithë njerëzit, sepse të gjithë mëkatuan" (Romakëve 5:12).

Krishti ishte agjenti Hyjnor nëpërmjet të cilit Perëndia solli në jetë universin dhe botën (Gjoni 1:1–3, 10; Kol. 1:16; Hebr. 1:2). Por, kur Perëndia At i dha nder të veçantë Krishtit dhe njoftoi se Ata së bashku do të krijonin këtë botë, “Luciferi u bë ziliqar dhe xheloz për Jezus Krishtin” (Ellen G. White, The Story of Redemption, p. 14) dhe komplotoi kundër Tij.

Pasi u dëbua nga qielli, Satani vendosi «të shkatërrojë lumturinë e Adamit dhe Evës» në tokë dhe në këtë mënyrë «të shkaktojë pikëllim në qiell». Ai imagjinonte se, “nëse ai do të mund t'i mashtronte në ndonjë mënyrë ata [Adamin dhe Evën] në mosbindje, Perëndia do të merrte një masë me anë të së cilës ata mund të faleshin dhe pastaj ai dhe të gjithë engjëjt e rënë do të ishin në rrugën e drejtë për të ndarë me ta Mëshirën e Zotit”—Ellen G. White, The Story of Redemption, p. 27. Duke qenë plotësisht i vetëdijshëm për strategjinë e Satanit, Perëndia i paralajmëroi Adamin dhe Evën që të mos e ekspozonin veten ndaj tundimit (Zan. 2:16, 17). Kjo do të thotë se edhe pse bota ishte ende e përsosur dhe e pafajshme, tashmë kishte kufizime të qarta për qeniet njerëzore.

Këtë javë do të reflektojmë mbi rënien e Adamit dhe Evës, mbi mënyrën se si mëkati dhe vdekja pushtuan botën tonë dhe se si Zoti mbolli një farë shprese për njerëzimin qysh në Eden.

_\*Studioni mësimin e kësaj jave për t'u përgatitur për Sabatin e 8 Tetorit._