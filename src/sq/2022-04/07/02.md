---
title:  Një varr i mbyllur
date:  06/11/2022
---

Misioni i Krishtit dukej sikur kishte përfunduar (dhe madje i dështuar) me vdekjen e Tij në kryq. Satani ia doli të nxiste Judën që të tradhtonte Shpëtimtarin (Luka 22:3, 4; Gjoni 13:26, 27) dhe krerët e priftërinjve dhe pleqtë të kërkonin vdekjen e Tij (Mat. 26:59, Mat. 27:20). Pasi Jezusi u arrestua, "të gjithë dishepujt e braktisën dhe ikën" (Mat. 26:56), dhe Pjetri e mohoi Atë tri herë (Mat. 26:69–75). Tani Jezusi ishte shtrirë në një varr të gdhendur nga një shkëmb, i mbyllur me një gur të madh dhe të vulosur, i mbrojtur nga rojet romake (Mat. 27:57–66) dhe i vëzhguar nga fuqi të padukshme demonike. «Po të mundej, ai [Satani] do ta kishte mbajtur Krishtin të mbyllur në varr»—Ellen G. White, Manuscript Releases, vol. 12, f. 412.

Gjatë shërbesës së Tij tokësore, Krishti kishte parathënë jo vetëm vdekjen e Tij në kryq, por edhe ringjalljen e Tij. Duke përdorur gjuhën lindore gjithë përfshirëse të asaj kohe—në të cilën një pjesë e ditës është si një ditë e tërë—Jezusi përmendi se “Ashtu si Jona ishte tri ditë e tri netë në barkun e peshkut të madh, kështu edhe Biri i njeriut do të jetë tri ditë dhe tri netë në zemër të tokës'” (Mat. 12:39, 40). Në raste të tjera Jezusi nënvizoi se Ai do të vritej, por në ditën e tretë Ai do të ringjallej (Mat. 16:21; Mat. 17:22, 23; Mat. 20:17–19). Krerët e priftërinjve dhe farisenjtë ishin të vetëdijshëm për këto deklarata dhe morën masa që ata shpresonin se do të pengonin ringjalljen e Tij.

`Lexoni Mateun 27:62–66. Si ndihmuan këto veprime vetëm për t'i dhënë botës më vonë më shumë prova për ringjalljen e Jezusit?`

Të gjitha masat e sigurisë të marra për ta mbajtur Jezusin të mbyllur në varr vetëm sa e bënë edhe më të dukshme fitoren e Tij mbi vdekjen dhe ushtrive të së keqes, për shkak të të gjitha masave paraprake dhe masave që ata morën për t'u siguruar që ajo të mos ndodhte kurrë.

Gjithashtu, këta njerëz me siguri kishin dëgjuar për mrekullitë e Jezusit; kishin parë edhe disa prej tyre. E megjithatë, ata menduan se një roje mbi varrin mund ta ndalonte Atë, atë që ishte në gjendje të bënte kaq shumë mrekulli, të ringjallej?

Gjithashtu, për të vendosur një roje rreth varrit në rast se- në rast se çfarë? Dishepujt mund ta vjedhin trupin dhe më pas të pretendojnë se Jezusi ishte ringjallur nga të vdekurit? Kur njerëzit pyesnin: Ku është Jezusi i ringjallur? Ata mund të thoshin: Thjesht merreni të mirëqenë fjalën tonë.

Në të gjitha rrethanat, veprimet e tyre zbuluan se sa të frikësuar ishin krerët e priftërinjve nga Jezusi, edhe pasi Ai vdiq. Ndoshta, thellë në vetvete, ata kishin frikë se Ai edhe mund të ringjallej.