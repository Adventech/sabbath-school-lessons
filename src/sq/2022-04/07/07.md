---
title:  Për më tepër studim
date:  11/11/2022
---

Lexoni Ellen G. White, “In Joseph’s Tomb”, f. 769–778; “Zoti u ringjall”, f. 779-787; “Pse po qan”?, fq. 788-794; The Walk to Emmaus, f. 795-801; “Paqja qoftë me ju”, f. 802-808; në Biografia e Dashurisë.

Sentimentet moderne nuk besojnë në diçka si ringjallja e Jezusit. Megjithatë, dëshmitë historike janë aq të forta sa edhe ata që nuk mund ta pranojnë realitetin e ringjalljes detyrohen të pranojnë se shumë njerëz besuan se kishin parë Jezusin e ringjallur. Kështu që, shumë apologji kundër ringjalljes janë përpjekur për të shpjeguar se çfarë mund të ketë ndodhur që të gjithë këta njerëz të ndryshëm të besonin se kishin parë Krishtin e ringjallur.

Disa kanë argumentuar se të gjithë dishepujt kishin halucinacione për Jezusin e ringjallur; të tjerë se Jezusi nuk kishte vdekur vërtet, por vetëm se kishte rënë pa ndjenja dhe më pas ishte rikthyer në jetë pasi ishte zbritur nga kryqi dhe kur Ai u shfaq përsëri, ndjekësit e Tij menduan se Ai ishte ringjallur prej së vdekurish. Dhe (besoni apo jo) disa kanë argumentuar se Jezusi kishte një vëlla binjak, të cilin dishepujt e ngatërruan për Krishtin e ringjallur. Me fjalë të tjera, provat historike janë aq të forta për ringjalljen e Krishtit, saqë këto janë llojet e argumenteve që njerëzit sajojnë në mënyrë që të përpiqen ta hedhin poshtë atë. Me vetë ringjalljen kaq të rëndësishme, nuk duhet të habitemi nga të gjitha arsyet e mira që na janë dhënë për ta besuar atë.

“Zëri që thirri nga kryqi: “U krye”, u dëgjua mes të vdekurve. Ajo shpoi muret e varreve dhe thirri të fjeturit të ngriheshin. Kështu do të jetë kur zëri i Krishtit do të dëgjohet nga qielli. Ai zë do të depërtojë në varre dhe do të heqë varret dhe të vdekurit do të ringjallen në Krishtin. Në ringjalljen e Shpëtimtarit u hapën disa varre, por në ardhjen e Tij të dytë, të gjithë të vdekurit e çmuar do ta dëgjojnë zërin e Tij dhe do të dalin në jetën e lavdishme e të pavdekshme. E njëjta fuqi që ringjalli Krishtin nga të vdekurit do të ringjallë kishën e Tij dhe do ta lavdërojë atë me Të, mbi të gjitha principatat, mbi të gjitha fuqitë, mbi çdo emër që emërtohet, jo vetëm në këtë botë, por edhe në botën që do të vijë” -Ellen G. White, Biografia e dashurisë, f. 787.

**Pyetje për diskutim**

`1. "U krye" (Gjoni 19:30) dhe "Ai u ringjall" (Mat. 28:6) janë dy nga thëniet më domethënëse të bëra ndonjëherë. Si e plotësojnë njëra-tjetrën brenda historisë së shpëtimit? Çfarë shprese të madhe gjendet për ne në këto fjalë?`

`2. Në fillim krerët fetarë donin roje te varri që t'i pengonin dishepujt të vidhnin trupin e Jezusit. Më vonë ata paguan rojet për të thënë se dishepujt e kishin vjedhur trupin. Si ndihmon ky tregim për të zbuluar realitetin e varrit bosh të Krishtit dhe pse është kaq i rëndësishëm ai varr bosh për ne si të krishterë?`