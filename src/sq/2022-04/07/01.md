---
title:  Fitorja e Krishtit mbi Vdekjen
date:  05/11/2022
---

### Lexoni për studimin e kësaj jave
Mat. 27:62–66; Gjoni 10:17, 18; Mat. 27:51–53; Gjoni 20:11–29; 1 Kor. 15:5–8.

> <p>Vargu përmendësh</p>
> “Kur e pashë, rashë në këmbët e tij si i vdekur. Ai vuri dorën e tij të djathtë mbi mua dhe më tha: ‘Mos ki frikë. Unë jam i pari dhe i fundit. Unë jam Ai që jeton; Isha i vdekur, por shiko, jam i gjallë në shekuj të shekujve, amen! Dhe unë mbaj çelësat e vdekjes dhe të Hadesit” (Zbul. 1:17, 18).

Në qendër të besimit të krishterë është ringjallja e Jezusit.

Pali e theksoi këtë me shumë fuqi kur shkroi: “Sepse, nëse të vdekurit nuk ringjallen, atëherë Krishti nuk është ringjallur. Dhe, nëse Krishti nuk është ringjallur, besimi juaj është i kotë; ju jeni ende në mëkatet tuaja! Atëherë edhe ata që kanë fjetur në Krishtin kanë humbur” (1 Kor. 15:16–18). Këtë do ta shqyrtojmë më në detaje javën e ardhshme.

Kështu, pa marrë parasysh gjithë theksin që Pali i vuri vdekjes së Krishtit dhe sa e rëndësishme ishte ajo—“sepse e vendosa që të mos di tjetër gjë ndër ju, veç Jezus Krishtit edhe atë të kryqëzuar” (1 Kor. 2:2, NKJV) – me të vërtetë po nuk kemi asnjë të mirë përveç ringjalljes së Tij. Kjo është se sa vendimtare është ringjallja e Jezusit për të gjithë besimin e krishterë dhe planin e shpëtimit.

Megjithatë, është e vështirë të kuptosh pse ringjallja e Krishtit dhe bashkë me të edhe ringjallja jonë janë kaq të rëndësishme nëse, siç besojnë shumë, të vdekurit në Krishtin tashmë po shijojnë lumturinë e parajsës, teksa "kanë shkuar në shtëpi për të qenë me Zotin".

Pavarësisht kësaj, këtë javë do të shohim ringjalljen e Krishtit dhe të gjitha provat bindëse që Ai na dha për të besuar në të.

_\*Studioni mësimin e kësaj jave për t'u përgatitur për Sabatin e 12 Nëntorit._