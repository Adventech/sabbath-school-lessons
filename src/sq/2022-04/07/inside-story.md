---
title:  Histori misioni
date:  11/11/2022
---

#### Solomoni, ndryshuesi i botës

Solomon

Solomoni mendonte se e njihte mirë Biblën. Ai dëgjonte predikuesin kur lexonte Biblën, në kishën e fshatit të tij, në Papau Guinea e Re. Ai besonte te Perëndia i qiellit, i prezantuar në Bibël. Por ai nuk e kishte studiuar Biblën vetë.

Një ditë, një misionar Adventist shkoi në fshatin malor dhe i dhuroi Solomonit një libër, të bardhë, të titulluar Bibla e Ndryshuesve të Botës.

-	Kam erdhur të përhap Fjalën e Perëndisë në fshatin tënd, - tha misionari.

Solomoni ishte i gëzuar që, tani, kishte një Bibël. Titulli Bibla e Ndryshuesve të Botës e çuditi. Ai pyeste vetën ç’do të thotë të jesh një ndryshues i botës. Ai e analizoi Biblën nga afër. Ishte Versioni Jetë e Re. Pa se fjalët ishin të lehta, për t’u lexuar. Kjo e gëzoi. Si shumë banorë të tjerë të fshatit, ai ishte akoma në shkollë, në të 20tat.

Misionari pa interesin e Solomonit dhe e ftoi të merrte pjesë në një grup që studionte Biblën.

-	Do mësojmë rreth Jezusit – tha ai. – Studimi është 15-20 minuta.

Në takimin e parë, misionari ftoi Solomonin, dhe të tjerët, të hapnin Biblat tek Marku 1. Para se të lexonin, ai u lut.

-	I dashur Perëndi, të lutem na udhëhiq. Faleminderit! – tha ai.

Mbas lutjes, ai i kërkoi Solomonit të lexonte pjesë nga kapitulli i parë i Markut. Solomoni lexoi rreth Gjon Pagëzorit, një predikues i veshur me lesh deveje dhe që hante mjaltë të egër, i cili pagëzoi Jezusin, në lumin Jordan. Kur mbaroi së lexuari historinë, misionari i kërkoi dikujt tjetër ta lexonte sërish. Mbas kësaj, misionari i kërkoi dikujt ta tregonte historinë, pa e parë në Bibël. Pastaj ai tha se do bisedonin rreth historisë.

-	Dëgjuat ndonjë gjë, që nuk e dinit? – pyeti ai.

Pasi biseduan rreth atyre që ishin të reja për ta, grupi u pyet nëse kishte diçka që i çuditi në atë histori apo ndonjë gjë që nuk e kishin kuptuar. Pastaj misionari pyeti nëse gjenin tek ajo histori diçka që duhej t’i bindeshin apo të bënin, në jetët e tyre. Dikush tha se dukej se pagëzimi ishte i rëndësishëm. Jezusi vetë ishte pagëzuar.

Ndërsa mbyllnin studimin, misionari pyeti:

-	Çfarë do ndani me të tjerët, nga kjo histori?

Pastaj, ai u lut.

-	Perëndi i dashur, faleminderit për Fjalën Tënde. Na ndihmo të të ndjekim. Amen.

Solomonit i pëlqeu studimi. Ai ndieu se kishte parë diçka të re rreth Jezusit.

Gjatë vitit, ndërsa vazhdonte të merrte pjesë në studimet Biblike, dashuria e tij për Jezusin u rrit. Çdo studim kishte të njëjtin format. Grupi fillonte me një lutje të shkurtër. Pastaj dy njerëz lexonin të njëjtën histori, nga Bibla, dhe një i tretë e tregonte historinë me fjalët e tij. Pastaj misionari pyeste nëse kishin mësuar diçka të re, ishin çuditur nga diçka apo nëse e kishin të vështirë të kuptonin ndonjë gjë. Ai i pyeste nëse kishte diçka që duhej t’i bindeshin apo ta bënin, në jetët e tyre, dhe i sfidonte t’ia tregonin dikujt historinë, gjatë javës. Në fund, ai, ose dikush tjetër, lutej.

Solomoni mësoi se misionari po ndiqte një studim Biblik të quajtur Zbulimi i Leximit të Biblës, i cili ishte krijuar nga Divizioni i Paqësorit Jugor. Ai mësoi gjithashtu se Bibla e tij, e re, kishte erdhur nga një program i Divizionit të Paqësorit Jugor, që kishte si qëllim të shpërndante 200.000 Bibla, për të rinjtë. Më në fund, ai mësoi kuptimin e titullit të Biblës: Bibla e Nryshuesit të Botës. Ai mësoi se ndryshues i botës është një dishepull i Jezusit, që dëshiron të jetojë si dishepull dhe të bëjë dishepuj.

Mbas një viti studimesh Biblike, Solomoni vendosi se donte të bëhej një ndryshues bote. Ai ndoqi shembullin e Jezusit te Marku 1 dhe u pagëzua.

Sot, Solomoni është një 26 vjeçar, në klasën e 10të të shkollës, që drejton një grup të rinjsh, në ndërtimin e një kishe Adventiste, në fshatin e tij. Ai është gjithashtu edhe një misionar, që përdor Biblën e Ndryshuesit të Botës, për t’u dhënë studime Biblike anëtarëve të familjes dhe banorëve të fshatit.

-	Tani që jam Adventist, është dëshira ime e madhe të shoh familjen time t’i bashkohet kishës, - thotë ai.

Faleminderit për ofertat tuaja të misionit, që ndihmojnë në përhapjen e ungjillit, në Papua Guinea e Re dhe gjithë Divizionin e Paqësorit Jugor.

Shënim:

-	Projekti Bibla e Ndryshuesit të Botës filloi si një iniciativë e Departamentit të të Rinjve Adventiste të Divizionit të Paqësorit Jugor, nën drejtimin e Dr. Nik Kros. Ëndrra e tij ishte t’u jepte 200.000 të rinjve, të moshës 15-23 vjeçare, në Paqësorin Jugor, një Bibël dhe një pako dishepulli, për një shpenzim rreth 1.000.000 dollarë Australianë (rreth 850,000 lekë). Deri sot, janë shpërndarë më tepër se 225.700 Bibla në gjithë divizionin ndërsa misionarët kanë hyrë në fshatra të reja në Papau Guinea e Re, Ishujt Solomon, Samoa, Fixhi, etj.