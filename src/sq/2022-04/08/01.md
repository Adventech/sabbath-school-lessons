---
title:  Shpresa e Dhiatës së Re
date:  12/11/2022
---

### Lexoni për studimin e kësaj jave
1 Kor. 15:12–19; Gjoni 14:1–3; Gjoni 6:26–51; 1 Thes. 4:13–18; 1 Kor. 15:51–55.

> <p>Vargu përmendësh</p>
> “Dhe kjo është dëshmia: se Perëndia na ka dhënë jetën e përjetshme dhe kjo jetë është në Birin e tij. Ai që ka Birin ka jetë; ai që nuk ka Birin e Perëndisë, nuk ka jetë” (1 Gjonit 5:11, 12).

Edhe pse shkruan në greqisht, të gjithë shkrimtarët e Dhiatës së Re (përveç Lukës) ishin hebrenj dhe ata natyrisht iu afruan natyrës së qenieve njerëzore nga këndvështrimi holistik hebraik, jo nga ai pagan grek.

Kështu, për Krishtin dhe apostujt, shpresa e krishterë nuk ishte një shpresë e re, por, përkundrazi, shpalosja e shpresës së lashtë të ushqyer tashmë nga patriarkët dhe profetët. Për shembull, Krishti përmendi se Abrahami e kishte parë paraprakisht dhe u gëzua kur pa ditën e Tij (Gjoni 8:56). Juda deklaroi se Enoku profetizoi për Ardhjen e Dytë (Juda 14, 15). Dhe libri i Hebrenjve flet për heronjtë e besimit, që prisnin një shpërblim qiellor që nuk do ta merrnin derisa ne të merrnim tonën (Heb. 11:39, 40). Kjo deklaratë do të ishte e pakuptimtë nëse shpirtrat e tyre do të ishin tashmë me Perëndinë në qiell.

Duke theksuar se vetëm ata, që besojnë tek Krishti kanë jetë të përjetshme (1 Gjonit 5:11, 12), Gjoni hedh poshtë teorinë e pavdekësisë natyrore të shpirtit. Vërtet, nuk ka jetë të përjetshme përveç një marrëdhënieje shpëtuese me Krishtin. Shpresa e Dhiatës së Re, pra, është një shpresë e përqendruar tek Krishti dhe e vetmja shpresë që kjo ekzistencë e vdekshme një ditë do të bëhet e pavdekshme.

_\*Studioni mësimin e kësaj jave për t'u përgatitur për Sabatin e 19 Nëntorit._