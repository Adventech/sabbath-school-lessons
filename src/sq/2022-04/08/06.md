---
title:  Takimi i përjetshëm
date:  17/11/2022
---

`Lexoni 1 Korintasve 15:51–55. Çfarë "misteri" (1 Kor. 15:51) po shpjegon Pali?`

Disa predikues të njohur sugjerojnë se ky "mister" (1 Kor. 15:51) është "rrëmbimi i fshehtë" i kishës, i cili do të ndodhë shtatë vjet përpara ardhjes së dytë të lavdishme të Krishtit. Në këtë "rrëmbim të fshehtë" të krishterët besnikë dërgohen papritmas, në heshtje dhe fshehurazi në parajsë, ndërsa të gjithë të tjerët mbeten këtu, duke pyetur veten se çfarë u ndodhi atyre. Njerëzit mund të gjenden papritur në një makinë pa shofer, sepse shoferi u rrëmbye në parajsë dhe gjithçka që "mbetet janë rrobat e tyre". Seriali me 16 vëllime bestseller Left Behind, i kthyer në katër filma, promovoi këtë mësim të rremë, duke i ekspozuar miliona njerëz ndaj këtij falsiteti.

Sigurisht, asnjë pasazh biblik nuk miraton një dallim të tillë artificial midis rrëmbimit dhe Ardhjes së Dytë. "Misteri", të cilit Pali i referohet është thjesht transformimi i të drejtëve të gjallë për t'u bashkuar me të drejtët e ringjallur në ardhjen e dytë të Krishtit. Ky është "rrëmbimi". Nuk ka asnjë "rrëmbim të fshehtë", sepse Ardhja e Dytë do të jetë e dukshme për të gjitha qeniet e gjalla njerëzore (Zbul. 1:7), dhe si ringjallja e të vdekurve ashtu edhe transformimi i të gjallëve do të ndodhin me tingujt e borisë në kthimin e Krishtit (1 Kor. 15:51, 52).

Ardhja e dytë e Krishtit do të sjellë takimin më të mahnitshëm ndonjëherë. Të drejtët e gjallë ndryshojnë “në një çast, sa hap e mbyll sytë” (1 Kor. 15:52). Me zërin e Perëndisë, ata përlëvdohen; tani ata janë bërë të pavdekshëm dhe me shenjtorët e ringjallur janë kapur për të takuar Zotin e tyre në ajër. "Ai do t`i dërgojë engjëjt e vet me tinguj të fuqishëm borie; dhe ata do t`i mbledhin të zgjedhurit e tij nga të katër erërat, nga një skaj i qiellit te tjetri" (Mat. 24:31).

“Fëmijët e vegjël mbrohen nga engjëjt e shenjtë në krahët e nënave të tyre. Miqtë e ndarë prej kohësh nga vdekja janë të bashkuar, për mos t'u ndarë kurrë dhe me këngë gëzimi ngjiten së bashku në Qytetin e Perëndisë»—Ellen G. White, The Great Controversy, p. 645.

`Ky është një premtim kaq i mahnitshëm, diçka kaq e ndryshme nga çdo gjë që kemi përjetuar, saqë është e vështirë për t'u kuptuar. Por mendoni për pafundësinë e kozmosit, si dhe kompleksitetin e jashtëzakonshëm të jetës këtu. Vetë krijimi dëshmon për fuqinë e mahnitshme të Perëndisë. Çfarë na mëson e gjithë kjo për fuqinë e Perëndisë për të transformuar të gjallët dhe për të ringjallur të vdekurit në ardhjen e dytë të Jezusit?`