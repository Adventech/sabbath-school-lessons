---
title:  Histori misioni
date:  18/11/2022
---

#### Jo më frikë

Xhek

Njihuni me Xhekun. Ai është anëtar i fisit Baimankanem, në Papua Guinea e Re.

Në gjithë kujtesën e Xhekut, ai dhe njerëzit e tij kanë jetuar nën hijen e frikës dhe neglizhencës, në Provincën Xhikaua.

Provinca, në vetvete, s’ka ndonjë problem. Është një vend shumë i bukur, për të jetuar. E ndodhur në një luginë pjellore, ka edhe një lumë të gjatë, që përmbush nevojat e njerëzve. Në tokën e saj, të pasur, rriten shumë lloj ushqimesh, kryesisht kafe dhe çaj.

Por, për fisin e Xhekut, jeta ishte shumë e vështirë. Mjetet e jetesës, të shumë të afërmve dhe të njohurve, ishin shkatërruar nga një cikël, në dukje i pafund, urrejtjeje, dhune, grindjesh rreth pronësisë, dhe konfliktesh të tjera.

Për shkak të grindjeve të pafund, qeveria nuk i ofronte fisit as shërbimet bazë. Askush nuk merrte kujdes mjekësor nga mjeku apo infermierja. Fëmijët e fisit nuk shkonin në shkollë. Nuk kishte policë, për të mbajtur rendin. Rrugët nuk mirëmbaheshin dhe ishin në gjendje të mjerueshme.

Jeta, në këto kushte, ishte e zakonshme për Xhekun dhe fisit e tij. Ata jetonin nën hijen e gjatë të frikës dhe mospërfilljes. Por, atëhere, Përfshirja e Gjithë Anëtarëve hyri aty. Përfshirja e Gjithë Anëtarëve është një iniciativë e Kishës Adventiste, që inkurajon çdo anëtar të kishës të çojë dikë tek Jezusi.

Anëtarët e kishës shkuan aty dhe filluan të kryenin studime Biblike me Xhekun dhe fisin e tij. Studimet Biblike hapën rrugën për takime evangjelistike. Ndërsa Xheku dhe njerëzit e tij lexonin Biblën, filluan t’i linin mënjanë grindjet dhe t’ia jepnin zemrën Jezusit nëpërmjet pagëzimit. Adventistët organizuan një ceremoni të posaçme paqeje, për të pajtuar grupe, që ishin grindur.

Xheku u çudit nga rezultatet.

-	E lavdëroj Kishën Adventiste lokale për një program të suksesshëm evangjelik, një javor, - thotë ai. – Për takimet, për pagëzimet në Sabat dhe për një ceremoni paqeje, që preku zemrat e shumë njerëzve, veçanërisht mamave dhe motrave, që derdhën lotë gëzimi, ndërsa qëndronin përkrah vëllezërve, bashkëshortëve dhe djemve. Ceremonia e paqes do mbetet në historinë e popullit tim.

Xheku u bëri thirrje njerëzve, ashtu si Pali, që të linin mbrapa të kaluarën dhe të shihnin të ardhmen me shpresë.

-	Dua të përfundoj me një apel, për njerëzit e mi, - tha ai. – Le të përqafojmë ndryshimin. Të gjithë, të ndërtojmë bashkë dhe të rikthejmë paqen, në komunitetin tonë. Si Pali, unë jam mëkatari më i madh, por Perëndia po më ndryshon, dhe jam i gëzuar të shkoj në drejtimin që tregon Ai.

Ashtu si Pali, edhe Xheku mund të thotë: “Më parë isha blasfemues, përndjekës dhe i dhunshëm; por m’u dha mëshira, sepse i bëra nga padija, në mosbesimin tim; kështu hiri i Zotit tonë teproi pa masë me besimin dhe dashurinë, që është në Jezu Krishtin.Kjo fjalë është e sigurt e denjë për t’u pranuar plotësisht, që Krishti Jezus erdhi në botë për të shpëtuar mëkatarët, ndër të cilët unë jam i pari. Por prandaj u mëshirova, që Jezu Krishti të tregojë më përpara në mua gjithë zemërgjerësinë, për të qenë shembull për ata që do të besojnë në të për jetë të përjetshme.  Dhe Mbretit të amshuar, të pavdekshmit, të padukshmit, të vetmit Perëndi të ditur, i qoftë nder e lavdi në shekuj të shekujve. Amen.” (I Timoteut 1:13-17).

Ofertat tuaja të Sabatit të 13të, këtë tremujor, do të ndihmojnë për të çuar Radion E Shpresës FM në Papua Guinea e Re, që njerëzit, në gjithë vendin, të mësojnë rreth punës së Jezusit për paqë, shpresë dhe pajtim. Faleminderit që planifikoni një ofertë bujare.

Shënime misionare:

-	Në vitin 1907, Septimus dhe Edith Kar, mësues në Shkollën e Trajnimit Buresala, në Fixhi, u zgjodhën për të filluar punën Adventiste në Papua. Ata morën një nga nxënësit e tyre, Benisimani (ose Beni) Tavodi, për t’i ndihmuar. Ata arritën në Port Moresbi, në Qershor 1908. Septimus udhëtoi me kalë, deri në Fushën Sogeri, në verilindje të Port Moresbit, ku klima ishte më e freskët dhe toka më e mirë. Ai bëri një marrëveshje që qeveria të blinte 60 hektarë tokë nga fisi lokal, që ai të mund ta merrte me qira për kohë shumë të gjatë. Ky proçes u përfundua në vitin 1909. Kjo pronë, e quajtuar Bisiatabu, ndodhej 500m mbi nivelin e detit.