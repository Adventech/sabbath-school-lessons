---
title:  Histori misioni
date:  25/11/2022
---

#### Marinari kthehet në shtëpi

Beri

Një teze Adventiste e çonte Berin në kishë, çdo të shtunë, në një ishull të vogël, në mes të Paqësorit Jugor. Por, të dielave, e ëma dhe i ati e çonin Berin në kishë tjetër.

Është e kuptueshme që mendimet e Berit nuk ishin shumë të qarta, ndërsa rritej, në Tuvalu, një vend i vogël, me rreth 11.000 banorë, që jetojnë në 9 ishuj shumë të vegjël, midis Australisë dhe Havait. Nëntë ishujt e Tuvalus kanë një sipërfaqe prej 26 km2 gjithsej.

Në Tuvalu, është zakon që fëmijët të rriten nga motra më e vogël e mamasë. Kështu, pas lindjes, tezja e tij Pena, kujdesej për të.

Pena e donte shumë dhe kujdesej si të që vetë djali i saj. Çdo Sabat, ajo e merrte me vete në Kishën Adventiste Niutao, kishën e vetme Adventiste në ishullin e tyre, Niutao.

Mamaja e Berit nuk kishte problem që djali shkonte në kishën Adventiste. Ashtu si motra, ajo ishte anëtare e pagëzuar e kishës. Por bashkëshorti i saj i përkiste një grupi tjetër Kristian. Kështu, Beri shkonte në kishë të shtunë por e ema dhe i ati e çonin në kishë tjëtër të diel.

Kur Beri ishte adoleshent, ai vendosi të shkonte në një shkollë për marinarë dhe të bëhej marinar. Meqë Tuvalu është i rrethuar nga oqeani, shumë nga banorët punojnë si marinarë. Kështu, Beri filloi këtë punë dhe dërgonte lekë, të ndihmonte edhe familjen e tij. Pasi u martua, ai vazhdoi punën si marinar dhe i dërgonte lekët në shtëpi, për bashkëshorten dhe katër fëmijët e tyre.

Pasi ishte rritur në dy kisha, Beri nuk dinte çfarë të mendonte për Perëndinë. Bashkëshortja e tij, Taufua, i përkiste të njëjtës kishë me babain e tij. Jeta si marinar e mbante larg kishës. Kështu ai ndaloi së shkuari tërësisht në kishë dhe jeta e tij u kthye në kaos. Ai filloi të pinte shumë duhan dhe shumë alkool. Nga e pira, ai pati edhe tre aksidente të rënda, me motor, gjatë vizitave të tij në shtëpi, në kryeqytetin e vendit, Funafuti. Çdo herë, ai u çua, i gjakosur dhe pa ndjenja, në spitalin e vetëm të vendit.

Beri nuk ndihej i gëzuar kur ishte me familjen e tij. Taufua, e cila ishte punonjëse civile e qëverisë, nuk ndihej e gëzuar, kur ishte me bashkëshortin e saj. Edhe katër fëmijët e tyre nuk ndiheshin mirë në shtëpi. Familja lutej shumë rrallë bashkë.

Një sëmundje e papritur e tronditi familjen. Fëmija i madh, Liena, u sëmur me shytat dhe u desh të çohej me urgjencë në spital, në Fixhi, për trajtim urgjent. Beri dhe Taufua e shoqëruan vajzën e tyre, 14-vjeçare, në fluturimin prej 2.5 orësh, me linjën e fluturimit Fixhi Airways.

Në spital, Beri filloi të mendonte seriozisht për Perëndinë, për herë të parë, në shumë vite. Ai kujtoi tezen që e çonte në kishën Adventiste, gjatë fëmijërisë. Ai filloi të lutej.

Liena u shërua.

Kur u kthyen në Tuvalu, Beri e la punën si marinar. Ai donte të largohej nga ndikimet e këqija, në jetën e vjetër, dhe të fillonte një jetë të re, me Perëndinë. Ai filloi të studionte Biblën me bashkëshorten dhe Lienën, në kishën Adventiste, do të shtunë, mbasdite. Të shtunave, në mëngjes, ai dhe familja adhuronin së bashku, në kishë. Ndërsa adhuronin, rritej dëshira e tyre për të mësuar më shumë rreth Biblës, dhe ata filluan të përfshiheshin edhe në aktivitete të tjera në kishë.

Në vitin 2021, Beri, bashkëshortja dhe vajza e madhe ndoqën shembullin e Jezusit dhe u futën në ujërat e pagëzimit. Beri dhe Liena u pagëzuan në Kishën Adventiste të Funafutit, në Prill, kur Taufua dy muaj më vonë, në Qershor.

Sot, shtëpia e tyre është e mbushur me gëzim dhe familja lutet bashkë, rregullisht. Katër fëmijët janë të lumtur në shtëpi. Taufua është e lumtur me bashkëshortin. Beri është i lumtur me familjen e tij – dhe me Perëndinë.

Faleminderit për Ofertat e Sabatit të 13të, të cilat do të ndihmojnë për të prodhuar programe fëmijësh, të bazuar në librat e Ellen White Kuptimi i Lumturisë, Biografi Dashurie, Konflikti i Madh dhe të tjerë. Ky program do të shpërndahet në Kanalin e Shpresës dhe nëpërmjet internetit, për fëmijët në Tuvalu, në Divizionin e Paqësorit Jugor dhe në botë. Faleminderit që planifikoni një ofertë bujare.