---
title:  Për më tepër studim
date:  25/11/2022
---

Lexoni Ellen G. White, “A Great Gulf Fixed”, p. 260–271, në Christ’s Object Lessons; “Calvary”, p. 749–752, në Desire of Ages; dhe “Mësuesit si shembuj të integritetit të krishterë”, f. 504, në Bazat e edukimit të krishterë.

“Në shëmbëlltyrën e të pasurit dhe Llazarit, Krishti tregon se në këtë jetë njerëzit vendosin fatin e tyre të përjetshëm. Gjatë kohës së provës hiri i Zotit i ofrohet çdo shpirti. Por, nëse njerëzit i humbasin mundësitë e tyre, duke u dhënë pas kënaqësive vetjake, ata e shkëputin veten nga jeta e përhershme. Nuk do t'u jepet asnjë provë e mëvonshme. Me zgjedhjen e tyre ata kanë ngritur një hendek të pakalueshëm mes tyre dhe Perëndisë së tyre»—Ellen G. White, Christ's Object Lessons, p. 260.

“Kur ata të krishterë të hershëm u internuan në male dhe shkretëtira, kur u lanë në biruca për të vdekur nga uria, të ftohtit dhe torturat, kur martirizimi dukej e vetmja rrugëdalje nga ankthi i tyre, ata u gëzuan që u vlerësuan të denjë për të vuajtur për Krishtin, i cili u kryqëzua për ta. Shembulli i tyre i denjë do të jetë një ngushëllim dhe inkurajim për popullin e Perëndisë, i cili do të sillet në një kohë telashesh siç nuk ka qenë kurrë”—Ellen G. White, Testimonies for the Church, vol. 5, p. 213.

**Pyetje për diskutim**

`1. Si mund të na ndihmojë pikëpamja e përgjithshme biblike e natyrës njerëzore të kuptojmë më mirë disa nga fragmentet që studiuam gjatë kësaj jave?`

`2. Reflektoni për kontrastin midis fesë së pa negociueshme të martirëve të krishterë dhe fesë fleksibël të brezit tonë postmodern. Me fjalë të tjera, për cilat gjëra ia vlen të vdesësh? Megjithatë, nëse dikush ka një pikëpamje se të gjitha të vërtetat janë thjesht relative, ose kulturore, atëherë pse të vdesim për ndonjërën prej tyre? Në të njëjtën kohë, çfarë mund të mësojmë nga ata që ishin të gatshëm të vdisnin për shkaqe që ne besojmë se janë të rreme?`

`3. Fokusohuni më shumë në shëmbëlltyrën e të pasurit dhe Llazarit. Kur Jezusi u ringjall prej së vdekurish, shumë besuan në Të. Megjithatë shumë, duke pasur të njëjtat prova, nuk besuan. Çfarë na mëson kjo se sa të ngurtësuara mund të jenë zemrat njerëzore ndaj së vërtetës? Çfarë mund të bëjmë për të mbrojtur veten nga një lloj zemër-ngurtësie e ngjashme?`

`4. Jezusi foli për kohën kur të vdekurit do të jetojnë: “Ata që kanë bërë të mirën, në ringjalljen e jetës dhe ata që kanë bërë të liga, në ringjalljen e dënimit” (Gjoni 5:29). Këto dy ngjarje janë një mijë vjet larg njëra-tjetrës, edhe pse tingëllojnë sikur po ndodhin në të njëjtën kohë. Si mund të na ndihmojë kjo të kuptojmë se çfarë po thotë Pali te Filipianëve 1:23?`