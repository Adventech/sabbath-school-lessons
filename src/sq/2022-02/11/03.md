---
title:  Sulmi mbi Jozefin
date:  06/06/2022
---

Sado të tmerrshme të jenë ngjarjet që do të pasonin, ato nuk janë të vështira për t'u kuptuar. Të jesh në atë afërsi me dikë që e ke urryer dhe, madje të lidhesh me të, në mënyrë të pashmangshme do të çonte, herët a vonë, vetëm në telashe.

Dhe ja që pikërisht kjo ndodhi.

`Lexoni Zanafilla 37:12–36. Çfarë na mëson kjo sesa të rrezikshme dhe të liga mund të jenë zemrat e pa-rigjeneruara dhe se çfarë mund ta shtyjnë të bëjë secilin prej nesh?`

Vëllezërit e urrenin Jozefin, sepse ishin xhelozë për miratimin e Perëndisë (Veprat 7:9), një miratim që do të konfirmohet në çdo hap në rrjedhën e ardhshme të ngjarjeve. Kur Jozefi humb rrugën e tij, një burrë e gjen dhe e udhëzon (Zanafilla 37:15). Kur vëllezërit e Jozefit komplotojnë për ta vrarë, Rubeni ndërhyn dhe sugjeron se në vend që ta vrisnin, ai duhet të hidhej në një gropë (Zanafilla 37:20–22).

Është e vështirë të imagjinohet lloji i urrejtjes që shprehet këtu, veçanërisht për dikë nga familja e tyre. Si mund të bënin këta të rinj diçka kaq mizore? A nuk menduan, qoftë edhe për pak çaste, sesi kjo do të ndikonte tek babai i tyre? Çfarëdo pakënaqësie që mund të kishin pasur ndaj babait të tyre, sepse ai e favorizonte Jozefin, t'ia bënte këtë njërit prej fëmijëve të tij ishte, me të vërtetë, e neveritshme. Çfarë shfaqje e fuqishme sesa të këqija mund të jenë qeniet njerëzore.

Por, disa prej tyre [vëllezërit] ishin të sëmurë; ata nuk e ndjenin kënaqësinë që kishin parashikuar se do të merrnin nga hakmarrja e tyre. Shumë shpejt, një shoqëri udhëtarësh u pa që po afrohej. Ishte një karvan ismaelitësh nga përtej Jordanit, në rrugën e tyre për në Egjipt me erëza dhe mallra të tjera. Juda tani propozoi t'ua shiste vëllanë e tyre këtyre tregtarëve paganë në vend që ta linte të vdiste. Ndërsa ai do të hiqej nga rruga e tyre, ata do të mbeteshin pa gjakun e tij»—Ellen G. White, Patriarkë dhe Profetë, f. 211.

Pasi e hodhën në gropë, duke planifikuar ta vrisnin më vonë, kalon një karvan dhe Juda u propozon vëllezërve të tij që t'ua shesin Jozefin (Zanafilla 37:26, 27). Pasi Jozefi u shitet Madianitëve (Zanafilla 37:28), Madianitët ia shesin atë dikujt në Egjipt (Zanafilla 37:36), duke pararendur kështu lavdinë e tij të ardhshme.

`Pse është kaq e rëndësishme të kërkosh fuqinë e Perëndisë për të ndryshuar tiparet e këqija të karakterit përpara se ato të mund të shfaqen në disa veprime që, në një moment të jetës tënde, nuk do ta imagjinonit kurrë veten duke i bërë?`