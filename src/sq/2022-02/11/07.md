---
title:  Për më tepër studim
date:  10/06/2022
---

Ellen G. White, “Jozefi n Egypt”, fq. 213–223, tek Patriarkë dhe Profetë.

Në jetën e hershme, pikërisht kur po kalonin nga rinia në burrëri, Jozefi dhe Danieli u ndanë nga shtëpitë e tyre dhe u çuan si robër në tokat pagane. Veçanërisht Jozefi iu nënshtrua tundimeve, që shoqërohen me ndryshime të mëdha të fatit. Në shtëpinë e babait të tij një fëmijë i rritur me butësi e dashuri; në shtëpinë e Potifarit, një skllav, pastaj një i besuar dhe shok; një njeri i çështjeve të rëndësishme, i edukuar nga studimi, vëzhgimi, kontakti me burrat; në birucën e Faraonit, një i burgosur shteti, i dënuar padrejtësisht, pa shpresë shfajësimi apo perspektivë lirimi; i thirrur në një krizë të madhe në udhëheqjen e kombit - çfarë e mundësoi atë të ruante integritetin e tij? . . .

“Në fëmijërinë e tij, Jozefit i ishte mësuar dashuria dhe frika ndaj Perëndisë. Shpesh në çadrën e të atit, nën yjet sirianë, atij i ishte treguar historia e vegimit të natës në Bethel, e shkallës nga qielli në tokë, e engjëjve që zbritnin e ngjiteshin, dhe të Atij që nga froni lart iu zbulua Jakobit. Atij i ishte treguar historia e konfliktit pranë Jabokut, kur, duke hequr dorë nga mëkatet “e dashura”, Jakobi qëndroi pushtues dhe mori titullin e një princi me Perëndinë.

“Një djalë bari, që kulloste kopetë e të atit, jeta e pastër dhe e thjeshtë e Jozefit kishte favorizuar zhvillimin e fuqisë fizike dhe mendore. Nëpërmjet marrëdhënies së ngushtë me Perëndinë, nëpërmjet natyrës dhe studimit të të vërtetave të mëdha të transmetuara si një amanet i shenjtë nga babai tek djali, ai kishte fituar forcë mendore dhe qëndrueshmëri parimore.

“Në krizën e jetës së tij, kur bënte atë udhëtim të tmerrshëm nga shtëpia e fëmijërisë në Kanaan drejt skllavërisë që e priste në Egjipt, duke kërkuar për herë të fundit në kodrat, që fshihnin çadrat e të afërmve të tij, Jozefi kujtoi Zotin e të atit. I kujtohej mësimi i fëmijërisë së tij dhe shpirti i tij u entuziazmua me vendosmërinë për të provuar veten e vërtetë—për të vepruar gjithnjë si nënshtetas i Mbretit të Qiellit»—Ellen G. White, Edukimi, f. 51, 52.

**Pyetje për diskutim**

`1. Krahasoni Jozefin me Danielin dhe Jezusin. Cilat janë pikat e përbashkëta? Si zbulojnë Jozefi dhe Danieli, sipas mënyrave të tyre, aspekte të Jezusit dhe se si do të ishte Jezusi?`

`2. Flisni në klasë për pyetjen në fund të studimit të së Enjtes. Si mund të mësojmë t'i besojmë Perëndisë kur gjërat nuk shkojnë aq mirë për ne, sikurse ndodhi dhe me Jozefin?`