---
title:  Jozefi, mjeshtri i ëndrrave
date:  04/06/2022
---

### Lexoni për studimin e kësaj jave
Zanafilla 37; Mateu 20:26, 27; Veprat 7:9; Zanafilla 38; Zanafilla 39; Zanafilla 40:1–41:36.

> <p>Vargu përmendësh</p>
> “Dhe i thanë njëri - tjetrit: "Ja ku po vjen ëndërruesi”! (Zanafilla 37:19).

Historia e Jozefit (Zanafilla 37–50) mbulon pjesën e fundit të librit të Zanafillës, që nga ëndrrat e tij të para në Kanaan (Zanafilla 37:1–11) deri në vdekjen e tij në Egjipt (Zanafilla 50:26). Në fakt, Jozefi zë më shumë vend në librin e Zanafillës se çdo patriark tjetër. Megjithëse Jozefi është vetëm një nga djemtë e Jakobit, ai paraqitet në Zanafillë si një patriark i madh, si Abrahami, Isaku dhe Jakobi.

Siç do të shohim, gjithashtu, jeta e Jozefit nxjerr në pah dy të vërteta të rëndësishme teologjike: së pari, Zoti i përmbush premtimet e Tij; së dyti, Zoti mund ta kthejë të keqen në të mirë.

Në studimin e kësaj jave, ne do të përqendrohemi në jetën e hershme të Jozefit. Ai është djali i preferuar i Jakobit, i cili ironikisht merr nofkën ba‘al hakhalomot, "ëndërrimtari" (Zanafilla 37:19), që do të thotë fjalë për fjalë "mjeshtër i ëndrrave", duke nënkuptuar se ai është një ekspert i ëndrrave. Ky titull i shkon shumë për shtat atij, sepse jo vetëm i merr, i kupton dhe i interpreton ëndrrat profetike, por i plotëson ato edhe në jetën e tij.

Në këta kapituj, ne do të shohim, përsëri, se providenca e Perëndisë konfirmohet, pavarësisht së keqes dhe ligësisë së zemrës njerëzore.

_\*Studioni mësimin e kësaj jave për t’u përgatitur për Sabatin e datës 11 Qershor._