---
title:  Rënia
date:  02/04/2022
---

### Lexoni për studimin e kësaj jave
Zanafilla 3; 2 Korintasve 11:3; Zbulesa 12:7–9; Gjoni 8:44; Romakëve 16:20; Hebrenjve 2:14; 1 Timoteut 2:14, 15.

> <p>Vargu përmendësh</p>
> “Dhe unë do të shtie armiqësi midis teje dhe gruas, midis farës sate dhe farës së saj; fara e saj do të shtypë kokën tënde, dhe ti do të plagosësh thembrën e farës së saj” (Zanafilla 3:15).

Mes gjithçkaje që Perëndia u kishte dhënë prindërve tanë të parë në Eden, erdhi edhe një paralajmërim: Dhe Zoti Perëndi e urdhëroi njeriun, duke i thënë: "Ha madje lirisht nga çdo pemë e kopshtit; por mos ha nga pema e njohjes të së mirës dhe të së keqes, sepse ditën që do të hash prej saj ke për të vdekur me siguri” (Zanafilla 2:16, 17). Ky paralajmërim kundër të ngrënit nga pema e njohjes të së mirës dhe së keqes na tregon se, edhe pse duhej ta dinin të mirën, nuk duhej ta dinin të keqen.

Sigurisht që mund ta kuptojmë pse, apo jo?

Kërcënimi i vdekjes i bashkangjitur paralajmërimit për mosbindje (Zanafilla 2:17) do të përmbushej: ata do të vdisnin (Zanafilla 3:19). Jo vetëm që u ndaluan të hanin nga pema, ata gjithashtu u dëbuan nga Kopshti i Edenit (Zanafilla 3:24), dhe kështu nuk kishin akses në atë që mund t'u jepte atyre jetën e përjetshme, kështu si mëkatarë (Zanafilla 3:22).

Megjithatë, mes kësaj tragjedie vjen shpresa, e cila gjendet tek Zanafilla 3:15, e quajtur protoevangjelizëm, ose "premtimi i parë i ungjillit". Po, ky varg paraqet premtimin e parë të ungjillit që gjendet në Bibël, hera e parë që u thuhet njerëzve se, pavarësisht nga rënia, Perëndia ka krijuar një rrugë shpëtimi për të gjithë ne.

_\*Studioni mësimin e kësaj jave për t’u përgatitur për Sabatin e datës 9 Prill._