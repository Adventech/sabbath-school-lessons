---
title:  Kaini dhe trashëgimia e tij
date:  09/04/2022
---

### Lexoni për studimin e kësaj jave
Zanafilla 4; Hebrenjve 11:4; Mikea 6:7; Isaia 1:11; 1 Korintasve 10:13; 1 Gjoni 3:12; Zanafilla 5; Zanafilla 6:1–5.

> <p>Vargu përmendësh</p>
> “ Në rast se bën mirë a nuk do të pranohesh? Por në qoftë se bën keq, mëkati po të ruan te porta dhe dëshirat e tij drejtohen ndaj teje; por ti duhet ta sundosh” (Zanafilla 4:7).

Në Zanafillë, ajo që pason menjëherë pas rënies, dhe më pas dëbimit të Adamit dhe Evës nga Edeni, janë kryesisht lindja dhe vdekja, të gjitha në përmbushje të profecive të Zotit në kapitullin e mëparshëm. Si kapituj paralelë, Zanafilla 3 dhe 4 përmban shumë tema dhe fjalë të zakonshme: përshkrime të mëkatit (Zanafilla 3:6–8; krahaso me Zanafilla 4:8), mallkime nga 'adamahu’, "tokë" (Zanafilla 3:17; krahaso me Zanafilla 4:11) dhe dëbime (Zanafilla 3:24; krahaso me Zanafilla 4:12, 16).

Arsyeja për këto paralele është për të nxjerrë në pah përmbushjen e asaj që ndodhi më parë, profecive dhe parashikimeve që Zoti i kishte dhënë Adamit dhe Evës pas rënies. Ngjarja e parë pas dëbimit të Adamit është plot shpresë; është lindja e djalit të parë, një ngjarje që Eva e sheh si përmbushje të premtimit që dëgjoi në profecinë mesianike (Zanafilla 3:15). Ajo mendoi se ai mund të ishte Mesia i premtuar.

Ngjarjet vijuese: krimi i Kainit, krimi i Lamekut, zvogëlimi i jetëgjatësisë dhe ligësia në rritje janë të gjitha përmbushje të mallkimit të thënë në Zanafillën 3.

Megjithatë, edhe pas kësaj, asnjë shpresë nuk humbet.

_\*Studioni mësimin e kësaj jave për t’u përgatitur për Sabatin e datës 16 Prill._