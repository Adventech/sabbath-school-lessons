---
title:  Ndëshkimi i Kainit
date:  13/04/2022
---

`Lexoni Zanafilla 4:9–16. Pse Zoti i bën pyetjen “Ku është vëllai yt Abeli?” Cila është lidhja midis mëkatit të Kainit dhe shndërrimit të tij në një “endacak dhe një ikanak mbi tokë” (Zanafilla 4:12)?`

Pyetja e Zotit drejtuar Kainit i bën jehonë pyetjes së Tij ndaj Adamit në Eden: "Ku je"? Kjo jehonë sugjeron lidhjen midis mëkatit në Eden dhe këtij mëkati tani: mëkati i Kainit ishte rezultat i mëkatit të mëparshëm (të Adamit).

Megjithatë, Kaini nuk do ta pranojë mëkatin e tij; ai e mohon atë, diçka që Adami nuk e bëri, edhe pse u përpoq ta hedhë fajin diku tjetër. Kaini, përkundrazi, sfidon hapur Perëndinë, i cili nuk humb kohë duke e përballur Kainin me krimin e vet. Kur Zoti bën pyetjen e tretë: “Çfarë ke bërë”? Ai as nuk pret për një përgjigje. Ai i kujton Kainit se Ai di gjithçka, sepse zëri i gjakut të Abelit i ka mbërritur nga toka (Zanafilla 4:10), një imazh që tregon se Perëndia e di për vrasjen dhe do t'i përgjigjet asaj. Abeli është në tokë, një lidhje e drejtpërdrejtë me rënien dhe me atë që Perëndia ka thënë se do t'i ndodhte Adamit (shih Zanafilla 3:19).

`Lexoni Zanafilla 4:14. Cila është domethënia e fjalëve të Kainit se "Unë do të fshihem nga fytyra jote"?`

Për shkak se gjaku i Abelit u derdh në tokë, toka tani ishte e mallkuar përsëri (Zanafilla 4:12). Si rezultat, Kaini më pas dënohet të bëhet refugjat, larg prej Zotit. Vetëm kur Kaini dëgjoi dënimin e Perëndisë, ai e pranon rëndësinë e pranisë së Perëndisë; sepse pa të, ai ka frikë për jetën e tij. Edhe pas vrasjes gjakftohtë të vëllait të tij nga Kaini dhe sfidës së tij përballë kësaj, Zoti vazhdon të tregojë mëshirë ndaj tij, edhe pse "Kaini doli nga prania e Zotit" (Zanafilla 4:16), Perëndia ende i dha atij një lloj mbrojtjeje. Pikërisht çfarë ishte ajo “Shenjë” - (Zanafilla 4:15), nuk na është thënë, por sido që të ishte, erdhi vetëm për shkak të hirit të Zotit ndaj tij.

`“Fshehur nga fytyra jote” (Zanafilla 4:14)—çfarë fshihet prej fytyrës së Perëndisë? Çfarë situate tragjike për këdo. Cila është mënyra e vetme që ne, si mëkatarë, ta shmangim atë situatë?`