---
title:  Për më tepër studim
date:  15/04/2022
---

Fraza e përsëritur “Enoku eci me Perëndinë” (Zanafilla 5:22, 24) do të thotë shoqëri intime dhe e përditshme me Zotin. Marrëdhënia personale e Enokut me Perëndinë ishte aq e veçantë sa "Perëndia e mori atë" (Zanafilla 5:24). Megjithatë, kjo frazë e fundit është unike në gjenealogjinë e Adamit dhe nuk e mbështet idenë e një jete të menjëhershme të përtejme të Parajsës për ata, që "ecin me Perëndinë". Vini re se Noeu gjithashtu eci me Perëndinë (Zanafilla 6:9) dhe ai vdiq si të gjithë njerëzit e tjerë, duke përfshirë Adamin dhe Methuselahun. Është gjithashtu interesante të theksohet se nuk jepet asnjë arsye për të justifikuar këtë hir të veçantë. “Enoku u bë një predikues i drejtësisë, duke i bërë të njohur popullit atë që Perëndia i kishte zbuluar. Ata që kishin frikë nga Zoti kërkuan këtë njeri të shenjtë, për të ndarë mësimet dhe lutjet e tij. Ai punoi gjithashtu publikisht, duke i çuar mesazhet e Perëndisë për të gjithë ata që do të dëgjonin fjalët e paralajmërimit. Punët e tij nuk ishin të kufizuara vetëm për Sethitët. Në vendin ku Kaini kishte kërkuar të ikte nga prania Hyjnore, profeti i Perëndisë bëri të njohura skenat e mrekullueshme që kishin kaluar përpara vegimit të tij.

"Dhe për këta profetizoi edhe Enoku, i shtati pas Adamit, duke thënë: ``Ja, Zoti erdhi me mijërat e tij të shenjtë, për të bërë gjyqin kundër të gjithëve dhe për të bindur të gjithë të pabesët në mes tyre për të gjitha veprat e paudhësisë dhe për të gjitha fjalët fyese që mëkatarët e pabesë folën kundër tij``. Juda 14, 15»—Ellen G. White, Patriarkë dhe Profetë, f. 86.

**Pyetje për diskutim**

`1. Pse Kaini vrau vëllanë e tij? Lexoni komentin e mëposhtëm nga Elie Wiesel: “Pse e bëri? Ndoshta donte të qëndronte vetëm: një fëmijë i vetëm dhe, pas vdekjes së prindërve, i vetmi burrë. Vetëm si Zoti dhe ndoshta vetëm në vend të Zotit. . . . Kaini vrau për t'u bërë Zot. . . . Çdo njeri që e mendon veten si Perëndi, përfundon duke vrarë njerëz»—Elie Wiesel, Messengers of God: Biblical Portreits and Legends (New York: Random House, 1976), p. 58. Si mund të jemi të kujdesshëm, edhe nëse nuk kryejmë vrasje, të mos pasqyrojmë qëndrimin e Kainit?`

`2. Krahasoni jetëgjatësinë e njerëzve përpara përmbytjes (Zanafilla 5) me atë të patriarkëve. Si do ta shpjegonim këtë zvogëlim të jetëgjatësisë njerëzore? Si i kundërvihet ky degjenerim teorive të Darvinizmit modern?`