---
title:  Për më tepër studim
date:  22/04/2022
---

Një krahasim midis mentalitetit e sjelljes së njerëzve dhe gjendjes së botës para Përmbytjes dhe asaj të njerëzve në ditët tona është veçanërisht e rëndësishme për t’u studiuar. Sigurisht, ligësia njerëzore nuk është një fenomen i ri. Shikoni paralelet mes kohës së tyre dhe tonës.

“Mëkatet që kërkonin hakmarrje ndaj botës para përmbytjes ekzistojnë edhe sot. Frika ndaj Zotit është larguar nga zemrat e njerëzve dhe ligji i Tij trajtohet me indiferencë dhe përbuzje. Ligësia e atij brezi është e barabartë me atë të brezit që jetoni dhe ju. . . . Perëndia nuk i dënoi paradiluvianët (brezi para përmbytjes) për të ngrënët dhe pirët. . . . Mëkati i tyre konsistonte në marrjen e këtyre dhuratave pa mirënjohje ndaj Dhënësit dhe poshtërimin e tyre, duke plotësuar oreksin e pa kufijshëm. Ishte e ligjshme që ata të martoheshin. Martesa ishte sipas urdhrit të Zotit; ishte një nga institucionet e para që Ai themeloi. Ai dha udhëzime të veçanta në lidhje me këtë urdhëresë, duke e veshur atë me shenjtëri dhe bukuri; por këto udhëzime u harruan dhe martesa u çorodit dhe u bë për t'i shërbyer pasionit. Një gjendje e ngjashme e gjërave ekziston tani. Ajo që është e ligjshme në vetvete ka kaluar në teprim. . . . Mashtrimi, ryshfeti dhe vjedhja zhvillohet pa u qortuar në vende të larta dhe në vende të ulëta. Çështjet e shtypit mbushen me të dhëna për vrasje. . . . Fryma e anarkisë po përshkon të gjitha kombet dhe shpërthimet që ngacmojnë herë pas here tmerrin e botës nuk janë veçse tregues të zjarreve të pashuara të pasionit dhe të paligjshmërisë që, pasi t'i shpëtojnë kontrollit, do ta mbushin tokën me mjerim dhe shkretim. Pamja që ka dhënë frymëzim për botën paradiluviane, përfaqëson sot vërtet gjendjen në të cilën shoqëria moderne po shkon me shpejtësi. Edhe tani, në shekullin e sotëm, dhe në tokat e pretenduara të krishtera, kryhen çdo ditë krime të zeza dhe të tmerrshme si ato, për të cilat u shkatërruan mëkatarët e botës së vjetër»—Ellen G. White, Patriarkë dhe Profetë, f. 101, 102.

**Pyetje për diskutim**

`1. Cilat janë karakteristikat e përbashkëta të shoqërisë së parapërmbytjes dhe shoqërisë sonë? Çfarë na mësojnë këto karakteristika të përbashkëta rreth hirit të Perëndisë që pavarësisht gjithë kësaj, Ai e do botën dhe ende po kërkon të shpëtojë kë të mundet?`

`2. Disa njerëz argumentojnë se përmbytja e Noeut ishte vetëm një ngjarje lokale. Çfarë nuk shkon me këtë ide? Nëse kjo do të ishte e vërtetë, pse çdo përmbytje lokale (dhe çdo ylber) do ta bënte Zotin të dukej gënjeshtar?`