---
title:  Histori misioni
date:  22/04/2022
---

#### Të bekosh të tjerët

Blesing Çatambudza, 31 vjeç

Emri im është Blesing (Bekime në shqip) dhe jeta ime është provë e bekimeve të mëdha nga Perëndia.

Familja ime shkonte në kishë çdo të diel, në Zimbabve, por nuk ishim shumë të përkushtuar. Gjatë adoleshencës, doja t’i shërbeja Perëndisë dhe i thashë një drejtuesi të kishës tradicionale se doja të rrija e pamartuar, për t’i shërbyer Krishtit.

“Je e lidhur me dikë?” pyeti ai.

“Jo,” u përgjigja.

“Duhet të provosh dashurinë më parë,” tha ai. “Pastaj eja sërish.”

Unë u largova dhe provova dashurinë – dhe ndalova së shkuari në kishë.

Në kolegj, bëra miqësi me njerëz të gabuar. Pinim dhe shkonim në festa.

Kur isha 18 vjeç, u dashurova me një djalë 21 vjeçar. Provuam dashurinë, ashtu si sugjeroi drejtuesi i kishës, dhe ngela shtatzënë. Në kulturën tonë, nëse ngelesh shtatzënë, duhet të rrish me atë burrë, kështu që shkova të jetoja më të dhe nënën e tij.

Më vonë kuptova se gjërat nuk ishin ashtu si mendoja. As bashkëshorti as unë nuk punonim dhe grindeshim vazhdimisht.

Kishim 2 fëmijë dhe vazhdonim të grindeshim. Nuk e dija kuptimin e martesës. Të dy kishim ëndrrat dhe shpresat tona individuale dhe mamaja e tij dukej e ashpër gjithë kohës.

Fillova të shkoja në kishën e bashkëshortit të dielave.

Pastaj u sëmura dhe shkova në shtëpinë e nënës sime, ku qëndrova për një kohë të gjatë.

Në shtëpinë e nënës sime, pashë dy ëndrra të çuditshme por të njëjta, tre ditë nga njëra tjetra. Në të dyja ëndrrat, dëgjoja sirena dhe shihja njerëz, që vraponin në të gjitha drejtimet. Pashë gjithashtu një gur të madh, që binte nga qielli, dhe një shigjetë të drejtuar nga një kryq. Shumë njerëz qëndronin në këmbë rreth kryqit. Dëgjova një zë, që thoshte: “Pendohuni, sepse po vjen fundi i botës!”

Isha e paqartë. Kisha e bashkëshortit nuk fliste asnjëherë rreth fundit të botës. Nuk kisha ide se ç’mund të ishte kuptimi i atyre ëndrrave.

Edhe bashkëshorti nuk i kuptoi ato ëndrra. Por unë i thashë: “Do kërkoj Jezusin dhe, kur ta gjej, do predikoj rreth Tij.”

Po ku do ta gjeja Jezusin?

Në Zimbabve nuk kishte shumë punë, kështu bashkëshorti dhe unë shkuam në Botsvana, për të kërkuar punë. Aty, takuam një elder Adventist i cili na ofroi studime Biblike. Gjatë studimit të parë, ai tha se botës po i vjen fundi dhe se Jezusi do kthehet sërish. Ai na tregoi tekste nga Bibla. Më në fund, i kuptova ëndrrat e mia. Isha shumë e lumtur!

Nëpërmjet studimeve të tjera të Biblës, gjeta Jezusin e Biblës ndaj u pagëzova dhe u bëra pjesë e Kishës Adventiste.

Isha e vendosur të ndiqja bindjet e mia dhe të predikoja rreth Jezusit. E kisha gjetur dhe tani doja të ndaja dashurinë time për Të me të tjerët. Vendosa të studioja në Universitetin Rusangu, një shkollë Adventiste në Zambia.

Fatkeqësisht, bashkëshorti na la mua dhe fëmijët për t’u martuar me një grua tjetër.

Unë punova shumë, pastrova shumë, në shumë kopshte, për të mbledhur lekë të mjaftueshme për të paguar muajt e parë të studimeve. Më ndihmoi edhe mamaja dhe universiteti më lejoi të bëja pjesë në programin e tyre të punës, për të paguar muajt e ardhshëm.

Vendosa të studioja teologji, për të mësuar më shumë rreth Perëndisë dhe të përgatitesha për të mësuar të rinj të tjerë, të kishin të njëjtën shpresë, që kam unë. Pavarësisht vendimeve të këqija që marrim në jetë, Perëndia është gjithmonë gati të na japë një mundësi të dytë. Ai dëshiron të na shfaqet. Ai dëshiron që njerëzit ta gjejnë dhe të predikojnë rreth Tij. Ashtu si zëri, në ëndrrën time, Ai na thërret të ndryshojmë drejtimin, të ndryshojmë jetën tonë dhe tA ndjekim. Ai thotë, “Pendohuni, sepse botës po i vjen fundi!” Jezusi po vjen. Mezi e pres atë ditë.

Shënime Misionare

-	Në vitin 1903, W. H. Anderson, Jacob Detcha dhe shumë punëtorë të tjerë Afrikanë u nisën nga Stacioni Solusi, në atë që quhej Rodezia e Jugut për në Rodezian e Veriut, në kërkim të një vendi të përshtatshëm për misionin. Pasi e bënë pjesën më të madhe të udhëtimit në këmbë, dhe Andersoni ishte pothuajse duke vdekur nga dizenteria, ata arritën në territorin e Shefit Monze, 160 km në verilindje të Kalomos, kryeqytetit të atëhershëm. Shefi Monze u dha një pjesë tokë rreth 2.200 hektarë, që u bë Stacioni Rusangu.

-	Zambia është një vend Kristian edhe pse shumë ende ndjekin aspekte të besimeve të tyre tradicionale. Më tepër se treçereku i Zambianëve identifikohen si Protestantë, ndërsa një e pesta e popullsisë është Katolike Romane.