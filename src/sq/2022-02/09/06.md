---
title:  Jakobi largohet
date:  26/05/2022
---

Në këtë histori, Jakobi – i cili mashtroi të atin dhe vëllanë e tij për të fituar të drejtën e parëbirnisë dhe që vodhi bekimin që Isaku synoi t’i jepte djalit të tij të madh – mbeti pasiv ndaj Labanit dhe i shërbeu me besnikëri. Jakobi e di mirë që është mashtruar nga vjehrri, e megjithatë, e la të shkojë. Është e vështirë të kuptohet pasiviteti i Jakobit, duke marrë parasysh temperamentin e tij. Jakobi mund të ishte revoltuar, ose të paktën t'i rezistonte Labanit ose të bënte pazare me të. Por ai nuk e bëri. Ai thjesht bëri atë që kishte kërkuar Labani, pavarësisht se sa e padrejtë ishte e gjitha.

Megjithatë, në lindjen e Jozefit, djalit të parë të Rakelës, Jakobi më në fund arriti vitin e katërmbëdhjetë të "shërbimit" të tij ndaj Labanit (Zanafilla 30:26) dhe tani mendon të largohet nga Labani për t'u kthyer në Tokën e Premtuar. Por Jakobi është i shqetësuar për të punuar për sigurimin e nevojave të “shtëpisë së vet” (Zanafilla 30:30).

`Lexoni Zanafilla 30:25–32. Çfarë po ndodh këtu dhe çfarë lloj arsyetimi përdor Jakobi? Cila është përgjigjja e Labanit?`

Kishte qenë një devijim shumë i gjatë për Jakobin, i cili kishte kohë që ishte larguar nga shtëpia. Ndoshta nuk kishte qenë qëllimi i tij fillestar për të qëndruar larg vendit të tij për kaq gjatë, por ngjarjet e mbajtën atë larg për vite me radhë. Tani është koha për t'u kthyer në shtëpi, dhe me çfarë familje do të kthehet gjithashtu.

Ndërkohë, pajtueshmëria e panatyrshme e Jakobit sugjeron se Jakobi ndoshta ka ndryshuar; e ka kuptuar mësimin e besimit. Kjo do të thotë se, Jakobi priti që sinjali i Perëndisë të shkonte. Jakobi vendos të lëvizë vetëm kur i flet Zoti.

Zoti i prezantohet Jakobit "Unë jam Perëndia i Bethelit, ku ti ke vajosur një përmendore dhe më lidhe një kusht. Tani çohu, lëre këtë vend dhe kthehu në vendlindjen tënde" (Zanafilla 31:13) me të njëjtat fjalë që Zoti e thërriste Abramin të largohej “nga familja jote” (Zanafilla 12:1) .

Ajo që e ndihmoi të kuptonte se ishte koha për të shkuar gjithashtu, ishte qëndrimi i bijve të Labanit dhe vetë Labani (shih Zanafilla 31:1, 2). «Jakobi do ta kishte lënë të afërmin e tij dinak shumë më parë, por nga frika se mos takonte Esaun. Tani ai ndjeu se ishte në rrezik nga djemtë e Labanit, të cilët, duke e parë pasurinë e tij si të tyren, mund të përpiqeshin ta siguronin atë me dhunë»—Ellen G. White, Patriarkë dhe Profetë, f. 193.

Prandaj, ai mori familjen dhe pasuritë e tij dhe u largua, duke filluar kështu një fazë tjetër në sagën e madhe të popullit të besëlidhjes së Perëndisë.