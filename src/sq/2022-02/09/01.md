---
title:  Jakobi përvetësuesi
date:  21/05/2022
---

### Lexoni për studimin e kësaj jave
Zanafilla 25:21–34; Zanafilla 28:10–22; Zanafilla 11:1–9; Zanafilla 29:1–30; Zanafilla 30:25–32.

> <p>Vargu përmendësh</p>
> "Esau i tha: "Jo më kot është quajtur Jakob? Ai ma zuri vendin deri tani dy herë: më hoqi parëbirninë dhe ja tani po merr bekimin tim". Pastaj shtoi: "A nuk ke ruajtur një bekim për mua?” (Zanafilla 27:36).

Tani marrim parasysh historinë e vazhdueshme familjare të Isakut, fëmijës mrekullibërës dhe paraardhës të hershëm të farës së premtuar. Megjithatë, historia nuk fillon domosdoshmërisht mirë. Karakteri i dobët i djalit të tij Jakobit do të shfaqet në rivalitetin midis dy vëllezërve mbi të drejtën e parëbirnisë (Zanafilla 25:27–34) dhe rrjedhimisht mbi të drejtën për të marrë bekimin e Isakut (Zanafilla 27).

Për shkak se Jakobi mashtron babanë e tij dhe vjedh bekimin e vëllait të tij më të madh, ai do të duhet të ikë gjatë gjithë jetës së tij. Në mërgim, Perëndia përballet me të në Bethel (Zanafilla 28:10–22). Që atëherë e tutje, Jakobi, mashtruesi, do të përjetojë vetë një mashtrim. Në vend të Rakelës, të cilën Jakobi e donte (Zanafilla 29), Lea, vajza e madhe, do t'i jepet Jakobit dhe atij do t'i duhet të punojë 14 vjet për të fituar gruan e tij.

Megjithatë, Jakobi do të përjetojë gjithashtu bekimin e Perëndisë, sepse në mërgim do të ketë 11 nga djemtë e tij dhe Zoti do t'ia shtojë pasurinë.

Kështu, çfarëdo tjetër që mund të shohim në këtë histori, ne mund të shohim se si Perëndia do t'i përmbushë premtimet e besëlidhjes së Tij, në një mënyrë ose në një tjetër, pavarësisht se sa shpesh dështojnë njerëzit e Tij.

_\*Studioni mësimin e kësaj jave për t’u përgatitur për Sabatin e datës 28 Maj._