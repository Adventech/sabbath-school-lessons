---
title:  Jakobi-Izraeli
date:  28/05/2022
---

### Lexoni për studimin e kësaj jave
Zanafilla 32:22–31; Osea 12:3, 4; Jeremia 30:5–7; Zanafilla 33; Zanafilla 34:30–35:29.

> <p>Vargu përmendësh</p>
> Atëherë ai i tha: "Emri yt nuk do të jetë më Jakob, por Izrael, sepse ti ke luftuar bashkë me Perëndinë dhe me njerëzit, dhe ke fituar" (Zanafilla 32:28).

Saga familjare e Jakobit vazhdon, si të mirat ashtu edhe të këqijat. Megjithatë, përgjatë gjithë kësaj, dora e Perëndisë dhe besnikëria e Tij ndaj premtimeve të besëlidhjes zbulohen.

Kjo javë trajton më shumë Jakobin, tani që ai është larguar nga Labani dhe, duke u kthyer në shtëpi, iu desh të përballej me Esaun, viktimën e tradhtisë së Jakobit. Çfarë do t'i bënte tani vëllai i tij, i zemëruar në kulm për padrejtësinë që i ishte shkaktuar?

Fatmirësisht për Jakobin, mes frikës së asaj që po vinte, Zoti, Perëndia i etërve të tij iu shfaq përsëri atij në një incident që ishte një pararendës i asaj që më vonë do të bëhej e njohur si "koha e mundimit të Jakobit" (shih Jeremia 30:5- 7). Dhe atë natë Jakobi, hileqari, u bë "Izrael", një emër i ri për një fillim të ri, një fillim që përfundimisht do të çonte në krijimin e një kombi me emrin e tij.

Me fjalë të tjera, pavarësisht gjithçkaje që ndodh, historia e patriarkëve dhe familjes së tyre tregohet në Shkrimin e Shenjtë për të na treguar se Perëndia është besnik për të përmbushur atë që ka premtuar dhe se Ai do ta bëjë këtë pavarësisht nga ajo që, nganjëherë, duket sikur nuk është gjë tjetër veçse populli i Tij që bën gjithçka që mundet për ta ndaluar atë përmbushje.

_\*Studioni mësimin e kësaj jave për t’u përgatitur për Sabatin e datës 4 Qershor._