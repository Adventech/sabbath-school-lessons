---
title:  Histori misioni
date:  03/06/2022
---

#### Propozim i papritur

Esmeralda Xhon Melo, 27 vjeç

Babai im i përket një kishe Kristiane dhe mamaje ime i përket një tjetre, në kryeqytetin e Angolës, Luanda. Kur isha e vogël, shkoja në kishë me Babin një të diel dhe me Mamin të dielën tjetër. Kur mbusha 18 vjeç, ndalova së shkuari në të dyja kishat. Ndalova se kënduari në korin e kishës së Mamit dhe nuk merrja më pjesë në aktivitetet e të rinjve, në kishën e Babit.

“Pse nuk vjen më në kishë me mua?” pyeti Mami.

“Nuk ndihem mirë aty,” u përgjigja.

“Atëherë gjej një kishë ku ndihesh mirë,” tha Mami. “Jepi Perëndisë një mundësi.”

Por unë isha më e interesuar t’i jepja botës një mundësi.

Kur motra ime e madhe u fejua, nuk e di se si, ajo dhe i fejuari bënë këshillim paramartesor me një pastor adventist. Pasi u martuan, ata vendosën të shkonin në Kishën Adventiste dhe motra filloi të më dërgonte vargje Biblike dhe predikime.

Pastaj, ndodhën një sërë gjërash të pazakonshme. Një shoqe më tha t’ia jepja zemrën Jezusit. E dija se ajo po lutej për mua dhe fjalët e saj ma zbutën zemrën. Po atë javë, një shoqe tjetër m’u lut të jetoja për Perëndinë. Ajo u lut me mua dhe i kërkoi Perëndisë të më jepte një bashkëshort të mirë dhe që e donte Perëndinë. Fjalët e saj më prekën. Disa ditë më vonë, motra më dha se ndihej e qortuar nga Perëndia. “Perëndia thotë se, nëse nuk të paralajmëroj, gjaku yt do bierë mbi mua,” tha ajo. Motra kishte lexuar Ezekielin 3:18-19 ku Perëndia thotë: “Në rast se unë i them të pabesit: ‘Me siguri ke për të vdekur’, dhe ti nuk e njofton dhe nuk flet për ta lajmëruar të pabesin që të braktisë rrugën e tij të keqe për të shpëtuar jetën e tij, ai i pabesë do të vdesë në paudhësinë e tij, por unë do të kërkoj llogari prej teje për gjakun e tij. Por në qoftë se ti e lajmëron të pabesin dhe ai nuk heq dorë nga pabesia e tij dhe nga jeta e tij e keqe, ai do të vdesë në paudhësinë e tij, por ti do ta kesh shpëtuar shpirtin tënd.”

Ndërsa motra më fliste, zemra ime rrihte shumë fort. U përpoqa të mbroja veten. “Do shkoj në kishën e mamit,” i thashë.

“Por ti nuk ndihesh mirë atje,” tha motra. “Shko në një Kishë Adventiste. Shko në Kishën Adventiste që do, këtu në qytet. Jepu një mundësi.”

Premtova se të shtunën e ardhshme do shkoja, në një Kishë Adventiste. Por nuk vajta sepse më thirrën për të punuar. Punova tre të shtuna rresht. Kur motra më mori në telefon, të më pyeste rreth kishës, i thashë se isha shumë e zënë në punë. “Disa punë nuk janë bekim nga Perëndia,” u përgjigj ajo. “Ti punon shumë për asgjë. Duhet të lesh punën në anë dhe të vesh Perëndinë të parin.”

Nuk isha e sigurt se çfarë duhet të bëja, por ndalova së punuari – jo sepse vendosa unë. U sëmura. Te klinika, mjeku më njihte mirë sepse kishte katër vjet që ishte mjeku im. Kishim marrëdhënie të mirë mjek-pacient. Por, kësaj herë, ai më çuditi. Gjatë bisedës, papritur kërkoi të martohej me mua. Ai nuk kishte treguar ndonjëherë interes për mua dhe unë nuk kisha menduar ndonjëherë rreth tij, si bashkëshort. Por, ndërsa ai më propozonte, më pëlqeu ideja e të qënit bashkëshortja e tij.

“Pranoj të martohem me ty,” i thashë.

Ai buzëqeshi. “Jam Adventist i Ditës së Shtatë,” tha ai. “Dëshiroj që edhe bashkëshortja ime të jetë Adventiste.”

“Pa problem,” thashë dhe buzëqesha.

Dhe isha e sinqertë. Shumë gjëra të pazakonta kishin ndodhur. Dy shoqe të mirë dhe motra m’u lutën t’ia jepja zemrën Perëndisë. Njëra ishte lutur që të gjeja një bashkëshort, që kishte frikën e Perëndisë, dhe motra më ishte lutur të shkoja në kishën Adventiste. Tani, një mjek Adventist më kërkoi të martohesha më të dhe të bëhesha Adventiste. Nuk mund t’i rezistoja më thirrjes së Perëndisë. Fillova klasën e studimit për pagëzim.

Sot, jam Adventiste. Nuk jam Adventiste sepse një mjek kërkoi të martohej me mua. Nuk jam Adventiste sepse motra m’u lut. Nuk jam Adventiste as sepse ndihem mirë në kishë. Jam Adventiste sepse Perëndia më thirri të bashkohem me popullin e Tij, që mban urdhërimet dhe ka besimin e Jezusit. Zemra ime është e Tij.

Një pjesë e Ofertave të Sabatit të 13të të këtij tremujori do të ndihmojë në hapjen e një shkolle Adventiste, në qytetin e Esmeraldës, Luanda, në Angola. Faleminderit që planifikoni një ofertë bujare.

Fakte të shpejta

-	Kafshët e savanës përfshijnë elefantët, gjirafat, hipopotamuset, hienat, leopardët, luanët, majmunët, zebrat, etj.. Insektet përfshijnë mushkonjat dhe mizat tsetse, të cilat shpërndajnë sëmundje të rrezikshme.