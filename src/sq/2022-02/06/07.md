---
title:  Për më tepër studim
date:  06/05/2022
---

Lexoni Ellen G. White, “Abrahami në Kanaan”, fq. 134–136, në Patriarkë dhe Profetë.

“Kisha e Krishtit duhet të jetë një bekim dhe anëtarët e saj duhet të bekohen ashtu siç bekojnë të tjerët. Qëllimi i Perëndisë në zgjedhjen e një populli përpara gjithë botës nuk ishte vetëm që Ai t'i adoptonte ata si bij dhe bija të Tij, por që nëpërmjet tyre t'i jepte botës përfitimet e ndriçimit hyjnor. Kur Zoti zgjodhi Abrahamin, nuk ishte thjesht që ai të ishte miku i veçantë i Perëndisë, por të ishte një mjet i privilegjeve të çmuara dhe të veçanta që Zoti dëshironte t'u jepte kombeve. Ai do të ishte një dritë në mes të errësirës morale të rrethinës së tij.

“Sa herë që Perëndia i bekon fëmijët e Tij me dritë dhe të vërtetë, nuk është vetëm që ata të kenë dhuratën e jetës së përjetshme, por që ata përreth tyre të ndriçohen gjithashtu shpirtërisht. . . .'Ju jeni kripa e tokës.' Dhe kur Perëndia i bën fëmijët e Tij të kripur, kjo nuk është vetëm për ruajtjen e tyre, por që ata të mund të jenë agjentë në ruajtjen e të tjerëve...

“A shkëlqeni si gurë të gjallë në ndërtesën e Perëndisë? . . . Ne nuk kemi fenë e vërtetë dhe gjenuine, nëse ajo nuk ushtron një ndikim kontrollues mbi ne në çdo veprim tonin. Ne duhet të kemi Perëndinë me ne për t'u endur në punën tonë të jetës. Ne duhet të kemi në zemrat tona hirin transformues të Krishtit. Ne kemi nevojë shumë më pak për veten dhe më shumë për Jezusin” – Ellen G. White, Reflecting Christ, p. 205.

**Pyetje për diskutim**

`1. Në kontekstin e bekimit të Abrahamit, “Unë do të të bekoj . . . dhe do të jesh një bekim” (Zanafilla 12:2), çfarë do të thotë të jesh i bekuar? Si mund të jemi ne, si njerëz që i shërbejmë të njëjtit Perëndi si Abrami, një bekim për të tjerët?`

`2. Çfarë nuk shkonte në gjysmën e gënjeshtrës së Abrahamit në lidhje me motrën-gruan e tij? Çfarë është më e keqe, të gënjesh plotësisht apo të thuash vetëm disa të vërteta, ndërkohë që teknikisht je sërisht duke gënjyer?`

`3. Lexoni përsëri Zanafilla 14:21–23, përgjigjja e Abramit ndaj ofertës së mbretit të Sodomës. Pse u përgjigj ashtu siç u përgjigj dhe çfarë mësimi të rëndësishëm mund të marrim nga kjo histori? A nuk do të ishte justifikuar Abrami po të kishte vendosur të merrte atë që i kishte ofruar mbreti?`