---
title:  Rrënjët e Abrahamit
date:  30/04/2022
---

### Lexoni për studimin e kësaj jave
Zanafilla 12; Isaia 48:20; Isaia 36:6, 9; Jeremia 2:18; Zanafilla 13; Zanafilla 14; Hebrenjve 7:1–10.

> <p>Vargu përmendësh</p>
> “Me anë të besimit Abrahami iu bind kur u thirr të dilte në vendin që do të merrte si trashëgimi. Dhe ai doli pa ditur se ku po shkonte” (Hebrenjve 11:8).

Tani kemi arritur në qendër të librit të Zanafillës. Ky seksion qendror (Zanafilla 12–22) do të mbulojë udhëtimin e Abrahamit, nga thirrja e parë e Zotit, “lekh lekha”, -"Shko!" (Zanafilla 12:1), gjë që e bën Abrahamin të lërë të kaluarën e tij në thirrjen e dytë të Zotit, “lekh lekha”, -"Shko!" (Zanafilla 22:2), gjë që e bën Abrahamin të largohet nga e ardhmja e tij, (sepse do të ekzistonte tek djali i tij). Si rezultat, Abrahami është gjithmonë në lëvizje, gjithnjë emigrant, prandaj edhe quhet “i huaj” (Zanafilla 17:8).

Në udhëtimin e tij, Abrahami është i pezulluar në boshllëk, pa të kaluarën e tij, të cilën e ka humbur, dhe pa të ardhmen e tij, të cilën ai nuk e sheh. Ndërmjet këtyre dy thirrjeve, të cilat përcaktojnë udhëtimin e besimit të Abrahamit, Abrahami dëgjon zërin e Perëndisë, i cili e qetëson atë: “Mos ki frikë” (Zanafilla 15:1). Këto tri fjalë të Perëndisë shënojnë tri pjesët e udhëtimit të Abrahamit, të cilat do të studiohen në javët 6, 7 dhe 8.

Abrahami ilustron besimin (Zanafilla 15:6) dhe mbahet mend në Shkrimet Hebraike si njeriu i besimit (Neh. 9:7, 8). Në Dhiatën e Re, Abrahami është një nga figurat më të përmendura nga Dhiata e Vjetër, dhe këtë javë do të fillojmë të kuptojmë pse.

_\*Studioni mësimin e kësaj jave për t’u përgatitur për Sabatin e datës 7 Maj._