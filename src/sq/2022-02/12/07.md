---
title:  Për më tepër studim
date:  17/06/2022
---

Ellen G. White, “Jozefi në Egjipt,” pp. 213–223; “Jozefi dhe Vëllezërit e tij,” pp. 224-232 tek Patriarkë dhe Profetë.

“Tri ditët e izolimit ishin ditë pikëllimi të hidhur me bijtë e Jakobit. Ata reflektuan mbi rrugën e tyre të gabuar të kaluar, veçanërisht për mizorinë e tyre ndaj Jozefit. Ata e dinin se nëse do të dënoheshin si spiunë dhe nuk do të mund të sillnin prova për t'u pastruar, të gjithë do të vdisnin ose do të bëheshin skllevër. Ata dyshuan nëse ndonjë përpjekje që mund të bënte ndonjëri prej tyre do të bënte që babai i tyre të pranonte që Benjamini të largohej prej tij, pas vdekjes mizore të Jozefit, siç mendonte ai. Ata e shitën Jozefin si skllav dhe kishin frikë se Perëndia do t'i ndëshkonte duke i lejuar të bëheshin skllevër. Jozefi mendon se babai i tij dhe familjet e vëllezërve të tij mund të vuajnë për ushqim dhe është i bindur se vëllezërit e tij janë penduar për trajtimin mizor që kanë bërë ndaj tij dhe se në asnjë rast nuk do ta trajtojnë Benjaminin ashtu siç e kishin trajtuar. —Ellen G. White, Spiritual Gifts book 3, p. 155, 156.

“Jozefi ishte i kënaqur. Ai i kishte sprovuar vëllezërit e tij dhe kishte parë tek ata frytet e pendimit të vërtetë për mëkatet e tyre.»—Ellen G. White, Spiritual Gifts, book 3, p. 165.

**Pyetje për diskutim**

`1. Në klasë, ndaluni në pyetjen në fund të studimit të së Enjtes. A mendoni se Jozefi do të kishte qenë kaq i mëshirshëm me vëllezërit e tij nëse gjërat nuk do të shkonin aq mirë për të? Natyrisht, ne nuk mund ta dimë me siguri, por çfarë treguesish, nëse ka, në të gjithë historinë e Jozefit na zbulojnë llojin e karakterit që kishte Jozefi, të cilat mund të ndihmojnë në shpjegimin e dashamirësisë së tij?`

`2. Në çfarë mënyrash mund të shohim te Jozefi një lloj pararendësi të Krishtit dhe të asaj se çfarë përjetoi Krishti?`

`3. Jozefi kishte vënë në provë vëllezërit e tij. Në cilat mënyra të ngjashme na sprovon Perëndia?`

`4. Edhe pas gjithë atyre viteve, vëllezërit e kuptuan fajin e tyre për atë që i kishin bërë Jozefit. Çfarë na mëson kjo se sa i fuqishëm mund të jetë faji? Dhe megjithëse mund të falemi dhe të pranojmë faljen e Perëndisë, si të mësojmë të falim veten, pavarësisht se sa të padenjë jemi për këtë falje?`