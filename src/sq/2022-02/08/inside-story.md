---
title:  Histori misioni
date:  20/05/2022
---

#### Shpresë mes pandemisë

Antonia Migel, 40 vjeç

COVID-19 ndryshoi jetën time.

Gjithmonë kam besuar te Perëndia dhe, që kur isha e vogël, i lutesha Perëndisë të më ndihmonte të gjeja një bashkëshort të mirë. Dëshiroja një bashkëshort që e donte Perëndinë dhe që do shkonte në kishë me mua. Por pyetja më e rëndësishme qe: në cilën kishë do shkonim?

Kur isha e vogël, shkoja në kishën e prindërve të mi, në Angola, dhe i ndiqja ritualet besnikërisht. Por dukej se diçka mungonte. Pasi u martova me një burrë të mrekullueshëm, fillova të shkoja në një kishë tjetër. Pas katër vitesh, fillova të shkoja në një kishë të tretë. Por ndihesha bosh. Diçka mungonte. Më dukej se ato, që dëgjoja në kishë, nuk kishin shumë lidhje me jetën time. Nuk isha e sigurt se Perëndia i kishte falur mëkatet e mia. Nuk isha e sigurt se Ai po e transformonte karakterin tim, që të isha më e ngjashme me Të. Dhe, bashkëshorti im nuk shkonte në kishë me mua.

Në vitin 2020, i gjithë vendi u mbyll, për shkak të pandemisë. Kishat u mbyllën dhe unë nuk mundja të shkoja më në shërbesat e adhurimit. Kërkova predikime në YouTube dhe gjeta dy programe, të drejtuara nga pastorë adventistë, në stacionin Kanali i Shpresës (Hope Channel). Ndërsa shihja predikimet, krahasoja vargjet, që ata përmendnin, me vargjet në Biblën time.

Dukej se, njëri nga pastorët, po fliste drejpërdrejt me mua. “Çfarë do të ndjekësh: urdhërat e njerëzve apo Fjalën e Perëndisë, të shprehur në Bibël?” pyeti ai.

Kjo pyetje më bezdisi. Nga thellësia e zemrës, u përgjigja: “Dua të ndjek atë që Perëndia ka thënë, në Fjalën e Tij.”

M’u kujtua një grua e re, të cilën e kisha punësuar për të më ndihmuar në shtëpi. Kur ajo filloi të punonte, ajo pastronte dhe gatuante çdo ditë, deri të premte, dhe merrte të shtunën pushim. Ajo më shpjegoi se shkonte në Kishën Adventiste të shtunave. Por, pas ca kohësh, ajo ndaloi së shkuari në kishë dhe punonte edhe të shtunave.

Kur kuptova rëndësinë e Sabatit, bisedova me gruan.

“Ti nuk po shkon më në kishë por je e gatshme të punosh në shtëpinë time të shtunave,” i thashë. “Nëse ndalove së shkuari në kishë për shkak të punës tek unë, mendohu përsëri. Që sot, do punosh për mua të hënë deri të premte. E shtuna është e shenjtë.”

Në këtë kohë, kufizimet e pandemisë ishin lehtësuar dhe ajo mundi të kthehej në kishë. Sot, po bën klasat përgatitëse për pagëzim.

Ndërkohë, unë doja të dija më shumë rreth Sabatit dhe mora në telefon një pastor adventist, telefonin e të cilit e gjeta në internet. Ai ishte miqësor dhe më ofroi disa libra për t’i lexuar. Fillova të adhuroja në Sabat dhe u pagëzova në vitin 2021.

Sot, jam një njeri i ri dhe transformimi vazhdon të ndodhë çdo ditë. E di që Perëndia i fal mëkatet e mia. E di që Ai po e transformon karakterin tim. Ju lutem, bashkohuni lutjes sime që edhe bashkëshorti të njohë Perëndinë dhe të vijë me mua, në kishë, çdo të shtunë.

Një pjesë e Ofertave të Sabatit të 13të të këtij tremujori do ndihmojë katër projekte në Angola: një shkollë Adventiste në Luanda, një kishë Adventiste dhe shkollë fillore në Belizë, një qendër për viktima të dhunës familjare dhe këshillim në qytetin Lombe dhe një konvikt për djem, në Universitetin Adventist të Angolës, në qytetin Huambo. Faleminderit që planifikoni një ofertë bujare.

Shënime Misionare:

-	Adventisti i parë shkoi në Angola në vitin 1922, kur W. H. Anderson vizitoi për të parë mundësinë e hapjes së një misioni atje. Vitin e ardhshëm, ai, T. M. French dhe J. D. Baker, udhëtuan në gjithë vendin gjatë një muaji dhe zgjodhën një vend, në distriktin Lepi, në fushën qëndrore. Në vitin 1924, u hap zyra e Misionit të Bashkuar të Atlantikut Jugor. Në vitin 1928, u organizua Misioni i Angolës dhe Anderson shërbeu si president nga 1924 deri në 1933.

-	Programet e para Adventiste, u transmetuan në radio, në Angola, në vitin 1953. Në vitin 1963, programet e Zërit të Profecisë filluan të transmetoheshin çdo javë, në gjashtë stacione.