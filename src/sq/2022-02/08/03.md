---
title:  Perëndia do të sigurojë
date:  16/05/2022
---

`Lexoni Zanafilla 22:8, 14, 18. Si e përmbushi Perëndia premtimin e Tij për të siguruar për ne? Çfarë u sigurua?`

Kur Isaku e pyeti për flijimin, “Abrahami iu përgjigj: "Djali im, Perëndia do ta sigurojë vetë qengjin për sakrificën". Dhe vazhduan rrugën të dy bashkë” (Zanafilla 22:8). Megjithatë, forma verbale hebraike mund të nënkuptojë në të vërtetë "Perëndia do ta sigurojë veten si qengj". Folja "siguroj" (yir'eh lo) përdoret në një mënyrë, që mund të nënkuptojë "siguroj veten" (ose fjalë për fjalë, "shih veten").

Ajo që po tregojmë këtu, pra, është thelbi i planit të shpëtimit, me vetë Zotin që vuan dhe paguan me Veten e Tij dënimin për mëkatet tona!

`Lexoni Gjoni 1:1–3 dhe Romakëve 5:6–8. Si na ndihmojnë këto vargje të kuptojmë se çfarë ndodhi në Kryq, i cili parafytyrohet në flijimin këtu në malin Moriah?`

Atje, në malin Moriah, shumë kohë përpara kryqit, dashi flijues “i kapur në një kaçubë nga brirët e tij” (Zanafilla 22:13) po zbulonte Jezusin. Ai është që “shihet” këtu, siç shpjegon Abrahami më vonë, “Në malin ku shihet Zoti” (Zanafilla 22:14, përkthim i autorit). Vetë Jezusi kishte vënë në dukje thënien profetike të Abrahamit këtu, kur Ai tha, duke i bërë jehonë deklaratës së Abrahamit: “Abrahami, ati juaj, ngazëllohej në shpresën që të shihte ditën time; e pa dhe u gëzua” (Gjoni 8:56).

“Perëndia e urdhëroi atë të vriste birin e tij për t'i bërë përshtypje mendjes së Abrahamit me realitetin e ungjillit, si dhe për të provuar besimin e tij. Agonia që ai duroi gjatë ditëve të errëta të asaj sprove të frikshme u lejua që ai të kuptonte nga përvoja e tij diçka nga madhështia e sakrificës së bërë nga Zoti i pafund për shpengimin e njeriut»—Ellen G. White, Patriarkë dhe Profetë, fq. 154.

`Si na ndihmon ajo që ndodhi këtu të kuptojmë më mirë se çfarë ndodhi në kryq dhe çfarë ka vuajtur Perëndia për ne? Cila duhet të jetë përgjigjja jonë ndaj asaj që është bërë për ne?`