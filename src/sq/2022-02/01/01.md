---
title:  Krijimi
date:  26/03/2022
---

### Lexoni për studimin e kësaj jave
Psalmi 100:1–3, Zanafilla 1–2, Eksodi 20:8–11, Eksodi 40:33, Mateu 25:14–30, Mateu 19:7–9.

> <p>Vargu përmendësh</p>
> “Në fillim Perëndia krijoi qiejt dhe tokën” (Zanafilla 1:1).

Libri i Zanafillës dhe, si rrjedhim, e gjithë Bibla fillon me veprat e krijimit të Zotit. Ky fakt është shumë i rëndësishëm, sepse do të thotë se krijimi ynë shënon fillimin e historisë njerëzore dhe biblike. Kjo e vërtetë nënkupton gjithashtu se historia e Krijimit të Zanafillës ka të njëjtën vërtetësi historike si ngjarjet e tjera të historisë njerëzore dhe biblike.

Dy tekstet e Krijimit tek Zanafilla 1–2 përmbajnë mësime për Zotin dhe njerëzimin. Ndërsa ne do të studiojmë gjatë kësaj javë, do të kuptojmë më mirë kuptimin e thellë të Sabatit të ditës së shtatë. Ne do të meditojmë për aktin e Perëndisë për krijimin e njerëzve sipas shëmbëlltyrës së Tij, nga pluhuri i tokës . Do të na intrigojë qëllimi i pemës së njohjes të së mirës dhe të së keqes dhe për lidhjen e saj me pemën e jetës.

Mësimi më i rëndësishëm i tregimeve biblike të fillimeve është mësimi mbi hirin. Ekzistenca jonë është thjesht një akt mirësie. Zoti krijoi qiejt dhe tokën, ndërsa njerëzit nuk ishin ende të pranishëm. Ashtu siç ishte krijimi ynë, edhe shpëtimi ynë është gjithashtu një dhuratë nga Perëndia. Dhe sa e thellë është që të dyja konceptet, krijimi dhe shëlbimi, ekzistojnë pikërisht në urdhërimin e Sabatit të ditës së shtatë.

_\*Studioni mësimin e kësaj jave për t’u përgatitur për Sabatin e datës 2 Prill._