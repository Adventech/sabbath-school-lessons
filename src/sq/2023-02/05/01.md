---
title: 'Lajmi i Mirë i Gjykimit'
date: 22/04/2023
---

### Lexoni për studimin e kësaj jave
Zb. 14:7; Ps. 51:1-4; Zb. 20:12; Dan. 7:9, 14, 26; Zb. 4:2-4; Zb. 5:1-12.

> <p>Vargu përmendësh</p>
> "Thoshte me zë të madh: 'Druani Perëndinë dhe i jepni lavdi, sepse ora e gjyqit të tij erdhi; adhuroni atë që bëri qiellin, dheun, detin dhe burimet e ujërave' ” (Zbulesa 14:7).

Në ka diçka që Bibla e bën shumë të qartë është se Zoti është një Perëndi gjykimi, dhe, se herët a vonë, në një mënyrë apo tjetër, gjykimi - gjykimi që mungon sot - do të vijë dhe do të drejtohet nga Vetë Perëndia, "Gjykatësi i gjithë tokës" (Zan. 18:25; shiko gjithashtu Ps. 58:11, Ps. 94:2, Ps. 98:9). Apo siç ka shkruar edhe vetë Pali: "Kështu, pra, secili nga ne do t'i japë llogari Perëndisë për veten e tij"(Rom. 14:12).

Mendim i frikshëm, apo jo? Të japësh llogari për veten para Perëndisë, Zotit që njeh gjërat më të thella, Zotit që do të "vërë të gjykohet çdo vepër, edhe çdo gjë që është fshehur, qoftë e mirë apo e keqe"? (Pred. 12:14).

Megjithatë, në fund gjykimi zbulon mirësinë dhe hirin e Perëndisë dhe, se Ai është në të njëjtën kohë i drejtë dhe i mëshirshëm në mënyrën sesi vepron me të shpëtuarit, madje dhe të humburit.

Këtë javë do të eksplorojmë temat e thella të gjykimit në lidhje me konfliktin e madh që ndodh në univers, dhe veçanërisht do të shohim se çfarë ndodh kur populli besnik i Perëndisë do të përballet vetë me "gjykimin që do të vijë" (Veprat 24:25).

_*Studioni mësimin e kësaj jave për t’u përgatitur për të Shtunën, 29 Prill._