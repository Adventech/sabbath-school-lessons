---
title: 'Për më tepër studim'
date: 28/04/2023
---

Shikoni hollësitë e fuqishme që na jep Fryma e Profecisë në lidhje me gjendjen e popullit të Perëndisë në ditët e fundit, në kohën e gjykimit dhe të fundit të botës.

"Shpresa e tyre e vetme është tek mëshira e Perëndisë; mbrojtja e tyre e vetme do të jetë lutja. Ashtu si Jozueu luftonte para Engjëllit, ashtu kisha e ditëve të fundit, me një zemër të thyer dhe besim të zjarrtë do të luftojë për falje dhe çlirim përmes Jezusit, Avokatit të tyre. Ata janë plotësisht të vetëdijshëm për jetët e tyre mëkatare dhe të padenja, dhe teksa shohin veten janë gati të dëshpërohen. Tunduesi qëndron për t'i akuzuar siç qëndronte edhe para Jozueut. Iu tregon rrobat e pista, defektet e karakterit të tyre. Paraqet dobësinë dhe marrëzinë e tyre, mëkatet mosmirënjohëse të tyre, devijimin nga karakteri i Krishtit, që ka turpëruar Shpenguesin e tyre. Njerëzit e Zotit kanë gabuar në shumë drejtime. Satani ka një njohuri të saktë të mëkateve që i ka tunduar të bëjnë, dhe i paraqet këto duke i ekzagjeruar, dhe deklaruar: " 'A do më dëbojë Zoti mua dhe engjëjt e mi nga prezenca e Tij, dhe, megjithatë do të shpërblejë ata që janë fajtorë për të njëjtat mëkate? Zot, nuk mund ta bësh këtë nëse je i drejtë. Froni yt nuk do të qëndrojë më në drejtësi dhe gjykim. Drejtësia kërkon që të dënohen'. Por, megjithëse ndjekësit e Krishtit kanë mëkatuar, nuk janë dorëzuar në kontrollin e së keqes. Kanë lënë mënjanë mëkatet e tyre, dhe kanë kërkuar Zotin me përulësi dhe pendesë, prandaj Avokati hyjnor ndërmjetëson për ta. Ai që është abuzuar më shumë nga mosmirënjohja e tyre, që njeh mëkatet e tyre, por edhe pendesën e tyre, deklaron: 'Zoti të qortoftë, o Satan". Kam dhënë jetën Time për këta shpirtra. Janë gdhendur në pëllëmbët e duarve të Mia' " - Ellen G. White, Testimonies for the Church, vol. 5, ff. 473, 474.

**Pyetje për diskutim**

`1.	Si ndikon në jetët tona të përditshme njohuria se "ora e gjyqit të Tij ka ardhur"? Nëse shumica prej nesh janë të sinqertë, ndoshta mund të themi se nuk ndikon tek ne, apo jo? Si mund të ndryshojmë?`

`2.	Pse gjykimi është lajm i mirë dhe jo lajm i keq? Flisni në klasë rreth rolit të Jezusit në gjykimin tonë. Si mund të na motivojë kjo të jemi besnikë ndaj Tij, duke ditur se kemi shpresën e shpëtimit vetëm për shkak të asaj që Ai ka bërë për ne?`

`3.	Thellohuni më shumë në idenë e gjykimit, që zbulon karakterin e Perëndisë para universit. Si përshtatet kjo ide me gjithë skenarin e konfliktit të madh?`