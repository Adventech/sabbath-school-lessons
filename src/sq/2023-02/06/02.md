---
title: 'Pastrimi i Shenjtërores'
date: 30/04/2023
---

Siç e kemi parë tashmë, duhet të ketë një gjykim para se të vijë Krishti. Engjëlli lajmëron me një zë të lartë se "ora e gjyqit të Tij erdhi" (Zb. 14:7). Libri i Danielit na tregon kohën kur do të fillojë ky gjykim.

`Lexoni Danieli 8:14. Çfarë kohe specifike na tregon këtu Danieli në lidhje me pastrimin e shenjtërores?`

Çdo Jude e kuptonte qartë se çdo të thotë pastrimi i shenjtërores në tokë. Bëhej në Ditën e Shlyerjes, që ishte dita e gjykimit. Megjithëse Danieli e kuptonte konceptin e pastrimit të shenjtërores dhe të gjykimit, ishte konfuz në lidhje me këto 2 300 ditë.

`Lexoni Danieli 8:27 dhe Danieli 9:21, 22. Cili ishte reagimi i Danielit në lidhje me vegimin e 2 300 ditëve, dhe si iu përgjigj Zoti?`

Në fund të Danielit 8, Danieli ishte i sfilitur dhe thotë, "Unë isha i tronditur nga vegimi, por askush nuk e vuri re" (Dan. 8:27). Ai i referohet vegimit të 2 300 ditëve (pjesa tjetër e vegimit ishte shpjeguar tashmë; shiko Danieli 8:19-22). Kapitulli tjetër, Danieli 9, tregon për engjëllin Gabriel, i cili vjen t'i shpjegojë Danielit profecinë e 2 300 ditëve". 'Unë kam ardhur tani, o Daniel, që të të vë në gjendje të kuptosh' "(Dan. 9:22).

Gabrieli e mahnit Danielin teksa i zbulon si përgjigje të lutjes së tij gjëra shumë më të thella sesa ai mund t'i imagjinojë. Engjëlli Gabriel e shoqëron Danielin përmes historisë dhe i zbulon të vërtetën në lidhje me ardhjen e Mesias, duke i treguar datën fikse kur fillon shërbesa e Tij dhe vdekja mizore e Tij; ngjarje, që lidheshin drejtpërdrejt me pastrimin e shenjtërores, tek Danieli 8. Me fjalë të tjera, vdekja e Krishtit dhe gjykimi janë hallka të pandashme.

`Pse është domethënës fakti që vdekja e Jezusit, siç zbulohet tek Danieli 9:24 - 27 është drejtpërdrejt e lidhur me gjykimin tek Danieli 8:14? Çfarë të vërtetë të madhe mësojmë nga kjo lidhje?`