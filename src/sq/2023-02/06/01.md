---
title: 'Ora e Gjykimit të Tij'
date: 29/04/2023
---

### Lexoni për studimin e kësaj jave
Danieli 8, 9; Ezra 7; Mat. 3:13 – 17; Rom. 5:6-9; Marku 15:38; Lev. 16:16.

> <p>Vargu përmendësh</p>
>  "Dhe këtë aq më shumë duhet të bëjmë, duke ditur kohën, sepse tanimë erdhi ora të zgjohemi nga gjumi, sepse shpëtimi ynë është më afër, se kur besuam. Nata u thye dhe dita u afrua" (Romakëve 13:11, 12).

Disa vite më parë, revista National Geographic shkroi për një pyll në Yellowstone National Park në Shtetet e Bashkuara. Në fund, oficerët e pyllit u ngjitën në një mal për të vlerësuar dëmet. Një oficer gjeti një zog që ishte shkrumbëzuar në rrënjët e një peme. Deri diku i prekur nga pamja, preku zogun me një shkop.

Kur e preku, tre zogj të vegjël dolën nga krahët e nënës së tyre të ngordhur. Nëna e dashur, duke e ditur katastrofën që do të vijonte, i kishte zbritur pasardhësit e saj poshtë trungut të pemës dhe i kishte mbrojtur me krahët e saj. Mund të kishte fluturuar në një vend të sigurt, por refuzoi të braktiste zogjtë e saj. Çfarë pamje prekëse për besimtarët, që janë të sigurtë në Krishtin!

Zjarret e gjykimit të Zotit ranë në Të në Kalvar, dhe të gjithë që janë në Krishtin janë të sigurtë poshtë krahëve të Tij. Në kryq, Krishti u gjykua si një mëkatar i dënuar, në mënyrë që ne të mund të gjykohemi si qytetarë të drejtë të mbretërisë qiellore. Ai u gjykua si një kriminel në mënyrë që ne të mund të lirohemi nga zjarret shkatërruese të përhumbjes së përjetshme, si në kuptimin figurativ ashtu edhe atë fjalë për fjalë.

_*Studioni mësimin e kësaj jave për t'u përgatitur për të Shtunën, 6 Maj._