---
title: 'Për më tepër studim'
date: 05/05/2023
---

Kjo është një mënyrë e shpejtë dhe e lehtë për të parë profecinë e 70-javëve tek Danieli 9:24-27.

Së pari, 70 javët (Dan. 9:24).

Pastaj, shtatë javët dhe 62 javë, ose 69 javët (Dan. 9:25) nga 70 javë.

Pastaj java e fundit, e shtatëdhjetë (Dan. 9:27).

Dhe në fund, java e fundit është ndarë - "në mes të javës" (Dan. 9:27) - në dy pjesë secila tre vjet e gjysëm.

Kjo është e tëra. Shtatëdhjetë javë, që bëhen nga gjashtëdhjetë e nëntë javë dhe një javë. Dhe ajo javë është e ndarë në gjysëm. Vendosni vitin 457 p.k. në fillim, dhe mbas një përllogaritjeje të thjeshtë - mbërrijmë në vitin 1844.

Gjithashtu, kur flasim për 2 300 ditë, Danieli 8 nuk e thotë se kur filluan ato ditë. "Deri dymijë e treqind ditë; pastaj shenjtërorja do të pastrohet" (Dan. 8:14). Deri dymijë e treqind ditë - duke filluar që kur? Pse jo që kur Danieli pati vegimin, në "vitin e tretë të mbretërimit të mbretit Belshazar" (Dan. 8:1)?

Por kjo nuk funksionon. Vegimi tek Danieli 8 nuk përfshinte Babiloninë. Filloi me ngjarjet mbas saj, domethënë, Medio-Persia, Greqia, Roma, deri në "fund". Pse të caktosh një ngjarje, si pastrimi i shenjtërores në vegim, që nga një ngjarje si Babilonia, kur nuk është? Data e fillimit të kulmit të vegimit duhet të gjendet në vetë vegimin, i cili filloi me Medio-Persinë dhe zgjat deri "në fund". Kjo është një periudhë shumë vjeçare.

Cili është fillimi i saj? Nuk na thuhet tek Danieli 8. Por tek Danieli 9.

**Pyetje për diskutim**

`1.	Në klasë, diskutoni lidhjen e ngushtë midis ungjillit dhe gjykimit siç shihet në këto dy pjesë, që në të vërtetë është një profeci e vetme. Pse kjo lidhje është lajm i mirë për ne? Si duhet të na ndihmojë kjo lidhje të heqim frikën, që kanë pasur shumë veta në lidhje me gjykimin?`

`2.	 Mendoni më shumë për të vërtetën, që zbulohet tek Danieli 9:26, se Mesia u vra, por "jo për Veten". Për çfarë bëhet fjalë këtu? Për kë u vra Ai, dhe pse?`

`3.	Lexoni sërish Levitikun 16:16 dhe Levitikun 23:26-29. Flisni për arsyen e pastrimit të shenjtërores (Lev. 16:16) dhe sesi njerëzit duhet të veprojnë kur ndodh (Lev. 23:26-29). Cila është lidhja midis asaj që po ndodh këtu dhe kuptimit që ka për ne sot?`