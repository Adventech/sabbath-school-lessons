---
title: 'Dy Sisteme të Kundërta'
date: 21/05/2023
---

`Lexoni Zbulesa 12:17 dhe Zbulesa 17:14. Si përshkruhet kisha e Perëndisë dhe cili është reagimi i Satanit ndaj saj?`

Përgjatë shekujve, Zoti ka pasur gjithmonë një popull që i ka qëndruar besnik. Zbulesa 12:17 përshkruan besnikërinë e atyre, që "mbajnë urdhërimet e Perëndisë", dhe që gjithashtu janë " 'të thirrur, të zgjedhur, dhe besnikë' " (Zb. 17:14).

`Lexoni Zbulesa 14:8 dhe Zbulesa 17:1, 2. Çfarë lajmërimesh solemne thotë engjëlli, dhe çfarë ka bërë Babilonia që po merr këtë lajmërim?`

Gjoni shkroi librin e Zbulesës në fund të shekullit të parë. Në këtë kohë, qyteti i lashtë i Babilonisë ishte në rrënoja. Kur Gjoni shkroi mesazhet në librin e Zbulesës, qyteti literal i Babilonisë ishte shkatërruar për më shumë se disa shekuj.

Tek Zbulesa, qyteti i lashtë i Babilonisë është një tip ose simbol i Babilonisë në kohët e fundit. Në profecitë e Zbulesës, Babilonia përfaqëson një sistem të rremë fetar, që do të ketë karakteristika të ngjashme me Babiloninë e Dhiatës së Vjetër. Parimet që drejtonin Babiloninë e lashtë do të jenë struktura e Babilonisë shpirtërore në kohët moderne.

Tek Zbulesa 17:1-6, një grua e veshur me të purpurt shfaqet në relievet e kohës. Gruaja kalëron mbi një bishë të purpurtë. Bibla e quan atë një prostitutë. Ajo e ka braktisur të dashurin e saj të vërtetë, Jezus Krishtin. Këtu apostulli Gjon na portretizon një sistem fetar apostat, që ka fuqi ndikuese në botë. Shikoni fjalët: me këtë fuqi u " 'kurvëruan mbretërit e dheut, dhe banorët e dheut u dehën me verën e kurvërisë së saj" (Zb. 17:2). Dehën? Gjithmonë diçka negative në Bibël. Dhe kurvëruan? Simbol i mësimeve të rreme, doktrinave dhe praktikave të rreme.

`Si mbretërit ashtu dhe njerëzit e thjeshtë janë ndikuar negativisht nga kjo fuqi. Cila është mbrojtja jonë e vetme? (Lexoni Ef. 6:10-18).`