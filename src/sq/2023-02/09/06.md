---
title: 'Babilonia: Qendra e Idhujtarisë'
date: 25/05/2023
---

Këtu kemi një të dhënë tjetër në lidhje me identifikimin e "misterit të Babilonisë së madhe". Idhujtaria ishte në zemër të adhurimit Babilonas.

`Lexoni Jeremia 50:33-38 dhe Jeremia 51:17, 47. Çfarë zbuloni në këto vargje në lidhje me adhurimin e idhujve në Babiloninë e lashtë, dhe përgjigjen e Zotit ndaj kësaj?`

Jeremia 50 dhe 51 parashikon shkatërrimin e Babilonisë nga Medët dhe Persët. Një nga arsyet e rënies së Babilonisë ishte idhujtaria e tyre. Babilonasit besonin se këta idhuj përfaqësonin perënditë e tyre. Në fenë e Babilonisë, përkujdesja rituale dhe adhurimi i statujave të perëndive konsiderohej e shenjtë; perënditë jetonin njëkohësisht në statujat e tyre në tempull si dhe në forcat e natyrës që personifikonin. Plaçkitja ose shkatërrimi i idhujve konsiderohej si humbje e patronazhit hyjnor. Për shembull, princi i Kaldeasve Markud-apla-idina II u arratis në kënetat e Mesopotamisë jugore me statujat e perëndive të Babilonisë që t'i shpëtonte ato nga ushtritë e Senakheribit të Asirisë. (Jane R. McIntosh, Ancient Mesopotamia: New Perspectives, ABC-CLIO, Inc., çSanta Barbara, CA, 2005@, f. 203 ).

Profetët e Biblës, që predikonin Perëndinë Krijues, i cili ishte njëkohësisht i gjallë dhe jetë-dhënës,  binin në kundërshtim me adhurimin e këtyre idhujve të pajetë (Jer. 51:15, 16, 19).

`Lexoni Eksodi 20:4-6 dhe Psalmi 115:4-8. Çfarë na mësojnë në lidhje me idhujtarinë?`

Megjithëse çështjet e idhujtarisë së Babilonisë shpirtërore janë më të thella sesa përulja para idhujve prej druri apo guri, Babilonia shpirtërore është në fakt një paralelizëm me Babiloninë e lashtë kur bëhet fjalë për këto shërbesa adhurimi. Përdorimi i idhujve si objekte adhurimi, është një shkelje e urdhërimit të dytë, sepse kufizon aftësinë e Frymës së Shenjtë të ndikojë mbi mendjet tona dhe gjërat e përjetësisë dhe redukton madhështinë e Perëndisë në disa idhuj të pajetë. Këta idhuj hynë në Krishtërim në shekullin e katërt që ta bënin atë më të pranueshëm për popullatën pagane. Fatkeqësisht, këta idhuj shpesh marrin shenjtërinë dhe homazhet që i përkasin vetëm Perëndisë, gjë që i bën të degradojnë shpirtërisht.