---
title: 'Për më tepër studim'
date: 26/05/2023
---

"Mesazhi i Zbulesës 14, që paralajmëron rënien e Babilonisë ka të bëjë me trupat qiellorë, që dikur ishin të pastër, por më pas u korruptuan. Duke qenë se ky mesazh pason paralajmërimin e gjykimit, duhet të shpallet në ditët e fundit; prandaj nuk mund të aplikohet vetëm për Kishën Romake, mbasi ajo kishë është në gjendje të rënë që shumë shekuj më parë" - Ellen G. White, Konflikti i Madh, f. 383.

Danieli 3 - historia e tre Hebrenjve, që u urdhëruan të " 'adhurojnë statujën e artë që kishte ngritur Mbreti Nebukadnecar' "( Dan. 3:5)në Babiloninë e lashtë - qëndron si një simbol, model i asaj që do të ndodhë kur Babilonia shpirtërore, në ditët e fundit, do të imponojë gjithashtu adhurimin e "imazhit" të rremë (shiko Zb. 13:15; Zb. 14:9, 11; Zb. 19:20; Zb. 20:4). Sa interesante që, urdhërimi që tre Hebrenjtë duhet të shkelnin, urdhërimi i dytë (Eks. 20:4, 5), ishte një nga dy urdhërimet që shkeli kjo fuqi, e cila në një tjetër varg përshkruhet sikur "do të përpiqet të ndryshojë kohërat dhe ligjet"(Dan. 7:25).

Cili ishte urdhërimi tjetër që ndryshoi? Sigurisht, është urdhërimi i katërt, që siç e kemi parë dhe do e shohim në vijim, qëndron në zemër të çështjes së adhurimit dhe do të jetë në qendër të krizës finale, kur do të përballemi me zgjedhjen nëse do të adhurojmë Atë që ka "bërë qiejt dhe tokën, detin dhe gjithçka në të, dhe pushoi ditën e shtatë" (Eks. 20:11; shiko gjithashtu Zb. 14:7), apo bishën dhe figurën e saj.

**Pyetje për diskutim**

`1.	Çfarë lidhje ka Kulla e Babelit me Babiloninë shpirtërore të kohëve moderne? Cilat janë ngjashmëritë midis tyre?`

`2.	Si mund të harmonizosh dy ide të kundërta? Jezusi i ka dhënë autoritet kishës së Tij, por është me rrezik të vendosësh eksperiencat tona fetare në duart e ndonjë drejtuesi njerëzor fetar. Cilat janë limitet e autoritetit të kishës?`

`3.	Si mund të mësojmë se idhujtaria, një nga mëkatet e Babilonisë, nuk ka të bëjë thjesht me përuljen para statujave? Si mund të bien edhe Protestantët në këtë idhujtari?`

`4.	Çfarë paralelizma të tjerë mund të gjesh midis Danielit 3 dhe adhurimit të imponuar dhe, për çfarë jemi paralajmëruar në ditët e fundit?`