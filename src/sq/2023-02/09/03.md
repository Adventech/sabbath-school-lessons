---
title: 'Vera e Zemërimit'
date: 22/05/2023
---

`Lexoni Zbulesa 17:1, 2, 15 dhe Zbulesa 18:1-4. Sa e gjerë është influenca e Babilonisë?`

Sistemi i kishës së rënë ka një influencë internacionale tek njerëzit me anë të mashtrimeve të saj. Satani është i tërbuar që ungjilli do t'i shpallet çdo "kombi, fisi, gjuhe, dhe populli" dhe ky " 'ungjill i mbretërisë do të predikohet në gjithë botën', " kështu që përdor çdo mashtrim të mundshëm për të gënjyer mendjet e " 'banorëve të tokës' " (Zb. 14:6, Mt. 24:14, Zb. 17:2).

Zbulesa 17:2 vazhdon shpjegimin e saj në lidhje me misterin e Babilonisë së madhe, duke thënë ajo ka "kryer kurvëri" me mbretërit e tokës. Çfarë është kurvëria? Është një bashkim i paligjshëm. Sistemi i kishës së rënë bashkohet me shtetin. Në sistemin e kishës së vërtetë, kisha është e bashkuar me Jezus Krishtin. Ndërsa kisha e rënë pret nga politikanët e tokës për të marrë pushtet dhe autoritet. Kërkon shtetin që të imponojë dekretet e saj. Në vend që të gjejë forcë tek Jezusi si kreu i saj i vërtetë, pret mbështetje nga shteti.

Zbulesa 17:2 vazhdon përshkrimin e saj dramatik: " 'dhe banorët e dheut u dehën me verën e kurvërisë së saj' ". Simboli i lëngut të pastër të rrushit përdoret në Dhiatën e Re që të përfaqësojë gjakun e pastër, të panjollosur të Krishtit që derdhet për shpëtimin tonë në kryq (Mat. 26:27-29). Tek Luka 22:20 Jezusi thotë, " 'Kjo kupë është besëlidhja e re në Gjakun Tim' ". Kur vera e re, e pastër e ungjillit përzihet dhe mësimet e Fjalës së Zotit zëvendësohen nga mësimet e drejtuesve fetarë njerëzorë, atëherë kjo bëhet "vera e Babilonisë" (Shiko Mat. 15:9).

Vini re gjithashtu, se Perëndia i thërret njerëzit e vet të dalin nga Babilonia. Me fjalë të tjera, nuk ka rëndësi sa i korruptuar dhe i lig është sistemi, zgjerimi i tij është kaq i madh sa përfshin, të paktën për një farë kohe, besnikët e Tij, ose "popullin tim" (Zb. 18:4). Megjithatë, po vjen koha kur Perëndia do i thërrasë ata të dalin nga ai sistem i korruptuar dhe i keq, i cili do të bjerë për shkak të natyrës së vet të korruptuar dhe të ligë, ky "vendbanim i demonëve" dhe "streha e çdo shpendi të ndyrë dhe të neveritshëm" (Zb. 18:2).

`Çfarë roli kanë ata që shpallin mesazhin e tre engjëjve, kur përdoren nga Perëndia për ta thirrur "popullin tim", popullin e Zotit, të dalë nga Babilonia?`