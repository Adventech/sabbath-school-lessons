---
title: 'Mister, Babilonia e Madhe'
date: 23/05/2023
---

`Lexoni Zbulesa 17:4-6. Çfarë na mësojnë këto vargje në lidhje me natyrën e këtij sistemi të ligë?`

Siç kemi parë, Zbulesa 17 përshkruan një sistem apostat fetar, që sjell në Krishtërim shumë mësime të Babilonisë së Dhiatës së Vjetër.

"Që të mund të kuptojmë natyrën e Babilonisë, duhet të kthehemi mbrapa në referencat e saj të para në tekstin biblik, tek Zanafilla. Gjithçka filloi në tokën e Shinarit, një zonë në pjesën jugore të Mesopotamisë, Iraku jugor i sotshëm, që quhej Babiloni. Pikërisht këtu u ndërtua Kulla e Babelit, një simbol i vetëkënaqësisë njerëzore, vetë-mbajtjes dhe pavarësisë nga Zoti (Zan. 11:1-4)" - Angel Manuel Rodriguez, "The Closing of the Cosmic Conflict: Role of the Three Angels' Messages," unpublished paper, f.43.

Kulla e Babelit, zona e Babilonisë së lashtë, u ndërtua si një kundërshtim i hapur i Fjalës së Perëndisë. Ndërtuesit e Babelit e ndërtuan këtë monument për lavdinë e tyre, dhe Zoti jua ngatërroi gjuhët. Zanafilla e tregon kështu: "Prandaj këtij vendi iu dha emri i Babelit, sepse Zoti aty ngatërroi gjuhën e tërë dheut" (Zan. 11:9).

Kaq i lig është ky sistem saqë përshkruhet se është "dehur nga gjaku i shenjtorëve dhe nga gjaku i martirëve të Jezusit" (Zb. 17:6) - imazhe të tmerrshme në lidhje me masën e korruptimit të Babilonisë (shikoni gjithashtu Isa. 49:26).

Në thelb, Babilonia shpirtërore përfaqëson një fe të bazuar mbi mësimet njerëzore, e ngritur mbi ide njerëzore, dhe e mbështetur nga traditat njerëzore. Është një formë e një feje të krijuar nga njeriu, ndoshta, drejtues të ndritur fetarë, por ngelet në kundërshtim me fuqinë e ungjillit dhe të kishës që ka ndërtuar Jezusi, një kishë e ndërtuar mbi dashuri, dhe jo dhunë.

Libri i Zbulesës përshkruan këto dy sisteme fetare. I pari tregon besim total tek Jezusi dhe mbështetet në Fjalën e Tij. I dyti tregon besim në autoritetet njerëzore dhe mbështetet në mësues fetarë. Tek i pari kemi besim me Krishtin në qendër dhe mbështetje totale në hirin, flijimin dhe shpëtimin shpengues të Krishtit. Tek tjetri kemi një përqasje humaniste të besimit, që zëvendëson mbështetjen totale mbi Krishtin për t’u shpëtuar, duke e zëvendësuar atë me mbështetjen tek traditat e kishës.

`Si mund ta mbrojmë veten nga ndikimet dinake të Babilonisë, siç është tendenca për t’u mbështetur tek vetja dhe jo plotësisht tek Perëndia?`