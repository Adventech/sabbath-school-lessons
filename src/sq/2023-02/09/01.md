---
title: 'Një Qytet që Quhet Konfuzion'
date: 20/05/2023
---

### Lexoni për studimin e kësaj jave
Zb. 17:1, 2, 15; Zb. 18:1-4; Zb. 17:4-6; Mt. 16:18; Jer. 50:33-38; Ps. 115:4-8.

> <p>Vargu përmendësh</p>
> " 'Ata do të luftojnë kundër Qengjit dhe Qengji do t’i mundë, sepse ai është Zot i zotërve dhe Mbret i mbretërve; dhe ata që janë me të janë të thirrur, të zgjedhur dhe besnikë” (Zbulesa 17:14).

Tema e konfliktit të madh përmblidhet tek Zbulesa me simbolet e dy grave: një e veshur me diellin tek Zbulesa 12, dhe tjetra e veshur me purpur tek Zbulesa 17.

Simboli i mrekullueshëm i gruas së veshur me diellin, në lavdinë e Krishtit, gjendet tek Zbulesa 12. Ajo është besnike ndaj dashurisë së vërtetë, Jezusit. Ajo nuk është ndotur me korrupsionin e doktrinave të rreme. Përgjatë Biblës, një grua e pastër simbolizon nusen e Jezusit, ose ndryshe, kishën e vërtetë. Tek Jeremia 6:2 profeti thotë, "Unë e kam krahasuar bijën e Sionit me një grua të bukur dhe delikate". Profeti përdor shprehjen "bija e Sionit" ose një grua besnike për të përshkruar njerëzit e Zotit. (Shiko gjithashtu Ef. 5:25-32 dhe Hosea 2:20).

Nga ana tjetër, Bibla e krahason apostazinë me një kurvë ose shkelës kurore (Jakobi 4:4). Kur flet për rebelimin e Izraelit Ezekieli vajton, " 'por si një grua që shkel kurorën, që në vend të bashkëshortit të saj pret të huajt' " (Ezek. 16:32).

Gjatë mësimit të kësaj jave tek Zbulesa do të studiojmë dy gra, dhe do të zbulojmë më shumë në lidhje me konfliktin midis së vërtetës dhe gënjeshtrës.

_*Studioni mësimin e kësaj jave për t'u përgatitur për të Shtunën, 27 Maj._