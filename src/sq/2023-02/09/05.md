---
title: 'Një Thirrje për t’u Përkushtuar'
date: 24/05/2023
---

Apeli i Zbulesës është një thirrje urgjente për t’u përkushtuar, e përmbledhur në simbolet e dy grave tek Zbulesa. Megjithëse me raste do të duket sikur populli i Perëndisë do të mposhtet në këtë konflikt kozmik midis së vërtetës dhe gënjeshtrës, Zoti premton se kisha e Tij do të triumfojë në fund.

`Krahasoni Mateu 16:18 dhe Zbulesa 17:14. Çfarë premtimi iu dha Jezusi dishepujve të Tij në lidhje me kishën e Tij?`

Krishti është themeli i fortë i kishës së Vet që është ngritur mbi Të. Kisha e Tij mbështetet në mësimet e Fjalës së Tij dhe udhëhiqet nga Fryma e Tij. Përkundrazi, Babilonia, siç e kemi venë re, i ka rrënjët në mësimet dhe traditat e bëra nga njeriu. Cilido qoftë drejtuesi fetar, që vë opinionet apo traditat në vend, apo mbi vullnetin e Zotit që shfaqet në Shkrimet, nuk është duke bërë gjë tjetër veçse duke nxitur konfuzionin e Babilonisë.

Në ditët e Babilonisë së lashtë, kisha dhe shteti ishin një dhe e njëjta gjë. Kur Mbreti Nebukadnecar u ul në tempullin e tij në fronin e tij mbretëror, në pamje të parë fliste për perënditë. Në një rast, për ta sfiduar hapur Zotin e vërtetë, mbreti Babilonas nxori një dekret universal, që impononte adhurimin dhe i urdhëronte të gjithë në mbretërinë e tij t'i përuleshin statujës së tij, një simbol i fuqishëm i asaj që do të hasin edhe njerëzit besnikë, që do refuzojnë të adhurojnë perëndi të rreme në ditët e fundit. (Shikoni Danieli 3).

Në ditët e fundit të historisë së tokës, një sistem kishë-shtet do të ngrihet, një Babiloni shpirtërore, me një drejtues shpirtëror që pretendon se flet si Zoti vetë. Fjala e tij do të deklarohet si vetë fjala e Perëndisë dhe urdhërimet e tij si urdhërimet e Zotit. Përgjatë shekujve papët e Romës kanë deklaruar se ata janë në vend të Zotit në tokë. Në letrën e tij në 20 Qershor 1894 Papë Leo XIII thotë, "Ne zëmë në këtë tokë vendin e Zotit të Madhërishëm". Fjalori Ferraris Ecclesiastical shton, "Papa ka një rëndësi kaq të madhe dhe të lartë sa ai nuk është thjesht një njeri, por sikur të ishte Zoti ose zëvendësi i Perëndisë". Apostulli Pal shton këto fjalë për të ekspozuar këtë fuqi: "...ai që lartëson veten mbi çdo gjë që quhet perëndi ose objekt adhurimi, aq sa të shkojë e të rrijë në tempullin e Perëndisë si Perëndi, duke e paraqitur veten se është Perëndi" (2 Sel. 2:4).

`Meqenëse tashmë kemi parë sesi Perëndia ka njerëz besnikë në "Babiloni", pse duhet të jemi të kujdesshëm në mënyrën sesi flasim për të, dhe pse duhet të kemi kujdes që të mos gjykojmë njerëzit, por vetë sistemin?`