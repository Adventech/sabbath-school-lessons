---
title: 'Ungjilli i Përjetshëm'
date: 08/04/2023
---

### Lexoni për studimin e kësaj jave
Zb. 14:6 - 12; 1 Kor. 15:1 - 4; Rom. 3:24 - 26; 1 Pjet. 1:18 - 20; Mat. 28:19, 20; Veprat 1:8.

> <p>Vargu përmendësh</p>
> "Pastaj pashë një engjëll tjetër që fluturonte në mes të qiellit dhe që kishte ungjillin e përjetshëm, që t’ua predikojë banorëve të dheut dhe çdo kombi, dhe fisi, dhe gjuhe, dhe populli" (Zbulesa 14:6).

Në Izraelin e lashtë, ku paganët rreth tyre ishin politeistë, adhuronin shumë "zota" prej druri dhe guri, deklarata e qartë, identifikuese, e fuqishme e besimit të Izraelit gjendej tek Ligji i Përtërirë 6:4: " 'Dëgjo, Izrael, Zoti, Perëndia ynë, është një i vetëm' ".

Përgjatë shekujve, kënga e Shema (emri i lutjes bazuar mbi fjalën Hebraike "dëgjo") i kujtonte Judenjtë për vizionin shpirtëror që i bashkonte si popull dhe i forconte për të ruajtur identitetin e tyre unik si adhurues të të vetmit Perëndi të vërtetë.

Për Adventistët e Ditës së Shtatë, mesazhi i tre engjëjve tek Zbulesa 14 është Shema e jonë. Për ne është deklarata identifikuese e besimit tonë. Ato përcaktojnë se kush jemi si popull dhe përshkruajnë misionin tonë në botë. Me pak fjalë, identiteti ynë unik profetik skicohet tek Zbulesa 14:6 - 12, dhe në këtë tekst gjejmë pasionin tonë për të shpallur ungjillin në botë.

Në mësimin e kësaj jave, do të studiojmë me detaje rreth Zbulesës 14:6 - 12, por do e shikojmë përmes syve të hirit teksa dëgjojmë Zotin që na flet në zemrat tona.

_*Studioni mësimin e kësaj jave për t’u përgatitur për të Shtunën, 15 Prill._