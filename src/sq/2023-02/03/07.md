---
title: 'Për më tepër studim'
date: 14/04/2023
---

Thellohuni tek ideja e mësimit në ditën e Mërkurë në lidhje me nevojën tonë për të qenë pjesë e diçkaje më të madhe se jetët tona të shkurtra, shpesh të korruptuara, dëmtuara dhe të zhgënjyera (kush nuk i përjeton këto në jetën e tij?). Kjo dëshirë ka shumë kuptim. Fizikisht, çfarë jemi ne? Veçse paketa të vogla mishi e gjaku, që mbartin trurin tonë - disa kile lëndësh organike me bazë karboni, që përafrohen më shumë me një pulë të pjekur sesa një disk kompjuteri.

Çfarë kuptimi mund të kenë këto paketa të vogla mishi në krahasim me përjetësinë që i rrethon? Të jetosh vetëm për veten, të jetosh për diçka jo më të madhe se vetja, kur ka kaq shumë përreth dhe përtej nesh, është si të mbyllesh tërë jetën në ndërtesa të vetmuara në mes të një qyteti të madh që zhurmon përmes mureve. Dhe a ka gjë më të madhe, fisnike dhe të lavdishme sesa të shpallës premtimin e jetës së përjetshme që na është dhënë në Jezusin?

"Shërbëtorë të Perëndisë, me fytyrat që ju shndrisin me përkushtim të shenjtë, do të shkojnë nga vendi në vend për të shpallur mesazhin e qiellit. Me mijëra zëra, kudo në tokë, do të jepet paralajmërimi. Do të ndodhin mrekulli, të sëmurët do të shërohen dhe shenja dhe çudi do të ndjekin besimtarët. Satani gjithashtu është në veprim, me çudi të rreme, madje që bën të zbresë zjarr nga qielli para syve të njerëzve. Zbulesa 13:13. Kështu banorëve të tokës do ju duhet të mbajnë një qëndrim" - Ellen G. White, Konflikti i Madh, f. 612.

**Pyetje për diskutim**

`1.	"Disa më kanë shkruar, duke pyetur nëse mesazhi i shpëtimit me anë të besimit është mesazhi i engjëllit të tretë, dhe i jam përgjigjur, 'Është në të vërtetë mesazhi i engjëllit të tretë' " - Ellen G. White,The Advent Review and Sabbath Herald , 1 Prill 1890. Çfarë lidhje ka shpëtimi me anë të besimit me mesazhet e tre engjëjve?`

`2.	Mendoni më shumë për frazën "ungjilli i përjetshëm". Çfarë është e përjetshme tek ungjilli?`

`3.	Çfarë do të thotë se Adventistët e Ditës së Shtatë gjenden në kaq shumë shtete kudo në botë? Çfarë do të thotë në lidhje me atë sesi ka bekuar Zoti përpjekjet tona deri tani? Në të njëjtën kohë, si mundet kisha juaj lokale, madje dhe Shkolla juaj e Sabatit, të luajë një rol më të madh në "përfundimin e punës"?`