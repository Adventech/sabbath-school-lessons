---
title: 'Ungjilli i "Përjetshëm"'
date: 10/04/2023
---

Vini re sesi fillon Zbulesa 14:6, fillimi i mesazheve të tre engjëjve. Ungjilli i "përjetshëm". Nëse nuk arrijmë të kuptojmë thellësinë e ungjillit, do të humbim gjithë kuptimin e mesazheve të tre engjëjve. Asnjëherë nuk mund t’i kuptojmë plotësisht çështjet e orës së gjykimit të Perëndisë apo rënien e Babilonisë apo damkën e bishës nëse nuk kuptojmë ungjillin.

`Lexoni 1 Korintasve 15:1 - 4, Romakët 3:24 - 26, dhe Romakët 5:6 - 8. Si paraqitet në këto vargje "ungjilli i përjetshëm"? Çfarë shpresë e madhe është për ne?`

Ungjilli është në mënyrë të pabesueshme lajmi i mirë i vdekjes së Krishtit për mëkatet tona, ringjallja e Tij e lavdishme, dhe dashuria dhe përkujdesja e Tij e kudo ndodhur. Me anë të besimit në gjakun e derdhur të Tij dhe fuqisë së ringjalljes së Tij, ne çlirohemi nga paga dhe fuqia e mëkatit. Krishti ishte thelbi i mendimeve të apostullit Pal dhe ishte qendra e mësimeve dhe predikimeve të tij. Krishti i kryqëzuar e kishte shpenguar nga dënimi dhe faji i së kaluarës. Krishti i ringjallur i dha fuqi për të tashmen, dhe kthimi i Krishtit i dha shpresë për të ardhmen.

Vini re këto katër pika në këto pasazhe tek Romakët:

1.	Ne shpëtohemi falas me anë të hirit.
2.	Hiri është një deklaratë e drejtësisë së Perëndisë.
3.	Hiri shfajëson ata, që pranojnë Jezusin me anë të besimit.
4.	Dashuria e Perëndisë u shfaq kur ne ende ishim mëkatarë.

Hiri i Krishtit nuk është diçka që e meritojmë, apo fitojmë. Jezusi vdiq në agoni dhe dhimbje siç duhet të vdisnin mëkatarët e humbur. Ai përjetoi plotësinë e zemëratës së Atit, ose gjykimit kundër mëkatit. Ai u refuzua në mënyrë që ne të pranohemi. Ai mori vdekjen që ishte e jona, në mënyrë që ne të jetojmë jetën që ishte e Tij.

Nuk është çudi pra, që shpëtimi duhet të jetë vetëm me anë të besimit, pa veprat e ligjit? E çfarë mund të shtonim ne, çfarë mund të shtonin veprat tona, madje dhe qëllimet më të mira, aktet e mbushura me Frymën e Shenjtë, veprës që Krishti bëri për ne në kryq?

Ky plan i shpëtimit ishte thurur që para krijimit të kohës (2 Tim. 1:9, Titit 1:2, Ef. 1:4), gjë që na ndihmon të shpjegojmë përse quhet ungjilli i "përjetshëm". Para se të krijohej bota, Zoti e dinte se çfarë do të ndodhte, dhe kështu vendosi një plan shpëtimi për t’u përballur me krizën, kur të vinte.