---
title: 'Zinxhiri i Pafe'
date: 06/06/2023
---

Profecia në lidhje me damkën e bishës ka të bëjë me intolerancën fetare, një bojkot ekonomik, persekutimin dhe në fund dekretin e vdekjes. Çuditërisht është, gjithashtu, një mesazh inkurajimi. Edhe në kohët më të këqija, Zoti do e mbajë të fortë popullin e Tij, i cili "mban urdhërimet e Perëndisë dhe ka besimin e Jezusit" (Zb. 14:12). Dhe mes urdhërimeve sigurisht është i katërti - dita e shtatë e Sabatit.

Profecia e damkës së bishës tek Zbulesa 13 na tregon për më të keqen, kulmin e luftës së Satanit kundër Perëndisë. Strategjia e tij e parë në këtë fushatë është mashtrimi. Zbulesa 13 na tregon për një kohë në të ardhmen, kur djalli do të punojë përmes fuqive fetaro-politike tokësore, që quhen bisha dhe që përdor forcën.

Persekutimi fetar nuk është diçka e re. Ka ekzistuar që kur Kaini vrau Abelin që adhuroi Perëndinë ashtu siç Zoti e kishte udhëzuar (shikon Zan. 4:1-8). Jezusi ka thënë se besimtarët do të persekutohen nga ata që në shekullin e parë dhe deri tek ata gjatë gjithë kohëve: " 'Po vjen ora kur, kushdo që t'ju vrasë, do të mendojë se i ka kryer një shërbim Perëndisë' " (Gjoni 16:2; shiko gjithashtu Mat. 10:22, 1 Pjet. 4:12).

Profecia e damkës së bishës është hallka e fundit në këtë zinxhir të pafe. Ashtu si persekutimet në të kaluarën, ai është projektuar që të detyrojë këdo që të pranojë një set të caktuar besimesh dhe një sistem të aprovuar adhurimi.

`Lexoni Zbulesa 13:15-17. Me çfarë do të përballet populli i Zotit në ditët e fundit?`

Profecia thotë se persekutimi do të fillojë me sanksione ekonomike: "Askush nuk do të mundë të blejë ose shesë" nëse nuk kanë "damkën". Kur të ndodhë kjo, shumica do të kapitullojnë. Çdokush që refuzon në fund do të përballet me dekretin e vdekjes.

Djalli po përgatit të ashtuquajturit të Krishterë, që të bëjnë kompromis në jetën e tyre, duke marrë damkën e bishës kur të vijë koha e fundit e provës. Dashuria e Zotit për secilin prej nesh do të na forcojë dhe ruajë gjatë kohëve të shqetësimeve që na presin.

`Lexoni Galatasve 6:7-9. Megjithëse kjo nuk është shkruar në kontekstin e ngjarjeve të ditëve të fundit, pse ky parim ka lidhje me çështjen e damkës së bishës, dhe si mund të qëndrojmë besnikë?`