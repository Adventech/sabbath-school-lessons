---
title: 'Për më tepër studim'
date: 09/06/2023
---

"Që në fillim të konfliktit të madh në qiell Satani ka pasur si qëllim të thyejë ligjin e Perëndisë. Ishte pikërisht për të arritur këtë gjë arsyeja pse u rebelua kundër Krijuesit, dhe, megjithëse u dëbua nga qielli, vazhdoi të njëjtën luftë në tokë. Objektivi i tij është të mashtrojë njerëzit dhe t'i çojë drejt thyerjes së ligjit të Perëndisë. Qoftë kjo duke e hedhur plotësisht ligjin, apo duke shkelur një prej ligjeve, në fund rezultati është i njëjtë. Në përpjekje për të përbuzur statutet hyjnore, Satani ka deformuar doktrinat e Biblës, dhe gënjeshtrat janë inkorporuar në besimin e mijërave që thonë se besojnë Shkrimet. Konflikti i madh i fundit midis së vërtetës dhe gënjeshtrës nuk është tjetër veçse beteja e fundit e këtij konflikti të gjatë në lidhje me ligjin e Perëndisë. Në këtë betejë ku po hyjmë - një betejë midis ligjeve të njerëzve dhe urdhërimeve të Zotit, midis fesë së Biblës dhe feve të trillimeve dhe traditave" - Ellen G. White, Konflikti i Madh, f. 582.

Përgjatë Zbulesës, adhurimi dhe krijimi janë të lidhura bashkë në mënyrë të pandashme. Thelbi i konfliktit midis së mirës dhe së keqes, dhe çështjet në lidhje me damkën e bishës, vërtiten rreth çështjes nëse Zoti është i denjë të adhurohet.

Siç kemi parë më lart, koncepti i Krishtit si Krijues është në zemër të adhurimit gjatë Sabatit. Jezusi nënvizon vazhdimisht rëndësinë e ditës për të cilën e quan Veten "Zot i Sabatit" (Mat. 12:8, Marku 2:28, Luka 6:5). Sabati është një përkujtim i përjetshëm i identitetit tonë. Na kujton se cilët jemi si qenie njerëzore. I jep vlerë çdo qenieje njerëzore. Vazhdimisht përforcon idenë se jemi qenie të krijuara, dhe se Krijuesi ynë është i denjë të ketë besnikërinë dhe adhurimin tonë. Kjo është arsyeja pse djalli e urren kaq shumë Sabatin. Është hallka e artë që na bashkon me Krijuesin dhe që do të luajë një rol kaq vendimtar në krizën finale në ditët e fundit.

**Pyetje për diskutim**

`1.	Cilat janë parimet bazë mbrapa pretencës së autoritetit të bishës nga deti? Në çfarë mënyrash, të njëjtat qëndrime mund të zënë vend në zemrat tona, qofshim të vetëdijshëm apo jo?`

`2.	Si ju përgjigjeni atyre që argumentojnë se ideja e një Satani literal është një bestytni primitive që njerëzit e arsimuar ose inteligjentë nuk mund ta marrin seriozisht? Çfarë argumentesh mund të jepni si përgjigje?`