---
title: 'Jezusi: Ndërmjetësi Ynë i Vetëm'
date: 08/06/2023
---

`Lexoni Zbulesa 13:4, 5. Çfarë shenja dalluese të bishës zbulojmë në këto vargje?`

Bisha e Zbulesës është një fuqi fetare apostate, që ngrihet nga Roma pagane dhe rritet për t’u bërë një sistem mbarëbotëror adhurimi. Sipas Zbulesës 13:5, është një fuqi blasfemuese. Në Dhiatën e Re, blasfemi do të thotë të marrësh përsipër privilegjet dhe të drejtat që i ka vetëm Perëndia.

`Lexoni Luka 5:18-26 dhe Gjoni 10:33. Cilat janë dy nga aspektet e blasfemisë, që identifikohen në këto vargje?`

Jezusi u akuzua për blasfemi nga drejtuesit fetarë. Në rastin e Jezusit ¬akuzat ishin të pavenda, mbasi Ai ka gjithë fuqinë dhe të drejtat e Perëndisë - përfshi të drejtën të falë mëkatet tona. Dhe kjo, mbasi Jezusi është Perëndia. Apo siç e ka shprehur dhe kaq troç; " 'Ka kaq kohë që Unë jam me ju dhe ti nuk me ke njohur akoma, o Filip? Kush më ka parë mua, ka parë Atin; Si vallë po thua: 'Na e trego Atin?' " (Gjoni 14:9).

Ndërkohë, 1 Timoteut 2:5 na mëson se ka një ndërmjetës midis Perëndisë dhe njeriut; njeriu Jezus Krisht. Nga ana tjetër, Kisha Romake mëson se prifti është ndërmjetësi midis Perëndisë dhe njerëzimit mëkatar. Por, duke qenë se prifti vetë është një qenie mëkatare njerëzore, nuk mund të jetë ndërmjetësi ynë, sepse ai vetë ka nevojë për një ndërmjetës. Blasfemia gjithashtu përkufizohet si një pretendim i njeriut për të qenë Perëndi apo të zërë vendin e Perëndisë. Këto janë dy thënie nga burime me autoritet të Kishës Romake:

"Papa ka një dinjitet kaq të lartë saqë nuk është thjesht një njeri .... ai është sikur të ishte Zoti në tokë" - Lucius Ferrais, "Papa", artikulli 2 në Prompta Bibliotheca (1763), vol. 6, f. 25-29.

Papa Leo XIII mburrej: "Ne (papët) zëmë në këtë tokë vendin e të Madhërishmit Zot" - The Great Encyclical Letters of Pope Leo XIII (New York: Benziger, 1903), f. 193.

Këto thënie kanë edhe më shumë lidhje kur kuptojmë se fjala "anti-", si në rastin anti-Krisht, nuk do të thotë vetëm "kundër", por gjithashtu do të thotë "në vend të". Rrjedhimisht anti-Krisht do të thotë gjithashtu "në vend të Krishtit". Kjo po që është blasfemi!