---
title: 'Vula e Perëndisë dhe Damka e Bishës: Pjesa 1'
date: 03/06/2023
---

### Lexoni për studimin e kësaj jave
Zb. 14:12; Ef. 2:8-10; Mt. 27:45-50; Zb. 13:15-17; Zb. 14:4; Luka 5:18-26.

> <p>Vargu përmendësh</p>
> "Pastaj pashë një engjëll tjetër që ngjitej nga lind dielli e që kishte vulën e Perëndisë së gjallë; Dhe u thirri me zë të madh të katër engjëjve, të cilëve u qe dhënë të dëmtojnë dheun dhe detin, duke thënë: “Mos dëmtoni dheun, as detin, as pemët, deri sa t’i vulosim në ballë shërbëtorët e Perëndisë tonë” (Zbulesa 7:2, 3).

Teksa studiojmë ngjarjet e kohëve të fundit në lidhje me damkën e bishës, një pikë kryesore që del është dallimi midis mënyrës sesi vepron Zoti dhe mënyrës si vepron armiku i shpirtrave.

Siç kemi studiuar, çështjet kryesore në konfliktin e madh midis Krishtit dhe Satanit fokusohen në besnikërinë, autoritetin dhe adhurimin. Profecitë, që përshkruajnë fuqinë e bishës tek Zbulesa 13, briri i vogël tek Danieli 7, dhe "biri i përhumbjes" tek 2 Selanikasve 2, të gjitha flasin për fuqinë që uzurpon autoritetin e Perëndisë, dhe prezanton një sistem të rremë adhurimi. Këtë e bëjnë përmes ushtrimit të forcës, imponimit dhe përmes favoreve dhe shpërblimeve - të gjitha këto që të mund të imponojnë adhurimin e rremë.

Nga ana tjetër, dashuria është forca e madhe motivuese e mbretërisë së Perëndisë. Në vend që të adhurojë bishën, populli i Perëndisë gjen gëzimin më të madh kur adhuron Atë. Ai i përkushtohet Zotit, sepse e di sa i përkushtuar është Ai për shpëtimin e tij. Ka vetëm një gjë që do të na ruajë të mos marrim damkën e bishës në fund të kohës - dashuria për Jezusin kaq e madhe sa asgjë nuk mund të na ndajë nga Ai.

Në këtë mësim, do t'i eksplorojmë më tej këto tema.

_*Studioni mësimin e kësaj jave për t’u përgatitur për Sabatin e 10 Qershorit._