---
title: 'Një Thirrje për të qenë Besnikë'
date: 31/05/2023
---

Mesazhi i engjëllit të dytë tek Zbulesa 14 thotë " 'Ra, ra Babilonia'". Tek Zbulesa 17, gruaja që identifikohet si Babilonia shpirtërore, e veshur në të purpurt, kalëron mbi një bishë të purpurt, mban në dorë kupën e saj të verës, dhe e deh botën me këtë gënjeshtër. Shteti dhe kisha bashkohen. Gënjeshtra mbizotëron. Demonët bëjnë mrekullitë e tyre për të mashtruar. Bota katapultohet në konfliktin e saj të fundit.

Në të njëjtën kohë, njerëzit e Perëndisë keqtrajtohen, tallen, shtypen, dhe persekutohen, por në Krishtin dhe përmes fuqisë së Frymës së Tij të Shenjtë, ata qëndrojnë të patundur në përkushtimin e tyre. Gjithë fuqitë e ferrit dhe forcat e së keqes nuk e thyejnë dot besnikërinë ndaj Krishtit. Ata janë të sigurt në Të. Ai është "streha dhe fuqia e tyre, një ndihmë e gatshme në kohë fatkeqësie" (Ps. 46:1).

Perëndia po thërret njerëzit e Tij në ditët e fundit që të jenë sërish besnikë ndaj Fjalës së Tij. Jezusi u lut, " 'Shenjtëroi ata në të vërtetën Tënde. Fjala Jote është e vërteta' " (Gjoni 17:17). E vërteta e Fjalës së Perëndisë, jo një opinion apo traditë e njerëzve, është Ylli i Veriut, që drejton në këtë orë kritike të historisë së botës.

Kjo është një thënie mbresëlënëse nga Dr. Edward T. Hiscox, autor i Manuali Standart për Kishat Baptiste. Në 1893, iu drejtua një grupi prej qindra shërbestarëve Baptistë, dhe i befasoi kur ju shpjegoi sesi e diela hyri në kishën e Krishterë.

"Sa gjynah që e diela mban markën e paganizmit, dhe u krishtërua me emrin e perëndisë diell, dhe pastaj u adoptua dhe detyrua nga papati apostat, dhe u trashëgua nga Protestantizmi"! - Edward Hiscox, në një konference të shërbestarëve në New York, 13 Nëntor 1893.

`Lexoni Ezekieli 20:1-20. Cili është thelbi i mesazhit të Ezekielit, dhe si përshtatet Sabati me këtë thirrje për të qëndruar besnikë?`

Ezekieli 20 është një thirrje e zjarrtë për Izraelin që të braktisë praktikat pagane dhe të adhurojë Krijuesin në vend të idhujve të rremë, në këtë rast "idhujt e Egjiptit". Në mesazhin e tre engjëjve, Zoti po bën një apel të ngjashëm për të "adhuruar Krijuesin", pasi "Babilonia ra". Dhe gjithashtu, siç e dimë, Sabati dhe besnikëria ndaj tij, do të luajë një rol të madh në ngjarjet e fundit.

`Çfarë mësimesh mund të nxjerrim nga kjo që është shkruar tek Ezekieli 20:1-20? (Shiko gjithashtu 1 Kor. 10:11).`