---
title: 'Rruga që Duket e Drejtë në Sytë e Njeriut'
date: 28/05/2023
---

Në kontekstin e ditëve të fundit, Jezusi dha një paralajmërim të fuqishëm, " 'Sepse do të dalin krishtër të rremë dhe profetë të rremë dhe do të bëjnë shenja e çudi për të gënjyer, po të jetë e mundur, edhe të zgjedhurit' " (Marku 13:22). Cilët janë të "zgjedhurit"? Më pas thotë, " 'Ai do t'i dërgojë engjëjt e vet me tinguj të fuqishëm borie; dhe ata do t'i mbledhin të zgjedhurit e Tij nga të katër erërat, nga një skaj i qiellit te tjetri' " (Mt. 24:31). Është pak e frikshme, apo jo, kur mashtrimi në ditët e fundit do të jetë kaq i madh sa edhe besnikët mund të rrezikohen të mashtrohen?

`Lexoni Zbulesa 12:9. Kush mashtrohet nga Satani? Si i kuptojmë këto fjalë?`

Natyrisht, Zoti do të ketë disa njerëz besnikë në ditët e fundit, siç ka pasur përgjatë shekujve. Megjithatë, fjalët këtu tregojnë se sa shumë shtrihet mashtrimi i Satanit në të vërtetë.

`Lexoni Fjalët e Urta 14:12. Çfarë paralajmërimi i fuqishëm na jepet këtu?`

Njerëzve ju thuhet shpesh të ndjekin ndërgjegjen e tyre në mënyrë që të përcaktojnë vetë se çfarë është e drejtë ose e gabuar, e mirë ose e keqe, për të jetuar. Por Shkrimet thonë se ne jemi të gjithë mëkatarë, të gjithë të korruptuar (Jer. 17:9, Rom. 3:9-18), dhe, nëse i besojmë ndjenjave tona është pothuajse e garantuar që herët a vonë, do gabojmë. Shumë ligësi ka ndodhur gjatë shekujve nga njerëz, të cilët ishin plotësisht të bindur se po ndiqnin kauzën e duhur. Me fjalë të tjera, ata ndiqnin "rrugën, që dukej e drejtë" për ta.

Përkundrazi, ne duhet të zhytemi në Fjalën e Zotit, dhe teksa i dorëzohemi Frymës së Shenjtë, mësojmë të dallojmë të vërtetën nga gënjeshtra, të drejtën nga e gabuara, të mirën nga e keqja. Nëse do ndiqnim mjetet tona, apo madje edhe shqisat tona, mund të bëhemi lehtësisht pre e mashtrimit të Satanit.

`Mendoni përmes shembujve të njerëzve, të cilët vepruan sipas asaj që besonin vetë se ishte e drejtë, madje edhe sipas asaj që besonin se ishte vullneti i Perëndisë, por në fund bën gjëra të këqija. Çfarë mund të mësojmë nga këto ngjarje tragjike?`