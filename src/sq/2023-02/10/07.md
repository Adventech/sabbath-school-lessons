---
title: 'Për më tepër studim'
date: 02/06/2023
---

" 'Babilonia e madhe' në librin e Zbulesës tregon në një mënyrë të veçantë, bashkimin e feve apostate në fund të kohës....'Babilonia e madhe' është emri, që i referohet bashkimit fetar të trefishtë të papatit, protestantizmit apostat, dhe spiritizmit...  Termi 'Babiloni' i referohet vetë organizatave dhe drejtuesve të tyre, dhe jo kaq shumë anëtarëve. Këta të fundit referohen si 'shumë ujëra' (Zb. 17:1, 15)" - The SDA Bible Commentary, vol. 7, f. 851, 852.

"Përmes dy gënjeshtrave të mëdha, pavdekësisë së shpirtit dhe shenjtërisë të së dielës, Satani do i mashtrojë njerëzit. Ndërkohë që e para hedh themelet e spiritizmit, e dyta krijon lidhjen e simpatisë me Romën" - Ellen G. White, Konflikti i Madh, f. 588.

Në Dhiatën e Vjetër, shpirtrat e të vdekurve luanin një rol kryesor në fenë e Babilonisë. Babilonasit kishin një besim të fortë në doktrinën e pavdekësisë së shpirtit. Ata besonin se mbas vdekjes shpirti shkonte në një botë shpirtërore. Koncepti i pavdekësisë së shpirtit nuk gjendet në mësimet e Shkrimeve. Enciklopedia Hebraike identifikon qartësisht origjinën e idesë së rreme të pavdekësisë së shpirtit. "Besimi se shpirti vazhdon të ekzistojë mbas shpërbërjes së trupit...nuk mësohet në asnjë vend në Shkrimet e Shenjta.... Besimi në pavdekësinë e shpirtit erdhi nga Judenjtë, që kishin kontakt me mendimin Grek dhe kryesisht përmes filozofisë të Platonit, komponenti i saj kryesor, që u drejtua përmes mistereve të Orfikut dhe Eleusinianit në të cilin ishin përzier në mënyrë të çuditshme pikëpamjet Babilonase dhe Egjiptiane" - Kaufmann Kohler, Enciklopedia Hebraike, "Pavdekësia e Shpirtit", (1906).

**Pyetje për diskutim**

`1.	Pse kuptimi i së vërtetës në lidhje me vdekjen është kaq i rëndësishëm? Nga çfarë na mbron? Pse është kaq ngushëllues për ne gjithashtu?`

`2.	Disa prej mashtrimeve të djallit janë të dukshme, disa të tjera janë më dinake. Si mund të shmangim që të mos mashtrohemi nga asnjë prej tyre?`

`3.	Në klasë diskutoni për pyetjen e prekur në ditën e diel, rreth atyre që bëjnë të keqen, duke besuar se po ndjekin vullnetin e Perëndisë siç zbulohet në Bibël. Si mund ta shpjegojmë këtë? Çfarë roli duhet të luajë ligji i Perëndisë në këtë shpjegim?`