---
title: 'Babilonia: Qendra e Adhurimit të Diellit'
date: 30/05/2023
---

Adhurimi i diellit spikaste në Egjipt, Siri, Persi, dhe sigurisht në Babiloni. Në librin e tij The Worship of Nature, James G. Frazer shkruan, "Në Babiloninë e lashtë dielli adhurohej që nga antikiteti" - (London: Macmillian and Co., 1926), vol 1, f. 529. Mund të duket befasuese, por në kohën e Babilonisë adhurimi i diellit ndikoi tek populli i Perëndisë në Dhiatën e Vjetër.

`Lexoni Ezekieli 8:16 dhe 2 Mbretërve 23:5, 11. Çfarë shkruajtën profetët në lidhje me ndikimin e adhurimit të diellit në Izrael dhe Jude? (Shiko gjithashtu Rom. 1:25).`

Profeti Ezekiel, një bashkëkohës i Danielit, përshkruan disa nga njerëzit e Zotit, që i kanë kthyer kurrizin tempullit të Tij për të adhuruar diellin në drejtim të lindjes. Në vend që të adhurojnë Krijuesin e diellit, ata adhurojnë diellin.

Tek Zbulesa 17, Gjoni përshkruan një kohë ku parimet e Babilonisë, përfshi adhurimin e diellit, do të hynin në kishën e Krishterë gjatë kohëve të kompromisit. Konvertimi rastësor i Konstandinit, në fillim të shekullit të katërt, shkaktoi një gëzim të madh në Perandorinë Romake.  Konstandini kishte një prirje të fortë për të adhuruar diellin. Edward Gibbon, historian i njohur, shkruan, "Dielli festohej në mënyrë universale si udhëzuesi dhe mbrojtësi i pamposhtur i Konstandinit"- Historia e Ngritjes dhe Rënies së Perandorisë Romake (London: J. O. Robinson & Co. Ltd., 1830), f. 12. Në vitin 321, Konstandini gjithashtu nxori "ligjin e parë të së Dielës". Ky ligj thoshte, " Në ditën e nderuar të Diellit, të gjithë oborrtarët dhe njerëzit e tjerë që banojnë në qytet duhet të pushojnë dhe, të gjithë punishtet duhet të mbyllen" - Edikti i Konstandinit, 321 m.k. Ky nuk ishte një ligj që detyronte mbajtjen e së dielës për gjithë subjektet nën drejtimin e Konstandinit, por në të vërtetë e forcoi mbajtjen e së dielës mes popullatës Romake.

Ndodhi në dekadat që vijuan që perandorë dhe papë vazhduan përmes dekreteve të shtetit dhe këshillit të kishës të caktonin të dielën si një ditë të vetme të adhurimit, e cila qëndron edhe sot e kësaj dite për shumicën e të Krishterëve. Çfarë shembull i fuqishëm i të vërtetës së qartë se diçka nuk është e drejtë thjesht se shumica e njerëzve e praktikojnë.

`Shikoni përreth sa shumë është shtrirë adhurimi i së Dielës në kishat e Krishtera. Çfarë duhet të na mësojë ky fakt në lidhje me shtrirjen e mashtrimeve të Satanit? Sërish, si në rastin e gjendjes mbas vdekjes, cila është mburoja jonë?`