---
title: 'Hir për Bindjen'
date: 01/06/2023
---

Gruaja në të purpurt që kalëron një bishë të purpurt, ka pasuar kupën e saj të verës, dhe gjithë bota është e dehur me doktrinat e rreme të Babilonisë. Kur bëhet fjalë për "verën e Babilonisë", Ellen G. White bën këtë koment të qartë: "Çfarë është ajo verë? Doktrinat e saj të rreme. Ajo i ka dhënë botës një Sabat të rremë në vend të Sabatit në urdhërimin e katërt, dhe ka përsëritur gënjeshtrat që Satani i tha për herë të parë Evës në kopshtin e Edenit, - pavdekësia e shpirtit" - Ellen G. White, Review and Herald, 6 Dhjetor 1892. Këto mësime të rreme kanë mashtruar miliona. Si rrjedhojë, Zoti i bën një thirrje popullit të Tij në ditët e fundit, që gjendet ende i rrethuar nga gënjeshtrat.

`Lexoni Zbulesa 18:4, 5. Cili është apeli i Perëndisë për turmat, që gjenden ende në organizatat e rëna fetare?`

Siç kemi parë tashmë, (por që ja vlen ta përsërisim), shumë nga njerëzit e Zotit gjenden në organizata fetare, që kanë kompromentuar mësimet biblike. Ata nuk i kuptojnë të vërtetat e Shkrimit. Apeli i dashurisë së Perëndisë është i drejtpërdrejtë: " 'Dilni pres saj, o populli im, që të mos bëheni pjesëtarë të mëkateve të saj, dhe të mos merrni nga plagët e saj' " (Zb. 18:4).

`Lexoni 1 Gjonit 3:4 dhe krahasojeni me Romakët 14:23. Si e përkufizon Bibla mëkatin? Si harmonizohen këto pasazhe Biblike?`

Mëkat është thyerja e ligjit të Perëndisë. E vetmja mënyrë që dikush t'i bindet ligjit është përmes besimit në fuqinë e Krishtit të gjallë. Ne jemi të dobët, të brishtë, me gabime dhe mëkatarë. Me anë të besimit kur pranojmë Krishtin, hiri i Tij shlyen të kaluarën dhe fuqizon të tashmen tonë. Ai na jep "hir dhe apostullim për bindje në besim" (Rom. 1:5). Apeli i qiellit për popullin e Tij, që gjendet në kisha, që nuk respektojnë dhe mbajnë ligjin e Perëndisë është që të dalin nga to me anë të besimit. Apeli i Tij për Adventistët në bashkësi, që mbajnë Sabatin është që të braktisin gjithë përpjekjet egoiste për t’u bindur dhe të jetojnë një jetë të perëndishme me besim në hirin e Krishtit, i cili na çliron nga dënimi i mëkatit dhe mbizotërimi i tij. Dhe, ashtu si besnikëria e Izraelit ndaj ligjit (Lgj. Përt. 4:6) do të kishte qenë një dëshmi e fuqishme për botën, ashtu dhe besnikëria jonë, mund të jetë një dëshmi e fuqishme, që i ndihmon dhe drejton njerëzit të dalin nga Babilonia.