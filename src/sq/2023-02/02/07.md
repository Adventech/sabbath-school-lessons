---
title: 'Për më tepër studim'
date: 07/04/2023
---

Është ligj për natyrën intelektuale dhe shpirtërore që, duke vështruar ne ndryshohemi. Mendja gradualisht adaptohet me subjektin që mendon. Asimilohet me atë që mësohet të dojë dhe respektojë. Njeriu nuk do të rritet kurrë përtej standardit që mban për pastërtinë, mirësinë apo të vërtetën. Nëse egoja është ideali i tij më i lartë, asnjëherë nuk do të arrijë një gjë më të lavdishme. Përkundrazi, do të zhytet vazhdimisht poshtë e më poshtë. Vetëm hiri i Zotit ka fuqi të lartësojë njeriun. Nëse i lihet njeriut në dorë, drejtimi i tij do shkojë poshtë në mënyrë të pashmangshme" - Ellen G. White, Konflikti i Madh f. 555.

Me delikatesë, pa e kuptuar në fillim, karakteret tona dhe personalitetet tona ndryshojnë bazuar mbi farat që mbjellim në mendjen tonë. Mbill farë të mirë, dhe do të nxjerrësh fryt të mirë. Mbill farën e keqe të kësaj bote, dhe do të prodhosh frutat e kësaj bote në karakterin tënd. Nëse mbjellim indiferencë ndaj Perëndisë dhe vlerave e parimeve shpirtërore, do të korrim frutat e indiferencës - plogështi, vetëkënaqësi shpirtërore, dhe frustrim në jetët tona. Për këtë arsye, ata që mendojnë se Hajde, se e di që një ditë do të vijë persekutimi final, "damka e bishës" dhe kështu me radhë, por kur të vijë, atëherë do ta mbledh veten, po zgjedhin të ecin drejt një rruge shumë të rrezikshme. Zoti na bën thirrje sot, në këtë moment, të dorëzojmë jetët tona para Tij. Sa më gjatë ta shtysh përgjigjen ndaj Frymës së Shenjtë, aq më e vështirë bëhet për shpirtin të reagojë ndaj Zotit dhe aq më shumë gjasa ka që të bjerë dhe të besojë tek gënjeshtrat e të ligut.

**Pyetje për diskutim**

`1.	Cila është lidhja midis të qenurit i shpëtuar nga hiri dhe të rriturit në hir, në kontekstin e Zbulesës 14:14 - 20 dhe parimit të korrjes?`

`2.	Diskutoni elementët e nevojshëm për të rritur një bimë dhe krahasojini me ato që nevojiten në rritjen shpirtërore. Cilat janë ngjashmëritë? Pra, çfarë mund të mësojmë nga rritja e bimëve që mund të aplikohet në jetët tona?`

`3.	A ka ndonjë ndryshim midis aftësive që Zoti na ka dhënë për të zgjedhur dhe forcës së vullnetit? Pse kuptimi i këtij ndryshimi është i rëndësishëm në rritjen e Krishterë?`

`4.	Pse titulli "Biri i Njeriut" është një inkurajim në orën e gjyqit teksa presim ardhjen e dytë të Krishtit? Pse është ngushëlluese të kuptojmë se një "qenie njerëzore", është atje lart duke na përfaqësuar në gjykim?`