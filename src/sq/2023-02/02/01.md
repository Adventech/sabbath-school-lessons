---
title: 'Një Moment i Fatit'
date: 01/04/2023
---

### Lexoni për studimin e kësaj jave
Mat. 24:14; Zb. 14:14 – 20; Mat. 16:27; Veprat 1:9 – 11; Marku 4:26 – 29; Zb. 16:1.

> <p>Vargu përmendësh</p>
>  "Pastaj pashë një re të bardhë, dhe ja, mbi re po rrinte i ulur një i ngjashëm me një Bir njeriu, i cili kishte mbi krye një kurorë të artë dhe në dorë një drapër të mprehtë. Një engjëll tjetër doli nga tempulli, duke i thirrur me zë të madh atij që ulej mbi re: “Vër dorë mbi drapërin tënd dhe korr, sepse ora e të korrurit ka ardhur dhe të korrat e dheut janë pjekur” (Zbulesa 14:14, 15).

Zoti gjithmonë i ka folur popullit të Tij, duke ju dhënë çdo të vërtetë të nevojshme që duhet të dëgjonin në atë kohë. Që nga paralajmërimi për Përmbytjen (Zan. 6:7)deri në ardhjen e parë të Jezusit(Dan. 9:24 - 27), më pas në gjykimin para Ardhjes(Dan. 7:9, 10; Dan. 8:14), pastaj ngjarjet e fundit para kthimit të Krishtit(Zbulesa 12 - 14); Zoti na ka folur. Në ditët e fundit të historisë së njerëzimit, Ai ka dërguar mesazhe të veçanta për botën dhe popullin e Tij, të përgatitura për nevojat e orës së fundit. Ai e përshkruan këtë mesazh që mbartet nga tre engjëj, që fluturojnë në mes të qiellit me mesazhin e tyre urgjent për kohët e fundit në botë.

Mesazhi i tre engjëjve është mesazhi final i mëshirës, një thirrje që na thërret nga të paturit besim në drejtësinë tonë drejt të besuarit te drejtësia e Jezusit për të na shpenguar, shenjtëruar, dhe në fund të kohës, për të na lavdëruar.

Megjithatë si gjithmonë, duhet të zgjedhim Krishtin dhe të dorëzohemi para Tij në bindje. Zgjedhjet që bëjmë tani do të ndikojnë në të vërtetë tek zgjedhjet që do të bëjmë në krizën përfundimtare që na pret.

Prandaj, sot është koha për t’u përgatitur.

_*Studioni mësimin e kësaj jave për t’u përgatitur për të Shtunën, 8 Prill._