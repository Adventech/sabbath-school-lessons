---
title: 'Biri i Njeriut Kthehet'
date: 03/04/2023
---

Zbulesa 14 ka fjalët kyç në lidhje me mesazhin e Zotit drejtuar popullit të Vet dhe botës në ditët e fundit. Në qendër qëndron kthimi i Jezusit, përmbushja e premtimit të Tij që thotë " 'Ju do ta shihni Birin e njeriut të ulur në të djathtën e Pushtetit dhe, duke ardhur me retë e qiellit' " (Marku 14:62).

`Lexoni Zbulesën 14:14. Çfarë titulli përdoret për të përshkruar Jezusin teksa kthehet në tokë? Pse Gjoni përdor këtë titull për Jezusin?`

Jezusi përdori 82 herë fjalët "Biri i Njeriut" për t'ju referuar Vetes në Ungjijtë. Ishte një nga titujt e Tij të preferuar. E përdori si një shprehje dashurie për t’u identifikuar me ne. Ai është Shpëtimtari që na kupton, ka përjetuar tundimet tona, dhe ka kaluar përmes gjithë sfidave. Ai është "Biri i Njeriut", që kthehet për të na marrë në shtëpi. Jezusi që kthehet për ne është i njëjti Jezus që jetoi mes nesh. Ai kualifikohet për të na shpenguar, sepse Ai u bë Një prej nesh dhe, megjithatë, si një prej nesh, u përball me gjithë egërsinë e tundimeve të Satanit dhe, po, doli fitimtar.

**Çfarë mësojmë nga vargjet e mëposhtme Biblike tek Mateu rreth Jezusit, Birit të Njeriut?**

`Mat. 16:27`

`Mat. 24:27, 30`

`Mat. 25:31, 32`

Vini re disa elementë në këto vargje:

(1) Jezusi, Biri i Njeriut, kthehet në lavdi me engjëjt e Tij.
(2) Ai do të ndajë delet nga cjeptë (që do të thotë gjykim).
(3) Fati i kombeve dhe gjithë njerëzimit do të vendoset përjetësisht.

`Mendoni për titullin "Biri i Njeriut" dhe çfarë do të thotë për anën njerëzore të Krishtit. Megjithëse Perëndi, Ai u bë një prej nesh, ashtu si ne, por ndryshe nga ne, nuk mëkatoi kurrë. Çfarë shprese të mahnitshme ju ofron kjo në lidhje me (1) njohjen e dashurisë së Perëndisë për ne; (2) faktin se Ai mund të kuptojë sfidat tuaja dhe t'ju japë fitore mbi to?`