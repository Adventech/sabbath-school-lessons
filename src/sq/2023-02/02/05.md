---
title: 'Kurora e Fitimtarit'
date: 05/04/2023
---

Gjoni e përshkruan Jezusin si "Biri i Njeriut, që ka mbi krye një kurorë të artë dhe në dorë një drapër të mprehtë" (Zb. 14:14). Fjala që përdoret për "kurorë" është stefanos. Është një kurorë fitimtari. Kur një atlet fitonte një garë të rëndësishme, i jepej një stefanos, një kurorë nderi, lavdie dhe fitoreje.

Jezusit dikur ju vu një kurorë me gjemba, që simbolizonte turpin dhe talljen. Dikur përçmohej dhe u refuzua nga njerëzit. U sha, u përqesh, u pështy, u rrah dhe u fshikullua. Por tani mban një kurorë lavdie dhe vjen sërish, por si Mbret i mbretërve dhe Zot i zotëve.

`Lexoni Zbulesën 14:15 dhe Markun 4:26 - 29. Çfarë ngjashmërish shihni mes këtyre vargjeve? Për çfarë flasin të dyja pasazhet?`

Engjëlli vjen nga prezenca e Perëndisë në lavdinë e tempullit dhe thotë, "Erdhi ora. Te korrat janë pjekur". Shko dhe merr fëmijët e Tu dhe silli në shtëpi.

Jezusi përdor ilustrime nga agrikultura në mënyrë të vazhdueshme në Dhiatën e Re. Në më shumë se një rast Ai përdor simbolet e korrjes për të ilustruar rritjen e farës së ungjillit në jetët e njerëzve të Tij.

"Çelja e farës përfaqëson fillimin e jetës shpirtërore dhe zhvillimi i bimës është një simbol i bukur i rritjes së Krishterë. Si në natyrë, ashtu dhe në hir; nuk mund të ketë jetë pa rritje. Bima duhet të rritet ose të vdesë. Ndërkohë që rritja është në heshtje dhe e paperceptueshme, por e vazhdueshme, ashtu është edhe zhvillimi i jetës së Krishterë. Në çdo fazë zhvillimi, jeta jonë mund të jetë e përsosur; megjithatë nëse përmbushet qëllimi i Perëndisë për ne, do të ketë përparim të vazhdueshëm. Shenjtërimi është puna e një jete të tërë. Teksa mundësitë tona shumëfishohen, eksperienca jonë do të rritet, dhe po ashtu njohuria jonë" - Ellen G. White, Mësime Ndryshe nga Jezusi, f. 65, 66.

Pjekja e grurit përfaqëson të gjithë ata që janë transformuar nga hiri, të motivuar nga dashuria, dhe që janë të bindur dhe jetojnë për lavdi të emrit të Krishtit. Zemrat e tyre janë njësh me zemrën e Jezusit, dhe gjithçka që duan është sipas vullnetit të Tij.

`Si e kuptoni thënien e Ellen G. White se "në çdo fazë të zhvillimit, jeta jonë mund të jetë e përsosur"? Çfarë do të thotë kjo, veçanërisht kur shohim sot gabimet dhe defektet e karakterit?`