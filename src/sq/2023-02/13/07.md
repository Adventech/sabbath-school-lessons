---
title: 'Për më tepër studim'
date: 23/06/2023
---

"Shërbëtorë të Perëndisë, me fytyrat që ju shndrijnë nga shenjtërimi, do të nxitojnë nga vendi në vend për të shpallur mesazhin nga qielli. Me mijëra zëra, kudo në tokë, do të jepet paralajmërimi. Do të ndodhin mrekulli, të sëmurët do të shërohen dhe shenja dhe çudi do të ndjekin besimtarët. Satani gjithashtu është në veprim, me çudi të rreme, madje që bën të zbresë zjarr nga qielli para syve të njerëzve - Zbulesa 13:13. Kështu banorët e tokës do të duhet të marrin një vendim.

"Mesazhi do të përcillet jo kaq shumë nga argumentet, por nga një bindje e thellë e Frymës së Zotit. Argumentet janë paraqitur. Fara është mbjellë, dhe tani çel për të dhënë fryt. Botimet e shpërndara nga misionarët kanë dhënë ndikimin e tyre, megjithatë shumë prej atyre që janë prekur janë penguar që të kuptojnë plotësisht të vërtetën dhe të binden. Tani rrezet e dritës depërtojnë kudo, e vërteta duket në qartësinë e vet, dhe fëmijët e sinqertë të Perëndisë thyejnë vargonjtë që i kanë mbajtur. Lidhjet familjare, marrëdhëniet në kishë, nuk kanë fuqi t'i mbajnë. E Vërteta është më e çmuar se gjithçka bashkë. Të çliruar nga vargonjtë kundër së vërtetës, një numër i madh vendosin të qëndrojnë në anën e Zotit" - Ellen G. White, Konflikti i Madh, f. 612.

**Pyetje për diskutim**

`1.	Ellen G. White thotë se "mesazhi i shfajësimit me anë të besimit është mesazhi i engjëllit të tretë....në të vërtetë" - Evangelism, f. 190. Çfarë do të thotë kjo? Çfarë lidhje ka shpëtimi me anë të besimit me mesazhet e tre engjëjve?`

`2.	Lexoni sërish Zbulesa 14:12. Cili është dallimi midis mbajtjes së urdhërimeve të Zotit dhe legalizmit? Kur bindja kthehet në legalizëm? Në çfarë mënyrash dikush që nuk mban urdhërimet e Perëndisë mund të jetë ende një legalist?`

`3.	Si mund t'i përgjigjeni atyre që ju kritikojnë kur flisni për bishat e tmerrshme dhe paralajmërimet e frikshme, që gjenden në librin e Zbulesës? Përveç përgjigjes së qartë, pra flasim për to, sepse shkruhen në libër, çfarë përgjigjesh të tjera mund të japim?`

`4.	Diskutoni në klasë ngjarjet aktuale në botë. Çfarë keni parë të ndodhë që mund të çojë në ngjarjet e fundit? Si ruajmë një balancë midis të qenurit të vetëdijshëm për kohët ku jetojmë, por të mos ngatërrohemi me spekulime të kota në lidhje me atë që nuk është zbuluar ende?`