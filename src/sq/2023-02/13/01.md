---
title: 'Ndriçuar Me Lavdinë e Perëndisë'
date: 17/06/2023
---

### Lexoni për studimin e kësaj jave
1 Sel. 5:1-6; Gjoni 8:32; Zb. 18:1; 4:11; Eks. 33:18, 19; Zb. 5:6, 12; 13:8.

> <p>Vargu përmendësh</p>
> "Edhe pas këtyre pashë një engjëll tjetër që zbriste nga qielli, që kishte pushtet të madh, dhe dheu u ndriçua nga lavdia e tij" (Zbulesa 18:1).

Herët a vonë, ngjarjet e fundit do të ndodhin. Se kur ekzaktësisht, se si - nuk na është thënë. Por na është thënë mjaftueshëm. Një farë legjislacioni që imponon mbajtjen e së dielës, në vend të mbajtjes së Sabatit do të ndodhë. Zbulesa na ka zbuluar çështjet kritike, lojtarët kyç, dhe gjerësisht na ka treguar se çfarë do të ndodhë kur në vend të adhurojnë Atë" ', që bëri qiellin dhe tokën, detin dhe ujërat e tij' " (Zb. 14:7), njerëzit - të gjithë "emrat e të cilëve nuk janë shkruar në Librin e Jetës së Qengjit të therur që nga themelimi i botës" (Zb. 13:8) - do të adhurojnë bishën dhe figurën e saj. Me fjalë të tjera, të gjithë ata, që kanë zgjedhur të ndjekin Zotin Jezus Krisht dhe t'i binden urdhërimeve të Tij - emrat e tyre ngelen në librin e jetës. Sa më mirë është të jesh i regjistruar në regjistrin e Perëndisë sesa në regjistrat e njerëzve.

Zoti ka ngritur Kishën e Adventistëve të Ditës së Shtatë për t'i predikuar botës këtë mesazh. Prandaj, ne vetë kemi nevojë të jemi të konvertuar me të vërtetën siç është në Jezusin, dhe të jemi transformuar dhe bërë të rinj nga "ungjilli i përjetshëm" i Zbulesës 14:6, që përqendrohet tek vdekja e Krishtit për ne, sigurinë e shpëtimit tonë tek Ai.

_*Studioni mësimin e kësaj jave për t’u përgatitur për Sabatin e 24 Qershorit._