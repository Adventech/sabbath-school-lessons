---
title: 'Të Dimë të Vërtetën'
date: 19/06/2023
---

`Lexoni Gjoni 8:32, Gjoni 7:17, dhe Gjoni 17:17. Çfarë premtime bën Jezusi në lidhje me njohjen e së vërtetës, dhe ku gjendet ajo?`

Thirrja e fundit e Zotit për popullin e Tij është të dalin nga gënjeshtrat e Babilonisë dhe të ecin në dritën e së vërtetës së përjetshme që gjendet në Fjalën e Tij. Çelësi për gjithçka është Bibla. Për aq kohë sa njerëzit qëndrojnë në Bibël dhe ndjekin ato që Bibla mëson, nuk do të mashtrohen nga krizat e fundit, veçanërisht në lidhje me Sabatin.

Mesazhi i engjëllit të dytë na bën thirrje të pranojmë të vërtetën në vend të gënjeshtrës, Shkrimet në vend të traditës, dhe mësimet e Fjalës së Perëndisë në vend të doktrinave të rreme.

Mesazhi i engjëllit të tretë, që vijon dy engjëjt e mëparshëm, na jep një paralajmërim në lidhje me damkën e bishës. Përgjatë profecive të Biblën, një bishë përfaqëson një fuqi politike ose fetare. Bisha e detit tek Zbulesa 13 dhe 14 del nga Roma si një sistem mbarëbotëror adhurimi. Përfundimisht kjo fuqi Romake e shtrin influencën e vet mbi gjithë botën dhe do të drejtojë një lëvizje që do të bashkojë kishën dhe shtetin. Qëllimi do të jetë që të arrijë unitet botëror në një kohë krizash ekonomike, katastrofash natyrore, trazirash sociale, krizash politike ndërkombëtare dhe konfliktesh globale.

Dhe, Shtetet e Bashkuara të Amerikës përfundimisht do të drejtojnë në këtë bashkim global. "Përmes dy gënjeshtrave të mëdha, pavdekësisë së shpirtit dhe shenjtërisë të së dielës, Satani do i mashtrojë njerëzit. E para hedh themelet për spiritizmin, e dyta krijon lidhjen e simpatisë me Romën. Protestantët e Shteteve të Bashkuara të Amerikës do të shtrijnë dorën drejt spiritizmit; do të arrijnë mbi abisin për të shtrënguar duart me fuqinë Romake; dhe nën influencën e kësaj tresheje, ky shtet do të ndjekë hapat e Romës për të shkelur të drejtat e ndërgjegjes" - Ellen G. White, Konflikti i Madh, f. 588.

Këto mesazhe përfundojnë me një thirrje urgjente për ndjekësit besnikë të Krishtit që të mbajnë urdhërimet e Perëndisë përmes besimit të gjallë të Jezusit, që banon në zemrat e tyre (Zb. 14:12).

`Si i kuptojmë fjalët e Jezusit që "e vërteta do t'ju bëjë të lirë"? Çfarë do të thotë kjo? Si ju ka bërë të lirë e vërteta? Çfarë do të thotë të jesh i "lirë" në këtë kontekst?`