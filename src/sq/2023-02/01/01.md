---
title: 'Jezusi Fiton - Satani Humbet'
date: 25/03/2023
---

### Lexoni për studimin e kësaj jave
Zbulesa 12; Ef. 5:25 - 27, 32; Fil. 3:9; Dan. 7:25; Isa. 14:12 - 14; Zb. 13:14 - 17.

> <p>Vargu përmendësh</p>
> "Dhe dragoi u zemërua kundër gruas dhe shkoi të bëjë luftë me të tjerët, pasardhjes së saj, të atyre që i ruajnë urdhërimet e Perëndisë dhe që kanë dëshminë e Jezus Krishtit"(Zbulesa 12:17).

Të Pakët Në Numër: Histori të Jashtëzakonshme nga Zhvillimet më të Pabesueshme në Fushë Betejë, Cormac O'Brien tregon historitë e ushtrive që, megjithëse të pakët në numër, arritën gjithsesi të fitonin. Tregon për ushtrinë e Hanibalit me 55 000 ushtarë, nga Kartagjena, që mundi ushtrinë e "pamposhtur" të Romës prej 80 000 ushtarësh. Tregon historinë mahnitëse të ushtrisë së Aleksandrit të Madh, që mposhti perandorinë Persiane.

Ne, gjithashtu, gjendemi në një luftë për jetë a vdekje me një armik dinak. Jemi të pakët në numër, duke luftuar kundër gjasave të pabesueshme. Forcat e së keqes duken sikur nuk mund të mposhten. Duket sikur po përballemi me humbjen e sigurt. Mposhtja duket e pashmangshme. Fitorja duket e largët. E parë thjesht nga pikëpamja njerëzore, duket sikur forcat e Satanit do të na pushtojnë.

Por, falë Zotit, megjithëse të pakët në numër, megjithëse kundër gjasave (nga ana njerëzore), megjithëse sulmet e Satanit janë të egra, ne do të fitojmë në fund me Jezusin. Tema e librit të fundit të Biblës, Zbulesa, është pikërisht kjo: Jezusi Fiton, Satani Humbet. Pika kulminante e kësaj beteje përshkruhet tek Zbulesa 12, që është edhe fokusi i studimit këtë javë. Ky studim do hedhë bazat për një kuptim të shëndoshë të Zbulesës 14 dhe mesazhit të tre engjëjve.

_*Studioni mësimin e kësaj jave për t’u përgatitur për të Shtunën, 1 Prill._