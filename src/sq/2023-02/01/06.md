---
title: 'Besnikët e Perëndisë në ditët e Fundit'
date: 30/03/2023
---

Djalli ka qenë në luftë me Krishtin që kur u rebelua në qiell (Zb. 12:7). Qëllimi i Satanit në atë kohë dhe sot është të rrëmbejë kontrollin e universit(shikoni Isa. 14:12-14). Fokusi i tij gjatë ditëve të fundit të historisë së botës është tek njerëzit e Perëndisë. Zbulesa 12:17 thotë në mënyrë të theksuar se dragoi (Satani) u zemërua kundër gruas (kishës) dhe shkoi të bëjë luftë me të tjerët e pasardhjes së saj. Kjo shprehje, të tjerët e pasardhjes së saj, përkthehet gjithashtu "mbetja" (besnikët) në King James Version. Besnikët e Perëndisë janë besnikë ndaj Krishtit, të bindur ndaj së vërtetës së Tij, dhe besnikë për misionin e Tij.

`Lexoni Zbulesën 12:17. Cilat karakteristika të besnikëve të Perëndisë, kishës së ditëve të fundit, gjenden në këtë varg?`

Tek Zbulesa 12:17, Satani (dragoi) është i inatosur me gruan, kishën e Perëndisë. Djalli është i tërbuar me një popull, i cili mban urdhërimet e Perëndisë dhe është gati të bëjë çdo gjë që mundet për t'i shkatërruar ata.

Si përfundim, ai nxjerr një dekret që ata të mos munden të blejnë ose të shesin dhe të burgosen dhe përballen me vdekjen (shikoni Zb. 13:14 - 17). Nëse Satani nuk e shkatërron dot Krishtin, do të përpiqet të shkatërrojë atë që Krishti do më shumë - kishën e Tij. Beteja e fundit e Tokës nuk përqendrohet në Lindjen e Mesme dhe konfliktet atje; fokusohet në mes të popullit të Perëndisë të shpërndarë në gjithë botën. Është një betejë midis dy forcave kundërshtare, Krishtit dhe Satanit. Sërish, askush nuk mund të rrijë neutral.

Pyetja kryesore në këtë betejë finale është, "Kujt do t'i qëndrojmë besnikë? Kush do e ketë bindjen tonë?" Qielli ju bën thirrje për besimtarë të rrethuar nga dashuria e Krishtit, të shpenguar nga hiri i Tij, të përkushtuar ndaj qëllimeve të Tij, të fuqizuar nga Fryma e Tij, dhe të bindur ndaj urdhërimeve të Tij, që janë gati të përballen me vdekjen për shkak të Tij.

Bota jonë po shkon drejt krizave të mëdha. Por në Jezusin, me anë të Jezusit, përmes Jezusit, dhe për shkak të Jezusit, fitorja jonë është e sigurt - për aq kohë sa qëndrojmë të lidhur me Të, me anë të besimit që të çon në bindje. Çdo gjë varet nga zgjedhjet tona.

`Si e shihni realitetin e Zbulesës 12:17 në jetën tuaj, në eksperiencën e Krishterë? Pra, si e shikoni se konflikti i madh ndodh në vetë jetën tuaj?`