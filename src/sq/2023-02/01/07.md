---
title: 'Për më tepër studim'
date: 31/03/2023
---

Në një farë mënyre, mund të argumentojmë se Perëndia nuk kishte zgjedhje: nëse donte qenie që të mund ta donin dhe të donin njëri-tjetrin, Ai duhej t'i krijonte të lirë. Nëse nuk do ishin të lirë, nuk do të mund të donin, dhe si do të ishte universi ynë pa dashuri? Do të ishte ashtu siç e kanë thënë edhe disa: asgjë, përveçse një makineri e pamend, që vepron sipas ligjeve strikte shkak -  pasojë dhe në të cilën nuk ka vullnet të lirë, as zgjedhje të lirë, por janë thjesht mish dhe gjak i përbërë nga paketa grimcash nën-atomike, që ndjekin ligjet e fizikës. Kjo nuk është një pamje e këndshme, dhe as nuk përfaqëson atë që dimë në vetvete se është e vërtetë. Kush prej nesh mendon, për shembull, se dashuria jonë ndaj prindërve, fëmijëve, bashkëshortëve, nuk është gjë tjetër veçse një renditje e atomeve?

"Duke qenë se ligji i dashurisë është në themel të qeverisjes së Perëndisë, lumturia e gjithë qenieve inteligjente varet nga harmonia e tyre e përsosur me parimet e mëdha të drejtësisë. Zoti dëshiron nga gjithë krijesat e Tij një shërbim dashurie - një shërbim, që del nga një vlerësim i karakterit të Tij. Ai nuk kënaqet me bindjen e detyruar; dhe të gjithëve ju jep vullnetin e lirë, që lirshëm të mund T'i shërbejnë.

"Për aq kohë sa qeniet e krijuara e pranonin besnikërinë ndaj dashurisë, kishte harmoni të përsosur në universin e Zotit. Ishte gëzim për ushtritë qiellore të përmbushnin vullnetin e krijuesit të Tyre. Ata gëzoheshin kur reflektonin lavdinë e Tij dhe i thurnin lavde. Dhe, ndërkohë që dashuria ndaj Perëndisë ishte supreme, dashuria ndaj njëri - tjetrit ishte e besueshme dhe jo-egoiste. Nuk kishte ndonjë notë mosmarrëveshjeje për të prishur harmoninë qiellore" - Ellen G. White, Patriarkë dhe Profetë, f. 34, 35.

**Pyetje për diskutim**

`1. Pse Zbulesa 12 është një prezantim i përshtatshëm për mesazhet e tre engjëjve, veçanërisht nga pikëpamja e konfliktit të madh në ditët e fundit?`

`2. Si Zbulesa 12 na risiguron personalisht ndaj tundimeve dhe sfidave që hasim në ditët e përditshme?`

`3. Ka disa që besojnë se veprimet tona janë në një masë të madhe të kushtëzuara nga trashëgimia dhe rrethanat tona. A jeni dakord me këtë? Çfarë roli luajnë zgjedhjet tona për të përcaktuar sjelljen tonë? Diskutoni marrëdhënien midis zgjedhjeve tona dhe fuqisë vepruese të Perëndisë në jetët tona.`