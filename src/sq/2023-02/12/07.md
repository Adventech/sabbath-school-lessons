---
title: 'Për më tepër studim'
date: 16/06/2023
---

"Kur Protestantizmi të shtrijë dorën e vet për të shtrënguar dorën e fuqisë Romake, kur të shkojë drejt abisit për të shtrënguar dorën e spiritizmit, kur, nën influencën e kësaj tresheje, vendi ynë [Shtetet e Bashkuara të Amerikës] do të mohojë çdo parim të Kushtetutës si një qeveri Republikane dhe Protestante, dhe do të hapë rrugën për nxitjen e gënjeshtrave dhe mashtrimeve papale, dhe atëherë mund ta dimë se ka ardhur koha për veprat çudibërëse të Satanit dhe se fundi është afër" - Ellen G. White, Testimonies for the Church, vol. 5, f. 451.

"Jemi prirur të anashkalojmë faktin se e diela është dita e adhurimit e forcave kundërshtare...në vijën e historisë së Librit të Zbulesës. E diela është një simbol jashtëzakonisht i rëndësishëm, që zbulon hilet e pabesueshme dhe dinakërinë e dragoit... Ky....ndryshim i ligjit të Perëndisë shpreh me një veprim të thjeshtë vetë thelbin e urrejtjes së dragoit kundër Perëndisë në konfliktin kozmik. Thjeshtësia e tij është jashtëzakonisht mashtruese. Dragoi është përpjekur të rrëmbejë vendin e Zotit në kozmos, duke e shfaqur veten si një objekt i vërtetë adhurimi dhe, duke argumentuar që ligji i Perëndisë nuk është i drejtë - se duhet të ndryshohet. Dragoi e ndryshoi ligjin në mes të Dhjetë Urdhërimeve ku Zoti identifikohet si Krijues dhe Shpengues, i vetmi që meriton adhurimin (Eks. 20:8 - 11; Lgj.i Përt. 5; Zb. 4:11; 5:9, 13, 14). Ndryshimi i ligjit manifeston jo vetëm urrejtjen e dragoit për vullnetin e Zotit (ligjin), por gjithashtu përpjekjet e tij për të uzurpuar vendin e Perëndisë, duke u bërë objekt i adhurimit... Gjithëpërfshirja e këtij ndryshimi të ligjit do të nënkuptonte fitore për të"- Angel Manuel Rodriguez, "The Closing of the Cosmic Conflict: Role of the Three Angels' Messages," unpublished manuscript, f. 53, 54.

**Pyetje për diskutim**

`1.	Megjithëse jetojmë në pritje të ngjarjeve të fundit, pse duhet të jemi të kujdesshëm të mos shkojmë drejt fanatizmit, vendosjes së datave, apo spekulimeve përtej asaj që është zbuluar përmes frymëzimit? Cilat janë rreziqet e kësaj gjëje, dhe cilat kanë qenë rezultatet kur ngjarjet që priteshin nuk janë shpalosur atëherë kur njerëzit kanë thënë se do të ndodhnin?`

`2.	Ndërkohë që duhet të shmangim rrezikun e përshkruar në pyetjen e mëparshme, si iu përgjigjemi atyre që thonë se skenarët tanë në lidhje me bishën dhe persekutimin nuk mund të ndodhin mbasi nuk duket e mundur, kur shohim gjendjen aktuale të botës? Pse kjo linjë arsyetimi, megjithëse në pamje të parë duket e ndjeshme, nuk është aspak e tillë? (Në fund të fundit, shikoni sesa shpejt ndodhin ndryshimet e mëdha në botë).`