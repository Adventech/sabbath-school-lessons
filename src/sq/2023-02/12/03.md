---
title: Rënia
date: 12/06/2023
---

`Lexoni 2 Selanikasve 2:3, 4, 9-12. Çfarë parashikon Pali për ditët e fundit? Çfarë shenje identifikuese përdor për bishën, fuqinë e antikrishtit?`

Apostulli Pal paralajmëron komunitetin e Krishterë për "rënien" nga e vërteta e Fjalës së Perëndisë. Ai është i shqetësuar për farat e apostazisë që ishte tashmë prezente në kishën e Dhiatës së Re, e cila do të rritej në shekujt që do të vijojnë para ardhjes së dytë të Krishtit. Një ungjill i rremë do të hynte në kishë, duke shtrembëruar Fjalën e Perëndisë.

Satani është ai që fshihet mbrapa kësaj apostazie. Ai është në të vërtetë "njeriu i mëkatit", që dëshiron të lartësojë "veten mbi çdo gjë që quhet Perëndi" dhe të ulet në "tempullin e Perëndisë" (2 Sel. 2:4). Por "mashtruesi i madh" punon përmes agjentëve njerëzorë për të arritur qëllimet e veta. Karakteristikat identifikuese tek Danieli dhe Zbulesa tregojnë se briri i vogël i Danielit 7, bisha e Zbulesës 13 dhe 14, dhe "i paudhi" tek 2 Selanikasve 2 përfaqësojnë të njëjtën gjë.

The SDA Bible Commentary thotë kështu: "Një krahasim i profecisë së Danielit për fuqinë blasfemuese që pason Romën pagane..., dhe në fjalët e Gjonit krahasohet si një bishë leopardi...zbulon shumë ngjashmëri midis tre përshkrimeve [briri i vogël, fuqia e bishës, dhe i paudhi]. Kjo na çon në përfundimin se Danieli, Pali dhe Gjoni po flasin për të njëjtën fuqi,...papatin" Volumi 7, f. 271.

Është jashtëzakonisht e rëndësishme të mbajmë mend se profecia Biblike përshkruan një sistem fetar që ka kompromentuar Fjalën e Perëndisë, ka zëvendësuar traditat e njerëzve në vend të ungjillit, dhe është larguar nga e vërteta biblike. Këto profeci janë dhënë nga Perëndia me një dashuri të pabesueshme për të përgatitur një popull për ardhjen e Jezusit. Ato janë një qortim i fesë apostate, që është larguar nga Fjala e Perëndisë, megjithëse jo domosdoshmërisht edhe njerëzit brenda saj (shiko Zb. 18:4). Mesazhi ynë ka lidhje me një sistem që ka mashtruar miliona. Megjithëse të mashtruar, këta njerëz duhen shumë nga Krishti. Prandaj, duhet t'i trajtojmë në të njëjtën mënyrë.

`" 'Gjithçka, pra, që ju dëshironi t'ju bëjnë njerëzit, ua bëni edhe ju atyre, sepse ky është ligji dhe profetët' " (Mat. 7:12). Si duhet ta aplikojmë këtë parim kur kemi të bëjmë me temën e bishës tek Zbulesa 13 dhe 14?`