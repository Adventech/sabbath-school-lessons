---
title: 'Vula e Perëndisë dhe Damka e Bishës: Pjesa 2'
date: 10/06/2023
---

### Lexoni për studimin e kësaj jave
Zb. 12:6, 14; Dan. 7:25; 2 Sel. 2:3, 4; Lgj.i Përt. 6:8, 11:18; Eks. 20:8-11.

> <p>Vargu përmendësh</p>
> "Kush e çon tjetrin në robëri, në robëri do të bjerë; kush vret me shpatë, duhet edhe ai të vritet me shpatë. Këtu është qëndrueshmëria dhe besimi i shenjtorëve" (Zbulesa 13:10).

Në shekullin e pesëmbëdhjetë, luginat e Piedmontit në Alpet e larta të Italisë veriore shërbyen si strehim për Valdensët, një popull i përkushtuar për të qëndruar besnikë ndaj Biblës. Për shkak të besnikërisë së tyre të patundur ndaj Krishtit ata u persekutuan ashpërsisht. Në vitin 1488, Valdensët u vranë në mënyrë brutale në Luginën e Loises nga Kisha Romake për shkak të besimit të tyre.

Një valë tjetër persekutimi erdhi në shekullin e shtatëmbëdhjetë, kur duka i Savojës dërgoi një ushtri prej 8000 vetësh në territorin e tyre dhe kërkoi që popullsia lokale të mbante trupat e tij në shtëpitë e tyre. Ata vepruan sipas kërkesës, por kjo ishte një strategji për t'i lehtësuar ushtarët të hynin tek viktimat e tyre. Në 24 Prill 1655, në orën 4:00 të mëngjesit, u dha sinjali që të fillonte masakra. Kësaj radhe numri i të vdekurve ishte më shumë se 4000.

Historia, fatkeqësisht, përsëritet shpesh. Profecia e "damkës së bishës" ka lidhje me fundin e zinxhirit të pafe të persekutimit fetar, që i ka fillimet që në kohët e lashta. Ashtu si në persekutimet në të shkuarën është bërë që të detyrojnë këdo të përshtatet me një set të caktuar besimesh dhe një sistem të aprovuar adhurimi. Si gjithmonë, Zoti do të ketë një popull, që nuk do të kapitullojë.

_*Studioni mësimin e kësaj jave për t’u përgatitur për Sabatin e 17 Qershorit._