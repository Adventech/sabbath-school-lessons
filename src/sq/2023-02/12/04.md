---
title: 'Strategjia Përfundimtare e Satanit'
date: 13/06/2023
---

Studimet tregojnë një mungesë të thellë besimi tek institucionet fetare dhe qeveritë. Miliona njerëz pyesin veten, "A ka ndonjë njeri me moral që të mund të drejtojë botën"? Profecitë e Zbulesës identifikojnë fuqinë e bishës si një që, nën patronazhet e bashkimit fe/politikë, do të jetë fuqia që besohet se do të luajë këtë rol.

`Lexoni Zbulesa 17:12-14. Si e përshkruan Gjoni këtë skenë të fundit të historisë së tokës? Çfarë kontrasti të fuqishëm shikoni këtu?`

Ka tri pika domethënëse që nxjerr Gjoni në këtë pasazh. Së pari, fuqitë politike kanë "një mendje të vetme" dhe "i japin pushtet dhe autoritet" bishës. Së dyti, kjo përzierje e gënjeshtrës bën luftë kundër Jezusit, Qengjit. Së treti, në luftën e fundit në tokë, Krishti dhe ndjekësit e Tij dalin fitimtarë. Bisha nuk fiton; Jezusi fiton.

A e keni pyetur ndonjëherë veten se çfarë strategjie përdor djalli për të bashkuar kombet? Historia shpesh përsërit vetveten. Ne zbulojmë mësime të çmuara nga rënia e Perandorisë Romake. Kur pushtimet Gjermane nga veriu kërcënuan Europën Perëndimore, Perandori Romak Konstandini, iu kthye fesë. Autoriteti i kishës, i kombinuar me autoritetin e shtetit, u bë instrumenti për të cilin kishte nevojë Konstandini. Fuqizimi i vazhdueshëm i shenjtërimit të së dielës në shekullin e katërt ishte një lëvizje e përllogaritur politike dhe fetare për të bashkuar perandorinë në një kohë krize. Konstandini dëshironte që perandoria e tij të ishte e bashkuar, dhe Kisha e Romës dëshironte që ajo të ishte e "konvertuar". Historiani i njohur, Arthur Weigall, e thotë qartë: "Kisha e bëri të dielën të shenjtë...kryesisht, sepse ishte festimi javor i diellit; mbasi ishte një politikë vendimtare Kristiane për të marrë festimin pagan, që mbështetej në traditat e njerëzve dhe për ta veshur me domethënie të Krishterë" -The Paganism in Our Christianity (New York: G. P. Putnam's Sons, 1928), f. 145.

Në një kohë krizash të mëdha, ku e gjithë bota është e frikësuar, në dhimbje dhe e trembur, njerëzit do të jenë të dëshpëruar për të pasur dikë që të sjellë stabilitet dhe mbrojtje. Kjo ka qenë mënyra sesi janë ngritur tiranët në të shkuarën, dhe nuk ka arsye për të menduar se nuk mund të ndodhë sërish. Sipas profecisë, diçka do të shkaktojë këto ngjarje të fundit.

Megjithëse është e vështirë ta dish sesi do të shpaloset e gjithë kjo, bota e ka parë tashmë sesi mund të ndodhin ndryshime të mëdha, dhe madje shumë shpejt. Megjithëse nuk i dimë detajet në lidhje me atë që po vjen, duhet të jemi gati për çdo gjë.