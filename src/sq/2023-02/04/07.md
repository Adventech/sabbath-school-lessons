---
title: 'Për më tepër studim'
date: 21/04/2023
---

Mendoni për fjalët e mahnitshme të Palit tek Hebrenjtë 7:25, të cilat flasin për Jezusin si Kryepriftin tonë, dhe që "mund të shpëtojë plotësisht ata që me anë të Tij i afrohen Perëndisë". Plotësisht të shpëtuar. Fjala greke për "plotësisht" do të thotë "plot, e kompletuar". Është Jezusi që na shpëton; detyra jonë është që të dorëzohemi tek Ai, duke kërkuar fitoren e Tij për ne. Besimi ynë duhet të jetë tek Ai, jo tek vetja.

"Mund ta përmbledhim fuqinë e shprehjes 'druani Perëndinë' tek Zbulesa si thirrja finale e Zotit për njerëzimin që të zgjedhë Atë si Perëndinë e tyre të lavdishëm dhe madhështor, ... që do të dalë fitimtar ndaj forcave të së keqes që e kundërshtojnë Atë dhe planet e Tij për njerëzimin (Zb. 14:9 - 11). Kjo frikë nuk manifestohet, të paktën jo për tani (Zb. 6:14 - 17), në terror dhe dridhje, por në dorëzimin me gëzim dhe dashuri ndaj ligjit të Perëndisë dhe adhurimit ekskluziv të Tij. Asnjë fuqi tjetër nuk duhet konsideruar e denjë për një përkushtim dhe besnikëri të tillë. Në fakt, nuk ka opsione të tjera, sepse ajo që duket në horizontin e konfliktit kozmik si mundësi janë veprimet e fuqive demonike të destinuara të zhduken (Zbulesa 16:13, 14; 17:14; 20:11 - 15). Prandaj druajtja e Zotit është një ftesë pozitive hyjnore ... për të qenë në anën e Perëndisë tek konflikti kozmik, në mënyrë që të mund të qëndrosh para prezencës së Tij të lavdishme, plot me gëzim në bashkësinë e përjetshme me Të (Zb. 21:3 - 4; Zb. 22:3 - 5)" -Anxhel Manuel Rodriguez, The Closing of the Cosmic Conflict: Role of the Three Angels' Messages, unpublished manuscripts, f. 27.

**Pyetje për diskutim**

`1.	Mendoni për fuqinë e jashtëzakonshme të Perëndisë, Atij që na krijoi dhe mban gjithë kozmosin. Zor se mund ta kuptojmë idenë e kozmosit; atëherë si mund të fillojmë të kuptojmë Krijuesin e tij? Mendoni për, sa më i madh dhe më i fuqishëm se ne është Ai. Ky Zot do të na gjykojë një ditë? Si na ndihmojnë këto fakte të kuptojmë idenë e "druajtjes së Perëndisë" dhe kuptimit të saj?`

`2.	Si mund të shmangim legalizmin kur diskutojmë konceptet biblike të shenjtërisë dhe fitores? Pse duhet që gjithmonë të kuptojmë se ishte fitorja e Krishtit për ne, në kryq, e vetmja që mund të jetë themeli i shpresës së shpëtimit tonë, pavarësisht nga fitoret (madje dhe humbjet) tona këtu dhe tani?`

`3.	Pse, pavarësisht nga premtimet e fitores ndaj mëkatit, shpesh biem dhe nuk jetojmë sipas standardit të drejtësisë që vetë Jezusi dha si shembull për ne dhe që na premtoi se edhe ne mund të fitojmë gjithashtu? Çfarë gabimesh po bëjmë që nuk e lejojmë Zotin të bëjë punën e Tij në ne siç na ka premtuar?`