---
title: 'Druani Perëndinë dhe i Jepni Lavdi'
date: 15/04/2023
---

### Lexoni për studimin e kësaj jave
Zbulesa 14; Zan. 22:12; Pred. 12:13, 14; Kol. 3:1, 2; Heb. 12:1, 2; 1 Kor. 3:16, 17.

> <p>Vargu përmendësh</p>
> "Këtu është qëndrueshmëria e shenjtorëve; këtu janë ata që zbatojnë urdhërimet e Perëndisë dhe besimin e Jezusit" (Zbulesa 14:12).

Autori danez Søren Kierkegaard tregoi një shëmbëlltyrë për fundin e botës. Ishte kështu:

Ra një zjarr në prapaskenat e një teatri të madh. Një kloun, që ishte pjesë e shfaqjes, doli për të paralajmëruar audiencën: Dilni jashtë; ka rënë zjarr! Audienca mendoi se kjo ishte një shaka, pjesë e shfaqjes, dhe u përgjigjën me duartrokitje. Ai e përsëriti paralajmërimin: Dilni jashtë! Dilni jashtë! Po sa më fort i paralajmëronte, aq më shumë ata duartrokisnin. Për Kierkegaardin, kjo është mënyra sesi do të marrë fund bota; pra, duke duartrokitur diçka që e mendojnë se është një shaka.

Fundi i botës dhe ngjarjet që e paraprijnë, nuk janë shaka. Bota përballet me krizat më serioze që nga koha e Përmbytjes. Në fakt, vetë Pjetri i referohet historisë së Përmbytjes si një simbol i kohëve të fundit, duke na paralajmëruar se ashtu si bota e lashtë humbi në përmbytje, ashtu në kohët e fundit, "qiejt do të shkojnë me krismë, elementët do të shkrihen nga të nxehtit dhe veprat dhe toka që janë në të do të digjen krejt" (2 Pjetrit 3:10). Mbas paralajmërimit të asaj që do të vijë, duhet gjithashtu të përgatitemi për të.

_*Studioni mësimin e kësaj jave për t’u përgatitur për të Shtunën, 22 Prill._