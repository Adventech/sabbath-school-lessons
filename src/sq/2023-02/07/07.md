---
title: 'Për më tepër studim'
date: 12/05/2023
---

Adhurimi i Perëndisë është në qendër të Shkrimeve dhe ka qenë gjithmonë një mollë sherri për njerëzit dhe popullin e Zotit. Përgjatë Dhiatës së Vjetër profetët qortuan popullin e Perëndisë që adhuronte zota të tjerë apo se adhuronin Zotin me praktika pagane. Konflikti në lidhje me adhurimin e Perëndisë përkundrejt adhurimit të zotave të tjerë është thelbi i konfliktit kozmik dhe është shoqëruar me mospërfillje të ligjit të Zotit.

"Adhurimi ka lidhje me aspektin më thelbësor të ekzistencës njerëzore, për shkak se ka lidhje me atë se çfarë duhet të bëjnë njerëzit si qenie të gjalla kur vijnë në prezencën e Krijuesit....  Vetëm ata që janë të gjallë mund të adhurojnë Zotin; të vdekurit nuk mund ta lavdërojnë dhe adhurojnë...  Ai që na krijoi na fton të dorëzojmë jetët tona në aktin e adhurimit në mënyrë që t'i marrim ato më të pasuruara nga Ai, të jemi bekim për të tjerët. Adhurimi ka të bëjë me vetë natyrën dhe qëllimin e ekzistencës sonë dhe me nevojën që të kemi një qendër jashtë vetes që na çliron nga egoizmi. Mos adhurimi i Perëndisë do të thotë të humbasim arsyen e ekzistencës sonë; do të thotë të jetojmë në një gjendje të çorientuar dhe rrjedhimisht të vdekshme, duke u drejtuar drejt humbjes totale mbasi jemi të ndarë nga burimi i vetë jetës" - Angel Manuel Rodriguez, The Closing of the Cosmic Conflict: Role of the Three Angels' Messages, unpublished manuscript, f. 42.

**Pyetje për diskutim**

`1.	Mendoni më shumë për këtë ide se, përse në një botë të rënë, vetëm ideja se jemi krijuar nga Perëndia nuk mjafton. Pse kemi nevojë gjithashtu për premtimin e Shpengimit?`

`2.	Mendoni për disa eksperienca në të cilat keni parë fuqinë e Perëndisë në jetët tuaja; pra, që ju ka treguar dashurinë e Zotit personalisht ndaj jush. Pastaj mendoni për faktin që ky është Zoti që krijoi gjithë kozmosin! Dhe ky Zot ju do kaq shumë sa kujdeset për jetën tuaj. Pse ky realitet duhet jo vetëm të na ngushëllojë, por edhe të na përulë?`

`3.	Nëse evolucioni do të ishte i vërtetë, mendoni sesi do të adhuronim një Krijues që ju deshën miliarda vite vdekje, dhune, shkatërrimi dhe vuajtjeje, zhdukjeje në masë në mënyrë që të na krijonte, ndërkohë që në të njëjtën kohë na tregon një histori komplet ndryshe te Zanafilla në lidhje me krijimin tonë. Dhe, gjithsesi duhet ta adhurojmë? Ta adhurojmë për çfarë? Që na ka gënjyer për mijëra vite në lidhje me faktin sesi u krijuam?`