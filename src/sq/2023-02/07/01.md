---
title: 'Të Adhurojmë Krijuesin'
date: 06/05/2023
---

### Lexoni për studimin e kësaj jave
Zb. 1:9; Isa. 40:26; 2 Kor. 5:17; Zb. 4:11; Gjoni 19:16-30.

> <p>Vargu përmendësh</p>
> " 'Ti je i denjë, o Zot, të marrësh lavdinë, nderimin dhe fuqinë, sepse ti i krijove të gjitha gjërat, dhe, nëpërmjet vullnetit tënd ekzistojnë dhe u krijuan'"(Zbulesa 4:11).

Është e lehtë t'i marrësh gjërat si të mirëqena, veçanërisht gjërat që kemi njohur ose përjetuar gjithmonë. Sa e lehtë është për shembull, që fëmijët i marrin prindërit e tyre si të mirëqenë, që i kanë njohur gjatë jetës së tyre që sapo ajo ka filluar? Sa e lehtë është për ne gjithashtu ta marrim diellin, qiellin, ajrin ose tokën ku qëndrojmë si të mirëqenë.

Megjithatë, a keni ndalur ndonjëherë të mendoni sesa të mirëqenë e marrim vetë ekzistencën tonë? Pra, sa shpesh ndalemi dhe bëjmë pyetjen e famshme filozofike, Pse ka diçka në vend të asgjëje?

Pse vetë universi ynë, dhe gjithë madhështia dhe gjërat e mahnitshme në të, ekzistojnë duke filluar nga ne? Çfarë kontradikte logjike do kishte nëse universi ynë dhe ne nuk do të ekzistonim? Sipas teorisë së fundit shkencore (priren të ndryshojnë), dikur universi ynë nuk ekzistonte. Me fjalë të tjera, ekzistenca jonë është rastësore, dhe është mrekulli që jemi këtu në fund të fundit. Por pavarësisht gjithë llojeve të miteve në lidhje me ardhjen e universit nga asgjëja absolute, apo nga ndonjë lloj ekuacioni matematikor, universi ynë ekziston për shkak të Zotit, Krijuesit që e ka krijuar atë dhe çdo gjë në të.

_*Studioni mësimin e kësaj jave për t'u përgatitur për të Shtunën, 13 Maj._