---
title: 'Një Mashtrim Jo Pak i Vogël'
date: 16/05/2023
---

Në përpjekje për të shkatërruar veçantinë e krijimit tonë, djalli ka sjellë një sajim jo pak të vogël. Sajesa, që pranohet edhe nga disa prej nesh është kjo. Zoti është shkaktari kryesor i krijimit, por ju desh një kohë e gjatë epokash për të sjellë jetën. Evolucioni ishte proçesi që përdori. Kjo përqasje përpiqet të harmonizojë "të dhënat shkencore" me historinë e Zanafillës. Thotë se ditët e krijimit janë të gjata, periudha të papërcaktuara dhe se jeta në tokë është miliarda vjeçare.

`Lexoni Psalmin 33:6, 9 dhe Hebrenjtë 11:3. Çfarë na tregojnë këto pasazhe të qarta Biblike në lidhje me atë sesi Perëndia e krijoi botën?`

Historia biblike është e qartë. Perëndia "foli dhe gjëja u bë; Ai urdhëroi dhe gjëja u shfaq" (Ps. 33:9). "Me anë të besimit ne kuptojmë se bota është ndërtuar me fjalën e Perëndisë" (Heb. 11:3). Kapitulli i parë i Zanafillës afirmon se Perëndia e krijoi botën në gjashtë ditë literale prej 24-orësh dhe pushoi ditën e shtatë. Struktura linguistike e Zanafillës 1 dhe 2 nuk na lejon të mendojmë ndryshe. Edhe studiuesit që nuk besojnë në Krijimin në gjashtë ditë literale e pranojnë se qëllimi i autorit ishte të mësonte këtë fakt.

Fjala hebraike "ditë" tek Zbulesa 1 është "jom". Përgjatë Biblës, sa herë që një numër përdoret me fjalën "jom" (si dita e tretë, dita e parë, etj.), i referohet kohës prej 24-orësh. Pa përjashtim, është gjithmonë një periudhë 24-orëshe.

Gjithashtu, duke dalë në temë, nëse Zoti nuk e krijoi botën në gjashtë ditë literale, atëherë çfarë kuptimi do të kishte dita e Sabatit? Pse Zoti do të urdhëronte mbajtjen e saj? Nuk do të kishte absolutisht asnjë kuptim që linte Sabatin si një trashëgimi e përjetshme e krijimit në gjashtë ditë, nëse Krijimi nuk ndodhi kurrë në gjashtë ditë. Nëse pranojmë krijimin në periudha të gjata i bie të sfidojmë vetë nevojën për të mbajtur ditën e Sabatit. Gjithashtu do të ngrinte pyetje serioze në lidhje me integritetin e Shkrimeve.

Duke sulmuar Sabatin, Satani po sfidon vetë thelbin e autoritetit të Perëndisë, dhe çfarë mund të jetë më efektive për të shkatërruar përkujtimin e Krijimit veçse të mohojë realitetin e Krijimit në gjashtë ditë? Nuk është çudi që kaq shumë njerëz, përfshi dhe të Krishterët, e injorojnë ditën e Sabatit. Ky po që është mashtrimi final.