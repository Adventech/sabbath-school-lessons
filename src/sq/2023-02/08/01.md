---
title: 'Sabati dhe Fundi'
date: 13/05/2023
---

### Lexoni për studimin e kësaj jave
Jakobi 2:8-13; Ligji i Përt. 5:12-15; Ps. 33:6, 9; Zbulesa 14; 2 Pjet. 3:13; Zb. 21:1.

> <p>Vargu përmendësh</p>
> "Dhe për t’u manifestuar të gjithëve pjesëmarrjen e misterit, i cili nga epokat më të lashta qe fshehur në Perëndinë, i cili krijoi të gjitha gjërat nëpërmjet Jezus Krishtit" (Efesianët 3:9).

Esenca e dinjitetit të njerëzimit është krijimi i përbashkët. Fakti se jemi krijuar në mënyrë unike nga Perëndia i jep vlerë çdo qenieje njerëzore. I palinduri në mitrën e nënës, adoleshenti katërplegjik, i riu me sindromën daun dhe gjyshja me alzaimer kanë njësoj vlerë për Perëndinë. Zoti është Ati i tyre. Ata janë bijtë dhe bijat e Tij. "Perëndia që bëri botën dhe të gjitha gjërat që janë në të, duke qenë Zot i qiellit dhe i tokës, nuk banon në tempuj të bërë nga duart e njeriut... Dhe ai ka bërë nga një gjak i vetëm të gjitha racat e njerëzve, që të banojnë në mbarë faqen e dheut" (Veprat 17:24-26).

Ne kemi një trashëgimi të përbashkët. I përkasim së njëjtës familje. Jemi vëllezër dhe motra të krijuar dhe formuar nga i njëjti Perëndi. Krijimi të jep një vet-vlerësim të vërtetë. Kur gjenet dhe kromozomet u bashkuan për të krijuar një strukturë unike biologjike të personalitetit tuaj, Perëndia krijoi larmishmëri. Nuk ka asnjë si ti në gjithë universin. Ti je unik, krijim i një lloji të vetëm, një qenie me kaq shumë vlerë sa Perëndia që krijoi kozmosin mori mbi vete formën e trupit njerëzor dhe u flijua për ty dhe mëkatet e tua!

_*Studioni mësimin e kësaj jave për t'u përgatitur për të Shtunën, 20 Maj._