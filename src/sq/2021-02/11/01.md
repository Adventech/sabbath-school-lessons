---
title:  Shenjtërorja e Besëlidhjes së Re
date:  05/06/2021
---

### Lexoni për studimin e kësaj jave
Eksodi 25:8; Isaia 53:4–12; Hebrenjve 10:4; Hebrenjve 9:14; Hebrenjve 8:1–6; 1 Timoteut 2:5, 6.

> <p>Vargu përmendësh</p>
> “Për këtë arsye Ai është Ndërmjetësi i Besëlidhjes së re që, me anë të vdekjes që u bë për shpërblimin e shkeljeve që u kryen gjatë Besëlidhjes së parë, të thirrurit të marrin premtimin e trashëgimisë së amshuar” (Hebrenjve 9:15).

Një natë pa hënë, në qiellin e zi si një bojë e derdhur, Frenku po ecte në hijet e rrugëve boshe të qytetit. Papritur ai dëgjoi zhurmë hapash mbrapa tij; dikush po e ndiqte në errësirë. Së shpejti personi u afrua dhe i pyeti: “Frenk, tipografi”?

“Po, unë jam. Nga më njihni mua”?

“Në fakt”, i tha i panjohuri, “nuk ju njoh. Por e njoh shumë mirë vëllain tuaj dhe madje në errësirë gjestet dhe ecja juaj më kujtuan aq shumë vëllain tuaj sa supozova që ishit vëllai i tij, sepse më kishte përmendur që kishte një vëlla”.

Kjo histori na tregon një të vërtetë të fuqishme në lidhje me shërbesën në shenjtëroren e Izraelit. Bibla thotë se ajo shërbesë ishte si një hije, një figurë, një simbol i shenjtërores së vërtetë. Megjithatë, këto imazhe dhe hije mjaftonin për të parashikuar qartë dhe për të zbuluar të vërtetat që e përfaqësonin: vdekjen dhe shërbesën e Krishtit si kryeprift në Shenjtëroren Qiellore.

**Këtë javë do të mësojmë**:

`Përse i kërkoi Zoti Izraelitëve që të ndërtonin një shenjtërore? Çfarë na mëson shenjtërorja rreth Krishtit si Zëvendësuesin tonë?  Çfarë po bën Jezusi në Qiell si Përfaqësuesi ynë?`

_\*Studioni mësimin e kësaj jave për t’u përgatitur për të Shtunën, 12 qershor._