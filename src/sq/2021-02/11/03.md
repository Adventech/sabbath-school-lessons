---
title:  'Mëkati, Sakrifica dhe pranimi (Hebrenjve 9:22)'
date:  07/06/2021
---

Mënyra e caktuar nga Zoti sesi një mëkatar i Dhiatës së Vjetër mund të pastrohet nga mëkati dhe faji ishte nëpërmjet flijimeve të kafshëve. Ne mund të lexojmë rreth këtyre ritualeve me detaje tek libri i Levitikut, 7 kapitujt e parë. Atje shohim sa shumë vëmendje u kushtua se çfarë duhet bërë me gjakun e sakrificës. Vërtet, roli i gjakut në këto rite ishte një nga faktorët e përbashkët në tërë sakrificat e Izrealitëve.

Personi që kishte mëkatuar – pra kishte thyer marrëdhënien e besëlidhjes dhe ligjin që e përkufizonte atë – mund të restauronte plotësisht marrëdhënien me Zotin dhe me njerëzit e tjerë, duke sjellë një kafshë për ta sakrifikuar në vendin e tij. Flijimet me ritualet e tyre ishin mjete të caktuara nga Zoti për të pastruar njerëzit nga mëkati dhe faji. Ato u krijuan për të pastruar mëkatarin, duke transferuar mëkatin dhe fajin individual në shenjtëroren, duke spërkatur gjak dhe duke rivendosur lidhjen shpirtërore dhe bashkësinë e plotë të besëlidhjes midis mëkatarit të penduar dhe Zotit personal dhe shpëtimtar.

`Si na ndihmojnë këto koncepte të sipërmendura për të kuptuar pyetjet në fund të studimit të djeshëm?`

`Çfarë rëndësie profetike përmbanin flijimet e kafshëve? (Isaia 53:4–12, Hebrenjve 10:4).`

Flijimet e kafshëve në Dhiatën e Vjetër ishin mjetet e caktuara nga Zoti për të çliruar mëkatarin nga mëkati dhe faji. Ata ndryshuan statusin e mëkatarit nga ai i fajtorit që e meriton vdekjen, në atë të të falurit dhe të restauruarit në marrëdhënie besëlidhjeje midis njeriut dhe Perëndisë. Por sakrificat e kafshëve kishin gjithashtu një natyrë profetike. Fund së fundi, asnjë kafshë nuk ishte një zëvëndësues i përshtatshëm për të pajtuar mëkatin dhe fajin e njerëzimit. Autori i letrës së Hebrenjve shkruan: “sepse është e pamundur që gjaku i demave dhe i cjepve të heqë mëkatet” (Hebrenjve 10:4). Kështu, i bie që flijimet e kafshëve ishin simbolet e pritjes me mall për Shpëtimtarin, i cili do të vinte si Shërbëtori i Zotit, Perëndi-Njeri, për të vdekur në vendin tonë për mëkatet e botës. Pikërisht nëpërmjet këtij procesi mëkatari fitonte faljen dhe pranohej nga Zoti, duke restauruar marrëdhënien e besëlidhjes.

`Imagjinoni veten në vend të një njeriu të kohës së Dhiatës së Vjetër, kur ata sakrifikonin kafshët në shenjtëroren. Kujtoni gjithashtu se sa e rëndësishme ishte blegtoria për ekonominë, kulturën dhe jetën e asaj kohe. Çfarë mësimi duhet të mësonin sakrificat rreth kostos së mëkatit?`