---
title:  Histori misioni
date:  23/04/2021
---

#### Shpërthimi i bombolës së gazit

Noelia Sauthuell, 35 vjeç

Noelia po përpiqej të mbaronte së gatuari drekën për të shtunë, para perëndimit të diellit, në Trinidad dhe Tobago. Ajo kishte punuar si punonjëse Biblike për një seri takimesh evangjelistike, që kishte si rezultat 25 pagëzime. Tani, një grua, që kishte shkuar në takime dhe po mendonte rreth pagëzimit, e kishte ftuar për të studiuar Biblën, të premte në darkë.

Noelia po gatuante një ushqim tradicional, në një stofë me gaz, në apartamentin e saj, me një dhomë, të marrë me qira. Ajo po priste të mbaronin së skuquri patatet dhe perimet e tjera.

Ajo dëgjoi tingullin e telefonit të saj celular, që tregonte se kishte ardhur një mesazh, dhe ktheu kokën ta shihte. Atëherë.... BOOOM

Një shpërthim i fortë tronditi apartamentin. Forca e shpërthimit e hodhi Noelian në anën tjetër të dhomës; ajo u përplas në mur dhe ra. Në atë moment, dukej sikur një dorë e padukshme e ngriti në këmbë dhe e shtyu përmes dhomës, që po digjej, dhe e nxori jashtë.

Noelia thirri për ndihmë. Fjalët e saj ishin të pakuptueshme, por fqinjët panë flakët e zjarrit, që vinin nga apartamenti i saj. Dikush mori në telefon të thërriste ambulancën dhe personi që iu përgjigj telefonit, udhëzoi të hidhnin ujë mbi Noelian, derisa të arrinte ambulanca.

Dikush filloi të hidhte ujë mbi Noelian dhe dy të tjerë u përpoqën të fiknin zjarrin te apartamenti. Noelia ishte mirënjohëse për ujin e ftohtë. Asaj i dukej sikur koka do i shkëputej nga trupi dhe lëkura i digjte shumë. Ajo po vuante djegje të shkallës së dytë.

Ambulanca e çoi te një klinikë urgjence, që ishte më aftër shtëpisë së saj, se sa spitali. Ajo kishte nevojë për ndihmë të menjëhershme.

Mjeku i klinikës pyeti se çfarë kishte ndodhur.

“Shpërtheu bombola e gazit” tha njëri prej infermierëve të ambulancës.

“Si ka mundësi që nuk u copëtua?” pyeti mjeku. “Duhet të kishte vdekur. Askush nuk jeton pas shpërthimit të gazit.”

Noelia e dëgjoi këtë bisedë dhe, në heshtje, falenderoi Perëndinë për jetën e saj.

“Duhet të kesh një qëllim për jetën time,” u lut ajo. “Prandaj më shpëtove.”

Pasi u stabilizua, ajo u dërgua në spital. Atë mbrëmje, një mike nga kisha, e ftoi Noelian të vinte në shtëpinë e saj.

Noelia ishte e gëzuar që po dilte nga spitali por ajo kishte shumë dhimbje. Anëtarët e kishës u çuditën kur morën vesh rreth shpërthimit dhe kur e panë. Ata u lutën me të dhe kënduan këngë lavdie për Zotin.

Kur Sabati mbaroi, Noelia nuk ecte dot. Këmbët e saj ishin shumë të enjtura dhe ishin shumë të rënda.

Gjatë muajve të ardhshëm, gratë anëtare të kishës rrinin me të gjatë ditës. Pastorët e vizitonin dhe luteshin për të. Ajo u shërua shumë shpejt. Pas një muaji e gjysëm, ajo filloi të ecte sërish dhe ndihej mirë. Mjeku u habit se sa shpejt u shërua lëkura e saj.

“Ti je me fat,” tha ai.

“Unë nuk besoj në fat,” tha Noelia. “Unë besoj se është bekim nga Perëndia. Kjo është përgjigjja e lutjeve të anëtarëve të kishës.”

Mbas shpërthimit, marrëdhënia e Noelias me Perëndinë ndryshoi. Ajo gjithmonë e kishte dashur por tani filloi të besonte edhe më shumë. Ajo ndaloi së shqetësuari për problemet e përditshme, duke kujtuar se Perëndia kishte një qëllim që e kishte shpëtuar dhe ajo mund t’i besonte Atij.

Nëntë muaj më pas, gruaja me të cilën do takohej ditën e shpërthimit, ia dha zemrën Krishtit.

Sot, Noelia i shërben Perëndisë me gjithë zemrën e saj. Ajo ndihmon në menaxhimin e një qendre influence, që punon me jo-Kristianë në Trinidad dhe Tobago.

“Asgjë nuk më ndalon për të bërë punën e Perëndisë,” tha Noelia.

Një pjesë e Ofertave të Sabatit të 13të të këtij  tremujori do të ndihmojë në hapjen e qendrës “Jetë Më e Mirë” në kampusin e Universitetit të Karaibeve Jugore në Trinidad dhe Tobago. Faleminderit që e mbështesni misionin me ofertat tuaja.

Fakte të Shpejta:

-	Thuhet së një pjesë e kakaos më të mirë në botë vjen nga Trinidad dhe Tobago; kakaoja e famshme përdorët në çokollata të cilësisë së lartë, rreth e rrotull botës.

-	Sipas Kombeve të Bashkuara, Trinidad dhe Tobago është vendi më i lumtur në Karaibe.