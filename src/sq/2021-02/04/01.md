---
title:  Një Besëlidhje e Përjetshme
date:  17/04/2021
---

### Lexoni për studimin e kësaj jave
Eksodi 3:14; Zanafilla 17:1–6; Zanafilla 41:45; Danieli 1:7; Zanafilla 15:7–18; Zanafilla 17:1–14; Zbulesa 14:6, 7.

> <p>Vargu përmendësh</p>
> “Dhe do të caktoj besëlidhjen Time midis Meje dhe teje, si dhe me pasardhësit e tu, nga një brez në një brez tjetër; kjo do të jetë një besëlidhje e përjetshme, me të cilën Unë do të marr përsipër të jem Perëndia yt dhe i pasardhësve të tu mbas teje” (Zanafilla 17:7).

Sa prej nesh kujtojnë atë rast kur gjatë fëmijërisë u sëmurëm me një sëmundje të rrezikshme si pneumonia? Zgjoheshim natës nga ethet dhe kërkonim nënën ose babanë të na qëndronin pranë krevatit.

Kjo është një shembëlltyrë e mirë e asaj sesi Zoti u ul pranë krevatit të botës së sëmurë nga mëkati, ndërsa ajo u zhyt në errësirën e moralit pak shekuj pas Përmbytjes. Për këtë arsye, Ai thirri Abramin dhe planifikoi të themelojë nëpërmjet shërbëtorit të Tij besnik një komb, të cilit Ai mund t’i besonte njohurinë rreth Vetes dhe t’i siguronte shpëtimin.

Prandaj Zoti hyri në një besëlidhje me Abramin dhe pasardhësit e tij, në të cilën tregoi në më shumë detaje planin e Tij hyjnor për ta shpëtuar njerëzimin nga pasojat e mëkatit. Zoti nuk e la botën e Tij gjatë sëmundjes së mëkatit. Këtë javë do të studiojmë më shumë premtimet e besëlidhjes së Zotit.

**Këtë javë do të mësojmë**:

`Cili është emri i Zotit? Çfarë kuptimi ka? Çfarë rëndësie kishin emrat e Zotit, të përdorur për të identifikuar Atë me Abramin? Çfarë emra përdori Zoti për të identifikuar Veten? Përse ndryshoi Zoti emrin e Abramit në Abraham? Përse janë emrat të rëndësishëm? Çfarë kushtesh kishte besëlidhja?`

_\*Studioni mësimin e kësaj jave për t’u përgatitur për të Shtunën, 24 prill._