---
title:  Në qoftë se . . .
date:  20/05/2021
---

**Lexoni vargjet e mëposhtme. Çfarë pikë kanë të përbashkët? Dhe çfarë na mëson kjo rreth natyrës së besëlidhjes?**

`Zanafilla 18:19`

`Zanafilla 26:4, 5`

`Eksodi 19:5`

`Levitiku 26:3`

Zoti haptas lavdëron bindjen besnike të Abrahamit, duke thënë se ai “respektoi urdhërat, urdhërimet, statutet dhe ligjet e mia” (Zanafilla 26:5). Kjo tregon se Zoti e priste një stil të tillë të jetës nga njeriu që ka hyrë në besëlidhje me Të. Shpallja e plotë e besëlidhjes Biblike tek Sinai na e bën shumë të qartë se kushtet e bindjes janë një nga aspektet më bazike të besëlidhjes.

Eksodi 19:5 shpall qartë: “Në qoftë se do ta dëgjoni me vëmendje zërin tim dhe zbatoni . . .“. Këtu nuk mund të mohojmë dot aspektin e kushtit të besëlidhjes. Edhe pse besëlidhja është ofruar prej hiri dhe është e pamerituar si një dhuratë nga Qielli, premtimet e besëlidhjes nuk janë pa kushte. Njerëzit mund ta refuzonin këtë dhuratë, ta hidhnin poshtë hirin dhe t’i kthenin kurrizin premtimeve. Besëlidhja, porsi shpëtimi, kurrë nuk e kufizon lirinë e zgjedhjes. Zoti nuk i detyron njerëzit që të hyjnë në një marrëdhënie shpëtuese me Të; Ai nuk e imponon besëlidhjen e Tij. Zoti i ofron besëlidhjen çdo njeriu; çdokush është i ftuar për ta pranuar. Por, kur personi e pranon, ka kushte që duhen plotësuar; jo si mjeti për të fituar bekimet e besëlidhjes, por si shfaqje e dukshme e faktit që ai tashmë ka marrë bekimet e besëlidhjes. Izraelitët duhet të bindeshin jo për të fituar premtimet, por në mënyrë që premtimet të mund të plotësoheshin në ta. Bindja e Izraelit ishte një shfaqje sesi është jeta kur je bekuar nga Zoti. Bindja nuk fiton bekimet, sepse Zoti e ka për detyrë që të bekojë popullin e Tij; përkundrazi, bindja krijon një mjedis në të cilin mund të shfaqet bekimi i besimit.

`“Ecni të tërë në rrugën që Zoti, Perëndia juaj, ju ka caktuar, që të jetoni, të keni mbarësi dhe të zgjatni ditët tuaja në vendin që do të pushtoni” (Ligji i Përtërirë 5:33). A do t’i thotë këtu Zoti Izraelit që, në qoftë se binden, ata do t’i fitojnë këto bekime? Apo Zoti po thotë: Në qoftë se do të bindeni, këto bekime mund të rezultojnë, sepse bindja hap derë për Mua dhe më mundëson që t’ju bekoj? Çfarë dallimi ka midis të dyja pikëpamjeve?`