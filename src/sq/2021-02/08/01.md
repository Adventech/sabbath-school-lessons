---
title:  Ligji i besëlidhjes
date:  15/05/2021
---

### Lexoni për studimin e kësaj jave
Eksodi 19:6; Isaia 56:7; Hebrenjve 2:9; Ligji i Përtërirë 4:13; Ligji i Përtërirë 10:13; Amos 3:3; Zanafilla 18:19.

> <p>Vargu përmendësh</p>
> “Prano, pra, që Zoti, Perëndia yt, është Perëndia, Perëndia besnik që respekton besëlidhjen e Tij dhe tregohet i mbarë deri në brezin e njëmijtë ndaj atyre që e duan dhe që zbatojnë urdhërimet e Tij” (Ligji i Përtërirë 7:9).

Një nga frazat e rëndësishme të Psalmit 23 tregon që Zoti dëshiron të na drejtojë. “ Ai … më çon nëpër shtigjet e drejtësisë, nga dashuria që ka për emrin e Tij”, shpall Davidi tek vargu 3. Për shkak të drejtësisë së Tij morale, Zoti kurrë nuk do na çojë në rrugën e gabuar. Ai gjithmonë do të na drejtojë në shtigje të sigurta gjatë ecjes sonë shpirtërore në jetë.

Cilat janë “shtigjet e drejtësisë”? Autori i një tjetër psalmi na jep përgjigje në lutjen e tij: “Më bëj të ec në rrugën e urdhërimeve të Tua, sepse në to gjej kënaqësinë time” (Psalmi 119:35). “Tërë urdhërimet e Tua janë të drejta” (Psalmi 119:172). Ligji i Zotit është shtegu i sigurtë dhe i palëkundur nëpër kënetën e rrezikshëm të ekzistencës njerëzore.

Mësimi i kësaj jave do të përqëndrohet tek ligji i Zotit dhe vendi i tij në besëlidhjen e Sinait.

Këtë javë do mësojmë: Çfarë kuptimi kishte zgjedhja e Izraelit? Çfarë paralele ka zgjedhja e Izraelit me zgjedhjen tonë? Sa të rëndësishëm ishin ligji dhe besëlidhja? A vjen besëlidhja pa kushte? Përse është bindja një pjesë e domosdoshme në marrëdhënien e besëlidhjes?

_\*Studioni mësimin e kësaj jave për t’u përgatitur për të Shtunën, 22 Maj._