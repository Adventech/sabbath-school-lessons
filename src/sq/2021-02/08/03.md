---
title:  Pjesa e domosdosshme në marrëdhënie
date:  17/05/2021
---

**“Kështu Ai ju shpalli besëlidhjen e Tij, që ju porositi të respektoni, domethënë të dhjetë urdhërimet; dhe i shkroi mbi dy pllaka prej guri” (Ligji i Përtërirë 4:13).**

Pavarësisht sa shumë kemi theksuar që besëlidhja gjithmonë ka qenë besëlidhja e hirit, pra që ajo ishte rezultati i favorit të pamerituar nga ana e Perëndisë për të gjithë që pranuan për të hyrë në një marrëdhënie shpëtuese me Të, hiri nuk është një liçencë për mosbindjen. Përkundrazi, besëlidhja dhe ligji ecin dorë për dore; në fakt, ata janë të pandashëm.

`Lexoni vargun Biblik të mësipërm. Sa e ngushtë është lidhja e besëlidhjes me ligjin? Si na tregon kjo, sa themelor është ligji për besëlidhjen?`

Duke relfektuar se çfarë është një besëlidhje, koncepti i ligjit si një pjesë integrale ka shumë kuptim. Në qoftë se kuptojmë besëlidhjen (përveç aspekteve të tjerë) edhe si një marrëdhënie, atëherë patjetër duhen caktuar disa rregulla dhe kufi, apo jo? Përndryshe sa do të zgjaste një martesë, një miqësi ose një bashkëpunim biznesi, pa rregulla dhe kufi të shprehur qartë ose të kuptuar pa fjalë? Atëherë burri mund të vendoste të ketë një të dashur tjetër, ose një shok mund të marri vetë si dhuratë kuletën tuaj, ose partneri i biznesit të ftojë pa ju njoftuar ju, një tjetër partner për t’u bashkuar me ju. Këto vepra do të ishin shkelja e rregullave, ligjeve dhe parimeve. Sa do të zgjasin këto marrëdhënie kaotike, pa rregulla? Prandaj kemi nevojë për kufi, për rregulla, për ligje në jetët dhe marrëdhëniet tona. Vetëm kështu mund të mbajmë marrëdhënie të shëndetshme.

Në fakt, disa shprehje si p.sh. ligji (Psalmi 78:10), statute (Psalmi 50:16), porositë (Psalmi 25:10), urdhërime (Psalmi 103:18), dhe Fjala e Zotit (Ligji i Përtërirë 33:9) në Bibël gjenden si paralele, madje si sinonime, me fjalën “besëlidhje”. Qartë, “fjalët e kësaj besëlidhjeje” (Jeremia 11:3, 6, 8) janë fjalët e ligjit, statuteve, porosive dhe urdhërimeve të Zotit.

Besëlidhja e Zotit me popullin e Tij Izraelit përmbante disa kërkesa themelore për të mbajtur marrëdhënien e veçantë që Zoti dëshironte të kishte me njerëzit e Tij. A ka ndryshuar gjë sot?

`Mendoni rreth dikujt, me të cilin keni një marrëdhënie të ngushtë. Tani, imagjinoni se çfarë do të ndodhte me marrëdhënien tuaj në qoftë se nuk do të ndiheshit të kufizuar nga disa rregulla, norma ose ligje, por do të besonit në një liri totale për të bërë dhe shprehur lirisht çfarë ju vjen ndërmend? Edhe nëse pohoni se e doni atë person dhe që dashuria do ju drejtojë se si ta trajtoni atë, përse ende kemi nevojë për rregulla? Diskutoni.`