---
title:  'Ligji brenda besëlidhjes (Ligji i Përtërirë 10:12, 13)'
date:  18/05/2021
---

Çfarë ju vjen së pari në mend kur dëgjoni fjalën ligji? Policët, gjobat, gjykatësi ose burgu? Apo ju kujtohen rregullat, kufizimet, prindër të rreptë dhe ndëshkimi? Ose ndoshta ju vjen ndërmend rregullsia, harmonia dhe stabiliteti? Ose ndoshta madje... dashuria?

Fjala hebreje torah, e përkthyer si “ligji” në Biblat tona, do të thotë “mësimi” ose “udhëzimi”. Ky term përdoret për të referuar tërë udhëzimet e Zotit – morale, civile, sociale dhe fetare. Kjo fjalë përfaqëson tërë këshillat e urta që Zoti hirplotë i ka dhënë popullin të Tij, në mënyrë që ata mund të shijonin një jetë me bollëk fizikisht po ashtu edhe shpirtërisht. Nuk është çudi që Davidi e quante të bekuar atë njeri, që gjen kënaqësinë e tij në ligjin e Zotit, dhe që mendon thellë ditë e natë mbi ligjin e Tij” (Psalmi 1:2).

Duke lexuar ligjin e Zotit ose Torah — pra udhëzimet dhe mësimet e shënuara nga Moisiu në pesë librat e parë të Biblës, që u bënë pjesë e besëlidhjes së Izraelit, na bën përshtypje llojshmëria e udhëzimeve. Ligji prek çdo pjesë të jetesës së Izraelit – bujqësinë, qeverisjen civile, marrëdhënien shoqërore dhe adhurimin.

`Si mendoni, pse i dha Zoti aq shumë udhëzime Izraelit? (Shih Ligji i Përtërirë 10:13). Në çfarë mënyra ishin këto udhëzime për “të mirën” e tyre?`

Puna e “ligjit” brenda besëlidhjes ishte për të siguruar udhëzimet për jetën e re për njerëzit, që dëshirojnë të hyjnë në besëlidhje me Zotin. Ligji i paraqet pjesëtarit të besëlidhjes vullnetin e Zotit, të cilin mund ta njohim potësisht vetëm nëpërmjet bindjes me anë të besimit ndaj urdhërimeve të Tij dhe shprehjeve të tjera të vullnetit të Tij.

Roli i ligjit brenda besëlidhjes ishte për t’i treguar Izraelit që, duke qenë në marrëdhënie besëlidhjeje me Zotin, ata nuk mund të ndiqnin rrugët e kombeve të tjerë. Ata nuk mund të jetonin sipas ligjeve të natyrës, nevojave dhe dëshirave njerëzore, as vetëm sipas nevojave sociale, politike dhe ekonomike. Ata mund të vazhdonin jetë si kombi i shenjtë i Perëndisë, si mbretëria priftërore dhe thesari i veçantë i Zotit, vetëm nëpërmjet një bindjeje të pakompromentuar ndaj vullnetit të zbuluar të Zotit e besëlidhjes në të gjitha fushat e jetës së tyre.

`Porsi Izraeli i lashtë, Adventistët e ditës së shtatë kanë marrë shumë këshilla për çdo aspekt të jetës së Krishterë nëpërmjet shfaqjes moderne të dhuntisë profetike. Përse ne duhet t’i shikojmë këto këshilla si një dhuratë nga Zoti, jo si kufizimi ndaj mendimit dhe veprimit të pavarur? Në të njëjtën kohë, çfarë rreziqe përballojmë nëse e kthejmë këtë dhuratë në legalizëm, siç bënë Izraelitët me dhuratët e tyre (Shih Romakëve 9:3).`