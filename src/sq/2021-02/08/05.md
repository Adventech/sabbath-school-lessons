---
title:  Stabiliteti i ligjit të Zotit
date:  19/05/2021
---

`Çfarë e vërtetë rreth natyrës esenciale të Perëndisë na mëson ligji i Zotit në marrëdhënien e besëlidhjes me Të? Malakia 3:6, Jakobi 1:17.`

Ligji i Zotit është një shprehje gojore ose e shkruar ku nënkuptohet vullneti i Tij (krah. me Psalmi 40:8). Për shkak që ligji i Zotit na përshkruan karakterin e Tij, pranimi i ligjit në besëlidhje na siguron përhershmërinë dhe besueshmërinë e Zotit. Edhe pse jo gjithmonë jemi në gjendje për të kuptuar urdhërat e Zotit në lashtësi, ne e dimë që Ai është i besueshëm. Universi funksionon nën ligje të patundura fizike dhe morale. Pikërisht ky fakt na jep lirinë dhe sigurinë e vërtetë.

“Siguria që Zoti është i besueshëm dhe i sigurtë gjendet në të vërtetën se Ai është Zoti i ligjit. Vullneti i Tij dhe ligji i Tij janë një. Zoti thotë se e drejta është e drejtë, sepse kjo përshkruan marrëdhëniet më të mira të mundshme. Prandaj ligji i Perëndisë kurrë nuk është arbitrar, i palogjikshëm ose thjesht etiketë. Ai është gjëja më e qëndrueshme në univers”.

`Në qoftë se ligji i Perëndisë nuk mund të shpëtojë njeriun nga mëkati, përse e bëri Zoti ligjin pjesë të besëlidhjes? (Shih Amosi 3:3).`

Një marrëdhënie kërkon marrëveshje dhe harmoni. Për arsye se Zoti është jo vetëm Krijuesi i botës, por edhe Sunduesi i saj moral, ligji është thelbësor për lumturinë e krijesave të Tij inteligjente për të jetuar me Të në harmoni. Kështu, ligji i Zotit, shprehja e vullnetit të Tij, është kushtetuta e qeverisjes së Tij. Prandaj ligji natyrisht bëhet norma ose detyrimi i marrëdhënies së besëlidhjes. Qëllimi i ligjit nuk është të na shpëtojë, por për të përkufizuar detyrën tonë para Zotit (urdhërimet 1–4) dhe detyrën tonë para njerëzve të tjerë (urdhërimet 5–10). Me fjalë të tjera, ligji na vizaton stilin e jetës që Zoti ka dizenjuar për bijtë e Tij të besëlidhjes, për lumturinë dhe mirëqënien e tyre. Kjo parandaloi Izraelitët të ndërtonin jetën e tyre mbi ndonjë filosofi tjetër. Qëllimi i marrëdhënies së besëlidhjes ka qenë dhe akoma është që, me anë të hirit transformues së Perëndisë, të harmonizojë besimtarin me vullnetin dhe karakterin e Tij.

`Shikoni përreth. A nuk shikoni pasojat shkatërruese të paligjshmërisë? Madje në jetën tuaj, a nuk mund të shikoni dëmin që ka shkaktuar shkelja e ligjit të Perëndisë? Në çfarë mënyra na ndihmon ky realitet të kuptojmë mirësinë e ligjit të Perëndisë dhe arsyen pse duhet të ketë ky ligj rolin thelbësor në marrëdhënien tonë me Zotin?`