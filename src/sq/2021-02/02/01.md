---
title:  Abetarja e besëlidhjes
date:  03/04/2021
---

### Lexoni për studimin e kësaj jave
Zanafilla 9:15; Isaia 54:9; Zanafilla 12:1–3; Galatasve 3:6–9, 29; Eksodi 6:1–8; Jeremia 31:33, 34.

> <p>Vargu përmendësh</p>
> “Prandaj, në qoftë se do ta dëgjoni me vëmendje zërin tim dhe zbatoni besëlidhjen time, do të jeni thesari im i veçantë ndërmjet tërë popujve, sepse gjithë toka është imja” (Eksodi 19:5).

Javën e kaluar ne përfunduam me rënien e njerëzimit në mëkat, për shkak të mëkatit të prindërve tanë të parë. Këtë javë do të bëjmë një përmbledhje të shpejtë të tërë materialit të këtij tremujori, duke parë çdo ditë një nga besëlidhjet e hershme, të cilat të gjitha në mënyrën e vet kanë qenë manifestime të Besëlidhjes së vërtetë, ratifikuar në Kalvar me anë të gjakut të Krishtit, Besëlidhjes, në të cilën hyjmë ne të Krishterët me Zotin tonë.

Ne do fillojmë me besëlidhjen që bëri Zoti me Noeun për të shpëtuar atë dhe familjen e tij nga përmbytja. Pastaj do vazhdojmë me besëlidhjen e Zotit me Abrahamin, që është një premtim i pasur dhe plot premtime për ne të gjithë. Pastaj e ka radhën besëlidhja në Malin Sinai. Do të studiojmë rëndësinë e Fjalës së Zotit shpallur atje. Dhe në fund do të studiojmë rreth besëlidhjes së re, drejt së cilës tregonin rrugën tërë besëlidhjet e mëparshme. Të gjitha këto besëlidhje, patjetër, do t’i studiojmë akoma më në detaje gjatë javëve vijuese. Por këtë javë do të bëjmë një hyrje të shpejtë.

Këtë javë do mësojmë: Çfarë do të thotë fjala besëlidhje? Çfarë elementesh përmbajnë besëlidhjet? Çfarë besëlidhje bëri Zoti me Noeun? Çfarë shpresë gjendet tek besëlidhja me Abrahamin? Çfarë roli ka besimi dhe vepra në anën njerëzore të besëlidhjes? A është besëlidhja thjesht një marrëveshje, apo ajo përmban edhe aspekte të një marrëdhënieje? Cili është thelbi i “besëlidhjes së re”?

_\*Studioni mësimin e kësaj jave për t’u përgatitur për të Shtunën, 10 prill._