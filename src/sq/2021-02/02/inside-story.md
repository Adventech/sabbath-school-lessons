---
title:  Histori misioni
date:  09/04/2021
---

#### Gjuajtja me Armë

Shenellë Spunër, 31 vjeç

Gjatë një trajnimi për mësuesit, në kryeqytetin e Trinidad dhe Tobagos, Porti-i-Spanjës, Shenellë, 31 vjeç, dëgjoi zhurmën e lartë të armës automatike. Mësuesit u hodhën në këmbë dhe vrapuan tek dritaret e katit të tretë. Në rrugë, një burrë po largohej në këmbë, nga një makinë e bardhë. Zhurma e armës vinte nga makina. Disa mësues u frikësuan dhe të gjithë u ulën për t’u mbrojtur, ndërsa makina kalonte para shkollës. Pritën ashtu për dy minuta të gjata. Më në fund, zhurma e armës pushoi dhe Shenellë dëgjoi të qarat e fëmijëve. Edhe ajo qau. Ishte hera e dytë gjatë shtatë muajve që kishin qëlluar me armë.

Mësuesit zbritën të ndihmonin fëmijët e frikësuar. Shenellë, që po drejtonte trajnimin, doli nga shkolla. Policët kishin ardhur dhe po u kërkonin njerëzve të hiqnin makinat e parkuara rreth e rrotull. Por një polic nuk e la t’i afrohej makinës së saj.

“A mund ta shoh makinën?” pyeti ajo.

Polici e çoi deri tek makina e saj. Dritaret ishin copëtuar nga plumbat. Shenellë shtangu. Nuk kishte as dy vjet që ajo e kishte blerë makinën.

Më vonë, Shenellë mori vesh se dy njerëz, përfshi një djalë të vogël, ishin plagosur. Askush nuk ishte vrarë. Nëpërmjet mbrojtjes hyjnore, pjesa më e madhe e fëmijëve nuk ishin në shkollë për shkak të trajnimit. Makina e saj ishte shumë e dëmtuar sepse burri, që ishte në shënjestër, ishte fshehur mbrapa makinës së saj.

Atë natë, në shtëpi. Shenellë falenderoi Perëndinë për mbrojtjen.

“Perëndi, faleminderit që më mbrojte mua dhe gjithë njerëzit që ndodheshin aty pranë,” u lut ajo. “Faleminderit për mbrojten e vazhdueshme ndaj meje.”

Ndërsa mendonte rreth ngjarjes, asaj iu kujtua një bisedë që kishte patur një ditë më parë. Ajo kishte çuar makinën për të ndërruar vajin dhe kishte biseduar me mekanikun se sa shumë i donin njerëzit makinat, shpeshherë, edhe më shumë se Perëndinë. Shenellë i kishte treguar rreth zhurmës së armës, që kishte dëgjuar shtatë muaj më parë.  Makina, e përfshirë në atë ngjarje, ishte përplasur në anën e majtë të makinës së saj dhe kishte shkaktuar shumë dëm. Në atë moment, Shenellë kishte vendosur se Krishti ishte më i rëndësishëm se makina e saj. “Mund ta humb makinën nesër por, për sa kohë Krishti kujdeset për jetën time, unë do t’i shërbej,” i kishte thënë Shenellë mekanikut.

Të nesërmen, në 12 Qershor 2019, ndodhën të shtënat jashtë shkollës.

Mbas asaj ngjarjeje, disa kolegë e këshilluan Shenellën ta shiste makinën.

“Shite makinën,” tha një prej tyre. “Ka energji demonike,”

“Hiqe qafe,” tha një tjetër. “Diçka nuk shkon me atë makinë.”

Por Shenellë nuk shihte arsye për ta shitur.

“Nuk është makina,” tha ajo. “Nuk duhet të përqendrohemi te gjërat materiale. Duhet të përqendrohemi tek Perëndia.”

Ajo beson se makina e saj është dëshmi e madhështisë së Perëndisë.

“Është vërtet mbrojtja e Perëndisë kur vazhdojmë në besimin tonë dhe thërrasim emrin e Tij, gjatë momenteve të vështira,” tha ajo.

Faleminderit për Ofertat tuaja të Sabatit të 13të para tre vjetësh, të cilat ndihmuan për të ndërtuar ndërtesën e parë të kishës, në Universitetin e Karaibeve Jugore, në Trinidad dhe Tobago. Faleminderit që e kujtoni këtë universitet me Ofertat e Sabatit të 13të të këtij tremujori, të cilat do ndihmojnë në hapjen e një “qendre influence” në kampusin e universitetit, ku studentët do përgatiten të jenë misionarë.

Fakte të Shpejta

-	Të banuar kryesisht nga njerëz etnikë, Trinidad dhe Tobago kanë të ardhura më të larta se mesatarja e Amerikës Jugore dhe ishujve të Karaibeve, për shkak të rezervave të mëdha natyrale të vajit dhe gazit. Por, varësia ndaj këtyre rezervave bën që vendi të preket shumë nga ndryshimet e çmimeve të vajit. Rënia e çmimeve në vitet 1980 dhe 1990 rezultoi në borxh të madh shtetëror dhe papunësi të lartë.

-	Trinidad dhe Tobago është një pikë e rëndësishme për transportimin e kokainës dhe, si shumë vende të tjera në rajon, ka shumë probleme me dhunën e shkaktuar nga grupet që merren me drogën.

-	Megjithëse anglishtja është gjuha zyrtare, pjesa më e madhe e njerëzve flasin një gjuhë kreole.

-	Në vitin 1498, Kristofor Kolumbi i vizitoi ishujt. Legjenda thotë se ai vendosi emrin Trinidad pas tre maleve të larta, që gjenden në jug-lindje, dhe emrin Tobago pas një llulle duhani që përdoret aty.