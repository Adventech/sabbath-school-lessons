---
title:  Histori misioni
date:  14/05/2021
---

#### Të Japësh Oriz dhe Sheqer

Maria Tordesija, 35 vjeç

Disa studentë universiteti duket se kanë më shumë nevojë për ndihmë se të tjerët. Beatriçja, mama e dy fëmijëve, ishte një shembull i mirë.

“Mund të më japësh pak oriz dhe ta kthej pas disa ditëve?” e pyeti ajo Marian, pronaren e shtëpisë së saj.

Maria, gjithashtu studente, që jepte me qira dhomat e shtëpisë së saj të madhe, në Moneti, Kolumbi, i dha orizin.

Disa ditë më vonë, Beatriçja kishte  nevojë për diçka tjetër.

“Mund të më japësh pak sheqer?” pyeti ajo.

Maria ia dha.

Pastaj Beatriçja kishte nevojë për banane, oriz, dhe sheqer sërish. Maria nuk e kishte problem ta ndihmonte. Pas çdo bisede, Maria lutej që të ishte duke ndjekur shembullin e Krishtit. Ajo kishte lexuar përshkrimin e punës së Krishtit të Ellen White, tek “Shërimi” faq 143, ku thuhet “Vetëm mënyra e punës së Krishtit është vërtet e sukseshme për të arritur njerëzit. Shpëtimtari rrinte mes njerëzve dhe donte të mirën e tyre. Ai tregonte simpati për ta, u plotësonte nevojat dhe fitonte besimin e tyre. Më pas, u thoshte, ‘Më ndiq’”.

Ndërsa Maria tregonte simpati dhe plotësonte nevojat e Beatriçes, ato krijuan një miqësi të fortë. Kur kisha e Marias organizoi takime evangjelistike, ajo e ftoi Beatriçen. Beatriçes i pëlqyen takimet dhe ato filluan të studionin Biblën bashkë. Pas ca kohësh, Beatriçja u pagëzua por ato i vazhduan studimet Biblike dhe fëmijët e Beatriçes – djali 12-vjeçar dhe vajza 8-vjeçare – u pagëzuan gjithashtu. Grupit të tyre iu bashkuan edhe qiraxhinj të tjerë dhe grupi kishte 30 vetë.

Pastaj, një student tjetër i universitetit kërkoi ndihmën e Marias. Ai i kërkoi Marias të shkonte bashkë me të, për mbështetje morale, kur ai të bisedonte me drejtoreshën e universitetit. Kur ata arritën te zyra e tij, drejtoresha nuk e kuptoi pse Maria ishte aty.

“Kush është kjo grua?” e pyeti ajo të riun.

“Kjo është gruaja që drejton grupin e studimit Biblik,” u përgjigj ai.

E çuditur, drejtoresha bëri disa pyetje. Maria i shpjegoi se një grup studentësh takohej një herë në javë, në shtëpinë e saj, për të studiuar Biblën dhe kishin formuar një grup të fortë mbështetjeje.

“Kjo është e mrekullueshme!” tha drejtoresha. “Në këtë kohë, nuk ka shumë njerëz që ndihmojnë pa pasur asnjë interes.”

Ajo i kërkoi Marias ta bënte studimin Biblik në kampusin e universitetit.

“Në fund të fundit, të gjithë pjesëmarrësit janë studentë,” tha ajo.

Universiteti e vendosi grupin në një hapësirë studimi, një strukturë e hapur vetëm me karrige dhe çati.  Pa mure dhe pa dyer, studentë të tjerë i vunë re takimet dhe disa kërkuan të merrnin pjesë. Grupi tani kishte 40 vetë, përfshirë tre profesorë.

Mes tyre ishte edhe Roza, që studionte me Marian, e cila fillimisht hezitonte të merrte pjesë. Maria nuk shqetësohej rreth pjesëmarrjes së Rozës; ajo donte vetëm të ishte shoqja e saj. Ajo e merrte në telefon Rozën dhe i dërgonte mesazhe. Ajo e ftonte të hanin bashkë. Roza tha se ajo kishte frikë të lexonte Biblën sepse ajo nuk donte të dështonte para Jezusit. Por, më në fund, ajo iu bashkua grupit. Ndërsa studionte Biblën dhe lutej, frika e saj u largua dhe ajo filloi të besonte tek Jezusi. Pas disa muajsh, ajo ia dha zemrën Jezusit dhe u pagëzua.

Maria u gëzua që Roza ia dha zemrën Jezusit. Gjatë këtyre tre viteve që grupi është mbledhur, Roza është e dhjeta që u pagëuzua. Maria thote se suksesi i grupit vjen nga mënyra e punës së Krishtit.

“Përdora mënyrën e Jezusit për të thirrur Rozën,” tha ajo. “Unë përdor mënyrën e Jezusit me çdo njeri që është në këtë grup.”

Një pjesë e Ofertave të Sabatit të 13të të këtij tremujori, do ndihmojë në hapjen e një qendre influence “Jetë Më e Mirë”, në universitetin Adventist në Kolumbi, që ndodhet rreth një orë fluturim, nga qyteti i Marias. Faleminderit që planifikoni një ofertë bujare.

Faktë të Shpejta

-	Gjuha zyrtare e Kolumbisë është spanjishtja Kastiliane dhe janë bërë përpjekje të mëdha për ta ruajtur atë të pastër. Në Kolumbi ka gjithashtu edhe mbi 180 gjuhë dhe dialekte etnike.

-	Më shumë se 94% e popullsisë së Kolumbisë dinë të shkruajnë e të lexojnë; përqindje më e lartë se mesatarja botërore.

-	Kolumbia njihet për eksportin e dy produkteve. Kolumbia prodhon kafe të cilësisë së lartë dhe është burimi më i madh i smeraldeve.

-	Kolumbia u banua nga fise gjysmë-nomade deri në shekullin e pesëmbëdhjetë, kur spanjollët shkuan aty. Kolumbia u bë e pavarur nga Spanja në 20 Korrik, 1810 dhe Republika e Kolumbisë u vendos në 1886.