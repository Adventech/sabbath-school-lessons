---
title:  'Premtime, premtime . . . . (Eksodi 19:8)'
date:  13/05/2021
---

Në pamje të parë, gjithçka duket mirë. Zoti e çliron popullin e Tij, i ofron premtimet e besëlidhjes, dhe ata bien dakord, duke premtuar që do të bëjnë gjithçka që Zoti i kërkon. Duket si një marrëveshje qiellore, apo jo?

**Lexoni tekstet vijuese. Çfarë mësojmë rreth përgjigjes së Izraelit ndaj besëlidhjes?**

`Romakëve 9:31, 32`

`Romakëve 10:3`

`Hebrenjve 4:1, 2`

Pavarësisht se çfarë na kërkon Perëndia që të bëjmë, ne duhet të themelojmë marrëdhënien tonë me Zotin në besim. Besimi siguron kushte në të cilat lind bindja dhe veprat e mira. Veprat vetvetiu, pavarësisht se sa të pastëra dhe të sinqerta mund të jenë motivet tona, pavarësisht se sa shumë vepra kemi kryer, nuk na bëjnë ne të pranueshëm në sytë e Zotit të shenjtë. Kjo ishte e pamundur në kohën e Izraelit, po ashtu nuk është e mundur sot.

`Pse veprat të mira nuk na bëjnë të pranueshëm në sytë e Zotit, nëse Bibla thekson sërish e sërish vepra të mira? (shih Isaia 53:6; Isaia 64:6; Romakëve 3:23).`

Fatkeqësisht, populli hebre besonte se bindja e tyre ishte mjeti i shpëtimit, jo rezultati i tij. Ata shpresonin që do fitonin drejtësinë me anë të bindjes ndaj ligjit të Zotit, kur në fakt kishin nevojë për drejtësinë e Zotit, e cila vjen nëpërmjet besimit. Besëlidhja e Sinait – edhe pse kishte shumë udhëzime dhe ligje – ishte e dizenjuar si besëlidhja e hirit, porsi çdo besëlidhje më përpara. Ky hir i pamerituar ka fuqi të ndryshojë zemrat për në bindje. Problemi, patjetër, nuk ishte përpjekja e popullit për të bindur (bindjen kërkoi besëlidhja); problemi ishte që “bindja” e tyre nuk ishte vërtet bindje, siç e shohim nga historitë e Izraelit.

`Lexoni me kujdes Romakëve 10:3, veçanërisht fundin e tekstit. Çfarë mesazhi na jep Pali? Çfarë ndodh me njerëz, të cilët përpiqen të themelojnë drejtësinë e tyre njerëzore? Përse kjo përpjekje, në mënyrë të pashmangshme, i çon në mëkat, padrejtësi dhe rebelim? Shqyrtoni jetët tuaja. Mos jemi edhe ne duke bërë të njëjtin gabim?`