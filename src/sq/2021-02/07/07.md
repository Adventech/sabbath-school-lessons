---
title:  Për më tepër studim
date:  14/05/2021
---

Lexoni tek libri i Ellen G. White, Patriarkë dhe Profetë kap.25 “Eksodi,”, kap.26 “Nga Deti i Kuq për në Malin Sinai,” dhe kap.27 “Ligji që iu dha Izraelit”.

“Fryma e robërisë lind nga përpjekja për të jetuar në përputhje me fenë legale, nëpërmjet mundimit për të plotësuar kërkesat e ligjit me forcat tona. Shpresa jonë e vetme është që të hyjmë nën besëlidhjen e Abrahamit, pra besëlidhjen e hirit nëpërmjet besimit në Krishtin Jezus. Ungjilli i predikuar Abrahamit, në të cilin ai pati shpresë, ishte i njëjti ungjill që na është predikuar sot dhe në të cilin kemi shpresë edhe ne. Abrahami i kthente sytë tek Jezusi, i cili është Autori dhe Plotësonjësi i besimit tonë”—Ellen G. White Comments, The SDA Bible Commentary, vëll. 6, fq. 1077.

“Gjatë viteve të robërisë në Egjipt shumica e izraelitëve e kishin humbur ose harruar njohurinë rreth ligjit të Perëndisë, dhe i kishin përzier udhëzimet e ligjit me zakone dhe tradita pagane. Për këtë arsye, Perëndia e solli popullin e Tij pranë Malit Sinai, dhe atje Ai do të shpallte ligjin e Tij me zërin e Vet”—Ellen G. White, Patriarkë dhe Profetë, fq. 240.

**Pyetje për diskutim**

`1. Pse pikërisht marrëdhënia e besëlidhjes ishte çelësi kyç për mbajtuar Izraelin të lirë si fizikisht, po ashtu shpirtërisht? (Shih Levitiku 26:3-13; krah.me Ligji i Përtërirë 28:1-1).`

`2. Lexoni sërish Eksodi 19:5, 6. Vini re shpalljen e Zotit: “Gjithë toka është Imja”. Përse e bëri Ai këtë shpallje në kontekstin e përpjekjes për të themeluar besëlidhjen me popullin e Izraelit? Çfarë lidhje ka këtu urdhërimi i Sabatit? (Shih.Eksodi 20:10,11).`

`3. Ne kuptojmë që fitojmë faljen e mëkateve vetëm nëpërmjet hirit të Perëndisë. Si të kuptojmë rolin e hirit të Tij për të na fuqizuar që të jetojmë një jetë besimi dhe bindjeje?`

**Përmbledhje**: Besëlidhja që Zoti e themeloi me Izraelin tek Mali Sinai, ishte besëlidhja e hirit. Pasi Zoti kishte shfaqur shumë prova të dashurisë dhe kujdesjes së Tij nëpërmjet çlirimit të mrekullueshëm nga skllavëria në Egjipt, Zoti ftoi kombin të hyjë në një besëlidhje me Të, një besëlidhje që do të mbante dhe do të promovonte lirinë e tyre. Edhe pse Izraeli iu përgjigj Zotit në mënyrë pozitive, atyre u mungoi besimi i vërtetë i motivuar prej dashurisë. Historia e tyre e mëvonshme tregon që shumica prej tyre nuk e kishin kuptuar natyrën e vërtetë të besëlidhjes, prandaj e korruptuan atë, duke themeluar sistemin e shpëtimit me anë të veprave. Le të mos përsërisim gabimet e Izraelit. Përkundrazi, le të pranojmë me besim hirin shpëtues që Zoti na ofron ne, mëkatarëve.

Sot në Shqipëri dielli perëndon në orën 19:51, në Kosovë – në 19:52. Sabat të lumtur!