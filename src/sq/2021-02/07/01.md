---
title:  Besëlidhja në Sinai
date:  08/05/2021
---

### Lexoni për studimin e kësaj jave
Ligji i Përtërirë 1:29–31; Osea 11:1; Zbulesa 5:9; Ligji i Përtërirë 29:10–13; Eksodi 19:5, 6; Romakëve 6:1, 2; Zbulesa 14:12; Romakëve 10:3.

> <p>Vargu përmendësh</p>
> “ ‘Ju e patë atë që u bëra Egjiptasve, dhe si ju solla mbi krahë shqiponje pranë Meje’ ” (Eksodi 19:4).

Një djalë i vogël, një nga shtatë fëmijët e familjes, pësoi një aksident dhe u çua në spital. Në shtëpinë e tij ai nuk e kishte parë kurrë bollëkun. Madje një gotë me qumësht ishte ndarë për dy fëmijë. Prandaj ai që pinte i pari duhet të kujdesej që të mos kalonte gjysmën. Kur djali ishte vendosur në dhomën e tij, infermierja i solli një gotë të madhe me qumësht. Ai hodhi një shikim të uritur ndaj gotës, por pastaj, i ndikuar nga zakonet e shtëpisë, i pyti infermieren: “Deri sa mund të pi”? Infermieres iu mbushën sytë me lot, duke iu përgjigjur: “Pi, pije të gjithë, o shpirt!”

Porsi ky djalë, edhe Izraeli i lashtë kishte privilegjin për të pirë lirisht nga burimi i shpëtimit. Çlirimi i Izraelit nga shekujt e skllavërisë dhe shtypjes, ishte një shfaqje e mrekullueshme e hirit hyjnor. Po ashtu shfaqet hiri i Perëndisë në çlirimin tonë nga mëkati.

Këtë javë do mësojmë: Çfarë simbolesh përdori Zoti për të përshkruar marrëdhënien e Tij me Izraelin? Në çfarë mënyra kanë paralele historitë e Eksodit dhe Sinait me shpëtimin personal? Çfarë roli kishte ligji në besëlidhjen e Sinait?

_\*Studioni mësimin e kësaj jave për t’u përgatitur për të Shtunën, 15 Maj._