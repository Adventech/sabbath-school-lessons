---
title:  Për më tepër studim
date:  16/04/2021
---

Lexoni tek libri i Ellen G. White, Patriarkë dhe Profetë, kapitullin 7, “Përmbytja” dhe kapitullin 8, “Pas Përmbytjes”.

“Ylberi, fenomeni natyror, ishte një simbol i përshtatshëm për premtimin e Zotit që Ai nuk do ta shkatërrojë kurrë më tokën me anë të përmbytjes. Për shkak se klima e tokës pas Përmbytjes do të ishte krejtësisht ndryshe nga ajo më përpara dhe, meqenëse shiu tani do të zinte vendin e vesës për të vaditur dheun, nevojitej diçka për të larguar frikën e njeriut çdo herë që do të binte shi. Mendja shpirtërore mund të shikojë tek ky fenomen natyror zbulesën e Vetë Zotit (shih Romakëve 1:20). Kështu, ylberi është një provë për besimtarin që shiu do të sjellë bekim, jo një shkatërrim universal”—The SDA Bible Commentary, vëll. 1, fq. 265.

**Pyetje për diskutim**

`1.	 “Në ato ditë, bota ishte plot me njerëz, njerëzit shumoheshin, bota pëlliste si një dem i egër, dhe perëndia i madh u zgjua nga gjumi për shkak të zhurmës. Enlili dëgjoi zhurmën dhe i tha perëndive të tjera të këshillit: ‘Zhurma e njerëzve është e patolerueshme dhe nuk mund të flemë më për shkak të asaj’. Kështu perënditë vendosën ta shkatërronin njerëzimin”.  Krahasoni arsyen e Përmbytjes të përshkruar këtu me atë që na jep Bibla.`

`2.	 Noeu bëri më shumë, se paralajmëroi brezin e tij rreth gjykimit të afërt të Zotit. Qëllimi i paralajmërimit të tij ishte për të ndihmuar njerëzit, që të kuptonin nevojën e tyre për shpëtim. Përse të vërtetat e shpëtimit janë në përgjithësi jopopullore? Listoni dhe diskutoni disa nga gjërat, që i pengojnë shumë veta për të pranuar planin e Zotit për shpëtimin e tyre. Shih Gjoni 3:19; Gjoni 7:47, 48; Gjoni 12:42, 43; Jakobi 4:4.`

**Përmbledhje**: Gjatë studimit të kësaj jave ne mësuam se besëlidhjet, që Zoti bëri me Noeun janë të parat në Bibël të përshkruara me detaje. Ato tregojnë interesin hirplotë të Zotit ndaj familjes njerëzore dhe dëshirën e Tij për të hyrë në një marrëdhënie shpëtuese me ta. Zoti e rikonfirmoi besëlidhjen e Tij me Noeun dhe, pikërisht përkushtimi i Noeut ndaj Zotit e ruajti atë nga largimi i besimit, që sundonte tek brezi i tij, dhe përfundimisht e shpëtoi atë nga gjykimi shkatërrues me anë të Përmbytjes.

“Ky simbol [ylberi] në retë është dhënë për të konfirmuar besimin e të gjithëve dhe për të forcuar sigurinë e tyre në Zot, sepse ai është një shenjë e mëshirës dhe mirësisë hyjnore ndaj njeriut; që edhe pse Zoti u provokua për të shkatërruar tokën me anë të Përmbytjes, mëshira e Tij ende e mbuloi tokën”—Ellen G. White, The Story of Redemption, fq. 71.

Sot në Shqipëri dielli perëndon në orën 19:22, në Kosovë – në 19:21. Sabat të lumtur!