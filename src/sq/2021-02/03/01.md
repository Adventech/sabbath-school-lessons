---
title:  “Tërë brezat e ardhshëm”
date:  10/04/2021
---

### Lexoni për studimin e kësaj jave
Zanafilla 3:6; Zanafilla 6:5, 11; Zanafilla 6:18; Zanafilla 9:12–17; Isaia 4:3; Zbulesa 12:17.

> <p>Vargu përmendësh</p>
> “Por Noeu gjeti hir në sytë e Zotit” (Zanafilla 6:8).

Bakteriet janë organizma bimore tepër të vogla për t’i parë pa mikroskop. Një bakterie e vetme, e zakonshme, e rrumbullakët duket jo më e madhe se pika e lapsit, madje pas zmadhimit prej 1000 herësh. Në kushte të favorshme – ngrohtë, lagështi dhe ushqim të mjaftueshëm – bakteriet shumëzohen me një shpejtësi jashtëzakonisht të madhe. Për shembull, disa bakterie riprodhohen thjesht duke u ndarë: një qelizë ndahet në dy. Kështu, duke u ndarë në çdo orë një bakterie e vetme mund të prodhojë mbi 16 000 000 bakterie të reja brenda 24 orëve. Në fund të 48-orëshit, kështu janë prodhuar qindra miliarda bakterie.

Ky fenomen mikroskopik në botën natyrale ilustron përhapjen e shpejtë të ligësisë pas rënies së njeriut në mëkat. Të bekuar me intelekt të lartë, shëndet dhe jetëgjatësi të jashtëzakonshme, kjo racë e fortë e braktisi Perëndinë dhe iu përkushtua një jete të shthurur dhe të ligë në çdo formë. Ndërsa bakteriet mund të vriten nga rrezet e diellit, kimikatet apo temperatura e lartë, Zoti zgjodhi ta ndalojë këtë rebelim të shfrenuar me anë të një Përmbytjeje globale.

**Këtë javë do mësojmë**

`Çfarë i shkaktoi mëkati krijimit të Zotit? Çfarë karakteristikash pati Noeu? Cilat elemente përbënin besëlidhjen me Noeun? Në çfarë mënyre hiri i Perëndisë zbulohet në besëlidhjen me Noeun para Përmbytjes? Çfarë na mëson besëlidhja e Zotit me njerëzimin pas Përmbytjes rreth dashurisë së Tij universale ndaj nesh?`

_\*Studioni mësimin e kësaj jave për t’u përgatitur për të Shtunën, 17 prill._