---
title:  Shenja e ylberit
date:  14/04/2021
---

**“Pastaj Perëndia tha: "Kjo është shenja e besëlidhjes, që Unë përfundoj midis meje dhe jush, me të gjitha qeniet e gjalla që janë me ju, me të gjithë brezat e ardhshëm. Unë e vendos ylberin Tim në një re dhe do të shërbejë si shenjë për besëlidhjen e përfunduar midis Meje dhe tokës’ ” (Zanafilla 9:12, 13).**

Ka pak fenomene natyrore më të bukura se ylberi. Kush nuk e mban mend mahnitjen që keni ndjerë si fëmijë duke parë për herë të parë ylberin në qiell? Madje, duke qenë të rritur ende mahnitemi duke parë këtë pamje shumëngjyrëse në retë. Nuk është çudi se ylberi ende përdoret sot si simbol për shumë gjëra të ndryshme: nga organizatat politike deri në kultet, nga grupet e muzikës rok deri në agjencitë e udhëtimit (shkruani në internet fjalën “rainbow” dhe do ta shikoni). Qartë, ylberi ende prek telat e zemrave dhe mendjeve tona.

Dhe sigurisht që ky ishte qëllimi i Zotit.

`Çfarë, sipas Zotit, do të simbolizonte ylberi? Zanafilla 9:12–17.`

Zoti tha që ai do të përdorte ylberin si një shenjë “për besëlidhjen Time” (Zanafilla 9:15). Sa interesante që Ai përdor këtu fjalën “besëlidhje”, sepse në këtë rast besëlidhja është ndryshe nga të tjerat. Në kontrast me besëlidhjen e bërë me Abrahamin ose besëlidhjen në Malin Sinai me Izraelin, nuk kërkohet asnjë obligim nga ana e përfituesit të kësaj besëlidhjeje (madje as nga Noeu).  Këto fjalë të Zotit janë për të gjithë njerëzit, për “çdo gjallesë të çfarëdo lloji mishi” (Zanafilla 9:15) në “të gjithë brezat e ardhshëm” (Zanafilla 9:12). Fjalët e Zotit janë universale, gjithëpërfshirëse, pavarësisht nga fakti nëse njerëzit zgjedhin t’i binden Zotit apo jo. Në këtë kuptim, koncepti i besëlidhjes nuk është përdorur në asnjë vend tjetër në Bibël në kontekstin e marrëdhënies midis Zotit dhe njerëzve.

`Në çfarë sensi na tregon kjo besëlidhje hirin e Perëndisë? Kush ishte iniciatori i kësaj besëlidhjeje? Kush është përfituesi përfundimtar?`

`Edhe pse kjo besëlidhje nuk kërkon asnjë detyrë nga ana njerëzore (detyra e Zotit është të mos shkatërrojë më botën me një përmbytje globale), si, njohuria jonë rreth asaj se çfarë simbolizon ylberi mund të na ndikojë për të jetuar në bindje ndaj Zotit? Pra, a ka për ne ndonjë obligim të nënkuptuar kur ngremë sytë në qiell dhe shohim ylberin? Mendoni rreth tërë kontekstit në të cilin u dha ylberi, dhe rreth mësimeve që mund të marrim nga kjo histori.`