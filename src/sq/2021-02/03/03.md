---
title:  'Noeu (Zanafilla 6:9)'
date:  12/04/2021
---

**Nga të gjitha tekstet rreth ligësisë së botës para Përmbytjes, Noeu dallohej nga njerëzit bashkëkohorë. Lexoni tekstin e mësipërm dhe vini re tri pika të caktuara, që Bibla thotë rreth tij. Shkruani se çfarë, sipas mendimit tuaj, nënkupton secila prej këtyre pikave:**

`1. Ai ishte “një njeri i drejtë”`

`2. Ai ishte “i patëmetë”`

`3. Ai “eci me Perëndinë”`

Pa dyshim, Noeu ishte një njeri, i cili kishte një marrëdhënie shpëtuese me Zotin. Ai ishte dikush me të cilin Zoti mund të punonte, dikush, i cili do ta dëgjonte Zotin, do t’i bindej Atij dhe do të kishte besim tek Ai. Prandaj Zoti mund ta përdorte Noeun për të plotësuar qëllimet e Tij. Prandaj Pjetri në Dhiatën e Re e quan Noeun “predikues të drejtësisë” (2 Pjetrit 2:5).

`Lexoni Zanafilla 6:8. Si na ndihmon teksti për të kuptuar marrëdhënien midis Noeut dhe Zotit?`

Kjo është hera e parë në Shkrimet ku përdoret fjala hir dhe qartë ajo ka të njëjtin kuptim si në referencat e Dhiatës së Re, ku përshkruhet si një favor i mëshirshëm nga Zoti ndaj mëkatarëve, që nuk e meritojnë. Kështu, duhet ta kuptojmë se, edhe pse Noeu ishte “i patëmetë” dhe “i drejtë”, ai ende ishte një mëkatar në nevojë për një favor të pamerituar nga Zoti. Në këtë kuptim, Noeu nuk ishte ndryshe nga çdokush tjetër prej nesh që përpiqemi me seriozitet të ndjekim Zotin.

`Duke kuptuar që Noeu kishte nevojë për hirin e Perëndisë, porsi të gjithë ne, shqyrtoni jetën tuaj dhe pyeteni veten: A mund të thuhet rreth meje që jam si Noeu, njeri “i drejtë” dhe “i patëmetë”, që “eci me Perëndinë”? Shkruani argumente ndaj përgjigjes suaj pohuese ose mohuese dhe (nëse s’keni problem) ndajini me të tjerët gjatë Shkollës së Sabatit në kishë.`