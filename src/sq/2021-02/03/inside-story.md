---
title:  Histori misioni
date:  16/04/2021
---

#### Perëndia Nuk Bën Gabime

Kristal White, 32 vjeç

Shumë fëmijë, që jetojnë në ishujt e Karaibeve, kanë edhe nofka.

Kristal ka një motër që e ka emrin Katherinë. Por të gjithë e thërrasin Poli, sepse ajo është si një papagall dhe flet shumë. Kristal ka edhe një motër tjetër që e ka emrin Roshellë por të gjithë e thërrasin Mopsi. Babai e thërriste Kristalin E Shëmtuara.

Ai ia vuri këtë nofkë një ditë, ndërsa ajo ishte ulur në shkallët e shtëpisë së tyre, në fshatin Kumuto, në Trinidad dhe Tobago. Ndërsa Babai zbriste shkallët, ai i tha, “Ç’kemi, e Shëmtuar?”

Kristal u ndie shumë keq. Fëmijët e tjerë ndonjëherë e thërrisnin me emra të ndryshme në shkollë, por tani edhe babai i saj po tallej me të.

“Unë nuk jam e shëmtuar,” protestoi Kristal.

Babai nuk u pendua për fjalët që tha. “Ti je fëmija im më i shëmtuar,” tha ai.

Kristal u ndie edhe më keq. Babai kishte dhjetë fëmijë. Tani, ajo ndihej vërtet e shëmtuar.

Fjalët e të atit ndryshuan jetën e saj. Ajo filloi të kishte probleme me depresionin dhe mendoi për vetvrasjen. Ajo ndaloi së ngrëni sepse mendonte se do ishte më e bukur, po të ishte më e dobët.

Çdo ditë, kur kthehej nga shkolla, ajo shihej në pasqyrë dhe torturonte veten.

“Pse balli kaq i madh?” mendonte ajo, ndërsa lotët i rridhnin. “Pse dhëmbët kaq të mëdhenj? Pse kaq e shëndoshë?”

Një ditë, ndërsa qëndronte para pasqyrës, duke qarë, ajo dëgjoi një këngë në radio.

“Asnjëherë mos harro që ti je e bukur. Gjithmonë kujto që ti u krijove në mënyrë të mrekullueshme, nga Perëndia. Je fëmijë e Perëndisë,” thoshte kënga.

Këto fjalë e çuditën Kristalin. Ajo mendoi, “Nëse jam krijuar në mënyrë të mrekullueshme nga Perëndia dhe shaj gjithçka në trupin tim, atëherë po i them Perëndisë që Ai bëri një gabim.”

Ajo qau akoma më shumë dhe i kërkoi falje Perëndisë. Lotët e saj të trishtimit u kthyen në lotë gëzimi. Ajo vendosi ta shihte veten nëpërmjet syve të Krishtit. Për herë të parë, në moshën 17 vjeçare, ajo filloi ta shihte veten nëpërmjet syve të Jezusit dhe jo të tjerëve. Fjalët e Psalmit 139:14 morën një kuptim të ri dhe ajo lexonte me gëzim “Unë do të të lavdëroj, sepse jam krijuar në mënyrë të mrekullueshme; veprat e tua janë të mrekullueshme, dhe unë e di shumë mirë këtë gjë.”

Ajo filloi të hante përsëri. Supa me misër, patate, karrota dhe kungull ishte shumë e mirë!

Ajo nuk ndihej më e pavlerë. Ajo kishte një arsye të jetonte.

Në vend që t’i vinte keq për veten, ajo mësoi të linte gjithçka në duart e Perëndisë. Ajo filloi t’i besonte Perëndisë jo vetëm për nevojat e saj por edhe për gëzimet e saj. Ajo kuptoi se askush nuk mund ta largojë gëzimin, që vjen nga Perëndia.

Ajo nuk shqetësohej më me emrat që e thërrisnin. Kur Babai e thërriste “E Shëmtuara” ajo kujtonte se ishte Perëndia që e kishte krijuar.

“Perëndia më bëri kështu,” thoshte me vete. “Perëndia nuk bën gabime.”

Sot, Kristal është 33 vjeç dhe një drejtuese në kishë, që pëlqen shumë t’u tregojë të rinjve rreth Perëndisë së saj, i cili nuk bën gabime.

“Kur isha e re, ndihesha shumë e vetmuar, nuk kisha askënd në anën time,” tha ajo. “Dua të jem personi që u thotë të tjerëve se Perëndia ka një qëllim për ta, ashtu si ka edhe për mua.”

Faleminderit për ofertat tuaja të Sabatit të 13të para tre vjetësh, të cilat ndihmuan për të ndërtuar kishën e parë në universitetin ky studioi Kristal – Universiteti i Karaibeve Jugore, në Trinidad dhe Tobago. Faleminderit që do ta kujtoni këtë universitet edhe me Ofertat e Sabatit të 13të të këtij tremujori, të cilat do të ndihmojnë për të hapur qendrën “Jetë Më E Mirë”, në kampus, ku studentët do përgatiten për të qënë misionarë.

Fakte të Shpejta

-	Në vitin 1802, Anglia bleu ishullin Trindad nga Spanja dhe, në vitin 1814, ishullin Tobago nga Franca. Në vitin 1889, të dy ishujt u bashkuan si një koloni e vetme e Anglisë. Vendi u bë republikë e pavarur në vitin 1976.

-	Trinidad dhe Tobago përmban depositën më të madhe natyrale të serës në botë. Liqeni i serës La Brea, në jug të Trinidadit, ka një sipërfaqe prej 40 hektarësh dhe është rreth 76 metra i thellë. Aty ka rreth 10 milion tonelata serë. Aty ka gjithashtu edhe pishina natyrale sulfuri që thuhet se kanë veti shëruese.