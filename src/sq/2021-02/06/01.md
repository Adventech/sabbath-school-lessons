---
title:  Fara e Abrahamit
date:  01/05/2021
---

### Lexoni për studimin e kësaj jave
Ezekieli 16:8; Ligji i Përtërirë 28:1, 15; Jeremia 11:8; Zanafilla 6:5; Gjoni 10:27, 28; Galatasve 3:26–29; Romakëve 4:16, 17.

> <p>Vargu përmendësh</p>
> “Por ju jeni fis i zgjedhur, priftëri mbretërore, një komb i shenjtë, një popull i fituar, që të shpallni mrekullitë e atij që ju thirri nga terri në dritën e tij të mrekullueshme” (1Pjetrit 2:9).

Në një qytezë të vogël, tek dritarja e dyqanit të argjendarit një ditë ndaloi ora. Shumë banorë ishin mësuar ta shikonin orën e saktë atje. Atë mëngjes shumë burra dhe gra shikonin tek dritarja dhe vinin re që ishte nëntë pa ҫerek. Fëmijët vraponin për në shkollë kur në fakt kishte ende shumë kohë deri në fillimin e mësimit. Atë mëngjes shumë veta u vonuan për shkak të ndalesës së një ore të vogël në dritaren e argjendarit”.

Sa mirë e përshkruan kjo histori dështimin e Izraelit të lashtë. Zoti e vendosi Izraelin “në mes të kombeve”(Ezekieli 5:5), në një vend strategjik midis tre kontinenteve (Afrikë, Europë dhe Azi). Ata kishin për të qenë “ora” shpirtërore e botës.

Megjithatë, Izraeli, porsi ora në dritaren e argjendarit, në një sens, ndaloi. Por ky nuk ishte një dështim total; sepse edhe atëherë, porsi sot, Zoti kishte një mbetje të njerëzve besnikë. Këtë javë do të përqëndrohemi tek identiteti dhe roli i Izraelit të vërtetë në çdo epokë, duke përfshirë edhe kohën tonë.

Këtë javë do mësojmë: Çfarë premtimesh të besëlidhjes i dha Zoti Izraelit? Çfarë parakushtesh përcjellin ato?  Sa mirë e mbante Izraeli anën e tij të besëlidhjes? Çfarë ndodhi kur ata nuk iu bindën Zotit?

_\*Studioni mësimin e kësaj jave për t’u përgatitur për të Shtunën, 8 maj._