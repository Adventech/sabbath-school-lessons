---
title:  Izraeli shpirtëror
date:  06/05/2021
---

Pavarësisht nga gabimet dhe dështimet e Izraelit të lashtë, Zoti nuk e kishte mbaruar planin e Tij për të krijuar një popull besnik, që do t’i shërbente Atij. Në fakt, në Dhiatën e Vjetër shohim pritjen e kohës kur Zoti do të krijonte një Izrael shpirtëror, një komunitet të besimtarëve besnikë, hebre dhe johebre, të cilët do të vazhdonin punën e predikimit të Ungjillit për mbarë botën.   Mirë së erdhët në kishën e hershme!

**Lexoni Galatasve 3:26–29.**

`1. Për cili premtim po flet Pali në vargun 29?`

`2. Cili është elementi kyç, që e kualifikon një person si trashëgimtar të këtyre premtimeve? (Galatasve 3:26)`

`3. Përse po shkatërron këtu Pali dallimin e gjinisë, kombësisë dhe statusit shoqëror?`

`4. Çfarë do të thotë të jemi “një në Krisht”?`

`5. Lexoni Romakëve 4:16, 17. Si na ndihmojnë këto vargje për të kuptuar më mirë se çfarë po thotë Pali tek Galatasve 3:26–29?`

Krishti, si biri i Abrahamit, u bë, në një sens të veçantë, trashëgimtari i premtimeve të besëlidhjes. Me anë të pagëzimit, ne bëhemi fisi i Krishtit dhe nëpërmjet Tij marrim të drejta për të marrë pjesë në premtimet që iu dhanë Abrahamit. Kështu, gjithçka që Zoti i premtoi Abrahamit, tani gjendet në Krisht. Dhe, këto premtime mund të bëhen tonat, jo për shkak të kombësisë, racës ose gjinisë, por falë hirit që Zoti na ofron nëpërmjet besimit.

“Dhurata për Abrahamin dhe pasardhjen e tij përfshinte jo vetëm tokën e Kanaanit, por krejt tokën.  . Kështu thotë apostulli: ‘Në fakt premtimi për të qenë trashëgimtar i botës nuk iu bë Abrahamit dhe pasardhësve të tij nëpërmjet ligjit, por nëpërmjet drejtësisë së besimit’ (Romakëve 4:13). Gjithashtu, Bibla tregon qartë se premtimet, që iu bënë Abrahamit e gjejnë përmbushjen e tyre nëpërmjet Krishtit. . . . [Besimtarët bëhen] trashëgimtarë të ‘një trashëgimie të paprishshme, të panjollë dhe të pafishkur, që është ruajtur në qiejtë’ (1Pjetrit 1:4) —pra tokën e çliruar nga mallkimi i mëkatit”—Ellen G. White, Patriarkë dhe Profetë, fq. 111, 112. Ky premtim do të përmbushet fjalëpërfjalë kur besimtarët e shpëtuar do të jetojnë përjetësisht në tokën e re bashkë me Krishtin (Danieli 7:27).