---
title:  Për më tepër studim
date:  07/05/2021
---

Lexoni tek libri i Ellen G. White, Prophets and Kings, kapituj “The Vineyard of the Lord,” fq 15–22; “Hope for the Heathen,” fq. 367–378; dhe “The House of Israel,” fq. 703–721.

“Zoti nuk dallon as kombësi, as racë, as statusin shoqëror. Ai është Krijuesi i tërë njerëzimit. Të gjithë njerëzit janë prej një familjeje nëpërmjet krijimit, dhe të gjithë janë një nëpërmjet shpengimit. Krishti erdhi për të shkatërruar çdo mur ndarës, për të hapur çdo derë të oborreve të tempullit, në mënyrë që çdo shpirt të ketë hyrje të lirë tek Zoti. Dashuria e Tij është aq e gjerë, aq e thellë dhe aq e plotë sa hyn kudo. Ajo i ngre lart, larg nga ndikimi i satanit, ata që kanë qenë mashtruar prej tij, dhe i vendos pranë fronit të Perëndisë, fronit të rrethuar nga yllberi i premtimit. Në Krisht nuk dallohet as jude, as grek, as skllav, as njeri i lirë”—Ellen G. White, Prophets and Kings, fq. 369, 370.

Lexoni 1Pjetrit 2:9, 10 për të zbuluar katër titujt, që Pjetri i kushton kishës. Shumica e këtyre titujve janë nga Dhiata e Vjetër në kontekstin e Izraelit: Eksodi 19:6 dhe Isaia 43:20. Çfarë theksojnë këta tituj rreth marrëdhënies së Kishës me Zotin? (P.sh., titulli “kombi i zgjedhur” thekson faktin se Zoti ka zgjedhur Kishën dhe ka një plan specifik për atë).

**Pyetje për diskutim**

`1. Në Izraelin e lashtë, priftërinjtë flijuan kafshë për të treguar rreth sakrificës së Mesias së ardhshëm. Por ne, si priftërinj mbretërorë, çfarë “sakrifica” duhet të bëjmë? (1Pjetrit 2:5).`

`2. Zoti e veçoi Izraelin nga bota në mënyrë që ata të ishin një komb i shenjtë. Gjithashtu ata ishin për të ndarë me botën të vërtetat e shpëtimit. Kjo vlen edhe për kishën sot. Si mund të jemi veçuar nga bota, në të njëjtën kohë, duke iu predikuar Ungjillin njerëzve të humbur? Si na ndihmon përvoja e Izralit dhe shembulli i Krishit për të gjetur përgjigjen ndaj kësaj pyetje?`

`3. Zoti gjithmonë e ruante një mbetje të njerëzve besnikë në Izraelin e lashtë. Konsideroni profetin Elia dhe mbetjen, e cila ekzistonte në ditët e tij (1 Mbretërve 19; vini re vargun 18). Pse është shpeshherë më e lehtë që të jemi besnikë ndak Zotit midis njerëzve sekularë sesa midis anëtarëve të kishës, që janë me një këmbë në botë?`

**Përmbledhje**: Izraeli i vërtetë i Zotit (pa rëndësi – para apo pas Kryqit) është Izraeli i besimit, njerëzit që jetojnë në një besëlidhje shpirtërore me Të. Ata janë përfaqësuesit e Zotit dhe i ofrojnë botës Ungjillin e hirit të Tij shpëtues.

Sot në Shqipëri dhe Kosovë dielli perëndon në orën 19:44. Sabat të lumtur!