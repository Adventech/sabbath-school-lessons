---
title:  Jeta e Besëlidhjes së Re
date:  19/06/2021
---

### Lexoni për studimin e kësaj jave
1 Gjoni 1:4; Gjoni 5:24; Romakëve 3:24, 25; 2 Korintasve 5:21; 1 Gjoni 4:16; Zbulesa 2:11; Zbulesa 20:6, 14; Zbulesa 21:8.

> <p>Vargu përmendësh</p>
> “ ‘Unë kam ardhur që të kenë jetë e ta kenë me bollëk’ ” (Gjoni 10:10).

Këtë tremujor kemi studiuar rreth besëlidhjes, e cila në esencë është Zoti, duke thënë: “Ja, se si do t’ju shpëtoj nga mëkati, dhe pikë”.

Edhe pse përfundimi, finali madhështor i premtimit të besëlidhjes, patjetër, është jeta e përjetshme në një botë të re, ne mund të shijojmë bekimet e besëlidhjes që sot. Zoti është interesuar për jetët tona që tani; Ai dëshiron më të mirën për ne që tani. Besëlidhja nuk është një marrëveshje, e cila ju kërkon që të bëni këtë dhe atë, dhe pastaj, në të ardhmen e largët, do të merrni shpërblimin tuaj. Shpërblimet, dhuratat janë bekimet e Zotit që ata, të cilët hyjnë në besëlidhje mund ta shijojnë tani dhe këtu.

Këtë javë, në mësimin e fundit të serisë rreth besëlidhjes, do të studiojmë rreth këtyre bekimeve të çastit, pra bekimeve nga hiri i Zotit i derdhur në zemrat tona për shkak se ne, pasi kemi dëgjuar trokitjen e Tij, e kemi hapur derën. Patjetër, ka më shumë bekime se ato, që mund të përmendim këtë javë. Por, ky është veç fillimi, fillimi i një jetë plot bekime, që nuk mbarojnë kurrë.

Këtë javë do mësojmë: Pse duhet të kemi gëzim? Në çfarë baze mund të kërkojmë plotësimin e këtij premtimi? Përse duhet besëlidhja të na çlirojë nga faji? Çfarë do të thotë të kemi një zemër të re?

_\*Studioni mësimin e kësaj jave për t’u përgatitur për të Shtunën, 26 qershor._