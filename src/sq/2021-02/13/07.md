---
title:  Për më tepër studim
date:  25/06/2021
---

Lexoni te libri i Ellen G. White, Konflikti i Madh kapitullin 40, “Njerëzit e Perëndisë të çliruar” dhe tek libri Hapat drejt Jezusit kapitullin 13, “Gëzimi në Zotin”.

“Biri i shenjtë i Perëndisë nuk kishte asnjë mëkat ose paudhësi të vetën: Ai mbarte mëkatet e të tjerëve; mbi Të ishte vendosur paudhësia e të gjithëve ne. Nëpërmjet dhembshurisë hyjnore Ai e lidh Veten me njeriun, dhe si Përfaqësuesi i racës njerëzore, e nënshtron Veten që të trajtohet si shkelësi. Ai shikon në humnerën e mjerimit që na kanë hapur mëkatet tona, dhe propozon të lidhë si një urë greminën që e ndan njeriun nga Zotin”.

“Eja, vëllai im, eja ashtu siç je, mëkatar dhe i ndotur. Lërë gjithë barrën tënde e fajit mbi Jezusin, dhe me besim shpall meritat e Tij. Eja tani, ndërsa ende është koha e mëshirës; eja me rrëfim, eja me një shpirt të trishtuar, dhe Zoti do të të fali bujarisht. Mos guxo ta injorosh këtë mundësi. Dëgjo zërin e mëshirës që të lutet që të ngrihesh nga të vdekurit, në mënyrë që Krishti mund të të japi dritë. Çdo çast tani duket se e lidh veten drejtpërdrejt me fatet e botës së paparë. Atëherë mos lejo krenarinë dhe mosbesimin tënd të të pengojë për të pranuar mëshirën e ofruar. Nëse e refuzon këtë mundësi, në fund do të vajtosh: ‘Korrja ka mbaruar, vera ka marrë fund dhe ne nuk kemi shpëtuar’(Jeremia 8:20). ”

**Pyetje për diskutim**

`1. “Ne e shohim veten në lidhje me kozmosin” shkroi Francisco José Moreno, “dhe jemi në dijeni rreth injorancës sonë dhe gjendjes së pandihmë; prandaj ndihemi të pasigurtë. Dhe rrjedhimisht, kemi frikë”.  Krahasoni këtë pohim me atë çfarë ka shkruar Pali tek Efesianëve 3:17–19. Diskutoni dallimet midis të dy citateve.`

`2. Zoti na premton gëzimin nëse besojmë vërtet në Jezus. A është gëzimi e njëjta gjë si lumturia? A duhet të jemi gjithmonë të lumtur? Në qoftë se nuk jemi të tillë, a mos nuk shkon diçka me jetën tonë të Krishterë? Çfarë mund të zbulojmë nga jeta e Jezusit për të kuptuar përgjigjet ndaj këtyre pyetjeve?`

`3. Diskutoni idenë e mbushjes me “tërë plotësinë e Perëndisë” (Efesianëve 3:19). Çfarë do të thotë kjo? Si mund ta përjetoni atë në jetët tuaja?`

**Përmbledhje**: Besëlidhja nuk është veç një koncept i thellë teologjik. Përkundrazi, ky koncept përkufizon parametrat e një marrëdhënieje të shëndetshme dhe shpëtuese me Krishtin, një marrëdhënie, e cila korr shumë përfitime të mrekullueshme që në këtë jetë dhe në amshim.

Sot në Shqipëri dielli perëndon në orën 20:18, në Kosovë – në 20:19. Sabat të lumtur!