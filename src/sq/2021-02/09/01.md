---
title:  Shenja e besëlidhjes
date:  22/05/2021
---

### Lexoni për studimin e kësaj jave
Zanafilla 2:2, 3; Eksodi 20:11; Eksodi 16; Hebrenjve 4:1–4; Eksodi 31:12–17; Ligji i Përtërirë 5:14.

> <p>Vargu përmendësh</p>
> “Andaj bijtë e Izraelit do ta respektojnë të shtunën, duke e kremtuar atë brez pas brezi, si një besëlidhje të përjetshme” (Eksodi 31:16).

Sabati i ditës së shtatë, pra e shtuna, na çon rregullisht çdo javë tek themeli i gjithçkaje që jemi ose mund të bëhemi. Ne jemi aq të zënë duke vrapuar, punë/shkollë-shtëpi, duke fituar dhe harxhuar lekë, por në fundjavë – tak – vjen Sabati dhe na lidh sërish me themelin e jetës sonë, me vlerat e përjetshme, me pikënisjen e gjithçkaje në jetën tonë. Sepse gjithçka që kemi dhe jemi ekziston vetëm falë faktit që Zoti i krijoi.

Kështu Sabati me një rregullsi të patundur, pa asnjë përjashtim, çdo ditë të shtatë vjen dhe hyn në çdo cep të jetës sonë. Sabati na kujton që çdo cep, çdo aspekt i jetës sonë i përket Zotit Krijues që na ka vendosur këtu, Atij, që “në fillim ... krijoi qiejt dhe tokën”. Krijimi është themeli i padiskutueshëm i tërë besimit të Krishterë. Dhe për ne, Adventistët e ditës së shtatë, është një shenjë, një monument në kohë që na kujton Krijimin dhe Krijuesin.

Këtë javë do të studiojmë rreth kësaj shenje në kontekstin e besëlidhjes së Sinait.

**Këtë javë do të mësojmë**:

`Nga vjen origjina e Sabatit? Çfarë prove kemi që Sabati ekzistonte para se të jepeshin dhjetë urdhërimet? Përse është Sabati një shenjë aq e përshtatshme për besëlidhjen me Zotin?`

_\*Studioni mësimin e kësaj jave për t’u përgatitur për të Shtunën, 29 maj._