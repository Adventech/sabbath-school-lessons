---
title:  Për më tepër studim
date:  28/05/2021
---

Lexoni tek libri i Ellen G. White, Patriarkë dhe Profetë, kapitullin 26 “Nga Deti i Kuq për në Malin Sinai”, dhe fq. 968-970, tek The SDA Bible Commentary, vëll. 7; dhe “The Observance of the Sabbath,” fq. 349–351, tek Testimonies for the Church, vëll. 6.

Dhjetë urdhërimet përkufizojnë marrëdhëniet midis Perëndisë dhe njeriut dhe midis njerëzve në mënyrë të plotë dhe rrënjësore. Urdhërimi në qendër të Dekalogut është urdhërimi i Sabatit. Ai e identifikon në një mënyrë të veçantë Zotin e Sabatit dhe tregon sferën e autoritetit dhe zotërimit të Tij. Vini re këto dy apsekte: (1) identiteti i Hyjnisë: Yahweh (ZOTI), i cili është Krijuesi (Eksodi 20:11, Eksodi 31:17), dhe i cili për këtë arsye ka një status të veçantë; (2) sfera e zotërimit dhe autoriteti i Tij janë “qiejt dhe toka, deti dhe gjithçka që është në to” (Eksodi 20:11, krah.me Eksodi 31:17). Në këto dy aspekte, urdhërimi i Sabatit përmban karakteristika, që janë tipike për vulat e lashta mbretërore të marrëveshjeve ndërkombëtare në Lindjen e Mesme. Këto vula në mënyrë tipike gjenden në qendër të dokumentit të marrëveshjes dhe përmbajnë (1) identitetin e perëndisë (zakonisht një perëndi pagane)dhe (2) sferën e autoritetit dhe zotërimit të tij (zakonisht një zonë e kufizuar gjeografike).

“Shenjtërimi i Frymës sinjalizon dallimin midis atyre që kanë vulën e Zotit dhe atyre që mbajnë ditën e rreme të pushimit.

“Kur të vij sprova, do të tregohet qartë se cila është damka e bishës. Ajo është mbajtja e së dielës. . . .

“Zoti ka caktuar ditën e shtatë (të shtunën) si Sabatin e Tij [Eksodi 31:13, 17, 16 cituar].

“Kështu dallohen njerëzit besnikë ndaj Zotit nga tradhëtarët. Ata që dëshirojnë të marrin tek balli vulën e Zotit duhet të mbajnë të shenjtë Sabatin e urdhërimit të kartërt”—Ellen G. White, The SDA Bible Commentary, vëll. 7, fq. 980, 981.

**Pyetje për diskutim**

`1. Lexoni Levitiku 19:30. Vini re si është lidhur këtu shenjtërorja me Sabatin. Duke konsideruar gjithçka që kemi mësuar deri tani se çfarë shenjë është Sabati, pse e bën kjo lidhjen shumëkuptimplote?`

`2. Pyesni veten: A më ka ndihmuar mua mbajtja e Sabatit për të forcuar marrëdhënien time me Zotin? Nëse jo, çfarë ndryshimesh duhen bërë?`

**Përmbledhje**: Sabati është një shenjë besëlidhjeje, e cila mirëpret përmbushjen finale të planit të shpëtimit. Sabati gjithashtu na kujton Krijimin dhe, si shenja e besëlidhjes e bazuar në hirin e Perëndisë, na drejton sytë tek rikrijimi përfundimtar kur do të vijë Krishti për të bërë çdo gjë të re.

Sot në Shqipëri dielli perëndon në orën 20:04, në Kosovë – në 20:05. Sabat të lumtur!