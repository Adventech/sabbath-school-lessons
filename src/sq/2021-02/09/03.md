---
title:  Sabati përpara Sinait
date:  24/05/2021
---

**“Atëherë ai u tha: ‘Kjo është ajo që ka thënë Zoti: Nesër është një ditë solemne pushimi, një e shtunë e shenjtë për Zotin; piqni sot atë që duhet të piqni dhe zieni atë që duhet të zieni; dhe çdo gjë që ju tepron, vëreni mënjanë dhe ruajeni deri nesër’” (Eksodi 16:23).**

Rilexoni Eksodi 16, ku përshkruhet historia sesi e ushqeu Zoti Izraelin në shkretëtirë me manën qiellore. Mbani mend, kjo ndodhi para se ata të arrinin në Malin Sinai. Vini re këto detaje:

1. Çdo ditë njerëzit duhet të mblidhnin manën vetëm për atë ditë, ndërsa në ditën e gjashtë (të premteve) – racion të dyfishtë.
2. Mana nuk iu dha në ditën e Sabatit.
3. Mana e mbledhur për të Shtunën u ruajt pa problem, ndërsa teprica nga ditët e tjera gjatë natës u prish.

`Çfarë na zbulon kjo histori rreth shenjtërisë së Sabatit para se të shpalleshin urdhërimet në Sinai? (Shih Eksodi 16:23–28).`

“Në fakt, barazimi i Sabatit me ditën e shtatë, dëshmia e shkruar që Zoti iu dha Izraelitëve Sabatin dhe tregimi sesi populli, sipas urdhërit të Zotit, pushonin në ditën e shtatë, japin një mesazh të pamohueshëm që Zoti e themeloi Sabatin direkt pas Krijimit”.

**Ka më shumë mësime rreth Sabatit tek Eksodi 16 sesa mund të shohim në sipërfaqe. Ja, mësimet e tjera nga ky kapitull**:

`1. Cila ditë ishte dita e përgatitjes për Sabatin?`

`2. Cila ditë e javës është Sabati?`

`3. Nga erdhi Sabati?`

`4. Çfarë lloj dite duhet të jetë Sabati?`

`5. A është Sabati dita për agjërim?`

`6. A është Sabati testi i besnikërisë sonë ndaj Zotit?`

`Si përputhet kuptimi juaj ndaj Sabatit me atë çfarë na mëson Eksodi 16?`