---
title:  Shenja e Shenjtërimit
date:  26/05/2021
---

**“Tregoni kujdes të madh për të respektuar të shtunat e Mia, sepse është një shenjë midis Meje dhe jush për të gjithë brezat tuaj, në mënyrë që të njihni se Unë jam Zoti që ju shenjtëron” (Eksodi 31:13).**

Një pasazh jashtëzakonisht i pasur rreth Sabatit është Eksodi 31:12–17, i cili vjen pas udhëzimeve të Zotit për ndërtimin e shenjtërores dhe themelimin e shërbesave në të (Eksodi 25:1 deri në Eksodi 31:11).

Këtu përmendet për herë të parë koncepti i Sabatit si një “shenjë” – një shenjë e dukshme, e jashtme dhe e përjetshme midis Zotit dhe njerëzve të Tij. Vetë teksti përmban disa koncepte mahnitëse, që ia vlejnë për t’u studiuar. Në këtë tekst janë bashkuar dy ide të reja:

1. Sabati si një shenjë e njohjes

2. Sabati si një shenjë e shenjtërimit

Konsiderojeni aspektin e shenjës së lidhur me njohjen. Kuptimi i hebrenjve ndaj njohjes përfshin aspekte intelektuale, emocionale dhe atë të marrëdhënieve. “Të njohësh” nuk do të thoshte thjesht të dish një fakt, veçanërisht nëse flitej për një person. Gjithashtu kjo donte të thoshte edhe një marrëdhënie kuptimplote me njeriun që njeh. Kështu “të njohësh Zotin” do të thotë të jesh në një marrëdhënie të shëndetshme me Atë – t’i shërbesh Atij (1 Kronikave 28:9), ta kesh frikë (respekt të thellë) (Isaia 11:2), të besosh në Të (Isaia 43:10), të kesh mirëbesim tek Ai dhe ta kërkosh Atë (Psalmi 9:10), dhe të përmendësh emrin e Tij (Jeremia 10:25).

`Gjeni dhe lexoni çdo tekst Biblik të lartpërmendur. Në çfarë mënyre na ndihmojnë këto tekste për të kuptuar më mirë se çfarë do të thotë “të njohësh Zotin”?`

Përveç kësaj, Sabati gjithashtu është një shenjë e shenjtërimit. Ai na tregon që Zoti i “shenjtëron” njerëzit e Tij (krah. me Levitiku 20:8), duke i bërë ata të “shenjtë” (Ligji i Përtërirë 7:6).

Procesi i shenjtërimit është po ashtu puna shpenguese e Zotit siç është puna e tij shpëtuese. Drejtësia e Zotit (shfajësimi) dhe shenjtërimi (ndryshimi i karakterit), të dyja janë puna e Zotit: “Unë jam Zoti që ju shenjtëroj” (Levitiku 20:8.) Kështu që Sabati është një shenjë, e cila tregon që ne njohim Zotin si Shenjtëruesin tonë. “Sabati që iu dha botës si një shenjë e Zotit Krijues, gjithashtu është shenja e Zotit Shenjtërues”.

`Reflektoni mbi ditën e Sabatit dhe procesin e shenjtërimit. Çfarë roli ka mbajtja e Sabatit për të na bërë të shenjtë? Si mund të përdori Zoti eksperiencën tonë në mbajtjen e Sabatit për të na shenjtëruar?`