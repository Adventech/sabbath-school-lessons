---
title:  Ja, do të vijnë ditët . . .
date:  30/05/2021
---

**Lexoni Jeremia 31:31–34 dhe përgjigjjuni këtyre pyetje**:

`1. Iniciativa e kujt është besëlidhja?`

`2. Për ligjin e kujt flitet këtu? Çfarë ligji është ai?`

`3. Cilat vargje theksojnë aspektin e marrëdhënies që Zoti dëshiron me njerëzit e Tij?`

`4. Çfarë veprimi nga Zoti, për popullin e Tij, formon bazën e kësaj marrëdhënie besëlidhjeje?`

Është e qartë: Besëlidhja e Re nuk është shumë ndryshe nga Besëlidhja e Vjetër që Zoti bëri me Izraelin në Malin Sinai. Në fakt, problemi i besëlidhjes së Sinait nuk ishte që ajo u vjetërua dhe doli nga moda. Arsyeja pse themeloi Zoti Besëlidhjen e Re ishte që Besëlidhja e Vjetër u thye (shih Jeremia 31:32).

Përgjigjet ndaj pyetjeve të lartpërmendura, të cilat mund t’i gjejmë në këto katër vargje, provojnë që shumë aspekte të “Besëlidhjes së Vjetër” ekzistojnë edhe në Besëlidhjen e Re. Pra, Besëlidhja e Re është ripërtëritja e Besëlidhjes së Vjetër. E dyta është përmbushja e të parës.

`Përqëndrohuni tek fundi i Jeremias 31:34, ku Zoti thotë se Ai do të falë paudhësinë e tyre dhe mëkatin e popullit të Tij. Edhe pse Zoti thotë se Ai do të shkruajë ligjin mbi zemrat tona, Ai ende thekson që Ai do të falë mëkatet dhe paudhësinë tonë, të cilat shkelin ligjin që është shkruar mbi zemrat tona. A e shikoni kontradiktën ose tensionin midis këtyre dy ideve? Nëse jo, pse? Çfarë do të thotë, siç është shkruar tek Romakëve 2:15, “ligji i shkruar në zemrat tona”? (Mateu 5:17–28).`

`Si tekstet Biblike që studiuam sot, mund t’ju ndihmojnë për të dhënë përgjigjen që Dhjetë Urdhërimet (ose, në veçanti, Sabati) janë shfuqizuar në Besëlidhjen e Re? A e mbështesin këto vargje këtë ide? Apo na japin provë për të kundërtën?`