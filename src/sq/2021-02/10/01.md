---
title:  Besëlidhja e Re
date:  29/05/2021
---

### Lexoni për studimin e kësaj jave
Jeremia 31:31–34; Mateu 5:17–28; Osea 2:18–20; Isaia 56:6, 7; Hebrenjve 8:7, 8; Hebrenjve 10:4; Mateu 27:51.

> <p>Vargu përmendësh</p>
> “ ‘Ja do të vijnë ditët’, thotë Zoti, ‘në të cilat do të vendos një besëlidhje të re me shtëpinë e Izraelit dhe me shtëpinë e Judës’ ” (Jeremia 31:31, RSV).

Disa vite më parë kam parë në revistë një karikaturë ku, një ekzekutiv biznesi në zyrë qëndronte para ekzekutivëve të tjerë. Ai mbante një kuti me detergjentë, duke ua treguar të tjerëve. Me krenari ai tregonte fjalën “I RI” e shkruar me të kuqe mbi kuti, duke theksuar faktin, që ky është një produkt i ri. Pastaj ai thotë: “I RI” është ajo çfarë kemi të re. Me fjalë të tjera, gjithçka që është ndryshuar është mbishkrimi në kuti. Përmbajtja brenda është ajo e vjetra.

Në një fare mënyrë mund ta themi këtë edhe për besëlidhjen e re. Baza e besëlidhjes, shpresa jetësore që ajo na ofron, kushtet themelore janë ende të njëjta si në besëlidhjen e vjetër. Besëlidhja e Zotit gjithmonë ka qenë besëlidhja e hirit dhe e mëshirës, e bazuar në dashurinë hyjnore, e cila tejkalon dobësitë dhe dështimet njerëzore.

**Këtë javë do të mësojmë**:

`Çfarë paralelesh ekzistojnë midis besëlidhjes së vjetër dhe besëlidhjes së re? Çfarë roli ka ligji në besëlidhje? Me kë bëri Zoti besëlidhje? Çfarë kuptimi ka fraza “një besëlidhje më e mirë” në letrën e Hebrenjve? (Hebrenjve 8:6). Çfarë lidhje ka midis besëlidhjes dhe shenjtërores Qiellore?`

_\*Studioni mësimin e kësaj jave për t’u përgatitur për të Shtunën, 5 qershor._