---
title:  Bijtë e premtimit
date:  24/04/2021
---

### Lexoni për studimin e kësaj jave
Zanafilla 15:1–3; Isaia 25:8; 1 Korintasve 2:9; Zbulesa 22:1–5; 1 Pjetrit 2:;, Zanafilla 11:4; Zanafilla 12:2.

> <p>Vargu përmendësh</p>
> “Dhe ja, unë jam me ju gjithë ditët, deri në mbarim të botës” (Mateu 28:20).

Një baba dhe vajza e tij dhjetëvjeçare ishin me pushime në plazh. Një ditë ata shkuan për të notuar në oqean dhe, edhe pse të dy ishin notarë të mirë, pas pak u ndanë nga njëri-tjetri nga një rrymë. Babai, duke kuptuar se zbatica po i çonte në thellësi, thirri: ‘Mari, unë po shkoj në breg për ndihmë. Nëse lodhesh duke notuar, kthehu në kurriz. Kështu mund të qëndrosh mbi ujë tërë ditën, po u desh. Unë do kthehem për të të shpëtuar.’

“Së shpejti shumë shpëtues dolën në det për të kërkuar vajzën. Qindra njerëz që kishin dëgjuar lajmin u mblodhën në breg duke pritur në ankth. Ata e gjetën vajzën pas katër orësh. Vajza ishte shumë larg bregut, por nuk u duk aspak e frikësuar, duke notuar në kurriz. Turma në plazh shpërtheu me britma gëzimi dhe lot lehtësimi, duke parë vajzën e shpëtuar. Vajza ishte shumë e qetë dhe u çudit pse njerëzit po silleshin kështu. Në intervistë ajo tha: ‘Babai më tha që mund të notoj në kurriz tërë ditën dhe që në fund ai do të vinte për të më marrë mua. Kështu që unë notova pa merak, sepse e dija që Ai do të vinte patjetër’ ”.

Këtë javë do mësojmë: Pse Zoti i referohet Vetes si mburoja e Abrahamit? Si do të bekoheshin “tërë familjet e tokës” nëpërmjet Abrahamit? Cili është premtimi më i madh i kësaj besëlidhjeje?

_\*Studioni mësimin e kësaj jave për t’u përgatitur për të Shtunën, 1 maj._