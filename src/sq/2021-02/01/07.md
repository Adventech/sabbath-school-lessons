---
title:  Për më tepër studim
date:  02/04/2021
---

Bibla është e mbushur me thirrjet e Zotit ndaj mëkatarëve dhe njerëzve të larguar nga Ai. Krahasoni Psalmi 95:7, 8; Isaia 55:1, 2, 6, 7; Luka 15:3–7; Luka 19:10. Ҫfarë mund të gjeni tjetër?

Lexoni tek libri i Ellen G. White, Patriarkë dhe Profetë, kap. 2, 3 dhe 4: “Krijimi”, “Tundimi dhe rënia në mëkat”, dhe “Plani i shpengimit”.

“Mendoj që ai ishte predikimi i ungjillit, në ato tri fjalë hyjnore, që u depërtuan në shkurret më të dendura, duke arritur veshët e të arratisurve: ‘Ku je?’ Perëndia yt nuk dëshiron të të humbasi ty; Ai ka ardhur për të të kërkuar ty, dhe së shpejti Ai ka për të ardhur në Personin e Birit të Tij për të shpëtuar të humburin”.

**Pyetje për diskutim**

`1. Si mund të përgjigjemi ndaj dashurisë së shprehur nga Ati Qiellor dhe Jezus Krishti, që erdhi për të shpëtuar të humburin dhe ende po kërkon? Çfarë përgjigje pret Zoti nga ne?`

`2. Krahasoni teorinë e zhvillimit nëpërmjet evolucionit me pikëpamjen Biblike ndaj njerëzimit: pra, që kemi rënë nga vendi ynë i lartë, që kishim që nga Krijimi dhe tani jemi në nevojë për shpengim. Cili variant ofron më shumë shpresë? Pse?`

`3. Sa thelbësore janë marrëdhëniet plot dashuri për lumturinë e njeriut? Pse është e nevojshme lidhja e fortë me Zotin për marrëdhënie të tilla? Diskutoni ndikimin e marrëdhënieve të shëndetshme njerëzore të personave në këto marrëdhënie (prindër-fëmijë, mik-mik, burrë-grua, mësues-student, punëdhënës-punëtor, etj.).`

**Përmbledhje**: Zoti na krijoi sipas shëmbëlltyrës së Tij, në mënyrë që të mund të kishim një marrëdhënie të dashur me Të. Edhe pse mëkati e shkatërroi njëshmërinë origjinale, Zoti mundohet ta restaurojë këtë marrëdhënie nëpërmjet planit të shpengimit. Mëqenëse jemi krijesa të varuara nga Zoti, jeta jonë gjen qartësinë dhe kuptimin e vërtetë vetëm kur hyjmë në marrëdhënie të shëndetshme me Krijuesin tonë.

Sot në Shqipëri dielli perëndon në orën 19:06, në Kosovë – në 19:05. Sabat të lumtur!