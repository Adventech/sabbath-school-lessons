---
title:  Prishja e marrëdhënies
date:  01/04/2021
---

`Ne kemi prirjen t’i besojmë njerëzve që njohim, kurse instinktivisht dyshojmë tek të panjohurit. Eva natyrshëm duhet të kishte dyshuar tek Satani. Përveç kësaj, çdo sulm i drejtpërdrejtë kundër Zotit do të kishte ndezur tek Eva mekanizmin e mbrojtjes. Çfarë hapa përdori Satani për ta kaluar mbrojtjen e natyrshme të Evës? (Zanafilla 3:1–6).`

“Edhe pse shkelja e Evës ishte e mjerë dje dhe përmbante fatkeqësi potenciale për familjen njerëzore, zgjedhja e saj nuk përfshinte domosdoshmërisht tërë racën në dënim për shkeljen e saj. Pikërisht zgjedhja e qëllimshme e Adamit - dhe jo e Evës - duke patur kuptimin e plotë të urdhërit të qartë të Zotit, shkaktoi mëkatin dhe vdekjen si fat të pashmangshëm të njerëzimit. Eva u mashtrua, Adami – jo”–The SDA Bible Commentary, vëll. 1, fq. 231.

Si pasojë e kësaj shkeljeje flagrante dhe mosbindjes së urdhërit të Zotit u thye marrëdhënia midis Zotit dhe njerëzimit. Ajo ndryshoi nga shoqërimi i hapur me Zotin, në arratisje për shkak të frikës së pranisë së Tij (Zanafilla 3:8–10). Largimi dhe ndarja nga Zoti i zuri vendin miqësisë dhe bashkësisë me Të. Lindi mëkati me tërë pasojat e tij të shëmtuara. Pa ndihmën e Zotit raca njerëzore do të drejtohej për në shkatërrim të përjetshëm.

`Në mes të kësaj tragjedie, çfarë fjalë plot shpresë dhe premtim i foli Zoti? (Shih Zanafilla 3:15.)`

Fjalët surprizuese të shpresës profetike flasin rreth një armiqësie të krijuar nga Zoti midis gjarpërit dhe gruas, midis pasardhësit të saj dhe pasardhësit të tij. Kulmi i kësaj vjen në paraqitjen triumfale të Pasardhësit përfaqësues të farës së gruas, e cila shtyp kokën e Satanit, ndërsa armiku do të arrijë vetëm të plagosë thembrën e Mesias.

Totalisht të pandihmë, Adami dhe Eva gjenin shpresë tek ky premtim mesianik; shpresë, që do të transformonte ekzistencën e tyre, sepse kjo shpresë ishte dhënë dhe mbështetur nga Zoti. Ky premtim i Mesias dhe i fitores përfundimtare, edhe pse i shprehur jo shumë qartë në atë kohë, derdhi pak dritë në errësirën e mëkatit ku po gjendeshin prindërit tanë të parë.

`Lexoni Zanafilla 3:9, ku Zoti i pyet Adamin dhe Evën: “ ‘Ku je?’ ”. Sigurisht që Zoti e dinte se ku ishin fshehur. Fjalët e Tij, në vend të inatit ishin shprehur me dashuri për të afruar njerëzimin e zhytur në faj sërish tek Zoti. Pra, fjalët e para të Zotit ndaj njerëzimit të rënë në mëkat ishin shprehur me shpresë për mëshirën dhe hirin e Tij. Në çfarë mënyrash mund ta shohim Zotin edhe sot duke na thirrur që të vijmë tek hiri dhe mëshira e Tij?`