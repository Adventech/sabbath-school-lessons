---
title:  Çfarë ndodhi?
date:  27/03/2021
---

### Lexoni për studimin e kësaj jave
Psalmi 100:3; Veprat 17:26; Zanafilla 2:7, 18–25; Zanafilla 1:28, 29; Zanafilla 3:15.

> <p>Vargu përmendësh</p>
> “Pastaj Perëndia tha: ‘Ta bëjmë njeriun sipas shëmbëlltyrës sonë dhe në ngjasim me ne, . . .’ Kështu Perëndia krijoi njeriun simbas shëmbëlltyrës së vet, simbas shëmbëlltyrës së Perëndisë; Ai krijoi mashkullin dhe femrën” (Zanafilla 1:26, 27).

Tregimi Biblik i Krijimit të njerëzimit është plot shpresë, lumturi dhe përsosmëri. Çdo ditë e Krijimit përfundoi me një shpallje hyjnore që gjithçka ishte “mirë”. Sigurisht, atëherë nuk ekzistonin tërmete, uragane, zi buke dhe sëmundje.

Çfarë ndodhi?

Dita e gjashtë e Krijimit përfundoi me shpalljen hyjnore që tani gjithçka ishte “shumë mirë”. Kjo ndodhi për shkak se atë ditë Zoti krijoi qenie në imazhin e Tij: njerëzit. Ata ishin shumë ndryshe nga tërë krijesat e tjera. Ata ishin të përkryer në çdo aspekt. E kuptueshme, se ata ishin krijuar sipas imazhit të Zotit. Kështu që ata nuk ishin as vrasës, as hajdutë, as mashtrues, as gënjeshtarë, as nuk bënin poshtërsi të tjera. Çfarë ndodhi?

Këtë javë do të studiojmë se çfarë krijoi Zoti në fillim dhe çfarë ndodhi me atë krijim të përsosur më pas? Do prekim edhe temën e këtij tremujori: Çfarë po bën Zoti për të rregulluar rrëmujën në planetin tonë.

**Këtë javë do të mësojmë**:

`Çfarë na mëson Bibla rreth origjinës sonë? Çfarë marrëdhëniesh donte të kishte Zoti me njerëzimin? Çfarë qëllimi kishte pema e njohurisë të së mirës dhe së keqes? Çfarë shprese iu dha Adamit dhe Evës direkt pas rënies së tyre në mëkat?`

_\*Studioni mësimin e kësaj jave për t’u përgatitur për të Shtunën, 3 prill._