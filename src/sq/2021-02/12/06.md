---
title:  Duke qëndruar në premtime
date:  17/06/2021
---

Ka një histori treguar rreth Kardinalit të famshëm Bellarmin, apologut të madh Katolik, i cili tërë jetën e tij luftoi për të shpërndarë mesazhin e shfajësimit me anë të drejtësisë së llogaritur. Kur ai ishte në shtratin e vdekjes, i sollën kryqe dhe pikturat e shenjtorëve për t’i dhënë inkurajim dhe siguri para vdekjes. Por Bellarmini i tha: “Hiqini ato. Mendoj që është më e sigurtë të kem besim tek meritat e Krishtit”.

Shumë vetë para vdekjes e rishikojnë jetën e tyre dhe shohin sesa të kota dhe të pafrytshme kanë qenë përpjekjet e tyre për të fituar shpëtimin me anë të veprave, dhe sa shumë kanë nevojë për drejtësinë e Krishtit.

Por lajmi i mirë është që ne nuk duhet të presim orën tonë të fundit për të patur siguri në Zotin. Besëlidhja është e bazuar në premtime të sigurta të Zotit, që mund ta bëjnë jetën tonë më të mirë që tani.

**Gjeni në Bibël vargjet e mëposhtme dhe përgjigjuni ndaj pyetjeve për të zhvilluar, mbajtur dhe forcuar marrëdhënien tuaj të besëlidhjes me Zotin**:

`Psalmi 34:8 (Si mund ta shijoni mirësinë e Zotit?)`

`Mateu 11:30 (Si, ajo çfarë ka bërë Krishti për ne, na e bën këtë zgjedhë të lehtë?)`

`Romakëve 5:1 (Çfarë lidhje ka shfajësimi me paqen?)`

`Filipianëve 2:7, 8 (Çfarë keni përfituar nga përvoja e Krishtit?)`

`Shqyrtoni me lutje jetën tuaj dhe pyesni veten, çfarë po bëj për të forcuar marrëdhënien time me Zotin, dhe çfarë ndoshta e dobëson atë? Çfarë ndryshimesh duhen bërë?`