---
title:  Besimi i Besëlidhjes
date:  12/06/2021
---

### Lexoni për studimin e kësaj jave
Galatasve 6:14; Romakëve 6:23; 1 Gjoni 5:11, 13; Romakëve 4:1-7; Levitiku 7:18; Levitiku 17:1-4; Romakëve 5:1.

> <p>Vargu përmendësh</p>
> “Sepse me anë të ligjit askush nuk shfajësohet përpara Perëndisë, sepse: ‘I drejti do të rrojë me anë të besimit’” (Galatasve 3:11).

Rreth shtatë shekuj para Krishtit, poeti Homer shkroi poemën e tij epike Odisea, e cila tregon rreth luftëtarit të madh Odise, që pas rënies së qytetit të Trojës nis udhëtimin e tij për në shtëpi në Itakë. Udhëtimi zgjat dhjetë vjet për shkak të vështirësive të ndryshme – anijembytje, kryengritje, stuhi, përbindësha dhe pengesa të tjera që nuk e lejojnë heroin të arrijë destinacionin e tij. Më në fund, perënditë vendosën që Odiseu ka kaluar mjaft vuajtje dhe e lejojnë që të kthehet në shtëpi tek familja. Sprovat e tij, sipas tyre, kanë shlyer gabimet, duke mundësuar pajtimin.

Edhe ne, në një farë sensi, jemi si Odiseu – në një udhëtim të gjatë për në shtëpi. Por, ndryshimi thelbësor është se, ndryshe nga Odiseu, ne kurrë nuk arrijmë pikën që kemi “vuajtur mjaft” për të fituar kthimin në shtëpi. Distanca midis Qiellit dhe tokës është tepër e madhe që të fitojmë shlyerjen e mëkateve tona. Ne mund të kthehemi në Shtëpi vetëm falë hirit të Perëndisë.

**Këtë javë do të mësojmë**:

`Përse shpëtimi duhet të jetë një dhuratë? Përse vetëm Dikush, që është i barabartë me Perëndinë mund të shpengonte shpirtrat tanë? Çfarë e bën Abrahamin një shembull aq të mirë të besimit? Çfarë do të thotë që drejtësia na është “llogaritur” ne? Si mund të përvetësojmë premtimet dhe shpresën që gjejmë tek Kryqi?`

_\*Studioni mësimin e kësaj jave për t’u përgatitur për të Shtunën, 19 qershor._