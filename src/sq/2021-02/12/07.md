---
title:  Për më tepër studim
date:  18/06/2021
---

“E vetmja mënyrë se si ai [mëkatari] mund të fitojë drejtësi, është me anë të besimit. Me anë të besimit ai mund të sjellë para Zotit meritat e Krishtit, dhe Zoti do të vendosë bindjen e Birit të Tij në llogari të mëkatarit. Drejtësia e Krishtit pranohet në vend të dështimeve të njeriut dhe Zoti e pranon, e fal, e shfajëson shpirtin pendues dhe besues, e trajton sikur të ishte i drejtë, dhe e do porsi Birin e Vet. Kjo është mënyra sesi besimi llogaritet si drejtësi”—Ellen G. White, Selected Messages, libri 1, fq. 367.

“Kur, nëpërmjet pendimit dhe besimit ne e pranojmë Krishtin si Shpëtimtarin tonë, Zoti na fal mëkatet tona dhe heq ndëshkimin që na takon për shkak të shkeljes së ligjit e Tij. Mëkatari atëherë qëndron përpara Zotit si një njeri i drejtë; ai është parë me favor nga Qielli dhe nëpërmjet Frymës së Shenjtë ka miqësi me Atin dhe Birin.

“Atëherë mbetet një tjetër punë për t’u kryer, dhe ajo është zhvillimi i karakterit. Shpirti duhet të shenjtërohet nëpërmjet të vërtetës. Edhe kjo përmbushet me anë të besimit. Sepse karakteri ynë mund të transformohet vetëm me anë të hirit të Perëndisë, të cilin ne e pranojmë nëpërmjet besimit”—Ellen G. White, Selected Messages, libri 3, fq. 191.

**Pyetje për diskutim**

`1. Çfarë dallimi ka midis një besimi të gjallë dhe të vdekur? (Jakobi 2:17, 18). Si e përshkruan Pali besimin e gjallë? (Romakëve 16:26). Cila është fjala kyç që na ndihmon të zbulojmë se çfarë përmban besimi?`

`2. Si do të përgjigjeshit ndaj argumentit, (i cili vjen nga një rrjedhje e mendimeve të logjikshme), që në qoftë se ne shpëtohemi vetëm me anë të një drejtësie të llogaritur, jo një drejtësie ekzistuese brenda nesh, atëherë nuk ka rëndësi sesi jetojmë dhe veprojmë?`

`3. “Pranimi ynë nga Zoti është i sigurtë vetëm nëpërmjet Birit të Tij të dashur, dhe veprat e mira janë veç rezultat i punës së kryer nga dashuria e Tij që fal mëkatet. Ato nuk janë meritë për ne dhe ne nuk kemi asgjë që na është dhënë për veprat tona të mira me të cilat ne mund të pretendonim një pjesë në shpëtimin e shpirtrave tanë. . . . Ai [besimtari] nuk mund t’i paraqesë veprat e tij të mira si një lutje për shpëtimin e shpirtit të Tij”—Ellen G. White, Selected Messages, libri 3, fq. 199. Duke mbajtur parasysh këtë citat të Ellen G. White, përse janë veprat e mira një pjesë aq e rëndësishme e jetës së Krishterë?`

**Përmbledhje**: Besëlidhja e Vjetër, Besëlidhja e Re: Jezusi pagoi borxhin tonë të shkaktuar nga shkelja e mëkatit, kështu që ne tani mund të qëndrojmë si të drejtë në sytë e Zotit.

Sot në Shqipëri dielli perëndon në orën 20:16, në Kosovë – në 20:18. Sabat të lumtur!