---
title:  'Besimi i Abrahamit: Pjesa 1'
date:  15/06/2021
---

**“ ‘Dhe ai i besoi Zotit, që ia vuri në llogari të drejtësisë’ ” (Zanafilla 15:6).**

Ky varg mbetet si një prej shpalljeve më të thella të Biblës. Ai ndihmon për të themeluar të vërtetën thelbësore të fesë Biblike, pra të shfajësimit vetëm me anë të besimit, madje shumë shekuj përpara Palit, i cili shkroi rreth kësaj tek letra drejtuar Romakëve. Kjo provon që nga Edeni e tutje shpëtimi gjithmonë ka qenë i bazuar tek besimi.

Konteksti i këtij vargu na ndihmon të kuptojmë sesa i madh ishte besimi i Abramit, duke besuar në premtimin e Zotit që ai do të ketë një bir, pavarësisht nga terë evidencat fizike që e bënte këtë premtim të pamundur. Ky është ai lloj besimi që kupton gjendjen tonë të pashpresë, ai besim, i cili kërkon të mos kesh asnjë besim tek vetja, ai besim, i cili kërkon një nënshtrim të plotë ndaj Zotit, është ai besim, i cili rezulton në bindje. Ky ishte besimi i Abrahamit, dhe pikërisht këtë besim Zoti ia llogariti si drejtësi.

`Përse Bibla thotë se ky besim e llogariti besimin e Abrahamit si drejtësi, ose “ia vuri në llogari të drejtësisë”? A ishte Abrahami vetë “i drejtë” në sensin e drejtësisë së Zotit? Çfarë bëri Abrahami, jo shumë kohë pasi Zoti e kishte shpallur si të drejtë? Si na ndihmon kjo histori të kuptojmë përse drejtësia e tij thjesht iu llogarit, jo që ai ishte vetë njeri i drejtë në sytë e Zotit?`

Edhe pse jeta e Abramit ishte një jetë plot besim dhe bindje, ajo nuk ishte një jetë e besimit të përsosur ose bindjeje të përkryer. Ndonjëherë ai u tregua i dobët në të dyja fushat. (A nuk na ngjan kjo edhe neve?) E gjithë kjo evidencë dëshmon rreth një të vërtete thelbësore, pra që drejtësia shpëtuese është ajo, të cilën na llogarit Zoti, ose në terma teologjike – drejtësia e atribuar. Kjo do të thotë se ne jemi shpallur të drejtë në sytë e Zotit, pavarësisht nga fajet dhe dobësitë tona. Kjo do të thotë se Zoti i shenjtë na shikon si të drejtë madje kur nuk jemi të tillë. Kjo është ajo çfarë Ai bëri me Abramin, dhe kjo është ajo çfarë Ai do të bëjë me të gjithë, të cilët do afrohen tek Ai me “besimin e Abrahamit” (Romakëve 4:16).

`Lexoni Romakëve 4:1–7. Shikoni kontekstin në të cilin Pali citon Zanafilla 15:6. Studioni këto vargje me lutje dhe rishkruani me fjalët tuaja mesazhin e Zotit për ju personalisht.`