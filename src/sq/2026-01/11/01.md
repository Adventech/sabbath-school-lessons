---
title:  Të Jetosh me Krishtin
date:   07/03/2026
---

### Lexoni për studimin e kësaj jave
Kol. 3:1–17; Rom. 1:18 dhe 6:1–7; Efe. 4:22–24; Ligji i Përt. 7:6–8; 1 Sam. 16:23.

> <p>Vargu Përmendësh</p>
> “Dhe, mbi të gjitha, vishuni me dashuri, e cila është lidhja e përsosmërisë” (Kolosianëve 3:14).

Zakonisht nxitemi që të mos jemi me mendjen te qielli;

përndryshe, nuk do t’i vlejmë për asgjë kësaj bote. Ndonëse kjo është e vërtetë në një farë kuptimi, ekziston një koncept po aq i rëndësishëm që Pali e thekson tek Kolosianëve 3: nëse jemi tepër me mendjen te toka, nuk do t’i vlejmë aspak Zotit për çështjet qiellore.

Pali na e tërheq vëmendjen te shumë parime praktike, të jetës së përditshme, që burojnë nga qielli dhe mund të kuptohen vetëm nga ata që janë “ringjallur me Krishtin” (Kol. 3:1).

Këshillat e Palit janë parime shumë praktike që do të përmirësojnë të gjitha marrëdhëniet tona, jo vetëm brenda kishës.

Jezusi tha: “‘Duani armiqtë tuaj, bekoni ata që ju mallkojnë, bëjuni mirë atyre që ju urrejnë... që të jeni bij të Atit tuaj që është në qiej; sepse ai bën të lindë diellin e tij mbi të këqinjtë e mbi të mirët, dhe bën të bjerë shi mbi të drejtët e mbi të padrejtët’” (Mat. 5:44, 45).

Tingëllon e pamundur? Ashtu është, po të flasim nga pikëpamja njerëzore. Duhet të vdesim përpara se të mund të jetojmë vërtet për Perëndinë. Ja pse duhet të jemi me mendjen te qielli, nëse shpresojmë t'i vlejmë sadopak Atit tonë qiellor këtu në tokë.

Këtë javë do të shohim se si jeta me Krishtin mund të bëjë ndryshim, tani dhe përjetësisht.

_*Studioni mësimin e kësaj jave për t’u përgatitur për të Shtunën, 14 Mars._