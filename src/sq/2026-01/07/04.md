---
title:  Gëzohuni në Zotin — Gjithmonë
date:   10/02/2026
---

`Lexoni Filipianëve 4:4–7. Si duhet ta përjetojmë "paqen e Perëndisë"?`

Pasi prek përsëri nevojën për unitet (Fil. 4:1–3), Pali vijon në një temë tjetër: gëzimi në Zotin (Fil. 4:4–7).

Sa herë jeni stresuar për gjëra që në fund u zhdukën pa mundim po aq shpejt sa dhe u shfaqën? Për arsye të mira, Jezusi theksoi vazhdimisht se ne nuk duhet të shqetësohemi (shih Mat. 6:25–34, Mat. 10:19), dhe Pjetri na kujton se ne mund t'i hedhim të gjitha shqetësimet apo ankthet tona (ESV) mbi Zotin, "sepse Ai kujdeset për ju" (1 Pjet. 5:7, ESV). Në fakt, problemet në rritje në mbarë botën duhet të na frymëzojnë me shpresë se ardhja e Zotit është afër (krahasoni Mat. 24:33, Luka 21:28, Jakobi 5:8).

Ilaçi kundër ankthit në çdo gjë, duke përfshirë çdo situatë, është të bësh një lutje besimi (Fil. 4:6, 7). Qartësisht, ne duhet të besojmë dhe të veprojmë mbi lutjen tonë sikur të ketë marrë përgjigje edhe para se të shohim realizimin e saj, sepse ne duhet të lutemi "me falenderim". Gjithashtu shtohet fjala "përgjërim" (Greqisht: deēsis), duke sinjalizuar kohë të vështira dhe urgjente (shihni p.sh. Luka 1:13; Fil. 1:19; 1 Tim. 5:5; Jakobi 5:16). Lutjet tona janë ende "kërkesa", por ne mund ta dimë se kërkesat tona janë pranuar për sa kohë ne kërkojmë "sipas vullnetit të Tij" (1 Gjonit 5:14, NKJV). Atëherë ne mund të pushojmë dhe të kemi paqe, duke ditur se të gjitha kërkesat tona janë në duart e Perëndisë.

`Si e zgjerojnë kuptimin tonë për paqen e Perëndisë pasazhet e mëposhtme? Ps.29:11, Isa.9:6, Luka 2:14, Gjoni 14:27, 1 Kor. 14:33.`

Paqja e Perëndisë është diçka që bota nuk mund ta japë kurrë, sepse paqja e Perëndisë vjen nga siguria se ne kemi dhuratën e jetës së përjetshme nëpërmjet Jezusit, Shpëtimtarit tonë (Rom. 5:1, Rom. 6:23). Kjo paqe ndikon në çdo aspekt të jetës dhe "tejkalon çdo kuptim" (Fil. 4:7, NKJV). Nuk mund të kuptohet vetëm me mendje, siç tregon fjala greke nous (mendje), e përdorur këtu.

`Si do t'ia përshkruanit dikujt se çfarë do të thotë të përjetosh "paqen e Perëndisë"?`