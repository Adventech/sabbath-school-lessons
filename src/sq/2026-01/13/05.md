---
title:  Të jetojmë në këtë botë, por jo prej saj
date:   25/03/2026
---

`Lexoni Kolosianëve 4:14, 15 dhe 2 Timoteut 4:10, 11. Si dallohet Luka nga Dema dhe pse?`

Apostulli Gjon na thotë: "Mos e doni botën, as gjërat që janë në botë. Nëse ndokush do botën, dashuria e Atit nuk është në të" (1 Gjonit 2:15). Dashuria e Lukës për Jezusin dhe Mbretërinë e Tij e bëri atë t'i qëndronte pranë Palit deri në fund, sido që të vinte puna, ndërsa Dema e deshi këtë botë më shumë se botën që do të vijë.

**Lexoni vargjet e mëposhtme. Çfarë këshille jepet për ata që presin Ardhjen e Dytë?**

`Marku 13:32–37`

`Titit 2:11–14`

`2 Pjet. 3:10–14`

`Zb. 3:17–21`

Jezusi dhe apostujt shpesh na paralajmërojnë të "rrimë zgjuar", të jemi vigjilentë dhe gjithmonë gati për ardhjen e Mjeshtrit, në mënyrë që të mos kapemi në befasi. Fatkeqësisht, ashtu si dishepujt që nuk iu bindën urdhrit të Jezusit për të "qëndruar zgjuar dhe për t'u lutur" (Marku 14:38, NKJV), shumë nuk do t'i bëjnë përgatitjet e nevojshme. E gjitha varet se kush ose çfarë e ka kapur zemrën tonë, sepse nuk mund t'u shërbejmë dy zotërinjve.

Në mesazhin drejtuar Laodicesë, Jezusi na jep një recetë të qartë. Së pari, të pendohemi për mëkatet tona. Së dyti, duhet t'ia hapim zemrat tona Jezusit dhe ta lëmë Atë të ketë kontrollin, gjë që më pas (së treti) na mundëson të marrim "arin" e besimit dhe dashurisë së sprovuar nga prova dhe fitimtar mbi tundimin.

`Për çfarë gjërash specifike mund t'ju kërkojë Jezusi të pendoheni në jetën tuaj? Për cilën pjesë të recetës së Tij keni më shumë nevojë?`