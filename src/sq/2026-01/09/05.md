---
title:  Misteri i Perëndisë i Zbuluar
date:   25/02/2026
---

`Lexoni Kolosianëve 1:26, 27. Pali flet dy herë për "misterin". Cilin mister?`

Në një vend tjetër, Pali i referohet "misterit të Perëndisë", i cili është qëllimi i përjetshëm i Perëndisë, "i paracaktuar para shekujve për lavdinë tonë" (1 Kor. 2:7) dhe i zbuluar përmes planit të shpëtimit. Pjetri flet për këtë të vërtetë si diçka që profetët e parashikuan dhe që "engjëjt dëshirojnë të vështrojnë" (1 Pjetrit 1:10–12). Ai u konceptua "para themelimit të botës" (1 Pjetrit 1:20) dhe "u mbajt i fshehtë që nga fillimi i botës" (Rom. 16:25). Megjithatë, përmes jetës, vdekjes dhe ringjalljes së Krishtit, ky mister është zbuluar (2 Kor. 3:14).

**Si hedhin dritë referencat e mëposhtme për misterin e Perëndisë te aspekte të ndryshme të planit të shpëtimit?**

`Ef. 1:7–10`

`Ef. 3:3–6`

Në fund të fundit, "të gjitha gjërat" në qiell dhe në tokë do të bashkohen në një unitet të plotë në Krishtin. Ky ishte fokusi i lutjes së Krishtit tek Gjoni 17. Pikërisht se si do të ndodhte kjo ishte një mister që tani është zbuluar përmes ungjillit.

Se, përse Perëndia do të na donte kaq shumë saqë do të jepte Jezusin, thesarin e paçmuar të qiellit, për shpëtimin tonë, do të jetë studimi ynë gjatë gjithë përjetësisë. Por ne dimë këtë: Krishti "vdiq për të gjithë, që ata që jetojnë të mos jetojnë më për veten e tyre, por për Atë që vdiq për ta dhe u ringjall" (2 Kor. 5:15). Si rezultat, të gjithë ata që besojnë në Krishtin, si Judenjtë ashtu edhe Johebrenjtë, marrin pjesë në mënyrë të barabartë në premtimet e Perëndisë përmes ungjillit dhe janë bashkuar në një trup, kishën.

"Krishti në ju" (Kol. 1:27) i referohet banimit të Krishtit në zemër me anë të besimit (Ef. 3:17; krahasoni Gal. 2:20). Ky bashkim shpirtëror me Krishtin u mundëson besimtarëve që edhe tani "të rrinë bashkë në vendet qiellore" (Ef. 2:6) dhe të shijojnë "fuqitë e botës së ardhshme" (Heb. 6:5). Nëpërmjet pranisë së Krishtit në jetën tonë, Ai tashmë po fillon të na bashkojë me qiellin. Është ungjilli që vepron në zemrat e besimtarëve ai, që "na ka bërë të aftë të jemi pjesëmarrës në trashëgiminë e shenjtorëve në dritë" (Kol. 1:12).