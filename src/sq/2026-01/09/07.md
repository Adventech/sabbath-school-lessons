---
title:  Për më tepër studim
date:   27/02/2026
---

“Ne nuk kemi asnjë drejtësi tonën, me të cilën të përmbushim kërkesat e ligjit të Perëndisë. Por Krishti ka bërë një rrugëdalje për ne. . . Nëse ia dorëzoni veten Atij dhe e pranoni Atë si Shpëtimtarin tuaj, atëherë, sado mëkatare të ketë qenë jeta juaj, për hir të Tij ju llogariteni të drejtë. Karakteri i Krishtit zë vendin e karakterit tuaj dhe ju pranoheni para Perëndisë tamam sikur të mos kishit mëkatuar.

“Më shumë se kaq, Krishti e ndryshon zemrën. Ai banon në zemrën tuaj me anë të besimit. Ju duhet ta mbani këtë lidhje me Krishtin me anë të besimit dhe dorëzimit të vazhdueshëm të vullnetit tuaj tek Ai; dhe për sa kohë që e bëni këtë, Ai do të veprojë në ju që të doni dhe të bëni sipas pëlqimit të Tij të mirë. . .

“Kështu që ne nuk kemi asgjë në veten tonë për t'u mburrur. Nuk kemi asnjë bazë për vetëlartësim. Baza jonë e vetme e shpresës është në drejtësinë e Krishtit që na është injektuar, dhe në atë të punuar nga Fryma e Tij, që vepron në ne dhe përmes nesh”—Ellen G. White, Hapa drejt Krishtit, f. 62, 63.

“Drita që më është dhënë ka qenë shumë e fuqishme për të më treguar se shumë do të largoheshin prej nesh, duke u dhënë pas frymërave joshëse dhe doktrinave të demonëve. Zoti dëshiron që çdo shpirt, që pretendon se beson të vërtetën të ketë një njohuri të kthjellët se çfarë është e vërteta” — Ellen G. White, Evangelism, f. 363.

**Pyetje për Diskutim:**

`Lexoni sërish vargun përmendësh: “Sepse ai bëri të jetë mëkat për ne atë që nuk njihte mëkat, që ne të bëhemi drejtësia e Perëndisë në të” (2 Kor. 5:21). Çfarë do të thotë kjo? Çfarë do të thotë që Krishti u bë mëkat për ne, dhe si duhet të na ndihmojë kjo të kuptojmë natyrën zëvendësuese të Kryqit? Gjithashtu, çfarë do të thotë të "bëhemi drejtësia e Perëndisë në të"?`

`Ndani më shumë mendime mbi çështjen "një herë i shpëtuar, gjithmonë i shpëtuar", të cilën e besojnë shumë të Krishterë. Pse besojmë se kjo është një doktrinë e rreme? Çfarë rreziqesh të dukshme paraqet ajo për dikë që e beson? Si mundemi, edhe pse e refuzojmë atë doktrinë, të kemi ende sigurinë e shpëtimit?`

`Sa "të themeluar dhe të patundur" (Kol. 1:23) jeni në besimin tuaj? Sa mirë e dini se çfarë besoni dhe pse e besoni? Çfarë mund të bëni për ta njohur më mirë atë që besoni? Dhe pse është kaq e rëndësishme që të jeni "të themeluar dhe të patundur" në besim?`