---
title:  “Krishti do të Lartësohet”
date:   11/01/2026
---

`Lexoni Filipianëve 1:19, 20. Cila duket se është pritshmëria e Palit për rezultatin e gjyqit të tij? Çfarë konsideron ai edhe më të rëndësishme se sa të lirohej?`

Megjithëse Pali nuk ishte kriminel, kjo nuk ishte hera e parë që ai ishte burgosur dhe ai nuk ishte i panjohur me persekutimin. Korintasve, ai u detajoi vuajtjet e tij deri në atë kohë: “në burgje më shpesh, në vdekje shpesh. Nga Judenjtë pesë herë kam marrë dyzet kamxhikë pa një. Tri herë jam rrahur me thupra; një herë jam gjuajtur me gurë; tri herë më është mbytur anija; një natë e një ditë kam qenë në humnerë; në udhëtime shpesh, në rreziqe ujërash, në rreziqe kusarësh, në rreziqe nga bashkatdhetarët e mi, në rreziqe nga Johebrenjtë, në rreziqe në qytet, në rreziqe në shkretëtirë, në rreziqe në det, në rreziqe midis vëllezërve të rremë; në mundim dhe lodhje, në pagjumësi shpesh, në uri dhe etje, në agjërime shpesh, në të ftohtë dhe në të zhveshur” (2 Kor. 11:23–27, NKJV).

Por që të mos mendojmë se këto vuajtje ishin më kryesoret në mendjen e tij, Pali shton menjëherë, “përveç gjërave të tjera, ajo që më mundon përditë është kujdesja për të gjitha kishat” (2 Kor. 11:28, NKJV).

`Lexoni 1 Korintasve 4:14–16; 1 Thesalonikasve 2:10, 11; Galatasve 4:19; dhe Filemonit 10. Çfarë marrëdhënieje ka Pali me kishat që themeloi dhe njerëzit që fitoi për Krishtin?`

Ashtu si Jezusi, i cili nuk kurseu asgjë për të na shpëtuar, Pali ishte i gatshëm të “shpenzojë dhe të shpenzohet” për hir të bashkëbesimtarëve (2 Kor. 12:15, NKJV). Por, në mënyrë paradoksale, sa më shumë veprimet e një personi i ngjajnë atyre të Jezusit, aq më pak ata duhen ose vlerësohen nga disa. “Të gjithë ata që duan të rrojnë me perëndishmëri në Krishtin Jezus do të përndiqen” (2 Tim. 3:12). Por të Krishterët besnikë mbetet ndoshta mënyra më e fuqishme për të lavdëruar Perëndinë dhe për të zbuluar të vërtetën e ungjillit (krahasoni Fil. 1:7). “Durimi dhe gëzimi i Palit gjatë burgimit të tij të gjatë dhe të padrejtë, guximi dhe besimi i tij, ishin një predikim i vazhdueshëm”—Ellen G. White, Veprat e Apostujve, f. 464.

`Shikoni se si jetoni dhe si i trajtoni njerëzit, veçanërisht njerëzit që nuk ju trajtojnë mirë. Çfarë lloj dëshmie për Jezusin paraqisni ju?`