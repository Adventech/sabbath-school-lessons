---
title:  Për më tepër studim
date:   16/01/2026
---

“Nga tortura, nga shtylla e zjarrit, nga biruca, nga strofullat dhe shpellat e tokës, në veshin e tij bie thirrja triumfuese e martirit. Ai [Shpëtimtari] dëgjon dëshminë e shpirtrave të palëkundur, të cilët, megjithëse të varfër, të pikëlluar, të torturuar, japin dëshmi të patrembur e solemne për besimin, duke deklaruar, ‘Unë e di kujt i kam besuar’. Këta, duke dorëzuar jetën e tyre për besimin, i deklarojnë botës se Ai, të cilit i kanë besuar është në gjendje t'i shpëtojë plotësisht”—Ellen G. White, Veprat e Apostujve, f. 512.

“Kurrë nuk ka pasur një diversitet kaq të madh besimi në Krishtërim sa në ditët e sotme. Nëse dhuntitë [e apostujve, profetëve, ungjilltarëve, pastorëve dhe mësuesve (Efes. 4:11–13)] ishin të nevojshme për të ruajtur unitetin e kishës së hershme, sa më tepër janë të nevojshme për të rivendosur unitetin tani! Dhe qëllimi i Perëndisë të rivendosë unitetin e kishës në ditët e fundit, është plotësisht i dukshëm nga profecitë. Ne jemi të sigurt se rojtarët do të shohin sy më sy, kur Zoti të kthejë përsëri Sionin. Gjithashtu, se në kohën e mbarimit të urtët do të kuptojnë. Kur kjo të përmbushet, do të ketë unitet besimi me të gjithë ata që Perëndia i konsideron të urtë; sepse ata që në të vërtetë kuptojnë drejt, duhet domosdoshmërisht të kuptojnë njëlloj. . . Nga konsiderata si këto, është e qartë se gjendja e përsosur e kishës e parashikuar këtu është ende në të ardhmen; rrjedhimisht këto dhunti ende nuk e kanë përmbushur qëllimin e tyre” — R. F. Cottrell, “Introduction,” in Ellen G. White, Early Writings, f. 140.

**Pyetje për Diskutim:**

`Në dritën e citatit të mësipërm nga R.F. Cottrell, çfarë nevojitet që Fryma e Shenjtë të sjellë unitet në kishën e Perëndisë sot? Sa e rëndësishme për unitetin e kishës është vënia në praktikë e këshillave të dhëna përmes dhuntisë së profecisë?`

`Si do t'ia shpjegonit mësimin biblik mbi vdekjen një miku që beson se Pali dhe të Krishterët e tjerë që kanë vdekur tani janë “me Krishtin” në qiell?`

`Si e kuptojmë realitetin e tmerrshëm të vuajtjes në këtë botë? Pse motivi i konfliktit të madh është kaq i dobishëm për të na dhënë njëfarë kuptimi për të gjitha këto? Pse, megjithatë, duhet që ne, në fund, të shikojmë Jezusin në kryq si shprehjen më të plotë të mundshme të dashurisë së Atit dhe të mësojmë t'i besojmë Atij edhe në kohët më të këqija?`