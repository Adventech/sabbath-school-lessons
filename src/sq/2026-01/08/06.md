---
title:  Për të Pajtuar Gjithçka
date:   19/02/2026
---

`Lexoni Kolosianëve 1:19, 20. Cili është ky pajtim që vjen nëpërmjet kryqit, dhe sa gjithëpërfshirës është ai?`

Pali përdor një shprehje shumë interesante në greqisht për të kulmuar përshkrimin e tij për Jezusin, duke iu referuar tërthorazi Atit, i cili u përmend tek Kolosianëve 1:12. Është plotësia e Tij që Atit i pëlqeu të banonte në Jezusin (krahasoni Kol. 2:9). Çfarë është kjo “plotësi”? Gjoni i referohet asaj si lavdia e Atit, “plot hir e të vërtetë” (Gjoni 1:14).

Por, bazuar në këtë pasazh, kjo “plotësi” përfshin shumë. Ajo përfshin përjetësinë e Perëndisë, ekzistencën e Tij në Vetvete dhe fuqinë e Tij për të krijuar dhe rikrijuar. Më e rëndësishmja, ajo nënvizon urtësinë e Tij në mposhtjen e mëkatit dhe vdekjes nëpërmjet mjetit më të paimagjinueshëm — Kryqit. Dhe kështu, Ai e transformoi atë objekt më të palavdishëm në një dëshmi të dashurisë së Tij të përjetshme për çdo qenie të krijuar. “Sepse Perëndia e deshi aq shumë botën, sa dha Birin e tij të vetëmlindur, që, kushdo që beson në të, të mos humbasë, por të ketë jetë të përjetshme” (Gjoni 3:16).

E vetmja mënyrë që mëkati të mund të mposhtej vërtet përgjithmonë, dhe të gjitha gjërat që mund të pajtoheshin të pajtoheshin, përmblidhet në atë të vërtetë të lavdishme: Perëndia deshi — Ai deshi universin dhe Ai na deshi ne aq shumë sa rrezikoi gjithçka për të na shpëtuar nëpërmjet vdekjes së Krishtit në kryq. Fjala greke për “botë” është kosmos, e cila mund të përfshijë të gjithë universin. Pali i referohet kësaj demonstrate universale në kontekstin e ndjekjes së Krishtit: “Ne jemi bërë një spektakël për botën [kosmos, univers], si për engjëjt, ashtu edhe për njerëzit” (1 Kor. 4:9, NKJV).

“Qielli e shikoi me pikëllim dhe habi Krishtin të varur në kryq. . . Me një jetë rebelimi, Satani dhe të gjithë ata që bashkohen me të, e vendosin veten aq shumë jashtë harmonisë me Perëndinë, saqë vetë prania e Tij është për ta një zjarr gllabërues. Lavdia e Atij që është dashuri do t'i shkatërrojë ata. Në fillim të konfliktit të madh, engjëjt nuk e kuptuan këtë. . .

“Por nuk do jetë kështu kur konflikti i madh të ketë mbaruar. Atëherë, me planin e shpengimit të përfunduar, karakteri i Perëndisë u zbulohet të gjitha qenieve inteligjente të krijuara. . .

“Mirë, pra, mund të gëzoheshin engjëjt teksa shikonin kryqin e Shpëtimtarit. . . Vetë Krishti i kuptoi plotësisht rezultatet e sakrificës së bërë në Kalvar. Të gjitha këto Ai i parashikoi kur në kryq bërtiti: ‘U krye!’” — Ellen G. White, Dëshira e Kohërave, f. 760, 764.