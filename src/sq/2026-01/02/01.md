---
title:  Arsyet për Falenderimet dhe Lutje
date:   03/01/2026
---

### Lexoni për studimin e kësaj jave
Fil. 1:1–18, 1 Kor. 13:1–8, Jer. 17:9, Kol. 1:1–12, 1 Pjet. 1:4, Psa. 119:105, Isa. 30:21.

> <p>Vargu Përmendësh</p>
> “Dhe kam bindje të plotë se ai që nisi në ju një vepër të mirë, do ta përfundojë atë deri në ditën e Jezus Krishtit” (Filipianëve 1:6).

Pali qëllimisht i fillon letrat e tij me fjalë përshëndetjeje — dhe falënderimi. “Hiri dhe paqja qoftë me ju nga Perëndia, Ati ynë dhe nga Zoti Jezus Krisht. E falenderojmë Perëndinë dhe Atin e Zotit tonë Jezus Krisht” (Kol. 1:2, 3).

Ne, ashtu si Pali, kemi shumë arsye për të qenë mirënjohës. E kemi përjetuar hirin e Perëndisë në mënyra të thella, mënyra që as engjëjt nuk mund t'i kuptojnë. E njëjta gjë vlen edhe për dhuratën e paqes së Perëndisë, e cila përfshin harmoninë me Perëndinë dhe shpresën që buron nga dashuria e Tij.

Në nivel njerëzor, ne mund t'u japim dhe t'u tregojmë vlerësim të tjerëve dhe të shpresojmë se njerëzit i vlerësojnë gjërat që bëjmë për ta. Prindërit luten që fëmijët e tyre ta duan Perëndinë dhe ta vlerësojnë një ditë, nëse jo tani, sakrificat e vërteta që ata kanë bërë për t'u dhënë atyre edukimin më të mirë të mundshëm. Por, si qenie njerëzore, ne bëjmë shumë gabime dhe mësojmë prej tyre (ose të paktën duhet të mësojmë).

Këtë javë do të shqyrtojmë fjalët hyrëse të falenderimit dhe lutjes së Palit tek Filipianët dhe Kolosianët, të cilat mund të pasurojnë dhe forcojnë jetën tonë të lutjes.

_*Studioni mësimin e kësaj jave për t'u përgatitur për të Shtunën, 10 Janar._