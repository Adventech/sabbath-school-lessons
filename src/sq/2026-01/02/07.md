---
title:  Për më tepër studim
date:   09/01/2026
---

“Shumë njerëz nuk janë në gjendje të bëjnë plane të caktuara për të ardhmen. Jeta e tyre është e paqëndrueshme. Ata nuk mund të dallojnë rezultatin e ngjarjeve, dhe kjo shpesh i mbush ata me ankth dhe shqetësim. Le të kujtojmë se jeta e fëmijëve të Perëndisë në këtë botë është një jetë pelegrini. Ne nuk kemi urtësi për të planifikuar jetën tonë. Nuk na takon ne t'i japim formë të ardhmes tonë. ‘Për shkak të besimit, Abrahami, kur u thirr, u bind të nisej drejt vendit që do të merrte si trashëgimi; dhe u nis pa e ditur se ku po shkonte’ - Hebrenjve 11:8.

“Krishti në jetën e Tij në tokë nuk bëri plane për Veten. Ai pranoi planet e Perëndisë për Të, dhe ditë pas dite Ati i shpalosi planet e Tij. Kështu duhet të varemi edhe ne nga Perëndia, që jeta jonë të jetë thjesht një shfaqje e vullnetit të Tij. Kur ne ia dorëzojmë rrugët tona Atij, Ai do të drejtojë hapat tanë.

“Shumë njerëz, duke planifikuar për një të ardhme të shkëlqyer, dështojnë plotësisht. Lëreni Perëndinë të planifikojë për ju. Si një fëmijë i vogël, besojini udhëheqjes së Atij që do të ‘ruajë këmbët e shenjtorëve të Tij’ - 1 Samuelit 2:9. Perëndia kurrë nuk i udhëheq fëmijët e Tij ndryshe nga sa do të zgjidhnin ata të udhëhiqeshin, nëse do të mund ta shihnin fundin që në fillim dhe të dallonin lavdinë e qëllimit që po përmbushin si bashkëpunëtorë me Të” — Ellen G. White, The Ministry of Healing, f. 478, 479.

**Pyetje për Diskutim:**

`Mendoni për javën që kaloi dhe listoni gjërat për të cilat jeni mirënjohës. A mund të keni më shumë arsye për të qenë mirënjohës nga sa kuptoni?`

`Ndani mendime mbi rreshtin e fundit të citatit të Ellen G. White më sipër. Kjo është një deklaratë shumë e fuqishme besimi. Si mund të mësoni t'i besoni Perëndisë në një mënyrë kaq të thellë?`

`Në dritën e Kolosianëve 1:6, 23, diskutoni deklaratën e mëposhtme: “Për dyzet vjet, mosbesimi, murmuritja dhe rebelimi e përjashtuan Izraelin e lashtë nga toka e Kanaanit. Të njëjtat mëkate e kanë vonuar hyrjen e Izraelit modern në Kanaanin qiellor. Në asnjërin rast, premtimet e Perëndisë nuk ishin gabim. Është mosbesimi, botëkuptimi, mungesa e përkushtimit, dhe grindjet mes njerëzve që e quajnë veten populli i Zotit, që na kanë mbajtur në këtë botë mëkati dhe trishtimi për kaq shumë vite. Sikur kisha e Krishtit ta kishte bërë punën e saj të caktuar ashtu siç e urdhëroi Zoti, e gjithë bota do të ishte paralajmëruar para kësaj dhe Zoti Jezus do të kishte ardhur në tokën tonë me fuqi dhe lavdi të madhe”—Ellen G. White, Last Day Events, f. 38. Në çfarë mënyrash mund të jemi ne sot fajtorë për të njëjtat gjëra?`