### Bashkimi i Qiellit dhe i Tokës

Mendoni për punën më të vështirë që keni bërë ndonjëherë. Çfarë e bëri të vështirë? A ishin pritjet apo koha e caktuar për punën, apo të dyja? A ishte qëndrimi yt ndaj detyrës? Apo ndoshta ishin njerëzit me të cilët punoje? Apo ndoshta thjesht dukej e pamundur të kishe sukses ndonjëherë?

Merrni parasysh qëllimin e planit të shpëtimit: bashkimin e qiellit dhe tokës. Tingëllon e pamundur? Nga ana njerëzore, sigurisht që është. Megjithatë, pak para se të ngjitej në qiell, Jezusi u dha apostujve një detyrë në dukje të pamundur: “‘Shkoni, pra, dhe bëni dishepuj nga të gjitha kombet, duke i pagëzuar në emër të Atit e të Birit e të Frymës së Shenjtë, duke u mësuar atyre të zbatojnë të gjitha gjërat që ju kam urdhëruar’”(Mat. 28:19, 20).

Jezusi e dërgoi Palin tek Johebrenjtë për të kryer këtë detyrë në dukje të pamundur: “‘T’u hapë sytë, që të kthehen, i kaloi ata nga errësira në dritë dhe nga pushteti i Satanit tek Perëndia, që të marrin faljen e mëkateve dhe një trashëgimi midis atyre, që janë shenjtëruar me anë të besimit në Mua’(Veprat 26:18).

Disa mund të ngrenë duart lart kur u jepen punë të tilla. Megjithatë, nuk duhet të harrojmë premtimet që Jezusi dha në të dyja këto raste. Ai u tha apostujve: “Dhe ja, unë jam me ju gjithë ditët, deri në mbarim të botës”(Mat. 28:20). Dhe Palit, Jezusi i tha: “‘Unë të jam shfaqur për këtë qëllim, që të të bëj shërbëtor dhe dëshmitar si të gjërave që ke parë, ashtu edhe të gjërave që unë do të të zbuloj në të ardhmen’”(Veprat 26:16).

Shkurt, Jezusi na jep detyra të pamundura nga ana njerëzore, kështu që ne do të mbështetemi tek Ai, për t'i përmbushur ato, në vend që të mbështetemi tek vetja jonë. Ai kurrë nuk na jep një punë pa na dhënë fuqinë për ta bërë atë. "Ndërsa vullneti i njeriut bashkëpunon me vullnetin e Perëndisë, ai bëhet i plotfuqishëm. Çdo gjë që duhet bërë me urdhër të Tij mund të përmbushet me forcën e Tij. Të gjitha urdhërat e Tij janë mundësuese" - Ellen G. White, Christ’s Object Lessons, f. 333.

Çuditërisht, në kohën kur Pali u shkroi Kolosianëve, ungjilli i ishte “predikuar çdo krijese nën qiell” (Kolosianëve 1:23). Sigurisht, jo të gjithë e pranuan. Por, nëse i shqyrtojmë me kujdes porositë që Ai u dha apostujve (Mat. 28:18–20), dhe apostullit Pal, Jezusi kurrë nuk u premtoi se të gjithë do të bëheshin dishepuj ose të gjithë do të konvertoheshin. Ungjilli duhet të “predikohet në të gjithë botën ”si dëshmi për të gjitha kombet, dhe atëherë do të vijë fundi’”(Mat. 24:14, NKJV). Si duket ajo dëshmi? Si duhet të realizohet saktësisht?

Këtë tremujor do të studiojmë letrat e Palit drejtuar Filipianëve dhe Kolosianëve. Ato kanë ngjashmëri të rëndësishme. Mbi të gjitha, ato zbulojnë Krishtin, të vetmin që është në gjendje të bashkojë qiellin dhe tokën. Ai është shkalla që Jakobi pa të shtrihej nga toka në qiell(Zan. 28:12; krahasoni Gjonin 1:51).Si Biri i njeriut dhe Biri i Perëndisë, Ai na shpengon nga mëkati dhe ndërmjetëson për ne.

Duke studiuar këto letra, do të shohim të dyja këto aspekte të Jezusit. Do të shqyrtojmë disa nga pohimet më sublime, që gjenden kudo rreth hyjnisë së Krishtit dhe se si Ai hoqi dorë nga e gjitha për të na shpëtuar. Do ta shohim Palin duke u përballur nga burgu me problemet në një kishë që ai ngriti (Filipi) dhe në një që ai vetë nuk e vizitoi kurrë (Kolosi). Lidhjet që Pali krijoi në të gjithë "kishën botërore" të asaj kohe i mundësuan atij, madje edhe nga një burg romak, t'u përgjigjej sfidave. Ai e dinte se koha e tij ishte e shkurtër dhe bëri gjithçka që mundi për ta afruar kishën më pranë qiellit dhe me njëri-tjetrin. Duke vepruar kështu, ai na tregon se si kisha e Perëndisë sot mund të bashkohet me qiellin për të përmbushur porosinë e ditëve të fundit të Zbulesës 14, të cilën ne e njohim si "mesazhet e tre engjëjve".

_Clinton Wahlen, Ph.D., është drejtor i asociuar i Institutit të Kërkimeve Biblike në Konferencën e Përgjithshme. Ekspertiza e tij është në Dhiatën e Re, hermeneutikën dhe historinë Adventiste. Ai ka jetuar dhe punuar në Gjermani, Zelandën e Re, Rusi, Mbretërinë e Bashkuar dhe Filipine. Ai dhe gruaja e tij, Gina, kanë dy fëmijë të rritur, një nuse dhe dy nipër e mbesa._