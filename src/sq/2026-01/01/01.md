---
title:  Të Përndjekur, por jo të Braktisur
date:   27/12/2025
---

### Lexoni për studimin e kësaj jave
Ef. 3:1; 2 Kor.4:7–12; Vep.9:16; Filemonit15, 16; Kol.4:9; Fil.1:1–3; Kol. 1:1,2.

> <p>Vargu Përmendësh</p>
> “Gëzohuni gjithmonë në Zotin. Po jua them përsëri: Gëzohuni!”(Filipianëve 4:4).

Një pastor Adventist, i burgosur për akuza të rreme, kaloi gati dy vjet pas hekurave. Edhe pse në fillim ishte shumë i hutuar, ai e kuptoi se burgu ishte fusha e tij e misionit e dhënë nga Zoti. Kur të burgosurit e tjerë mësuan se ai ishte pastor, i kërkuan të predikonte. Ai e bëri këtë dhe gjithashtu u shpërndau literaturë. Madje pagëzoi të burgosur dhe drejtoi shërbesa të darkës së shenjtë. “Ndonjëherë,” pohoi ai, “ishte e vështirë të shërbeje në burg, por kishte edhe gëzim, veçanërisht kur shihje lutjet të merrnin përgjigje dhe jetët të ndryshonin”.

Pali i shkroi letrat drejtuar Filipianëve dhe Kolosianëve nga burgu (shihni Fil. 1:7, Kol. 4:3). Në fakt, në vetë Filipi, pasi Pali dhe Sila u akuzuan padrejtësisht, rojtari i burgut ua “futën këmbët në dru” (Vep. 16:24). Në mesnatë, ata “luteshin dhe i këndonin himne Perëndisë, dhe të burgosurit i dëgjonin” (Vep. 16:25). Me të vërtetë ata dinin si të “gëzoheshin gjithmonë”.

Këtë javë do të shohim rrethanat me të cilat u përball Pali. Ai pa një qëllim më të madh në atë që i ndodhi, dhe ndoshta ne mund të mësojmë prej tij kur, siç na ndodh në mënyrë të pashmangshme, përballemi me sprovat tona.

_*Studioni mësimin e kësaj jave për t’u përgatitur për Sabatin, 3 Janar._