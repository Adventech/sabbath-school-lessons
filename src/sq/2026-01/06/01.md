---
title:  Besim Vetëm tek Krishti
date:   31/01/2026
---

### Lexoni për studimin e kësaj jave
Fil. 3:1–16; Rom. 2:25–29; Gjoni 9:1–39; Ef. 1:4, 10; 1 Kor. 9:24–27.

> <p>Vargu Përmendësh</p>
> “Që ta njoh Atë dhe fuqinë e ringjalljes së Tij, dhe pjesëmarrjen në vuajtjet e Tij, duke u bërë i ngjashëm me Të në vdekjen e Tij, që, me çfarëdo mënyre, të mund të arrij në ringjalljen prej së vdekurish” (Filipianëve 3:10, 11, NKJV).

Ka diçka tek ne që mbetet e dyshimtë në lidhje me shpëtimin vetëm me anë të besimit, pa veprat e ligjit. Domethënë, për ndonjë arsye, ne të gjithë priremi të mbështetemi në veprat tona, sikur ato t’i shtonin diçka shpëtimit tonë. Në një mënyrë mjaft të habitshme, Pali e trajton këtë pikë në një polemikë të fuqishme kundër atyre që këmbëngulin se rrethprerja është e nevojshme për shpëtim.

Për t’u mbrojtur nga mundësia që disa t'i konsiderojnë veprat e tyre, siç është rrethprerja, si kontribut për shpëtimin e tyre, Pali e bën të qartë se drejtësia vjen nga Krishti si një dhuratë që merret me anë të besimit, jo me anë të ligjit. Edhe pse rrethprerja mund të mos jetë një çështje në diskutim sot, parimi me të cilin ajo lidhet sigurisht që diskutohet.

Vetë Reforma Protestante filloi pikërisht për këtë çështje: roli i besimit dhe i veprave në përvojën e një ndjekësi të Krishtit. Në fund, Krishti është gjithçka për ne, “autori dhe përsosësi i besimit tonë” (Heb. 12:2). Nëse përparësitë tona janë në vendin e duhur, ne do të jetojmë me sigurinë e dashurisë së Perëndisë dhe do të gëzojmë premtimin, që tani, të shpëtimit, ndërkohë që nuk kemi “asnjë besim në mish” (Fil. 3:3).

_*Studioni mësimin e kësaj jave për t'u përgatitur për Sabatin, 7 Shkurt._