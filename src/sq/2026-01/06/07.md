---
title:  Për më tepër studim
date:   06/02/2026
---

“Ai që do të ndërtojë një karakter të fortë e simetrik, ai që do të jetë një i Krishterë i ekuilibruar, duhet të japë gjithçka dhe të bëjë gjithçka për Krishtin; sepse Shpenguesi nuk do të pranojë shërbim të pjesshëm. Përditë ai duhet të mësojë kuptimin e vetëdorëzimit. Ai duhet të studiojë fjalën e Perëndisë, duke mësuar kuptimin e saj dhe duke iu bindur parimeve të saj. Kështu ai mund të arrijë standardin e përsosmërisë së Krishterë. Ditë pas dite Perëndia punon me të, duke përsosur karakterin që do të qëndrojë në kohën e provës së fundit. Dhe ditë pas dite besimtari po realizon para njerëzve dhe engjëjve një eksperiment sublim, duke treguar se çfarë mund të bëjë ungjilli për qeniet njerëzore të rëna” — Ellen G. White, The Acts of the Apostles, f. 483.

“Ata që presin ardhjen e Dhëndrit duhet t'u thonë njerëzve, ‘Ja Perëndia juaj’. Rrezet e fundit të dritës së mëshirshme, mesazhi i fundit i mëshirës që do t'i jepet botës, është një zbulesë e karakterit të Tij të dashurisë. Fëmijët e Perëndisë duhet të manifestojnë lavdinë e Tij. Në jetën dhe karakterin e tyre ata duhet të zbulojnë atë që hiri i Perëndisë ka bërë për ta.

“Drita e Diellit të Drejtësisë duhet të shkëlqejë në vepra të mira — në fjalë të së vërtetës dhe vepra të shenjtërisë” — Ellen G. White, Christ’s Object Lessons, f. 415, 416.

**Pyetje për Diskutim:**

`Thellohuni më shumë në këtë çështje të gëzimit në Zotin. Vini re se nuk po thuhet të gëzoheni në sprovat tuaja (megjithëse edhe kjo është biblike), por në Zotin. Pse është kaq e rëndësishme të mbajmë gjithmonë parasysh Zotin, mirësinë e Tij, fuqinë e Tij, dashurinë e Tij dhe shpëtimin e Tij? Si do t'ju sillte kjo përfitim të madh mes sprovave të pashmangshme të jetës?`

`Vini re se si citatet e mësipërme përshkruajnë rolin e hirit në prodhimin e “veprave të mira” që ne bëjmë si të Krishterë. Pse është kaq i rëndësishëm ky funksion i hirit teksa presim ardhjen e afërt të Krishtit? Domethënë, megjithëse nuk shpëtohemi nga veprat e mira, a jemi vërtet të shpëtuar nëse nuk i kemi ato?`

`Thellohuni më shumë në këtë ide, të mos paturit besim në mish. Çfarë do të thotë kjo? Pse nuk duhet të kemi besim në të? A nuk është mishi ynë një dhuratë nga Perëndia?`