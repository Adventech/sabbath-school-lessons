---
title:  Përçarja në Filipi
date:   18/01/2026
---

`Lexoni Filipianëve 2:1–3. Cilët faktorë duket se kanë çuar në përçarje brenda kishës? Çfarë sugjeron Pali si ilaç?`

Duhet të ketë qenë një zhgënjim i jashtëzakonshëm për Palin të shihte kishën që themeloi dhe e donte aq shumë, të rrënohej nga rivaliteti dhe të konsumohej nga grindjet. Ai përdor një gjuhë shumë të fortë për të përshkruar problemet. “Ambicie egoiste” e përkthyer nga një fjalë (greqisht, eritheia), e përdorur më parë tek Filipianëve 1:17 (ESV) për t'iu referuar rivalëve egoistë të Palit në Romë, të prirur për të promovuar veten në vend që të çonin përpara kauzën e Krishtit.

“Ambicia egoiste” është ndër veprat e mishit (Gal. 5:20, NKJV) dhe, siç tregon Jakobi, “ku ka smirë dhe frymë grindjeje, aty ka turbullim dhe çdo vepër të keqe” (Jakobi 3:16, NKJV). Fjala greke për “mendjemadhësi” përdoret vetëm këtu në Dhiatën e Re, por shfaqet në literaturën jobiblike në kuptimin e arrogancës, krenarisë së kotë dhe të pasurit të një mendimi të fryrë për veten. Pali përdor një fjalë të lidhur ngushtë, duke i qortuar Galatasit: “Të mos jemi mburravecë, duke provokuar njëri-tjetrin, duke pasur zili njëri-tjetrin” (Gal. 5:26, NKJV).

Vini re ilaçet që Pali rendit për këto probleme:

1. Ngushëllimi në Krishtin. Pali do të vazhdojë të përdorë shembullin e Vetë Krishtit si një motivim të fuqishëm.
2. Ngushëllim i dashurisë. Jezusi zbulon dashurinë hyjnore dhe na urdhëron të “duam njëri-tjetrin, ashtu si unë ju kam dashur juve” (Gjoni 15:12).
3. Bashkësia e Frymës. Prania e Frymës së Shenjtë krijon një marrëdhënie të ngushtë të Krishterë si ajo që mbizotëronte në kishën e hershme (Veprat 2:42; krahasoni 2 Kor. 13:14).
4. Përzemërsia(ose dhembshuria). Ne e shohim këtë cilësi hyjnore të shfaqur shpesh në jetën e Krishtit (shihni Mat. 9:36, Mat. 20:34, Marku 1:41) dhe të përshkruar në shëmbëlltyrat e Samaritanit të mirë (Luka 10:33) dhe të djalit plangprishës (Luka 15:20).
5. Mëshira. Kjo cilësi, e shembëllyer nga Jezusi, duhet të shihet edhe në jetët e ndjekësve të Tij (Luka 6:36).
6. Duke qenë me një mendje, duke pasur të njëjtën dashuri, duke qenë me një shpirt, me një mendje. Çfarë tabloje! Është e vështirë të imagjinohet se si Pali mund ta theksonte më fort rëndësinë e unitetit. Siç do të theksojë Pali, mendja që duhet të kemi “ishte edhe në Krishtin Jezus” (Fil. 2:5).