---
title:  Për më tepër studim
date:   23/01/2026
---

“E gjithë dashuria atërore që ka zbritur nga brezi në brez përmes kanalit të zemrave njerëzore, të gjitha burimet e butësisë, që janë hapur në shpirtrat e njerëzve janë vetëm si një rrëke e vogël para oqeanit të pafund kur krahasohen me dashurinë e pafundme, të pashtershme të Perëndisë. Gjuha nuk mund ta shprehë; pena nuk mund ta përshkruajë. Ju mund të meditoni për të çdo ditë të jetës suaj; ju mund t'i kërkoni Shkrimet me zell për të kuptuar atë; ju mund të thërrisni çdo fuqi dhe aftësi që Perëndia ju ka dhënë, në përpjekjen për të kuptuar dashurinë dhe dhembshurinë e Atit qiellor; dhe prapëseprapë ka një pafundësi përtej saj. Ju mund ta studioni atë dashuri për shekuj; megjithatë ju kurrë nuk mund ta kuptoni plotësisht gjatësinë dhe gjerësinë, thellësinë dhe lartësinë e dashurisë së Perëndisë në dhënien e Birit të Tij për të vdekur për botën. Vetë përjetësia nuk mund ta zbulojë kurrë plotësisht atë. Megjithatë, ndërsa studiojmë Biblën dhe meditojmë mbi jetën e Krishtit dhe planin e shpëtimit, këto tema të mëdha do të bëhen më të kuptueshme gjithnjë e më shumë” — Ellen G. White, Testimonies for the Church, vëll. 5, f. 740.

“Kur ne marrim një trajnim, siç bëri Moisiu në shkollën e Krishtit, çfarë do të mësojmë? — të krekosemi? — të kemi një mendim të lartësuar për veten? — Jo, aspak. Sa më shumë të mësojmë në këtë shkollë, aq më shumë do të përparojmë në butësi dhe mendjeulësi. Ne nuk duhet të ndiejmë se kemi mësuar gjithçka që ia vlen të dihet. Ne duhet t'i përdorim sa më mirë talentet që Perëndia na ka dhënë, që kur të ndryshojmë nga vdekshmëria në pavdekshmëri, të mos lëmë pas atë që kemi arritur, por ta marrim me vete në anën tjetër. Gjatë epokave të pafundme të përjetësisë, Krishti dhe vepra e Tij e shpëtimit do të jenë tema e studimit tonë” — Ellen G. White, Manuscript 36, 1885.

**Pyetje për Diskutim:**

`Cilat janë mënyrat në të cilat e keni përjetuar vetë realitetin e dashurisë së Perëndisë? Në klasë, flisni për mënyrat e ndryshme se si keni arritur ta njihni dhe ta përjetoni dashurinë e Tij.`

`Çfarë do të thotë saktësisht që Jezusi erdhi “në shëmbëllim të njerëzve” (Fil. 2:7)? Krahasoni Romakëve 8:3. Diskutoni këto pasazhe në dritën e njëri-tjetrit.`

`Me çfarë sfidash për unitetin përballet kisha në zonën tuaj? Cilado qofshin çështjet, pse gatishmëria për të qenë i përulur, për të mos bërë asgjë përmes “ambicies egoiste ose mendjemadhësisë” (Fil. 2:3, NKJV), do të ishte një mënyrë e shkëlqyer, të paktën që të fillohej puna për zgjidhjen e problemeve?`