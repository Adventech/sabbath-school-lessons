---
title:  Hije apo Substancë?
date:   04/03/2026
---

`Lexoni Kolosianëve 2:16–19. Çfarë praktikash Judeo-Kristiane theksohen këtu nga Pali?`

Deri më sot, studiuesit nuk bien dakord saktësisht se cilat ishin çështjet që Pali po trajtonte këtu. Ajo për të cilën mund të jemi të sigurtë është se vetë letra e Palit ofron mjaft informacion mbi atë që duket se ka qenë një ndikim përçarës Judeo-Kristian në këtë kishë kryesisht Johebreje (Kolosianëve 2:13). Domethënë, besimtarët Judenj po shtynin gjëra që nuk ishin të nevojshme për anëtarët që t'i ndiqnin.

Qartësisht, Kolosianëve 2:16 rendit një numër praktikash të rregullta Judease që me sa duket vazhdonin midis disa judenjve të kthyer në Krishterim. Por edhe elementët tek Kolosianëve 2:18 përshtaten në të njëjtin kontekst. Jezusi kritikoi pretendimet për përulësi midis udhëheqësve fetarë (për shembull, Mateu 6:1, 5, 7, 16). Nga rrotullat e Kumranit, ne mësojmë se engjëjt zinin një vend të spikatur në disa koncepte Judease të adhurimit. Pra, problemet me të cilat Pali po përballej në Kolos ishin me shumë gjasa të ngjashme me ato me të cilat ai u përball diku tjetër.

Meqenëse Kolosianëve 2:16 shpesh keqkuptohet, është e rëndësishme ta shqyrtojmë atë më hollësisht. Vini re këto pika:

Përdorimi nga Pali i fjalës “prandaj” (ESV) sinjalizon se ky është një përfundim i nxjerrë nga ajo që ai ka thënë tashmë. Më parë, nevoja për rrethprerje të mirëfilltë u hodh poshtë, sepse ajo që ka rëndësi është ndryshimi i brendshëm i zemrës (Kolosianëve 2:11–15).

“Ushqim dhe pije” i referohet ofertave të ushqimit dhe të pijes që Izraelitët i sillnin në tempull.

Specifikimi i “një feste, një hëne të re apo sabatesh” (Kolosianëve 2:16, NKJV) me sa duket aludon për Osea 2:11, ku përmendet e njëjta sekuencë e ditëve ceremoniale, duke përfshirë sabatet ceremoniale (shihni për shembull, Levitiku 23:11, 24, 32).

Thelbësore për të kuptuarin tonë të këtij vargu është interpretimi i vetë Palit: se këto “janë një hije e gjërave që vijnë, por substanca është e Krishtit” (Kolosianëve 2:17, NKJV). Këto ditë ceremoniale, ashtu si sakrificat, tregonin për veprën e Krishtit (shihni 1 Korintasve 5:7, 1 Korintasve 15:23). Nga ana tjetër, Sabati i ditës së shtatë u themelua në Eden, para mëkatit, dhe shumë kohë përpara se të adoptoheshin sakrificat ceremoniale të shenjtërores; prandaj, ai nuk ishte një hije që duhej të hiqej pas kryqit.

`Edhe pse Sabati i ditës së shtatë nuk është në diskutim këtu, si mund ta zbatoni këshillën e Palit për të mos gjykuar të tjerët?`