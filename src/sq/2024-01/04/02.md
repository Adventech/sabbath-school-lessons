---
title:  Kockat e Mia Nuk Ishin një e Fshehtë për Ty
date:  21/01/2024
---

`Lexoni Psalmin 139:1-18. Si e përshkruan në mënyrë poetike fuqinë (Ps. 139:1-6), prezencën (Ps. 139:7-12) dhe mirësinë (Ps. 139:13-18) e Perëndisë? Çfarë thotë madhështia e Zotit për premtimet e Tij?`

A keni dashur të ndihmoni dikë, por nuk keni pasur mundësi? Në të njëjtën mënyrë, disa njerëz u përpoqën t'iu ndihmonin, por nuk i kuptonin nevojat tuaja. Ndryshe edhe nga njerëzit më të dashur me qëllimet më të mira, Zoti na njeh në mënyrë të përsosur ne dhe situatat tona, si dhe mënyrën për të na ndihmuar. Prandaj, premtimet e Tij për të ndihmuar dhe shpëtuar nuk janë mendjemadhësi të cekëta, por një siguri e fortë.

Njohja e psalmistit nga Zoti ishte kaq e madhe dhe unike sa edhe në barkun e nënës nuk ishte i fshehur nga Zoti (Ps. 139:13, 15). Njohuria hyjnore e tejkalon kohën (Ps. 139:2), qenien e brendshme (Ps. 139:2, 4) dhe hapësirën (Ps. 139:3) - gjithë ekzistencën e psalmistit. Njohuria e përsosur e Zotit është rezultat i cilësisë së Tij si krijues dhe njohjes nga afër me njerëzit dhe kjo manifestohet në kujdesin e Tij ndaj tyre.

Kjo e vërtetë e mrekullueshme në lidhje me njohjen intime të Zotit për ne nuk duhet të na trembë, por përkundrazi, të na drejtojë drejt krahëve të Jezusit dhe të asaj që Ai ka arritur në kryq për ne. Sepse me anë të besimit në Jezusin, na është dhënë drejtësia e Tij, Vetë "drejtësia e Zotit" (Rom. 3:5, 21).

Prezenca e Zotit theksohet duke përshkruar Zotin që shkon deri në "ferr" (sheol, "varr") dhe "errësirë" (Ps. 139:8, 11, 12), vende ku Zoti nuk gjendet zakonisht (Ps. 56:13). Prezenca e Tij gjithashtu përshkruhet si diçka që merr "krahët e agimit" (lindje) për të shkuar "në skajin e detit" (perëndim) (Ps. 139:9). Ajo që këto imazhe përcjellin është e vërteta se nuk ka vend në univers ku nuk mund të arrijë prezenca e Zotit. Megjithëse Zoti nuk është pjesë e universit, siç besojnë disa, Ai është shumë afër kujtdo; jo vetëm që e ka krijuar, por gjithashtu e mban (shiko Heb. 1:3).

Si Dikush që njeh gjithçka për ne, Zoti mund të na ndihmojë të ripërtërihemi. Realizimi i freskët i madhështisë së Tij nxit psalmistin të shpërthejë në lavde dhe besim të ri. Ai e pranon shqyrtimin hyjnor si një mënyrë që mund të heqë nga jeta e tij ndonjë gjë që e pengon në marrëdhënien me Zotin.

`Disa mund të frikësohen nga ideja se Zoti di kaq shumë për ta, madje edhe sekretet e tyre më të errëta. Atëherë, përse ungjilli ngelet e vetmja shpresë për ne?`