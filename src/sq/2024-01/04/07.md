---
title:  Për më tepër studim
date:  26/01/2024
---

Lexoni Ellen G. White, "Nata e Ndeshjes", f. 195-203 në Patriarkë dhe Profetë. Çfarë mund të mësojmë nga eksperienca e Jakobit në lidhje me fuqinë e lutjes dhe besimit pa kufi tek Zoti?

Psalmet e forcojnë besimin tonë tek Zoti, që është Streha e pamposhtur për ata, që i besojnë jetën e tyre në duart e Tij të fuqishme. "Zoti do të bëjë gjëra të mëdha për ata që besojnë në Të. Arsyeja pse populli i Tij nuk ka më shumë fuqi është se ata mbështeten më shumë në mençurinë e tyre, dhe nuk i japin Zotit një mundësi të zbulojë fuqinë e Tij për ta. Ai do i ndihmojë fëmijët e Tij në çdo emergjencë nëse do të vendosin besimin e tyre të plotë në Të dhe do i binden Atij" - Ellen G. White, Patriarkë dhe Profetë, f. 493.

Megjithatë, disa Psalme mund të jenë një sfidë serioze, kur ajo që premtojnë dhe situata jonë konkrete nuk përputhen. Në raste të tilla, duhet të mësojmë të besojmë në mirësinë e Perëndisë, që u shfaq më fuqishëm në kryq.

Gjithashtu, në disa raste disa Psalme mund të përdoren për të ushqyer shpresa të kota. Përgjigjja e Jezusit kur Satani e keqpërdori Psalmin 91:11, 12 për të treguar besim tek Zoti nuk duhet të ngatërrohet me të tunduarit e Zotit (Mat. 4:5-7) apo t'i kërkosh Zotit të bëjë diçka që është kundër vullnetit të Tij.

"Fitoret më të mëdha të kishës së Krishtit apo të individëve të Krishterë nuk janë ato që fitohen me talente apo mësime, me pasuri apo favorin e njerëzve. Por janë ato fitore që fitohen me Perëndinë, kur besimi i zjarrtë dhe në agoni vendoset në krahët e madhërishëm e të fuqishëm" - Ellen G. White, Patriarkë dhe Profetë, f. 203.

**Pyetje për Diskutim**

`1.	Në klasë, diskutoni përgjigjet e pyetjes së fundit të studimit të ditës së Martë në lidhje me besimin tek Zoti në mes fatkeqësive dhe, kur gjërat shkojnë shumë keq. Si mund t’i kuptosh këto gjëra dhe se si ato u ndodhin njerëzve, pavarësisht premtimeve të mrekullueshme në Psalmet për mbrojtjen e Perëndisë? Mendoni gjithashtu për këtë: a nuk vuajtën fatkeqësi edhe vetë psalmistët, që shkruan për këto premtime të mrekullueshme?`

`2.	Si mund të kemi besim të parezervuar ndaj Zotit në të gjitha rrethanat (për shembull, Ps. 91:14; Ps. 143:8, 10; Ps. 145:18-20)? Çfarë mund të na bëjë ta humbim këtë konfidencë? Pse besimi në Zot gjatë kohëve të mira është thelbësor për të mësuar të besojmë në Të gjatë kohëve të këqija gjithashtu?`