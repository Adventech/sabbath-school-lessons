---
title:  Siguria e Përkujdesjes së Zotit
date:  22/01/2024
---

`Lexoni Psalmi 40:1-3, Psalmi 50:15, Psalmi 55:22 dhe Psalmi 121. Si përfshihet Zoti në jetën tonë të përditshme?`

Zoti e zbulon Veten tek Shkrimet si Perëndia i gjallë, që vepron për të mirën e atyre që e thërrasin.

Për psalmistin, "Zoti [është] gjithmonë para meje" (Ps. 16:8). Prandaj e beson Zotin dhe i thërret (Ps. 7:1, Ps. 9:10). Zoti do e dëgjojë edhe kur ta thërrasë nga "thellësitë" (Ps. 130:1, 2), duke treguar se asnjë situatë e jetës nuk mund të shpëtojë nga zotërimi i Zotit. Kështu, thirrja e psalmistit, pavarësisht sa urgjente, nuk është kurrë pa shpresë.

Ndërkohë Psalmi 121 feston fuqinë e Krijuesit në jetën besnike të individit. Fuqi përfshin:

(1) "Ai nuk do të lejojë që të të merren këmbët" (Ps. 121:3). Figura e "këmbëve" shpesh tregon udhëtimin në jetë të dikujt (Ps. 66:9, Ps. 119:105, Fj. Urta 3:23). Fjala Hebraike për "lëviz" përshkruan sigurinë që Zoti i jep botës (Ps. 93:1) dhe Sionit (Ps. 125:1).

(2) Figura e Zotit si Mbrojtësi i Izraelit që nuk dremit dhe nuk fle thekson vigjilencën dhe gadishmërinë e vazhdueshme të Perëndisë për të vepruar për të mirën e fëmijëve të Tij (Ps. 121:3, 4).

(3) Zoti është "hija jote" (Ps. 121:5, 6) na sjell ndërmend kolonën e resë në kohën e Eksodit (Eksodi 13:21, 22). Në të njëjtën mënyrë, Zoti siguron strehë fizike dhe shpirtërore për popullin e Tij.

(4) Zoti është në të djathtën e tyre (Ps. 121:5). Dora e djathtë shpesh përfaqëson dorën më të fortë të një personi, dorën e veprimit (Ps. 74:11, Ps. 89:13). Këtu tregon afërsinë dhe favorin e Perëndisë (Ps. 16:8, Ps. 109:31, Ps. 110:5).

(5) Mbrojtja e popullit nga Zoti konfirmohet qartësisht tek Psalmi 121:6-8. Zoti do të ruajë fëmijët e Tij nga çdo gjë e keqe. As "dielli", as "hëna" nuk ka për t'i goditur. Zoti do të ruajë "daljet" dhe "hyrjet" e tyre. Këto figura poetike nënvizojnë përkujdesjen e thellë dhe të vazhdueshme të Perëndisë.

Përfundimi? Psalmisti besoi në kujdesjen e dashur të Perëndisë. Ne, gjithashtu, duhet të bëjmë të njëjtën gjë.

`Cilat janë disa mënyra praktike që të mund të përjetoni më mirë realitetin e përkujdesjes së Perëndisë? Si mund të bashkëpunoni më mirë me Zotin në mënyrë që ta bëni të mundur që Ai të punojë brenda jush dhe për ju?`