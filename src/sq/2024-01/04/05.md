---
title:  Mbrojtës dhe Çlirues
date:  24/01/2024
---

`Lexoni 1 Korintasve 10:1-4. Si e përshkruan Pali historinë e Eksodit? Çfarë mësimesh shpirtërore përpiqet të na mësojë?``Lexoni Psalmi 114. Si përshkruhet poetikisht çlirimi hyjnor i popullit të Izraelit nga Egjipti?`

Çfarë përshkrimi poetik i çlirimit të mrekullueshëm nga Zoti të fëmijëve të Tij nga skllavëria e Egjiptit gjendet tek Psalmi 114. Përgjatë gjithë Dhiatës së Vjetër, dhe madje edhe në atë të Re, çlirimi nga Egjipti shihej si një simbol i fuqisë së Perëndisë për të shpëtuar popullin e Tij. Pali në këto vargje në letrat e Korintasve bën pikërisht këtë gjë, duke e parë gjithë historinë e vërtetë si një metaforë, një simbol i shpëtimit në Jezus Krishtin.

Psalmi 114 gjithashtu përshkruan çlirimin hyjnor përmes sovranitetit të Zotit si Krijues përmbi fuqitë e natyrës, që e përdori për të shpëtuar popullin e Tij gjatë Eksodit. Deti, lumi Jordan dhe malet e kodrat përfaqësojnë poetikisht fuqitë natyrore dhe njerëzore që ishin kundër Izraelit në rrugën e tyre drejt Tokës së Premtuar (Lgj. Përt. 1:44, Joz. 3:14-17). Perëndia, nga ana tjetër, është sovran mbi gjithë ato.

Në fakt, për shumë prej fëmijëve të Perëndisë gjatë gjithë kohëve dhe në gjitha vendet, rruga drejt Jeruzalemit qiellor është plot me rreziqe. Psalmet inkurajojnë të shohim përtej maleve drejt Krijuesit të qiellit dhe tokës (Ps. 121.1).

Fryma e Psalmit 114 duket tek qetësimi i stuhisë nga Jezusi dhe shpallja e Tij se kisha nuk ka përse të ketë frikë, sepse Ai e ka mundur botën (Mateu 8:23-27, Gjoni 16:33).

Veprat e mëdha të Zotit për popullin e Tij duhet të frymëzojnë gjithë tokën që të dridhet në prezencën e Tij (Ps. 114:7). Dridhja duhet të kuptohet si pranim dhe adhurim në vend të të qenurit i tmerruar (Ps. 96:9, Ps. 99:1). Me Perëndinë në anën e tyre, besimtarët nuk kanë asgjë për t’u frikësuar.

`Cilat janë disa nga rreziqet shpirtërore që hasim si besimtarë, dhe si mund të mësojmë të mbështetemi në fuqinë e Zotit për të na mbrojtur nga këto rreziqe mbytëse, që janë po aq reale për ne sot sa kanë qenë edhe në kohën e psalmistit?`