---
title:  Zoti Dëgjon dhe Shpëton
date:  20/01/2024
---

### Lexoni për studimin e kësaj jave
Psalmi 139:1–18; Psalmi 121; Psalmi 17:8; Mateu 23:37; 1 Korintasve 10:1–4; Hebrenjve 4:15, 16.

> <p>Vargu Përmendësh</p>
> "Të drejtët bërtasin dhe Zoti i dëgjon dhe i çliron nga të gjitha fatkeqësitë e tyre" (Psalmi 34:17).

Sërish dhe sërish, Psalmet theksojnë të vërtetën se Zoti Sovran, që krijoi dhe mban universin, gjithashtu e shfaq Veten si një Zot personal, i cili merr iniciativën dhe mban një marrëdhënie me popullin e Tij.

Zoti është kaq afër me popullin e Tij dhe krijimin e Tij, si në qiell ashtu dhe në tokë (Ps. 73:23, 25). Megjithëse Ai "ka vendosur fronin e Tij në qiejtë" (Ps. 103:19) dhe "kalëron retë" (Ps. 68:4), është gjithashtu "pranë gjithë atyre që e kërkojnë, pranë gjithë atyre që e kërkojnë në të vërtetë" (Ps. 145:18). Psalmet mbajnë fort të vërtetën se Zoti është Perëndia i gjallë, që vepron për ata që e thërrasin (Ps. 55:16-22). Psalmet kanë kuptim pikërisht, sepse i drejtohen Perëndisë së gjallë, që dëgjon dhe u përgjigjet lutjeve.

Duhet të mbajmë mend se përgjigjja e duhur për afërsinë e Zotit ka të bëjë me një jetë besimi në Të, dhe bindjeje ndaj urdhërimeve të Tij. Asnjë gjë më pak se ky besim dhe kjo bindje nuk do të pranohet nga Ai, ashtu siç e ka treguar në historinë e Izraelit.

_\*Studioni mësimin e kësaj jave për t’u përgatitur për Sabatin, 27 Janar._