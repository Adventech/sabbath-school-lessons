---
title:  Të Këndosh Këngën e Zotit në një Tokë të Huaj
date:  27/01/2024
---

### Lexoni për studimin e kësaj jave
Ps. 79:5–13, Ps. 88:3–12, Ps. 69:1–3, Ps. 22:1, Ps. 77, Ps. 73:1–20, 1 Pjet. 1:17.

> <p>Vargu Përmendësh</p>
> "Si mund të këndonim këngët e Zotit në një vend të huaj?" (Psalmi 137:4).

Nuk kemi nevojë të zhytemi thellë në Librin e Psalmeve që të zbulojmë se Psalmet janë shpallur në një botë të papërsosur, një botë me mëkat, të keqe, vuajtje dhe vdekje. Krijimi i qëndrueshëm, që qeveriset nga Zoti Sovran dhe ligjet e Tij të drejta kërcënohet vazhdimisht nga e keqja. Teksa mëkati e korrupton botën edhe më shumë, toka është bërë më tepër "një vend i huaj" për njerëzit e Zotit. Ky realitet krijon një problem për psalmistin: Si mund të jetosh një jetë me besim në një tokë të huaj?

Siç e kemi parë tashmë, psalmisti pranon drejtimin dhe fuqinë e Zotit sovran, si dhe gjykimet e Tij të drejta. Ata e dinë se Perëndia është streha e përjetshme, që nuk mposhtet kurrë dhe, që është një ndihmë në kohë fatkeqësish. Për këtë arsye, psalmistët janë konfuzë (kush nuk do të ishte?) nga mungesa e dukshme e Zotit dhe zgjerimi i së keqes përpara syve të Zotit Sovran dhe të mirë. Natyra paradoksale e Psalmeve si lutje duket në përgjigjen e psalmistit ndaj heshtjes në dukje të Zotit. Me fjalë të tjera, psalmistët përgjigjen si ndaj mungesës së perceptuar të Zotit, ashtu dhe ndaj prezencës së Tij.

_\*Studioni mësimin e kësaj jave për t’u përgatitur për Sabatin, 3 Shkurt._