---
title:  Për më tepër studim
date:  02/02/2024
---

Lexoni Psalmin 56; Ellen G. White, "Të gëzohesh në Zotin", f. 115-126, në Hapat drejt Jezusit.

Ashtu si psalmistët, njerëzit e Zotit në gjithë kohërat kanë pyetur se si mund të këndojnë këngët e Zotit në "një tokë të huaj". Besimi ynë në mbretërimin e Zotit sfidohet, në disa raste shumë dhe, mund të vemë në pikëpyetje nëse Zoti është në kontroll apo është vërtet aq i fuqishëm dhe i mirë sa shkruhet në Shkrimet.

Besimi biblik shpesh nënkupton pasiguri dhe pezullim ashtu si dhe konfidencë/besim dhe siguri. Ndonjëherë pasiguria dhe të qenurit pezull, veçanërisht përpara se keqes dhe mungesës në dukje të Zotit, mund të bëhet e padurueshme. Megjithatë, pasiguria nuk duhet të jetë kurrë për Zotin, karakterin e Tij të dashur dhe të drejtë. Psalmistët mund të jenë të pasigurt për të ardhmen, por shpesh i bëjnë thirrje dashurisë dhe besnikërisë së Zotit që nuk dështon (Ps. 36:5-10; Ps. 89:2, 8).

Në të njëjtën mënyrë, duhet të ndjekim të njëjtin shembull. "Mblidhni gjithë fuqitë tuaja që të shihni lart, jo poshtë tek vështirësitë tuaja; atëherë nuk do të dilni kurrë nga rruga. Së shpejti do të shihni Jezusin përtej reve, që ju zgjat dorën e Tij për t'ju ndihmuar; dhe e vetmja gjë që duhet të bëni është t'i jepni dorën tuaj me një besim të thjeshtë dhe ta lejoni t'ju drejtojë. Teksa bëheni besues do të shihni me anë të besimit në Jezus, se do të keni shpresë" - Ellen G. White, Testimonies for the Church, vol. 5, f. 578, 579.

Rastet kur Zoti "fsheh fytyrën e Tij" nuk e nënvlerësojnë rëndësinë e lutjes. Përkundrazi, këto raste bëjnë që psalmistët të shqyrtojnë veten, të kujtojnë veprat shpëtuese të Zotit në të shkuarën, dhe të kërkojnë Zotin me pendesë dhe rrëfime të përulura (Ps. 77:10-12, Ps. 89:46-52). "Besimi forcohet kur përballet me dyshimet dhe influencat kundërshtare. Eksperienca që përfitohet nga këto sfida është më e çmuar sesa bizhuteritë më të kushtueshme" - Ellen G. White, Testimonies for the Church, vol. 3, f. 555.

**Pyetje për Diskutim**

`1. Çfarë tensione përjetuan psalmistët kur u përballën me të keqen? Çfarë tensione të ngjashme keni përjetuar ju, dhe si keni vepruar me to? Si e keni ruajtur besimin gjatë këtyre kohëve?`

`2. Ku duhet të kërkojmë përgjigje, kur besimi ynë në Zotin sprovohet nga sfidat apo nga njerëz, që vuajtjet e tyre i bëjnë të vënë në pikëpyetje mirësinë dhe fuqinë e Perëndisë?`

`3. Si i përgjigjeni pyetjes në lidhje me të keqen në një botë që u krijua dhe mbahet nga një Zot i fuqishëm dashurie? Si ju ndihmon motivi i konfliktit të madh t'i përgjigjeni, të paktën deri diku, kësaj sfide?`