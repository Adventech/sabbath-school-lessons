---
title:  Që i Drejti të Mos Tundohet
date:  01/02/2024
---

`Lexoni Psalmin 37:1, 8; Psalmin 49:5–7; Psalmin 94:3–7; dhe Psalmin 125:3. Çfarë shqetësimi ka psalmisti?`

Këto Psalme vajtojnë prosperitetin aktual të të këqinjve dhe sfidën që kjo iu vë përpara të drejtëve. Të këqinjtë jo vetëm që përparojnë, por në disa raste përçmojnë haptazi Zotin dhe shkelin të tjerët. Çështja shqetësuese është se ndërkohë që "skeptri i të pabesëve" (Ps. 125:3) dominon në botë, "skeptri i të drejtëve(Ps. 45:6) duket pa fuqi. Atëherë, pse të mos heqësh dorë dhe të përqafosh të keqen si gjithë të tjerët?

`Lexoni Psalmin 73:1-20, 27. Çfarë e mban psalmistin gjatë krizave? Cili është përfundimi i atyre që besojnë në gjërat e kota? (Shiko gjithashtu 1 Pjet. 1:17).`

Ndërkohë që psalmisti në Psalmin 73 qëndroi i fokusuar në ligësinë aktuale në botë, nuk kishte mundësi të shikonte pamjen e gjerë nga këndvështrimi i Zotit. Problemi që shkakton prosperiteti i të këqinjve për besimin e tij ishte mbytës; ai besonte gjithashtu, se argumenti i tij për kotësinë e besimit bazohej në realitetin.

Megjithatë, Psalmi 73 tregon se "këto gjëra përçmojnë ata, të cilët injorojnë vargun e parë të këtij psalmi, që është përmbledhja e gjithë psalmit: 'Me siguri Perëndia është i mirë me Izraelin, me ata që janë të pastër nga zemra!' " - Johannes Bugenhagen, Reformation Commentary on Scripture (Downers Grove, IL: InterVarsity Press, 2018), f. 11.

Psalmisti drejtohet tek shenjtërorja, vendi i mbretërimit të Zotit dhe kujtohet se "sot" është vetëm një copë e vogël e mozaikut, dhe duhet të konsiderojë "fundin", kur të këqinjtë do të përballen me gjykimin e Zotit. Fakti që psalmisti e kuptoi këtë të vërtetë në shenjtërore dhe rrëfen marrëzinë e tij të mëparshme tregon se realiteti mund të kuptohet vetëm nga mendjemprehtësia shpirtërore dhe jo nga logjika njerëzore.

`Si ju ngushëllon premtimi i gjykimit të Perëndisë mbi botën, kur shikoni kaq shumë padrejtësi që nuk ndëshkohet?`