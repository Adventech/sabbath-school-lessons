---
title:  Histori misionare
date:  02/02/2024
---

#### Transformues të shtëpive

_Tuinkëll dhe Milind_

A mundet një dizajn i brendshëm të jetë dëshmitar i qiellit?

Një çift i martuar ndiente një thirrje kaq të fortë për të ndarë Jezusin nëpërmjet dizajnit të brendshëm, sa ata lanë punët e tyre të mira në kompani të mëdha për të hapur bisnezin e tyre, në Indi.

Tuinkëll dhe Milindi filluan punën me shumë dëshirë, kur firmosën kontratën e parë, në Bengaluru, një nga qytetet më të mëdha të Indisë. Prindër të pasur kërkuan të krijonin një dhomë për djalin e tyre 13të vjeçar, Arnav.

Ndërsa Tuinkëll dhe Milindi dëgjonin dëshirat e mamasë për dhomën, dukej se ajo donte më shumë se një ridekorim. Ajo donte një mrekulli. Arnavi ishte një djalë hiperaktiv dhe ajo dëshironte që dhoma e re ta qetësonte. Ajo tha gjithashtu se kishte gjashtë vjet që nuk arrinte të flinte në atë dhomë dhe dëshironte të mund të flinte ndonjeherë me djalin e saj.

—	Është e pamundur të fle atje, — tha ajo. — Nuk e di pse.

Tuinkël dhe Milindi nuk dinin çfarë të bënin me dhomën. Por dinin ku duhet të fillonin. Ata u gjunjëzuan dhe iu lutën Perëndisë.

— I dashur Perëndi, të lutemi na jep ide rreth ngjyrave që duhet të përdorim në këtë dhomë dhe si ta dekorojmë, për lavdinë Tënde, — u lut Tuinkëll.

Më pas, ata hoqën çdo gjë nga dhoma. Ata hoqën shtratin dhe raftet e librave. Në rafte ata gjetën edhe imazhe. Ata nuk dinin çfarë të bënin me ato imazhe. Arnavi dhe mamaja e tij i adhuronin imazhet por babai ishte ateist dhe nuk besonte në asnjë Perëndi. Kur babai pa imazhet që u hoqën nga dhoma, ai tha:

—	Pse nuk i mbështillni me ndonjë gazetë të vjetër dhe nuk i hidhni?

Tuinkëll dhe Milind menduan se ishte ide e mirë. Ata i mbështollën dhe i hodhën. Ata e lyen dhomën. Kur mbaruan, vendosën versa Biblike në korniza dhe fjali të tjera frymëzuese në mure dhe rafte. Në një prej tyre thuhej: “Ti u krijove në mënyrë të mrekullueshme”. Aty nuk thuhej që kjo shprehje gjendet tek Psalmi 139:14, në Bibël. Tek një tjetër thuhej: “Ti je kryevepra e Perëndisë”, që gjendet tek Efesianët 2:10. Tek një e tretë thuhej thjesht: “Ti je i dashur”.

Arnavi dhe prindërit e pëlqyen dhomën e re. Pak kohë më pas, mamaja dërgoi një mesazh falenderimi.

— Po shohim ndryshime pozitive në sjelljen e Arnavit dhe unë mund të shkoj në dhomën e tij, — shkroi ajo. — Ndiej paqe në dhomën e tij.

Ajo shtoi se, për herë të parë, pas gjashtë vitesh, ajo mund të flinte në atë dhomë. Tuinkëll dhe Milind u gëzuan shumë nga ky mesazh.

— Bibla premton ‘Fjala ime... nuk do kthehet bosh’— tha Tuinkëll, në një intervistë, duke përmendur Isaian 55:11. — Çdo ditë, kur Arnavi lexonte një versë, ndikonte në karakterin e tij.

Çifti ka ridekoruar shumë dhoma të tjera, pas asaj dhome të parë. Ata gjithmonë luten, para se të fillojnë një projekt të ri dhe asnjëherë nuk lenë ndonjë imazh në dhomë, as si pjesë të dekorimit. Përkundrazi, çdo dhomë mbushet me versa Bible. Nëse klienti pyet rreth Perëndisë, ata e venë në kontakt me një mik, që jep studime Biblike.

Tuinkëll thotë se është shumë mirë kur punon me Perëndinë.

— Tani, biznesi ynë është misioni ynë, — tha ajo. — Ne shkojmë në shtëpi të ndryshme si transformues shtëpish. Transformojmë shtëpitë, jo thjesht hapësirën, por edhe njerëzit që banojnë aty. Në thjesht vendosim korniza në mure, Perëndia vazhdon punën.

Një pjesë e Ofertave të Sabatit të 13të të këtij tremujori, do ndihmojë në ndërtimin e një kishe të re Qëndrore, Anglishtfolëse, për bashkësinë e Tuinkëll dhe Milindit, në Bengalaru, Indi. Faleminderit për ofertën bujare, në 30 Mars.

**Fakte të shpejta**

- Nga rajoni më i vogël i Karnatakës, Kogadu, kanë dalë shumë lojtarë hokeji, që e kanë përfaqësuar Indinë në nivel ndërkombëtar. Festivali vjetor i Hokej në Kodava është më i madhi në botë.

- Në gjithë Indinë, shoqëria është e ndarë në grupe të quajtura kasta. Kasta e dikujt vendoset nga lindja dhe është e pamundur të ndryshohet. Kastat e larta përfshijnë priftërinjtë, pronarët e tokave dhe ushtarët. Në fund të shoqërisë janë “të paprekshmit”, të cilët nuk i përkasin asnjë kaste dhe bëjnë punët më të rëndomta.

- Lopët konsiderohen të shenjta, në Indi, dhe nuk mund të dëmtohen. Ato lejohen të enden rrugëve dhe, shpeshherë, shkaktojnë probleme trafiku.

- Tradicionalisht, martesat bëhen nëpërmjet marrëveshjeve mblesërore midis familjarëve më të mëdhenj të nuses dhe dhëndrit, megjithëse edhe martesat jo-tradicionale, ku të rinjtë njihen vetë, po bëhen më të zakonshme.