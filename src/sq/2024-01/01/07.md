---
title:  Për më tepër studim
date:  05/01/2024
---

Lexoni Ellen G. White, "Tempulli dhe Dedikimi i Tij", f. 35-50, tek Patriarkë dhe Profetë; "Benefitet e Muzikës", f. 291, 292, tek Mesazhet drejtuar të Rinjve.

Libri i Psalmeve konsiston në 150 psalme, që grupohen në pesë libra: Libri I (Psalmet 1-41), Libri II (Psalmet 42-72), Libri III (Psalmet 73-89), Libri IV (Psalmet 90-106), dhe Libri V (Psalmet 107-150). Ndarja e Psalmeve në pesë libra është një traditë e hershme Judaike, që paralelizon ndarjen në pesë libra të Pentateukut (librave të Moisiut).

Libri i Psalmeve na jep evidencat e disa përmbledhjeve të Psalmeve, që ekzistonin tashmë: koleksioni i Korahit (Psalmet 42-49),  84, 85,  87, 88), koleksioni i Asafit (Psalmet 73-83), Këngët e Lartësimit (Psalmet 120-134), dhe Psalmet Haleluja (Psalmet 111-118, 146-150). Psalmi 72:20 dëshmon për një koleksion më të vogël të Psalmeve të Davidit.

Ndërkohë që shumica e psalmeve lidhen me kohën e Mbretit David dhe monarkisë së hershme (shekulli i dhjetë p.k.), koleksioni i Psalmeve vazhdoi të rritej gjatë shekujve në vijim: mbretërisë së ndarë, robërisë dhe periudhës mbas robërisë. Është e kuptueshme që skribët Hebrenj nën drejtimin e Ezrës kombinuan koleksionet ekzistuese më të vogla në një libër të vetëm kur punuan për vendosjen e shërbesës në tempullin e ri.

Fakti që skribët konsoliduan Librin e Psalmeve nuk nënvlerëson frymëzimin hyjnor të tyre. Skribët, ashtu si psalmistët, ishin shërbëtorë të devotshëm të Perëndisë, dhe puna e tyre u drejtua nga Zoti (Ezra 7:6, 10). Natyra hyjnore-njerëzore e Psalmeve krahasohet me natyrën hyjnore të mishëruar në Zotin Jezus. "Por Bibla, me të vërtetat e saj nga Perëndia, shprehur në gjuhën e njerëzve, paraqet një bashkim të hyjnores dhe njerëzores. Një bashkësi e tillë ekzistoi në natyrën e Krishtit, i cili ishte Biri i Perëndisë dhe Biri i njeriut. Prandaj e njëjta gjë është edhe me Biblën, siç ishte me Krishtin, që 'Fjala u bë mish, dhe banoi mes nesh' " - Ellen G. White, Konflikti i Madh, f. 8.

**Pyetje për Diskutim**

`1.	Çfarë do të thotë se Psalmet janë lutje dhe himne hyjnore-njerëzore? Si na ndihmon kjo ide, sado e vështirë për t’u kuptuar, që të shohim afërsinë që Zoti dëshiron me popullin e Tij? Si e zbulon, sipas mënyrës së vet, sesa afër është Zoti me njerëzimin dhe me secilin prej nesh?`

`2.	Në klasë, flisni për një kohë ku ju gjetët diçka tek Psalmet, që flet direkt për situatën tuaj. Çfarë ngushëllimi dhe shprese gjetët atje?`