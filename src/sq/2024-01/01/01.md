---
title:  Si t'i Lexojmë Psalmet
date:  30/12/2023
---

### Lexoni për studimin e kësaj jave
1 Kron. 16:7; Neh. 12:8; Ps. 25:1–5; Ps. 33:1–3; Rom. 8:26, 27; Ps. 82:8; Ps. 121:7.

> <p>Vargu Përmendësh</p>
> "Pastaj u tha atyre: 'Këto janë fjalët që unë ju thoja kur isha ende me ju: se duhet të përmbushen të gjitha gjërat, që janë shkruar lidhur me mua në ligjin e Moisiut, në profetët dhe në psalmet'. Atëherë ua hapi mendjen, që të kuptonin Shkrimet" (Luka 24:44, 45).

Psalmet, përgjatë epokave kanë shërbyer si një libër lutjesh dhe këngësh si për Judenjtë ashtu edhe për të Krishterët. Megjithëse Psalmet janë fjalët e psalmistit drejtuar Zotit, Psalmet nuk e kanë origjinën nga njerëzit, por nga Zoti, i cili frymëzoi mendimet e tyre.

Në fakt, Zoti i frymëzoi t'i shkruajnë dhe, prandaj ashtu si në gjithë Shkrimin (2 Pjet. 1:21), Zoti në Psalmet na flet përmes shërbëtorëve të Tij dhe me anë të Frymës së Tij. Jezusi, apostujt dhe shkrimtarët e Dhiatës së Re i cituan Psalmet dhe iu referoheshin si Shkrimet (Marku 12:10); Gjoni 10:34, 35; Gjoni 13:18). Ato janë me siguri Fjala e Perëndisë ashtu siç janë edhe libri i Zanafillës dhe Romakëve.

Psalmet janë shkruar në poezinë Hebreje nga autorë të ndryshëm në Izraelin e lashtë dhe kështu ato reflektojnë botën e tyre të veçantë, megjithatë mesazhi i tyre është universal. Pranimi i Psalmeve si Fjala e Perëndisë dhe vëmendja ndaj karakteristikave poetike, si edhe ato historike, teologjike dhe konteksti letrar është thelbësore për të kuptuar mesazhin e tyre, që shtrihet në mijëra vite deri në ditët tona.

_*Studioni këtë mësim për t’u përgatitur për Sabatin, 6 Janar._