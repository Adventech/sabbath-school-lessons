---
title:  Histori misionare
date:  05/01/2024
---

#### Fillim i mirë

_Simoni_

Simonit, në veri të Indisë, i pëlqente shumë të vraponte. Ai admironte shumë Usain Bolt, vrapuesin Xhamaikan, që njihet si njeriu më i shpejtë.

Simoni nuk harron diçka që Usain Bolt tha njëherë, në televizion. Ai tha: “Unë u përgatita katër vjet për të vrapuar nëntë sekonda”.

Simonit i bënte shumë përshtypje që një sportist ishte i gatshëm të trajnonte katër vjet për të vrapuar vetëm disa sekonda. Ai kuptoi se trajnimi duhet të jetë shumë i rëndësishëm për sportistët. Edhe prindërit e Simonit e kuptuan se trajnimi është shumë i rëndësishëm. Ata menduan rreth trajnimit që i duhej Simonit, kur përgatitej të fillonte shkollën, në qytetin e tyre, Ani.

Babai dëshironte që Simoni të shkonte në një shkollë Adventiste dhe donte rekomandime rreth shkollës më të mirë, për djalin e tij.

—	Simoni është 5 vjeç, — i tha ai vëllait. — Në cilën shkollë mendon se duhet të shkojë?

—	Regjistroje në shkollën tonë, këtu, — tha vëllai. — Është më afër shtëpisë se shkollat e tjera.

Shkolla ishte vetëm 10 minuta, në këmbë, nga shtëpia e tyre. Kështu, Simoni shkoi në shkollën Adventiste lokale, për të filluar parashkollorin.

Ditën e parë, Simoni nuk ishte i sigurt nëse donte të shkonte. Ai qau ndërsa ecte me të emën, drejt shkollës. Ai qau kur ajo e la në shkollë. Ai kishte frikë sepse nuk e shihte Mamin e tij aty.

Por, lotët u thanë shumë shpejt, sapo filloi adhurimi i mëngjesit. Mësuesit u mësuan fëmijëve këngë rreth Jezusit. Drejtori lexoi një histori nga Bibla. Simonit i pëlqyen këngët dhe historitë. Pas pak kohësh, ai filloi të krijonte miqësi me fëmijët e tjerë. Ai ishte i lumtur të bisedonte me ta dhe mësonte me ta, thjesht të rrinte me ta.

Pas një viti, Simoni filloi klasën e parë. Pastaj klasën e dytë, të tretë, të katërt. Ndërsa  studionte, ai mësonte edhe të ishte i ndershëm, i mirësjelltë dhe ndihmues, si Jezusi, në Bibël. Ai mësoi gjithashtu edhe të vraponte.

Një ditë, një mësues u tha fëmijëve:

—Është mirë të vraponi sepse bën mirë për shëndetin.

Simoni vendosi të vraponte çdo ditë. Në vend që të ecte për në shkollë, ai vraponte. Ndonjëherë, bënte garë me shokët për të parë kush do arrinte në shkollë i pari. Ndonjëherë, ai dilte vonë nga shtëpia dhe vraponte që të arrinte në shkollë, në kohë.

Mbas shkollës, ai shkonte në një park, pranë shtëpisë, dhe vraponte, bashkë me shokët. Ata vraponin 5-10 minuta, çlodheshin pak dhe vraponin sërish, për 30 minuta gjithsej.

Kur Simoni filloi të vraponte, ishte e vështirë dhe ai nxehej shumë. Por, pas pak kohe, ishte më e lehtë. Mbas disa muajsh, ai nuk djersinte më. Ndihej shumë mirë, pasi vraponte. Kishte humor më të mirë dhe e kishte më të lehtë të bënte detyrat e shtëpisë.

Simoni mësoi diçka të rëndësishme rreth ushtrimeve fizike. Ellen White thotë: “Muskujt janë për të lëvizur, jo për të ndenjur në vend”. Ajo thotë se, nëse bëjmë ushtrime fizike rregullisht “mendja është më e ekuilibruar, mendimet më të pastra, karakteri më i lartë, gjumi më i shëndetshëm. Mendimet rreth së vërtetës do jenë më të qarta dhe fuqia morale më e madhe.” (Dëshmi për kishën, vëll. 3, f. 235).

Para se ta merrte vesh, Simoni po mbaronte klasën e tetë.  Sot, Simoni është një student 21 vjeçar dhe thotë se shkolla i dha një fillim të mirë, në jetë. Ai mësoi të vraponte. Ai mësoi rreth Jezusit. Ai u përgatit mirë.

—	Nëpërmjet shkollës, Perëndia më ndihmoi të bëhem njeri me vlera morale dhe dinjitet, - tha ai.

Një pjesë e ofertave të Sabatit të 13të të këtij tremujori do të ndihmojë në ndërtimin e një ndërtese të re, për 450 fëmijët që studiojnë në shkollën Adventiste, në Ani, Indi. Tani, nxënësit studiojnë në një ndërtesë të vjetër, të ndërtuar nga një misionar Gjerman, i cili e hapi shkollën, në vitin 1976. Faleminderit që planifikoni një ofertë bujare për në 30 Mars.

**Shënime nga misioni**

- India ka 4.537 kisha, 4.692 grupe dhe 1.145.399 anëtarë. Me një popullsi prej 1.241.267.000 banorësh, ka një Adventist për çdo 1.084 banorë.

- Në vitin 1895, Misioni Indian përbëhej nga India dhe Burma. Në atë kohë, grupi drejtues i Misionit në Konferencën e Përgjithshme, dërgoi D. A. Robinson, për të punuar atje dhe e emëruan drejtues.

- Divizioni i Azisë Jugore u organizua fillimisht në 1910 si Misioni i Unionit të Indisë dhe në 1920 u bë Divizioni i Azisë Jugore.

- Presidenti i parë i divizionit ishte Xherald Kristo (Gerald Christo), në vitet 1980 — 1990.

- Shtëpia Publikuese Ruajtësi Lindor, është e vetmja shtëpi publikuese e divizionit. Ajo ndodhet në Parkun Salisbury, në Pune, dhe shtyp materiale në 20 gjuhë.