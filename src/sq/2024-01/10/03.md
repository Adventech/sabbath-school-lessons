---
title:  Kujto Historinë dhe Lavdëro Perëndinë
date:  04/03/2024
---

`Lexoni Psalmin 105. Çfarë ngjarjesh historike dhe mësimes janë nxjerrë nga ky psalm?`

Psalmi 105 kujton ngjarje kyçe, që i dhanë formë marrëdhënies besëlidhesë midis Zotit dhe popullit të Izraelit. Fokusohet në besëlidhjen e Zotit me Abrahamin për t'i dhënë atij dhe pasardhësve të tij Tokën e Premtuar, dhe sesi ky premtim, konfirmuar me Isakun dhe Jakobin, u përmbush në mënyrë providenciale/largpamëse përmes Jozefit, Moisiut, dhe Aaronit, dhe kur u pushtua Kanaani. Psalmi jep shpresë për popullin e Perëndisë në të gjithë brezat, sepse veprat e mahnitshme të Zotit në të shkuarën garantojnë dashurinë e pandryshueshme të Perëndisë ndaj popullit të Tij në të gjitha kohët (Ps. 105:1-5, 7, 8).

Psalmi 105 i ngjan Psalmit 78 (shikoni studimin e ditës së djeshme), duke theksuar besnikërinë e Zotit ndaj popullit të Tij përgjatë historisë, dhe këtë e bën në mënyrë që të lavdërohet Perëndia dhe të nxisë besnikëri. Megjithatë, ndryshe nga Psalmi 78, Psalmi 105 nuk përmend gabimet e popullit në të kaluarën. Ky psalm ka një qëllim tjetër.

Përkundrazi, tek Psalmi 105, historia tregohet sërish përmes jetëve të patriarkëve më të mëdhenj të Izraelit, duke treguar drejtimin providencial/largpamës të Perëndisë dhe durimin e vështirësive nga ana e patriarkëve. Këmbëngulja dhe besnikëria ndaj Zotit e patriarkëve u shpërblyen shumë. Kështu, Psalmi 105 fton njerëzit të imitojnë besimin e patriarkëve dhe të presin me besim çlirimin e Perëndisë në kohën e tyre.

Psalmi 105 është një himn (Ps. 105:1-7), i cili tregon se që të lavdërohet Perëndia me të vërtetë, populli i Zotit ka nevojë të njohë faktet e historisë së tyre. Historia tregon dobinë e besimit tonë si dhe shumë arsye të panumërta për të lavdëruar Perëndinë.

Adhuruesit trajtohen si fara e Abrahamit dhe fëmijët e Jakobit (Ps. 105:6), prandaj duke i shfaqur ata si përmbushja e premtimit të Perëndisë që të bënte nga Abrahami një komb të madh (Zan. 15:3-6). Psalmisti nënvizon vazhdimësinë midis patriarkëve dhe brezave pasardhës të popullit të Perëndisë. Psalmisti thekson se "gjykimet e Tij janë mbi gjithë tokën" (Ps. 105:7; ), prandaj nxit adhuruesit të mos harrojnë se "Zoti ynë" është gjithashtu Zoti sovran i gjithë botës dhe se dashuria e Tij shtrihet tek të gjithë popujt (Ps. 96:1, Ps. 97:1). Psalmi është qartësisht një thirrje për të qenë besnikë në çdo brez besimtarësh.

`Ku duhet ta gjejmë veten ne si Adventistë të Ditës së Shtatë në këtë linjë trashëgimie nga Abrahami e tutje? (Shiko Galatasve 3:29.) Çfarë mësimesh duhet të nxjerrim nga kjo histori?`