---
title:  Epërsia e Zotit në Histori
date:  07/03/2024
---

`Lexoni Psalmin 135. Çfarë ngjarjesh historike theksohen në psalm? Çfarë mësime nxjerr psalmisti nga ato?`

Psalmi 135 thërret popullin e Perëndisë të lavdërojë Zotin për mirësinë e Tij dhe besnikërinë e treguar në Krijim (Ps. 135:6, 7) dhe në historinë e shpëtimit të Izraelit në kohën e Eksodit (Ps. 135:8, 9) dhe në pushtimin e Tokës së Premtuar (Ps. 135:10-12).

Zoti tregoi hirin e Tij, duke zgjedhur popullin e Izraelit si thesarin e Tij të çmuar (Ps. 135:4). "Thesar i çmuar" përcjell marrëdhënien e veçantë besëlidhëse midis Zotit dhe popullit të Tij (Lgj. Përt. 7:6-11; 1 Pjet. 2:9, 10). Zgjedhja e Izraelit bazohej në vullnetin sovran të Zotit dhe, kështu, Izraeli nuk ka ndonjë arsye që të ndihet superior ndaj popujve të tjerë. Psalmi 135:6, 7 tregon se qëllimet sovrane të Zotit për botën nuk filluan me Izraelin, por me Krijimin. Prandaj, Izraeli duhet të përmbushë me përulësi rolin e caktuar në qëllimet shpëtuese të Perëndisë për gjithë botën.

Kujtimi i veprave të mëdha të Perëndisë për popullin e Tij (Ps. 135:8-13) arrijnë kulmin në premtimin se Perëndia do të "gjykojë" popullin e Tij dhe do të ketë dhembshuri për ta (Ps. 135:14). Gjykimi këtu është marrja hak e Zotit për të shtypurit dhe të varfërit (Ps. 9:4, Ps. 7:8, Ps. 54:1, Dan. 7:22). Premtimi është se Zoti do të mbrojë kauzën e popullit të Tij dhe do i mbrojë ata (Lgj. Përt. 32:36). Kështu, Psalmi 135 synon të frymëzojë popullin e Perëndisë që t'i besojë Zotit dhe t'i qëndrojë besnik besëlidhjes së tyre me Të.

Besnikëria e Zotit ndaj popullit të Tij e bën psalmistin të pranojë kotësinë e idhujve dhe epërsinë unike të Zotit në botë (Ps. 135:15-18). Mbështetja tek idhujt e bën adhurimin e tyre kaq të pashpresë dhe të pafuqishëm sa dhe idhujt e tyre (Ps. 135:18). Psalmi tregon se Perëndia duhet të lavdërohet si Krijuesi dhe Shpëtimtari i popullit të Tij. Kjo përcillet mrekullisht në dy versionet e urdhërimit të katërt në Dhjetë Urdhërimet (Eksodi 20:8-11, Lgj. Përt. 5:12-15). Duke qenë se fuqia e Perëndisë në krijim dhe histori është e veçantë në botë, populli i Zotit duhet të mbështetet gjithmonë tek Ai dhe të adhurojë vetëm Atë. Si Krijuesi dhe Shpenguesi ynë, vetëm Ai duhet të adhurohet dhe asnjë gjë tjetër që është idhujtari.

`Si mund të sigurohemi se nuk kemi idhuj në jetët tona? Pse të biesh në idhujtari është më e lehtë sesa mendojmë?`