---
title:  Histori misionare
date:  08/03/2024
---

#### Një zë befasues

_Reksi_

Babai, që po dremiste, u zgjua nga një zë, në fillim të viteve 1980, në Indi.

— Nëse do të vdisje sot, çfarë do të bëje? — pyeti zëri.

Babai u befasua. Ai mendonte se ishte vetëm, në shtëpi. Ai kontrolloi shtëpinë. U përpoq të gjente personin që kishte folur me të. Por nuk gjeti njeri, në shtëpi. Ai u shqetësua.

— Kush po më flet? — thirri ai, por nuk mori përgjigje. Ai u shqetësua edhe më shumë dhe u lut:

— Perëndi, dua të di kush më foli.

Por shtëpia vazhdoi e heshtur. Ai nuk dinte çfarë të bënte. Kaloi një orë e gjysëm. Atëherë, ai dëgjoi një të trokitur, në derë. Aty ishte një shitës librash Adventist. Babai u çudit kur e pa. Ai kishte erdhur edhe më herët dhe kishte folur rreth Biblës, për disa minuta. Por Babai e kishte mbyllur derën. Ai e konsideronte veten Kristian, edhe pse nuk e kishte lexuar ndonjëherë Biblën, madje as nuk kishte Bibël. Por ai nuk ishte i interesuar për fjalët e burrit.

Por, pasi dëgjoi zërin, Babai u gëzua kur e pa shitësin. Ai donte të dinte më shumë rreth Biblës. Ai ishte gati të dëgjonte.

Evangjelisti i literaturës tha gjëra që Babai nuk i kishte dëgjuar ndonjëherë. Pasi burri u largua, Babai donte ta lexonte vetë. Ai donte të kishte një Bibël. Ajo shkoi të prifti dhe bleu një. Nuk ishte e lirë. I kushtoi shumë shtrenjtë.

Babai filloi ta lexonte Biblën me zell. Ndërsa lexonte, tre pyetje filluan ta shqetësonin dhe shkoi të bisedonte me priftin.

— Pse përulemi para imazheve? — pyeti ai. — Dhe pse mbajmë të dielën?

Priftit nuk i pëlqeu.

— Prandaj nuk u japim Bibla njerëzve, — tha ai.

Babait nuk i pëlqeu kjo. Përgjigjet e priftit nuk e kënaqën dhe ndaloi së shkuari në atë kishë. Ai, bashkëshortja dhe dy djemtë e tyre, 16 dhe 10 vjeç, filluan të shkonin në një kishë tjetër, të dielave.

Pak kohë më vonë, Adventistët organizuan takime evangjelistike, në qytetin e tyre dhe Babai e çoi familjen, që të dëgjonin. Ai pyeti predikuesin rreth pyetjeve që e shqetësonin dhe i bëri shumë pyetje rreth adhurimit të imazheve dhe adhurimit të diel.

Predikuesi iu përgjigj duke përdorur Biblën. Babai, Mamaja dhe djali 16 vjeçar iu bashkuan kishës Adventiste.

Të afërmit dhe fqinjët nuk e pëlqyen këtë. Babai kishte pesë vëllezër dhe dy motra por ata nuk flisnin më me familjen. Gjithë fqinjët i përkisnin kishës së mëparshme të Babait dhe refuzonin të bisedonin me familjen. Babai u detyrua të largohej nga puna sepse nuk mund të kishte të shtunën pushim.

Gjatë shumë viteve, jeta e familjes ishte e vështirë. Gjatë asaj kohe, Babai dhe Mamaja vendosën ta hiqnin djalin e vogël, Reksin, nga shkolla publike dhe ta dërgonin në një shkollë konviktore Adventiste.

Reksi filloi në shkollën tetëvjeçare E. D. Tomas Memorial kur ishte 12 vjeç. Ai studoi aty për gjashtë vjet dhe ia dha zemrën Jezusit. Kur mbaroi, shkoi të studionte në Kolegjin Adventist Spicer, sot Universiteti Adventist Spicer, dhe u bë pastor. Sot, ai është drejtues i Kishës Adventiste në Indi dhe shërben si drejtori i Shkollës së Sabatit, në Unionin e Indisë Juglindore.

Babai i tij, që nuk jeton më, jetoi për Jezusin. Ai hapi kishën e parë Adventiste, në qytetin e tyre. Më vonë, punoi si punonjës Biblik, hapi kisha të tjera dhe çoi shumë njerëz tek Jezusi.

Reksi është mirënjohës që dremitja e babait të tij u ndërpre nga ai zë, para 40 vjetësh. Ai është i lumtur që prindërit e dërguan në shkollë Adventiste. Ai beson se këto dy gjëra e ndryshuan jetën e tij përjetësisht.

— Jam krenar të them që studiova në atë shkollë, — tha ai. — Aty mësova të vërtetën dhe, sot, jam shërbëtor i Perëndisë.

Një pjesë e Ofertave të Sabatit të 13të të këtij tremujori do të ndihmojë në rindërtimin e konviktit, tepër të vjetër, të vajzave të shkollës tetëvjeçare, E. D Tomas Memorial, në Thanjavur, Indi. Faleminderit që planifikoni një ofertë bujare për në 30 Mars.

**Fakte të shpejta**

- Bollivudi është prodhuesi më i madh i filmave dhe prodhon mesatarisht 1.500 – 2.000 filma të rinj në vit.

- Hekurudha Indiane ka 1.4 milion punonjës dhe është punëdhënësi më i madh në botë. Çdo ditë, trenat transportojnë rreth 23 milion pasagjerë.

- Tigri Bengal është kafsha kombëtare e Indisë dhe u adoptua si simboli i Indisë në vitin 1972. Rezerva e Tigrave Korbet në Parkun Kombëtar Utarakhand dhe Bandipur, në Karnataka, ka numrin më të madh të tigrave Bengal.

- Tigrat e bardhë gjenden vetëm midis tigrave Bengal.

- India është vendi i vetëm në botë ku gjenden edhe luanë dhe tigra.