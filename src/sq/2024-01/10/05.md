---
title:  Shëmbëlltyra e Vreshtit të Zotit
date:  06/03/2024
---

`Lexoni Psalmin 80. Si paraqitet populli i Perëndisë në këtë psalm dhe çfarë shpresë të madhe kërkojnë?`

Izraeli paraqitet si një vresht që Zoti e shkuli nga Egjipti, vendi i shtypjes, dhe e solli në Tokën e Premtuar të frytshme. Figura e vreshtit tregon përzgjedhjen e Perëndisë dhe përkujdesjen e Tij providenciale/hyjnore (lexoni gjithashtu Zan. 49:11, 12, 22; Lgj. Përt. 7:7-11).

Megjithatë, tek Psalmi 80, vreshti i Perëndisë është nën zemëratën e Tij (Ps. 80:12). Profetët lajmërojnë shkatërrimin e vreshtit si shenjë të gjykimit të Perëndisë, sepse vreshti është bërë i keq (Isa. 5:1-7, Jer. 2:21).

Megjithatë, Psalmi 80 nuk aludon për arsyet e këtij gjykimi hyjnor. Duke marrë parasysh thellësitë e hirit të Perëndisë, psalmisti hutohet nga fakti se Zoti mund të heqë prezencën/praninë e Tij nga populli i Tij për një kohë kaq të gjatë. Tensioni midis zemërimit dhe gjykimit të Perëndisë nga njëra anë dhe hirit dhe faljes së Zotit nga ana tjetër, e bën psalmistin të ketë frikë se zemërata hyjnore mund të vazhdojë dhe të konsumojë plotësisht popullin (Ps. 80:16).

`Lexoni Numrat 6:22-27. Si përdoret bekimi tek Psalmi 80?`

Refreni i psalmit nxit premtimin e Aaronit për bekimin e vazhdueshëm të Perëndisë (Num. 6:22-27) dhe thekson shpresën se hiri i Perëndisë do të triumfojë mbi shkaqet e mizërisë së popullit: "O Perëndi, na përtëri fuqitë, bëje fytyrën Tënde të shkëlqejë dhe ne do të shpëtojmë!" (Ps. 80:3; shiko gjithashtu Ps. 80:7, 19).

Fjala Hebraike për "restauro" këtu vjen nga një fjalë e përgjithshme që do të thotë "kthe" dhe përdoret herë mbas here në Bibël, kur Zoti thërret popullin e Tij, që ka ikur në rrugë të shtrembër, që të kthehet tek Ai. Lidhet ngushtë me idenë e pendesës, e largimit nga mëkati për të shkuar tek Zoti ". 'Do t'u jap një zemër për të më njohur mua që jam Zoti; ata do të jenë populli Im dhe Unë Perëndia i tyre, sepse do të kthehen tek Unë me gjithë zemër' " (Jer. 24:7).

`Si e keni përjetuar vetë pendesën kur jeni kthyer tek Zoti?`