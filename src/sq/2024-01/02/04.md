---
title:  Një Psalm Dëshpërimi
date:  09/01/2024
---

Lutja sipas Psalmeve është më tepër sesa artikulimi i lutjeve të adhuruesve. Psalmet supervizojnë eksperiencën e tyre sipas standardeve të Zotit dhe e bëjnë të përballueshme, duke sjellë shpresën dhe sigurinë e prezencës së Perëndisë.

`Lexoni Psalmin 22. Çfarë mund të mësojmë nga ky psalm në lidhje me besimin tek Zoti në mes të vuajtjeve?`

Fjalët vajtuese të Psalmit 22:1 mund të ndihmojnë njerëzit që vuajnë të shprehin dhimbjen e tyre dhe ndjesinë e të qenurit të vetmuar: "Perëndia im, Perëndia im, përse më ke braktisur? Pse më rri kaq larg dhe nuk vjen të më çlirosh, duke dëgjuar fjalët e ofshamës sime?".

Këto fjalë, sigurisht, janë bërë të famshme në mes të Krishterëve, sepse ishin të njëjtat fjalë që Vetë Jezusi, kur ishte në kryq, shqiptoi për të na treguar sesa të rëndësishme ishin Psalmet në eksperiencën e Krishtit (shiko Mat. 27:46).

Megjithatë, edhe në mes të vuajtjes dhe shtrëngimeve, mund të shqiptohen edhe këto fjalë: "Unë do t'u njoftoj emrin tënd vëllezërve të mi, do të të lëvdoj në mes të kuvendit" (Ps. 22:22).

Me fjalë të tjera, megjithëse këto ndjenja mund të mos përputhen saktësisht me dilemën aktuale të autorit, psalmisti ka ende mundësinë të shprehë besimin e tij tek Zoti dhe të deklarojë se, pavarësisht çdo gjëje, ai do të lavdërojë Perëndinë.

Çështja është këtu që, duke na dhënë fjalë për t’u lutur, Psalmet na mësojnë të shohim përtej situatës sonë aktuale, dhe me besim, të shohim kohën kur jeta jonë të restaurohet nga hiri i Perëndisë.

Kështu, lutja sipas Psalmeve i çon adhuruesit në horizonte të reja shpirtërore. Psalmet lejojnë adhuruesit të shprehin ndjenjat dhe kuptimin e tyre, por nuk ngelen vetëm atje ku janë. Adhuruesit drejtohen të braktisin barrat e tyre të dhimbjes, zhgënjimit, inatit, dhe dëshpërimit para Zotit dhe t'i besojnë Atij pavarësisht situatave që kanë.

Lëvizja nga vajtimi drejt lavdërimit vihet re në shumë Psalme dhe sugjeron transformimin shpirtëror që besimtarët përjetojnë kur marrin hirin hyjnor dhe ngushëllimin në lutje.

`Si mund të mësojmë të shohim përtej sfidave tona imediate, dhe kështu të besojmë në mirësinë e Perëndisë, pavarësisht situatave që hasim tani?`