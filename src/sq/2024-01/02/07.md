---
title:  Për më tepër studim
date:  12/01/2024
---

Lexoni Psalmi 42:8 dhe Ellen G. White, "Poetry and Song" f. 159-168, në Education. Si lidhen lutjet dhe këngët sipas këtyre teksteve të frymëzuara?

Ellen G. White përshkruan Psalmet penduese të Davidit (për shembull, Psalmi 51) si gjuha e shpirtit të tij dhe lutje, që ilustrojnë natyrën e pendesës së vërtetë ndaj mëkatit (shiko Hapat drejt Krishtit, f. 24, 25). Ajo inkurajon besimtarët të mësojnë përmendësh tekstet nga Psalmet si një mënyrë për të ushqyer ndjesinë e prezencës së Perëndisë në jetët e tyre dhe thekson praktikën e Jezusit, që ngrinte zërin e Tij me Psalme kur përballej me tundime dhe frikën shtypëse. Ajo gjithashtu shkruan: "sa shpesh me fjalë nga këngët hyjnore vuloset në shpirt burimi i pendesës dhe besimit, i shpresës dhe dashurisë dhe gëzimit! ... Në fakt, një këngë është lutje" - Education, f. 162-168.

Kur lutemi dhe këndojmë Psalmet marrim këmbënguljen, forcën, kurajon dhe shpresën e psalmistëve. Ata na inkurajojnë të vazhdojmë udhëtimin tonë shpirtëror dhe na ngushëllojnë se nuk jemi vetëm. Njerëz të tjerë, si ne, kanë kaluar përmes kohëve të errëta dhe prapë kanë dalë fitimtarë me anë të hirit të Perëndisë. Në të njëjtën kohë, Psalmet na zbulojnë shijen e ndërmjetësimit të zellshëm të Krishtit për ne, mbasi gjithmonë jeton që të ndërmjetësojë për ne (Heb. 7:25).

Përfshirja e Psalmeve në lutje dhe adhurim e bën bashkësinë e besimtarëve të jetë e vetëdijshme për gjithë llojin e eksperiencave njerëzore dhe i mëson ata të përfshihen në aspektet e ndryshme të këtyre eksperiencave gjatë adhurimit. Psalmet janë lutje dhe këngë hyjnore-njerëzore. Për këtë arsye, përfshirja vazhdimisht e Psalmeve në adhurim bën që komuniteti i besimtarëve të përqendrohet në vullnetin e Zotit dhe hirin e fortë shpëtues.

**Pyetje për Diskutim**

`1.	Pse lutja spontane, e pa udhëzuar nuk mund të jetë e vetmja mënyrë për t’u lutur? Si mund të përmirësohet jeta jonë e lutjes nga Psalmet, lutjet biblike?`

`2.	Si mund të pasurojnë Psalmet eksperiencën tonë të lutjes në komunitet? Diskutoni disa mënyra praktike që kisha juaj lokale mund të përfshijë Psalmet në shërbesën e adhurimit.`

`3.	Çfarë zbulojnë Psalmet në lidhje me kompleksitetin e besimit të njerëzve dhe fuqisë shëruese të hirit të Perëndisë?`