---
title:  Oh, Na Rivendos Sërish
date:  11/01/2024
---

`Lexoni Psalmi 60:1-5. Për cilat raste mendoni se përshtatet ky psalm si lutje? Si mund të përfitojmë nga Psalmet e vajtimeve qoftë edhe në kohë të gëzuara të jetës sonë?`

Psalmet e vajtimeve përgjithësisht kuptohen si lutjet e njerëzve, që jetojnë gjatë kohëve të vështira qoftë fizikisht, psikologjikisht apo shpirtërisht. Apo të treja së bashku.

Megjithatë, kjo nuk do të thotë se duhet t'i shmangim këto Psalme gjatë kohëve të mira. Ndonjëherë mund të ketë një shkëputje totale midis fjalëve të psalmit dhe eksperiencës aktuale të adhuruesit. Me fjalë të tjera, Psalmet e vajtimeve mund të jenë të dobishme edhe për ata që nuk janë në shtrëngim.

Së pari, ato mund të na bëjnë më të vetëdijshëm se vuajtja është pjesë e eksperiencës së përgjithshme njerëzore dhe se u ndodh si të drejtëve edhe të këqinjve. Psalmet na sigurojnë se Zoti është në kontroll dhe siguron zgjidhje dhe forcë në kohë vështirësish. Edhe në këtë psalm, në mes të shqetësimeve ("Ti ke bërë që të dridhet toka", Ps. 60:2), psalmisti tregon shpresën e tij përfundimtare tek çlirimi i Perëndisë.

Së dyti, Psalmet e vajtimeve na mësojnë të jemi të dhembshur ndaj vuajtjeve të të tjerëve. Kur shprehim lumturinë dhe mirënjohjen tonë ndaj Zotit, veçanërisht në publik, duhet të jemi të vetëdijshëm për ata që nuk janë kaq me fat. Sigurisht, gjërat mund të shkojnë vaj për momentin, por kush nuk di për njerëzit, përreth nesh, që janë duke vuajtur tmerrësisht? Të lutesh me këto Psalme mund të na ndihmojë të mos harrojmë kurrë ata, që po kalojnë kohë të vështira. Psalmet duhet të nxisin tek ne dhembshuri dhe një dëshirë për t’u shërbyer të vuajturve ashtu siç bëri Jezusi.

"Kjo botë është si një shtëpi e madhe Lazari, por Krishti erdhi të shërojë të sëmurët, t’u shpallë çlirimin atyre që janë robër të Satanit. Ai në Vetvete ishit shëndet dhe forcë. Ai u dha jetën e Tij të sëmurëve, të shtrënguarve dhe të demonizuarve. Ai nuk ktheu askënd mbrapsht nga ata që erdhën të marrin fuqinë e Tij shëruese. Ai e dinte se ata që i luteshin për ndihmë mbartnin sëmundjen me vete; megjithatë Ai nuk refuzoi t'i shërojë. Dhe, kur virtyti nga Krishti hyri tek këta shpirtra të mjerë, ata u bindën për mëkatin, dhe shumë u shëruan nga sëmundja e tyre shpirtërore, si dhe nga ato fizike. Ungjilli ende ka të njëjtën fuqi, dhe përse të mos përjetojmë edhe ne sot të njëjtat rezultate?" - Ellen G. White, Welfare Ministry, f. 24, 25.

`A njihni dikë, tani, që ka nevojë jo vetëm për lutjet tuaja, por edhe për shërbesën tuaj gjithashtu?`