---
title:  Nga Dëshpërimi në Shpresë
date:  10/01/2024
---

Të gjithë mund të kemi patur raste kur prezenca e Zotit ndihej shumë larg nesh. Kush nuk ka menduar: Si mund të më ndodhte kjo gjë?

Psalmistët, duke qenë njerëz si edhe ne, me siguri janë përballur me gjëra të ngjashme. Megjithëse, është e vërtetë që mëkatet tona sjellin vështirësi mbi ne, në raste të tjera vështirësitë duken shumë të padrejta dhe ndihemi sikur nuk e meritojmë këtë që po kalojmë. Sërish, kush nuk e ka provuar këtë?

`Lexoni Psalmi 13. Cilat janë dy gjendjet që mund të dalloni në këtë psalm? Çfarë vendimi mendoni se solli ndryshimin radikal në pikëpamjen e gjerë të psalmistit?`

"Deri kur do të më harrosh, o Zot? Vallë kështu do të jetë përjetë? Deri kur do të më fshehësh fytyrën tënde?" (Ps. 13:1). Sërish, kush nuk i ka provuar këto ndjenja, sado gabim ta kenë pasur? (A harron ndonjëherë Zoti ndonjë prej nesh)?

Psalmi 13, pra, na drejton të shmangim një gabim tjetër kur fokusohemi tek vetja dhe problemet tona gjatë lutjes. Ky psalm mund të transformojë lutjen tonë, duke na drejtuar për të ri-afirmuar natyrën besnike dhe të pandryshueshme sesi Zoti i trajton njerëzit e Tij.

Sigurisht, megjithëse psalmi fillon me vajtime dhe ankesa nuk përfundon me to. Dhe kjo është pika kryesore.

Psalmi na drejton qëllimisht të zgjedhim t'i besojmë fuqisë shpenguese të Perëndisë (Ps. 13:5), në mënyrë që frika dhe ankthi ynë (Ps. 13:1-4) t'i lenë gradualisht vendin shpëtimit të Perëndisë, dhe kështu fillojmë të përjetojmë ndryshimin nga vajtimi drejt lavdërimit, nga dëshpërimi drejt shpresës (Ps. 135:5, 6).

Megjithatë, një përsëritje e thjeshtë e fjalëve të Psalmeve pa pasur një kuptim të thellë të tyre nuk do të rezultojë në transformimin e vërtetë që kanë si synim. Kur lutemi sipas Psalmeve, duhet të kërkojmë që Fryma e Shenjtë të na mundësojë të veprojmë ashtu siç kërkojnë psalmet. Psalmet janë Fjala e Perëndisë me anë të së cilës karakteri dhe veprat e besimtarëve transformohen, jo thjesht informohen. Me anë të hirit të Perëndisë, premtimet e Psalmeve bëhen të dukshme në jetën e besimtarëve. Kjo do të thotë që lejojmë Fjalën e Perëndisë të na formojë sipas vullnetit të Zotit dhe të na bashkojë me Krishtin, që ka treguar në mënyrë të përsosur vullnetin e Zotit, dhe si Biri i mishëruar i Perëndisë, u lut gjithashtu sipas Psalmeve.

`Si mund t'ju afrojnë vështirësitë më afër me Zotin? Pse, nëse nuk tregoni kujdes, ato mund t'ju largojnë nga Ai?`