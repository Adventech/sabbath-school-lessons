---
title:  Për më tepër studim
date:  22/03/2024
---

Lexoni Ellen G. White, "How to Pray", f. 39-42, në A Call to Stand Apart.

Në qendër të adhurimit ishte nevoja për pendesë, pendesën e vërtetë: "Pendesa përfshin keqardhje për mëkatin dhe një kthim mbrapa nga rruga e tij. Nuk do heqim dorë nga mëkati, nëse nuk na neveritet; nëse nuk kthehemi larg tij në zemrat tona, nuk do të ketë një ndryshim të vërtetë në jetë.

"Ka shumë, që nuk e kuptojnë natyrën e vërtetë të pendesës. Turmat trishtohen se kanë mëkatuar dhe madje bëjnë edhe një reformim të jashtëm, sepse kanë frikë se gabimet e tyre do u sjellin vuajtje. Por kjo nuk është pendesë në kuptimin Biblik. Ata vajtojnë vuajtjen në vend të mëkatit. I tillë ishte vajtimi i Esaut kur pa se e kishte humbur përgjithmonë të drejtën e të parëlindurit. Balaami, i tmerruar nga engjëlli që i doli para rrugës me një shpatë në dorë, pranoi fajin e tij që të mos vdiste; por nuk kishte një pendesë të vërtetë ndaj mëkatit, asnjë qëllim për t’u konvertuar, asnjë braktisje të së keqes. Judë Iskarioti pasi tradhëtoi Zotin e tij, tha, 'Mëkatova, duke tradhtuar gjakun e pafaj'- Mateu 27:4" - Ellen G. White, Hapat drejt Jezusit, f. 22, 23.

"Megjithëse Zoti banon jo në tempuj të bërë nga dora e njeriut, Ai nderon me prezencën e Tij mbledhjet e popullit të Tij. Ai ka premtuar se, kur ata të mblidhen së bashku për ta kërkuar, për të pranuar mëkatet e tyre, dhe për t’u lutur për njëri-tjetrin, Ai do të takohet me ta përmes Frymës së Tij. Por ata, të cilët mblidhen për ta adhuruar duhet të lenë mënjanë çdo gjë të keqe. Nëse nuk e adhurojnë në frymë dhe në të vërtetë në bukurinë e shenjtërisë, mbledhjet e tyre do të jenë të kota. Për njerëz të tillë Zoti deklaron, 'Ky popull po më afrohet me gojë dhe më nderon me buzët; por zemra e tyre rri larg meje'- Mateu 15:8, 9. Ata që adhurojnë Zotin duhet ta adhurojnë 'në frymë dhe në të vërtetë: sepse të tillë janë adhuruesit që kërkon Ati'- Gjoni 4:23" - Ellen G. White, Patriarkë dhe Profetë, f. 50.

**Pyetje për Diskutim**

`1.	Cili është flijimi më i madh që adhuruesi mund t'i japë Zotit (Ps. 40:6-10; Rom. 12:1, 2)?`

`2.	Si lidhet adhurimi individual me atë në komunitet? Pse kemi nevojë për të dyja? Si njëri e përmirëson tjetrin?`

`3.	Shumë e kuptojnë adhurimin se ai ka lidhje vetëm me lutje, himne dhe studime të Biblës ose literaturës shpirtërore. Ndërkohë që këto aktivitete janë thelbësore për adhurim, a mund të kufizohet adhurimi vetëm tek to? Jepni disa shembuj të formave të tjera të adhurimit.`

`4.	Ellen G. White shkroi: "Shërbesa e Tij nuk duhet parë si një ushtrim i trishtuar dhe i lodhshëm. Duhet të jetë një kënaqësi të adhurosh Zotin dhe të marrësh pjesë në punën e Tij"- Hapat drejt Jezusit, f.103. Si mund të bëhet kënaqësi adhurimi i Zotit?`