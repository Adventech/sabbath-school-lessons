---
title:  Histori misionare
date:  22/03/2024
---

#### I gëzuar që jeton

_Shiva_

Shiva u lutej vetëm perëndive tradicionale të Indisë. Për të, nuk kishte mundësi tjetër. Ai u çudit kur vajza e tij, Arati, vendosi të besonte në një Perëndi, të quajtur Jezus. Shiva kishte shumë dyshime rreth këtij Zoti të ri.

Por ai ndaloi së shqetësuari kur pa ndryshimet pozitive në jetën e Aratit, pasi filloi t’i lutej Jezusit. Por ai vazhdonte t’u lutej perëndive të tij. Ai ishte i moshuar dhe nuk e shihte të nevojshme ta shtonte këtë Zot të ri.

Atëherë Shiva ra, në shtëpinë e tij, dhe u vra. Vajza e çoi në spital dhe, pas ca ditësh, e solli në shtëpi, të kujdesej për të. Shiva e dëgjonte kur lutej rreth shëndetit të tij, me shoqet në telefon. Mbas tre muajsh, Shiva u shërua. Ai vazhdonte t’u lutej perëndive të tij. Atëherë, ra sërish. Kësaj here qëndroi në spital për 15 ditë. Ai kishte pësuar një frakturë në brinjë dhe mjeku rekomandoi regjim shtrati.

Kur u kthye në shtëpi, shëndeti i tij filloi të keqësohej. Vajza, Arati, ishte e shqetësuar për të dhe e çoi në një qendër jetese Adventiste.

Nën kujdesin e një mjeku Adventist, Shiva filloi të përmirësohej. Një i ri, i quajtur Mark, kujdesej për Shivën, në dhomën e tij. Shiva e çmonte shumë Markun. Ai ishte shumë i kujdesshëm dhe i këndshëm. Nëpërmjet Markut, Shiva pati një ide rreth Jezusit, për herë të parë. Nëpërmjet mirësisë të Markut, ai pa Jezusin.

Shiva shkoi në shërbesën e adhurimit, çdo të shtunë, gjatë katër muajve që qëndroi te qendra. Ai mësoi rreth Jezusit. Mësoi rreth Sabatit. Mësoi rëndësinë e ushqimit të shëndetshëm. Një ditë, fjalët e një predikuesi që po vizitonte, e prekën zemrën e Shivës dhe ai ndjeu një dëshirë të fortë t’ia jepte zemrën Jezusit.

Por atëherë, probleme familjare e hoqën vëmendjen e Shivës nga gjërat shpirtërore. Ai e harroi dëshirën për të jetuar për Jezusin. Shëndeti i tij filloi të keqësohej sërish.

Me ndihmën e mjekut Adventist dhe Markut, Shiva arriti të forcohej edhe një herë. Në atë periudhë, Shiva vuri re diçka. Sa herë largohej nga Jezusi, ai kishte probleme me shëndetin. Sa herë ndiqte rrugën e tij, ai binte ose kishte vështirësi të tjera. Ai kuptoi se Jezusi nuk donte që ai të ndiqte rrugën e tij. Dukej se Ai po e thërriste të qëndronte pranë. Në atë moment, Shiva vendosi t’ia jepte zemrën Perëndisë. Ai thirri vajzën

— Para se të vdes nesër, duhet të pranoj Jezusin si Shpëtimtarin tim sot, — tha ai.

10 muaj pas rënies së parë, Shiva ia dha zemrën Jezusit. Jeta e tij e vjetër u la në ujrat e pendimit. Burri 78 vjeçar doli nga ujrat e një lumi Indian si një fëmijë i ri i Krishtit.

Sot, Shiva nuk iu lutet më perëndive të tij. Ai i lutet vetëm Perëndisë në qiell.

— Jezusi më ndihmoi të ndaloj duhanin dhe çajin e zi, — tha ai. — Jam më mirë, ndihem i shëndetshëm dhe lutem tre herë në ditë.

Ai falenderon Jezusin që e mban gjallë.

— Jam shumë mirënjohës që vajza ime më çoi tek ajo qendër, — tha ai. — Përndryshe nuk do ta kisha njohur Jezusin dhe nuk do të kisha pasur mundësinë tA pranoja si Shpëtimtarin tim.

Faleminderit për ofertat tuaja të Sabatit të 13të, që ndihmojnë për të ndarë dashurinë e Jezusit në Indi dhe rreth e rrotull botës. Faleminderit për ofertat tuaja të Sabatit të 13të, në 30 Mars, të cilat do të ndihmojnë projektet në Indi dhe Nepal.

**Fakte të shpejta**

- Rabindranath Tagore (1861-1941) i lindur në Bengal, ishte poet, shkrimtar, kompositor, filozof, dhe piktor. Në vitin 1913, ai ishte shkrimtari i parë, jo-Evropian, që fitoi çmimin Nobël në Letërsi. Dy nga kompozimet e tij u bënë himnet kombëtare të Indisë dhe Bangladeshit.

- Kryeqyteti i Indisë, Nju Deli, ka një popullsi prej 249.998 megjithëse zona urbane e Delit ka 28.514.000 banorë.

- Thuhet se loja e shahut origjinoi në Indi, rreth 1.500 vjet më parë, dhe bazohet në një lojë lufte, të quajtur çaturanga, nga veriperëndimi i Indisë.