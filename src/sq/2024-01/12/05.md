---
title:  Deklaroni Lavdinë e Tij në Mes të Kombeve
date:  20/03/2024
---

`Lexoni Psalmin 96. Cilat aspekte të adhurimit përmenden në këtë Psalm?`

Adhurimi përfshin këngë për Zotin (Ps. 96:1, 2), të lavdërosh emrin e Tij (Ps. 96:2), të shpallësh mirësinë dhe madhështinë e Tij (Ps. 96:3, 4), dhe të sjellësh ofertat në tempullin e Tij (Ps. 96:8). Përveç këtyre gjërave të njohura në adhurim, Psalmi 96 thekson një aspekt jo dhe aq të dukshëm për adhurimin, dmth, dimensionin ungjillizues në shpalljen e mbretërisë së Zotit tek njerëzit e tjerë (Ps. 96:2, 3, 10).

Megjithatë të kënduarit, lavdëruarit, sjellja e ofertave dhe shpallja e ungjillit nuk janë vepra të veçuara, por janë forma të ndërlidhura të adhurimit. Shpallja e shpëtimit të Perëndisë në të gjithë kombet është burimi i lavdeve dhe përmbajtja e adhurimit. Vini re si arsyeja për adhurim përkon me mesazhin e shpallur njerëzve të tjerë: "sepse Zoti është i madh" (Ps. 96:4), "sepse gjithë perënditë e njerëzve janë idhuj, por Zoti ka bërë qiejt" (Ps. 96:5), " 'Zoti mbretëron' " (Ps. 96:10), dhe "Ai po vjen të gjykojë tokën" (Ps. 96:13). Kështu, qëllimi i ungjillizimit është të bashkojë njerëzit e tjerë me popullin e Perëndisë, dhe në fund i gjithë krijimi adhuron Zotin (Ps. 96:11-13).

Adhurimi buron nga pranimi i brendshëm se kush është Zoti, pra, Krijuesi, Mbreti dhe Gjykatësi (Ps. 96:5, 10, 13). Kështu adhurimi përfshin kujtesën e veprave të Zotit në të shkuarën (krijimi), festimin e mrekullive të Tij në të tashmen (mbajtja e botën nga Zoti dhe mbretërimi i Tij aktual), dhe pritjen e veprave të Tij në të ardhmen (gjykimi në ditët e fundit dhe një jetë e re në qiej dhe tokën e re).

Gjykimi te Psalmet do të thotë restaurimi i rendit hyjnor të paqes, drejtësisë dhe mirëqenies në një botë tashmë të ngarkuar nga padrejtësia dhe vuajtja. Prandaj, e gjithë toka gëzohet në pritje të gjykimeve të Perëndisë (Ps. 96:10-13, Ps. 98:4-9). Fakti se Zoti është një Gjykatës i drejtë duhet t'i motivojë më shumë njerëzit ta adhurojnë në shenjtëri dhe "dridhje" dhe duhet t'i paralajmërojë ta marrin seriozisht adhurimin (Ps. 96:9). Adhurimi përfshin gëzim dhe konfidencë/siguri të madhe (Ps. 96:1, 2, 11-13) si dhe frikë dhe mani/zakon të shenjtë (Ps. 96:4, 9).

Apeli universal i Psalmit 96 për të adhuruar Krijuesin dhe Gjykatësin reflektohet në shpalljen finale të ungjillit të Perëndisë në botë, mesazhin e tre engjëjve tek Zbulesa 14:6-12. Në shumë aspekte ky psalm duket se inkorporon/lidh këtë mesazh për ditët e fundit: krijimi, shpëtimi ("ungjilli i përjetshëm"), adhurimi dhe gjykimi. Është e gjitha atje.

`Krahasoni këtë psalm me mesazhin e tre engjëjve (Zb. 14:6-12). Në çfarë mënyra ai mëson të njëjtat të vërteta themelore si dhe mesazhi i ditëve të fundit, që duhet ta shpallim në botë?`