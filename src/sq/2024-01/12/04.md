---
title:  Zot, Kush Mund të Banojë në Çadrën Tënde?
date:  19/03/2024
---

`Lexoni Psalmin 15. Cilët janë njerëzit e denjë për të adhuruar në prezencën e Perëndisë?`

Përgjigjja që jepet në këtë psalm është përmbledhje e kërkesave, që tashmë janë dhënë në ligjin e Perëndisë dhe tek profetët: ata, veprat ("bën drejtësi") dhe karakteri ("në zemrën e vet") (shiko Lgj.Përt. 6:5, Mik. 6:6-8) i të cilëve reflekton Zotin. Shenjtërorja ishte një vend i shenjtë, dhe çdo gjë në të, përfshi priftërinjtë, shenjtëroheshin. Kështu, shenjtëria është një kërkesë e panegociuar për të hyrë në prezencën e Perëndisë. Shenjtëria e Izraelit duhet të ishte e kuptueshme, duke bashkuar adhurimin me etikën dhe çdo aspekt të jetës. Ligji iu dha popullit të Perëndisë që t'i mundësojë të përmbushin potencialin më të madh, d.m.th., të jetojnë si një priftëri mbretërore. Priftëria mbretërore ka një jetë shenjtërie në prezencën e Perëndisë dhe sjell bekimet e besëlidhjes tek kombet e tjera.

`Lexo Psalmin 24:3–6 dhe Psalmin 101:1–3. Çfarë do të thotë të jesh i shenjtë?`

"Një zemër e përsosur" është cilësia më e madhe e adhuruesit para Zotit. Fjala hebraike tamim, "e përsosur" përcjell idenë e "plotësisë". Një vresht i "përsosur" është i plotë, pa dëme dhe i shëndetshëm (Ezek. 15:5). Kafshët që bëheshin fli duhet të ishin tamim,  ose pa të meta (Lev. 22:21-24). E folura e "përsosur" është plotësisht pa gënjeshtra (Jobi 36:4). "Një zemër e përsosur", pra është një "zemër e pastër" (Ps. 24:4) ose një zemër me integritet (Ps. 15:2). Kërkon Perëndinë (Ps. 24:6) dhe restaurohet nga falja e Zotit (Ps. 51:2-10). Një jetë pa të meta buron nga njohja e hirit dhe drejtësisë së Perëndisë. Hiri hyjnor frymëzon dhe mundëson shërbëtorët e Perëndisë të jetojnë në frikën e Zotit, që do të thotë të jetojnë në një miqësi të pashkëputur me Perëndinë dhe të bindur ndaj Fjalës së Tij. Një dëshmi e një jete të devotshme i jep lavdi Perëndisë dhe jo vetes. Vini re se shumica e kërkesave te Psalmi 15 jepen me terma mohues (Ps. 15:3-5). Kjo nuk ka të bëjë që të meritosh favorin e Perëndisë, por që të shmangësh gjërat që të ndajnë nga Perëndia.

`Si mund të bëjmë zgjedhje të vetëdijshme për të shmangur gjërat, që na largojnë nga Perëndia? Cilat janë disa nga ato gjëra, dhe si mund t'i shmangim ato?`