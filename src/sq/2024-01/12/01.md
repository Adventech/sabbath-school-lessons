---
title:  Adhurimi Që Nuk Mbaron Kurrë
date:  16/03/2024
---

### Lexoni studimin e kësaj jave
Psalmi 134; Isaia 42:10–12; Zbulesa 14:3; Psalmi 15; Psalmi 101:1–3; Psalmi 96; Zbulesa 14:6–12; Gjoni 4:23, 24.

> <p>Vargu Përmendësh</p>
> "Unë do t'i këndoj Zotit deri sa të kem jetë; do t'i këndoj lavde Perëndisë tim deri sa të jem" (Psalmi 104:33).

Teksa eksperienca jonë me hirin dhe fuqinë e Perëndisë rritet, nxitemi të pyesim bashkë me psalmistin: "Çdo t'i jap Zotit në këmbim të të gjitha të mirave që më ka bërë?" (Ps. 116:12). Përgjigjja e pashmangshme është që të përkushtohesh, duke qenë besnik ndaj Perëndisë.

Në Psalmet, Izraeli nuk është thjesht një komb, por "asambleja e madhe" (Ps. 22:22, 25; Ps. 35:18). Kjo zbulon thirrjen parësore të Izraelit për të lavdëruar Zotin dhe për të dhënë dëshmi për Të tek kombet e tjera, sepse Zoti dëshiron që e gjithë bota të bashkohet me popullin e Tij në adhurim. Populli i Zotit identifikohet me të drejtët, që adhurojnë Zotin dhe që vendosin shpresën në Të dhe dashurinë e Tij.

Lavdërimi i Zotit në bashkësi perceptohet si adhurimi ideal. Kjo nuk do të thotë se lutja dhe lavdërimi i individit në Izrael ka një kuptim të dytë. Përkundrazi, adhurimi i individit ushqen adhurimin në komunitet me një lavdërim të rinovuar (Ps. 22:22, 25), ku nga ana tjetër adhurimi individual arrin potencialin e plotë në një marrëdhënie të ngushtë me komunitetin. Komuniteti që adhuron gjithashtu quhet "këshilli i të drejtëve" (Ps. 111:1). Të drejtët e njohin Perëndinë (Ps. 36:10) dhe njihen nga Perëndia (Ps. 37:18), dhe kjo eksperiencë përçon çdo aspekt të ekzistencës së tyre.

_\*Studioni mësimin e kësaj jave për t’u përgatitur për Sabatin, 23 Mars._