---
title:  Mëshira Jote Arrin Deri në Qiell
date:  10/02/2024
---

### Lexoni për studimin e kësaj jave
Psalmi 136, Psalmi 51, Psalmi 130, Psalmi 113, Psalmi 123.

> <p>Vargu Përmendësh</p>
> "Do të të kremtoj midis popujve, o Zot, do të këndoj lavdet e tua midis kombeve. Sepse e madhe deri në qiell është mirësia jote, dhe e vërteta jote arrin deri në retë" (Psalmi 57:9, 10).

Psalmistët e kuptojnë që janë të varfër shpirtërisht dhe nuk kanë asnjë gjë të mirë për t'i ofruar Zotit; me fjalë të tjera, nuk kanë asgjë në vetvete që do i rekomandonte para fronit të shenjtë të Perëndisë (Ps. 40:17). Ata kuptojnë se kanë nevojë, ashtu si edhe ne, për hirin e Perëndisë.

E thënë ndryshe kanë nevojë për ungjillin.

Psalmet theksojnë faktin se njerëzit mbështeten plotësisht në mëshirën e Perëndisë. Fatmirësisht, mëshira e Perëndisë zgjat përgjithmonë, siç shihet në krijimin e Zotit dhe në historinë e popullit të Tij (Psalmi 136). Para Perëndisë së përjetshëm, jeta e njeriut është aq kalimtare sa dhe bari i fushave, por Zoti i mëshiron njerëzit dhe ripërtërin forcën e tyre (Ps. 103:3, 5, 15), dhe në Të kanë premtimin e përjetësisë.

Populli i Zotit gjen ngushëllim në faktin se Zoti është besnik ndaj besëlidhjes së Tij. Apeli i njerëzve, sado i shtrënguar me raste, është shpesh i mbushur me shpresë, sepse ata i drejtohen Atit të tyre të dhembshur (Ps. 103:13, Ps. 68:5, Ps. 89:26). Eksperiencat e reja të mëshirës dhe dashurisë së Perëndisë i bëjnë të adhurojnë dhe t'i shërbejnë Zotit dhe askujt tjetër.

_\*Studioni mësimin e kësaj jave për t’u përgatitur për Sabatin, 17 Shkurt._