---
title:  Histori misionare
date:  16/02/2024
---

#### E veja e lumtur, pa fëmijë

_Ratnamaja_

Ratnamaja, nga Nepali, u martua kur ishte 13 vjeç. Kaluan shumë vite dhe ajo nuk pati fëmijë. Njerëzit e thërrisnin me emra të këqinj. Miqtë dhe të afërmit e shihnin me inat dhe e mallkonin. Bashkëshorti e fajësonte dhe pinte shumë.

Ratnamaja ishte shumë e trishtuar. Ajo donte të kishte fëmijë më shumë se çdo gjë në botë. Ajo bëri gjithçka mundej të kishte fëmijë. Por asgjë nuk ndihmonte.

Kur dukej se jeta e saj nuk mund të keqësohej më, bashkëshorti i saj vdiq papritur. Trishtimi i saj u shtua edhe më shumë. Tani, ajo duhet të jetonte me dhimbje të dyfishtë — pa fëmijë dhe pa bashkëshort. Ajo ndihej shumë e vetmuar. Ajo shihte njerëzit e tjerë që jetonin të lumtur, më fëmijët dhe nipërit.

Atëherë, filloi pandemia e COVID-19 dhe ajo qëndroi e mbyllur për shumë muaj. Pak nga pak, ajo humbi dëshirën për të jetuar. Ishte pikërisht atëhere, kur një nip shkoi ta vizitonte. Kufizimet e pandemisë filluan të lehtësoheshin dhe ai e ftoi të vizitonte kishën.

— Eja në kishën time, — tha ai. — Do dëgjosh gjëra të reja dhe do marrësh edhe një dhuratë.

Kisha po shpërndante oriz dhe kuverta për njerëzit që kishin nevojë. Ratnamaja vendosi të shkonte. Shërbesa e së shtunës e çuditi. Ajo ishte rritur në një besim jo-Kristian dhe ishte hera e parë që shihte një program Kristian. Atë e tërhoqën shumë himnet dhe ndjeu paqe në zemër, ndërsa dëgjonte njerëzit të këndonin rreth Jezusit.

Njerëzit në kishë e përshëndetën dhe biseduan me të. Ajo u çudit që askush nuk e shau dhe nuk e pa me përçmim. Askush nuk e fajësoi që ajo ishte e ve, pa fëmijë. Përkundrazi, të gjithë i folën dhe mirësi dhe dashuri.

Pas atij Sabati, disa gra nga kisha filluan ta vizitonin Ratnamajën, në shtëpinë e saj. Ata i mësuan Biblën dhe u lutën me të. Ratnamaja filloi të shkonte në kishë çdo të shtunë. Ajo ndihej mirë çdo herë që shkonte në kishë dhe kur bisedonte me njerëzit atje. Ajo ishte veçanërisht e lumtur kur dëgjonte se Jezusi e donte. Ajo filloi të mos ndihej më e vetme dhe e trishtuar. Ajo gjeti, tek Jezusi, gëzimin që i kishte munguar gjithë jetën. Ajo ndihej si njeriu më i lumtur në botë!

— Perëndia më tha paqen e Tij, në zemrën time, — tha ajo. — Do t’i jem gjithmonë mirënjohëse Perëndisë për dashurinë e Tij dhe për gjithçka ka bërë, në jetën time.

Sot, Ratnamaja është 65 vjeç dhe vazhdon të rritet në besimin e saj Kristian. Ajo nuk vajti ndonjëherë në shkollë dhe nuk di të lexojë e të shkruajë. Por ajo po e studion Biblën me gratë e kishës dhe dëgjon një program radioje, të Kishën Adventiste.

— Dua të rritem gjithmonë e më shumë, me Perëndinë, ndaj u kërkoj të gjithëve të luten për mua, — tha ajo.

Një nga vargjet e saj të preferuara është Filipianët 4:4, ku Pali thotë: “Gëzohuni gjithmonë në Perëndinë. Po ua them përsëri, gëzohuni”.

— Unë nuk kam bashkëshort, as fëmijë, por asnjëherë nuk ndihem vetëm sepse gëzohem me Zotin dhe Shpëtimtarin tim, — tha ajo. — Perëndia im është gjithmonë me mua dhe më do më shumë se gjithçka.

Një pjesë e Ofertës së Sabatit të 13të, këtë tremujor, do të ndihmojë në hapjen e një shkolle fillore, në Nepal, ku fëmijët të mund të mësojnë të shkruajnë e lexojnë. Faleminderit që planifikoni një ofertë bujare për në 30 Mars.

**Shënime nga misioni**

- Nepali i mbylli kufijtë për shumë vite dhe Adventistët nuk ishin të lejuar të hynin. Megjithatë, Nepalezët, që udhëtonin jashtë vendit, dëgjuan mesazhin e kishës dhe e ndanin me familjet dhe miqtë, kur ktheheshin.

- Në vitin 1936, Keneth Simpson dhe dy mjekë Adventistë misionarë vizituan shumë fshatra në Nepal, përgjatë kufirit, dhe u predikuan në Hindi. Ishte hera e parë që shumë prej tyre dëgjonin rreth Jezusit dhe Biblës.

- Në vitin 1951, Nepali filloi të hapte kufijtë për të huajt dhe turistët. Ndërsa shpërndante studime Biblike përgjatë kufirit, dikush i tha pastorit Xhorxh Vanderman ‘Je me vonesë; unë jam në mësimin 30”. Ai ishte një nga grupi i njerëzve, që e kishin studiuar mësazhin në atë mënyrë.

- Dr. Stanli Gordon dhe Znj. Railen Sturxhis hapën Spitalin Shir, në Qershor 1957. Spitali u emërtua pas një çifti nga Nju Xhersi, SHBA, të cilët dhuruan fondet për ta hapur spitalin, në Banepa, një orë larg kryeqytetin Kathmandu. Sot, spitali ka 150 shtretër.