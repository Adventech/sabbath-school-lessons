---
title:  Për më tepër studim
date:  09/02/2024
---

Lexoni Ellen G. White, "The Beatitude", f. 6-13, 29-35, në Thoughts From the Mount of Blessing.

Psalmet janë protesta kundër indiferencës njerëzore ndaj padrejtësisë; ato refuzojnë të pranojnë të keqen. Ato motivohen, jo nga një dëshirë për të marrë hak, por nga një zell për të lavdëruar emrin e Perëndisë. Prandaj, është me vend për të drejtin që të gëzohet kur të shohë hakmarrjen e Zotit mbi të keqen, sepse në këtë mënyrë emri i Zotit dhe drejtësia e Tij do të restaurohen në botë (Ps. 58:10, 11). Psalmet detyrojnë njerëzit të ngrenë zërat e tyre kundër së keqes dhe të kërkojnë ardhjen e mbretërisë së Perëndisë në plotësinë e saj. Tek Psalmet na jepet siguria e ngushëllimit dhe çlirimit hyjnor. Zoti do të ngrihet!

" 'Kur t'ju shajnë dhe persekutojnë', tha Jezusi, 'gëzohuni dhe ngazëllohuni'. Dhe u tregoi atyre që e dëgjonin për profetët që kishin folur në emër të Zotit, si shembull vuajtjeje dhe durimi. Jakobi 5:10. Abeli, i Krishteri i parë nga fëmijët e Adamit, vdiq si martir. Enoku eci me Perëndinë dhe bota nuk e njohu atë. Noeu u tall si fanatik dhe alarmist. 'Të tjerë kanë kaluar sfidat e talljeve të ashpra, po, madje edhe burgosje'. 'Të tjerë u torturuan, duke mos pranuar çlirimin; në mënyrë që të fitojnë një ringjallje më të mirë' - Hebrenjtë 11:36, 35" - Ellen G. White, Thoughts From the Mount of Blessing, f. 33.

**Pyetje për Diskutim**

`1.	Për shkak se përjetimi i dhimbshëm i së keqes në botë mund të na bëjë të pyesim veten nëse Zoti mbretëron me të vërtetë, si mund të kemi një besim të patundur që do qëndrojë i fortë edhe përballë tundimit? Pra, ku duhet të fokusohemi në mënyrë që të ruajmë besimin tonë tek dashuria, mirësia dhe fuqia e Perëndisë? Çfarë duhet të na mësojë kryqi për Zotin dhe karakterin e Tij?`

`2.	Pse është e rëndësishme të mos mbështetemi tek fuqitë njerëzore (drejtues, institucione dhe lëvizje) si mençuria dhe zgjidhja përfundimtare e drejtësisë në botë, por të mbështetemi vetëm mbi gjykimin dhe Fjalën e Perëndisë?`

`3.	Cilat janë rrjedhojat praktike të së vërtetës se shenjtërorja është vendi i gjykimit hyjnor?`

`4.	Si mund ta kuptojmë gjuhën e ashpër të disa Psalmeve? Si na ndihmon ajo gjuhë që të kuptojmë ata, të cilët i kanë shkruar?`