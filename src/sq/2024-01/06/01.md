---
title:  Unë do të Ngrihem
date:  03/02/2024
---

### Lexoni për studimin e kësaj jave
Ps. 18:3–18, Ps. 41:1–3, Lgj.Përt. 15:7–11, Ps. 82, Ps. 96:6–10, Ps. 99:1–4, Rom. 8:34.

> <p>Vargu Përmendësh</p>
> " 'Për shkak të shtypjes së të mjerëve dhe të britmës së nevojtarëve, tani do të çohem', thotë Zoti, 'dhe do t'i shpëtoj nga ata që u zënë pusi' " (Psalmi 12:5).

Epoka jonë nuk është e vetmja kohë kur ligësia, padrejtësia dhe shtypja vërshojnë. Psalmistët jetuan gjithashtu në kohë të tilla. Prandaj, përveç të tjerave, Psalmet janë gjithashtu protesta e Zotit kundër dhunës dhe shtypjes në botë, në botën tonë dhe, gjithashtu në atë të psalmistëve.

Po, Zoti është i duruar dhe e mban zemërimin e Tij, sepse nuk do që ndokush të humbasë, por që të gjithë të vijnë në pendim (2 Pjet.3:9-15). E, megjithëse koha e duhur për ndërhyrjen e Zotit nuk përputhet gjithmonë me pritjet e njerëzve, dita e gjykimit të Zotit po vjen (Ps. 96:13, Ps. 98:9). Thjesht duhet të besojmë në Të dhe në premtimet e Tij deri sa të vijë ajo ditë.

Vetëm Krijuesi, froni i të cilit qëndron mbi drejtësinë (Ps. 89:14, Ps. 97:2), mund të sigurojë me anë të sovranitetit të Tij, stabilitet dhe prosperitet/mirëqenie në botë. Aspekti i dyfishtë i gjykimit hyjnor përfshin çlirimin e të shtypurve dhe shkatërrimin e të këqinjve (Ps. 7:6-17).

Kjo na është premtuar dhe kjo është ajo që do të vijë në të vërtetë një ditë - por në kohën e Zotit, jo tonën, gjë që psalmisti e thekson.

_\*Studioni mësimin e kësaj jave për t’u përgatitur për Sabatin, 10 Shkurt._