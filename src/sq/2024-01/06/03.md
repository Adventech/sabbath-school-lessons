---
title:  Drejtësi për të Shtypurin
date:  05/02/2024
---

`Lexoni Psalmin 9:18, Psalmin 12:5, Psalmin 40:17, Psalmin 113:7, Psalmin 146:6-10, dhe Psalmin 41:1–3. Çfarë mesazhi ka këtu për ne, sot?`

Zoti tregon një kujdes të veçantë për drejtësi në lidhje me grupet e ndryshme të shtypura, përfshi të varfërit, nevojtarët, jetimët, vejushat dhe të huajt. Psalmet, ashtu si Ligji dhe profetët janë të qarta në këtë pikë (Eks. 22:21-27, Isa. 3:13-15).

Shumë Psalme përdorin shprehjen "të varfër dhe nevojtarë" dhe shmangin ta përshkruajnë të shtypurin në terma nacionale dhe fetare. Kjo bëhet në mënyrë që të theksohet përkujdesja e Perëndisë për gjithë njerëzimin.

Shprehja "të varfërit dhe nevojtarët" nuk kufizohet nga varfëria materiale, por gjithashtu përfaqëson të dobëtin dhe të pamundurin. Shprehja i apelon dhembshurisë së Perëndisë, dhe përcjell idenë se i vuajturi është i vetëm dhe nuk ka ndihmë tjetër përveçse Perëndisë. Përshkrimi "i varfër dhe nevojtar" gjithashtu ka të bëjë me sinqeritetin e dikujt, vërtetësinë dhe dashurinë për Perëndinë, duke rrëfyer mbështetjen e plotë mbi Zotin dhe duke mohuar çdo shfaqje vetë-mbështetjeje.

Ndërkohë, përkujdesja për të varfërin (Ps. 41:1-3) tregon besnikërinë e njerëzve ndaj Zotit. E keqja që i bëhet të dobëtit ishte veçanërisht një mëkat i urryer në kulturën biblike (Lgj. Përt. 15:7-11). Psalmet frymëzojnë njerëz besnikë të ngrenë zërin e tyre kundër çdo shtypjeje.

Psalmet gjithashtu nënvizojnë kotësinë që dikush të vendosë besimin tek gjërat e humbura njerëzore si burimin përfundimtar për mençuri dhe siguri. Populli i Zotit duhet t’u rezistojë tundimeve për të vendosur besimin përfundimtar tek drejtues dhe institucione njerëzore, veçanërisht kur këto ndryshojnë nga rrugët e Zotit.

Në hirin e Tij, Zoti ynë u identifikua me të varfërin duke u bërë vetë i varfër, me anë të varfërisë së Tij shumë të bëhen të pasur (2 Kor. 8:9). Pasuritë e Krishtit përfshijnë çlirimin nga çdo shtypje që vjen nga mëkati dhe Ai na premton jetën e përjetshme në mbretërinë e Zotit (Zb. 21:4). Jezus Krishti përmbush premtimet e Psalmeve si Gjykatës hyjnor, që do të gjykojë çdo padrejtësi ndaj të shtypurit, si dhe neglizhencën e detyrës ndaj tyre (Mat. 25:31-46).

`Sa mendojmë për "të varfërin dhe nevojtarin" në mesin tonë, dhe sa bëjmë për ta?`