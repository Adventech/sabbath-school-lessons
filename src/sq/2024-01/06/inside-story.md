---
title:  Histori misionare
date:  09/02/2024
---

#### Filxhan çaji i shtrenjtë

_Terënsi_

Terënsi ndenji zgjuar gjithë natën, për të mbaruar një projekt të madh, për një nga klasat e tij, për infermieri, në Universitetin Adventist Lowry, në Indi.

Ai ishte në shtëpinë e një shoku, jashtë kampusit. Ai pinte shumë çaj dhe piu gjithë natën, që të mund të rrinte zgjuar.

Rreth orës 4:30 të mëngjesit, Terënsi shkoi në kuzhinë, të merrte një çaj tjetër. Por nuk kishte më. Ai nuk dinte çfarë të bënte. Po e zinte gjumi por ai duhet ta mbaronte projektin.

Papritur iu kujtua një burrë, që shiste çaj, në një tendë, në rrugën e shtëpisë. Ai do shkonte deri aty me motorin e shokut dhe do kthehej të mbaronte projektin. Disa minuta më vonë, ai po shpejtonte në rrugë me 85 km në orë. Ai ishte me pothuajse dyfishin e shpejtësisë, (50 km/orë) të lejuar për motoçikletat. Dhe ai nuk kishte vënë kaskë.

Një makinë erdhi përkrah tij, duke udhëtuar me të njëjtën shpejtësi. Ajo ishte e mbushur me të rinj, që po pinin. Të rinjtë po përpiqeshin të shkonin shumë afër Terënsit. Ai u mundua të largohej por të rinjtë qeshën dhe u afruan më shumë. Terënsi u shqetësua dhe i ra borisë. Të rinjtë e goditën me kanaçe birre. Terënsi u inatos dhe u thirri. Të rinjtë filluan ta shanin. Tani Terënsi harroi se ishte në rrugë. Ai ishte tepër i inatosur. Shpejtoi edhe më shumë, duke arritur në 100 km/orë. Ai nuk pa atë që kishte përpara. Ishte një ngritje në rrugë. Ai u përplas aty dhe gjithçka u errësua. Një moment ai ishte duke diskutuar, tjetrin gjithçka ishte errësirë.

Kur ai u përmend, ishte në shtrat. Ai pa orën. Ishte 8:45 e mëngjesit. Duhet të shkonte në klasë, të dorëzonte projektin. Ai u përpoq të ngrihej, por trupi nuk u përgjigj. Ai u mundua të thërriste për ndihmë, por kuptoi se nuk ishte në dhomën e tij. Pa rreth e rrotull të kuptonte ku ishte. Nuk e njihte atë vend. Pa një kalendar. U kujtua se kishte punuar në një projekt që duhej dorëzuar në Korrik. Por kalendari tregonte muajin Gusht. Në mur, ishte një fotografi e prindërve me të vëllain, por ai njohu vetëm të vëllain. Ai ishte në shtëpi, por nuk e dinte.

Papritur, mamaja e tij hyri, në dhomë. Kur pa që Terënsi ishte zgjuar, ajo qau dhe e përqafoi.

— Jam shumë e lumtur që je zgjuar, — tha ajo.

Terënsi arriti të thoshte vetëm: “Kush je ti?”

Këto fjalë e thyen zemrën e nënës së tij. Kaloi një javë, para se ai të mund t’i njihte prindërit. Ata dhe njerëz të tjerë e ndihmuan të kuptonte çfarë kishte ndodhur.

Natën e aksidentit, pastori i universitetit kishtë pasur një telefonatë nga policia, ku i thanë: “Eja dhe merre trupin.”

Numri i telefonit të pastorit kishte qënë në motoçikletën e marrë hua, si numër urgjence. Terënsi ishte vrarë kaq shumë, sa ishte dashur shumë kohë që njerëzit të kuptonin që ishte ai, dhe jo shoku, të cilit ia kishte marrë motoçikletën. Askush nuk e di çfarë ndodhi me të rinjtë e dehur, në makinë.

Gjatë ditëve në vazhdim, Terënsi ishte përmendur vetëm disa çaste dhe ishte transferuar në tre spitale të ndryshme.

Prindërit u tronditën kur e panë. Ata nuk kishin mundësi të paguanin faturat e spitalit. Shokë nga Universiteti Adventist Lowry ndihmuan me lekë dhe lutje. Pastori e vizitoi shumë herë. Kaluan tre muaj nga aksidenti deri sa ai arriti të kthehej në universitet.

Sot, ai është infermier. Ai i është shumë mirënjohës Perëndisë, familjes, dhe shokëve të shumtë, në universitet, për mundësinë e dytë për të jetuar. Ai e kishte shtyrë dhënien e jetës Jezusit dhe, pas aksidentit, e kuptoi që nuk kishte pse ta shtynte më shumë.

— Duhet të isha pagëzuar para shumë kohësh, por kisha frikë, — tha ai. — Ndjeja se kisha kujdes me gjithçka që bëja dhe prita shumë. Pas aksidentit, kuptova se nuk duhej të prisja më. Asnjëherë nuk e dimë çfarë mund të na ndodhë, në jetë.

Ai u pagëzua në universitet. Ai tha se, një mësim tjetër, që nxorri nga aksidenti, ishte të ndalonte së piri çaj me kafeinë.

— Nëse duhet t’i vë një emër historisë sime, do ta quaj “Çaji më i shtrenjtë i jetës sime”, — tha ai. — Më kushtoi shumë dhe shumë gjëra. Por, tani, kur shoh mbrapa, them se ia vleu. Më duhej një mësim nga Perëndia. Duhej të kthehesha në rrugën e duhur.

Këshilla e tij për të tjerët, veçanërisht për të rinjtë, është e thjeshtë.

— Perëndia ka një plan për çdo shpirt, këtu në tokë, - tha ai. – Ai nuk ka mbaruar me ty, deri sa të thotë kështu. Edhe nëse ti mendon se nuk ke të ardhme, kujto atë që thuhet tek Jeremia 1:5, “Para se Unë të të formoja në barkun e nënës sate, të kam njohur”. E përsërita shumë herë këtë versë, gjatë shërimit tim. Perëndia ka plane për ty, të marrësh hir dhe mëshirë në mënyra që nuk i mendon.

Një pjesë e Ofertave të Sabatit të 13të të këtij tremujori do të ndihmojë në ndërtimin e një kishe Anglishtfolëse, në kampusin e Universitetit Adventist Lowry, në Bengaluru, Indi. Universiteti nuk ka pasur asnjëherë një kishë, të mjaftueshme për gjithë studentët, në historinë e tij 100 vjeçare. Faleminderit për ofertën bujare në 30 mars.