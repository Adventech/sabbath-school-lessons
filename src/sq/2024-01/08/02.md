---
title:  Fjalën Tënde e Kam Fshehur në Zemrën Time
date:  18/02/2024
---

`Lexoni Psalmin 119:1-16, 161-168. Si duhet t'i mbajmë urdhërimet e Perëndisë dhe, cilat janë bekimet që vijnë nga kjo?`

Bibla përshkruan një jetë të përditshme ku ecën me besim me Zotin në rrugën e Tij të drejtësisë. Jeta e besimit mbahet duke ecur "në ligjin e Zotit" (Ps. 119:1) dhe, duke ecur "në dritën e fytyrës sate" (Ps. 89:15). Këto nuk janë aspak dy ecje të ndryshme. Të ecësh në dritën e fytyrës së Zotit do të thotë të mbash ligjin e Zotit. Në të njëjtën mënyrë, të ecësh "në ligjin e Zotit" përfshin të kërkosh Zotin me gjithë zemër (Ps. 119:1, 2, 10).

Të jesh "i papërlyer në rrugë" është një mënyrë tjetër sesi Psalmet përshkruajnë jetën me drejtësi (Ps. 119:1). "Të papërlyer" përshkruan një flijim "pa të meta", që është i pranueshëm për Perëndinë (Eksodi 12:5). Në të njëjtën mënyrë, jeta e individëve të drejtë, që është një flijim i gjallë (Rom. 12:1), ndotet nga dashuria për mëkatin. Një jetë e përkushtuar Zotit është gjithashtu një "mënyrë e përsosur", që do të thotë se personi pranon një drejtim të drejtë në jetë që i pëlqen Zotit (Ps. 101:2, 6; shiko gjithashtu Ps. 18:32).

Mbajtja e urdhërimeve të Perëndisë nuk ka lidhje me mbajtjen legaliste të rregullave hyjnore. Përkundrazi, ka të bëjë me "një kuptim të mirë" të dallimit midis të drejtës dhe të gabuarës, të mirës dhe të keqes (Ps. 111:10; shiko gjithashtu 1 Kron. 22:12), dhe përfshin gjithë personin, jo vetëm veprat e jashtme. Të jesh "i papërlyer", duke mbajtur urdhërimet e Zotit dhe, duke kërkuar Zotin me gjithë zemër janë dy qëndrime të pandashme në jetë (Ps. 119:1, 2).

Urdhërimet e Zotit janë një zbulesë e vullnetit të Zotit për botën. Ato udhëzojnë njerëzit si të bëhen të mençur dhe të jetojnë në liri dhe paqe (Ps. 119:7-11, 133). Psalmisti kënaqet në ligj, sepse ligji e siguron për besnikërinë e Perëndisë (Ps. 119:77, 174).

"Paqe të madhe kanë ata që e duan ligjin Tënd, dhe nuk ka asgjë që mund t'i rrëzojë" (Ps. 119:165). Figura e të rrëzuarit përshkruan dështimin moral. Si llamba në këmbët e psalmistit (Ps. 119:105), Fjala e Zotit na mbron nga tundimet (Ps. 119:110).

`Si e tregoi Krishti fuqinë e Fjalës së Perëndisë në jetën e Tij (Mat. 4:1-11)? Çfarë duhet të na tregojë kjo në lidhje me fuqinë, që vjen nga një zemër e vendosur t'i bindet ligjit të Perëndisë?`