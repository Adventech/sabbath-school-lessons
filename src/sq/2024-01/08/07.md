---
title:  Për më tepër studim
date:  23/02/2024
---

Në këto kohë moderne, fitimi i mençurisë nuk dëshirohet për të fituar lumturinë. Njerëzit parapëlqejnë më tepër të jenë të kënaqur sesa të mençur. Megjithatë, a mund të jemi vërtet të kënaqur dhe të jetojmë një jetë të përmbushur pa mençurinë hyjnore? Psalmet e thonë qartë se nuk mundemi. Lajmi i mirë është se nuk na kërkohet të zgjedhim midis mençurisë dhe lumturisë. Mençuria e perëndishme sjell lumturinë e vërtetë.

Një shembull i thjeshtë nga gjuha Hebreje e ilustron këtë. Në Hebraisht, fjala "hap" në shumës ('ashurei) tingëllon shumë si fjala "lumturi" ('ashrei). Megjithëse këtë lidhje e humbasim në përkthimet Shqip, ajo përcjell një mesazh të fuqishëm: "hapat", që qëndrojnë në rrugën e Zotit të çojnë në një jetë "të lumtur" (Ps. 1:1, Ps. 17:5, Ps. 37:31, Ps. 44:18, Ps. 89:15, Ps. 119:1). Në Bibël, as mençuria dhe as lumturia nuk janë koncepte abstrakte, por janë një eksperiencë e vërtetë.

Ato gjenden në marrëdhënien me Perëndinë, që përbëhet nga respekti, lavdërimi, gjetja forcë dhe besimi tek Zoti. Psalmi 25:14 thotë se "sekreti i Zotit u tregohet atyre që kanë frikë prej Tij, dhe Ai u bën të njohur atyre besëlidhjen e Tij".

"Falenderojmë Zotin për pamjen e shndritshme që na ka treguar. Le t'i përmbledhim së bashku sigurimet e bekuara të dashurisë së Tij, që të mund t'i kemi gjithmonë parasysh: Biri i Perëndisë që la fronin e Atit të Tij, duke e veshur hyjnine e Tij me natyrën njerëzore, që të mund të shpëtojë njeriun nga fuqia e Satanit; fitorja e Tij për ne, hapja e qiellit për njerëzit, zbulimi para njeriut i vendit ku Hyjnia zbulon lavdinë e Tij; raca e rënë që ngrihet nga shkatërrimi ku e ka lënë mëkati dhe vendoset sërish në marrëdhënie me Perëndinë e pafund dhe, mbasi ka kaluar provën hyjnore përmes besimit në Shpenguesin tonë, veshur me drejtësinë e Krishtit dhe lartësuar në fronin e Tij - këto janë pamjet që Zoti dëshiron të mendojmë" - Ellen G. White, Hapat drejt Jezusit, f. 118.

**Pyetje për Diskutim**

`1.	Si mund të bëhet Fjala e Zotit një burim gëzimi dhe jo thjesht disa udhëzime? Si lidhet ushqimi nga Fjala e Perëndisë me të qëndruarit në Jezus Krishtin, Fjalën (Gjoni 1:1; Gjoni 15:5, 7)?`

`2.	Çfarë ndodh kur njerëzit me vetëdije dhe vazhdimisht refuzojnë mësimet e Zotit (Psalmi 81, Psalmi 95)? Pse mendoni se ndodh kjo?`

`3.	Pse rruga e të pabesit ndonjëherë duket më e dëshirueshme sesa këshilla e të drejtit? (Psalmi 141)? Pra, si përballemi me faktin e dukshëm se shpesh të pabesëve duket sikur ju ecën mbarë?`