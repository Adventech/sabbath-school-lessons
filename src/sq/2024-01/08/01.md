---
title:  Mençuri për të Jetuar me Drejtësi
date:  17/02/2024
---

### Lexoni për studimin e kësaj jave
Ps. 119:1–16, Ps. 90, Gjoni 3:16, Ps. 95:7–11, Ps. 141, Ps. 128.

> <p>Vargu Përmendësh</p>
> "Na mëso, pra, të numërojmë ditët tona për të pasur një zemër të urtë" (Psalmi 90:12).

Siç e kemi parë, hiri i Zotit siguron për faljen e mëkatit dhe krijon një zemër të re për mëkatarin e penduar, i cili tashmë jeton me besim.

Fjala e Zotit gjithashtu jep udhëzime për të jetuar me drejtësi (Ps. 119:9-16). Mbajtja e ligjit të Zotit nuk është aspak një mbajtje legaliste e rregullave, por jetë në një marrëdhënie të afërt me Perëndinë, një jetë plot me bekime (Ps. 119:1, 2; Ps. 128).

Megjithatë, jeta e një personi të drejtë nuk është pa tundime. Ndonjëherë i drejti mund të tundohet nga natyra dinake e mëkatit (Ps. 141:2-4) dhe madje të bjerë nga ato tundime. Zoti lejon sprova që besnikëria (apo jobesnikëria) e fëmijëve të Tij të shfaqet qartë. Nëse fëmijët e Perëndisë i dëgjojnë udhëzimet e Zotit, besimi i tyre do të pastrohet dhe forcohet në Zotin. Mençuria për të jetuar me drejtësi përfitohet përmes dinamikave të jetës me Zotin të pranishëm në mes të tundimeve dhe sfidave. Kështu, lutja që Zoti të na mësojë të numërojmë ditët tona në mënyrë që të kemi një zemër të urtë (Ps. 90:12), reflekton një përkushtim të vazhdueshëm për të ecur me besnikëri në Zotin.

_\*Studioni mësimin e kësaj jave për t’u përgatitur për Sabatin, 24 Shkurt._