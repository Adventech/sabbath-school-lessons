---
title:  Të Etur për Zotin në Sion
date:  09/03/2024
---

### Lexoni për studimin e kësaj jave
Ps. 84; Zb. 21:3; Ps. 122; Ps. 87; Gal. 3:28, 29; Mat. 28:18–20; Ps. 46; Ps. 125.

> <p>Vargu Përmendësh</p>
> "Shpirti im dëshiron me zjarr dhe shkrihet për oborret e Zotit; zemra ime dhe mishi im i dërgojnë britma gëzimi Perëndisë së gjallë" (Psalmi 84:2).

këngët e Sionit janë himne të gëzuara, që lartësojnë bukurinë e Sionit dhe sovranitetin e Zotit, i cili mbretëron nga mali i Tij i shenjtë. Këto Psalme shpesh lavdërojnë meritat e shtëpisë së Zotit dhe shprehin një dashuri për shenjtëroren, që mund të gjendet gjithashtu në Psalmet e tjera. Shumë nga këto Psalme u kompozuan nga bijtë e Korahut, që kishin një eksperiencë të drejtpërdrejtë me bekimin e shtëpisë së Zotit si muzikantë të tempullit (1 Kron. 6:31-38) dhe rojtarë të portave të tempullit (1 Kron. 9:19).

Çfarë e bën Sionin burim të shpresës dhe gëzimit? Sioni përfaqëson prezencën e gjallë të Perëndisë në mes të popullit të Tij. Duke qenë se populli i Izraelit është populli i zgjedhur i Perëndisë (Lgj.Përt. 7:6), ashtu edhe Sioni është mali i zgjedhur (Ps. 78:68, Ps. 87:2). Zoti mbretëron nga Sioni (Ps. 99:1, 2) dhe ka themeluar tempullin e Tij gjithashtu (Ps. 87:1). Kështu, Sioni është një vend i bekimeve dhe strehimit hyjnor. Sioni shpesh referohet, paralelisht me Jeruzalemin dhe shenjtëroren, qendra e punës shpëtuese të Perëndisë për botën e lashtë.

Bekimet e Sionit derdhen deri në fund të tokës, sepse Zoti dhe hiri i Tij tejkalojnë kufijtë e çdo vendi të shenjtë. Sioni është gëzimi i gjithë tokës (Ps. 48:2), duke pranuar se e gjithë toka i përket Perëndisë.

_\*Studioni mësimin e kësaj jave për t’u përgatitur për Sabatin, 16 Mars._