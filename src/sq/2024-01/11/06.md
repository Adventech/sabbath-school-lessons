---
title:  I Patundur Si Mali Sion
date:  14/03/2024
---

`Lexoni Psalmin 125:1, 2. Si paraqiten ata që besojnë tek Zoti?`

Ata që besojnë tek Zoti krahasohen me Malin Sion, simbol i qëndrueshmërisë dhe forcës. Pamja e mahnitshme e maleve përreth qytetit të Jeruzalemit frymëzoi psalmistin të pranojë sigurinë e mbrojtjes hyjnore (Ps. 5:12, Ps. 32:7, 10). Ndryshe nga malet që udhëhiqen nga të këqinjtë, që hidhen në det (Ps. 46:2), rezistenca mbresëlënëse e malit mbi të cilin u ndërtua Jeruzalemi frymëzon një besim të thellë. Konfidenca/besimi/siguria në mbrojtjen e Perëndisë bëhet edhe më e/i fortë përballë realitetit të dhimbshëm në të cilin e keqja duket shpesh sikur fiton. Megjithatë, edhe në mes të asaj të keqeje, populli i Zotit mund të ketë shpresë.

`Lexoni Psalmin 125:3-5. Si tundohen të drejtët? Cili është mësimi për ne?`

Fëmijët e Perëndisë mund të dekurajohen nga suksesi i të këqinjve dhe ndoshta të tundohen të ndjekin rrugët e tyre (Ps. 73:2-13, Ps. 94:3). Stabiliteti i Malit Sion nuk mund t’i sigurojë ata, që largohen nga Zoti. Njerëzit janë ende të lirë të "ndotin duart e tyre me ligësi" (Ps. 125:3) dhe "të ndjekin rrugën dredha-dredha" (Ps. 125:5). Zoti është i drejtë dhe do të gjykojë individët, që qëndrojnë në rebelim bashkë me mëkatarët e tjerë të papenduar.

Këtu është thirrja për popullin e Zotit që të qëndrojë i patundur në besimin tek Perëndia, ashtu si Mali Sion është një strehë e patundur. Pra, edhe kur nuk i kuptojmë gjërat, ende mund të besojmë në mirësinë e Perëndisë.

"Hyrja e mëkatit në botë, mishërimi i Krishtit, rigjenerimi, ringjallja dhe shumë tema të tjera në Bibël, janë mistere tepër të thella për t’u shpjeguar apo kuptuar nga mendja njerëzore. Por nuk kemi arsye që të dyshojmë fjalën e Perëndisë ngaqë nuk i kuptojmë misteret e providencës/largpamjes së Tij. Kudo ka çudira që nuk i kuptojmë dot. A duhet të çuditemi pra kur shohim se në botën shpirtërore ka gjithashtu mistere që nuk i kuptojmë? Vështirësia qëndron në dobësinë dhe mendjengushtësinë njerëzore. Zoti na ka dhënë evidenca/dëshmi të mjaftueshme në Shkrimet në lidhje me karakterin e tyre hyjnor, dhe nuk duhet të dyshojmë fjalën e Tij ngaqë nuk i kuptojmë të gjitha misteret e providencës së Tij" - Ellen G. White, Hapat drejt Jezusit, f. 106, 107.