---
title:  Për më tepër studim
date:  01/03/2024
---

Lexoni Ellen G. White, "Perëndia Me Ne", f. 19-26, te Dëshira e Kohërave.

Duke qenë njëkohësisht lutjet e Krishtit dhe lutje rreth Krishtit, Psalmet sigurojnë një zbulesë unike të personit të Krishtit dhe shërbesës shpenguese si Ai që është "Zoti me ne" (Mat. 1:23). Jezusi është "Zoti me ne" në lutjet e luftës ndaj braktisjes dhe vuajtjes. Ai është "Perëndia me ne" në thirrjet për drejtësi dhe çlirim. Jezusi është "Perëndia me ne", duke mos na braktisur në përhumbjen dhe dëshpërimin tonë, por, duke na treguar rrugën e besimit fitimtar. Ai u bë për ne Prifti dhe Mbreti i përjetshëm për të na shpëtuar nga përhumbja e përjetshme e mëkatit. Në Krishtin, Mbreti David i përsosur, përmbushen gjithë premtimet solemne të Perëndisë për shpëtim (2 Kor. 1:20).

Ellen G. White me mendjehollësi përshkruan unitetin e Krishtit me njerëzimin: "Përmes natyrës së Tij njerëzore, Krishti preku njerëzimin; përmes natyrës së Tij hyjnore, Ai shkon tek froni i Perëndisë. Si Biri i njeriut, Ai na dha një shembull bindjeje; si Biri i Perëndisë, Ai na jep fuqi të bindemi. Ishte Krishti që nga ferrishtja në Malin Horeb i foli Moisiut, duke thënë: "UNË JAM AI QË JAM... Do t'u thuash kështu bijve të Izraelit, UNË JAM-i më ka dërguar tek ju'- Eks. 3:14. Ky ishte zotimi për çlirimin e Izraelit. Kështu që kur erdhi 'si njeri', Ai e deklaroi Veten se është UNË JAM. Fëmija i Bethlehemit, Shpëtimtari i përulur është Zoti 'i shfaqur në mish'- 1 Tim. 3:16. Dhe ne na thotë: 'UNË JAM Bariu i Mirë'. 'UNË JAM Buka e gjallë'. 'UNË JAM Rruga, e Vërteta dhe Jeta'. 'I gjithë pushteti më është dhënë si në qiell edhe në tokë'- Gjoni 10:11; 6:51; 14:6; Mat. 28:18. UNË JAM siguria e çdo premtimi. UNË JAM; mos ki frikë" - Dëshira e Kohërave, f. 24, 25.

**Pyetje për Diskutim**

`1.	Si e ka shfaqur Zoti besnikërinë e Tij të palëkundur në besëlidhjen e Tij pavarësisht pabesisë së popullit? Çfarë sigurie u sjell kjo fëmijëve të Perëndisë që kanë sfida sot?`

`2.	Si priftëria unike dhe superiore e Krishtit sipas rendit të Melkisedekut forcon sigurinë e shpëtimit të popullit të Perëndisë?`

`3.	Ungjijtë tregojnë se shumë premtime Mesianike në Psalmet u përmbushën në Jezus Krishtin. Si e tregon kjo vërtetësinë e Fjalës së Perëndisë? Pse duhet t'i rezistojmë çdo ndjesie që priret të dobësojë besimin tonë në Fjalën e Perëndisë?`

`4.	Çfarë ngushëllimi të madh mund të gjejmë tek fjalët e Krishtit", 'I gjithë pushteti më është dhënë në qiell dhe në tokë' " (Mat. 28:18)? Si e aplikojmë këtë premtim në eksperiencën tonë?`