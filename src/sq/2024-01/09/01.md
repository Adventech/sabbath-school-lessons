---
title:  Bekuar Qoftë Ai Që Vjen në Emër të Zotit
date:  24/02/2024
---

### Lexoni për studimin e kësaj jave
Psalmi 23; Gjoni 10:11–15; Psalmi 22; Psalmi 89:27–32; Kolosianët 1:16; Psalmi 2; Hebrenjtë 7:20–28.

> <p>Vargu Përmendësh</p>
> "Guri, që ndërtuesit kishin hedhur, u bë guri i qoshes. Kjo është vepër e Zotit, dhe është një gjë e mrekullueshme në sytë tona" (Psalmi 118:22, 23).

Psalmet dëshmojnë për personin dhe shërbesën e Krishtit.

Pothuajse gjithë aspektet e veprës së Tij në planin e shpëtimit shihen tek Psalmet. Në mënyra të ndryshme, jeta dhe vepra e Krishtit shihen në to, shpesh me një saktësi mbresëlënëse.

Temat e zbuluara në Psalmet përfshijnë këto: hyjnia e Krishtit, birësimi i Tij, bindja e Tij, zelli i Tij për tempullin e Perëndisë, identiteti i Tij si Bariu i Mirë, tradhëtia ndaj Tij, vuajtjet e Tij, kockat e Tij të thyera, vdekja, ringjallja, ngritja, priftëria dhe mbretëria e Tij. E gjitha është atje, siç ishte parashikuar shumë shekuj para se Jezusi të vinte në mish.

Nuk është çudi, për shembull, kur flasim për shërbesën e Tij, që Jezusi përdori Psalmet kur fliste me dishepujt e Tij në rrugën për në Emas (Luka 24:44). Ai dëshironte që ata të gjenin tek Psalmet evidencat/provat në lidhje me atë se kush ishte në të vërtetë.

Disa nga Psalmet, që kanë një përmbushje tipologjike në Krishtin janë Psalmet 24, 45, 72 dhe 101 (Mbreti dhe Gjykatësi ideal), 88 dhe 102 (lutjet e shërbëtorit të vuajtur të Perëndisë).

Në gjithë Psalmet, përmes vajtimit, falenderimit, lavdërimit dhe thirrjes për drejtësi dhe çlirim të psalmistëve, mund të dëgjojmë jehonën e lutjes së Krishtit për shpëtimin e botës.

_\*Studioni mësimin e kësaj jave për t’u përgatitur për Sabatin, 2 Mars._