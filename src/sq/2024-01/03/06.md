---
title:  Dëshmitë e Tua Janë Shumë të Sigurta
date:  18/01/2024
---

`Lexoni Psalmi 19:7; Psalmi 93:5; Psalmi 119:165; Psalmi 1:2, 6; Psalmi 18:30; dhe Psalmi 25:10. Cila është tema e përbashkët në të gjitha ato tekste?`

Epërsia e Zotit në botë si Krijuesi Sovran, Mbret dhe Gjykatës ka implikime teologjike në lidhje me qëndrueshmërinë e dëshmive të Tij. Dëshmitë (Hebraisht 'edut, "dekret", "ligj") i referohen ligjeve dhe statuteve me të cilat Zoti drejton jetën fetare dhe sociale të popullit të Tij (Eksodi 32:15). Ato janë "shumë të sigurta" (Ps. 93:5), duke reflektuar kështu qëndrueshmërinë dhe vazhdimësinë e fronit të Perëndisë dhe të botës që Zoti krijoi dhe mban (Ps. 93:1, 2). Fjala Hebraike e përkthyer "sigurt" (fjala amen rrjedh nga kjo fjalë) përcjell nocionin e qëndrueshmërisë, besnikërisë dhe fortësisë (2 Sam. 7:16, 1 Kron. 17:23). Ligjet e Zotit janë të pandryshueshme dhe të pathyeshme.

Zoti zotohet për integritetin e premtimeve dhe urdhërimeve të Tij. Besnikëria e Zotit është plotësisht qetësuese për të garantuar karakterin e pandryshueshëm të ligjeve të Tij, dhe për të kërkuar plotësisht përgjigjet me besim dhe bindje të njerëzve ndaj Zotit.

Në të njëjtën kohë, mungesa e drejtësisë në botë përshkruhet në mënyrë poetike si dridhje e themeleve të tokës (Ps. 18:7, Isa. 24:18-21). Ligji i Zotit udhëzon njerëzit në rrugën e jetës së drejtë që i bën ballë gjykimit të Perëndisë. Të drejtët, pra, nuk do të bien, sepse janë rrënjosur thellë në ligjin e Perëndisë, që jep qëndrueshmëri dhe siguri, dhe zemrat e tyre janë të palëkundura (Hebraisht kun gjithashtu do të thotë "të jesh i fortë", "të jesh i sigurt") në Zotin (Ps. 112:1, 6, 7). Asnjë gjë nuk i rrëzon ata që mbajnë ligjin e Zotit (Ps. 119:165), që tregon mbrojtjen dhe udhëheqjen e Zotit në jetë (Ps. 1:2, 3, 6).

Fjala e Zotit përshkruhet si një llambë në këmbët e psalmistit dhe kështu e mbron nga dredhitë e fshehura të armikut (Ps. 119:105, 110). Paqja e madhe, që shijohet nga ata që duan ligjin e Perëndisë (Ps. 119:165), qartësisht nuk vjen nga një mungesë totale e sfidave (Ps. 119:161). Por vjen nga të qëndruarit në prezencën e Perëndisë dhe të paturit e një marrëdhënieje të plotë me Të.

`Cilat janë mënyrat praktike ku mbajtja e ligjeve dhe statuteve të Perëndisë ju kanë ndihmuar në jetë? Nga ana tjetër, çfarë keni pësuar kur i keni shkelur ato?`