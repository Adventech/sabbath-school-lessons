---
title:  Zoti Mbretëron
date:  13/01/2024
---

### Lexoni për studimin e kësaj jave
Psalmi 8; Psalmi 100; Psalmi 97; Psalmi 75; Psalmi 105:7-10; Galatasve 3:26–29; Psalmi 25:10.

> <p>Vargu Përmendësh</p>
> "Zoti mbretëron; ai është veshur me madhështi; Zoti është mbuluar me mantel, është ngjeshur me forca. Po, bota është e qëndrueshme nuk do të tundet kurrë" (Psalmi 93:1).

Psalmet në mënyrë të palëkundur mbajnë besimin themelor se Zoti mbretëron. Zoti krijoi dhe mban çdo gjë që ka krijuar. Ai është Mbreti Sovran mbi gjithë botën, dhe Ai mbretëron me drejtësi. Ligjet dhe statutet e Tij janë të mira dhe ju sjellin jetë atyre që i mbajnë. Zoti është një Gjykatës i drejtë, i cili siguron që bota të ngelet me rregull, dhe këtë e bën duke shpërblyer të drejtin dhe, duke dënuar të ligun, por në kohën e Tij, jo tonën.

Besëlidhja e Zotit me Izraelin luan një rol të veçantë në sigurimin e botës, sepse shpall shpëtimin e Zotit. Zoti e adoptoi Izraelin si trashëgiminë e Tij të çmuar, duke e bërë atë popullin e Tij në mes të të gjithë kombeve. Zoti është besnik ndaj besëlidhjes së Tij dhe vazhdon të kujdeset për tufën e Tij pavarësisht pabesisë së tyre, dhe me raste, rebelimit të tyre të hapur.

Mbretërimi sovran i Zotit e bën kështu botën më me themel dhe të sigurt. Psalmistët duan që lexuesi ta kuptojë këtë të vërtetë themelore. Me këtë botëkuptim që i ndriçon, psalmistët dëshirojnë t'i shërbejnë Perëndisë me një përkushtim të pamposhtur.

*Studioni këtë mësim për t’u përgatitur për Sabatin, 20 Janar.