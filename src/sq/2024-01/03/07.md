---
title:  Për më tepër studim
date:  19/01/2024
---

Lexoni Psalmi 86:5, 15; Ellen G. White, "Dashuria e Zotit për Njeriun", f. 9-15, në Hapat drejt Jezusit. Si na ndihmon e vërteta se Zoti është dashuri për të kuptuar më mirë përshkrimet e ndryshme të Zotit dhe veprave të Tij në Psalmet?

Studimi i javës fokusohet në disa përshkrime kyçe të Zotit dhe aktiviteteve të Tij, që themelojnë botën dhe e mbajnë atë të sigurt dhe të qëndrueshme. Psalmistët i drejtohen Zotit, i cili është Krijuesi, Mbreti, Gjykatësi, Shpëtimtari besëlidhës dhe Ligjvënësi. Rolet në botën që ka Zoti reflektohen më tej në emrat dhe titujt e ndryshëm të Perëndisë, përfshi këtu Bari (Ps. 23:1, Ps. 80:1), Shkëmbi i Shpëtimit (Ps. 95:1), dhe At (Ps. 68:5, Ps. 89:26). Në botë mund të jemi të sigurt dhe të mbrojtur, edhe përgjatë trazirave të konfliktit të madh, sepse Zoti mbretëron dhe është besnik në gjithçka që bën dhe thotë. Megjithëse këto tema teologjike nuk janë në asnjë mënyrë të lodhshme, ato sugjerojnë mënyra të ndryshme me anë të të cilave Zoti zbulohet në Psalmet.

Teksa vazhdojmë të studiojmë Psalmet është e rëndësishme të mbajmë mend të lexojmë Psalmet në dritën e karakterit të dashurisë dhe hirit të Perëndisë dhe planit të Tij për të shpëtuar dhe restauruar botën. "Sa më shumë studiojmë karakterin hyjnor në dritën e kryqit, aq më shumë shohim mëshirën, zemërbutësinë dhe faljen të shkrihen me barazinë dhe drejtësinë, dhe aq më qartë mund të dallojmë fakte të shumta të dashurisë që është e pafund dhe dhimbjen e një nëne për bijtë e saj që humbin" - Ellen G. White, Hapat drejt Jezusit, f. 15. Tek Psalmet, edhe kur njerëzit përballen me gjykimin e Perëndisë për shkak të rebelimit të tyre, ata vazhdojnë t'i thërrasin Zotit, sepse e dinë se zemërimi i Perëndisë është vetëm për një kohë, por mëshira e Tij është e përjetshme (Ps. 103:8).

**Pyetje për Diskutim**

`1. Pse të kuptuarit e realitetit dhe mbizotërimit të konfliktit të madh është thelbësor për të kuptuar se pavarësisht zotërimit dhe sovranitetit përfundimtar të Zotit, ka ende shumë trazira dhe vuajtje në botën tonë? Pse motivi i konfliktit të madh na ndihmon kaq shumë?`

`2. Si duhet të ndikojë besimi tek Zoti si Krijues për të kuptuar veten dhe marrëdhënien tonë me pjesën tjetër të krijimit? Çfarë ndodh kur njerëzit largohen nga kjo e vërtetë (Ps. 106:35-42)?`

`3. Çfarë nuk shkonte me idhujt e kombeve në kohët biblike (Ps. 115:4-8)? Po me idhujt në kohën tonë? Pse janë gjithashtu të rrezikshëm për ecjen tonë me Perëndinë?`

`4. Si duhet të jetojnë njerëzit e Zotit duke ditur se gjykimi i Perëndisë fillon nga populli i Tij? Si e gjykon Zoti popullin e Tij dhe cili është përfundimi i tij?`