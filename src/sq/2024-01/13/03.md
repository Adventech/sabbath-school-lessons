---
title:  Paqja e një Fëmije të Zvjerdhur
date:  25/03/2024
---

`Lexoni Psalmin 131. Çfarë na mëson ky psalm për marrëdhënien me Perëndinë?`

Njerëzit e Zotit jetojnë në një botë që mundon besnikët, një botë plot me tundime dhe vështirësi për pothuajse këdo. Bindja se është fëmijë i Zotit dhe mbështetet tek Ai e ngushëllon psalmistin dhe e bën të rrëfejë se krenaria e tij nuk ka vlerë. Mashtrimi i krenarisë qëndron tek fakti se e bën krenarin të fokusohet tek vetja dhe të mos shikojë përtej vetvetes. Kështu krenarët verbohen për realitetin më të lartë të Zotit.

Nga ana tjetër, të drejtët ngrenë sytë drejt Perëndisë (Ps. 123:1, 2). Pranimi i madhështisë së Perëndisë i bën të përulur dhe të lirë nga ambiciet vetjake dhe të kota. Psalmisti rrëfen se nuk kërkon "gjëra të mëdha" dhe "gjëra tepër të larta" (Ps. 131:1). Këto shprehje përshkruajnë veprat e Perëndisë në botën, që është përtej arsyes njerëzore. Shkenca moderne na ka treguar se edhe gjërat "e thjeshta" mund të jenë jashtëzakonisht të komplikuara dhe përtej të kuptuarit tonë, të paktën për tani. Në fakt, ka një ironi të madhe: sa më shumë mësojmë për botën fizike, aq më të mëdha na shfaqen misteret.

Ndërkohë, metafora në Psalmin 131:2, "si një fëmijë i zvjerdhur në gjirin e nënës së tij", është një imazh i fuqishëm i dikujt, që gjen qetësinë dhe qetësohet nga përqafimi i Perëndisë. Të drejton tek marrëdhënia e dashur e një fëmije me nënën e tij në fazat e ndryshme të jetës së fëmijës.

Duke na zvjerdhur nga ambicia dhe krenaria, Zoti na tregon ushqimin e pasur, që është të "bëjmë vullnetin e Atij që më ka dërguar dhe të përfundoj punën e tij" (Gjoni 4:34, gjithashtu Heb. 5:12-14). Besimi si i fëmijës, që përshkruhet tek Psalmi 131 është një besim i pjekur, që është sprovuar nga vështirësitë e jetës dhe ka parë se Perëndia është besnik dhe i vërtetë ndaj Fjalës së Tij.

Vëmendja e psalmistit në fund qëndron tek mirëqenia e njerëzve të Perëndisë. Në fund, ne thirremi që ta përdorim eksperiencën tonë me Zotin për të forcuar kishën e Tij. Pra, nga ajo që kemi mësuar personalisht nga besnikëria dhe mirësia e Perëndisë, mund ta ndajmë me të tjerët, që për çfarëdo arsye, ende kanë vështirësi të besojnë. Dëshmia jonë për Krishtit mund të jetë edhe brenda vetë kishës, ku shumë kanë nevojë ta njohin Atë vetë.

`" 'Në të vërtetë po ju them: në qoftë se nuk ktheheni dhe nuk bëheni si fëmijët e vegjël, ju nuk do të hyni fare në mbretërinë e qiejve' " (Mat. 18:3). Çfarë po na thotë këtu Jezusi? Çfarë përfshin kjo ide?`