---
title:  Për më tepër studim
date:  29/03/2024
---

Lexoni Ellen G. White, "Të Rritesh në Krishtin", f. 67-75, në Hapat drejt Jezusit.

Psalmet bëjnë një thirrje të zjarrtë për të pritur për Zotin. "Rri në heshtje para Zotit dhe prite Atë" (Ps. 37:7). Kur pritja na duket e rëndë, e pasigurtë dhe e vetmuar, duhet të kujtojmë dishepujt në ditën e ngritjes së Jezusit në qiell (Veprat 1:4-11). Jezusi u ngrit në qiell para syve të tyre, ndërkohë që ata ngelën mbrapa, duke pritur për Të, të kthehet në një ditë të paditur në të ardhmen. Kush ka përjetuar një etje më intensive se kjo për të marrë bekimet e Perëndisë tani sesa dishepujt në atë ditë? Ata me siguri dëshironin, "Zot, na merr me Vete tani". Megjithatë, ata u udhëzuan të presin për premtimin e Atit dhe për kthimin e Jezusit. Nëse mendojmë se dishepujt ishin të mbushur me dëshpërim dhe zhgënjim, do të çuditeshim. Ata u kthyen në Jeruzalem dhe bënë ekzaktësisht atë që iu tha Jezusi - ata pritën për dhuratën e Frymës së Shenjtë dhe pastaj predikuan ungjillin në botë me fuqi (Veprat 1:12-14, Veprat 2).

Urdhërimi i Zotit tonë për ta pritur nuk është i pamundur nëse ka vepruar në ne përmes Frymës së Shenjtë. Asnjë masë e entuziazmit njerëzor nuk do të krahasohet me atë që pritja do të imponojë tek vetja jonë e brishtë. Vetëm një gjë do të rezistojë, dhe kjo gjë është qëndrimi në Jezus Krishtin, një marrëdhënie personale me Të. "Sepse Perëndia është Ai që vepron në ju vullnetin dhe veprimtarinë, sipas pëlqimit të Tij"-Filipianëve 2:13. Do të punojmë siç ka punuar Ai; do të tregojmë të njëjtën frymë. Dhe kështu, duke dashur Atë dhe, duke qëndruar në Të, do të 'rritemi në çdo gjë drejt Atij që është kreu, Krishti'- Efesianët 4:15" - Ellen G. White, Hapat drejt Jezusit, f. 75. Teksa vazhdojmë të presim për Zotin, do të gjejmë paqe dhe kënaqësi në Psalmet. Lutjet dhe këngët tona janë ato ku takohet zemra e Perëndisë çdo ditë me zemrat tona.

**Pyetje për Diskutim**

`1.	Pse pritja është e rëndësishme në jetën tonë shpirtërore? Diskutoni eksperiencën e pritjes të disa heronjve të besimit në Bibël. Si pritja pastroi dhe forcoi besimin e tyre? (Rom. 4:19-22, Hebr. 11).`

`2.	Cili është fundi i pritjes sonë? (Ps. 37:34-40). Pra, çfarë na premtohet kur të gjithë gjërat të zgjidhen në fund? Çfarë shprese gjejmë në këto tekste, për shembull, në lidhje me drejtësinë, që ka munguar kaq shumë në këtë jetë?`

`3.	Pse, për aq sa lidhet me të vdekurit dhe me eksperiencën e tyre (Predikuesit 9:5), pritja e tyre në Jezusin pothuajse ka përfunduar? Çfarë shprese mund të gjejmë nga kjo përgjigje?`