---
title:  Histori misionare
date:  29/03/2024
---

#### Adoleshent me mision

_Natani_

Natani ishte 6 vjeç kur familja e tij u kthye në shtëpi, në Indi, pas shërbimit si misionarë në Lebanon. Ai ishte i vogël dhe nuk kishte ndonjë interes në punë misionare.

Por kjo ndryshoi kur Natani ishte 12 vjeç. Ai filloi t’i pëlqente shumë historitë misionare për fëmijë, që dëgjonte çdo Sabat, në kishë. Ai filloi të lexonte historitë e vjetra dhe ndonjëherë edhe historitë e të rriturve. Ndërsa lexonte, ai ndiente dëshirë të bënte diçka për Perëndinë.

Ai mendoi: “Nëse Perëndia mund të përdorë fëmijë sa unë, madje edhe më të vegjël, pse nuk mund të më përdorë mua?”

Kaloi një vit. Dy. Tre. Natani ishte 15 vjeç dhe ende ndiente se nuk kishte bërë ndonjë gjë për Prëndinë. Atëherë, pandemia e COVID -19 mbylli gjithçka në Indi, për muaj të tërë. Babai i Natanit, që ishte pastor, me kërkesën e prindërve, organizoi një studim biblik onlinë, për adoleshentët që s’mund të dilnin nga shtëpia.  Grupi kishte 15 adoleshentë. Edhe disa fëmijë nën 10 vjeç filluan të merrnin pjesë. Atëherë Natani dëgjoi të atin, që i thoshte mamasë “Fëmijët e vegjël e kanë të vështirë. Grupi ka dy nivele të ndryshme mësimi”.

I shtrirë, në shtrat, atë natë, Natani ndjeu dëshirën për të filluar një grup studimi Biblik për fëmijët.

Në mëngjes, ai i ndau mendimet e tij me prindërit. Ata e mirëpritën idenë dhe e inkurajuan të fillonte menjëherë. I gëzuar, Natani pa gjithë librat, që kishin në shtëpi, për të gjetur materiale. Ai vendosi që, në çdo takim, të lexonte një histori nga libri Historia e Biblës, e Arthur Maksuell, dhe të drejtonte një studim të shkurtër nga studimet e Linda Koh, Perëndia Më Do Në 28 Mënyra.

Perëndia e bekoi punën e tij. Shumë shpejt, fëmijë pranë tyre por edhe nga vende të tjera të Indisë, po i bashkoheshin studimit. Ai kishte rreth 12 fëmijë në çdo takim javor.

Natanit po i pëlqente të drejtonte grupin dhe ndjeu se, më në fund, Perëndia po e përdorte, në mision. Por ai donte të bënte edhe më shumë.

Rreth një vit më vonë, ndërsa kufizimet e pandemisë filluan të hiqeshin, ai dëgjoi një predikim rreth një vajze shumë të sëmurë, që lutej për miqtë, fqinjët madje edhe misionarët, në vende të largëta. Predikuesi tha se vajza u lut vetëm për tre muaj, para se të vdiste, por lutjet e saj prekën jetët e shumë njerëzve.

Natani mendoi: “Edhe unë duhet të lutem. Mund të lutem për shokët e klasës, miqtë dhe adoleshentët në lagjen time”.  Shkolla Adventiste, ku Natani studionte, po hapej sërish dhe shumë nga nxënësit aty ishin të besimeve të tjera.

Natani nuk dinte për kë të lutej. Ai vendosi të lutej për ata që ishin më të hapur ndaj Krishtërimit. Natani vuri re se një djali, Arunit, i pëlqente të këndonte gjatë adhurimit të mëngjesit dhe dëgjonte me shumë vëmendje. Ai filloi të lutej për Arunin. Një ditë, ai i tha Arunit:

— Jam i lumtur që ti ke interes për gjërat të Krishtera.

Aruni buzëqeshi.

— Më pëlqen shumë t’i këndoj këngët, — tha ai. — Para shumë kohësh, e pranova Jezusin si një nga zotërit e mi.

Natani donte të dinte më shumë.

— Pse prindërit e tu zgjodhën këtë shkollë të Krishterë për ty? — pyeti ai.

— Ne jetojmë në një farmë, larg që qytetit, — tha ai. — I vetmi autobus që vjen deri te shtëpia jonë është ai i shkollës Adventiste.

Kjo bisedë filloi një miqësi të veçantë midis Natanit dhe Arunit. Sa herë mundej, Natani i fliste rreth dashurisë së tij për Jezusin. Ai lutej që ato fara të jepnin fruta.

Ndërsa Natani i fliste Arunit rreth Jezusit, një djalë tjetër, i quajtur Jai, u tregonte shokëve, me shumë entuziazëm, rreth fuqisë dhe mirësisë së perëndive që ai adhuronte. Jai ishte shumë i dhënë pas besimit të familjes së tij dhe kishte shënjat e ritualeve në ballë, çdo ditë. Jai bisedoi edhe me Natanin rreth perëndive të tij. Natani vendosi të mos lutej për Jain.

Por, një ditë, Natani i ra pianos, gjatë adhurimit, dhe Jait i bëri përshtypje. Ai e përgëzoi Natanin dhe e pyeti nëse mund të luante një këngë nga besimi i tij. Me shumë edukatë, Natani iu përgjigj:

— Më fal. Unë luaj vetëm këngë të Krishterë.

Mbas kësaj, Jai nuk bisedoi me Natanin për shumë muaj. Natani vazhdonte të lutej për shokët e tjerë dhe gëzohej kur shihte se Perëndia po i prekte zemrat e tyre. Por, një ditë, Jai shkoi papritur pranë Natanit, dhe i tha:

— Më trego rreth Lutjes së Perëndisë.

Natani nuk arrinte ta besonte. Jai nuk i ishte dukur si tokë pjellorë, për të cilin ia vlente të lutej. Me kalimin e kohës, ai vuri re se Jai ndaloi së foluri rreth perëndive të tij. Ndonjëherë, ai vinte në shkollë pa shenjat e ritualeve, në ballë.

— Perëndia e çoi Jain nga kundërshtues, në një kërkues të së vërtetës, — tha Natani. — Besoj se, së shpejti, ai do ta gjejë të vërtetën dhe e vërteta do ta çlirojë.

Natani është i sigurt se Perëndia po e përdor për mision dhe ai lutet të bëjë edhe më shumë.

Faleminderit për ofertat tuaja misionare sot, që do të ndihmojnë në përhapjen e ungjillit, në Indi dhe Nepal. Shtatë nga 10 projektet e Sabatit të 13të përfshijnë shkolla Adventiste, si ajo ku studion edhe Natani. Faleminderit për ofertat bujare.

**Shënime nga misioni**

- Bengali Perëndimor dhe Himaçal Pradeshi janë pjesë e Unionit të Indisë Veriore. Ky union ka 476 kisha, 1.501 grupe dhe 163.690 anëtarë. Me një popullsi prej 716.496.000 aty ka një Adventist për çdo 4.377 banorë.   