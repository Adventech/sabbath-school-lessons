---
title:  Zoti Lufton për Ju
date:   25/10/2025
---

### Lexoni për studimin e kësaj jave

Zanaf. 15:16; Lev. 18:24–30; 2 Tim. 4:1, 8; Eks. 23:28–30; Ligj. 20:10, 15–18; Isa. 9:6.

> <p>Vargu Përmendësh</p>
> “Në një herë të vetme Jozueu kapi tërë ata mbretër dhe vendet e tyre, sepse Zoti, Perëndia i Izraelit, luftonte për Izraelin" (Jozueu 10:42).

Libri i Jozueut përmban disa skena shqetësuese. Pyetje serioze ngre koncepti i një lufte hyjnore ose të shenjtë, duke portretizuar një grup njerëzish me një mandat të dhënë nga Zoti për të shkatërruar një grup tjetër.

Çështja e luftës hyjnore në Dhiatën e Vjetër është sfiduese. Zoti shfaqet në Dhiatën e Vjetër si Zoti sovran i universit; prandaj, çdo gjë që ndodh duhet disi të lidhet me vullnetin e Tij të drejtpërdrejtë ose të tërthortë. Pra, pyetja "Si mund të lejojë Zoti gjëra të tilla?" bëhet e pashmangshme. Javën e kaluar, ne pamë se Vetë Zoti është përfshirë në një konflikt, që është shumë më i madh se çdo luftë apo betejë e zhvilluar në historinë njerëzore, një betejë që përshkon çdo aspekt të jetës sonë. Ne pamë gjithashtu se ngjarjet e historisë biblike dhe laike mund të kuptohen plotësisht vetëm në dritën e këtij konflikti.

Këtë javë, ne do të vazhdojmë të eksplorojmë kompleksitetin e luftërave të sanksionuara hyjnisht, kufizimet dhe kushtet e luftës hyjnore, vizionin përfundimtar të paqes të ofruar nga profetët e Dhiatës së Vjetër dhe implikimet shpirtërore të luftërave të tilla.

_*Studioni mësimin e kësaj jave për t'u përgatitur për Sabatin e 1 Nëntorit._