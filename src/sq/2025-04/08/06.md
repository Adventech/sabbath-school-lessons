---
title:  Të Ndryshuar nga Soditja
date:   20/11/2025
---

`Soditja e shembullit të jetës së heronjve të mëdhenj të besimit është thelbësore për rritjen tonë shpirtërore. Në të njëjtën kohë, shembulli ynë përfundimtar është Jezus Krishti – Jeta dhe mësimet e Tij. Si na ndryshon fokusimi në jetën e Jezusit? Shihni Hebr. 12:1, 2; 2 Kor. 3:18.`

Marco Iacoboni, një neuroshkencëtar në Universitetin e Kalifornisë, Los Anxhelos, studioi funksionin e neuroneve pasqyrues. Këto qarqe të vogla qelizash aktivizohen kur kryejmë një veprim të caktuar - si për shembull kur qeshim ose përqafojmë dikë - si edhe kur vëzhgojmë dikë tjetër duke kryer të njëjtin veprim. Aktiviteti i këtyre neuroneve zvogëlon dallimin midis të parit dhe të bërit.

Ellen G. White flet për rëndësinë e shikimit të karakterit të Jezusit: “Duke parë tek Jezusi, ne marrim pikëpamje më të ndritshme dhe më të dallueshme për Zotin dhe, duke soditur ne ndryshojmë. Mirësia, dashuria për të afërmit tanë, bëhet instikti ynë natyror. Ne zhvillojmë një karakter që është homolog me karakterin hyjnor. Duke u rritur në ngjashmërinë e Tij, ne zgjerojmë kapacitetin tonë për të njohur Perëndinë. Akoma më shumë hyjmë në një bashkësi me botën qiellore, dhe kemi fuqi vazhdimisht në rritje për të marrë pasuritë e dijes dhe urtësisë së përjetësisë” — Ellen G. White, Christ[s Object Lessons, fq. 355.

`Lexoni Romakëve 12:1, 2. Cilat janë dy procese që kanë qëllime të kundërta në jetën tonë? Si mund të jemi të sigurt se i japim hapësirë të duhurit?`

Në kapitullin përmbledhës të Letrës së tij drejtuar Romakëve, apostull Pali flet për dy forca antagoniste, që përpiqen të formësojnë jetën tonë. Nga njëra anë, bota përreth me ndikimet e saj të ndryshme përpiqet të na detyrojë çdo ditë në kallëpin e vet, duke bërë një konformim tek ne që funksionon nga jashtë brenda.

Për të kundërshtuar këtë ndikim, Fryma e Shenjtë është në gjendje të na transformojë nga brenda në një mënyrë të ngjashme me mënyrën se si një krimb përmes metamorfozës kthehet në një flutur të bukur. Por që ky proces të ndodhë, ne duhet t'i kushtohemi Zotit dhe t'i kërkojmë Atij të vazhdojë punën e mirë që ka filluar në ne (Filip. 1:6). Në fund, ne duhet të bëjmë zgjedhjen e vetëdijshme, moment pas momenti, për të ecur në Frymë.