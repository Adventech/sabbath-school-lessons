---
title:  "Gjigantët e Besimit: Jozueu dhe Kalebi"
date:   15/11/2025
---

### Lexoni për studimin e kësaj jave

Num. 13:6, 30–32; Joz. 14:6–14; Luka 18:1–5; Joz. 19:49–51; 2 Kor. 3:18; Rom.: 12:1, 2.

> <p>Vargu Përmendësh</p>
> "Kujtoni të parët tuaj, që ju shpallën fjalën e Perëndisë dhe, duke çmuar rezultatin e sjelljes së tyre, merrni si shembull besimin e tyre" (Hebrenjve 13:7).

Çdo prind e di se fëmijët e tij mësojnë nga shembulli, apo jo? Sa prindër janë shqetësuar duke parë se fëmijët e tyre i ndjekin në tiparet e tyre të këqija në vend të atyre të mira? Cilado qoftë mosha jonë, e kemi më të lehtë të bëjmë gabim sesa të bëjmë mirë. Kjo është vetëm një pjesë e asaj që do të thotë të jesh qenie e rënë. “Sepse atë që dua të bëj, nuk e bëj, por atë që urrej, bëj” (Rom. 7:15, NKJV). Kush nuk e gjen veten në këtë thënie?

Që nga lindja, njerëzit formohen nga fuqia e shembullit. Ne mësojmë të bëjmë gjërat më themelore në jetë, të tilla si të ecim, të flasim dhe të shprehim emocionet tona, duke imituar njerëzit më të afërt. Si të rritur, ne kemi ende nevojë për modele dhe, edhe nëse ata nuk janë të përsosur, ne mund t'i admirojmë dhe imitojmë ato tipare shpirtërore që i bënë ata gjigantë të besimit.

Këtë javë, do t'i hedhim një vështrim më të thellë shembujve personalë të dy gjigantëve të besimit në librin e Jozueut: Kalebi dhe Jozueu. Çfarë është ajo që i bëri ata të dallonin mes brezit të tyre dhe të luanin një rol kyç në jetën e popullit të Perëndisë gjatë një prej periudhave më vendimtare të historisë së Izraelit?

_*Studioni mësimin e kësaj jave për t'u përgatitur për Sabatin e 22 Nëntorit._