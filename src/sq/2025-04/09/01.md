---
title:  Trashëgimtarë të Premtimeve, Robër të Shpresës
date:   22/11/2025
---

### Lexoni për studimin e kësaj jave

Zan. 3:17-24; Ligj. 6:3; Joz. 13:1-7; Heb. 12:28; Lev. 25:1-5, 8-13; Ezek. 37:14, 25.

> <p>Vargu Përmendësh</p>
> "Kthehuni në fortesë, o ju robër të shpresës! Pikërisht sot unë deklaroj se do të të jap dyfishin" (Zakaria 9:12, ESV).

Jozueu 13-21 përmban lista të gjata gjeografike të kufijve, që skicojnë pjesë të tokës që u nda mes fiseve të Izraelit. Për lexuesin modern, këto lista mund të duken të parëndësishme, por ato bazohen në një kuptim teologjik të Tokës së Premtuar, që është domethënës për ne sot. Nëpërmjet këtyre listave konkrete, Zoti donte t'u mësonte Izraelitëve se toka nuk ishte një ëndërr. Atyre iu premtua në mënyrë shumë të prekshme, të matshme. Por ata duhej ta bënin realitet atë premtim duke vepruar sipas tij.

Kjo do të thotë se, po, Perëndia do t'u jepte atyre tokë si trashëgimi; do të ishte një dhuratë, e bërë në përmbushje të asaj që Ai u premtoi etërve të tyre. "’Ja, unë e kam vënë vendin para teje; hyni dhe zotëroni tokën që ZOTI iu betua etërve tuaj, Abrahamit, Isakut dhe Jakobit, t'u jepej atyre dhe pasardhësve të tyre pas tyre" (Ligj. 1:8, NKJV). Por po, edhe ata kishin rolin e tyre për të luajtur.

Këtë javë do të shikojmë disa koncepte teologjike, që lidhen me Tokën e Premtuar dhe implikimet e tyre shpirtërore për ata që kërkojnë të gjitha premtimet që gjenden tek Jezusi.

_*Studioni mësimin e kësaj jave për t'u përgatitur për Sabatin e 29 Nëntorit._