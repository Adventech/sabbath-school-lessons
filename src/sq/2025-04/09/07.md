---
title:  Për më tepër studim
date:   28/11/2025
---

Lexoni Ellen G. White, "Konflikti Përfundoi", f. 672-678 te Konflikti i Madh.

"Ne do të shpëtohemi përjetësisht kur të hyjmë nga portat e qytetit. Atëherë mund të gëzohemi që jemi të shpëtuar, të shpëtuar përjetësisht. Por, deri atëherë duhet t'i vëmë veshin urdhrit të apostullit dhe ‘le të kemi frikë se mos ndonjë nga ju të mbetet jashtë’ [Hebrenjtë 4:1]. Njohja e Kanaanit, këndimi i këngëve të Kaananit, gëzimi në përparimin e Kaananit, nuk i solli fëmijët e Izraelit në vreshtat dhe ullinjtë e tokës së premtuar. Ata mund ta bënin të tyren në të vërtetë vetëm duke e pushtuar, duke u konformuar me kushtet, duke ushtruar besim të gjallë tek Perëndia, duke kërkuar premtimet e Tij për ta” - Ellen G. White, The Youth’s Instructor, 17 Shkurt 1898.

"Në Bibël trashëgimia e të shpëtuarve quhet ‘një vend’. Hebrenjve 11:14-16. Atje Bariu qiellor e çon kopenë e tij te burimet e ujërave të gjalla. Pema e jetës jep frytin e saj çdo muaj dhe gjethet e pemës janë për shërbimin e kombeve. Atje janë përrenj të pastër dhe të rrjedhshëm si kristali, dhe në buzë të tyre pemë që hedhin hije mbi shtigjet e përgatitura për të shpenguarit e Zotit. Atje rrafshnaltat e përhapura ngrihen në kodra bukurie dhe malet e Perëndisë ngrenë majat e tyre të larta në ato fusha paqësore. Pranë atyre përrenjve të gjallë, njerëzit e Perëndisë, pelegrinë dhe endacakë për kaq kohë të gjatë, do të gjejnë një shtëpi. Konflikti i Madh, fq. 675.

**Pyetje për diskutim:**

`Mendoni për Tokën e Premtuar si një simbol të jetës së bollshme që Krishti u premtoi pasuesve të Tij tek Gjoni 10:10. Si i portretizojnë bekimet e shpëtimit përfitimet e të jetuarit në një tokë të bollshme?`

`Cila është marrëdhënia midis të qenit qytetarë të një vendi dhe të jetuarit sipas një stili të caktuar jetese? Si ndikon njëra te tjetra? Cilat janë disa nga rrjedhojat e të qenit qytetarë të mbretërisë së Perëndisë?`

`Si njerëz, ne jemi vazhdimisht të zhgënjyer nga premtimet e të tjerëve dhe ndonjëherë nga premtimet që i bëjmë vetes. Pse mund t'u besoni premtimeve të Perëndisë?`

`Si mund ta bëjmë premtimin për tokën e re pjesë të së ardhmes sonë në një mënyrë reale dhe konkrete, edhe tani?`