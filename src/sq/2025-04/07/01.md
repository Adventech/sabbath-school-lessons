---
title:  "Besnikëria Përfundimtare: Adhurimi në një Zonë Lufte"
date:   08/11/2025
---

### Lexoni për studimin e kësaj jave

Joz. 5:1-7; Eks. 12:6; 1 Kor. 5:7; Joz. 8:30-35; Ligj. 8:11, 14; Heb. 9:11, 12.

> <p>Vargu Përmendësh</p>
> "Por para së gjithash kërkoni mbretërinë e Perëndisë dhe drejtësinë e tij dhe të gjitha këto gjëra do t'ju shtohen" (Mateu 6:33).

Këtë javë do të shohim disa momente kyçe gjatë pranisë së Izraelit në Tokën e Premtuar, kur Izraeli i rikushtohet Zotit, ndonjëherë përballë një rreziku të afërt. Jozueu mori vendimin në dukje i paarsyeshëm, për të rrethprerë Izraelitët në territorin armik (Joz. 5:1-9); për të kremtuar Pashkën përballë rrezikut të afërt (Joz. 5:10-12); për të ndërtuar një altar dhe për të adhuruar Zotin teksa pushtimi ishte në zhvillim e sipër (Joz. 8:30-35); dhe për të ngritur tabernakullin e Zotit, ndërkohë që shtatë fise në Izrael nuk e kishin marrë ende trashëgiminë e tyre (Joz. 18:1, 2).

Në jetën tonë të zënë, ne priremi t'u kushtojmë vëmendje urgjencave që na sjell jeta. Shumë shpesh neglizhojmë të gjejmë kohë cilësore për të ripërtërirë përkushtimin tonë ndaj Perëndisë dhe të ndalojmë e të shprehim mirënjohjen tonë për atë që Ai ka bërë dhe vazhdon të bëjë çdo ditë për ne. Adhurimi i mëngjesit dhe i mbrëmjes, si dhe altari familjar, duket se janë kaq jashtë kontekstit në jetën tonë të stër-ngarkuar, të orientuar drejt komoditetit dhe arritjeve. Megjithatë, thellë në zemrat tona, ne të gjithë e dimë se rastet e kaluara së bashku me Perëndinë dhe njerëzit tanë të dashur janë investimi më i mirë i kohës sonë të kufizuar.

_*Studioni mësimin e kësaj jave për t'u përgatitur për Sabatin e 15 Nëntorit._