---
title:  Për më tepër studim
date:   14/11/2025
---

Lexoni Ellen G. White, “Bekimet dhe Mallkimet”, f. 499-503, tek Patriarkë dhe Profetë.

"Sipas udhëzimeve të dhëna nga Moisiu, një monument me gurë të mëdhenj u ngrit në malin Ebal. Mbi këta gurë, të përgatitur më parë me një mbulesë suvaje, u shkrua ligji — jo vetëm dhjetë urdhërimet e shqiptuara në Sinai dhe të gdhendura në tabletat prej guri, por edhe ligjet që iu komunikuan Moisiut dhe që u shkruan në një libër nga ai. Krah këtij monumenti u ndërtua një altar me gurë, mbi të cilin u ofruan flijime për Zotin. Fakti që altari ishte ngritur në malin Ebal, mali mbi të cilin u vendos mallkimi, ishte domethënës, duke treguar se, për shkak të shkeljeve të ligjit të Perëndisë, Izraeli kishte shkaktuar me të drejtë zemërimin e Tij dhe se do të gjykohej menjëherë, po të mos ishte për shlyerjen e Krishtit, të përfaqësuar nga flijimi në altar” - Ellen G. White, Patriarkë dhe Profetë, fq. 500.

“Por Darka e Zotit nuk duhej të ishte një moment pikëllimi. Nuk ishte ky qëllimi i saj. Teksa dishepujt e Zotit mblidhen rreth tryezës së Tij, ata nuk duhet të kujtojnë dhe të vajtojnë për të metat e tyre. Ata nuk duhet të ndalen në përvojën e tyre të kaluar fetare, pavarësisht nëse ajo përvojë ka qenë lartësuese apo dëshpëruese. Ata nuk duhet të kujtojnë dallimet midis tyre dhe vëllezërve të tyre. Shërbesa parapërgatitore i përfshinte të gjitha këto. Shqyrtimi i vetes, rrëfimi i mëkatit, pajtimi, janë bërë të gjitha tashmë. Tani ata nuk duhet të qëndrojnë në hijen e kryqit, por në dritën e tij shpëtuese. Duhet ta hapin zemrën para rrezeve të shndritshme të Diellit të Drejtësisë” - Ellen G. White, Dëshira e Kohërave, fq. 659.

**Pyetje për diskutim:**

`Çfarë do të thotë për ju të kërkoni më së pari mbretërinë e Perëndisë? Si i formëson kjo parimet në jetën tuaj të përditshme?`

`Shikoni përgjigjen tuaj ndaj pyetjes së fundit të së Mërkurës, se sa e lehtë është të harrosh Zotin mes vrullit të përditshëm të jetës. Në klasë, diskutoni pse kjo gjë ndodh kaq lehtë. Cilat janë disa nga zgjidhjet?`

`Si Adventistë, ne besojmë se Jezusi po shërben për ne në shenjtëroren qiellore. Si mund të jetë kjo bindje një burim i vazhdueshëm shprese dhe force? Pse fakti se është Jezusi Ai që është atje lart duke "ndërmjetësuar" (Hebr. 7:25) për ne, na ndihmon të kuptojmë se çfarë lajmi i mirë është puna e Tij në shenjtëroren qiellore, veçanërisht tani në Ditën antitipike të Shlyerjes?`