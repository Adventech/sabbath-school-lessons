---
title:  Receta për Sukses
date:   27/09/2025
---

### Lexoni për studimin e kësaj jave

Ligj. Përt. 18:15-22; Joz. 1; Heb. 6:17, 18; Efes. 6:10-18; Ps. 1:1-3; Rom. 3:31.

> <p>Vargu Përmendësh</p>
> “Vetëm tregohu i fortë dhe shumë trim, duke u përpjekur të veprosh simbas tërë ligjit që Moisiu, shërbëtori im, të ka urdhëruar; mos u shmang prej tij as djathtas, as majtas, që të kesh mbarësi kudo që të shkosh” (Jozueu 1:7).

Benjamin Zander, drejtor muzikor i Orkestrës Filarmonike të Bostonit, mbajti një klasë interpretimi muzikor. Ai vëzhgoi ankthin e studentëve teksa përballeshin me vlerësimin e performancës së tyre. Për t'i qetësuar studentët dhe për të nxjerrë potencialin e tyre të plotë, ai njoftoi në ditën e parë se të gjithë do të merrnin një "A". Kjo "A" nuk ishte një pritje për t’u përmbushur, "por një mundësi për t’u jetuar". Kërkesa e vetme ishte që studentët të shkruanin një letër brenda dy javëve të para të semestrit, por të datës së orës së fundit. Letra shpjegonte pse ata e meritonin notën e lartë.

Libri i Jozueut ka të bëjë me mundësi të reja. Moisiu, i cili kishte dominuar 40 vjet të historisë së Izraelit, i përkiste të shkuarës. Dalja nga Egjipti dhe bredhjet në shkretëtirë, të karakterizuara tragjikisht nga rebelimi dhe kokëfortësia, kishin marrë fund. Një brez i ri, i gatshëm t'i bindej Perëndisë, ishte gati të hynte në Tokën e Premtuar, jo si një pritshmëri për të jetuar, por si një mundësi për të jetuar.

Le të studiojmë mënyrën se si Zoti hapi një kapitull të ri në jetën e Izraelit dhe se si Ai mund të bëjë të njëjtën gjë edhe në jetën tonë.

_*Studioni mësimin e kësaj jave për t'u përgatitur për Sabatin e 4 Tetorit._