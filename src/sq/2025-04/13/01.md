---
title:  Zgjidhni këtë ditë!
date:   20/12/2025
---

### Lexoni për studimin e kësaj jave

Joz. 24; Zanaf. 12:7; Ligj. 17:19; Ligj. 5:6; 1 Mbret. 11:2, 4, 9; 2 Tim. 4:7, 8.

> <p>Vargu Përmendësh</p>
> "Dhe në rast se ju duket një gjë e keqe t'i shërbeni Zotit, zgjidhni sot kujt doni t'i shërbeni,. . . . Por unë dhe shtëpia ime do i shërbejmë Zotit” (Jozueu 24:15, NKJV).

Kapitulli i fundit i Jozueut është vendosur në kontekstin e një ceremonie rinovimi të besëlidhjes, por këtë herë e drejtuar nga udhëheqësi i moshuar i Izraelit. Edhe pse jo një besëlidhje në vetvete, por më tepër një raport i një ceremonie të rinovimit të besëlidhjes, kapitulli ka elementët e traktateve të lashta të sovranitetit në Lindjen e Afërt: (1) një hyrje ku identifikohet sovrani, iniciatori i traktatit; (2) prologu historik, i cili përshkruan marrëdhënien midis sundimtarit dhe vasalit; (3) dispozitat e besëlidhjes që kërkojnë nga vasali të shfaqë besnikëri të plotë ndaj sovranit, të bazuar dhe të nxitur nga mirënjohja; (4) bekime për bindjen dhe mallkime për thyerjen e besëlidhjes; (5) dëshmitarë të premtimit të vasalit; (6) vendosja e dokumentit për lexim të ardhshëm; dhe (7) ratifikimi i besëlidhjes.

Jozueu është afër fundit të jetës së tij; nuk ka asnjë zëvëndësues në horizont. Rinovimi i besëlidhjes është një kujtesë për Izraelin se mbreti i tyre është Vetë Zoti dhe se, nëse i qëndrojnë besnik Atij, do të gëzojnë mbrojtjen e Tij. Izraeli nuk ka nevojë për një mbret njerëzor. Si një komb teokratik, ata duhet të kenë gjithmonë parasysh se mbreti i tyre i vetëm është Zoti.

_*Studioni mësimin e kësaj jave për t'u përgatitur për Sabatin e 27 Dhjetorit._