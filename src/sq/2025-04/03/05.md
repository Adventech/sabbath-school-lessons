---
title:  Harresa
date:   15/10/2025
---

`Lexoni Jozueun 4:20-24 nën dritën e vargjeve vijuese: Gjyqtarët 3:7; Gjyqtarët 8:34; Psalmi 78:11; Ligj.Përt. 8:2, 18; Psalmi 45:17. Përse ishte kaq e rëndësishme të kujtonim veprat e fuqishme të Zotit?`

Vini re ndryshimin personal tek Jozueu 4:23. Ujërat e Jordanit përmenden se janë tharë para “jush”, domethënë përpara gjithë Izraelitëve që sapo kanë kaluar Jordanin. Nga ana tjetër, Deti i Kuq thuhet se ishte tharë para “nesh”, ata që ishin ende të pranishëm që nga brezi i parë dhe që përjetuan Eksodin. Dy ngjarjet e përjetuara nga dy breza të ndryshëm ishin të ngjashëm për nga rëndësia, gjë që i mundësoi brezit të dytë, nëpërmjet dëshmisë së prindërve të tyre, të rizbulonin për vete të njëjtin kuptim të kalimit të Jordanit.

Në përgjithësi, ne e perceptojmë harresën si një tipar normal të të gjitha qenieve njerëzore. Megjithatë, harresa në kuptimin shpirtëror mund të çojë në pasoja të rënda.

Edhe sot, nëse duam të ruajmë identitetin tonë si popull me një thirrje dhe mision të veçantë, do të na duhet të krijojmë raste për të rifreskuar kujtesën tonë shpirtërore individuale dhe si bashkësi, në mënyrë që të mbajmë në fokus se nga vijmë, kush jemi dhe për çfarë jemi këtu.

`Lexoni 1 Korintasve 11:24, 25 dhe Gjonin 14:26. Pse duhet të kujtojmë gjithmonë atë që Krishti bëri për ne? Çfarë tjetër do kishte vërtet rëndësi pa të?`

Ellen G. White e kuptoi qartë se pa e udhëhequr veten vazhdimisht nën dritën e veprimeve dhe zbulesës së kaluar të Perëndisë, ne me siguri do të humbasim motivimin për të kryer misionin tonë në të ardhmen: "Ne nuk kemi asgjë për t’u frikësuar për të ardhmen, përveçse të harrojmë mënyrën se si na ka udhëhequr Zoti, dhe mësimet e Tij në historinë tonë të kaluar" -Ellen G. White. Life Sketches, fq. 196.

`Ndonëse është e rëndësishme të kujtoni të kaluarën dhe mënyrën se si Zoti ka punuar në jetën tuaj, pse duhet të kaloni çdo ditë një përvojë me Të dhe realitetin e dashurisë dhe pranisë së Tij tani?`