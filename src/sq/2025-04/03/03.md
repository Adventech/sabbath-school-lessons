---
title:  Zoti i Gjallë i Mrekullive
date:   13/10/2025
---

`Lexoni Jozueun 3:6-17. Çfarë na tregon kalimi i mrekullueshëm i Jordanit për natyrën e Perëndisë, të cilit i shërbejmë?`

Kalimi i lumit Jordan përshkruhet tek Jozueu 3:5 me fjalën hebraike niphla'ot, "mrekullitë, çuditë", e cila zakonisht i referohet veprimeve të fuqishme dhe të mbinatyrshme të Perëndisë që tregojnë veçantinë e Tij (Psal. 72:18; 86:10). Më vonë, Izraelitët medituan për këto veprime dhe, si rezultat, lavdëruan Zotin (Psal. 9:1) dhe e shpallën Atë midis kombeve (Psal. 96:3). Murtajat në Egjipt (Eksodi 3:20, Mik. 7:15), kalimi i Detit të Kuq, si dhe udhëzimi i Zotit në shkretëtirë (Psal. 78:12-16) u rrëfyen si mrekulli të tilla.

Autorët e Biblës e dinin dhe dëshmuan për faktin se Zoti që krijoi botën nuk ishte kurrë i kufizuar apo i limituar nga krijimi i Tij. Asgjë nuk është e pamundur (hebr. "shumë e mrekullueshme") që Ai ta realizojë (Jer. 32:17). Emri dhe natyra e tij janë të mrekullueshme (Gjyq. 13:18), dhe Ai është përtej të kuptuarit tonë.

Në kontrast me perënditë e kombeve të tjera, të cilët nuk mund të shpëtojnë (Psal. 96:5, Isa. 44:8), Perëndia i Biblës është një "Perëndi i gjallë", aktiv dhe i gjallë, ndjekësit e të cilit mund t'i besojnë Atij në pritje të ndërhyrjeve në favor të tyre.

Profeti Zakaria përdori të njëjtin term (nga e njëjta rrënjë si niphla'ot) pasi ai parashikonte një të ardhme për Izraelin pas mërgimit babilonas. Ai pa që Jeruzalemi do të rindërtohej plotësisht me pleq të ulur në rrugët e qytetit dhe djem e vajza që luanin atje. Banorëve në dukje mosbesues të kryeqytetit, që ende shfaqnin shenjat e shkatërrimit të tij, Zakaria u tha: "Kështu thotë ZOTI i ushtrive: Nëse është e mrekullueshme në sytë e mbetjes së këtij populli në ato ditë, a duhet të jetë e mrekullueshme edhe në sytë e mi, thotë ZOTI i ushtrive?

Kështu thotë ZOT i ushtrive: Ja, unë do ta shpëtoj popullin tim nga vendi i lindjes dhe nga ai perëndimor dhe do t'i bëj të banojnë në mes të Jeruzalemit" (Zak. 8:6-8, ESV).

`Lexoni Lukën 18:18-27. Si ju inkurajon përgjigjja e Jezusit ndaj dishepujve të Tij që t'i besoni Perëndisë atë që duket e pamundur?`