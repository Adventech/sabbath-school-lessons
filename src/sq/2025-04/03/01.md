---
title:  Përkujtimore e Hirit
date:   11/10/2025
---

### Lexoni për studimin e kësaj jave

Joz. 3; Num. 14:44; Luka 18:18-27; Joz. 4; Gjoni 14:26; Hebr. 4:8-11.

> <p>Vargu Përmendësh</p>
> "Sepse Zoti, Perëndia juaj, i thau ujërat e Jordanit para jush deri sa të kalonit, ashtu si Zoti, Perëndia juaj, veproi në Detin e Kuq, të cilin e thau para nesh deri sa të kalonim, me qëllim që tërë popujt e tokës të pranojnë që Zoti ka dorë të fuqishme, dhe që ju të keni gjithnjë frikë nga Zoti, Perëndia juaj i Pashkës” (Jozueu 4:23, 24).

Oficeri i policisë sinjalizoi. Gjonit iu desh të hapte krahun. Oficeri i kërkoi patentën e shoferit dhe, në atë çast, Gjoni u kujtua se e kishte lënë portofolin me patentën e shoferit në zyrë. Gjoni shpjegoi se çfarë ndodhi dhe oficeri e pyeti për punën e tij. Gjoni u përgjigj se ishte profesor. Teksa oficeri i dha Gjonit një gjobë, ai i tha që të mos e konsideronte atë si një gjobë.

"Është shkollim" - tha ai. "Kur njerëzit duan të mësojnë diçka, ata paguajnë shkollimin. Ky është shkollimi juaj për të mësuar të mos harroni patentën kur ngisni makinën. Paçi një ditë të mbarë, profesor!"

Si qenie njerëzore, ne jemi të prirur të harrojmë gjërat që nuk i kemi vazhdimisht para syve. Harrojmë të kthejmë telefonatat, t'u përgjigjemi e.maileve, të ujisim bimët, të dërgojmë urime për ditëlindje, e kështu me radhë. Lista mund të vazhdojë. Megjithatë, harrimi i nevojave tona shpirtërore mund të ketë pasoja më të rënda sesa thjesht marrja e një gjobe, veçanërisht sepse kemi të bëjmë me atë që është, fjalë për fjalë, fati ynë i përjetshëm.

Le të studiojmë kalimin e Jordanit nga Hebrenjtë dhe të shohim se çfarë mund të mësojmë nga përvojat e tyre.

_*Studioni mësimin e kësaj jave për t'u përgatitur për Sabatin e 18 Tetorit_