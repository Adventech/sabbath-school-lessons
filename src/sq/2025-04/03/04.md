---
title:  Mbani Mend
date:   14/10/2025
---

`Lexoni Jozueun 4. Pse u kërkoi Perëndia Izraelitëve të ndërtonin një përkujtimore?`

Qëllimi i këtyre gurëve është të bëhen "shenjë". Termi hebraik 'ot shpesh shoqërohet me fjalën "çudi" dhe mund t'i referohet veprave të mrekullueshme të bëra nga Zoti (shih studimin e djeshëm), siç janë murtajat në Egjipt (Eksodi 7:3, Ligj. 4:34). Mund të ketë gjithashtu kuptimin e "simbolit" ose "shenjes", si një shenjë e jashtme e një realiteti më të thellë ose transhendent. Për shembull, ylberi është një "shenjë" e besëlidhjes (Zan. 9:12, 13); gjaku në shtalkat dhe arkitrarët e shtëpive izraelite quhet gjithashtu "shenjë" (Eksodi 12:13); dhe më e rëndësishmja, e Shtuna është një "shenjë" e krijimit dhe e pranisë shenjtëruese të Perëndisë (Eksodi 31:13, 17; Ezek. 20:12).

Këtu, shenja funksionon si një përkujtimore, duke i kujtuar çdo brezi të mëvonshëm mrekullinë e kalimit. Termi përkujtimore (zikaron) vjen nga fjala zakar, "të kujtosh", që tregon më shumë se një akt pasiv të kujtimit të diçkaje. Ai nënkupton një kujtim të ndjekur nga një veprim i duhur (Ligj. 5:15, Ligj. 8:2). Ngritja e përkujtimoreve prej guri (Zan. 28:18-22) dhe ritualet që nxisnin pyetje (Eksodi 12:26, 27; Ligj. 6:20-25) ishte e zakonshme në Dhiatën e Vjetër. Në vend që t'i përsërisë mrekullitë vazhdimisht, Zoti vendos monumente, që ngjallin kujtimin e veprave të Tij madhështore dhe japin përgjigje kuptimplota. Prandaj, shenja është atje "përgjithmonë", duke nënkuptuar nevojën për ta mbajtur këtë mrekulli të Zotit në kujtesën kolektive të popullit të Tij përgjithmonë.

Pyetja e mundshme e brezave të ardhshëm është domethënëse, sepse është formuluar në një mënyrë personale: "Çfarë janë këta gurë për ju"? Çdo brez i ri duhet të brendësojë dhe të kuptojë kuptimin e këtyre gurëve për veten e tij personalisht. Besimi në një Perëndi mrekullibërës mund të mbahet gjallë vetëm nëse çdo brez rizbulon rëndësinë e veprimeve të fuqishme të Zotit për veten e tyre. Një besim i tillë do të bëjë një ndryshim të madh midis të jetuarit me besnikëri të bazuar në Bibël dhe traditave, e tradicionalizmit, feja e vdekur e brezit të gjallë të privuar nga vlera dhe entuziazmi i asaj origjinale. Në fund, duhet që besimin tonë ta bazojmë në Bibël. Askush, veçanërisht paraardhësit tanë, nuk mund të zëvendësojnë besimin që duhet ta kemi vetë.

`Cilat janë disa nga përkujtimet, memorialet personale, nga ecja juaj me Zotin që ju ndihmojnë të mbani mend atë që Ai ka bërë për ju?`