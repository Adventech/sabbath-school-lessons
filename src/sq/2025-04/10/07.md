---
title:  Për më tepër studim
date:   05/12/2025
---

"Misioni i Krishtit nuk u kuptua nga njerëzit e kohës së Tij... Traditat, parimet dhe aktet e njerëzve fshehën prej tyre mësimet që Perëndia synonte të përcillte. Këto parime dhe tradita u bënë pengesë për të kuptuarit dhe praktikën e tyre të fesë së vërtetë. Dhe, kur Realiteti erdhi në personin e Krishtit, ata nuk njohën në Të përmbushjen e gjithë tipeve, substancën e gjithë hijeve të tyre. Ata e refuzuan antitipin, dhe u ngjitën pas tipeve të tyre dhe ceremonive të pavlera. Biri i Perëndisë kishte ardhur, por ata vazhdonin të kërkonin një shenjë. Mesazhit, ‘Pendohuni; sepse Mbretëria e Qiellit është afër’, ata iu përgjigjën me kërkesat për një mrekulli. . . . Ungjilli i Krishtit ishte një pengesë për ta, sepse ata kërkuan shenja në vend të një Shpëtimtari. Ata prisnin që Mesia të provonte pretendimet e tij me vepra të fuqishme të pushtimit, për të vendosur perandorinë e Tij mbi rrënojat e mbretërive tokësore. Kësaj pritshmërie Krishti iu përgjigj në shëmbëlltyrën e mbjellësit, mbretëria e Perëndisë do të mbizotëronte jo me forcën e armëve, por me ngulitjen e një parimi të ri në zemrat e njerëzve” - Ellen G. White, Christ’s Object Lessons, fq. 34, 35.

“Kisha ka nevojë për Kalebë dhe Jozue besnikë, të cilët janë gati të pranojnë jetën e përjetshme me kushtin e thjeshtë të bindjes së Perëndisë. Kishat tona po vuajnë për punëtorë. Bota është fusha jonë. Misionarë kërkohen në qytete dhe fshatra, që janë më të lidhura me idhujtarinë sesa paganët e Lindjes, të cilët nuk e kanë parë kurrë dritën e së vërtetës. Shpirti i vërtetë misionar i ka braktisur kishat; zemrat e tyre nuk ndriçojnë me nga dashuria për shpirtrat dhe nga një dëshirë për t’i drejtuar ata drejt Krishtit. Kemi nevojë për punëtorë të zellshëm. A nuk ka ngelur njeri që t’i përgjigjet kësaj thirrjeje që dëgjohet në çdo cep: ‘Ejani. . . dhe na ndihmoni’?” - Ellen G. White, Testimonies for the Church, vol. 4, fq. 156.

**Pyetje për diskutim:**

`Si ju ndihmon tipologjia biblike të kuptoni më mirë shërbesën e Jezus Krishtit për ju?`

`Në çfarë aspekti lufta jonë frymore është si pushtimi i Kanaanit dhe ku ndryshon ajo?`

`Mendoni për përmbushjen përfundimtare të tipologjisë së Jozueut. Si na jep shpresë reale në betejat e përditshme të jetës, pamja e një bote pa dhimbje, vuajtje dhe vdekje?`

`Jozueu pasqyroi karakterin e Perëndisë deri në atë masë sa parashikonte shërbesën e Krishtit. Cilat janë disa mënyra praktike që ju mund ta lejoni Jezusin të pasqyrojë karakterin e Tij në ju më plotësisht?`