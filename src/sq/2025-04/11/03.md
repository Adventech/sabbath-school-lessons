---
title:  Akuzat...
date:   08/12/2025
---

`Lexoni historinë e fiseve të kthyera tek Jozueu 22:9–20. Çfarë akuzash ngritën fiset e Jordanisë Perëndimore kundër fiseve të Jordanisë Lindore? Deri në çfarë mase ishin të bazuara këto akuza?`

Në kontrast me vargun 1, ku fiset në anën lindore quhen sipas formës së tyre të zakonshme (Rubenitë, Gaditët, etj.), këtu përdoret një shprehje tjetër: "bijtë e Rubenit", "bijtë e Gadit" dhe "gjysma e fisit të Manasit", që është në kontrast me "bijtë e Izraelit" (Joz. 22:11), duke përfaqësuar kështu një entitet të ndryshëm.

Në tregim, shprehja "i gjithë kongregacioni i Izraelit" i referohet vetëm nëntë e gjysëm fiseve të jordanit perëndimor, duke nënvizuar përçarjen që u krijua midis dy grupeve. Në të vërtetë, pyetja themelore e historisë që pasoi është nëse fiset në anën lindore të lumit mund të konsiderohen si Izraelitë.

Ne do të prisnim një përfundim të qetë të historisë; megjithatë, tensioni lind pasi fiset nga lindja thuhet se kanë ngritur një altar në Jordan. Teksti këtu nuk ofron ndonjë arsye për aktin, as nuk përshkruan funksionin e altarit apo veprimtarinë specifike që lidhet me të. Paqartësia në lidhje me kuptimin e këtij altari bëhet edhe më e madhe nëse vëzhgojmë rikthimet në kalimin e parë të Jordanit, në kapitujt 3 dhe 4, ku i gjithë Izraeli hyri në skajin e Jordanit për të kaluar lumin në territorin e Kanaanit. Këtu një pjesë e Izraelit vjen në rajonin e Jordanit, por tashmë për të kaluar lumin në drejtim të kundërt.

Në të dyja rastet ngrihet një strukturë gurësh. I pari shërbeu si një memorial, ndërsa i dyti perceptohet si një altar mbresëlënës. Pyetja që në mënyrë të pashmangshme të vjen në mendje është: "Çfarë kuptimi kanë këta gurë?" (krahasoni me Joz. 4:6, 22). A është ky altar i ndërtuar për flijime, apo është vetëm një përkujtimore? A kanë filluar tashmë këto fise të tjera të bien në apostazi?

Mungesa e konsultimit me Jozueun, Eleazarin ose krerët e fisit krijon hapësirë për një keqkuptim, që mund të çojë në konflikt të tmerrshëm.

`Kujt po i referohen Jezusi dhe Pali kur na këshillojnë që të mos gjykojmë të tjerët? Lexoni Luka 6:37, Gjoni 7:24, 1 Kor. 4:5. Pse është kaq e lehtë të nxitosh në përfundime të gabuara në lidhje me motivet e të tjerëve?`