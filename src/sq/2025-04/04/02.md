---
title:  Komandant i Ushtrisë së Zotit
date:   19/10/2025
---

`Lexoni Jozueun 5:13–15. Çfarë thotë ky tekst për rrethanat e pushtimit të Kanaanit?`

Izraeli sapo ka kaluar Jordanin dhe ka shkelur në tokën e armikut. Fortesa e Jerikos qëndron përballë tyre, me portat e mbyllura fort (Joz. 6:1). Në këtë pikë, njerëzit nuk janë në dijeni të ndonjë strategjie beteje. Ajo që është edhe më shqetësuese, Izraeli ka vetëm llastiqe, shtiza dhe shigjeta për të pushtuar një qytet të fortifikuar për t'i bërë ballë një rrethimi të gjatë.

Pyetjet e Jozueut në lidhje me identitetin e vizitorit të çuditshëm marrin një përgjigje mjaft të errët: "Jo". Përgjigjja e vizitorit zbulon se Ai nuk është i gatshëm të hyjë në kategoritë e përcaktuara nga Jozueu. Me fjalë të tjera, pyetja përfundimtare nuk është nëse Ai është në anën e Jozueut; përkundrazi, a është Jozueu në anën e Tij?

`Krahasoni Jozueu 5:14, 15 me 2 Mbretërve 6:8–17, Nehemia 9:6 dhe Isaia 37:16. Çfarë mësoni për identitetin e komandantit të ushtrisë së Zotit?`

Ndërkohë që shprehja “komandant i ushtrisë së ZOTIT" është unike në Biblën Hebraike, kombinimi i termave "komandant" dhe "ushtri" i referohet gjithmonë një udhëheqësi ushtarak. Fjala "ushtri" në Shkrim mund t'u referohet trupave ushtarake, engjëjve ose trupave qiellorë.

Krishti i para-mishëruar i shfaqet Jozueut jo thjesht si një aleat, as edhe si Komandanti i vërtetë i ushtrisë së Izraelit, por si Komandanti i ushtrisë së padukshme, por të vërtetë të engjëjve, të përfshirë në një konflikt shumë më të madh se ai i Jozueut me Kananitët. Përgjigjja e Jozueut tregon qartë se e kupton identitetin e Komandantit. Ai është i barabartë me Zotin dhe Jozueu bie përmbys para Tij në shenjë respekti dhe adhurimi të thellë (Joz. 5:14, Zan. 17:3, 2 Sam. 9:6, 2 Kron. 20:18). Jozueu është gati të marrë strategjinë e betejës për një fushatë ushtarake, që është një pjesë thelbësore e një konflikti shumë më të madh në të cilin është i përfshirë Vetë Zoti i ushtrive.

`Çfarë ngushëllimi mund dhe duhet të nxjerrim nga fakti se “Komandanti i ushtrisë së ZOTIT” është në mbrojtje të popullit të Tij?`