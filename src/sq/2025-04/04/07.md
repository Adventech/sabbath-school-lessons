---
title:  Për më tepër studim
date:   24/10/2025
---

Lexoni Ellen G. White, “Rënia e Jerikos”, f. 487-493, tek Patriarkë dhe Profetë.

Kur u ngrit rebelimi kundër autoritetit të Perëndisë në univers, Perëndia ose do të pushonte së qeni ai që është në thelb, në mënyrë të pandryshueshme dhe përjetësisht dhe do t'ia jepte udhëheqjen e gjithë universit një prej krijesave të Tij rebele, ose Ai do të ishte Ati i shenjtë, i drejtë, i dashur dhe i mëshirshëm i gjithçkaje që ekziston. Bibla paraqet tablonë e dytë dhe, në këtë rast, përplasja midis forcave të së keqes dhe fuqisë së Tij është e pashmangshme.

Kur fuqitë politike ose socio-historike të lidhura me forcat kozmike kaotike dhe rebele shfaqën të njëjtin qëndrim sfidues kundër Zotit, Ai, si Zot Sovran i universit, ndërhyri. Motivi i Zotit si një luftëtar bëhet një parafytyrim i asaj fitoreje përfundimtare, e cila më në fund do t'i japë fund konfliktit të vazhdueshëm kozmik midis së mirës dhe së keqes (Zbul. 20:8-10). Për më tepër, luftërat hyjnore të Izraelit jo vetëm që pasqyrojnë një paraqitje të shkurtër të konfliktit kozmik si në një pasqyrë, por janë pjesë përbërëse e të njëjtit konflikt, duke parashikuar gjykimin e fundit të Perëndisë në sferën e historisë së tanishme.

“Perëndia e kishte bërë privilegjin dhe detyrën e tyre të hynin në tokë në kohën e emërimit të Tij, por nga neglizhenca e tyre e qëllimshme kjo leje ishte tërhequr... Nuk ishte qëllimi i Tij që ata ta fitonin tokën me luftë, por me bindje të rreptë ndaj urdhrave të Tij” - Ellen G. White. Patriarkë dhe Profetë, fq. 392.

**Pyetje për diskutim:**

`Si ju ndihmon sfondi i konfliktit kozmik të kuptoni më mirë urdhërimin e Zotit për Izraelin për të shkuar në luftë?`

`Në klasë, diskutoni përgjigjet tuaja për pyetjen e së Hënës në lidhje me realitetin e konfliktit të madh dhe se si ndodh në botën përreth nesh. Cili është roli ynë në këtë konflikt dhe si synojmë ta përmbushim atë?`

`Si mund ta zbatojmë parimin e të qëndruarit në vend dhe të pritjes që Zoti të luftojë për ne në jetën tonë shpirtërore?`

`Shumë herë, në diskutimet tona dhe mosmarrëveshjet e herëpashershme në kishë, duam të shohim se kush është në anën tonë. Si duhet ta ndryshojmë qëndrimin tonë në dritën e Jozueut 5:13-15?`