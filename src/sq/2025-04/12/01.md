---
title:  Zoti është Besnik!
date:   13/12/2025
---

### Lexoni për studimin e kësaj jave

Joz. 21:43-45; 2 Tim. 2:11-13; Joz. 23; Zbul. 14:10, 19; Ligj. 6:5.

> <p>Vargu Përmendësh</p>
> “Nuk ra për tokë asnjë nga fjalët që Zoti i pati thënë shtëpisë së Izraelit; të tëra u vërtetuan” (Jozueu 21:45).

Kur John F. Kennedy iu drejtua Amerikës gjatë përurimit të tij, në 20 janar 1961, fjalimi i tij ishte vetëm 1366 fjalë, por la gjurmë të pashlyeshme në mendjet amerikane. Teksa e inkurajoi vendin e tij që të përqendrohej në përgjegjësitë e veta në vend të privilegjeve, ai tha: “Me një ndërgjegje të pastër shpërblimin tonë të vetëm të sigurt, me historinë gjykatësin përfundimtar të veprave tona, le të shkojmë përpara për të udhëhequr tokën që duam, duke kërkuar bekimin dhe ndihmën e Tij, por, duke e ditur se këtu në tokë puna e Perëndisë duhet të jetë vërtet e jona”.

Teksa Jozueu, udhëheqësi i moshuar i Izraelitëve, e ndjeu se po i afrohej fundit të jetës, vendosi t'u drejtohej udhëheqësve të kombit dhe Izraelitëve (Jozueu 23 dhe 24). Jozueu 23 është i përqendruar më shumë në të ardhmen dhe si të adhurojmë Zotin ekskluzivisht. Jozueu 24 rishikon veprimet besnike të Perëndisë në të kaluarën, me qëllim që të nxisë një vendim në lidhje me vetëm Atë që meriton të adhurohet: Jahve.

Këtë javë, ne do të studiojmë së bashku fjalimin e parë të Jozueut, në të cilin ai hedh përsëri një vështrim në fitoret e Izraelit, por në të njëjtën kohë gjurmon rrugën e suksesit të ardhshëm të Izraelit.

_*Studioni mësimin e kësaj jave për t'u përgatitur për Sabatin e 20 Dhjetorit._