---
title:  Për më tepër studim
date:   19/12/2025
---

Lexoni Ellen G. White, “Fjalët e fundit të Jozueut”, f. 521, 522, tek Patriarkë dhe Profetë.

“Satani mashtron shumë njerëz me teorinë e besueshme se dashuria e Perëndisë për popullin e Tij është aq e madhe sa Ai do të justifikojë mëkatin tek ata; ai përfaqëson se, ndërsa kërcënimet e fjalës së Perëndisë duhet t'i shërbejnë një qëllimi të caktuar në qeverisjen e Tij morale, ato nuk duhet të përmbushen kurrë fjalë për fjalë. Por në të gjitha marrëdhëniet e Tij me krijesat e Tij, Perëndia ka ruajtur parimet e tij të drejtësisë, duke e zbuluar mëkatin ashtu si është në të vërtetë - duke demonstruar se pasojat e tij të sigurta janë mjerimi dhe vdekja. Falja pa kushte e mëkatit nuk ka qenë, dhe nuk do të jetë ndonjëherë. Një falje e tillë do të ishte braktisje e parimeve të drejtësisë, të cilat janë themeli i qeverisjes së Perëndisë. Do e mbushte universin e rënë me rebelim. Zoti ka treguar me besnikëri rezultatet e mëkatit, dhe, nëse këto paralajmërime nuk do ishin të vërteta, si do ishim të sigurt që premtimet e Tij do të përmbusheshin? Kjo e ashtuquajtur drejtësi nuk do ishte dashamirësi por dobësi.

"Perëndia është jetëdhënësi. Që nga fillimi, të gjitha ligjet e Tij u caktuan për jetën. Por mëkati shpërtheu kundër rendit që kishte vendosur Perëndia dhe pasoi mosmarrëveshja. Për sa kohë që ekziston mëkati, vuajtja dhe vdekja janë të pashmangshme. Vetëm për shkak se Shpenguesi ka mbajtur mallkimin e mëkatit në vendin tonë, njeriu mund të shpresojë të shpëtojë, nga rezultatet e tij" Patriarkë dhe Profetë, fq. 522.

**Pyetje për diskutim:**

`Rishikoni provat e besnikërisë së Perëndisë në jetën tuaj. Çfarë mund të tregoni? Në të njëjtën kohë, si reagoni kur gjërat nuk kanë shkuar ashtu siç keni shpresuar ose jeni lutur, ose kur premtimet e kërkuara përballen me heshtje?`

`Diskutoni mësimin biblik rreth zemërimit të Perëndisë. Si do ta paraqisnit zemërimin e Zotit si pjesë e lajmit të mirë?`

`Çfarë parimesh mund të mblidhni nga mësimi i kësaj jave lidhur me shoqërimin me jobesimtarët? Si mund të balancojmë të pasurit kufij të qartë për sa i përket parimeve dhe praktikave tona, ndërkohë që përzihemi me njerëzit për t'u shërbyer atyre dhe për t'u kujdesur për mirëqenien e tyre?`

`Cilat janë disa nga pengesat që ju pengojnë të kapeni pas Zotit me gjithë zemër?`