---
title:  Një Dëshmitar i Fuqisë së Perëndisë
date:   06/11/2025
---

Siç kemi mësuar (shih mësimin e pestë), Perëndia u kishte dhënë kombeve pagane një mundësi që ta njihnin Atë dhe të largoheshin nga rrugët e tyre të liga. Megjithatë, ata kishin refuzuar dhe në fund po përballeshin me gjykimin e Perëndisë.

`Lexoni Jozueun 7:6-9, i cili trajton reagimin fillestar të Jozueut ndaj fatkeqësisë që i ndodhi. Përqendrohuni veçanërisht tek Jozueu 7:9. Cili parim i rëndësishëm teologjik gjendet në fjalët e tij?`

Në fillim, Jozueu tingëllon si bijtë e Izraelit në mes të vështirësive të tyre pasi u larguan nga Egjipti, si p.sh.: "Oh, sikur të kishim vdekur nga dora e ZOTIT në vendin e Egjiptit, kur uleshim pranë tenxhereve me mish dhe kur hanim bukë për t’u ngopur! Sepse ti na nxore në këtë shkretëtirë për të vrarë gjithë këtë asamble nga uria" (Eksodi 16:3, NKJV).

Dhe këtu është Jozueu: "O Zot, o Zot, pse bëre që ky popull të kalojë Jordanin dhe të bjerë në duart e Amorejve për t'u vrarë? Ah, sikur të ishim kënaqur duke qëndruar këtej Jordanit!”(Joz. 7:7).

Menjëherë pas kësaj, ai tregon shqetësimin e tij të madh për dëmin që do të marrë emri dhe reputacioni i Zotit nga kjo disfatë. "Sepse Kananejtë dhe të gjithë banorët e vendit do ta dëgjojnë këtë, do të na rrethojnë dhe do ta shfarosin emrin tonë nga toka; atëherë çfarë do të bësh për emrin tënd të madh"? (Joz. 7:9).

Kjo zbulon një temë dhe parimin që ishte thelbësor për qëllimet e Perëndisë me Izraelin. Ndonëse Ai donte që kombet pagane rreth tyre të shihnin se çfarë gjërash të mëdha do të bënte Perëndia për popullin e Tij që iu bind Atij, ata gjithashtu mund të mësonin për Perëndinë e Izraelit, siç bëri Rahaba, me anë të fuqisë së pushtimeve të popullit të Tij. Nga ana tjetër, nëse gjërat do të shkonin keq, siç ndodhi këtu, kombet do ta konsideronin Perëndinë e Izraelit të dobët dhe joefektiv (shihni Num. 14:16, Ligj. 9:28), gjë që mund të inkurajonte rezistencën Kananite.

Me fjalë të tjera, edhe në kontekstin e marrjes së tokës nga Hebrenjtë, përfshiheshin çështje dhe parime të mëdha, të cilat përfshinin dhënien e nderit dhe lavdisë Zotit, i cili ishte gjithashtu shpresa e vetme për paganët, si dhe për Izraelin.

`Lexoni Ligjin e Përtërirë 4:5-9. Në çfarë mënyrash mund të shohim një paralelizëm këtu midis Izraelit dhe dëshmisë së tij për botën dhe dëshmisë sonë si Adventistë të Ditës së Shtatë sot?`