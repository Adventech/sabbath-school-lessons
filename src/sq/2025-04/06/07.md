---
title:  Për më tepër studim
date:   07/11/2025
---

Lexoni Ellen G. White, “Rënia e Jerikos”, f. 493–498, tek Patriarkë dhe Profetë.

“Mëkati vdekjeprurës që çoi në rrënimin e Akanit e kishte rrënjën te lakmia, nga të gjitha mëkatet, një nga më të zakonshmet dhe më të nënvlerësuarat. . . .

"Akani e pranoi fajin e tij, por kur ishte tepër vonë që rrëfimi t'i vinte në dobi. Ai kishte parë ushtritë e Izraelit që ktheheshin nga Ai të mposhtur dhe të dëshpëruar; megjithatë ai nuk doli përpara dhe nuk rrëfeu mëkatin e tij. Ai kishte parë Jozueun dhe pleqtë e Izraelit të binin për tokë të pikëlluar përtej fjalëve. Sikur të ishte rrëfyer atëherë, do kishte dhënë disa prova të pendesës së vërtetë; por ende vazhdoi të heshtë. Ai e kishte dëgjuar shpalljen se ishte kryer një krim i madh dhe madje kishte dëgjuar edhe karakteristikat e tij. Por e mbajti gojën kyçur. Pasta erdhi hetimi solemn. Sa shumë iu mbush shpirti me tmerr teksa pa që gishti vihej tek fisi i tij, pastaj tek familja e tij! Por sërish nuk u rrëfye, derisa gjishti i Zotit u vendos mbi të. Pastaj, kur mëkati i tij nuk mund të fshihej më, e pranoi të vërtetën. Sa shpesh bëhen rrëfime të tilla. Ka një ndryshim të madh midis pranimit të fakteve pasi ato janë vërtetuar dhe rrëfimit të mëkateve që dihen vetëm nga ne dhe Perëndia. Akani nuk do të ishte rrëfyer nëse nuk do shpresonte se po ta bënte këtë do të shmangte pasojat e krimit të tij. Por rrëfimi i tij vetëm shërbeu për të treguar se dënimi i tij ishte i drejtë. Nuk kishte ndonjë pendesë të vërtetë ndaj mëkatit, asnjë keqardhje, asnjë ndryshim të qëllimit, asnjë neveri për të keqen” — Ellen G. White, Patriarkë dhe Profetë, fq. 496–498.

**Pyetje për diskutim:**

`Diskutoni implikimet e urdhërimit të dhjetë (Eksodi 20:17) në një botë të dominuar nga reklamat dhe konsumizmi. Si mund të dallojmë praktikisht midis një dëshire dhe një nevoje, dhe pse është i rëndësishëm ky dallim?`

`Lexoni lutjen e Danielit tek Danieli 9:4–19. Përse është domethënëse që Danieli, duke rrëfyer mëkatet e Izraelit, vazhdoi të thoshte “ne” i bëmë të gjitha këto gjëra të këqija, edhe pse nuk kemi të dhëna që Danieli vetë ka bërë ndonjëherë të liga?`

`Mendoni për pyetjen në fund të studimit të së Enjtes. Pse ishte kaq e rëndësishme për dëshminë e tyre bindja e Izraelitëve ndaj të gjitha “statuteve dhe gjykimeve”? Si zbatohet i njëjti parim për kishën tonë sot? Pra, sa më efektive do të ishte dëshmia jonë nëse do të ndiqnim në të vërtetë gjithçka që na është dhënë nga Perëndia?`