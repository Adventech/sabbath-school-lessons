---
title:  Dera e Shpresës
date:   05/11/2025
---

`Lexoni Jozueun 8:1-29. Çfarë na tregon kjo histori se si Perëndia mund t'i shndërrojë dështimet tona më të tmerrshme në mundësi?`

Strategjia e Zotit e kthen humbjen fillestare të Izraelit në një avantazh taktik, duke e shndërruar kështu Luginën e Akorit (fjala hebraike për "telashe") në një derë shprese. (krahasoni me Hos. 2:15). Pasi fituan shumë vetëbesim me fitoren e tyre të parë ndaj Izraelitëve, qytetarët e Ait përsërisin strategjinë e tyre për të sulmuar Izraelitët që shtiren si tërheqje dhe disfatë. Pasi banorët e Ait tërhiqen nga fortesa e tyre, 30.000 Izraelitët, të vendosur jo shumë larg qytetit (Joz. 8:4), do të kapin qytetin bosh duke i vënë flakën. Jozueu 8:7 e bën të qartë se nuk është strategjia që sjell fitoren, por është vetë Zoti që do të japë fitoren dhe do t'ua dorëzojë qytetin e Ait Izraelitëve. Edhe në një kapitull në të cilin aspektet ushtarake dominojnë narrativën më shumë se në çdo kapitull tjetër të librit, teksti nxjerr në pah të vërtetën që qëndron në themel, se fitorja është dhurata e Zotit.

Momenti vendimtar i betejës ndodh kur njerëzit e Ait largohen nga qyteti dhe fillojnë të ndjekin Izraelitët. Kjo është hera e dytë që Perëndia flet në të gjithë kapitullin pasi dha strategjinë tek Jozueu 8:2, duke sinjalizuar se Ai mbikëqyr betejën. Deri në këtë moment, ne nuk e dimë rezultatin e betejës. Nga kjo pikë e tutje, bëhet e qartë se ushtria Izraelite është fitimtare.

Arma në dorën e Jozueut ishte më shumë një shpatë drapër ose një kame ose shtizë. Në kohën e Jozueut, ajo mund të mos ishte përdorur si një armë aktuale, por ishte bërë një simbol i sovranitetit. Dhe, përveçse jep sinjalin për sulm, shpreh sovranitetin e Zotit në mposhtjen e Ait. Duke shtrirë shtizën derisa të fitohet fitorja e plotë, Jozueu tregohet se ka marrë plotësisht rolin udhëheqës që Moisiu ushtronte në kalimin e Detit të Kuq (Eksodi 14:16) dhe në luftën kundër Amalekitëve (Eksodi 17:11-13), ku Jozueu e drejtoi personalisht betejën.

Këtë herë nuk ka asnjë ndërhyrje të dukshme, të mrekullueshme të Zotit, megjithatë fitorja mbi Ain nuk është më pak e ndihmuar hyjnisht sesa ajo mbi Egjiptianët në brezin e parë ose në fitoren e fundit mbi Jerikon. Çelësi i suksesit është besimi i Jozueut në fjalën e Zotit dhe bindja e tij e palëkundur ndaj saj. Parimi i parë në këtë histori mbetet i vlefshëm për popullin e Perëndisë sot, kudo që ata jetojnë dhe çfarëdo qofshin sfidat e tyre.