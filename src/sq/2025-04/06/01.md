---
title:  Armiku Nga Brenda
date:   01/11/2025
---

### Lexoni për studimin e kësaj jave

1 Pjet. 1:4, Joz. 7, Ps. 139:1–16, Ezdra 10:11, Luka 12:15, Joz. 8:1–29.

> <p>Vargu Përmendësh</p>
> "Unë, Zoti, hetoj zemrën, vë në provë mendjen për t'i dhënë secilit sipas rrugëve të tij, sipas frytit të veprimeve të tij" (Jeremia 17:10).

Jozueu 7 është rasti i parë ku, përmes një përvoje tragjike, populli i Izraelit mësoi pasojat e mëdha të besëlidhjes dhe kuptimin e thellë të saj. Ndërkohë që bindja ndaj kërkesave të besëlidhjes siguroi fitoren, mospërfillja e kushteve të besëlidhjes solli humbje. Suksesi ushtarak i Izraelit nuk varej nga numri i tyre, strategjia e betejës apo taktikat e zgjuara, por nga prania e Luftëtarit Hyjnor me ta.

Gjatë përvetësimit të Tokës së Premtuar, Izraelit iu desh të mësonte mësimin e vështirë se armiku i tyre më i rrezikshëm nuk ishte jashtë kampit të tyre, por brenda radhëve të tyre. Sfida më e madhe që qëndronte përpara tyre nuk ishin as muret e fortifikuara të qyteteve Kananite, as teknologjia e tyre e përparuar ushtarake, por kokëfortësia e individëve brenda kampit të tyre për të shpërfillur me dashje udhëzimet e Zotit.

Duke pritur për trashëgiminë tonë qiellore (1 Pjet. 1:4, Kol. 3:24), ne përballemi me sfida të ngjashme. Teksa jemi në kufirin e Tokës së Premtuar, besnikëria jonë vihet në provë dhe ne mund të fitojmë vetëm nëpërmjet dorëzimit tek Jezus Krishti.

_*Studioni mësimin e kësaj jave për t'u përgatitur për Sabatin e 8 Nëntorit._