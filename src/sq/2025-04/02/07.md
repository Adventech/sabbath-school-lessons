---
title:  Për më tepër studim
date:   10/10/2025
---

Lexoni Ellen G. White, “Kalimi i Jordanit”, f. 482, 483, në Patriarkë dhe Profetë.

Pas kësaj historie të Rahabës dhe spiunëve, pjesa tjetër e Dhiatës së Vjetër hesht për të, derisa ajo të shfaqet përsëri në gjenealogjinë e Jezusit. Thuhet se ajo u bë gruaja e Salmonit, nga fisi i Judës, paraardhësi i Boazit dhe vjehrra e një gruaje tjetër të shquar të përmendur në të njëjtën gjenealogji, Ruthës (Mat. 1:5; krahaso me Ruth 4:13, 21). Nëpërmjet besimit të saj tek Zoti, prostituta e Jerikos, e dënuar me shkatërrim total, bëhet një lidhje e rëndësishme në linjën mbretërore të Davidit dhe një paraardhëse e Mesisë. Kjo është ajo që Zoti mund të bëjë me anë të besimit, edhe sikur të jetë sa një kokërr sinapi (Mat. 17:20, Lluka 17:6).

"Dhe kthimi i saj në besim [i Rahabës] nuk ishte një rast i izoluar i mëshirës së Perëndisë ndaj idhujtarëve, që e pranonin autoritetin e Tij hyjnor. Në mes të vendit një popull i shumtë — gibeonitët — hoqën dorë nga paganizmi i tyre dhe u bashkuan me Izraelin, duke marrë pjesë në bekimet e besëlidhjes.

"Asnjë dallim kombësie, race apo prejardhjeje nuk njihet nga Zoti. Ai është Krijuesi i gjithë njerëzimit. Të gjithë njerëzit janë të një familjeje nga krijimi dhe të gjithë janë një përmes shpengimit. Krishti erdhi për të shembur çdo mur ndarës, për të hapur çdo ndarje të oborreve të tempullit, që çdo shpirt të ketë akses të lirë tek Zoti. Dashuria e tij është kaq e gjerë, kaq e thellë, kaq e plotë, sa depërton kudo. Shpëton nga ndikimi i Satanit ata që janë mashtruar nga mashtrimet e tij dhe i vendos ata pranë fronit të Perëndisë, fronit të rrethuar nga ylberi i premtimit se në Krishtin nuk ka as hebre, as grek, as robër, as të lirë” -Ellen G. White. Profetët dhe Mbretërit, fq. 369, 370.

**Pyetje për diskutim:**

`Diskutoni të gjithë çështjen e "shanseve të dyta" (dhe më shumë) dhe se si duhet t'i ofrojmë ato tek të tjerët. Në të njëjtën kohë, si mund të jemi të kujdesshëm që të mos abuzojmë me këtë koncept? Mendoni, për shembull, për një grua në një marrëdhënie abuzive, në të cilën ajo këshillohet të vazhdojë të kthehet tek (“hiri”), por që në disa raste abuzimi vazhdon? Si të gjejmë ekuilibrin e duhur këtu?`

`Diskutoni për Rahabin si një model besimi. Si mund ta vlerësojmë hapjen e njerëzve ndaj Zotit, edhe nëse stili i tyre i jetesës është larg idealit biblik? Si është e mundur të vlerësojmë besimin e tyre, ndërkohë që nuk i falim disa nga praktikat e tyre?`

`Jozueu arriti të kombinonte drejtësinë dhe hirin në një mënyrë praktike për të zgjidhur gjendjen e vështirë të shkaktuar nga mashtrimi i Gibeonitëve dhe nga pakujdesia e tij për të mos u konsultuar me Zotin. Mendoni për një situatë në jetën tuaj që kërkon drejtësi dhe hir. Cilat janë disa mënyra praktike për t'i pasur të dyja?`