---
title:  Vlerë në Vende të Pazakonta
date:   06/10/2025
---

`Lexoni Jozueun 2:2-11, Hebrenjve 11:31 dhe Jakobin 2:25. Çfarë na thonë këto tekste për Rahabin?`

Në qendër të historisë së Rahabit është gënjeshtra e thënë për të mbrojtur spiunët. Duke marrë parasysh gënjeshtrën e saj, ne duhet të kuptojmë se ajo ishte e ngulitur në një shoqëri që ishte jashtëzakonisht mëkatare, gjë që më në fund çoi në vendimin e Zotit për ta gjykuar atë shoqëri (Zan. 15:16, Ligj. 9:5, Lev. 18:25-28). Ndërsa është e vërtetë që Dhiata e Re e lavdëron besimin e saj, një analizë e kujdesshme e referencave të Dhiatës së Re për aktin e Rahabës zbulon se askush nuk miraton gjithçka rreth saj dhe askush nuk e validon/miraton gënjeshtrën e saj.

Hebrenjve 11:31 konfirmon besimin e saj, kur provon fatin me spiunët në vend që të zgjedhë të mbajë një kulturë të korruptuar. Jakobi 2:25 lavdëron ofertën e saj për strehim për dy spiunët Izraelitë dhe për dhënien e udhëzimeve se si të ktheheshin nga një rrugë e sigurt. Në mes të një kulture dekadente, të korruptuar dhe mënyrës së jetesës mëkatare të Rahabës, Perëndia, në hirin e Tij, pa një shkëndijë besimi përmes së cilës Ai mund ta shpëtonte atë. Perëndia përdori atë që ishte e mirë tek Rahab - që ishte besim i dukshëm tek Ai dhe në zgjedhjen e saj që t'i përkasë popullit të Tij - por kurrë nuk lavdëron gjithçka që ajo bëri. Perëndia e vlerësoi Rahabin për guximin e saj të jashtëzakonshëm, për besimin e saj të guximshëm, për të qenë një agjente e shpëtimit dhe për zgjedhjen e Perëndisë së Izraelit.

Pasi pa se çfarë po ndodhte, ajo deklaroi: “ZOTI, Perëndia juaj, është Perëndi atje lart në qiejt dhe këtu poshtë në tokë" (Joz. 2:11). Është domethënëse të dëgjosh një grua kananite që pranon se Zoti është i vetmi Zot, veçanërisht në një çati ku, në fenë e saj pagane, lutjet zakonisht u bëheshin atyre që ata besonin se ishin hyjnitë qiellore.

Shprehja e Rahabës gjendet më parë vetëm në kontekstin e të drejtës ekskluzive të Perëndisë për të marrë adhurim (Eksod. 20:4, Ligj. 4:39, Ligj. 5:8). Fjalët e saj dëshmojnë për një zgjedhje të paramenduar dhe të ndërgjegjshme për të pranuar se Perëndia i Izraelitëve është i vetmi hyjni i vërtetë. Rrëfimi i saj tregon se e kuptonte marrëdhënien e ngushtë midis sovranitetit të Perëndisë dhe gjykimit nën të cilin Jerikoja është e dënuar.

Zgjedhja e saj morale pranon se, në dritën e gjykimit të Jahveit, kishte vetëm dy mundësi: të vazhdonte rebelimin kundër Tij dhe të asgjësohej, ose të zgjidhte të dorëzohej me besim. Duke zgjedhur Perëndinë e Izraelitëve, Rahaba u bë një shembull i asaj që mund të kishte qenë fati i të gjithë banorëve të Jerikos nëse do t'i drejtoheshin Perëndisë së Izraelit për mëshirë.

`Çfarë na mëson kjo histori se si Perëndia duhet të ketë besnikërinë tonë përfundimtare?`