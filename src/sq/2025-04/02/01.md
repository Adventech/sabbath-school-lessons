---
title:  I befasuar nga Hiri
date:   04/10/2025
---

### Lexoni për studimin e kësaj jave

Joz. 2:1-21; Num. 14:1-12; Hebr. 11:31; Eks. 12:13; Joz. 9; Neh. 7:25.

> <p>Vargu Përmendësh</p>
> "Me anë të besimit Rahabi, një prostitutë, nuk humbi bashkë me ata që nuk besuan, sepse kishte pritur paqësisht zbuluesit" (Hebrenjve 11:31).

Pse e bëra këtë përsëri?” Mbase të gjithë i kemi shqiptuar këto fjalë. Në fund të fundit, historia jo vetëm që përsëritet, por edhe njerëzimi në përgjithësi, dhe ne vetë, bëjmë të njëjtat gabime.

Izraeli ka një shans të dytë për të hyrë në Tokën e Premtuar dhe Jozueu e merr seriozisht këtë mision. Hapi i parë është të kemi një kuptim të qartë të asaj me të cilën ata përballen. Ai dërgon dy spiunë për t'i sjellë atij informacione të vlefshme për tokën: sistemin e saj të mbrojtjes, gadishmërinë ushtarake, furnizimin me ujë dhe qëndrimin e popullsisë përballë një force pushtuese.

Dikush do të mendonte se premtimi i Perëndisë për t'ua dhënë tokën Izraelitëve nuk kërkonte ndonjë përpjekje nga ana e tyre. Megjithatë, siguria e mbështetjes hyjnore nuk e tejkalon përgjegjësinë njerëzore. Izraeli qëndron në kufirin e Kanaanit për herë të dytë. Pritshmëritë janë të larta, por hera e fundit që Izraeli ishte në kufi dhe kishte të njëjtën detyrë, rezultoi në një dështim të tmerrshëm.

Këtë javë, ne do të eksplorojmë dy nga historitë më magjepsëse të librit të Jozueut dhe do të zbulojmë rëndësinë e tyre me besimin tonë sot. Hiri i Zotit ka mundësi të pafundme për të na befasuar.

_*Studioni mësimin e kësaj jave për t'u përgatitur për Sabatin e 11 Tetorit._