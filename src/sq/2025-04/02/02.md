---
title:  Shansi i Dytë
date:   05/10/2025
---

`Lexoni Jozueun 2:1, së bashku me Numrat 13:1, 2, 25-28, 33; dhe Numrat 14:1-12. Pse Jozueu do të fillonte misionin e pushtimit të Tokës së Premtuar duke dërguar spiunë?`

Vendi nga i cili dërgohen dy spiunët, Acacia Grove (NKJV), quhet "Shittim" në tekstin hebraik dhe na kujton dy episode negative të historisë së Izraelit.

E para është një tjetër histori spiunësh (shih Numrat 13), që përmban të njëjtët elementë thelbësorë: dërgimin e spiunëve; hyrjen e fshehtë të spiunëve në territorin armik; kthimin e spiunëve; raportimin e spiunëve mbi gjetjet e tyre; dhe vendimin për të vepruar në bazë të raportit.

Incidenti tjetër në Shitim përfaqëson një nga shkeljet më sfiduese dhe idhujtare të besëlidhjes nga Izraelitët, kur, me nxitjen e Balaamit, ata kryen një shthurje me gratë Moabite dhe adhuruan perënditë e tyre. (Numrat 25:1-3, Numrat 31:16). Në këtë kontekst, emri Shittim krijon një tension të jashtëzakonshëm përsa i përket përfundimit të të gjithë historisë. A do të jetë ky një tjetër dështim në kufirin e Tokës së Premtuar? Apo do të çojë në përmbushjen e shumëpritur të premtimit të lashtë?

`Lexoni Gjonin 18:16-18, 25-27 dhe Gjonin 21:15-19. Çfarë paralelesh zbuloni midis mundësisë së dytë, që i është dhënë Izraelit si komb dhe Pjetrit si person?`

Zoti është një Zot i shanseve të dyta (dhe më shumë!). Bibla e quan shansin e dytë (dhe më shumë!) "hir". Hiri është thjesht të marrim atë që nuk e meritojmë. Mësimi i Biblës është i mbushur me konceptin e hirit (krahasoni me Rom. 5:2, Efes. 2:8, Rom. 11:6). Zoti me dashamirësi u ofron të gjithëve mundësinë e një fillimi të ri (Titit 2:11-14). Vetë Pjetri e përjetoi këtë hir dhe e nxiti kishën të rritej në hir (2 Pjet. 3:18). Dhe lajmet bëhen edhe më të mira: ne kemi shumë më tepër se një shans të dytë, apo jo? (Ku do të ishim nëse nuk do të kishim?).

`Mendoni për përvojën e Izraelitëve, kur iu dha një mundësi e dytë për të hyrë në Kanaan dhe për hirin që iu dha Pjetrit pasi ai mohoi Zotin e tij. Çfarë duhet të na mësojnë këto incidente se si duhet t'u japim hirin atyre që kanë nevojë?`