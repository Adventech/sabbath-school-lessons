---
title:  Histori misioni
date:  24/02/2023
---

#### Historia misionare nga Tanzania

Pastor apo politikan?

Jakobi

Herën e parë që Jakobi ndjeu se Perëndia po e thërriste, për t’u bërë pastor, ai ishte një djalë 7-vjeçar, në Tanzani.

Por, gjatë adoleshencës, ai nuk ishte i sigurt nëse donte të bëhej pastor apo politikan. Dukej se rruga e politikës ishte më e lehtë. Kështu, ai e vuri Perëndinë në provë.

Jakobi ishte nën presion të fortë t’i hynte politikës. Disa politikanë i kërkonin, me këmbëngulje, t’i bashkohej punës së tyre. Fjalimet e tyre ishin të fuqishme. Ata thoshin se Jakobi kishte të gjitha karakteristikat e duhura për t’u bërë politikan dhe i premtonin punë të lehtë, me pagë të lartë.

Ofertat e tyre përplaseshin me dëshirën, që në fëmijëri, të Jakobit, për t’u bërë pastor.

Një vështirësi më tepër ishte edhe fakti se ai nuk po i gjente lekët e mjaftueshme për të vazhduar studimet, për teologji, në Universitetin e Arushës, i vetmi universitet Adventist, që ofron studimet për pastor, në Tanzani. Atij i duhej një sasi e konsiderueshme për të mbuluar të gjitha tarifat e shkollës, banimin dhe ushqimin. Jakobi nuk kishte shpresë të kualifikohej për ndihmë financiare nga qeveria apo ndonjë lloj burse.

Jakobi vendosi të provonte Perëndinë. Ai kishte qënë besnik në dhënien e të dhjetës dhe ofertës dhe vendosi të kërkonte premtimin e Malakias 3:10, ku thuhet “Sillni gjithë të dhjetat në shtëpinë e thesarit, që të ketë ushqim në shtëpinë time dhe pastaj më vini në provë për këtë gjë", thotë Zoti i ushtrive, "në se unë nuk do t'i hap pragjet e qiellit dhe nuk do të derdh mbi ju aq shumë bekim, sa nuk do të keni vend të mjaftueshëm ku ta shtini.”

Jakobi u lut.

-	Perëndia im, do pres thirrjen për t’u marrë me politikë ose për të bërë punën Tënde. Do pranoj atë që vjen e para.

Në mendjen e tij, mundësia për t’u thirrur të punonte me politikë ishte shumë më e madhe se sa mundesia për t’u thirrur për pastor.

Pak pas lutjes, Jakobin e mori në telefon pastori i distriktit, i cili e ftoi të predikonte në njërën nga kishat, atë të Shtunë. Jakobi e pranoi ftesën. Të Shtunë, pas predikimit, ai u prek kur dëgjoi anëtarët e kishës, përfshi edhe pastorin, të lëvdonin predikimin e tij.

Jakobi filloi të predikonte rregullisht, në kisha të ndryshme. Pastaj e ftuan të punonte si ndihmës pastor, në një shkollë fillore. Pas ca kohe, Jakobi ndjeu se duhej të largohej nga puna e tij si ndihmës pastor dhe të hapte një kompani që punonte me median dhe informatikën. Ai iu lut Perëndisë ta përdorte kompaninë që ai të siguronte lekët që i duheshin për të studiuar në Universitetin e Arushës. Ai u lut që Perëndia t’i jepte lekë të mjaftueshme, që ai të mos u kërkonte ndihmë anëtarëve të kishës.

-	E shoh se Ti po më thërret për punën Tënde, - u lut ai. – Të lutem më jep sigurinë se do të mund të paguaj tarifat dhe jetësën në universitet.

Pak më vonë, kompania filloi të sillte të ardhura të mjaftueshme për të paguar pjesën më të madhe të tarifave mujore të universitetit. Papritur, edhe disa miq, që jetonin jashtë, ofruan të ndihmonin financiarisht. Jakobi filloi të pyeste veten nëse kishte erdhur momenti të regjistrohej në universitet.

Atëhere, ai u thirr të shërbente si ndihmës pastor i një kishe, pranë kampusit të universitetit. Kjo ishte e pazakonte sepse, në Tanzani, këto thirrje rezervohen për ata që kanë diplomuar në teologji.

Jakobi e pranoi thirrjen dhe u regjistrua në universitet.

Sot, Jakobi është duke përfunduar universitetin. Që tani, predikimet e tij po ndikojnë në jetët e të rinjve. Një seri predikimesh, që ai përgatiti, rreth besimit praktik, u prit shumë mirë dhe ai po e kthen në libër. Ai nuk ka dyshim se Perëndia e thirri, për të punuar me ungjillin, që kur ishte 7 vjeç.

-	Seria e mrekullive, që ndodhën me mua, provojnë se Perëndia më thirri që kur isha i vogël, - thotë ai. – Kjo provon faktin se edhe tani, ashtu si më përpara, Perëndia i thërret njerëzit që kur janë të vegjël.

Oferta e Sabatit të 13të të këtij trimestri do të ndihmojë në zgjerimin e Universitetit të Arushës, ndërmjet një ndërtese të re, një pjesë e së cilës do përdoret nga departamenti i teologjisë. Aty do ketë gjithashtu edhe klasa për trajnim. Faleminderit që planifikoni një ofertë bujare, për Sabatin e 13të, për të ndihmuar studentë, si Jakobi, t’i përgjigjen thirrjes së Perëndisë.

Fakte të shpejta

-	Kristianizmi është besimi më i përhapur në Tanzani dhe përfaqëson rreth 60 përqind të popullsisë. Një studim, i kohëve të fundit, tregoi se 27.7 përqind e popullsisë është Protestante dhe 25.6 përqind Katolike. 36 përqind janë Myslimanë, 2 përqind praktikojnë besime tradicionale dhe 1 përqind nuk i përkasin asnjë besimi.