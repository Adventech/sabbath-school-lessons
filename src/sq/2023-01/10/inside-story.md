---
title:  Histori misioni
date:  10/03/2023
---

#### Historia misionare nga Ruanda

Ndërtimi shpëton jetë

Eustas A. Penikok

Ishte realizimi i një ëndrre.

Për shumë vite, ishte rritur dëshira për të hapur një shkollë mjekësore, në Ruanda, ku të rinjtë të mund të studionin mjekësi dhe infermieri. Studentët e saj shkolle jo vetëm do kujdeseshin për të sëmurët por edhe do t’i drejtonin ata tek Mjeku më i madh, Jezus Krishti.

Tani, me ndihmën e Ofertës së një Sabati të 13të, ndërtesat kishin filluar të ngriheshin na kampusin e Universitetit Adventist të Afrikës Qendrore, në periferi të Kigalit, kryeqytetit të Ruandës.

Çdo ditë, më tepër se 300 punonjës ndërtimi punonin për të ngritur muret, vendosur çatitë dhe për të shtruar pllakat. Por, para se zhurmat e ndërtimit të prishnin qetësinë e mëngjesit, këngë adhurimi ngriheshin nga vendi i ndërtimit.

Ç’po ndodhte?

Punonjësit adhuronin Perëndinë, bashkë me disa nga studentët e universitetit.

Një grup studentësh teologjie ishin kaq të gëzuar për shkollën e re të mjekësisë, sa nuk donin të prisnin të hapej shkolla, për të nxjerrë mjekë të përqendruar në mision. Ata donin që shkolla të fitonte shpirtra për Krishtin edhe para se të hapej. Kështu, ata vendosën të ftonin punonjësit e ndërtimit për të kënduar himne, të lexonin Biblën dhe të luteshin çdo mëngjes.

Në fillim, vetëm disa punonjës morën pjesë në adhurimin e mëngjesit. Ndoshta, të tjerët mezi prisnin të punonin. Por, ndërsa ditët dhe javët kaluan, numri i punonjësve që adhuronin filloi të rritej. Menaxherët e tyre dhe ata që i kishin marrë në punë e vunë re interesin e tyre dhe u lejuan kohë të këndonin dhe të mësonin rreth Biblës.

Me kalimin e muajve, studentët e teologjisë filluan të kërkonin punonjësit që donin të mësonin më shumë rreth Jezusit.

-	A mund ta imagjinosh, - u thoshin ata punonjësve – kjo shkollë mjekësie po ndërtohet që drejtues të ardhshëm të mjekësisë të çojnë shpirtra te Krishti.

Punonjësit çuditeshin kur dëgjonin rreth qëllimit të ndërtimit të asaj shkolle. Zemrat e tyre u tërhoqën nga Jezusi, gjatë ndërtimit. Ata filluan të vinin më herët, në punë, që të dëgjonin Fjalën e Perëndisë. Ata vinin aty jo vetëm për të fituar të ardhura, por edhe për të dëgjuar mesazhin e ungjillit.

-	Lajmi i mirë i ungjillit është se Jezusi erdhi të vdiste për ju, - thoshin studentët. – Kjo shkollë mjekësore do t’u tregojë edhe shumë njerëzve të tjerë rreth kësaj.

Më në fund, ndërtimi mbaroi dhe shkolla u inaugurua nga presidenti i Ruandës dhe i Konferencës së Përgjithshme.

Njëzet e shtatë punonjës të ndërtimit ia dhanë jetën Jezusit, në ditën e inaugurimit. Tetëmbëdhjetë gra dhe nëntë burra, që kishin marrë pjesë në adhurimin e mëngjesit, vendosën të jetonin për Perëndinë.

-	Mendoni rreth kësaj – thotë Emili, pastori student, që drejtoi studentët e përfshirë me adhurimin e mëngjesit. – Që tani jetë po transformohen dhe studentët nuk kanë ardhur akoma, për të studiuar.

Shkolla mjekësorë, në Universitetin Adventist të Afrikës Qendore ka vend për 35 studentë, në këtë fazë të parë. Mësues, nga vende të ndryshme të botës, po vijnë të përgatisin mendjet e reja për një jetë shërbimi, në kampusin në Kigali, Ruanda. Faleminderit për Ofertën e Sabatit të 13të këtë trimestër, që do të ndihmojë në ndërtimin e banesave për këta mësues.

Faktë të shpejta

-	Pagëzimi i parë në Ruanda u bë në vitin 1924, kur u pagëzuan Johan Ruvugihomvu dhe Petero Rukangarajunga. Në vitin 1925 u pagëzua gruaja e parë, Maria Nirabigvagva.

-	Në vitin 1961, Pastor E. Semugeshi u bë Ruandezi i parë që drejtonte punën, deri sa u forcua të largohej, për në Tanzani, në vitin 1963, bashkë me shumë të tjerë të fisit Tutsi, pas problemeve politike në vend. Ai u kthye në vitin 1977 dhe e drejtoi punën deri në 1980.

-	Kisha Adventiste në Ruanda përballet me shumë sfida në fushën e edukimit, ku ka nevojë në rritje për mësues të kualifikuar, si dhe në fushën e shëndetit, për të zhvilluar dhe drejtuar programe rreth planifikimit familjar, parandalimin e drogës dhe pijeve alkoolike.

-	Ruanda ka 1844 kisha dhe 694 grupe. Me popullsi prej 12.250.000 banorësh dhe 863.972 anëtarë, aty ka një anëtar për çdo 14 banorë.