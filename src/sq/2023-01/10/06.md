---
title:  Trashëgimia shpirtërore
date:  09/03/2023
---

Ndonëse është e vështirë të dihet se si do të kishte qenë jeta në tokë nëse njerëzit nuk do të kishin mëkatuar, një gjë mund ta dimë me siguri: nuk do të kishte pasur grumbullime, as lakmi, as varfëri – gjëra që kanë pllakosur botën tonë që nga historia e hershme. Ndjenja jonë e pronësisë, e asaj për të cilën kemi punuar dhe, nëse e kemi bërë me ndershmëri, është me të drejtë e jona, megjithatë është një manifestim i jetës në një botë të rënë në mëkat. Në fund, gjithsesi, pavarësisht se sa zotërojmë, ka një pikë të rëndësishme që duhet ta mbajmë mend gjithmonë.

`Lexoni tekstet e mëposhtme. Cila është pika qendrore në të gjitha ato dhe si duhet të ndikojë kjo pikë në atë që bëjmë me çfarëdo mjeti material me të cilin na ka bekuar Perëndia? (Psa. 24:1, Hebr. 3:4, Psa. 50:10, Zan. 14:19, Kol. 1:15–17).`

Ne jemi kujdestarë dhe menaxhues të asaj që Ai na ka besuar; domethënë, Zoti në fund i zotëron të gjitha, dhe Ai është ai që na jep jetë, ekzistencë dhe forcë për të pasur gjithçka. Është logjike, pra, që kur të kemi mbaruar me atë që na ka dhënë Zoti dhe të jemi kujdesur për familjen tonë, t'ia kthejmë pjesën tjetër Atij.

“Duke i dhënë veprës së Perëndisë, ju po grumbulloni për vete thesare në qiell. Gjithçka që vendosni sipër është e sigurt nga fatkeqësia dhe humbja dhe po rritet në një substancë të përjetshme e të qëndrueshme” “[dhe] do të regjistrohet në llogarinë tuaj në mbretërinë e qiejve.”—Ellen G. White, Counsels on Stewardship , p. 342.

Ka shumë përparësi për të dhënë tani, ndërsa jetojmë. Këtu janë disa:

1. Dhuruesi në fakt mund të shohë rezultatet e dhuratës—një ndërtesë e re kishe, një i ri në kolegj, një fushatë ungjillore e financuar, etj.
2. Shërbimi ose personi mund të përfitojë tani kur nevoja është më e madhe.
3. Nuk ka përleshje mes familjes apo miqve pas vdekjes suaj.
4. Ai jep një shembull të mirë të vlerave familjare të bujarisë dhe dashurisë për të tjerët.
5. Minimizon pasojat e tatimit mbi pasurinë.
6. Garanton që dhurata do t'i bëhet subjektit të dëshiruar (pa ndërhyrje nga gjykatat apo të afërmit e pakënaqur).
7. Ajo tregon se zemra e dhuruesit është ndryshuar nga egoizmi në joegoizëm.
8. Ajo ruan thesare në parajsë.