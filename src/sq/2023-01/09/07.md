---
title:  Për më tepër studim
date:  03/03/2023
---

Në pushtimin e Jerikos, Akani nuk ishte i vetmi njeri që mbante argjend dhe ar në kampin e Izraelit. Jozueu u kishte thënë burrave që të sillnin argjendin, arin dhe enët prej bronzi e hekuri në thesarin e shtëpisë së Perëndisë (Joz. 6:19, 24). Çdo gjë tjetër duhej djegur. Akani, megjithatë, ishte i vetmi njeri që mbajti diçka për vete. “Nga miliona Izraelitë kishte vetëm një njeri që, në atë orë solemne të triumfit dhe të gjykimit, kishte guxuar të shkelte urdhrin e Perëndisë. Lakmia e Akanit u emocionua nga pamja e atij mantelit të kushtueshëm të Shinarit; edhe kur ajo e solli ballë për ballë me vdekjen, ai e quajti atë 'një rrobë e bukur babilonase'. Një mëkat kishte çuar në tjetrin dhe ai përvetësoi arin dhe argjendin kushtuar thesarit të Zotit—i grabiti Perëndisë frytet e para të tokës së Kanaanit.»—Ellen G. White, Patriarchs and Prophets, p. 496.

Në listën e Palit të shenjave të ditëve të fundit, dy pikat e para përfshijnë qëndrimin tonë ndaj parave dhe zotërimeve. “Por dijeni këtë, se në ditët e fundit do të vijnë kohë të rrezikshme: sepse njerëzit do të jenë të dashuruar pas vetes, dashamirës të parave [lakmues]” (2 Tim. 3:1, 2). Egoizmi dhe dashuria për para janë përshkrime domethënëse të njerëzimit në ditët e fundit – ditët tona.

**Pyetje për diskutim**

`1. Lexoni 1 Timoteut 6:6–10: Në klasë, flisni për shembuj të atyre që, për shkak të dashurisë për para, "e kanë shpuar veten [dhe të tjerët] me shumë dhimbje e trishtime". Ka shumë shembuj, apo jo? Si mund të gjejmë ekuilibrin e duhur, duke ditur se na duhen para për t'ia dalë mbanë, por duke mos rënë në grackën që paralajmëron Pali këtu?`

`2. Cilat janë gjëra të tjera, përveç parave, që mund t'i lakmojmë?`

`3. Cili është ndryshimi midis dëshirës legjitime për diçka dhe lakmisë? Kur një dëshirë e ligjshme për diçka mund të kthehet në lakmi?`