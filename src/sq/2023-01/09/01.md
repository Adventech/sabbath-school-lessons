---
title:  Kujdes nga lakmia
date:  25/02/2023
---

### Lexoni për studimin e kësaj jave
Isa. 14:12–14, Efes. 5:5, Jozueu 7, Gjoni 12:1–8, Veprat e Apostujve 5:1–11, 1 Kor. 10:13.

> <p>Vargu përmendësh</p>
> “Kini kujdes dhe ruhuni nga lakmia, sepse jeta e dikujt nuk qëndron në bollëkun e gjërave që zotëron” (Luka 12:15).

Lakmia është përkufizuar si një dëshirë e pakontrolluar për pasuri ose pushtet që nuk na përkasin vërtet.

Lakmia është një gjë serioze, mjaft serioze, në fakt, është e krahasueshme me vjedhjen apo vrasjen; dhe është aq e dëmshme sa Perëndia zgjodhi të paralajmërojë kundër saj në ligjin e Tij moral. “Nuk do të dëshirosh shtëpinë e të afërmit tënd, nuk do të dëshirosh gruan e të afërmit tënd, as shërbëtorin e tij, as shërbëtoren e tij, as kaun, as gomarin e tij, as asgjë që është e të afërmit tënd” (Eksod. 20:17).

Lakmia renditet shpesh mes mëkatesh të tmerrshme që do ta mbajnë dikë jashtë mbretërisë së Perëndisë. “A nuk e dini se të padrejtët nuk do të trashëgojnë mbretërinë e Perëndisë? Mos u gënjeni: as kurvarët, as idhujtarët, as shkelësit e kurorës, as grabitqarët, as dhunuesit e vetvetes me njerëzit, as hajdutët, as lakmuesit, as pijanecët, as sharësit, as zhvatësit nuk do të trashëgojnë mbretërinë e Perëndisë” (1 Kor. 6 :9, 10).

Lakmia, është pikërisht atje me zhvatjen, idhujtarinë, kurvërinë dhe tradhtinë bashkëshortore! Kjo është ajo që thonë tekstet dhe këtë javë do të shohim shembuj se sa e keqe është dhe çfarë mund të bëjmë për ta kapërcyer atë.

_\*Studioni mësimin e kësaj jave për t'u përgatitur për Sabatin e 4 Marsit._