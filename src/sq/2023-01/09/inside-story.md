---
title:  Histori misioni
date:  03/03/2023
---

#### Historia misionare nga Ruanda

Të largohesh nga konflikti

Klaudi

Klaudi ishte vazhdimisht i dehur, në moshën 12 vjeçare. Ai kërkonte të largohej nga konfliktet që kishin plagosur jetën e tij të re, në Ruanda.

Klaudi u rrit në një familje të mbushur me konflikte. Që shumë herët, ai dëgjonte Babain e tij të zihej me Mamanë. Mamaja grindej gjithashtu edhe me vjehrrën dhe, pas grindjeve, ajo largohej nga shtëpia për disa ditë, për të qëndruar me mamanë e saj. Mamaja i lutej Babait të shkonin të jetonin në një qytet tjetër, larg familjes së tij, por ai nuk pranonte dhe thoshte se nuk mund ta linte pas familjen e tij.

Për alarmin e Klaudit, Babai u sëmur papritur. Ai mori disa mjekime por u keqësua. Ai shkoi në klinikë por mjeku nuk mundi ta ndihmonte dhe e dërgoi në një spital më të madh. Atje, Babai u diagnostikua me malarie. Ai qëndroi shumë ditë në spital dhe Klaudi dëgjonte njerëzit që thoshin se ai do të vdiste. Por, në vend që të vdiste, Babai filloi të kishte sjellje të çuditshme. Doktori e dërgoi Babain në një spital psikiatrik. Pas shumë mjekimesh, ai shërua dhe u kthye në shtëpi. Por mjekimet e lanë të shurdhët.

Në vend që të festonin për shërimin e Babait, të afërmit dyshonin nëse ai vërtet kishte pasur malarjen. Ata filluan të pëshpërisnin se Mamaja ishte munduar ta helmonte. Mamaja nuk i duronte dot këto fjalë dhe, më në fund, kërkoi divorcin dhe e la Klaudin me Babain. Babai i dërgoi Klaudin të jetonte me gjyshen. Pasi Babai u martua sërish, ai e thirri djalin të kthehej në shtëpi.

Klaudi ishte i plagosur nga fëmijëria e vështirë. Ai ndihej i vetëm, në botë. Ai filloi të pinte birrë dhe ishte vazhdimisht i dehur. Për një djalë 12 vjeçar, ai ishte dëshpërimisht i palumtur.

Një ditë, pas disa gotash, ai vuri re një djalë, të lagjes së tij, që po ecte në rrugë, dhe kishte në dorë librin Konflikti i Madh, të Ellen White. Në kapakun e librit ishin engjëj, të veshur me të bardha. Klaudit i bëri shumë përshtypje titulli Konflikti i Madh. Ai e dinte se fjala “konflikt” donte të thoshte një mosmarrëveshje apo diskutim Ai kishte parë shumë të tilla. Nëse ky libër ishtë rreth konflikteve dhe argumenteve, pse kishte engjëj në kapak? Ai ishte shumë kurioz.

-	Mund të ma japësh pak hua librin tënd? – e pyeti ai djalin.

Djali e pa se Klaudi ishte i dehur. Ai nuk i kurseu fjalët.

-	Nëse pendohesh, do jesh si këta engjëj, që sheh në kapak, - tha djali. – Nëse pendohesh, do qëndrosh në praninë e Jezusit, kur Ai të kthehet, në lavdi.

Fjalët e djalit e goditën fort Klaudin. Ai u bë esëll menjëherë. Ai ndjeu faj të madh. Atij iu kujtua se ai djalë shkonte në kishë, çdo të shtunë.

-	Mund të vi me ty, të shtunën tjetër, në kishë? – pyeti ai.

-	Po, - tha djali. – Të lutem eja me mua.

Të shtunë, fëmijët dhe të rriturit e mirëpritën Klaudin, në kishë. Ai u ndje i lumtur dhe i dashur dhe i pëlqeu programi i Shkollës së Sabatit. Ai shkoi Sabatin tjetër dhe tjetrin. Filloi të lexonte Biblën si dhe libra të tjerë shpirtërorë, që i mori hua nga fëmijët e kishës. Në një libër, ai lexoi rreth një djali që donte të dëshmonte tek të tjerët. Në atë histori, djali pyeti të atin:

-	“Si mund t’ua mësoj fëmijëve të tjerë Fjalën e Perëndisë?”

-	“Shkruaj versat e tua të preferuara në copa letre dhe jepua famijëve,” - u përgjigj i ati.

Klaudit i pëlqeu shumë kjo ide dhe, menjëherë, filloi të shkruante versa në copa letre dhe t’ua jepte fëmijëve. Shumë shpejt, disa nga ata fëmijë filluan të shkonin në kishë, me Klaudin. Katër prej tyre ia dhanë zemrën Jezusit.

Sot, Klaudi është 15 vjeç dhe nxënës në shkollën e mesme. Ai vazhdon të shpërndajë versa Biblike.

-	E dua Jezusin – thotë ai. – Për shkak të kryqit, e di se Jezusi më ka falur dhe unë e falenderoj. Do vazhdoj të ndaj Fjalën e Perëndisë ndërsa përgatitem për Ardhjen e Dytë të Jezusit.

Faleminderit për ofertat tuaja të Shkollës së Sabatit, të cilat ndihmojnë në përhapjen e lajmit se Jezusi po vjen.

Shënime misionare

-	David Elie Delhove (1882 – 1949) një pionier e ri, nga Belgjika, filloi punën Adventiste në Ruanda, pak pas Luftës së Parë Botërore.  Atij iu dha një copë toke prej 50 hektarësh, 24km në veri të qytetit Nianza, në një luginë të njohur si Vendi i Kafkave. Banorët e vendit besonin se ajo luginë ishte mallkuar nga mbreti i Ruandës. Aty u themelua Misioni i Gitves.