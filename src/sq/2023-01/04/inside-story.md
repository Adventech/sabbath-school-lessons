---
title:  Histori misioni
date:  27/01/2023
---

#### Historia misionare nga Tanzania

Lutja e besimit

Elia

Elia kishte një problem të madh. Ai kishte mbaruar shkollën e mesme në Tanzani. Ai ishte pranuar në Universitetin e Arushës, që është i Kishës Adventiste. Por ai nuk kishte lekë, të paguante tarifat e shkollës.

Universiteti i Arushës nuk kishte qënë zgjedhja e parë e Elias. Universiteti Adventist ishte i treti, në listën prej pesë universitetesh, ku ai dëshironte të studionte. Por, atëhere, një shok, i shkollës së mesme, Jozefi, e mori në telefon dhe e pyeti ku planifikonte të studionte.

-	Eja në Universitetin e Arushës, - tha ai. – Do jetë mirë të jemi bashkë.

Elia mendoi se vërtet do ishte mirë të ishte me Jozefin. Ata të dy aplikuan pranë Universitetit të Arushës dhe të dy u pranuan, për të studiuar edukim.

Elia dhe Jozefi e uruan njëri-tjetrin dhe falenderuan Perëndinë. Por asnjëri nuk kishte lekë të paguante tarifat. Ata aplikuan për ndihmë financiare nga shteti. Një javë para se të nisej, Elia shkoi në një javë lutjeje, te kisha Adventiste e Jombos. Pastori u kërkoi njerëzve të shkruanin, në një letër, kërkesat e tyre të lutjeve. Për çudinë e vetë atij, Elia nuk shkruajti kërkesë por një falenderim.

-	Faleminderit Perëndi që me lejove të regjistrohem në Universitetin e Arushës dhe që më ndihmon të marr ndihmë financiare, për ta paguar, - shkruaji ai.

Ai nuk kishte marrë asnjë ndihmë financiare por e shkruajti këtë sepse besonte se Perëndia do ta mundësonte.

Të premte, Elia dhe Jozefi shkuan te stacioni i autobusit, për të prerë biletat, për udhëtimin prej 600 km, nga kryeqyteti i Tanzanisë, Dar es Salaam, për në qytetin ku ndodhej universiteti, Usa River. Pasi blenë biletat, Jozefi filloi të mendonte me zë të lartë.

-	I blemë biletat por ne jemi të huaj aty, - tha ai. – Si do mbijetojmë pa ndihmë financiare?

-	Ti beson te Perëndia? – pyeti Elia.

-	Po, por...

Elia e pyeti përsëri.

-	A nuk është Zoti yt i njëjti Zot që besoj edhe unë? – tha ai.

-	Po, - u përgjigj Jozefi.

-	Perëndia na lejoi t’i blinim këto bileta dhe Ai do të na ndihmojë të mbijetojmë, - tha Elia.

Po atë ditë, pak më vonë, Elia dhe Jozefi u lajmëruan se ishte aprovuar ndihma financiare për ta. Jozefi e mori në telefon Elian.

-	Besimi që ti tregove është i jashtëzakonshëm, - tha ai.

Të Shtunë, Elia shkoi në kishë dhe tregoi lajmin e mirë. Për të, ishte një mrekulli. Pastori u lut për të dhe anëtarët e kishës e uruan dhe bekuan.

Sot, Elia është duke mbaruar studimet. Ai zuri miqësi edhe me shumë studentë, që kishin erdhur nga universitete të tjera, për shkak të sabatit. Ai e kupton se nuk do kishte mundur ta mbante sabatin, po të kishte shkuar në universitet tjetër.

-	E fillova universitetin me shumë shpresë se do merrja një edukim të mirë dhe nuk u zhgënjeva, - thotë ai.

Një pjesë e Ofertës së Sabatit të 13të, të këtij tremujori, do të ndihmojë Universitetin e Arushës, me ndërtimin e një ndërtese të re.

-	Universiteti ynë nuk ka ndërtesa të mjaftueshme, - thotë Elia. – Ofertat tuaja, të Sabatit të 13të, do ndihmojnë në ndërtimin e një ndërtese me klasa dhe zyra, dhe do të ndihmojnë në edukimin e shumë studentëve. Perëndia ju bekoftë, ndërsa planifikoni Ofertat këtë tremujor.

Shënime misionare

-	Tanzania ka 3.078 kisha dhe 2.424 grupe. Aty ka 683.469 anëtarë dhe një popullsi prej 57.474.000 banorësh, që do të thotë një anëtar për çdo 84 banorë.

-	Në vitin 1903, kisha, në Gjermani, zgjodhi dy misionare – A. C. Enns, një fermer që kishte studiuar për pastor në Universitetin Friedensau, dhe Johan Ehlers, që kishte punuar me lyerjen e ndërtesave të misionit në Gjermani – si pionerë të besimit Adventist, në Afrikën Lindore.

-	Në 25 Nëntor, 1903, Enns dhe Ehlers lajmëruan se kishin arritur mirë dhe se guvernatori Gjerman u kishte dhënë territorin e Pares së Jugut. Në Giti, ata blenë një sipërfaqe toke prej 25 hektarësh, nga shefi Sekimanga.