---
title:  Për më tepër studim
date:  27/01/2023
---

Libri qiellor i përkujtimit vë në dukje gjithashtu besnikërinë financiare të anëtarëve të familjes së Perëndisë. “Engjëlli regjistrues bën një listë të çdo oferte kushtuar Perëndisë dhe të vendosur në thesar, si dhe të rezultatit përfundimtar të mjeteve të dhuruara në këtë mënyrë. Syri i Perëndisë merr parasysh çdo sakrificë kushtuar kauzës së Tij dhe vullnetin ose ngurrimin e dhënësit. Motivi i dhënies është gjithashtu i regjistruar. Ata vetëflijues e të përkushtuar që ia kthejnë Perëndisë gjërat e Tij, siç kërkon Ai prej tyre, do të shpërblehen sipas veprave të tyre. Edhe pse mjetet e shenjtëruara në këtë mënyrë mund të keqpërdoren, në mënyrë që të mos realizohet qëllimi që kishte në plan dhuruesi, - lavdia e Zotit dhe shpëtimi i shpirtrave, - ata që bënë flijimin në sinqeritet të shpirtit, me një sakrifice për lavdinë e Perëndisë, nuk do ta humbasin shpërblimin e tyre.”—Ellen G. White, Testimonies for the Church, vol. 2, p. 518.

“Perëndia dëshiron që njerëzit të luten dhe të planifikojnë për përparimin e punës së tij. Por, si Korneli, ne duhet të bashkojmë lutjen me dhënien. Lutjet dhe lëmosha tona duhet të dalin përpara Perëndisë si një përkujtim. Besimi pa vepra është i vdekur; dhe pa një besim të gjallë është e pamundur t'i pëlqesh Perëndisë. Ndërsa lutemi, ne duhet të japim gjithçka që mundemi, si nga puna, ashtu edhe nga mjetet tona, për përmbushjen e lutjeve tona. Nëse veprojmë sipas besimit tonë, ne nuk do të harrohemi nga Perëndia. Ai shënon çdo vepër dashurie dhe vetëmohimi. Ai do të hapë rrugën nëpërmjet të cilave ne mund të tregojmë besimin tonë me veprat tona.»—Ellen G. White, Atlantic Union Gleaner, 17 qershor 1903.

**Pyetje për diskutim**

`1. Si shkojnë së bashku lutja dhe dhënia? Pra, si mund t'ju ndihmojë lutja të dini se çfarë t'i jepni, kur dhe sa të jepni?`

`2. Një revistë e njohur në Shtetet e Bashkuara tregoi për profesionistët e rinj në Wall Street, të cilët po bënin kaq shumë para dhe megjithatë ishin kaq të mjerë, kaq bosh, plot ankth dhe shqetësim. Njëri prej tyre, një menaxher portofoli financiar, tha: "Çfarë rëndësie ka pasi të vdes nëse kam patur një fitim shtesë prej një për qind në portofolin tim?" Çfarë mësimesh mund të marrim nga kjo histori se si dhënia, madje edhe dhënia sakrifikuese, mund të jetë kaq e dobishme shpirtërisht për dhënësin, në atë që na ndihmon të çlirohemi nga "mashtrimi i pasurisë" (Mat. 13:22)?`

`3. Në citimin e mësipërm të Ellen G. White, vini re pjesën në lidhje me fondet që "përdoren keq". Pse është e rëndësishme për ata që japin ta mbajnë në mendje këtë shkrim të saj?`