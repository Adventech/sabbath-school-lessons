---
title:  Një e dhjetë e ndershme ose besnike
date:  19/01/2023
---

`Lexoni 1 Korintasve 4:1, 2. Si fëmijë të Perëndisë dhe kujdestarë të bekimeve të Tij, çfarë lloj njerëzish na kërkohet të jemi?`

Pra, çfarë do të thotë të jemi besnikë me të dhjetën tonë? Këtë javë ne kemi rishikuar disa nga elementët përbërës të së dhjetës:

1. Shuma—që është një e dhjeta, ose 10 për qind, e të ardhurave ose rritjes sonë.
2. Çohet në shtëpinë e thesarit – vendi nga ku paguhen shërbëtorët e ungjillit.
3. Nderimi i Zotit me pjesën e parë të të ardhurave tona.
4. Përdoret për qëllimin e duhur—mbështetjen e shërbesës.

Është përgjegjësia jonë si anëtarë të kishës që të mbajmë tre pikat e para; është përgjegjësi e menaxherëve të shtëpive të thesarit që të sigurohen që fondet e së dhjetës të përdoren siç duhet.

Dhe, gjithashtu, ndryshe nga ofertat tona, e dhjeta nuk është opsionale nga ana jonë. E dhjeta dhe shtëpia e thesarit janë të dyja pjesë e përgjegjësisë sonë. Ne nuk i vendosim parametrat; Zoti i vendos ato. Nëse nuk kthej plot 10 për qind të "rritjes" time, nuk jam në të vërtetë duke dhënë të dhjetën; dhe nëse nuk e çoj atë 10 për qind në "magazinë", nuk jam në të vërtetë duke dhënë të dhjetën.

`Lexoni Mateun 25:19–21. Kur na kërkohet që të japim llogari për menaxhimin tonë të fondeve të Perëndisë? Çfarë u thuhet atyre që kanë qenë besnikë financiarisht?`

“Sillni të gjitha të dhjetat në shtëpinë e thesarit” (Malakia 3:10), është urdhri i Perëndisë. Asnjë thirrje nuk bëhet për mirënjohje ose për bujari. Kjo është një çështje e thjeshtë ndershmërie. E dhjeta është e Zotit; dhe Ai na urdhëron t'i kthejmë Atij atë që është e Tij.”—Ellen G. White, Education, p. 138. Administrimi për llogari të Perëndisë është një privilegj unik—dhe një përgjegjësi gjithashtu. Ai na bekon dhe na mbështet dhe kërkon vetëm një të dhjetën, dhe më pas Ai përdor të dhjetën e Tij për të siguruar për ata që janë në shërbim, siç bëri për fisin e Levit gjatë kohës së Izraelit të lashtë.

Disa argumentojnë se nuk u pëlqen mënyra se si përdoren të dhjetat e tyre dhe prandaj ose nuk i japin të dhjetat ose i dërgojnë paratë e tyre diku tjetër. Megjithatë, Perëndia askund nuk ka thënë: "Sillni të dhjetën në shtëpinë e thesarit, por vetëm nëse jeni të sigurt se administratorët po e përdorin atë siç duhet".