---
title:  Për më tepër studim
date:  20/01/2023
---

Lexoni dokumentin më të plotë të së dhjetës nga Ellen G. White në vëllimin 9 të “Dëshmisë për Kishën”, f. 245–252. Seksioni III i Studimit të Këshillave mbi Kujdestarinë, f. 65–107.

“Nëse të gjitha të dhjetat e popullit tonë do të derdheshin në thesarin e Zotit ashtu siç duhet, do të merreshin bekime të tilla që dhuratat dhe ofertat për qëllime të shenjta do të dhjetëfishoheshin dhe kështu kanali midis Perëndisë dhe njeriut do të mbahej i hapur.” —Ellen G. White, Dëshmi për Kishën, vëll. 4, fq. 474. Kjo është një deklaratë e mahnitshme. Nëse të gjithë do të kthenim të dhjetat besnikërisht, Perëndia do të na bekonte me fonde për të rritur ofertat tona 1000 për qind.

“Në kapitullin e tretë të Malakias gjendet kontrata që Zoti ka lidhur me njeriun. Këtu Zoti specifikon pjesën në të cilën do të vepronte në dhënien e dhuratave të Tij të mëdha atyre që do t'i kthenin Atij me besnikëri të dhjetat dhe ofertat.”—Ellen G. White, Review and Herald, 17 dhjetor 1901.

“Të gjithë duhet të kujtojnë se pretendimet e Perëndisë ndaj nesh qëndrojnë në themel të çdo pretendimi tjetër. Ai na kthehet me bujari, dhe kontrata që Ai ka lidhur me njeriun është që një e dhjeta e pasurisë së tij t'i kthehet Perëndisë. Zoti me dashamirësi ua beson kujdestarëve të Tij thesaret e Tij, por për të dhjetën Ai thotë: Kjo është e imja. Ashtu siç Zoti i ka dhënë njeriut pronën e Tij, po ashtu njeriu duhet t'i kthejë Perëndisë një të dhjetën besnike të gjithë pasurisë së tij. Ky rregullim i veçantë u bë nga vetë Jezus Krishti.”—Ellen G. White, Testimonies for the Church, vol. 6, p. 384.

**Pyetje për diskutim**

`1. Fokusohuni më shumë në këtë ide se praktika e së dhjetës nuk e kishte origjinën në Izraelin e lashtë. Si na ndihmon ky fakt të kuptojmë përjetësinë e këtij detyrimi nga ana jonë përpara Zotit?`

`2. Diskutoni në klasë pyetjen e parashtruar në fund të studimit të së hënës. Mendoni se çfarë do të ndodhte nëse njerëzit vendosin ta dërgojnë të dhjetën e tyre diku tjetër. Çfarë do të ndodhte me kishën tonë? A do të kishim ende një kishë? Çfarë nuk shkon me qëndrimin që thotë: Epo, e dhjeta ime është kaq e vogël në dallim nga çdo gjë tjetër, kshuqë nuk ka rëndësi? Po sikur të gjithë të mendonin kështu?`

`3. Ndani me të tjerët atë që keni mësuar dhe përjetuar nga dhënia e të dhjetës. Çfarë mund t'u mësoni të tjerëve për praktikën e kësaj?`