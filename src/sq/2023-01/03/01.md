---
title:  Kontrata e së dhjetës
date:  14/01/2023
---

### Lexoni për studimin e kësaj jave
Zanafilla 14:18–20; Mal. 3:10; Ligj. 12:5–14; Lev. 27:30; 1 Mbretërve 17:9–16; 1 Kor. 4:1, 2.

> <p>Vargu përmendësh</p>
> "Sillni gjithë të dhjetat në shtëpinë e thesarit, që të ketë ushqim në shtëpinë time dhe pastaj më vini në provë për këtë gjë", thotë Zoti i ushtrive, "në se unë nuk do t'i hap pragjet e qiellit dhe nuk do të derdh mbi ju aq shumë bekim, sa nuk do të keni vend të mjaftueshëm ku ta shtini.” (Malakia 3:10).

Në Zanafilla 14, Abrami ishte kthyer nga një mision i suksesshëm i shpëtimit të pengjeve, në të cilin ai kishte shpëtuar nipin e tij Lotin, familjen e Lotit dhe njerëzit e tjerë të marrë nga Sodoma.

Mbreti i Sodomës ishte aq mirënjohës për shpëtimin, sa i ofroi Abramit gjithë plaçkën e betejës. Abrami jo vetëm që e refuzoi ofertën, por i dha Melkisedekut një të dhjetën e gjithçkaje që zotëronte.

Menjëherë pas përvojës së të dhjetës së Abramit, Zoti tha: “Mos ki frikë, Abram. Unë jam mburoja juaj, shpërblimi juaj jashtëzakonisht i madh” (Zan. 15:1). Në fakt, Zoti po i thoshte Abramit: “Mos u shqetëso. Unë do të jem mbrojtësi dhe furnizuesi juaj.” Më pas, shumë më vonë, Moisiu i tha Izraelit, ndërsa ata ishin gati të hynin në Kanaan: «Do të zotohesh të japësh të dhjetën e asaj që mbjell dhe që të prodhon ara çdo vit. Do të hash përpara Zotit, Perëndisë tënd, në vendin që ai ka zgjedhur si vendbanim për emrin e tij, të dhjetën e grurit tënd, të mushtit tënd, të vajit tënd, dhe pjelljen e parë të tufave të bagëtive të trasha dhe të imta, në mënyrë që ti të mësosh të kesh gjithnjë frikë nga Zoti, Perëndia yt. » (Ligj. 14:22, 23).

Ellen G. White shkroi: «Njerëzve u kërkohej t'i ofronin Perëndisë dhurata për qëllime fetare përpara se sistemi i caktuar t'i jepej Moisiut, madje që në ditët e Adamit.»—Testimonies for the Church, vol. 3, p. 393.

Çfarë do të thotë e gjithë kjo për ne sot?

_\*Studioni mësimin e kësaj jave për t'u përgatitur për Sabatin e 21 janarit._