---
title:  Histori misioni
date:  20/01/2023
---

#### Historia misionare nga Republika Demokratike e Kongos

Rrëzimi i Avionit

Pius

Një Adventist i Ditës së Shtatë, shpëtoi, në mënyrë të mrekullueshme, pas rrëzimit të avionit, kur ishte duke shkuar të vizitonte një kishë, që ai kishte hapur, në një rajon të largët, në Republikën Demokratike të Kongos.

Pius, një evangjelist 53-vjeçar, që nuk është pastor me profesion, dhe piloti u hodhën nga avioni i vogël me 1 motor, disa momente para se të përplasej përtokë. Pesë njerëzit e tjerë, që ishin në avion, humbën jetën.

-	Ai mbijetoi vetëm me telefonin e tij, - tha bashkëshortja e tij, Nikola.

Ajo u lajmërua rreth aksidentit nga një i njohur, që i dërgoi disa foto, pak pas aksidentit. Pius kishte plagë në kokë dhe këmbë, por nuk kishte thyer gjë.

Fotografitë, që i dërguan, tregonin bashkëshortin e saj, që dukej i çoroditur, bluzën të lagur me gjak dhe një telefon në dorë. Nikola nuk mundi të bisedonte me bashkëshortin për tre ditë por, fjalët e tij, të para, në telefon, ishin për të lavdëruar Perëndinë.

-	Kurrë nuk do ta braktis këtë Perëndi – tha ai. – Ai është i mrekullueshëm.

Momentet e fundit të fluturimit

Arsyeja e rrëzimit të avionit nuk ishte e qartë. Avioni, që ishte ndërtuar në Bashkimin Sovietik, dhe që i përkiste një linje ajrore lokale, filloi të shfaqte probleme në motor, pak pasi kishte nisur fluturimi, 150 km, nga qyteti Kamako për në qytetin Tshikpa, pranë kufirit me Angolën. Piloti filloi të kërkonte një vend për t’u ulur por problemi po keqësohej. Ndërsa avioni humbiste lartësi, kabina u mbush me tym dhe Piusi pa se piloti doli nga kabina.

Në atë moment, ai dëgjoi një zë, që i tha – Ndiq pilotin. Ai pa se piloti hapi një derë dhe u hodh. Edhe ai u hodh. Disa momente më vonë, avioni u përplas dhe shpërtheu në zjarr. Aksidenti ndodhi rreth 3 km larg aeroportit.

Mbas kësaj, drejtuesit lokalë Adventistë, u ofruan ngushëllime familjeve të atyre, që vdiqën. Pasagjerët përfshinin disa pronarë biznesesh dhe një grua nga Angola.

Jo fluturime në Sabat

Piusi, një evangjelist laik, i cili punon gjithashtu edhe si shitës diamantësh, ishte në atë fluturim sepse shpresonte të vizitonte një kishë, me 15 anëtarë, që ai kishte hapur, pas disa takimeve evangjelistike. Kur ishte përpjekur të merrte një fluturim tjetër, pa ndalesa, për në qytetin ky donte të shkonte, kishte marrë vesh se ai fluturim ishte vetëm të shtunave. Ai i shpjegoi punonjëses të linjës ajrore pse nuk fluturonte të shtunë.

-	Nuk mundem sepse unë adhuroj të shtunë, - tha ai.

-	Por ky fluturim është vetëm të shtunave, - u përgjigj ajo.

Piusi vendosi të gjente një mënyrë tjetër, për të arritur në destinacion, po atë ditë. Pas kërkimeve, ai bleu një biletë, për të udhëtuar me avionin, që u përplas. Ai e mori bashkëshorten në telefon, nga aeroporti, dhe i tregoi rreth ndryshimit të planit.

Atë mbasdite, Nikola priti që ai ta merrte në telefon, t’i thoshte se kishte arritur mirë. Por ai nuk mori. Më në fund, një kushëri e mori në telefon dhe e pyeti si ishte bashkëshorti. Nikola i tha se nuk kishin folur që në mëngjes. Kushëriri e mbylli telefonin pa i thënë gjë. Ajo e mori sërish ta pyeste si ishte puna.

-	Vazhdo të lutesh dhe t’i shërbesh Perëndisë, - tha kushëriri. – Avioni, me të cilin po udhëtonte bashkëshorti yt, u përplas. Vdiqën të gjithë, me përjashtim të bashkëshortit tënd dhe pilotit.

Nikola shkoi në dhomën e gjumit dhe u gjunjëzua, për t’u lutur. Pas pak, një shok mori në telefon, t’i thoshte se i kishte dërguar fotot e aksidentit dhe bashkëshortit, nëpërmjet internetit. Ajo vrapoi në një internet-kafe, për t’u lidhur me internetin dhe të shihte fotot.

Ajo u ndie shumë e lehtësuar kur pa që Pius ishte gjallë, pavarësisht plagëve.

Nikola ka shumë pyetje rreth ngjarjeve të asaj dite. Ajo nuk e kupton pse bashkëshorti dhe piloti mbijetuan por të tjerët jo. Ajo nuk e di nëse vendimi i bashkëshortit, për të mbajtuar sabatin, luajti ndonjë rol. Por ajo beson se ai u çlirua, ashtu si premtohet te Psalmi 91:14, ku Perëndia thotë: “Duke qenë se ai ka vënë mbi mua dashurinë e tij, unë do ta çliroj.”

-	Jini besnikë ndaj Perëndisë, sepse Ai mund të na mbrojë, në çdo kohë, - thotë ajo.

Faleminderit për ofertat tuaja të Shkollës së Sabatit, të cilat ndihmojnë për të hapur kisha në Republikën Demokratike të Kongos dhe rreth e rrotull botës.

Fakte të shpejta

-	Zyrtarisht i njohur si Republika Demokratike e Kongos, shpeshherë vendi përmendet vetëm me inicialet RDK, për ta dalluar nga Republika e Kongos. RDK është vendi i dytë nga madhësia në Afrikë, pas Algjerisë.

-	Mendohet se banorët e parë të zonës së Kongos ishin Pigmit – një grup etnik i njohur nga antropogjistët dhe që ishin shumë të shkurtër. Besohet se, njerëzit e grupit etnik Bantu, që tani përbëjnë pjesën më të madhe të popullsisë, shkuan aty qindra vite më vonë.

-	Në RDK ka luanë, leopardë, gjirafa dhe rinocerontë të bardhë.