---
title:  Për më tepër studim
date:  13/01/2023
---

“Sa herë që populli i Perëndisë, në çdo periudhë të historisë, e ka zbatuar me gëzim dhe dëshirë planin e Tij në dashamirësi sistematike [të dhjetën] dhe në dhurata e oferta, ata kanë përjetuar premtimin e qëndrueshëm se begatia korret në të gjitha punët e tyre, pikërisht në përpjesëtim me bindjen e kërkesave të Tij. Kur ata i pranuan pretendimet e Perëndisë dhe iu bindën kërkesave të Tij, duke e nderuar Atë me pasurinë e tyre, hambarët e tyre u mbushën me bollëk. Por kur ata grabitën Perëndinë në të dhjetat dhe në oferta, iu bë e qartë të kuptonin se jo vetëm po e grabisnin Atë, por edhe veten e tyre, sepse Ai i kufizoi bekimet e Tij tek ata në përpjesëtim me kufizimin e ofertave të tyre tek Ai.»—Ellen G. White. Dëshmi për Kishën, vëll. 3, fq. 395.

Bibla është shumë e qartë se ne shpëtohemi vetëm nëpërmjet besimit, një dhuratë e hirit të Perëndisë. Bindja jonë ndaj urdhrave të Perëndisë është një përgjigje ndaj hirit të Perëndisë; nuk e fiton dot atë (në fund të fundit, nëse do të fitohej, nuk do të ishte hir: shih Rom. 4:1–4).

Në të vërtetë, kur shohim besëlidhjen dypalëshe të Perëndisë me ne, ne mund të shohim si bekimet dhe përgjegjësitë tona. Me përgjigjet tona ndaj asaj që Perëndia na ofron, ne vendosim marrëdhënien tonë me Të dhe, në një shkallë të madhe, përcaktojmë vetë fatin tonë. Bindja - shërbimi dhe besnikëria e dashurisë - është shenja e vërtetë e dishepullimit. Në vend që të na çlirojë nga bindja, është besimi dhe vetëm besimi, ai që na bën pjesëmarrës të hirit të Krishtit, i cili na mundëson të japim bindjen që Perëndia kërkon prej nesh.

**Pyetje për diskutim**

`1. Është thënë se nëse çdo Adventist do të ishte besnik në kthimin e të dhjetës, kisha jonë do të kishte para më se të mjaftueshme për të bërë gjithçka që duhet të bëjë për përhapjen e mesazhit. Çfarë po bëni ju, për sa i përket të dhjetave dhe ofertave, për të ndihmuar kishën të bëjë atë që është thirrur të bëjë?`

`2. Fokusohuni më shumë në idenë se sa të rëndësishme janë zgjedhjet dhe veprat tona në marrëdhënien tonë me Perëndinë. Si t'i mbajmë para nesh çështjet e punëve dhe bindjes, duke përfshirë kthimin e të dhjetës dhe kujdestarinë e mirë, por pa rënë në grackën e legalizmit?`

`3. Në klasë, flisni për pyetjen në fund të studimit të së martës lidhur me kohën kur vijnë momente të vështira edhe kur kemi qenë besnikë. Si ta kuptojmë këtë kur ndodh dhe si të mos dekurajohemi nëse ndodh?`