---
title:  Të dëgjosh me kujdes
date:  09/01/2023
---

Libri i Ligjit të Përtërirë është versioni i printuar i mesazheve të lamtumirës të Moisiut për brezin e dytë të izraelitëve pas dyzet viteve të endjes në shkretëtirë. Këto mesazhe u dhanë në fushat e Moabit në lindje të Jerikos. Ligji i Përtërirë është quajtur në mënyrë të përshtatshme "Libri i Kujtimit".

Në këtë libër, Moisiu rishikon marrëdhëniet besnike të Perëndisë me Izraelin. Ai rrëfen udhëtimet nga mali Sinai në Kadesh Barnea në buzë të Tokës së Premtuar, si dhe rrebelimin dhe 40 vitet e ecjes në shkretëtirë. Ai ritheksoi Dhjetë Urdhërimet, kërkesat për të dhjetën dhe depon qendrore (storehouse). Por fokusi kryesor i Ligjit të Përtërirë është këshilla për t'iu bindur Perëndisë dhe për të marrë bekimet e Tij. Moisiu e portretizon Zotin si dikush që ka aftësinë dhe dëshirën të kujdeset për popullin e Tij.

`Lexoni Ligjin e Përtërirë 28:1–14. Çfarë bekimesh të mëdha u premtohen njerëzve? Por çfarë duhet të bëjnë për t'i marrë ato?`

Moisiu ishte shumë i etur që njerëzit të kuptonin se Perëndia kishte në mendje bekime të mrekullueshme, madje edhe të magjishme për ta. Fjalët e tij: “Nëse do të dëgjosh me kujdes”, le ta dinë se fati i tyre i përjetshëm ishte në rrezik këtu. Çfarë manifestimi i fuqishëm i realitetit të zgjedhjes së lirë! Ata ishin kombi i Tij i zgjedhur, marrës bekimesh të mëdha dhe premtimesh të mëdha, por ato bekime dhe premtime nuk ishin të pakushtëzuara. Ato duhej të pranoheshin, të përvetësoheshin dhe të viheshin në veprim.

Dhe asgjë që Perëndia u kishte kërkuar atyre nuk ishte shumë e vështirë për ta. “Ky urdhërim që të jap sot nuk është shumë i vështirë për ty, as shumë larg teje. Nuk është në qiell, që ti të thuash: "Kush do të ngjitet në qiell që të na e sjellë dhe ta dëgjojmë, me qëllim që ta zbatojmë në praktikë?". Dhe nuk është matanë detit që ti të thuash: "Kush do të kalojë për ne matanë detit që të na e sjellë dhe ta dëgjojmë, në mënyrë që ta zbatojmë në praktikë?". Por fjala është shumë afër teje; është në gojën tënde dhe në zemrën tënde, që ti ta zbatosh në praktikë. ” (Ligj. 30:11–14).

Natyrisht, përveç bekimeve, kishte edhe paralajmërimet e mallkimeve, çfarë do t'u vinte nëse nuk do të bindeshin (Ligj. 28:15–68), domethënë çfarë pasojash do të sillte mëkati dhe rrebelimi i tyre.

`Çfarë do të thotë për ne, sot, të "dëgjojmë me zell" atë që Perëndia na thotë të bëjmë?`