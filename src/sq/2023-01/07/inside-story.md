---
title:  Histori misioni
date:  17/02/2023
---

#### Historia misionare nga Tanzania

Klasa që ndryshon jetën (Pjesa 2)

Henri

Javën e parë, pamë se Henri, pasi u regjistrua në Universitetin e Arushës, në Tanzani, filloi të tërhiqej nga besimi Adventist. Atij i pëlqenin shërbesat e adhurimit, ushqimi vegjetarian dhe aktivitetet e Sabatit. Por ai vazhdonte të ishte një anëtar i dedikuar i kishës së tij.

Gjatë vitit të dytë të studimeve, Henri takoi një të re, nga Kenia, të quajtur Dorin, që studionte në universitet gjithashtu. Ajo ishte një nga shumë studentët e huaj, që vinin nga vende si Ruanda, Uganda, Botsvana, Republika Demokratike e Kongos, etj. Henri, që është nga Tanzania, ishte i interesuar të mësonte më shumë rreth kulturave të ndryshme dhe rreth Dorinës.

Henri dhe Dorin u bënë miq të mirë. Ata shkonin bashkë kudo. Ndihmonin njëri-tjetrin me studimet dhe luteshin bashkë. Ndonjëherë, ata debatonin rreth ndryshimeve kulturore të vendeve të tyre, Tanzania dhe Kenia. Fillimisht, ata nuk biseduan rreth ndryshimeve të besimeve të tyre. Dorin mendonte se Henri ishte Adventist. Kjo kishte kuptim sepse Henri ishte pjesëmarrës i aktiviteteve fetare, në kampus. Ai ndihmonte në drejtimin e adhurimit dhe ishte pjesë e korit të studentëve. Kur ajo mori vesh se ai nuk ishte Adventist, ata filluan të bisedonin rreth Perëndisë, në çdo mundësi që kishin.

Atëherë, Henri u ftua të merrte pjesë në një program shpirtëror, për të rinjtë, në Ruanda. Takimi organizohej nga Divizioni i Afrikës Lindore, i cili përbëhet nga Tanzania, Ruanda, Kenia dhe tetë vende të tjera.

Ishte hera e parë e Henrit në Ruanda. Deri atëherë, ai e njihte vendin vetëm nga slogani i tyre “Vendi i një mijë kodrave dhe një milion buzëqeshjeve”. Tani ai do ta shihte vetë.

Kur u kthye nga udhëtimi, atij i kërkuan të tregonte rreth Ruandës, në një takime me drejtuesit e kishës. Ai u çudit që i kërkuan atij, që nuk ishte Adventiste, të fliste në takim.

I frymëzuar nga takimi, Henri ishte gati të shkonte të takimin e ardhshëm të studentëve, që do mbahej në Kenia, vitin e ardhshëm. Ai këndoi aty, me korin e universitetit, dhe muzika e tyre u pëlqye shumë nga studentët e tjerë. Atij i pëlqeu ushqimi, programi i organizuar mirë dhe vendi ku ndenjën. Kjo përvojë e bëri që ta çmonte besimin Adventist edhe më shumë. Takimi në Kenia ishte akoma më i veçantë sepse edhe Dorina ishte aty.

Henri e mbaroi universitetin me rezultate shumë të mira. Ai ishte një nga studentët më të mirë.

Mbas diplomimit, Henri vazhdoi të adhuronte të Shtunave. Ai vazhdoi të kishte kontakt me Dorinën. Pesë vjet pas diplomimit, ai ia dha zemrën Jezusit, nëpërmjet pagëzimit. Mbas kësaj, ai dhe Dorina u martuan.

Sot, Henri dhe Dorina kanë tre fëmijë. Henri është punonjës civil i qeverisë së Tanzanisë dhe i shërbën Perëndisë si thesarmbajtës i kishës lokale.

Ai është i gëzuar që një pjesë e Ofertës së Sabatit të 13të të këtij tremujori do të ndihmojë në zgjerimin e Universitetit të Arushës, me një ndërtesë të re, shumë të nevojshme.

-	Kjo ndërtesë do të ndihmojë të tërheqë më shumë studentë, - thotë ai. – Shpresoj që shumë studentë të tjerë, gjatë kohës së tyre në universitet, të gjejnë të vërtetën dhe të pranojnë Jezusin, ashtu si edhe unë. Oferta e Sabatit të 13të do të ketë një impakt të madh, në Universitetin e Arushës.

Faleminderit që planifikoni një ofertë bujare për Sabatin e 13të.

Fakte të shpejta:

-	Mali më i lartë i Afrikës, Mali Kilimanxharo, ndodhet në Tanzani. Ai ngrihet 5,895 metra mbi nivelin e detit dhe 4,900 metra mbi bazën e tij.  Edhe tre nga liqenet më të mëdha të Afrikës ndodhen në Tanzani: Liqeni Viktoria, në veri, Liqeni Tanganika, në perëndim dhe Liqeni Nisa, në jugperëndim.

-	Pema mpingo, që gjendet në Tanzani, prodhon lëndën e drurit më të shtrenjtë në botë. Kjo pemë njihet edhe si pema e muzikës së Afrikës, sepse druri i saj është përdorur për të bërë instrumente muzikore, që në kohët e lashta.

-	Në flamurin e Tanzanisë, ngjyra e gjelbër përfaqëson natyrën, e verdha përfaqëson depositat minerale të vendit, e zeza përfaqëson njerëzit dhe bluja përfaqëson liqenet e vendit.