---
title:  Ballafaqimi me borxhin
date:  28/01/2023
---

### Lexoni për studimin e kësaj jave
Ligj. Përt. 28:1, 2, 12; Mat. 6:24; 1 Gjonit 2:15; Prov. 22:7; Prov. 6:1–5; Ligj.Përt. 15:1–5.

> <p>Vargu përmendësh</p>
> "I pasuri sundon mbi të varfrin dhe huamarrësi është shërbëtor i huadhënësit" (Proverbat 22:7).

Një përkufizim i borxhit është “të jetosh sot me atë që pret të fitosh në të ardhmen.”

Sot borxhi duket se është një mënyrë jetese, por nuk duhet të jetë normë jetese për të krishterët. Bibla e dekurajon borxhin. Në Shkrime ka të paktën 26 referenca për borxhin, dhe të gjitha janë negative. Nuk thotë se është mëkat të marrësh para hua, por flet për pasojat shpesh të këqija të marrjes së huasë. Kur shqyrtonte detyrimet financiare, Pali këshilloi: "I jepni, pra, secilit atë që i takon: tatimin atij që i përket, druajtje atij që është për t'u druajtur, nderimin atij që është për nderim. Mos i kini asnjë detyrim askujt, përveç se ta doni njëri-tjetrin, sepse ai që e do tjetrin e ka përmbushur ligjin. ” (Rom. 13:7, 8).

Pse borxhi është një plagë pothuajse ndërkombëtare në çdo nivel – personal, korporativ dhe qeveritar? Çdo shoqëri ka pasur gjithmonë të paktën një përqindje të vogël që ishin në borxhe. Por sot një pjesë shumë më e madhe e njerëzve janë në borxhe dhe pothuajse kurrë nuk është në dobi të tyre.

Këtë javë do të shqyrtojmë arsyet e borxhit dhe si ta trajtojmë atë. Ju mund të jeni pa borxhe, por mund ta ndani këtë informacion të vlefshëm me familjen dhe miqtë që mund të përfitojnë prej tij.

_\*Studioni mësimin e kësaj jave për t'u përgatitur për Sabatin e 4 Shkurtit._