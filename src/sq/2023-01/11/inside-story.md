---
title:  Histori misioni
date:  17/03/2023
---

#### Historia misionare nga Ruanda

Shkolla e ndërtuar me lutje

Sesia Y. Pimentel de Penikok

Kjo është historia e një ëndrre, që u bë realitet, me ndihmën e Ofertës suaj të Sabatit të 13të.

Në vitin 2016, një nga ofertat e Sabatit të 13të, ndihmoi në ndërtimin e shkollës mjekësore, në Universitetin Adventist të Afrikës Qendrore, në periferi të Kigalit, kryeqytetit të Ruandës.

Kishte vite që anëtarët e Divizionit të Afrikës Lindore-Qendrore endërronin të kishin një shkollë mjekësie. Kishte një nevojë të madhe në fushën e shëndetit.

Presidenti i divizionit krijoi një ekip, për të studiuar mundësinë e hapjes së shkollës së mjekësisë. Kur presidenti i Konferencës së Përgjithshme e vizitoi vendin, ai u takua me presidentin e Ruandës, i cili e ftoi të hapte shkollën.

Por projekti hasi shumë vështirësi. Disa njerëz dyshonin se do të realizohej. Në krye të listës së vështirësive ishte nevoja për fonde dhe nevoja për një kandidat, që të ishte dekani i parë i fakultetit.

Perëndia siguroi fonde nga anëtarë të divizionit. Më pas, anëtarët nga gjithë bota ndihmuan, nëpërmjet ofertës së Sabatit të 13të. Dr. Eustas A. Penikok, nga Kosta Rika, u ftua të drejtonte projektin si dekani i parë dhe ai lëvizi, bashkë me familjen nga Meksika në Ruanda.

Por ky ishte vetëm fillimi. Ende kishte shumë vështirësi: zbatimi i rregullave, zhvillimi i kurrikulumit, ndërtimi, mobilimi, pajisjet e nevojshme, si dhe profesorët dhe stafi. Lutja u bë pjesa kryesore e projektit. Anëtarët e kishës, në gjithë divizionin, luteshin për këtë. Anëtarët e kishës, në gjithë botën, luteshin për këtë. Një grup lutjeje online u formua që anëtarët e kishës të luteshin në Kosta Rika dhe Meksikë, nga ishte edhe familja e Dr. Penikok.

-	Përse duhet të lutemi më saktësisht? – pyeti drejtuesi i një grupi lutjeje, ndërsa grupi lutej çdo ditë, në 3:00 të mëngjesit, me orarin e Ruandës.

Edhe jo-Adventistë po luteshin për këtë. Një ditë, një çift jo-Adventist vizitoi vendin ku do ndërtohej shkolla.

-	Po presim të hapet shkolla që vajza jonë të studiojë këtu, - tha burri. – E dimë që kini vështirësi. Por ne kemi një grup lutjeje dhe e dimë se Perëndia do ta lejojë këtë institucion të zhvillojë mendjet e reja.

Më në fund, kurrikulumi u aprovua, shkolla u ndërtua dhe inaugurua në 2 Shtator, 2019. Hapi i fundit ishte inspektimi i fundit.

Por atëherë, filloi pandemia e COVID-19. Pajisje shumë të nevojshme u vonuan për shkak të kufijve të mbyllur. Por kur gjithë shpresa dukej e humbur, Perëndia ndërhyri dhe u lëshua një lejë e veçantë, që pajisjet t’i dërgoheshin shkollës.

Mbas dy mbylljesh të plota të çdo gjëje, në Ruanda, ekipi i inspektimit më në fund erdhi dhe e aprovoi shkollën. Shkolla u përgatit të priste studentët e parë, në Janar 2021. Të rinj, nga çdo union i divizionit u identifikuan si misionarë mjekësorë. Studentët duhet të kishin nivelin e duhur akademik si dhe njohuri të Anglishtes, që të shërbenin si drejtues në punën mjekësore misionare.

Një mbyllje tjetër, për shkak të COVID-19, e vonoi fillimin e klasave. Studentëve ndërkombëtarë iu kërkua të qëndronin në shtëpi, derisa të fillonte hapja. Por katër studentë ishin gjatë rrugës për në Ruanda dhe nuk mund të ktheheshin mbrapa. Kështu, atë e kaluan atë periudhë në Ruanda, larg nga shtëpitë e tyre në Sudanin e Jugut, Etiopi, Kamerun dhe Liberi.

Ngadalë, javët kaluan. Më në fund, shkolla u hap në 8 Mars, 2021. Sot, shkolla e mjekësisë funksionion normalisht. Ende ka vështirësi por drejtuesit e shkollës nuk kanë dyshim se Perëndia është në kontroll.

Faleminderit për Ofertat tuaja të Sabatit të 13të, që ndihmuan në ndërtimin e Shkollës Mjekësore të Afrikës Lindore-Qendrore. Një pjesë e Ofertave të Sabatit të 13të të këtij trimestri do të ndihmojnë në ndërtimin e shtëpive për profesorët e  shkollës. Faleminderit për lutjet tuaja dhe që planifikoni një ofertë bujare për Sabatin e ardhshëm.

Fakte të shpejta:

-	Agrikultura është burimi kryesor i të ardhurave për popullsinë e Ruandës.

-	Gatimet e tyre bazohen tek ushqimet e rritura në vend – banane, patate të ëmbla, fasule dhe kasava (një bimë e ngjashme me pataten). Pjesa më e madhe e popullsisë ha mish vetëm disa herë në muaj.