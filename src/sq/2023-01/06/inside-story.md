---
title:  Histori misioni
date:  10/02/2023
---

#### Historia misionare nga Tanzania

Klasa që ndryshon jetën (Pjesa 1)

Henri

Henri nuk i përkiste Kishës Adventiste por Adventistët e inkurajuan të studionte për llogaritar, në Universitetin e Arushës, institucion i Kishës Adventiste, në Tanzani.

Por, ai pa se nuk mund të rregjistrohej aty sepse nuk kishte lekë të mjaftueshme. Shumë i zhgënjyer, ai mendonte për të ardhmen e tij. Një pastor Adventist e mori vesh këtë dhe e inkurajoi.

-	Vazhdo të mendosh rreth studimit te Universiteti i Arushës, - tha ai.

Edhe familja e pastorit e inkurajoi Henrin të mos hiqte dorë. Henri aplikoi për ndihmë financiare nga qeveria dhe priti. Dhe priti. Kaluan shumë muaj në pritje të dhimbshme. Më në fund, Universiteti i Arushës e kontaktoi me lajme të mira.

-	Qeveria e aprovoi aplikimin tënd për ndihmë financiare të plotë, - tha një pastor i universitetit. – Të lutem paraqitu pranë Universitetit për t’u regjistruar dhe pranuar.

Henri shkoi aty me shumë shpresa. Ai kishte në plan të bënte shumë gjëra, pas diplomimit. Ai ishte 22 vjeç dhe kishte gjithë të ardhmen përpara.

Përshtypjet a para, rreth Universitetit të Arushës ishin të mira. Kampusi kishte një peizash të bukur dhe ndodhej pranë Parkut Kombëtar të Arushës. Disa herë, ai pa zebra dhe gazela, që vraponin përmes kampusit. Mali Meru, i pesti nga Afrikë, nga lartësia, ngrihej në perëndim dhe, në ditë të kthjellëta, ai mund të shihte Malin Kilimanxharo, më të lartin e Afrikës, nga dritarja e klasës.

Ai pa se Universiteti i Arushës kishte një trup studentor ndërkombëtar. Aty kishte të rinj nga Kenia, Ruanda, Uganda, Botsvana, Republika Demokratike e Kongos, dhe nga vende të tjera. Ai dëshirontë të mësonte rreth kulturave të ndryshme.

Atij i pëlqenin shumë edhe profesorët. Për çudinë e tij, pjesa më e madhe e tyre banonte në kampus dhe ishin të gatshëm të ndihmonin, edhe pas orarit të mësimit. Mënyra e tyre e mësimit i kujtonte se si prindërit kujdesen për fëmijët. Mësuesit e trajtonin si djalin e tyre. Çdo klasë fillonte më një lutje.

Ai u zhyt në studime. Ndërsa studionte, filloi të krahasonte besimin Adventist me traditat e besimit të familjes së tij. Ai filloi të tërhiqej nga besimi Adventist. Nuk mungonte asnjëherë në shërbesën e së Shtunës, në takimin e lutjes, të mërkurë, dhe në javët e lutjes. Por ai vazhdonte të shkonte rregullisht edhe në takimet e kishës së tij, të dielave. Ai e konsideronte veten si një anëtar i përkushtuar, i kishës së tij. Ai shërbente edhe si thesarmbajtës i klubit të studentëve, që i përkisnin kishës së tij, në Universitetin e Arushës.

Për Henrin, një nga gjërat më tërheqëse, të besimit Adventist, ishin ushqimet që shërbeheshin në mencën e universitetit. Kuzhinierët përgatisnin ushqim vegjetarian. Para së shkonte në universitet, Henri kishte lexuar se dieta ideale për njerëzit duhet të përbëhet nga fara, fruta, zarzavate dhe pa mish. Gjatë studimeve në universitet, ai pati mundësi të praktikonte këtë lloj të ngrëne.

Pas tre muajve me këtë lloj të ngrëne, Henri nuk pa ndonjë ndryshim në shëndetin e tij. Një ditë, disa shokë e ftuan për drekë, jashtë kampusit dhe aty u shërbye mish deleje. Atë mbrëmje, Henri nuk arrinte të përqendrohej. Ai pati vështirësi të studionte, iu duk sikur lutjet nuk ishin ashtu si duhej dhe nuk fjeti mirë. Në atë moment, ai vendosi se dieta vegjetariane ishte më e mira për të.

Henri u çudit kur pa se si Adventistët e festojnë Darkën e Perëndisë. Ai nuk kishte parë ndonjëherë që njerëzit të shkonin, dy nga dy, të lanin këmbët. Larja e këmbëve, bashkë me ngrënien e bukës dhe pirjen e lëngut të rrushit, i dhanë një kuptim tjetër faljes dhe përuljes së vërtetë.

Mbasditet e së shtunave ishin të veçanta. Mësuesit dhe studentë të tjerë e ftonin për drekë. Ai çuditej sepse askush nuk e pyeste a ishte Adventist, para se ta ftonte. Mbas drekës, ai shkonte në programet e mbasdites, në kishën e universitetit, ose dilte për ecje në natyrë. Ndonjëherë, ai këndonte, bashkë me shokët, deri në perëndim të diellit.

Me kalimin e muajve, ai filloi të kuptonte më shumë rreth mënyrës së jetës me Krishtin dhe kjo po ndryshonte jetën e tij.

Një pjesë e Ofertave të Sabatit të 13të, të këtij tremujori, do të ndihmojë në zgjerimin e Universitetit të Arushës, me ndërtimin e një ndërtese shumë të nevojshme. Faleminderit që planifikoni një ofertë bujare, që do të ndihmojë studentë si Henri, të zbulojnë një jetë të re, me Krishtin. Historia e Henrit vazhdon javën tjetër.

Fakte të shpejta

-	Lufta më e shkurtër, në histori, ndodhi në Tanzani, midis Mbretërisë së Bashkuar dhe Zanzibarit. Lufta zgjati vetëm 45 minuta.

-	Në Tanzani, gjendet gaforrja më e madhe në botë.

-	Në Tanzani, është shumë e pasjellshme të përshëndesësh dikë me dorën e majtë.