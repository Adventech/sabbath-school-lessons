---
title:  Grumbullimi i thesarit në qiell
date:  04/02/2023
---

### Lexoni për studimin e kësaj jave
Zan. 6:5–14, Hebr. 11:8–13, 2 Kor. 4:18, Zanafilla 13:10–12, Zanafilla 32:22–31, Hebr. 11:24–29.

> <p>Vargu përmendësh</p>
> “Sepse çfarë dobie ka një njeri nëse fiton gjithë botën dhe humbet shpirtin e tij? Ose çfarë do të japë njeriu në këmbim të shpirtit të tij?” (Marku 8:36, 37).

Jezusi na dha strategjinë më të mirë të investimeve në botë kur tha: “Mos grumbulloni për vete thesare në tokë, ku tenja dhe ndryshku shkatërrojnë dhe ku hajdutët hyjnë dhe vjedhin; por grumbulloni për vete thesare në qiell, ku as tenja, as ndryshku nuk shkatërrojnë dhe ku hajdutët nuk çajnë e nuk vjedhin” (Mat. 6:19, 20). Jezusi e përfundon strategjinë e tij të investimit duke thënë:

“Sepse ku është thesari juaj, atje do të jetë edhe zemra juaj” (Mat. 6:21). Me fjalë të tjera: më tregoni se për çfarë i shpenzoni paratë tuaja dhe unë do t'ju tregoj se ku është zemra juaj, sepse kudo që t'i vendosni paratë tuaja, zemra juaj sigurisht që do t'ju ndjekë, nëse nuk është tashmë atje...

Dëshiron një zemër për mbretërinë e Perëndisë? Nëse po, atëherë vendosni paratë tuaja aty ku do të korrin shpërblime të përjetshme. Vendoseni kohën, paratë dhe lutjen tuaj në punën e Perëndisë. Nëse e bëni këtë, së shpejti do të interesoheni edhe më shumë për atë punë dhe zemra juaj gjithashtu do t'ju ndjekë. Këtë javë do të shqyrtojmë tekste dhe ilustrime që na tregojnë se si të grumbullojmë thesare në parajsë dhe, në fund të fundit, të korrim një shpërblim të përjetshëm.

_\*Studioni mësimin e kësaj jave për t'u përgatitur për Sabatin e 11 Shkurtit._