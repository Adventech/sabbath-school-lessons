---
title:  Për më tepër studim
date:  10/02/2023
---

Perëndia e nderoi pjesën e Tij të besëlidhjes duke bekuar Abrahamin. Dhe Abrahami e nderoi Perëndinë duke mos grumbulluar thesare në këtë tokë. “Trashëgimia që Zoti i ka premtuar popullit të Tij nuk është në këtë botë. "Abrahami nuk kishte kurrfarë trashëgimie në këtë botë, as edhe vend për të vënë një këmbë. Por i premtoi t'ia japë për pronë atij dhe pasardhësve të tij, pas tij, kur ai ende s'kishte asnjë fëmijë. " Veprat e Apostujve 7:5. Ai zotëronte pasuri të madhe dhe e përdori atë për lavdinë e Perëndisë dhe për të mirën e njerëzve të tjerë; por ai nuk e shikonte këtë botë si shtëpinë e tij. Zoti e kishte thirrur që të linte bashkatdhetarët e tij idhujtarë, me premtimin e tokës së Kanaanit si një pronë e përjetshme; megjithatë as ai, as djali i tij dhe as djali i djalit të tij nuk e morën atë. Kur Abrahami donte një vend varrimi për të vdekurit e tij, ai duhej ta blinte atë nga kananitët. Zotërimi i tij i vetëm në Tokën e Premtimit ishte ai varr i gdhendur në shkëmb në shpellën e Makpelahut.»—Ellen G. White, Patriarchs and Prophets, p. 169.

Ndërsa jetojmë jetën tonë, ndonjëherë tundohemi të shkojmë drejt pasurisë dhe kohës së lirë. Duhet besim i fortë për të praktikuar kënaqësinë e vonuar. “Pallati i mrekullueshëm i Faraonit dhe froni i monarkut u mbajtën si një nxitje për Moisiun; por ai e dinte se kënaqësitë mëkatare që i bëjnë njerëzit të harrojnë Perëndinë ishin në oborret e tij zotëruese. Ai shikoi përtej pallatit të mrekullueshëm, përtej kurorës së një monarku, te nderimet e larta që do t'u jepen shenjtorëve Më të Lartë të një mbretërie të panjollosur nga mëkati. Ai pa me besim një kurorë të pa-zhdukshme që Mbreti i qiellit do ta vendoste mbi ballin e fitimtarit. Ky besim e bëri atë të largohej nga zotërinjtë e tokës dhe të bashkohej me kombin e përulur, të varfër e të përbuzur që kishte zgjedhur t'i bindej Perëndisë në vend që t'i shërbente mëkatit.»—Patriarchs and Prophets, p. 246.

**Pyetje për diskutim**

`1. Çfarë do të ndodhë me pasuritë tona kur të vijë Jezusi? (Shih 2 Pjet. 3:10.) Në fakt, çfarë mund të ndodhë me ta edhe para se të vijë Jezusi? (Shih Mat. 6:20.) Atëherë, pse është gjithmonë e rëndësishme t'i mbajmë gjërat në këndvështrimin e duhur?`

`2. Jezusi paralajmëroi për "mashtrimin e pasurisë" (Marku 4:19). Për çfarë po flet Ai? Si mund të na mashtrojë pasuria?`

`3. Në klasë, flisni për mënyrat se si Moisiu mund ta kishte justifikuar qëndrimin në Egjipt në vend që të linte gjithçka pas për të ikur me një tufë skllevërsh në një shkretëtire djerrë? Çfarë duhet ta ketë bërë në fund të fundit që të vendoste ashtu siç vendosi?`