---
title:  Histori misioni
date:  06/01/2023
---

#### Histori misionare nga Uganda

Infermierja ngurruese

Kristina

Familja e Kristinës ishte kaq e varfër sa e dërguan vajzën në një shkollë konviktore, që të rritej nga priftërinjtë, në Uganda. Një prift ishte si babai i saj. Ai interesohej për mirëqënien e saj dhe e këshilloi edhe pasi mbaroi shkollën konviktore dhe më vonë, shkollën e infermierisë.

Kristina kërkonte punë si infermiere dhe prifti e këshilloi të mos rrinte në qytet.

-	Mund të të tërheqë joshja e jetës në qytet, - tha ai.

Kristina kishte pasur gjithmonë besim te prifti. Por ajo nuk ishte e sigurt se donte të jetonte në zonat rurale. Ajo mendontese, në qytet, jeta ishte shumë më e rehatshme.

Ndërsa kërkonte punë, ajo pa një njoftim për vende pune, në një qendër mjekësore Adventiste. Ajo ngurroi të aplikonte sepse e dinte që ajo qendër ishte e kishës Adventiste. Përveç kësaj, pa që klinika ndodhej në një zonë rurale dhe ajo nuk donte të largohej nga qyteti. Ajo e hoqi atë punë nga mendja.

Atëhere, prifti e mori në telefon.

-	Bëhu gati, - tha ai. – Po dërgoj një makinë, që do të të çojë në vendin ku do të punosh.

-	Ku do të punoj, - pyeti ajo.

-	Nxito të bëhesh gati, - tha ai. – Ky vend pune nuk do të jetë i lirë për shumë kohë.

Kristina mendoi se prifti duhet të kishte gjetur një mundësi pune shumë të mirë, sepse ai po e bënte të dukej gjë e madhe. Pasi e mori makina, ajo u çudit kur e çoi te klinika Adventiste.

Ajo nuk donte të punonte jashtë qytetit por nuk kishte mundësi tjetër. Me shumë ngurrim, ajo e pranoi punën aty dhe shkoi të jetonte në një shtëpi, aty pranë.

Kristina pati një seri tronditjesh, në punën e saj të parë. Së pari, jeta aty i dukej si burg. Së dyti, ajo u shtang kur pa që njerëzit adhuronin të shtunë. Ajo nuk arrinte ta imagjinonte se Perëndia ishte i pranishëm në një komunitet të tillë. Kisha më e afërt e besimit të saj ishte shumë larg, që ajo të shkonte të dielave.

-	Çfarë mund të bëj, përveçse të rri këtu, në izolim? – mendoi ajo.

Një numër i madh njerëzish shkoninta vizitonin dhe të luteshin me të, në shtëpinë e saj. Çdo të Shtunë, ata këndonin, luteshin dhe studionin Biblën me të. Zemra e Kristinës u prek nga mirësia e tyre. Asaj i pëlqente të këndonte me ta. Ngadalë, zemra e saj u hap, ndaj mënyrës jo të zakonshme të adhurimit të Adventistëve por ajo shqetësohej rreth asaj që do thoshte prifti, po ta merrte vesh.

Anëtarët e kishës vazhdonin ta vizitonin dhe ajo vazhdonte t’i injoronte ftesat e tyre për t’iu bashkuar kishës Adventiste. Mbas tre vjetësh, ata ndaluan së ftuari.

Gjatë asaj kohe, Kristina mendoi rreth ftesave të tyre dhe atyre që kishte mësuar, gjatë studimit të Biblës. Ajo bindi edhe motrën e saj për t’iu bashkuar Kishës Adventiste.

-	Ata mësojnë të vërtetën, - i tha ajo motrës.

Kristina ndaloi së shkuari në kishën e saj por nuk ishte ende gati t’i bashkohej kishës Adventiste, sepse nuk arrinte ta pranonte adhurimin të shtunë.

Një të shtunë, një anëtar i kishës e ftoi të shkonte në kampimin e kishës. Kjo ftesë tingëlloi si muzikë, në veshët e saj.

-	Kjo është dita ime, - mendoi Kristina.

Fshehtazi, ajo mori një palë rroba me vete. Ajo kishte parë shumë pagëzime, gjatë tre viteve të kaluara dhe e dinte çfarë të bënte.

Kur pastori bëri një apel, ajo doli para kishës, për t’u pagëzuar. Të gjithë ata, që e njihnin, u çuditën. Ajo nuk i kishte treguar askujt rreth dëshirës së saj.

Kristina doli nga ujrat e pagëzimit, e mbushur me gëzim.

Sot, Kristina e falenderon Perëndinë që e çoi te qendra mjekësor, e cila quhet Qendra Farmaceutike Adventiste e Ditës së Shtatë Nçuanga.

-	Shkova në Nçuanga me shumë hezitim, por Perëndia ka qenë shumë i mirë dhe i hirshëm me mua, - thotë ajo. – Përvoja ime këtu ishte ndryshimi i jetës sime.

Një pjesë e Ofertave të Sabatit të 13të, këtë tremujor, do të ndihmojë në hapjen e një qendre agrikultore trajnimi, për të rinjtë, në Nçuanga, Uganda.

-	I dashur dëgjues, - thotë Kristina, - të lutem mbështete hapjen e kësaj qendre që do të trajnojë dishepuj dhe do të ndryshojë shumë jetë, në Uganda.

Shënime misionare:

-	Adventisti i parë që hyri në Ugande ishte E. C. Enns, një misionar Gjerman, që punonte në rajonin Pare të Tanzanisë, dhe që hyri në Ugandë nga Nianza e Jugut, Kenia, në 1906. Por, puna, në Ugandë, filloi vetëm 20 vjet më vonë, në 1927. Kjo vonesë e gjatë ka mundësi të keqë ndodhur për shkak të tensionit politik dhe fetar në atë rajon.

-	Kur misionarët Adventistë hynë në Ugandë, ata panë se vendi ishte ndarë midis misionarëve Protestantë Anglikanë, misionarëve Katolikë dhe Myslimanëve. Kështu, ata u dërguan në Nçuanga, ku pritej të dështonin sepse ajo ishte një zonë e trazuar dhe banorët aty shihnin me dyshim çdo gjë, që vinte nga Kampala dhe Buganda. Nëpërmjet hirit të Perëndisë, Adventistët mundën të hapnin misionin në Nçuanga, në 1927.