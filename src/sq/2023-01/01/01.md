---
title:  Pjesë e familjes së Zotit
date:  31/12/2022
---

### Lexoni për studimin e kësaj jave
Gal. 3:26, 29; Psa. 50:10–12; 1 Kron. 29:13, 14; Fil. 4:19; 1 Gjonit 5:3; Mat. 6:19–21.

> <p>Vargu përmendësh</p>
> “Shikoni çfarë dashurie na ka dhuruar Ati, që të quhemi bij të Perëndisë!” (1 Gjonit 3:1).

Si të krishterë, një tipar mahnitës i marrëdhënies sonë me Perëndinë, është se Ai na beson neve të menaxhojmë punët e Tij në tokë.

Që në fillim të historisë njerëzore, Perëndia i delegoi në mënyrë të qartë Adamit dhe Evës kujdesin personal të një krijimi të përsosur. (Shih Zanafilla 2:7–9, 15.) Nga emërtimi i kafshëve, te mirëmbajtja e Kopshtit dhe te mbushja e tokës me fëmijë, Perëndia le të kuptohet se ne duhet të punojmë në emër të Tij këtu.

Ai gjithashtu na bekon me burime, por ne jemi ata që Ai u ka besuar për t'i menaxhuar ato, si për të mbledhur para, për të shkruar çeqet, për të bërë transfertat elektronike, për të bërë buxhetet ose për të sjellë të dhjetat dhe ofertat tona në kisha në mëngjeset e Sabatit. Perëndia na inkurajon të shpenzojmë burimet që Ai na ka dhënë për nevojat tona, për nevojat e të tjerëve dhe për përparimin e punës së Tij. Sado e pabesueshme të duket, ne jemi ata që Zoti u ka besuar rritjen e fëmijëve të Tij, ndërtimin e ndërtesave të Tij dhe edukimin e brezave pasardhës.

Në studimin e kësaj jave, ne do të shqyrtojmë privilegjet dhe përgjegjësitë e të qenit pjesë e familjes së Perëndisë.

_\*Studioni mësimin e kësaj jave për t'u përgatitur për Sabatin e 7 janarit._