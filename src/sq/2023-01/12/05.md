---
title:  Larja e hesapeve
date:  22/03/2023
---

Afër fundit të shërbesës së Jezusit, dishepujt e Tij erdhën tek Ai veçmas dhe e pyetën: “Na thuaj, kur do të ndodhin këto gjëra? dhe cila do të jetë shenja e ardhjes sate dhe e mbarimit të botës?” (Mat. 24:3). Jezusi pastaj merr dy kapituj për t'iu përgjigjur pyetjeve të tyre. Mateu 24 tregon për shenjat në botën përreth nesh, të tilla si luftërat, fatkeqësitë, etj. Pastaj Mateu 25 flet për kushtet në kishë pak para se Jezusi të vijë përsëri. Këto kushte ilustrohen nga tre histori, njëra prej të cilave është një shëmbëlltyrë e talenteve, e cila flet për mënyrën se si njerëzit e Tij i kishin përdorur dhuratat që Perëndia u kishte dhënë atyre.

`Lexoni Mateun 25:14–19. Kush është ai që udhëton në një vend të largët? Kujt ia beson Ai të mirat e Tij? Çfarë do të thotë të "shlyesh hesapet" (shih Mat. 25:19)?`

Ndonjëherë ne i mendojmë talentet si dhunti të natyrshme si të kënduarit, të folurit, etj., por në historinë e ngjashme të minave te Luka 19:12–24, paraja dhe menaxhimi i saj thuhet në mënyrë specifike. Ellen G. White gjithashtu shkroi: “Më është treguar se shëmbëlltyra e talenteve nuk është kuptuar plotësisht. Ky mësim i rëndësishëm iu dha dishepujve për të mirën e të krishterëve që jetonin në ditët e fundit. Dhe këto talente nuk përfaqësojnë thjesht aftësinë për të predikuar dhe udhëzuar nga fjala e Perëndisë. Shëmbëlltyra zbatohet për mjetet e përkohshme që Perëndia ia ka besuar popullit të Tij.”—Testimonies for the Church, vol. 1, p. 197.

`Lexoni Mateun 25:20–23. Çfarë u thotë Perëndia atyre që ishin administrues besnikë të parave në mbështetjen e kauzës së Tij? Çfarë do të thotë "të hysh në gëzimin e zotërisë sate" (Mat. 25:23)?`

Është krejt e natyrshme që ne të mendojmë se personi tjetër ka më shumë talent se ne dhe prandaj është më i përgjegjshëm ndaj Zotit. Në këtë histori, megjithatë, është personi me vetëm një talent - me pak para - ai që u tregua i pabesë dhe humbi mbretërinë. Në vend që të mendojmë për përgjegjësitë e të tjerëve, le të përqendrohemi në atë që Perëndia na ka besuar dhe si mund ta përdorim atë për lavdinë e Tij.

`Si do të “mbroheshit” kur Perëndia të vijë për të "larë hesapet" me ju?`