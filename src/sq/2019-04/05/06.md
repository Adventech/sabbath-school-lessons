---
title:  Shembulli i Nehemias
date:  31/10/2019
---

`Lexoni Nehemia 5:14–19. Çfarë arsye jep Nehemia për të mos kërkuar nga njerëzit “kuotën (pagesën) e qeveritarit” (Neh. 5:18)?`

Ka shumë mundësi që Nehemia e ka shkruar këtë raport pas kthimit të tij në oborrin e mbretit Artakserks, pas qeverisjes së tij prej 12 vjetësh në Jude. Edhe pse qeveritarët kishin të drejta për të marrë një kuotë/pagesë nga nënshtetasit e tyre, Nehemia kurrë nuk e përdori këtë të drejtë, por rronte me anë të vetëfinancimit. Ai jo vetëm që paguante shpenzimet e veta, por gjithashtu siguroi për familjen e tij dhe tërë oborrin. Zorobabeli, qeveritari i parë, është i vetmi qeveritar që ne njohim me emër. Kur Nehemia përmend “qeveritarët e mëparshëm”, ka shumë mundësi që ai i referohet qeveritarëve që kanë sunduar midis Zorobabelit dhe atij. Si pasojë, në kohën kur ai mbaroi afatin e tij si qeveritar, ai me siguri kishte humbur para. Në vend që të pasurohej, siç pritej nga fitimi i një pozite kaq prestigjoze të fuqishme, ai humbi pasurinë e tij. Nehemia ishte i pasur, prandaj xhepi i tij mbante të siguronte me bukën e përditshme shumë veta, dhe gjithashtu ai ishte bujar për të siguruar ushqim edhe për shumë të tjerë (Neh. 5:17, 18).

Edhe pse kjo nuk ishte e njëjta gjë çfarë bëri Abrahami pas çlirimit të robërve të kombeve përreth (shih Zanafilla 14), ajo çfarë bëri Nehemia tregon të njëjtin parim vendimtar.

`Lexoni Nehemia 5:19. Çfarë thotë këtu Nehemia dhe si ta kuptojmë atë në dritën e Ungjillit?`

Ajo çfarë shohim tek Nehemia është një shembull i njeriut, i cili ka vendosur Zotin dhe punën e Tij para fitimit dhe avantazhit personal. Është një mësim i mirë për të gjithë ne, pavarësisht nga situata jonë e posaçme. Është e lehtë të punosh për Zotin kur kjo nuk të kushton shumë.

`Lexoni Filipianëve 2:3–8. Në çfarë mënyra mund të shfaqni, që tani, në jetën tuaj parimet e vetëmohimit, të shprehur në këtë tekst?`