---
title:  Kundra Frymës së Ligjit
date:  28/10/2019
---

`Lexoni Nehemia 5:6–8 (shih edhe Eksodi 21:2–7). Përse reagon Nehemia me zemërim?`

Edhe pse është e vështirë ta kuptojmë këtë sot, skllavëria ishte një normë kulturore në botën e lashtë. Një prind mund të bëhej skllav ose të shiste në skllavëri fëmijën e tij. Prindërit e asaj kohe kishin të drejta shoqërore dhe ligjore për të shitur bijtë e tyre. Por, për shkak se Zoti vlerëson jashtë mase lirinë, Ai i dha Izraelit rregulla, të cilat u kërkonin kreditorëve të lironin skllevër çdo shtatë vjet. Kjo ishte mënyra e Zotit për të mbrojtur njerëzit nga një skllavëri jetëgjatë, si edhe për të treguar qartë dëshirën e Tij që populli të jetonte i lirë.

Edhe pse huadhënia lejohej dhe ishte e ligjshme, kamata nuk lejohej (shih rregullat kundër kamatës tek Eksodi 22:25–27; Levitiku 25:36, 37; Ligji i Përtërirë 23:19, 20). Megjithatë, interesi i kërkuar nga huadhënësit hebrenj ishte i vogël, në krahasim me atë të kërkuar nga kombet përreth. Ata duhet të paguanin vetëm 1% në muaj. Tekstet mesopotamike të shekullit të shtatë p.K. tregojnë 50% interes për argjendin dhe 100% për grurin në vit. Kështu që 12% në vit duket shumë herë më pak se në kombet e Mesopotamisë. Por në përgjithësi, sipas Fjalës së Zotit, i vetmi gabim i kreditorëve ishte kamata (Neh. 5:10), dhe është shumë interesante që njerëzit as nuk e përmendin këtë çështje në ankesat e tyre. Gjithçka tjetër ishte brenda normës shoqërore dhe brenda ligjit. Përse atëherë u zemërua aq keq Nehemia? Dhe na bën shumë përshtypje që ai nuk veproi direkt në zemërimin e tij, por e reflektoi këtë çështje me seriozitet.

Fakti që Nehemia merret me këtë çështje me vendosmëri është i admirueshëm. Ai nuk i injoron ankesat vetëm për shkak se teknikisht gjithçka është brenda ligjit dhe është shoqërisht e pranueshme, madje “bukur” në krahasim me praktikat e kombeve të tjerë. Ai u zëmërua, sepse në këtë situatë ishte shkelur fryma e ligjit. Populli duhet të ndihmonte njëri-tjetrin, veçanërisht gjatë kohës së një vështirësie ekonomike. Zoti është në anën e të varfrit dhe të shtypurit, dhe Ai dërgoi profetë për të folur kundër ligësisë dhe dhunës kryer kundër të varfrit.

`Në çfarë mënyra ne, madje pa dashje, mund të ndjekim ligjin në të njëjtën kohë, duke shkelur frymën mbrapa tij? (Shih Mikea 6:8).`