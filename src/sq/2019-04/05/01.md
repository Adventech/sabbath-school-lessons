---
title:  Shkelja e Frymës së ligjit
date:  26/10/2019
---

### Lexoni për studimin e kësaj jave
Neh. 5:1–5; Eksodi 21:2–7; Mika 6:8; Neh. 5:7–12; Ligji i përt. 23:21–23; Neh. 5:14–19.

> <p>Vargu përmendësh</p>
> “ 'Ua ktheni që sot arat e tyre, vreshtat e tyre, ullishtat e tyre dhe shtëpitë e tyre, dhe të njëqindtën pjesë të parave, të grurit, të verës dhe të vajit që u keni kërkuar' ” (Nehemia 5:11, NKJV).

Deri kësaj dite, ne, njerëzit, luftojmë me çështjen e humnerës midis të pasurit dhe të varfërit, duke vrarë mendjen se çfarë mund të bëjmë për ta zgjidhur këtë problem. Po, Jezusi tha që, “të varfërit do t’i keni përherë me ju”, (Mateu 26:11), por ky nuk është justifikim për të mos i ndihmuar ata. Përkundrazi, Shkrimi na nxit për të bërë pjesën tonë për t’i ndihmuar. Përndryshe nuk mund të quhemi të krishterë.

Sa e mahnitshme që, madje gjatë sprovave dhe rrezikut në rindërtimin e Jeruzalemit, kjo temë ngrihet jo vetëm për të folur rreth varfërisë dhe të varfërit, por madje për një çështje akoma më problematike – të pasurit, duke shtypur të varfërit. Ky problem ekzistoi para mërgimit, dhe tani kur ata u kthyen sërish në atdhe, problemi u kthye gjithashtu.

Këtë javë do të shohim një tjetër shfaqje të kësaj teme të lashtë, dhe sesi punoi Nehemia për ta zgidhur këtë problem. Siç do të shohim, ajo çfarë e bënte këtë shtypje akoma më të keqe, ishte që ajo bëhej “brenda ligjit”, që na shërben si një shembull i fortë përse duhet të kemi shumë kujdes që të mos lejojmë mbajtjen e rregullave dhe ligjeve të bëhen qëllimi ynë përfundimtar, ndërsa ato na u dhanë vetëm si mjet ndihmues për një qëllim akoma më të madh - të pasqyrojmë karakterin e Krishtit.

_*Studioni mësimin e kësaj jave për të përgatitur Sabatin e datës 2 nëntor._