---
title:  Për më tepër studim
date:  11/10/2019
---

Reflektoni mbi kapitullin “A Man of Opportunity”, fq. 628–634, tek Prophets and Kings.

Nehemia ishte njeriu i lutjes: “Nehemia shpeshherë ishte lutur me gjithë shpirt për popullin e tij. Por tani gjatë lutjes në mendjen e tij u formua një qëllim i shenjtë. Ai vendosi që, nëse arrin të marri lejen e mbretit dhe ndihmën dhe materialet e nevojshme, ai do të merrte përsipër detyrën e rindërtimit të mureve të Jeruzalemit dhe restaurimit të fuqisë kombëtare të Izraelit. Ai i kërkoi Zotit që të gjente favor në sytë e mbretit, në mënyrë që ky plan të plotësohej. Ai u lut: ‘Jepi, madje sot të lutem, një sukses të mirë shërbëtorit tënd, duke bërë që ai të gjejë zemërbutësi në sytë e këtij njeriu’. Nehemia priti katër muaj për një mundësi të favorshme për t’i paraqitur mbretit kërkesën e tij”—Ellen G. White, Prophets and Kings, fq. 629, 630.

**Pyetje për diskutim**

`1.	Në përgjigjen e pyetjes të së mërkurës, çfarë do të thotë fakti që në tërë Biblën të gjithë që janë thirrur nga Zoti, i bënë ballë një kundërshtimi të paparë? A mund të gjeni ndonjë rast kur dikush i thirrur nga Zoti për të bërë vullnetin e Tij, NUK përjetoi asnjë kundërshtim? Çfarë na tregon kjo – a duhet të dekurajohemi kur, duke u munduar që të plotësojmë vullnetin e Zotit, përballemi me pengesa dhe kundërshtime të forta?`

`2.	Lexoni Nehemia 2:18. Çfarë na tregon kjo rreth fuqisë së dëshmisë personale? Sa vendimtare ishte për Nehemian përgjigjja pozitive ndaj judenjve të tjerë?`

`3.	As Ezdra as Nehemia nuk mund të kishin arritur asgjë pa ndihmën e mbretit. Me fjalë të tjera, këta njerëz të Zotit punuan në bashkëpunim me autoritetet politike, të cilët ishin paganë. Çfarë mësimi mund të nxjerrim nga kjo, rreth, kur dhe si mund të bashkëpunojë kisha me fuqitë politike? Në të njëjtën kohë, duke bërë këtë, përse duhet të jemi shumë të kujdesshëm?`

`4.	Lexoni në grup sërish lutjen e Nehemias (Neh. 1:1–11). Çfarë mund të përfitoni nga ajo që mund t’ju ndihmojë të thelloni marrëdhënien tuaj me Zotin? Çarë na mëson ajo rreth dorëzimit, rrëfimit dhe shpalljes së premtimeve të Zotit?`