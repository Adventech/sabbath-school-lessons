---
title:  Nehemia i dërguari
date:  09/10/2019
---

Mbreti i dërgoi me Nehemian letrat horonitit Sanbalati dhe amonitit Tobiahu, zyrtarëve të lartë të krahinës matanë Lumit, për t’i hapur rrugën Nehemias dhe detyrës së tij. Përveç kësaj, mbreti urdhëroi Asafin, përgjegjësin e pyllit mbretëror, të sigurojë Nehemian me sasinë e nevojshme të druve për të rindërtuar qytetin, muret dhe portat e tempullit.

`Lexoni Nehemia 2:9, 10. Çfarë na tregojnë këto vargje rreth opozitës, së cilës duhet t’i bënin ballë Nehemia dhe judenjtë në përgjithësi?`

Nehemia erdhi në Jeruzalem diku në pjesën tjetër të vitit 444. Duket që kundërshtimet dhe problemet lindën madje përpara se Nehemia të fillonte të vepronte, për shkak të letrave që mbreti i kishte dërguar qeveritarëve. Edhe pse Tobiahu është një emër hebre, që do të thotë “Zoti është i mirë” (edhe biri i tij Jehohanani kishte një emër hebre “Zoti është hirplotë”), ai i shërbente qeveritarit të amonitëve. Kështu, Jeruzalemi u rrethua nga armiqtë: Sanbalati, qeveritari i Samarisë në veri, Tobiahu qeveritari i Amonisë në lindje, dhe Geshemi, arabi (Neh. 2:18, 19), në jug, i cili sundonte mbi Edomin dhe Moabin. Fatkeqësisht qeveria e asaj krahine e përçmoi Nehemian për shkak të shqetësimit të tij ndaj “mirëqënies” së të shtypurit. Dhunuesit asnjëherë nuk gëzohen rreth fatit të mirë të viktimave të tyre.

“Ardhja e Nehemias në Jeruzalem me një eskortë ushtarake, që tregonte rëndësinë e misionit e tij, lindi xhelozinë në fiset pagane banuese afër qytetit, të cilët shpeshherë kishin shprehur inatin e tyre ndaj judenjve me anë të plagosjes dhe fyerjes. Kryesorët në këtë punë të ligë ishin disa drejtues të këtyre fiseve – Sanbalati horoniti, Tobiahu shërbëtori i amonit dhe Geshem arabi. Që nga fillimi këta drejtues shikonin në mënyrë kritike lëvizjet e Nehemias dhe përpiqeshin me çdo kusht të pengonin planet dhe punën e tij”—Ellen G. White, Prophets and Kings, fq. 635.

`Çfarë historie tjetër biblike mund të gjeni ku njerëz të thirrur nga Zoti i bënin ballë kundërshtimit? Silleni përgjigjen në grupin e Shkollës së Sabatit.`