---
title:  Nehemia
date:  05/10/2019
---

### Lexoni për studimin e kësaj jave
Nehemia 1–2, Ligji i Përtërirë 7:9, Psalmi 23:1–6, Numrat 23:19.

> <p>Vargu përmendësh</p>
> “Sa i dëgjova këto fjalë, u ula dhe qava; pastaj mbajta zi disa ditë me radhë, agjërova dhe u luta përpara Perëndisë së qiellit. Dhe thashë: ‘Të lutem shumë, o Zot, Perëndia i qiellit, Perëndi i madh dhe i tmerrshëm, që i qëndron besnik besëlidhjes dhe ke mëshirë për ata që të duan dhe respektojnë urdhërimet e tua’ ” (Nehemia 1:4, 5).

Deri tani, dy grupe robërish janë kthyer në Jude si të pakten një përmbushje e pjesshme e premtimeve të Zotit ndaj kombit izraelit.

Por ka dhe një tjetër grup mërgimtarësh, që po përgatit Zoti. Grupit të fundit të mërgimtarëve i është kërkuar të zgjidhin një problem. Edhe pse dy grupet e para u kthyen për të rindërtuar Jeruzalemin dhe për të kryer një pjesë të projektit, duke mbaruar rindërtimin e tempullit, pjesa tjetër e ndërtimit u ndalua për shkak të kundërshtimeve të kombeve përreth. Kombet përreth nuk dëshironin që izraelitët të rindërtonin qytetin dhe muret e tij, sepse kishin frikë se ata mund të bëheshin sërish një komb i fuqishëm siç kishin qenë para mërgimit (Ezdra 4:6–24). Kështu, kthimi i izraelitëve iu duk si një kërcënim, dhe ata ishin të vendosur ta ndalonin këtë. Por, Zoti nuk i thirri njerëzit e Tij për t’i braktisur gjatë procesit të kryerjes së porosisë së Tij.

Kështu, Ai përgatiti një tjetër burrë për të zbatuar vullnetin e Tij dhe për të kryer qëllimet e Tij. Emri i tij ishte Nehemia, dhe tani do të studiojmë rreth tij dhe punës së tij për Zotin.

_*Studioni mësimin e kësaj jave për të përgatitur Sabatin e datës 12 tetor._