---
title:  Për më tepër studim
date:  04/10/2019
---

Lexoni tek libri i Ellen G. White, Prophets and Kings, kapitullin “Ezdra, the Priest and Scribe,” fq. 607–617.

Konsiderojeni punën e zellshme të Ezdras: “Ezdra u bë pipëz/pendë shkrimi për Zotin, duke edukuar njerëz rreth tij me parimet mbi të cilat është bazuar qeverisja qiellore. Gjatë pjesës së dytë të jetës, kudo që të ishte Ezdra – në oborrin e mbretit persian apo në Jeruzalem – puna e tij kryesore ishte ajo e mësuesit. Kur ai i komunikoi të tjerëve të vërtetat që kishte mësuar, u rrit edhe kapaciteti i tij i punës. Ai u bë njeriu me devotshmëri dhe zell. Ai ishte dëshmitari i Zotit, duke i treguar botës fuqinë e të vërtetave biblike për ta bërë fisnike jetën e përditshme”—Ellen G. White, Prophets and Kings, fq. 609.

“Në punën e reformës që duhet bërë sot, kemi nevojë për njerëz si Ezdra dhe Nehemia, të cilët nuk shijojnë mëkatin, as nuk kanë frikë të mbrojnë nderin e Zotit. Ata, mbi të cilët qëndron barra e kësaj pune nuk do të qëndrojnë të qetë duke parë padrejtësinë, as nuk do të mbulojnë ligësinë me një petk të bamirësisë së rreme. Ata do të kujtojnë se Zoti është i paanshëm dhe që ashpërsia ndaj disave mund të jetë mëshirë për shumë të tjerë. Ata gjithashtu do të kujtojnë se në atë që qorton ligësinë, gjithmonë duhet zbuluar Fryma e Krishtit” — fq. 675.

**Pyetje për diskutim**

`1.	Po, ne kemi shumë premtime të mrekullueshme nga Zoti. Në të njëjtën kohë, Zoti nuk hyn me dhunë në zemrat tona. Çfarë zgjedhjesh në jetën tonë mund të pengojnë përmbushjen e premtimeve të Zotit për ne?`

`2.	Lexoni lutjen e Danielit 9:1–23. Çfarë parimesh shikoni këtu që mund të zbatohen në mënyrë dhe përvojë personale? Pra, çfarë bëri Danieli, çfarë qëndrimi kishte dhe çfarë i kërkonte ai Zotit? Çfarë tjetër shikoni këtu që mund të aplikojmë sot?`

`3.	Tek mësimi i së enjtes ne lexuam komentin e Ellen G. White rreth asaj sa qendrore ishte Fjala e Zotit në shërbesën e Ezdras dhe sa i zellshëm ishte ai në përhapjen e saj midis popullit të tij. Çfarë mësimi të qartë dhe të rëndësishëm kemi këtu sot, rreth asaj sa qendrore duhet të jetë Fjala e Zotit në kishë dhe jetët tona?`