---
title:  Rëndësia e edukimit
date:  03/10/2019
---

`Lexoni Ezdra 7:6 dhe 10. Çfarë na tregojnë këto tekste rreth rëndësisë së edukatës së saktë fetare?`

Përkushtimi i Ezdras me tërë zemër ndaj Zotit dhe vendimi i tij për të studiuar, zbatuar dhe mësuar Fjalën e Perëndisë të tjerëve (Ezdra 7:6, 10) e përgatiti atë për një shërbesë më të madhe në Izrael.

Ellen G. White na jep një koment të rëndësishëm: “Ezdra, i lindur në fisin e Aaronit, kishte patur trajnim priftëror; dhe përveç kësaj ai ishte familjarizuar me shkrimet e magjistarëve, astrologëve dhe njerëzve të urtë të mbretërisë Medo-Persiane. Por ai nuk ishte kënaqur me gjendjen e tij shpirtërore. Dëshira e tij ishte për t’u bërë në harmoni të plotë me Zotin; malli i tij ishte urtësi për të zbatuar vullnetin hyjnor. Prandaj ai e përgatiti zemrën e tij për të kërkuar ligjin e Zotit dhe për ta zbatuar atë (Ezdra 7:10) Kjo e nxiti atë për të studiuar me zell historinë e popullit të Perëndisë, të shkruar tek Shkrimet e profetëve dhe mbretërve. Ai hulumtoi librat historikë dhe poetikë të Biblës për të mësuar arsyen pse e kishte lejuar Zoti shkatërrimin e Jeruzalemit dhe robërinë e popullit në vendin pagan”—Prophets and Kings, fq. 608.

“Përpjekjet e Ezdras për të ringjallur interesin e studimit të Shkrimeve u bë në mënyrë të vazhdueshme me anë të punës së tij të përpiktë dhe jetëgjatë për të mirëmbajtur dhe kopjuar Shkrimet e Shenjta. Ai i mblodhi tërë kopjet e ligjit që mund të gjente dhe organizoi kopjimin dhe shpërndarjen e tyre. Kështu Fjala e pastër u shumëzua dhe u shpërnda në duart e shumë vetave, duke dhënë njohuri të paçmueshme”—Faqe 609.

Vini re se edhe pse Ezdra kishte studiuar traditat pagane, ai pa që ato nuk ishin të drejta; prandaj ai kërkoi të vërtetën nga burimi i së vërtetës, pra Fjalës së Zotit dhe “ligjit të Zotit”. Atij i duhej të çmësonte dhe të hiqte dorë nga shumë mësime universitare, sepse, pa dyshim, shumica e studimeve të tyre ishin të gabuara. Së fundmi, ç’dobi kishin për atë broçkullat tek “shkrimet e magjistarëve dhe astrologëve”?

`Në çfarë mënyrash, madje sot, ne duhet të çmësojmë shumë gjëra të mësuara nga bota?`