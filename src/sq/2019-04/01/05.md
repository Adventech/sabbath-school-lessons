---
title:  Dekreti i Artakserksit
date:  02/10/2019
---

`Lexoni Ezdra 7:11–28. Çfarë përmbante dekreti i mbretit? Përse ishin këto udhëzime të rëndësishme për popullin e Izraelit?`

Dekreti i Artakserksit i ngjan dekretit të parë të Kirit. Mbreti këshillon të gjithë ata që dëshironin, sidomos nga fisi priftëror, të udhëtojnë për në Jeruzalem. Edhe pse, sipas dokumenteve historike të Murashut, shumica e hebrenjve përfundimisht mbetën në Persi (siç tregohet në historinë e Esterit), një pjesë e popullit kishin pritur për mundësinë për të filluar një jetë të re në atdhe. Mbreti ia adresoi shumicën e komenteve të tij thesarmbajtësve të territorit të Trans-Eufratës. Detyra e tyre ishte të siguronin Ezdran me çdo gjë të nevojshme për të rindërtuar qytetin dhe “që të zbukurojë shtëpinë e Zotit” (Ezdra 7:27). Përfundimisht, mbreti e porositi Ezdran të sigurojë mbajtjen e saktë të Ligjit të Perëndisë dhe ligjeve shtetërore, duke krijuar sistemin juridik. Rregulli dhe organizimi i siguruar nga ky urdhër janë aspekte të rëndësishme në çdo shoqëri. Përveç kësaj, mbreti ia lehtësoi punën Ezdras dhe Israelitëve për të restauruar atdheun e tyre.

A tregon shqetësimi i mbretit për të rindërtuar tempullin e Jeruzalemit që ai ishte bërë besimtar i Zotit të Ezdras? Artakserksi e quan Zotin: “Perëndia e Izraelit, banesa e të cilit është në Jeruzalem” (Ezdra 7:15). Terminologjia e përdorur për të folur rreth Zotit të Izraelit, tregon se mbreti e pa Zotin veç si një tjetër perëndi lokal, i cili duhet zbutur me anë të dhuratave. Ai thjesht nuk deshi që ky Perëndi të zemërohet me të dhe me bijtë e tij (Ezdra 7:23). Duhet të shtojmë që viti 457 P.K. është gjithashtu viti i kryengritjes së egjiptianëve kundër qeverisë persiane; kështu që ka shumë mundësi që këto veprime pozitive të mbretit të ishin dizenjuar për të fituar besnikërinë e krahinës së Judesë.

Fatkeqësisht, pavarësisht nga ndërveprimi i mbretit me  Ezdran dhe Nehemian, kjo nuk e ktheu atë në një besimtar. Të paktën Bibla nuk tregon që ai u kthye tek Zoti i Gjallë. Pra, kjo është prova se Zoti mund të përdori madje jobesimtarë për të kryer vullnetin e Tij në tokë.

`Si mund të mësojmë të kemi besim tek sovraniteti i Zotit mbi mbarë botën, madje kur jemi në dhimbje dhe vuajtje, siç e kemi parë këtu?`