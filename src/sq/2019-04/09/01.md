---
title:  Sprovat, rreziqet dhe listat
date:  23/11/2019
--- 

### Lexoni për studimin e kësaj jave
Esdra 1:9–11; Danieli 1:1, 2; Danieli 5; Ligji i Përtërirë 30:1–6; Esdra 8:1–23; Nehemia 11:1, 2; 12:1–26.

> <p>Vargu përmendësh</p>
> “U bashkuan me vëllezërit e tyre, me më të shquarit, dhe u zotuan me mallkim dhe betim se do të ecnin në rrugën e caktuar nga ligji i Perëndisë, që ishte dhënë me anë të Moisiut, shërbëtorit të Perëndisë, dhe të respektonin e të zbatonin në praktikë të gjitha urdhërimet e Zotit, Zotit tonë, dekretet e Tij dhe statutet e Tij” (Nehemia 10:29).

Ne zakonisht kapërcejmë gjenealogjitë dhe listat e gjata në Bibël. Por ka një arsye pse Zoti i ka përfshirë ato në Shkrimet e Shenjta. Zoti biblik është Zoti i detajeve. Ai i vë re gjërat e vogla, dhe kjo na siguron që Ai kurrë nuk na harron.

Disa shembuj të trungjeve familjare shpallin që Zoti di çdo gjë rreth familjeve tona, ndërsa listat e sendeve na tregojnë që Zoti është i interesuar madje dhe për gjërat që në sytë e të tjerëve janë të “parëndësishme”. Jezusi shpalli që Zoti kujdeset për zogjtë dhe madje numëron flokët tanë: “A nuk shiten vallë pesë harabela për dy pare? E, megjithatë as edhe një prej tyre nuk harrohet përpara Perëndisë. Madje, edhe flokët e kokës janë të gjitha të numëruara; prandaj mos kini frikë, ju vleni më tepër se shumë harabela” (Luka 12:6, 7). Zoti, i cili kujdeset për këto detaje kujdeset edhe për ne, dhe Ai i di madje detajet e çdo gjëje që na shqetëson.

Kështu, ne mund të kemi siguri dhe besim të plotë që Zoti kujdeset për çdo fushë të jetës sonë. Ndërsa kjo ide është shumë ngushëlluese, ajo tregon edhe që ne duhet të kujdesemi për çdo fushë gjithashtu.

_*Studioni mësimin e kësaj jave për të përgatitur Sabatin e datës 30 nëntor._