---
title:  Për më tepër studim
date:  29/11/2019
---

Lexoni tek libri i Ellen G. White, Hapa drejt Jezusit, kapitullin “Prova e dishepullizimit”, fq. 52-60.

“Disa njerëz e dinë që Perëndia ua ka falur mëkatet dhe ata duan me të vërtetë të bëhen fëmijët e Tij. Por ata e dinë se karakteret dhe jetët e tyre nuk janë të përsosura dhe janë plot gabime. Për shkak të kësaj, ata dyshojnë nëse Fryma e Shenjtë i ka ndryshuar zemrat e tyre. Këtyre njerëzve do t’u thoja, “Mos u shkurajoni dhe mos e humbni shpresën. Do të na duhet që shpesh të përulemi dhe të biem me lot në këmbët e Jezusit, sepse ne bëjmë gabime dhe nuk jemi të përsosur. E, megjithatë nuk duhet të heqim dorë, Perëndia nuk largohet prej nesh edhe në qoftë se ne jemi mundur prej armikut. Ai nuk na lë vetëm”. Krishti është në të djathtën e Perëndisë. Ai i kërkon Atit të Tij të na falë. . . . Ai dëshiron të na kthejë tek vetja e Tij dhe do që të shohë shenjtërinë dhe dëlirësinë e Tij të reflektojë tek ne. Në qoftë se ne ia dorëzojmë veten tonë Atij, Ai do të vazhdojë punën e mirë që ka nisur me ne dhe do e përfundojë deri në ardhjen e Jezusit. Duhet të lutemi me dëshirë të madhe dhe të besojmë më tepër. Ndërsa fillojmë të humbim besimin në mundësitë tona, le të besojmë në fuqinë e Shpëtimtarit tonë. Atëherë do të lavdërojmë Atë që është shëndeti i jetës sonë”—Ellen G. White, Hapa drejt Jezusit, fq. 58-59.

**Pyetje për diskutim**

`1. Mendoni rreth kapitullit 2 të Danielit dhe sesi Danieli, mijëra vite më përpara, e parashikoi me përpikmëri lindjen dhe rënien e perandorive, madje duke përshkruar me saktësi përçarjet dhe mosmarrëveshjet e Evropës moderne sot. Si mund të mësojmë të nxjerrim inkurajim nga kjo profeci, e cila na tregon në mënyrë shumë të fuqishme që, në mes të kaosit e botës, Zoti e di se çfarë po ndodh dhe madje e ka parashikuar atë?`

`2.	Zoti di gjithçka rreth nesh. Kjo ide është inkurajuese dhe na jep siguri që jemi nën kujdesjen e Tij. “Por tani kështu thotë Zoti, që të ka krijuar, o Jakob, që të ka formuar, o Izrael: ‘Mos ki frikë, sepse unë të kam çliruar, të kam thirrur me emër; ti më përket mua’” (Isaia 43:1). Si mund të ndani me të tjerët sigurinë e pranisë dhe kujdesjes së Zotit madje gjatë krizave emocionale, shoqërore, financiare ose në marrëdhënie?`

`3.	Reflektoni më shumë mbi çështjen e leximit të së mërkurës, rreth vendimit të Esdras që të mos kërkojë ndihmën e mbretit, sepse ai mendonte që ky veprim do të shfuqizonte shpalljet e tij rreth mbështetjes së Zotit. A do të thotë kjo që ne tregojmë mungesën e besimit për të na shëruar, nëse kërkojmë ndihmën e një mjeku profesionist? Diskutojeni këtë çështje në grup.`