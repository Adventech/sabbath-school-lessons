---
title:  Esdra reagon
date:  17/12/2019
---

`Lexoni Esdra 9. Si u përgjigj Esdra kur dëgjoi rreth martesave të përziera në Izrael? Esdra 9:1 dhe 2 pohon se njerëzit “nuk janë ndarë nga popujt e tjerë”. Fjala “ndarë” është përdorur edhe në vargjet vijuese: Levitiku 10:10; 11:47; Eksodi 26:33; Zanafilla 1:4, 6, 7, 14, 18. Çfarë sugjeron përdorimi i kësaj fjale në çështjen e një besimtari, duke u martuar me një jobesimtar/e?`

Populli erdhi tek Esdra me problemin e martesave me të huaj. Terminologjia që ata përdoren, duke listuar kombet që merreshin me mëkate të neveritshme në sytë e Zotit, tregon që ata i dinin mirë Shkrimet, sepse lista ishte cituar direkt nga Tora. Interesante që këtë lajm Esdrës ia sollën krerët civilë, sepse madje udhëheqësit shpirtërorë, priftërinjtë dhe levitët, ishin fajtorë në këtë shkelje.

“Në studimin e arsyeve të tij pse përfundoi Izraeli si rob në Babiloni, Esdra mësoi që largimi nga besimi kishte ndodhur kryesisht për shkak të përzierjes së Izraelit me kombe pagane. Ai kishte parë që, në qoftë se populli do i ishte bindur urdhërit të Zotit për të ndarë veten nga kombet përreth, ata do të kishin shmangur shumë përjetime të trishtuara dhe të turpshme. Tani, kur ai e mori vesh se, pavarësisht nga mësimet e së kaluarës, njerëz të ngritur kishin guxuar të shkelin ligjet që shërbenin si gardh kundër largimit nga besimi, gjaku e tij u bë ujë. Ai mendoi rreth mirësisë së Zotit që e kishte kthyer sërish popullin e Tij në atdhe, dhe ai plasi nga një zemërim i drejtë dhe trishtim për mosmirënjohjen e tyre”—Ellen G. White, Prophets and Kings, fq. 620.

Fjala “ndarë” përdoret për të bërë kontrast midis dy njësive. Në fakt, ajo tregon që ata janë plotësisht të kundërt. Me këtë shpallje, njerëzit treguan që e dinë mirë dhe e kuptojnë urdhërin e Zotit për të qëndruar larg nga fetë e rreme. Ata kuptuan që askush nuk mund të thoshte që martesa me një njeri që beson ndryshe nuk do ndikojë fare në marrëdhënien e tyre martesore dhe në mënyrën sesi do t’i edukojnë fëmijët. Ata më në fund kishin kuptuar sesa serioze ishte bërë kjo situatë.

`Çfarë mund të bëjmë që të mbajmë gjallë besimin tonë në shtëpitë dhe familjet tona, madje në qoftë se kemi bërë zgjedhjet e gabuara në të kaluarën?`