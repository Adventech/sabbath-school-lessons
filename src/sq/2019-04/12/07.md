---
title:  Për më tepër studim
date:  20/12/2019
---

Lexoni kapitullin “Reformation”, fq. 669-678, te libri i Ellen G. White, Prophets and Kings.

“Zelli në një detyrë të caktuar nga Zoti është një pjesë e rëndësishme e fesë së pastër. Njerëzit duhet të kapin rrethanat si instrumentat e Perëndisë me anë të të cilave Ai do të kryejë vullnetin e Tij. Një veprim i shpejtë dhe i vendosur në kohën e duhur do të sjellë triumfe të lavdishme, ndërsa zgjatja dhe neglizhenca rezultojnë në dështim dhe çnderim të Zotit. Në qoftë se udhëheqësit nuk tregojnë zell për punën e Zotit, në qoftë se ata janë indiferentë dhe të paqëllimtë, edhe kisha do të jetë e shkujdesur, përtace dhe dëfrimdashëse; por, në qoftë se ata janë mbushur me qëllim të shenjtë për t’i shërbyer Perëndisë dhe vetëm Atij, edhe besimtarët do të jenë në unitet, të zellshëm dhe plot shpresë.

“Fjala e Zotit ka me bollëk raste kontrastuese. Mëkati dhe shenjtërimi janë vendosur pranë njëri-tjetrit, në mënyrë që ne të shmangim njërin dhe të përqafojmë tjetrin. Faqet, që përshkruajnë inatin, hipokrizinë dhe tradhëtimin e Sanballatit dhe Tobiahut, përshkruajnë gjithashtu fisnikërinë, përkushtimin dhe vetë-sakrificën e Esdras dhe Nehemias. Ne kemi lirinë e zgjedhjes për të imituar njërin apo tjetrin. Frikacakët përfundojnë duke shkelur urdhërat e Perëndisë. Pasojat e frikshme të shkeljes së urdhërave të Perëndisë janë vendosur kundër bekimeve, që rezultojnë nga bindja. Ne vetë duhet të vendosim, a duam që të vuajmë apo të shijojmë bekimet e Zotit”?—Ellen G. White, Prophets and Kings, p. 676.

**Pyetje për diskutim**

`1.	Duke lexuar këto histori, duket qartë se shumë burra në Izrael nuk ishin të përkushtuar ndaj Zotit, prandaj ishin martuar me gra idhujtare. Prandaj Esdra nuk i lë ata në këtë gjendje, por përpiqet t’i qortojë dhe korrigjojë me shpresë për një ndryshim. Por a shkaktoi kjo ndryshimin e zemrës? A solli sjellja e ndryshuar një ndryshim të brendshëm? A u përkushtuan ata ndaj Zotit? Çfarë prove faktike kemi që shumë prej tyre nuk ndryshuan shpirtërisht? Çfarë mund të mësojmë nga gabimet e tyre dhe çfarë rëndësie të madhe ka ndryshimi i zemrës?`

`2.	Si mund t’i ndihmojmë anëtarët e kishës sonë, të cilët kanë probleme për shkak të martesës me një jobesimtar?`

`3.	Edhe pse parimet e Zotit janë të përjetshme dhe absolute, ne jetojmë në kultura të ndryshme. Përse duhet t’i kemi parasysh këto diferenca, ndërsa po mundohemi të zbatojmë parimet e Zotit në situatat e ndryshme të jetës sonë?`