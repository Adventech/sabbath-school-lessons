---
title:  Për më tepër studim
date:  15/11/2019
---

Lexoni tek libri i Ellen G. White, Hapat drejt Jezusit, kapitullin “Rrëfimi”.

Tek Nehemia 9:25, izraelitët flasin rreth asaj se si të parët e tyre kishin “jetuan në gëzim”, për shkak të mirësisë së Zotit. Rrënja e kësaj folje është e njëjta si ajo e emrit “Eden”, pra kopshtit të Parajsës (Zanafilla 2:15). Kështu që përkthimi fjalë për fjalë do të ishte që ata jetuan si në kopshtin Eden.

Thelbi i Ungjillit është restaurimi, dhe ku ka një simbol më të mirë për të përshkruar restaurimin tonë përfundimtar sa kopshti i Edenit? Zoti krijoi popullin hebre dhe e solli në kryqëzimin e botës së lashtë për të krijuar një pasqyrim më të mundshëm të Parajsës në botën mëkatare. Madje pas mërgimit dhe kthimit në atdhe, kishte ende potencial për t’u kthyer në gjendjen e mëparshme. “Në fakt Zoti do të ngushëllojë Sionin, do ta ngushëllojë për të gjitha shkatërrimet e tij, do ta bëjë shkretëtirën e tij si Edenin” (Isaia 51:3).

Po, njerëzit shijuan bekimet materiale që Zoti i kishte premtuar, bekimet që deri-diku pasqyronin begatinë e Parajsës. Dhe kjo ishte e mirë. Zoti i dha që të gëzoheshin. Zoti krijoi botën fizike në mënyrë që ta shijojmë, dhe Izraeli i lashtë – i bekuar nga Zoti – jetonte në gëzim. Mëkati i tyre nuk ishte që ata shijuan jetën si në parajsë, por që ata harruan Zotin, burimin e bekimeve (Ezekieli 23:35). Bekimet u bënë qëllimi i tyre personal dhe jo mjeti për të arritur qëllimin e Zotit – mënyra për t’ia zbuluar Zotin kombeve përreth.

**Pyetje për diskutim**

`1.	Jezusi tha: “Dhe ai që ka marrë farën midis ferrave është ai që e dëgjon fjalën, por shqetësimet e kësaj bote dhe mashtrimet e pasurisë ia mbysin fjalën; dhe ajo bëhet e pafrytshme” (Mateu 13:22). Çfarë nënkuptonte Ai me “mashtrimet e pasurisë”, dhe çfarë lidhje ka kjo me lutjen rrëfyese që studiuam këtë javë?`

`2.	Reflektoni sërish doktrinën e krijimit. Vini re që në lutjen e Nehemias 9 ata pothuajse menjëherë folën rreth Zotit Krijues dhe Sigurues i jetës. Çfarë na tregon kjo rreth rëndësisë themelore të kësaj doktrine në besimin tonë?`

`3.	Si të ecim në rrugën e artë, duke pranuar që jemi lindur mëkatarë, por në të njëjtën kohë, duke mos i lejuar satanit të përdori gjendjen tonë mëkatare për të na dekurajuar deri në atë pikë sa ta heqim fare dorën nga besimi?`