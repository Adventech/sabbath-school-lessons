---
title:  Lavdërime dhe kërkesa
date:  14/11/2019
---

`Lexoni Nehemia 9:32–38. Ku përqëndrohet përfundimi i lutjes së pendimit?`

Sërish lutja kthehet tek lavdërimi për atë si është Zoti: i madh, i fuqishëm dhe i mahnitshëm, Ai që e mban besëlidhjen dhe është i mëshirshëm. Ata duken të sinqertë në pranimin e mirësisë së Zotit ndaj tyre.

Ata gjithashtu paraqitën një kërkesë në formën e besëlidhjes me Zotin, e cila është përshkruar me detaje tek kapitulli 10. Çfarë i kërkojnë ata Zotit?

“Tani pra, o Perëndia ynë, Perëndia i madh, i fuqishëm dhe i tmerrshëm, që respekton besëlidhjen dhe mëshirën të mos të duket para teje si gjë e vogël fatkeqësia që ka rënë mbi ne” (Nehemia 9:32).

Komuniteti duhet t’i paguante taksat mbretërve që sundonin mbi ta. Shtypje nga të katër anët po plagosnin komunitetin e vogël të izraelitëve, dhe ata ishin mërzitur nga kjo. Ata kanë duruar një despot pas tjetrit dhe tani po shpresojnë për një pushim.

Interesante, ata e quajnë veten “shërbëtorë”. Pas shqyrtimit të shkeljeve të kombit, ata përfundojnë duke e quajtur veten “shërbëtorë”. Shërbëtorët, pa dyshim, iu binden atyre që i shërbejnë. Ky term, pra, tregon se ata kanë kuptuar nevojën e tyre për t’iu bindur Zotit ashtu siç nuk arritën të parët e tyre. Kjo është shprehja e dëshirës së tyre për të qënë besnikë ndaj Zotit dhe urdhërimeve të Tij. Dhe, si shërbëtorë të Zotit, ata po kërkojnë një ndërhyrje hyjnore për veten.

Komuniteti i Esdras dhe Nehemias përshkruan përjetimim e tyre të tanishëm si një “ankth të madh” (Neh. 9:37), që mund të krahasohet me atë çfarë përjetuan izraelitët në Egjipt (Neh. 9:9). Lutja e tyre lavdëruese për Zotin për atë që Ai e pa shtypjen e tyre në Egjipt dhe nuk e injoroi atë. Tani komuniteti po kërkonte Zotin që të ndërhynte sërish, porsi e ka bërë në të kaluarën, edhe pse ata nuk e meritojnë, sepse asnjë prej tyre – as mbretërit, as princat, as priftërinjtë, as profetët, as etërit – nuk kanë qënë besnikë ndaj Zotit. Kështu që ata mbështeten totalisht tek mirësia dhe hiri i Perëdisë, jo tek veprat e mira të tyre apo të të parëve të tyre, duke shpresuar që Zoti do të ndërhyjë për ata.

`Lexoni Romakëve 5:6–8. Si e pasqyrojnë këto tekste atë çfarë i kërkonin izraelitët Zotit? Çfarë ngushëllimi mund të nxjerrim nga ajo çfarë i kërkonin Zotit Izraelitët dhe nga ajo çfarë thotë Pali tek letra e Romakëve?`