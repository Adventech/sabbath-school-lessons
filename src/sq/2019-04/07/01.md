---
title:  Zoti ynë që fal
date:  09/11/2019
---

### Lexoni për studimin e kësaj jave
Nehemia 9:1–3; Danieli 9:4–19; Nehemia 9:4–8; Kolosianëve 1:16, 17; Nehemia 9:9–38; Romakëve 5:6–8.

> <p>Vargu përmendësh</p>
> “Kush i fsheh shkeljet e tij nuk do të ketë mbarësi; por ai që i rrëfen dhe i braktis ato, ka për të fituar mëshirën” (Fjalët e Urta 28:13).

Pas Festës së Çadrave (në hebraisht - Sukkot) udhëheqësit e mblodhën sërish popullin. Ata sapo kishin kaluar kohë duke festuar; tani kishte ardhur koha për t’u kthyer te puna e pambaruar e rrëfimit dhe pendimit para Zotit për mëkatet e tyre.

Po, më përpara udhëheqësit i kishin treguar që të mos qajnë, as të mbajnë zi për fajet e tyre, por kjo nuk do të thoshte se vajtimi dhe rrëfimi i mëkateve janë të parëndësishëm. Kështu, tani pas festave, kishte ardhur koha për një rrëfim serioz të mëkateve.

Renditja gjatë këtyre ngjarjeve nuk do të thotë se pikërisht kështu duhet të jetë renditja e gëzimit dhe rrëfimit. As nuk do të thotë kjo se vetëm renditja e kundërt është e saktë. Edhe pse ne normalisht mund të kryejmë fillimisht rrëfimin e mëkateve dhe të festojmë me gëzim pas kësaj, ndoshta ne duhet të festojmë pikë së pari faktin që kemi Perëndinë në jetët tona. Së fundmi, Romakëve 2:4 na tregon se, pikërisht “mirësia e Zotit” na çon drejt pendimit. “Mirësia” e Tij, pra, duhet të ndjellë në ne gëzim dhe lavdërim, ndërkohë gjithashtu, duke na kujtuar që kemi nevojë për faljen, pastrimin dhe rikrijimin e zemrës sonë.

_*Studioni mësimin e kësaj jave për të përgatitur Sabatin e datës 16 nëntor._