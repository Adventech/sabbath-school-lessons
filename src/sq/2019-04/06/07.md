---
title:  Për më tepër studim
date:  08/11/2019
---

Ellen G. White, “Instructed in the Law of God,” fq. 661–668, tek Prophets and Kings.

“Tani ata duhet të tregojnë besim në premtimet e Tij. Zoti ka pranuar pendimin e tyre; tani ata duhet të gëzohen në sigurinë e faljes së mëkateve të tyre dhe në ripërtëritjen e favorit hyjnor për ata. . . .

Çdo kthim i sinqertë tek Zoti sjell një gëzim të qëndrueshëm në jetën e njeriut. Kur një mëkatar i dorëzohet ndikimit të Frymës së Shenjtë, ai shikon fajet dhe papastërtinë e tij në kontrast me shenjtërinë e Zotit, Shqyrtuesit të madh të zemrave. Ai e shikon veten të dënuar për shkak të shkeljeve. Por ai nuk duhet të dëshpërohet për shkak të kësaj; sepse falja e mëkateve të tij është e siguruar tashmë. Ai mund të gëzohet në sigurinë që mëkatet e tij janë të falura në dashurinë e Atit Qiellor hirplotë. Është lavdia e Zotit të përqafojë njerëzit mëkatarë pendues në krahët e dashurisë së Tij, të lidhë plagët e tyre, t’i pastrojë nga mëkati dhe t’i veshi me rrobat e shpëtimit”—Ellen G. White, Prophets and Kings, fq. 668.

**Pyetje për diskutim**

`1.	Cilat janë kushtet paraprake për të përjetuar “gëzimin e Zotit” (Neh. 8:10) si fuqinë tuaj? Pra, a ka ndonjë gjë, që duhet të bëjmë për të përjetuar fuqinë e Zotit dhe të faljes së Tij në jetët tona? Nëse po, cila është ajo?`

`2.	Si të gjejmë rrugën e artë midis trishtimit për mëkatet tona dhe gëzimit në Zotin tonë? A nuk janë këto të dyja kontradiktore ndaj njëra-tjetrës? Çfarë përgjigje na jep ligji dhe ungjilli së bashku? (Shih Romakëve 3:19–24).`

`3.	Lexoni Nehemia 8:10, ku Nehemia i thotë popullit: “Shkoni, hani ushqime shumë të shijshme dhe pini verëra të ëmbla, dhe u çoni racione atyre që nuk kanë përgatitur asgjë, sepse kjo ditë i është shenjtëruar Zotit tonë. Mos u trishtoni, sepse gëzimi i Zotit është fuqia juaj”. Çfarë na mëson kjo rreth mënyrës sesi të gëzohemi në Zot? Çfarë do të thotë fakti që “kjo ditë është e shenjtëruar” në këtë kontekst?`