---
title:  Leximi i Fjalës së Zotit
date:  02/11/2019
---

### Lexoni për studimin e kësaj jave
Nehemia 8:1–8, Ligji i Përtërirë 31:9–13, Mateu 17:5, Veprat 8:26–38, Nehemia 8:9–12, Levitiku 23:39–43.

> <p>Vargu përmendësh</p>
> “Ata lexonin në librin e ligjit të Perëndisë në mënyrë të qartë, duke shpjeguar domethënien e tij, me qëllim që të kuptonin atë që lexohej” (Nehemia 8:8).

Muri i Jeruzalemit kishte përfunduar. Duke vendosur portat, izraelitët, nën udhëheqësinë e Nehemias, e kishin kryer detyrën kryesore. Kur përfundoi muri, kombet përreth u mahnitën dhe pranuan që, “kjo vepër ishte kryer me ndihmën e Perëndisë” (Neh. 6:16). Armiqtë kuptuan se Zoti i Izraelit ishte real, sepse, pavarësisht prej kundërshtimeve të pabesueshme dhe urrejtjes që izraelitët bënin ballë, ata arritën të përfundonin punën e nisur.

Pas përfundimit të murit, Nehemia caktoi një qeveritar për Jeruzalemin (Hananin, vëllain e tij) dhe një qeveritar të fortesës (Hananian). Të dy burrat u zgjodhën për shkak të integritetit, besueshmërisë dhe respektit të thellë që kishin për Zotin (Neh. 7:2), dhe jo për shkak të prejardhjes së tyre. Muri u përfundua gjatë muajit Elul që bie muaji i gjashtë në kalendarin hebre (Neh. 6:15).

Cili ishte hapi tjetër? Kapitujt vijues të librit (Nehemia 8–10) përshkruajnë një seri ngjarjesh të rëndësishme gjatë muajit të shtatë - Tishri (Neh. 8:2). Në këto tekste mund të shohim shembuj sesi bijtë e Izraelit vendosën që t’i bindeshin Fjalës së Zotit dhe, sesi gëzoheshin në të.

_*Studioni mësimin e kësaj jave për të përgatitur Sabatin e datës 9 nëntor._