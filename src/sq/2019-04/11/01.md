---
title:  Njerëz të larguar nga besimi
date:  07/12/2019
---

### Lexoni për studimin e kësaj jave
Nehemia 13:1–9; Ligji i Përtërirë 23:3–6; Nehemia 13:10–14; Numrat 18:21–24; Nehemia 13:15–22; Gjoni 5:5–16.

> <p>Vargu përmendësh</p>
> “Urdhërova gjithashtu Levitët që të pastroheshin dhe të vinin të ruanin portat për të shenjtëruar ditën e shtunë. Edhe për këtë më kujto mua, o Perëndia im, dhe ki mëshirë për mua sipas madhësisë së dhembshurisë sate”! (Nehemia 13:22).

Gjatë kohës midis kapitujve 12 dhe 13, Nehemia kthehet në Babiloni. Edhe pse ne nuk e dimë se, përsa kohë ai qëndroi atje, kur ai u kthye (ndoshta rreth viteve 430–425 P.K.) ai gjeti që njerëzit ishin larguar sërish nga besimi. Edhe pse ata kishin ripërtëritur besëlidhjen e tyre me Zotin, duke u zotuar që: (1) nuk do të martohen më me idhujtarë, (2) do të mbanin ditën e Sabatit me kujdes, dhe (3) do të kujdeseshin për tempullin dhe shërbëtorët e tij, duke dhënë besnikërisht të dhjetat dhe ofertat (Nehemia 10)— ata i kishin thyer që të treja këto premtime solemne.

Kur u kthye Nehemia, ai e gjeti popullin shumë të vakët në përkushtimin ndaj Zotit. Ata kishin ndaluar kthimin e të dhjetës dhe ofertave, dhe madje kishin filluar të përdornin dhomat e tempullit për qëllime të tjera. Ata nuk e mbanin më Sabatin ashtu siç e kërkonte Zoti dhe madje kishin filluar të martoheshin sërish me kombet përreth, që nuk e njihnin Zotin e vërtetë. Më e keqja nga të gjithë, pikërisht udhëheqesit që Nehemia kishte lënë për të drejtuar popullin në rrugën e drejtë, kishin kontribuar në rënien e marrëdhënies së izraelitëve me Zotin. Nuk është çudi që Nehemia u dëshpërua kur mësoi sa shumë ndryshime për keq kishin ndodhur gjatë mungesës së tij. Megjithatë, në vend që të pranonte këtë situatë, sërish ai veproi për lavdinë e Zotit.

_*Studioni mësimin e kësaj jave për të përgatitur Sabatin e datës 14 dhjetor._