---
title:  A nuk vepruan njëlloj etërit tanë?
date:  12/12/2019
---

Zelli i Nehemias për Sabatin është i admirueshëm. Ai ishte aq i pasionuar për ta mbajtur të Shtunën në mënyrë të saktë, saqë madje i premtoi tregtarët e kombeve të tjerë që do të vepronte kundër tyre. Me fjalë të tjera, ai do të ndërhynte personalisht po t’i kapte ata sërish tek portat e qytetit gjatë orarit të shenjtë të së Shtunës. Si qeveritar ai kishte përgjegjësi zyrtare për të siguruar që ky ligj të zbatohej siç duhet.

“Nehemia pa frikë i qortoi ata për neglizhencën e detyrës së tyre. ‘Ç’është kjo e keqe që kryeni, duke përdhosur ditën e Sabatit?’ pyeti ai me ashpërsi. ‘A nuk vepruan njëlloj etërit tanë? A nuk bëri Perëndia ynë të pllakosë mbi ne dhe mbi qytetin tonë tërë kjo fatkeqësi? Por ju po sillni një zemërim më të madh mbi Izraelin, duke përdhosur Sabatin’. Atëherë ai dha urdhër që ‘sapo portat e Jeruzalemit filluan të jenë në terr, para se të fillonte Sabati', të mbylleshin deri në fund të Sabatit; dhe, duke patur më shumë besim tek shërbëtorët e vet, sesa tek njerëzit, që mund të caktoheshin nga zyrtarët e Jeruzalemit, ai i vendosi ata tek porta për të siguruar që urdhërat e tij të zbatoheshin”—Ellen G. White, Prophets and Kings, fq. 671, 672.

Paralajmërimi i Nehemias rreth përdhosjen së të Shtunës bashkë me paralajmërimet e tjera rreth shkeljes së Sabatit, jehuan gjatë shekujve të ardhshëm deri në ditët e Jezusit. Ne e dimë këtë, sepse Ungjijtë herë pas here ilustrojnë debatet e Jezusit me udhëheqësit fetarë mbi çështjen e mbajtjes së saktë të Sabatit.

`Lexoni Mateu 12:1–8, Marku 3:1–6, Luka 6:6–11 dhe Gjoni 5:5–16. Cili ishte problemi dhe si kuptimi i historisë së Izraelit të lashtë na ndihmon të shpjegojmë shkakun e këtij konflikti?`

Këta udhëheqës fetarë, duke patur një zell të madh për mbajtjen e saktë të Sabatit, por, duke devijuar nga rruga e drejtë, e akuzuan Jezusin, “Zotin e Sabatit” (Luka 6:5), për shkeljen e tij. Ja çfarë ndodh kur bëhesh fanatik për një gjë të mirë. Ironi është që, ndërsa shumë prej tyre ishin shumë të shqetësuar për mbajtjen e ligjit, ata harronin “gjërat më të rëndësishme të ligjit: gjyqin, mëshirën dhe besimin”(Mateu 23:23).

`Si ne, si individë dhe si kishë, mund të kujdesemi që të mos kryejmë të njëjtin gabim si skribët dhe farisenjtë, në çështjen e Sabatit ose në ndonjë aspekt tjetër të rëndësishëm të besimit tonë?`