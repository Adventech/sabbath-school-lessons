---
title:  Për më tepër studim
date:  13/12/2019
---

Te libri i Ellen G. White, Hapa drejt Jezusit, lexoni kapitullin “Ngazëllim në Jezusin”, fq. 103–113.

“Ndërsa ai i paraqiti urdhërat dhe kërcënimet e Zotit dhe mallkimet e tmerrshme që kishin vizituar Izraelin në të kaluarën për po këtë mëkat, ndërgjegjja e tyre u prek dhe u nis puna e reformimit që e shmangu zemërimin e Zotit dhe në vend të kësaj iu solli miratimin dhe bekimin e Tij.

Ishin disa veta në pozita të shenjta, të cilët kërkonin mëshirë për gratë e tyre pagane, duke shpallur që nuk kanë zemër për t’u ndarë nga ato. Por nuk u bë asnjë dallim; asnjë favorizim për status ose pozita të larta. Të gjithë priftërinjtë dhe qeveritarët, që refuzuan të ndaheshin nga idhujtarët, menjëherë u pushuan nga shërbesa e Zotit. Një nip i kryepriftit, i martuar me vajzën e Sanballatit famëkeq, jo vetëm u hoq nga pozita e tij, por madje u dëbua nga Izraeli. ‘Mbaji mend ata, o Perëndia im’, u lut Nehemia, ‘sepse kanë ndotur priftërinë dhe besëlidhjen e priftërisë dhe të levitëve’”—Ellen G. White, Prophets and Kings, fq. 673, 674.

**Pyetje për diskutim**

`1.	Lexoni citatin e mësipërm të Ellen G. White. Në grup diskutoni se çfarë mendoni rreth asaj që bëri Nehemia, pa bërë asnjë përjashtim, madje për ata që ishin vërtetë të dashuruar me gratë e tyre dhe nuk deshën të ndaheshin nga ato. A mendoni që Nehemia u tregua tepër i rreptë dhe i palekundur, dhe duhet të kishte bërë disa përjashtime? Pse, ose pse jo? Në të njëjtin kontekst, si të ushtrojë kisha disiplinimin me dashuri dhe mirëkuptim, në të njëjtën kohë duke qenë në përputhje me të vërtetën biblike dhe, duke mos ulur standardet e Zotit?`

`2.	Edhe pse ne e dimë që mbajtja e ditës së Shtunë nuk është një gjë legaliste ose fanatike - siç nuk ka asnjë legalizëm ose fanatizëm në mbajtjen e urdhërimeve të tjera si “mos tradhëto, mos vidh, mos vrit, mos gënje”, etj – si të kujdesemi që të mos e kthejmë zbatimin e urdhërimit të Sabatit (ose ndonjë urdhërim tjetër) në legalizëm? Përse kujtimi i asaj që ka bërë Jezusi mbi kryq për ne është mbrojtja më e fuqishme kundër legalizmit?`

`3.	Në të njëjtën kohë, si mund të mbrojmë veten kundër rrezikut të zhytjes në kompromis, kundër të cilit luftoi Nehemia?`