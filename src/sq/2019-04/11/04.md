---
title:  Të dhjetat dhe ofertat
date:  10/12/2019
---

Reformat e Nehemias për shërbesat e tempullit përfshinin nxitjen e popullit për zbatimin e parimit biblik të të dhjetave dhe ofertave.

`Lexoni Numrat 18:21–24; Malakia 3:10; Mateu 23:23; 1 Korintasve 9:7–14; 2 Korintasve 9:6–8; dhe Hebrenjve 7:1, 2. Çfarë na mësojnë këto tekste rreth rëndësisë së të dhjetave dhe ofertave jo vetëm për të mbështetur tempullin e asaj kohe, por edhe punën e Zotit në kohën tonë?`

Pa mbledhjen e të dhjetave dhe ofertave, tempulli nuk funksiononte dot. Kur ndaluan të dhjetat, ndaluan dhe shërbesat në tempull dhe tërë sistemi i adhurimit ishte në rrezik. Stafi i tempullit, duke kërkuar punë tjetër për të ushqyer familjet e tyre, nuk përqëndroheshin dot në mirëmbajtjen e tempullit. Si pasoje, adhurimi i Zotit humbi ndikimin e mëparshëm.

“Sistemi i të dhjetave është i bukur në thjeshtësinë e tij. Ai shpall barazinë, duke kërkuar të njëjtën përqindje si nga të pasurit po ashtu edhe nga të varfërit. Zoti na ka dhënë në përdorim dhe kujdestari pronat e Tij, prandaj duhet t’i kthejmë Zotit dhjetë përqind nga ajo që kemi.

“Kur Zoti na thërret për të kthyer të dhjetat (Mal. 3:10), Ai nuk apelon te mirënjohja ose bujaria jonë. Edhe pse mirënjohja duhet të jetë pjesa e tërë shprehjeve tona ndaj Zotit, arsyeja e vërtetë pse ne e kthejmë të dhjetën është që atë na e ka urdhëruar Zoti. E dhjeta i përket vetëm Zotit dhe Ai na kërkon që t’ia kthejmë Atij”—Seventh-day Adventists Believe . . . (2nd ed.) (Boise, Idaho: Pacific Press ® Publishing Association, 2005), fq. 304.

Porsi ndodhi me tempullin e izraelitëve, kisha jonë gjithashtu do të shkatërrohej pa mbeshtetjen besnike të të dhjetave dhe ofertave nga anëtarët adventistë. Shërbesat e kishës sonë nuk do të funksiononin pa njerëz të paguar për përkushtimin e kohës së plotë në shërbesën, planifikimin dhe menaxhimin e kishës. Adhurimi i Zotit gjithashtu do të humbiste cilësinë. Por akoma më e rëndësishme, pa të dhjetat dhe ofertat nuk do të ekzistonte ungjillizimi.

Për më tepër, ne japim të dhjetat, sepse këtë sistem e themeloi Vetë Zoti në Fjalën e Tij, Biblën. Ka raste kur Zoti nuk ka nevojë të na shpjegojë pse e ka themeluar diçka. Ai pret që ne të kemi besim që Ai është në kontroll. Ne duhet të mësojmë dhe të jemi të informuar sesi funksionon ky sistem, por pastaj ta besojmë atë në duart e Tij.

`Përse është kthimi i të dhjetës kaq i rendësishëm për jetën tonë shpirtërore dhe madje shërben si matje e besimit tonë ndaj Zotit?`