---
title:  Zotimet
date:  20/11/2019
---

`Lexoni Nehemia 10:30–39. Për cilat nga katër gjërat zotohen izraelitët për të kryer si pjesën e tyre të besëlidhjes së ripërtëritur?`

Njerëzit u zotuan për pikat vijuese:

1. Të mos martoheshin me të huaj (pra, të mos martoheshin me dikë që mund të joshte në idhujtari);
2. Të mbanin Sabatin me gjithë shpirt (pa shpërqëndrime nëpërmjet biznesit);
3. Të falnin borxhet dhe të mbanin vitin Sabatik, duke u kujdesur për të varfërit dhe, duke liruar skllevërit;
4. Të mbështesnin financiarisht tempullin, shërbesat e tij dhe ata që shërbenin në tempull, duke sjellë frytet e para,kafshët e parëlindura dhe të dhjetën, kështu duke siguruar vazhdimësinë e adhurimit të vërtetë.

Tre zotimet e para ishin të lidhura në marrëdhëniet me njerëz të tjerë (martesat dhe falja e borxheve) dhe me Zotin (Sabati), ndërsa e fundit (Nehemia 10:32–39) zbatonte rregullat e mirëmbajtjes së tempullit.

Qëllimi i komunitetit ishte të tregonin se ishin të përkushtuar ndaj besëlidhjes, prandaj shfaqnin në mënyrë praktike ndërtimin e marrëdhënies së tyre me Zotin dhe me njerëz të tjerë. Madje, nëse nuk e mbanin gjithmonë anën e tyre të besëlidhjes në mënyrë të përsosur, ata kuptonin që zakonet dhe veprimet e drejta do të ndikonin në të ardhmen e tyre. Në qoftë se populli i Izraelit donte të ecte në rrugën e drejtë, ata duhet të themelonin zakonet dhe praktikat, të cilat i drejtonin ata tek qëllimi i tyre. Në qoftë se ata donin të ecnin dorë për dore me Perëndinë, atëherë mbajtja e Sabatit dhe kujdesja ndaj tempullit ishin hapa të rëndësishëm në atë drejtim.

Fatkeqësisht, ata nuk i mbanin shumë mirë zotimet e tyre, siç e shohim tek kapitujt e fundit të Nehemias. Megjithatë, edhe nëse jo të gjithë i mbanin ato, kishte disa njerëz që i mbanin. Me ndihmën e Zotit dhe, duke u përqëndruar tek Ai, ne mund të zhvillojmë zakone të mira dhe të qëndrojmë në rrugën e drejtë.

“Në qoftë se këtë liri zgjedhjeje e përdorim drejt, një ndryshim tërësor do të ndodhë në jetët tona. Kur e vendosim veten në krah të Perëndisë, Ai na mbështjell me fuqinë e Tij. Duke ia dorëzuar Perëndisë gjithçka tonën, ne do të jemi në gjendje të jetojmë një jetë të re, një jetë në besim” - Ellen G. White, Hapat drejt Jezusit, fq. 44.

`Çfarë ju pengon për të zbatuar drejt lirinë tuaj të zgjedhjes?`