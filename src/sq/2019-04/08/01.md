---
title:  Zoti dhe besëlidhja
date:  16/11/2019
---

### Lexoni për studimin e kësaj jave
Nehemia 10:1–29, Zanafilla 4:8–19, Hebrenjve 13:20, Jozueu 24, Nehemia 10:30–39, Hebrenjve 8:1–7.

> <p>Vargu përmendësh</p>
> “ ‘Ne marrim një zotim të vendosur dhe e vëmë me të shkruar; dhe krerët tanë, Levitët tanë dhe priftërinjtë tanë do të vënë vulën e tyre mbi të’ . . . Ne nuk do të braktisim shtëpinë e Zotit tonë” (Nehemia 9:38; 10:39).

Çfarë nënkupton Bibla kur flet rreth “besëlidhjes”? Shpjegimi më i thjeshtë i besëlidhjes biblike është – themelimi juridik i marrëdhënies midis Zotit dhe njerëzve të Tij. Atëherë Zoti thotë: “Ju jeni populli Im, dhe unë jam Zoti juaj”. Përveç kësaj, ne mund të gjejmë përdorimin e besëlidhjeve të shkruara midis njerëzve të botës së lashtë, shpeshherë midis fisnikëve dhe vasalëve nën ta.

Këto besëlidhje u themeluan për shkak se ishin të dobishme për të dyja palët. Padroni do të kujdesej për njerëzit, ndërsa njerëzit do të paguanin taksat. Por besëlidhja me Zotin është shumë ndryshe. Zoti nuk përfiton gjë nga besëlidhjet e Tij, megjithatë Ai premton që do të mbajë pjesën e Tij të besëlidhjes, madje kur njerëzit e shkelin atë. Në fakt, bekimet dhe mallkimet të lidhura me besëlidhjen siguruan që njerëzit të dinin që, kur të fillonin problemet në jetën e tyre, kjo ishte shenja se ata kishin thyer besëlidhjen.

Këtë javë, ne do të studiojmë rreth besëlidhjes që izraelitët e ripërtëritën me Zotin tek Nehemia 10. Gjithashtu ne do të diskutojmë pak rreth historisë dhe rëndësisë së besëlidhjes në Bibël.

_*Studioni mësimin e kësaj jave për të përgatitur Sabatin e datës 23 nëntor._