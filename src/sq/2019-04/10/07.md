---
title:  Për më tepër studim
date:  06/12/2019
---

Lexoni te libri i Ellen G. White, Hapat drejt Jezusit, kapitullin “Duke u rritur me Krishtin”, fq. 61–69.

“Kryqi i Krishtit do të jetë shkenca dhe kënga e të shpëtuarve gjatë gjithë përjetësisë. Në figurën e Krishtit të lëvduar ata do të shohin Krishtin e kryqëzuar. Nuk do të harrohet kurrë që ai krijoi dhe koordinoi me anë të fuqisë së Tij botët e panumërta të hapësirës pa anë e cak, I Dashuri i Perëndisë, Madhëria qiellore, Ai, që kerubini dhe serafini (engjëlli), shndërrues e adhuronin me gjithë shpirt u përul për të lartësuar njerëzimin mëkatar; Ai që duroi fajin e turpin e mëkatit si dhe fshehjen e fytyrës së të Atit, deri sa mallkimet e një bote të humbur ia thyen zemrën dhe e copëzuan jetën e Tij mbi atë kryq në Kalvar. Fakti që krijuesi i të gjitha botëve pa përjashtim dhe Gjyqtari i çdo fati hoqi dorë nga lavdia e Tij dhe u poshtërua nga dashuria për njeriun do të ngjallë gjithmonë çudinë e adhurimin e një universi mbarë. Ndërsa armatat e të shpëtuarve hedhin vështrimin tek Shpëtimtari i tyre dhe shohin të shkëlqejë mbi fytyrën e Tij lavdia e përjetshme e të Atit, ndërsa shohin fronin e Tij, që ekziston nga përjetësia në përjetësi dhe kuptojnë se mbretërisë së Tij nuk do t’i vijë kurrë fundi ata shpërthejnë në një këngë të gëzueshme: ”I denjë, i denjë është Qengji që u therr dhe na ka shpëtuar e pajtuar ne me Perëndinë me anë të gjakut të Tij të çmuar”!—Ellen G. White, Konflikti i Madh, fq. 481.

**Pyetje për diskutim**

`1.	Në grup diskutoni sesi mund të gjeni balancën midis respektit të thellë dhe ngazëllimin gjatë adhurimit. Ose diskutoni këtë pyetje: A mundet respekti i thellë dhe ngazëllimi të përjashtojnë njëri-tjetrin apo mund të bashkë-ekzistojnë?`

`2.	Izraelitët vendosën murin e Jeruzalemit nën mbrojtjen hyjnore nëpërmjet ceremonisë së dedikimit, kështu duke pranuar që një mur është i kotë nëse vetë Zoti nuk e mbron qytetin e tyre. Solomoni e ka shprehur shumë mirë këtë të vërtetë: “Në qoftë se Zoti nuk ndërton shtëpinë, me kot lodhen ndërtuesit; në qoftë se Zoti nuk ruan qytetin, më kot e ruajnë rojet” (Psalmi 127:1). Çfarë duhet të na tregojë kjo rreth çdo mundimi dhe shërbese që bëjmë për Zotin?`

`3.	Çfarë roli ka muzika në eksperiencën tuaj personale të adhurimit?`

`4.	Bibla është e qartë: Jezusi është Kryeprifti ynë në Shenjtëroren Qiellore. Çfarë saktësisht po bën Ai atje për ne? Çfarë mund të na mësojë shërbesa e priftërinjve në tempullin tokësor rreth asaj çfarë Jezusi është duke bërë për ne në Qiell?`