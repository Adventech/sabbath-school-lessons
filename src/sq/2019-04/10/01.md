---
title:  Duke adhuruar Zotin
date:  30/11/2019
---

### Lexoni për studimin e kësaj jave
Nehemia 12:27–47; 1 Kronikave 25:6–8; 1 Gjonit 1:7–9; Gjoni 1:29, 36; 1 Korintasve. 5:7; Hebrenjve 9:1–11.

> <p>Vargu përmendësh</p>
> “Ata këndonin, kremtonin dhe lëvdonin Zotin, ‘Sepse Ai është i mirë, sepse mirësia e Tij ndaj Izraelit është e përjetshme’” (Esdra 3:11).

Vargu përmendësh i kësaj jave na jep një pamje të praktikave të adhurimit hebre dhe, sesi mirënjohja e tyre ndaj Zotit u shpreh me lavdërime të larta. Në vitin 515 P.K. ata festuan dedikimin e tempullit të ri (Esdra 6:15–18) dhe më vonë, rreth 60 vjet më pas, populli festoi dedikimin e murit të përfunduar të Jeruzalemit (Nehemia 6:15–7:3; 12:27 e tutje).

Pas listave të gjenealogjive tek Nehemia 11 dhe 12, autori kapërcen kohën te festa e dedikimit të murit të qytetit. Atë kohë Izraeli kishte zakon t’ia dedikonte gjërat Zotit: tempullin, murin e qytetit, madje edhe shtëpitë e ndërtesat publike. Festat e dedikimit ishin të mirëorganizuara dhe festuara me këngë, muzikë, flijime, ngazëllime, argëtime dhe pastrim shpirtëror të popullit. Davidi themeloi praktikën e flijimeve gjatë dedikimit, dhe drejtuesit e Izraelit më vonë ndoqën shembullin e tij, duke filluar me birin e tij Solomonin, kur ai solli arkën e besëlidhjes në tempullin e përfunduar (1 Mbretërve 8:5).

Këtë javë do të studiojmë sesi populli Izraelit e adhuronte Zotin gjatë kësaj kohe, dhe do të shohim se çfarë mund të aplikojmë edhe ne në adhurimin tonë, meqenëse adhurojmë të njëjtin Zot.

_*Studioni mësimin e kësaj jave për të përgatitur Sabatin e datës 7 dhjetor._