---
title:  Inkurajimi nga profetët
date:  21/10/2019
---

Fatkeqësisht, kundërshtimet e judenjve siç lexojmë tek Ezdra 4–6, lindën frikë dhe mosdashje për të ndërtuar tempullin.

Siç përmendëm më përpara, Ezdra 4:6–6:22 nuk është shkruar në një renditje kronologjike. Prandaj ne do të shohim kapitullin 5 para kapitullit 4.

`Lexoni Ezdra 5:1–5. Përse i dërgoi Zoti judenjve profetët Hagai dhe Zakaria? Çfarë rezultati pati predikimi i tyre?`

Judenjtë e kishin ndaluar rindërtimin për shkak të frikës. Por Zoti i kishte dërguar ata në Jude me qëllim që ata të rindërtonin tempullin dhe qytetin. Zoti kishte një plan. Tani që ata i kishte zënë frika, Ai duhet të bënte diçka për t’i inkurajuar. Prandaj Ai thirri dy profetë. Kundërshtimet njerëzore nuk e ndalojnë dot Zotin. Madje, nëse judenjtë kontribuan në këtë kundërshtim me veprimet e tyre, Zoti nuk u vuri vizë. Ai punoi nëpërmjet profetëve për të motivuar dhe për t’i nxitur ata sërish për rindërtim.

`Lexoni Hagai 1. Çfarë mesazhi ka këtu për judenjtë e asaj kohe, dhe çfarë mesazhi mund të marrim për vete?`

“Profetët Hagai dhe Zakaria u thirrën në një situatë krize. Me dëshmitë prekëse këta lajmëtarë i zbuluan popullit shkakun e fatkeqësive të tyre. Mesazhi i tyre ishte që mungesa e mbarësisë në popull ishte pasojë e neglizhencës për të vendosur interesat e Zotit në vendin e parë. Në qoftë se izraelitët do të kishin nderuar Zotin, po të kishin treguar respektin që i takonte, duke ndërtuar pikë së pari shtëpinë e Tij, ata do të kishin ftuar praninë dhe bekimin e Tij”—Ellen G. White, Prophets and Kings, fq. 573, 574.