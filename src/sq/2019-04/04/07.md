---
title:  Për më tepër studim
date:  25/10/2019
---

Tek libri i Ellen G. White, Prophets and Kings, lexoni kapitujt “The Builders on the Wall”, “A Rebuke Against Extortion”, dhe “Heathen Plots”, fq. 635-660.

“Opozita dhe dekurajimi që ndërtuesit e ditëve të Nehemias bënin ballë ndaj armiqve të hapur dhe miqve të rremë, është eksperienca tipike që do të kenë edhe ata që punojnë për Zotin. Të krishterët janë të sprovuar jo vetëm nga inati, përbuzja dhe mizoria e armiqve, por edhe nga plogështia, paqëndrueshmëria, vakësia dhe tradhëtia e ndihmësve dhe miqve të deklaruar”—Ellen G. White, Prophets and Kings, fq. 644.

“Shkaku i dështimit të armiqve të Nehemias për ta sjellë atë nën pushtetin e tyre, qëndron në përkushtimin e Nehemias për punën e Zotit dhe në një besim po aq të madh dhe të palëkundur që ai kishte në Zot. Një shpirt përtac është një pre e lehtë tundimi, ndërsa në një jetë që ka një qëllim fisnik dhe tërheqës, i ligu nuk gjen dot terren. Besimi i atij, që vazhdimisht ecën përpara, nuk dobësohet, sepse ai sheh lart e poshtë si dhe përreth Dashurinë e Pafund të Zotit, i cili përdor çdo gjë për të përfunduar qëllimin e Tij të mirë. Shërbëtorët e vërtetë të Zotit punojnë me vendosmëri, e cila nuk shuhet, sepse varet vazhdimisht në fronin e hirit të Perëndisë”—fq. 660.

**Pyetje për diskutim**

`1.	Vendosni veten në këpucët e Zorobabelit, Jeshuas dhe krerëve të tjerë kur erdhën ata njerëz, duke iu ofruar ndihmë. Tani ne e shohim qartë që ata bënë zgjedhjen e drejtë, duke refuzuar ndihmën e tyre. Por ne, adventistët, nga mund ta dimë se kur të bashkëpunojmë dhe kur jo me njerëz, që nuk besojnë si ne? Si të vendosim nëse bashkëpunimi do të ishte i drejtë ose gabim? Çfarë kriteresh duhet të ndjekim?`

`2.	Në historitë biblike ne shohim rrezikun e kompromisit midis besimit tonë dhe atij të botës. Vërtet, tërë historia e Izraelit të lashtë deri në robërinë e tyre në Babiloni, shërben si një shembull i fuqishëm i pasojave të kompromisit të tillë. Në të njëjtën kohë, çfarë ndodh kur njerëzit shkojnë në ekstrem, duke dashur të shmangin rrezikun? A nuk shërben edhe rasti kur vetë Jezusi u akuzua për shkeljen e Sabatit (shih Gjoni 9:14-16), si një shembull i fortë rreth ekstremit tjetër të akuzuesit të Tij? Si ta gjejmë rrugën e artë midis dy ekstremeve?`