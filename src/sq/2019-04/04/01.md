---
title:  Duke i bërë ballë kundërshtimit
date:  19/10/2019
---

### Lexoni për studimin e kësaj jave
Ezdra 4:1–5, 2 Korintasve 6:14, Ezdra 5:1–5, Hagai 1, Ezdra 4:6–24, Nehemia 4, Nehemia 6:1–13.

> <p>Vargu përmendësh</p>
> “Por pleqtë e Judenjve i ruante syri i Perëndisë së tyre; dhe ata nuk mundën t’i bëjnë të ndërprisnin punën deri sa t’i dërgohej një raport Darit dhe të vinte një përgjigje për këtë çështje” (Ezdra 5:5).

Kapitujt 3–6 të Ezdras kanë strukturë tematike dhe mbulojnë periudha të ndryshme historike të kundërshtimeve ndaj rindërtimit të tempullit. Nëse mbajmë parasysh që këta kapituj nuk janë shkruar në mënyrë kronologjike por tematike, kjo do na ndihmojë shumë për të kuptuar qartë mesazhin e përgjithshëm.

Ezdra për herë të parë përmendet me emër tek Ezdra 7:1. Me ardhjen e tij në Jeruzalem në vitin 457 P.K., gjërat ndryshuan, dhe filloi rindërtimi i mureve të qytetit, me vrull dhe ndërprerje. Pas trembëdhjetë vjetësh erdhi Nehemia, (i dërguar nga mbreti Artakserks në vitin 444 P.K.), dhe rindërtimi i murit më në fund u përfundua. Edhe pse kundërshtimet ishin shumë të forta, puna u krye në 52 ditë (Neh. 6:15).

Kundërshtimi ndaj punës së Perëndisë është një temë dominuese në librat e Ezdras dhe Nehemias. Prandaj nuk është çudi që rindërtimi i tempullit dhe Jeruzalemit shkaktoi opozitë dhe përndjekje. Kudo që shohim edhe sot, puna e Zotit gjithmonë është kundërshtuar. Satani mundohet sa më shumë të ngadalësojë përhapjen e Ungjillit, sepse kjo kërcënon mbretërinë e tij. Por, si i bëri ballë populli hebre kundërshtimeve? Këtë javë do të studiojmë librat e Ezdras dhe Nehemias.

_*Studioni mësimin e kësaj jave për të përgatitur Sabatin e datës 26 tetor._