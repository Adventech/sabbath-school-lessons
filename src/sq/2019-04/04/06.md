---
title:  Duke bërë një “punë të madhe”
date:  24/10/2019
---

`Lexoni Nehemia 6:1–13. Përse Nehemia e sheh punën që ai bënte në Jeruzalem si një “punë të madhe” (Neh. 6:3)? Çfarë përpjekje u bë për të ndaluar atë?`

Kapitulli 6 përshkruan shumë tentativa në jetën e Nehemias. Sanballati dhe Geshemi vazhduan t’i dërgonin Nehemias letra ftese për një takim. Megjithatë, takimi i planifikuar ishte në lëndinën Ono, e cila ishte territor i armiqve, prandaj ajo tregoi qartë qëllimet e vërteta të kësaj ftese. Sanballati, Tobiahu dhe Geshemi panë që shansi i vetëm i tyre zgjaste deri sa mbaronte muri dhe mbyllej porta e qytetit. Judenjtë ishin nën mbrotjen e mbretit persian, prandaj armiqtë e tyre nuk mund të pushtonin me një sulm të hapur. Por, në qoftë se ata vrisnin udhëheqësin e tyre, kjo do të frenonte progresin ose ndoshta madje do ndalonte judenjtë përgjithmonë. Kështu që armiqtë nuk dorëzoheshin. Madje, kur Nehemia nuk i përgjigjej, ata vazhdonin të përpiqeshin. Duhet të ishte shumë acaruese për Nehemian t’i bënte ballë kundërshtarëve në çdo hap. Ai iu përgjigj, duke i thënë se: “Jam duke bërë një punë të madhe” (Neh. 6:3).

Sipas standardeve të botës, Nehemia ishte duke bërë një punë të madhe si mbajtësi i kupës së mbretit, i cili ishte një status prestigj, një nga më të lartët në shtet, sepse në të njëjtën kohë ishte këshilltari i mbretit. Por, rindërtimi i qytetit nuk kishte asnjë rëndësi të dukshme politike? Këtë po quan Nehemia “një punë të madhe”? Nehemia e pa punën për Zotin po aq të rëndësishme, mos më shumë, sesa puna e tij e mëparshme, sepse ai kuptoi që rindërtimi i Jeruzalemit ishte çështje nderi për emrin e Zotit.

Gjithashtu kur Zoti themeloi shërbesat në tempull, Ai themeloi gjithashtu priftërinë. Për të mbajtur shenjtëroren e shenjtë dhe speciale në mendjet e njerëzve, Zoti lejoi vetëm priftërinjtë të kryenin detyrat brenda tempullit. Ne e kemi të vështirë të shohim dhe të kuptojmë shenjtërinë e Zotit, prandaj Zoti ndihmoi izraelitët që të vinin para Zotit me respekt të thellë. Nehemia e dinte që oborret e tempullit ishin për të gjithë, por jo sallat e brendshme. Duke e lënë takimin me Nehemian brenda tempullit, (që ishte kundër udhëzimeve të Zotit), Shemajahu tregon veten jo vetëm si një profet i rremë, por madje si tradhëtar.

`Në çfarë mënyrash ne sot, pa patur një shenjtërore të tillë, mund të kultivojmë brenda vetes ndjenjën e shenjtërisë së Zotit dhe një respekt të thellë për Të? Si kuptimi që Zoti është aq i shenjtë, në kontrastin me ne që jemi mëkatarë, na çon tek kryqi i Krishtit?`