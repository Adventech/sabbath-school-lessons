---
title:  Ndikimi i udhëheqësve
date:  22/12/2019
---

Nepër tërë Biblën mund të gjejmë shembuj të udhëheqësisë, ca të mirë, ca të këqinj, dhe ca nga të dyja. Udhëheqësit e këqinj, ndonjëherë, kanë kryer edhe gjëra të mira, ndërsa udhëheqësit e mirë ndonjëherë kanë kryer diçka të keqe. Fund së fundi, të gjithë udhëheqësit janë njerëz, pra të aftë për të kryer si të mirën po ashtu edhe të keqen, drejtësinë dhe fajin. Cili prej nesh nuk e ka përjetuar këtë realitet në jetë?

Por, problemi është që kur bëheni një udhëheqës, keni një ndikim të madh për të mirën ose të keqen ndaj njerëzve përreth. Është mjaft e keqe të keni një ndikim të keq në shtëpinë tuaj ose në vendin e punës, ose aty ku jeni të pranishëm. Por, kur jeni një udhëheqës shpirtëror ose politik (ose të dyja bashkë), ndikimi juaj është shumëfish më i madh. Sa e rëndësishme është atëherë në rolin tuaj të pasqyroni parimet dhe mësimet biblike.

**Gjeni tekstet vijuese. Çfarë shembujsh të udhëheqësisë gjejmë këtu? Shpjegoni, pse filan shembull është i mirë, apo i keq.**

`Rehoboami (1 Mbretërve 12:16)`

`Pjetri (Veprat 15:711)`

`Josia (2 Mbretërve 23:10)`

`Debora (Gjyqt. 4:1–16)`

`Ahabi (1 Mbret. 21:116)`

`Çfarë mësimesh, madje po qe edhe një gjë e vogël, mund të marrim nga këto histori rreth çfarë bën një udhëheqësi e mirë ose e keqe? Si mund t’i zbatojmë këto mësime në rolet tona të ndikimit?`