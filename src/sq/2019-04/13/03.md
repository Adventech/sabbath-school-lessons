---
title:  Ligësia në sytë e Zotit
date:  23/12/2019
---

**Lexoni tekstet vijuese. Çfarë na tregojnë ato rreth këtyre udhëheqësve dhe ndikimin e tyre tek njerëzit?**

`1 Mbretërve 15:26, 34`

`2 Mbretërve 13:1–3`

`Gjoni 11:46–53`

Është një e vërtetë e kthjellët që ne, në çfarëdolloj roli të udhëheqësisë që jemi, kemi potencialin për të ngritur ose për të ulur njerëzit shpirtërisht. Dhe, në tërë rastet këtu, efekti ishte jashtëzakonisht negativ.

Më specifike, karakteri dhe përkushtimi ynë ndaj Krishtit ndryshon njerëzit me të cilët ndërveprojmë. Udhëheqësit shpirtërorë ndikojnë të tjerët, duke iu afruar Zotit, nëse vetë janë duke kërkuar dhe ndjekur Zotin, ose përndryshe duke iu afruar të ligut.

Në kontrast me atë çfarë kemi parë sot, nuk mund të mohojmë faktin që Esdra dhe Nehemia kishin një marrëdhënie të ngushtë me Zotin. Librat e tyre tregojnë rreth asaj se ata janë gjendur duke u lutur dhe agjeruar më shumë se çdo udhëheqës tjetër që gjejmë në Bibël. Nën udhëheqësinë e tyre, kombi ecte me Perëndinë, edhe pse jo çdo gjë ishte e përsosur. Por drejtimi i jetës së tyre ishte tek Zoti. Nga ana tjetër, fakti që kishte dhe disa veta që nuk u ndryshuan nga ndikimi i Esdras dhe Nehemias, dëshmon që vetëm besimi ynë, dhe i askujt tjetër, vendos fatin tonë. Së fundmi, mendoni pak rreth gjithë atyre njerëzve, të cilët patën privilegjin ta shikonin Jezusin dhe të dëgjonin predikimet e Tij, madje të dëshmonin me sytë e vet mrekullitë e Tij, por që përfundimisht e refuzuan Atë si Shpëtimtar. Po, ne kemi një rol ndikimi për të mirë ose për të keq, pavarësisht nga statusi ynë. Por përfundimisht, të gjithë do t’i japin llogari Zotit vetëm për vetveten, jo për dikë tjetër.

`Mendoni rreth njerëzve në sferën tuaj të ndikimit. Si mund ta përmirësoni ndikimin tuaj?`