---
title:  Udhëheqësit në Izrael
date:  21/12/2019
---

### Lexoni për studimin e kësaj jave
1 Mbretërve 12:1–16; Veprat 15:7–11; Gjoni 11:46–53; Nehemia 4:7–23; Esdra 8:21–23, 31, 32.

> <p>Vargu përmendësh</p>
> “Atëherë tërë populli shkoi të hajë, të pijë, t’u dërgojë racione të varfërve dhe të kremtojë me hare të madhe, sepse ata i kishin kuptuar fjalët që u ishin shpjeguar” (Nehemia 8:12).

Të dy - Esdra dhe Nehemia janë shembuj të mrekullueshëm udhëheqësish të shkëlqyer, të përkushtuar ndaj Zotit dhe ndaj kryerjes së detyrës për të cilën ishin thirrur. Dashuria e tyre ndaj Zotit i frymëzoi për të qenë shërbëtorë besnikë të Tij. Në fakt, besnikëria e tyre ka qenë pjesa thelbësore e studimit tonë.

Këtë javë do të shohim disa shembuj të udhëheqësisë së gjetur në Bibël, duke përfshirë edhe shembujt e Esdras dhe Nehemias. Sigurisht që këto nuk do të jenë studime të detajuara, se kjo është një temë e gjerë në të cilën ka shumë çështje për të diskutuar. Megjithatë, mësimet që kemi zgjedhur janë thelbësore për çdo udhëheqës. Ndoshta ju nuk e konsideroni veten sot si një udhëheqës, por ne të gjithë kemi ndikim tek disa veta, prandaj ky mësim është i rëndësishëm dhe i zbatueshëm për të gjithë.

Në qendër të historisë së këtyre udhëheqësve është Fjala e Zotit. Fjala e transformoi mënyrën e tyre të mendimit dhe tërë jetën, duke rezultuar në një program për rizgjim dhe reformacion. Për sukseset e tyre ata i detyroheshin totalisht Fjalës së Zotit dhe udhëzimeve të Tij në të. Në të njëjtën mënyrë edhe ne, pavarësisht se kush jemi dhe çfarë roli kemi në jetë, duhet të mbajmë Fjalën e Zotit në qendër të jetës sonë si të krishterë adventistë të ditës së shtatë.

_*Studioni mësimin e kësaj jave për të përgatitur Sabatin e datës 28 dhjetor._