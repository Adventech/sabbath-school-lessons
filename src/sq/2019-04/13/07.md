---
title:  Për më tepër studim
date:  27/12/2019
---

Lexoni te libri i Ellen G. White, Hapa drejt Jezusit, kapitullin “Privilegji i lutjes”, fq. 84-94.

“Puna e restaurimit dhe reformës së kryer nga mërguesit e kthyer nën udhëheqjen e Zerubabelit, Esdras dhe Nehemias, na tregon një pamje të punës së restaurimit shpirtëror që duhet kryer në ditët e fundit të historisë  së kësaj toke. Mbetja e Izraelit ishin njerëz të dobët, të pambrojtur nga armiqtë e tyre; megjithatë, Zoti nëpërmjet tyre synoi të ruante njohurinë rreth Tij si edhe ligjet e Tij. Ata ishin rojat e adhurimit të vërtetë, mbartësit e profetizimeve të shenjta. Përjetimet e tyre gjatë rindërtimit të tempullit dhe të murit të Jeruzalemit ishin të ndryshme; kundërshtimet që përballeshin ishin të forta. Barrat e udhëheqësve të kësaj pune ishin të rënda; megjithatë këta njerëz vazhduan të ecin përpara me një konfidencë të palëkundur, me një shpirt të përulur, dhe me një mbështetje të plotë tek Zoti, duke besuar që përfundimisht e vërteta e Tij do të triumfonte. Porsi mbreti Hezekia, Nehemia ‘mbeti i lidhur me Zotin, nuk pushoi së ndjekuri gjurmët e Tij dhe respektoi urdhërimet që Zoti i kishte dhënë Moisiut. Kështu Zoti mbeti pranë tij, dhe atij i dilnin mbarë të gjitha ndërmarrjet e tij’- 2 Mbretërve 18:6, 7”—Ellen G. White, Prophets and Kings, fq. 677.

**Pyetje për diskutim**

`1.	Përse duhet të bëjmë çdo gjë të mundshme para Zotit për të mbështetur udhëheqësit tanë?`

`2.	Përse udhëheqësia shërbyese është kaq e vështirë, kërkuese, por në të njëjtën kohë – kaq shpërblyese? Përse është kaq e rëndësishme për një udhëheqës të krishterë të jetë një shërbëtor gjithashtu?`

`3.	Në fillimin dhe fundin e librit të Nehemias, porsi edhe në mes, e gjejmë Nehemian duke u lutur. Esdra dhe Nehemia, të dy ishin njerëz të lutjes. Numëroni me kujdes sa herë fjalët “lutja” dhe “u lut” përmenden në librat e tyre. Këta udhëheqës ishin duke u lutur pa pushim. Çfarë na mëson kjo për jetën tonë të lutjes?`

`4.	“Mbeti i lidhur me Zotin, nuk pushoi së ndjekuri gjurmët e Tij dhe respektoi urdhërimet që Zoti i kishte dhënë Moisiut” (2 Mbretërve 18:6). Si të mbetemi të lidhur me Zotin? Çfarë do të thotë kjo praktikisht? Çfarë lidhje ka kjo me mbajtjen e urdhërimeve të Zotit?`