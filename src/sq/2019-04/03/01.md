---
title:  Thirrja nga Zoti
date:  12/10/2019
---

### Lexoni për studimin e kësaj jave
Ezdra 7:10; Nehemia 1:1–11; Danieli 9:24–27; Danieli 8; Romakëve 8:28, 29; Romakëve 9; Eksodi 3, 4.

> <p>Vargu përmendësh</p>
> “I bekuar qoftë Zoti, Perëndia i etërve tanë, që i ka shtënë një gjë të tillë zemrës së mbretit, që të zbukurojë shtëpinë e Zotit që është në Jeruzalem” (Ezdra 7:27).

Athërret Zoti çdo njeri për një detyrë specifike? A ka kritere, që e bëjnë dikë më të kualifikuar sesa të tjerët për një detyrë të caktuar? A janë këto kritere ndryshe në sytë njerëzorë sesa në sytë e Zotit? Shumica prej nesh ndoshta i është përgjigjur këtyre pyetjeve, veçanërisht dy të fundit, me PO. Ka raste kur Zoti na përgatit, nëpërmjet arsimimit ose përvojës, për një detyrë të veçantë, por ka edhe raste kur Zoti na cakton vetëm për shkak se jemi të gatshëm dhe të përulur. Nuk është gjithmonë e lehtë të dish se cila është thirrja e Zotit në jetët tona? Megjithatë, Bibla është plot me historira ku Zoti zgjodhi njerëz për një detyrë të veçantë.

Interesante që Ezdra dhe Nehemia u thirrën nga Zoti për një detyrë të veçantë: të rindërtojnë rrënojat. Megjithatë, rindërtimi në këtë rast përfshinte detyra të ndryshme. Ata duhet të drejtonin popullin Izraelit për në Jeruzalem, dhe pastaj të rindërtonin tempullin dhe qytetin. Në të njëjtën kohë, ata duhet të mësonin popullin rreth Zotit dhe mbi të gjitha, të rindërtonin në popull një marrëdhënie të përkushtuar me Zotin. Ja, sa e rëndë dhe e rëndësishme mund të jetë thirrja nga Zoti.

_*Studioni mësimin e kësaj jave për të përgatitur Sabatin e datës 19 tetor. _