---
title:  Për më tepër studim
date:  18/10/2019
---

Lexoni me kujdes tek libri i Ellen G.White Prophets and Kings, fq. 697-699, rreth profecisë së 70 javëve dhe përmbushjes së saj historike.

“Koha e ardhjes së Krishtit, vajosja e Tij nga Shpirti i Shenjtë, vdekja e Tij dhe prezantimi i ungjillit paganëve kishin dalë në pah. Ishte privilegj i judenjve t’i kuptonin këto profeci dhe të shihnin sesi do të përmbusheshin ato në misionin e Jezusit. Krishti u theksoi dishepujve të Tij rëndësinë e studimeve profetike, duke iu referuar profecisë së dhënë nga Danieli në lidhje me kohën e tyre, Ai tha: "Kush lexon le të kuptojë" - Mateu 24:15. Pas ringjalljes së Tij, Ai u shpjegoi dishepujve "dhe të gjithë profetëve" "gjërat që i takonin atij" - Luka 24:27. Shpëtimtari kishte folur me anë të të gjithë profetëve. "Shpirti i Krishtit që ishte në ta" "dëshmonte që më parë për vuajtjet, që do të vinin mbi Krishtin dhe për lavditë që do të pasonin" - 1 Pjetri 1:11”—Ellen G. White, The Desire of Ages, p. 234.

**Pyetje për diskutim**

`1.	Reflektoni më shumë mbi idenë që Zoti po ju thërret për të bërë diçka që ju pëlqen. Çfarë parimesh duhet të ndiqni për të mësuar nëse ajo çfarë jeni duke bërë është vërtet vullneti i Zotit, jo thjesht diçka që ju pëlqen?`

`2.	Lexoni në Bibël historinë e profetit Jona dhe sesi ai u përgjigj ndaj thirrjes së Zotit. Çfarë mësimi mund të marrim nga përvoja e tij? Në të njëjtën kohë, krahasoni Jonën me Palin kur ai u thirr nga Zoti (Shih Veprat 9:1-20). Cilat janë ndryshimet kryesore midis tyre?`

`3.	“Historia e Judës paraqet fundin e trishtuar të një jete, që mund të ishte nderuar nga Perëndia. Po të kishte vdekur përpara udhëtimit të fundit për në Jeruzalem, Juda do të ishte vlerësuar si një njeri, që meritonte një vend midis të dymbëdhjetëve dhe mungesën e të cilit do ta ndjenin shumë”—Ellen G. White, The Desire of Ages, fq. 716. Mendoni rreth historisë së Judë Iskariotit. A ishte “i thirrur” ai për të tradhëtuar Jezusin? Nëse po, a do ishte e drejtë kjo? Si mund të kuptojmë Judën dhe mundësitë që ai kishte në krahasim me atë se çfarë ai bëri dhe si përfundoi? Çfarë mësimi mund të nxjerrim nga historia e tij rreth fuqisë së lirisë së zgjedhjes në jetët tona?`