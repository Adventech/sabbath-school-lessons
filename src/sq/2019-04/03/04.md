---
title:  70 javë dhe 2 300 ditë
date:  15/10/2019
---

Fjala “caktuar” tek Danieli 9:24, “Shtatëdhjetë javë janë caktuar”, fjalëpërfjalë do të thotë, “Shtatëdhjetë javë janë prerë”. Edhe pse fjala është përkthyer si “caktuar” nuk është përdorur në asnjë tekst tjetër biblik, ai gjendet në letërsinë hebraike në kontekst ku bëhet prerja nga diçka më e gjatë. Mëqenëse kapitulli 8 i Danielit paraqet profecinë e 2 300 viteve, pikënisja e së cilës nuk është dhënë po në këtë kapitull, është logjike të kuptojmë se kur kapitulli tjetër (Danieli 9) flet rreth 490 vitet si një periudhë e “caktuar” ose “prerë”, ajo mund të jetë “prerë” vetëm nga 2 300 vite profetike të përmendur në kapitullin e mëparshëm. Së fundmi, nga çfarë tjetër mund të jetë prerë kjo periudhë, sesa nga një profeci tjetër kohore që është më e gjatë?

`Lexoni Danieli 8. Cila është e vetmja pjesë e pashpjeguar e vegimit (shih veçanërisht Dan. 8:14, 26, 27)?`

Ka shumë arsye pse profecia e 70 javëve e Danielit 9:24–27 dhe profecia e 2 300 mbrëmjeve dhe mëngjeseve e Danielit 8:14 kanë lidhje të qarta: (1) të dyja janë profeci kohore; (2) i lidh terminologjia specifike e “vegimit” dhe “kuptimit” (shih Dan. 8:26, 27 dhe 9:23); (3) të dyja interpretimet e profecisë u dhanë nga engjëlli Gabriel (shih Dan. 8:16 dhe 9:21); (4) e vetmja pjesë e pashpjeguar e vegimit të Danielit 8 është rreth 2 300 mbrëmje dhe mëngjese, (ndonjëherë të përkhtyera si “ditë”) tek Danieli 8:14; (5) Danieli 8 përmban vegimin dhe pastaj një interpretim të pjesshëm të atij, ndërsa Danieli 9 ka vetëm një interpretim – atë të pjesës së pashpjeguar të Danielit 8, pra profecisë së 2 300 ditëve të Danielit 8:14, pjesën e vegimit që Danieli nuk e kishte kuptuar (shih Dan. 8:27).

Informacioni që na jep Ezdra na sqaron detajet e munguara për të kuptuar profecinë e Danielit, pra, kur të fillojmë të llogarisim kohën profetike në lidhje me aspekte thelbësore të shërbesës së Krishtit për ne.

<img style="max-width:100%" src="https://sabbath-school-stage.adventech.io/api/v1/en/quarterlies/2019-04/lessons/03/days/prophecy.png" />