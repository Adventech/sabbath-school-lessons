---
title:  Cili është Ati ynë
date:  08/08/2022
---

Oswald Chambers shkruan: “A e keni pyetur Zotin se çfarë do të bëjë? Ai kurrë nuk do t'ju tregojë. Perëndia nuk ju thotë se çfarë do të bëjë; Ai ju zbulon se kush është”—My Utmost for His Highest (Uhrichsville, OH: Barbour & Company, Inc., 1963), 2 Janar.

`Çfarë mendoni se nënkupton Chambers me këtë ide?`

Siç e dimë, libri i Jobit fillon me një tragjedi të madhe personale për Jobin. Ai humbet gjithçka, përveç jetës së tij dhe gruas së tij, dhe ajo i sugjeron atij që "'të mallkojë Perëndinë dhe të vdesë!" (Jobi 2:9). Ajo që vijon është një diskutim në të cilin miqtë e tij përpiqen të kuptojnë pse ka ndodhur gjithçka. Gjatë gjithë këtyre diskutimeve, Zoti qëndron i heshtur.

Pastaj befas tek Jobi 38 shfaqet Perëndia dhe flet: “Kush është ai që errëson planet e mia me fjalë pa kuptim?” (Jobi 38:2). Pa ndalur, Perëndia i bën Jobit rreth 60 pyetje mbresëlënëse. Hapni Biblën tuaj dhe skanoni këto tek Jobi 38 dhe 39.

Pas pyetjes së fundit, Jobi përgjigjet: «Unë jam shpirtvogël—si mund të të përgjigjem? Vura dorën mbi gojë. Kam folur një herë, por nuk do të flas më”» (Jobi 40:4,5). Por Zoti nuk ka mbaruar. Ai pastaj fillon përsëri dhe bën një grup tjetër pyetjesh "të mëdha" me radhë.

`Lexoni përgjigjen përfundimtare të Jobit në Jobi 42:1-6. Çfarë po përpiqej t'i tregonte Perëndia Jobit dhe çfarë ndikimi pati tek ai?`

Perëndia nuk i përgjigjet kurrë asnjë prej pyetjeve "pse" të miqve të Jobit. Por Perëndia pikturon një tablo të madhështisë së Tij të pashembullt siç zbulohet përmes veprave mahnitëse të krijimit. Pas kësaj, Jobi sigurisht që nuk ka nevojë për përgjigje. Nevoja për shpjegime është eklipsuar nga një pamje dërrmuese e madhështisë së Zotit.

Kjo histori zbulon një paradoks magjepsës. Shpresa dhe inkurajimi mund të burojnë nga të kuptuarit e faktit se ne dimë kaq pak. Instinktivisht, ne përpiqemi të gjejmë ngushëllim duke ditur gjithçka, dhe kështu ne dekurajohemi kur nuk mund ta dimë atë. Por, ndonjëherë Zoti nxjerr në pah injorancën tonë në mënyrë që ne të kuptojmë se shpresa njerëzore mund të gjejë siguri vetëm në një Qënie shumë më të madhe se ne.

`A po ndodhin tani gjëra që thjesht nuk mund t'i kuptoni? Nëse po, përqendrohuni te karakteri i Perëndisë. Si mund ta bësh këtë të të japë shpresën se duhet të ngulmosh për atë që tani për tani është e pakuptueshme?`