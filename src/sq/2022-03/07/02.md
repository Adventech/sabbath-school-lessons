---
title:  Pamja e plotë
date:  07/08/2022
---

Kur jemi të lënduar, është shumë e lehtë të supozojmë se ajo që na ndodh është e vetmja gjë që ka rëndësi. Por ka një pamje pak më të madhe sesa kjo, e cila është përtej "nesh" (shih Zbul. 12:7, Rom. 8:22).

`Lexoni Habakuku 1:1-4. Me çfarë u përball Habakuku?`

Ju mund të prisni që Perëndia të thotë diçka si p.sh: “Kjo është vërtet e tmerrshme, Habakuk; Më lër të vij të të ndihmoj menjëherë.” Por përgjigjja e Zotit është e kundërta. Ai i thotë Habakukut se do të përkeqësohet. Lexojeni këtë tek Habakuku 1:5-11.

Izraeli ishte marrë në robëri nga Asirianët, por Perëndia premton se më e keqja po vjen: Babilonasit tani do të marrin popullin e Judës. Habakuku bërtet përsëri në vargjet 12-17 dhe më pas pret të shohë se çfarë do të thotë Perëndia.

`Si sjell shpresë prezantimi i Perëndisë për shkatërrimin e premtuar të Babilonisë tek Habakuku 2:2, 3?`

Habakuku 2 është premtimi i Perëndisë për shkatërrimin e babilonasve. Hebrenjve 10:37 citon Habakukun 2:3, duke lënë të kuptohet për një zbatim mesianik të këtij premtimi në të ardhmen. Me të njëjtën siguri që u premtua shkatërrimi i Babilonisë, kështu kemi edhe sigurinë e shkatërrimit të "Babilonisë së Madhe" (Zbul. 18:2).

Habakuku mbeti i bllokuar në mes të së keqes së madhe që e rrethonte dhe premtimit të Perëndisë për më të keqen që do të vinte. Megjithatë, pikërisht këtu e gjejmë veten në historinë e shpëtimit. E keqja e madhe është rreth nesh, por Bibla parashikon se do të vijë një e keqe shumë më e madhe. Çelësi i mbijetesës së Habakukut ishte se ai u soll aty për të parë të gjithë vizionin me largpamësi. Prandaj, në kapitullin 3 ai është në gjendje të lutet në një lutje të jashtëzakonshme lavdërimi për shkak të asaj që Perëndia do të bëjë në të ardhmen.

`Lexoni Habakuku 3:16-19. Çfarë përcakton Habakuku si motive të tij për shpresën? Cila është shpresa e popullit të Perëndisë, ndërsa presim që të shpalosen skenat profetike të fundit? Si mund ta bëni këtë shpresë tuajën?`