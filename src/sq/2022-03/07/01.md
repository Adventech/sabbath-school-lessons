---
title:  Shpresë e pathyeshme
date:  06/08/2022
---

### Lexoni për studimin e kësaj jave
Hab. 1:1-4, Jobi 38-41, Isa. 41:8-14, Jer. 29:1-10, Hebr. 12:1-13.

> <p>Vargu përmendësh</p>
> "Por shpresa nuk na turpëron, sepse dashuria e Perëndisë është derdhur në zemrat tona nga Fryma e Shenjtë që na është dhënë" (Romakëve 5:5).

Kur jemi në kishë të rrethuar nga njerëz të buzëqeshur, sa e lehtë është të flasësh dhe të këndosh për shpresën!

Por, kur e gjejmë veten brenda "enës së shkrirjes", shpresa nuk duket gjithmonë aq e lehtë. Ndërsa rrethanat na rrethojnë, ne fillojmë të vëmë në dyshim gjithçka, veçanërisht urtësinë e Perëndisë.

Në një nga librat e tij, C. S. Lewis shkruan për një luan imagjinar. Duke dashur të takojë këtë luan, dikush pyet nëse luani është i sigurt. Personit i thuhet se ai nuk është i sigurt, "por ai është i mirë".

Edhe pse ne nuk e kuptojmë gjithmonë Perëndinë dhe Ai duket se bën gjëra të paparashikueshme, kjo nuk do të thotë se Zoti është kundër nesh. Thjesht do të thotë që ne nuk e kemi ende pamjen e plotë. Por ne luftojmë me idenë se që të kemi paqe, besim dhe shpresë, Zoti duhet të jetë i kuptueshëm dhe i parashikueshëm. Ai duhet të jetë, sipas mendimit tonë, "i sigurt". Si të tillë, ne e vendosim veten në pozitë zhgënjimi.

**Reflektimi i kësaj jave:** Si na ndihmon të kuptuarit tonë për karakterin e Perëndisë që ta mbajmë shpresën, kur ndodhemi në "enën e shkrirjes"?

_Studioni mësimin e kësaj jave për t’u përgatitur për të Shtunën, 13 Gusht._