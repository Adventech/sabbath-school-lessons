---
title:  Për më tepër studim
date:  12/08/2022
---

Lexo Ellen G. White, “The School of the Hereafter”, p. 301–309, tek “Education”; “Ndihmë në jetën e përditshme”, fq. 470, 471, në Shërbesa e Shërimit.

“Në përvojën e të gjithëve vijnë kohë zhgënjimesh të mëdha dhe shkurajimesh të plota – ditë, kur pikëllimi është pjesë e jona dhe është e vështirë të besohet se Perëndia është ende mirëbërësi i mirë i fëmijëve të Tij tokësorë; ditët kur shqetësimet e ngacmojnë shpirtin, derisa vdekja të duket më e preferueshme se jeta. Pikërisht atëherë shumë e humbasin fuqinë e tyre tek Zoti dhe futen në skllavërinë e dyshimit, në skllavërinë e mosbesimit. Nëse në momente të tilla do të mund të dallonim me mprehtësi shpirtërore domethënien e fjalëve të Perëndisë, ne duhet të shohim engjëj, që kërkojnë të na shpëtojnë nga vetvetja, duke u përpjekur të vendosin këmbët tona mbi një themel më të fortë se kodrat e përjetshme dhe besimi i ri, e jeta e re do të buronte në qenien tonë”—Ellen G. White, Profetë dhe Mbretër, f. 162.

**Pyetje për diskutim**

`1. Ellen G. White thotë se "të gjithë" ne përjetojmë kohë "zhgënjimi të madh dhe dekurajimi të plotë". Sa mirë e vërejmë njëri-tjetrin teksa kalojmë kohë të tilla? Si mund të mësojmë më mirë të jemi agjentë të shpresës për njëri-tjetrin, kur përjetojmë zhgënjime kaq të hidhura?`

`2. Si klasë, shqyrtoni përgjigjet tuaja për pyetjen e fundit të së martës. Çfarë ndryshimi bënte në jetën tuaj kur e mbanit realitetin e afërsisë së Perëndisë si kurrë ndonjëherë përpara jush?`

`3. Në klasë, lexoni me zë të lartë pasazhet tek Jobi 38–41. Çfarë lloj tabloje të Zotit paraqet? Çfarë mësoni që ju jep shpresë dhe inkurajim? Si përshtatet e shtuna në këtë përshkrim? Si na ndihmon të mbajmë para nesh natyrën dhe karakterin e Perëndisë?`

`4. Shpresa që transformohet vjen nga qielli. Kjo do të thotë që ne mund të lutemi që shpresa të vijë në jetën e njëri-tjetrit. Kaloni pak kohë duke u lutur për ata, shpresa e të cilëve është dobësuar kohët e fundit, që shpresa e tyre të mund të përtërihet. Për më tepër, çfarë mund të bëni për të tjerët, që janë në një luftë të humbur për të gjetur shpresën?`

`5. Nëse dikush është i gatshëm, kërkojini atij personi të tregojë një kohë që dëshpërimi dhe sprovat e bënë atë të humbte shpresën dhe besimin. Çfarë e ktheu atë person? Çfarë mund të ndajmë me njëri-tjetrin që mund të ndihmojë kur jemi në kohë dyshimi dhe dëshpërimi?`