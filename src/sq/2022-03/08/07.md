---
title:  Për më tepër studim
date:  19/08/2022
---

Lexoni Ellen G. White, “Në ditët e Mbretëreshës Ester”, f. 598–606, në Profetë dhe Mbretër.

“A nuk ka thënë Perëndia se do t'u jepte Frymën e Shenjtë atyre që e kërkojnë? Dhe a nuk është kjo Frymë një udhërrëfyes i vërtetë? Disa njerëz duket se kanë frikë ta pranojnë Zotin në fjalën e Tij, sikur kjo të ishte një premisë për ta. Ata luten që Zoti të na mësojë dhe, megjithatë kanë frikë të vlerësojnë fjalën e premtuar të Perëndisë dhe të besojnë se ne jemi mësuar prej Tij. Përderisa vijmë tek Ati ynë qiellor me përulësi dhe me një frymë për t'u mësuar, të gatshëm dhe me ankth për të mësuar, pse duhet të dyshojmë në përmbushjen e premtimit të Tij? Ju nuk duhet për asnjë moment të dyshoni në Të dhe ta çnderoni Atë me këtë. Kur keni kërkuar të njihni vullnetin e Tij, pjesa juaj në operacionin me Perëndinë është të besoni se do të udhëhiqeni, udhëzoheni dhe bekoheni në kryerjen e vullnetit të Tij. Ne mund të mos i besojmë vetes që të mos keqinterpretojmë mësimet e Tij, por bëjeni edhe këtë temë lutjeje dhe besojini Atij, dhe sërisht i besoni Atij maksimalisht, që Fryma e Tij e Shenjtë t'ju udhëheqë të interpretoni drejt planet e Tij dhe veprën e largpamësisë së Tij” —Ellen G. White, Manuscript Releases, vol. 6, p. 225.

“Besimi forcohet duke ardhur në konflikt me dyshimet dhe ndikimet kundërshtuese. Përvoja e fituar në këto sprova ka më shumë vlerë se xhevahiret më të kushtueshme”—Ellen G. White, Testimonies for the Church, vol. 3, p. 555.

**Pyetje për diskutim**

`1. Si klasë, flisni për llojet e gjërave në të cilat ne besojmë dhe që nuk i shohim, gjëra që ne i dimë se janë reale, por që janë përtej shikimit tonë. Si mund të na ndihmojë kjo të kuptojmë se çfarë do të thotë të shohësh “Atë që është i padukshëm”?`

`2. Diskutoni pyetjen përfundimtare të gjetur në fund të studimit të së mërkurës. Sa shpesh e gjejmë veten në atë situatë? Çfarë mund të bëjmë që do të na mundësojë më mirë të besojmë se rruga e Zotit është më e mira, edhe nëse nuk është ajo që duam?`

`3. Nëse “besimi forcohet duke rënë në konflikt me dyshimet dhe ndikimet e kundërta” dhe kjo çon në diçka jashtëzakonisht të vlefshme, “me më shumë vlerë se xhevahiret më të kushtueshme”, si duhet të na formësojë kjo mënyrën se si ne duhet t’i shohim konfliktet e tilla?`

`4. Shumica prej nesh kanë parë njerëz, madje edhe të krishterë të tjerë, në situata në të cilat, të paktën nga këndvështrimi ynë, rezultati ishte i tmerrshëm. Gjëja më e keqe që imagjinonim ndodhi, pavarësisht lutjeve dhe përpjekjeve më të mira. Si ta kuptojmë këtë nën dritën e asaj që kemi studiuar?`