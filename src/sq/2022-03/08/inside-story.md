---
title:  Histori misioni
date:  19/08/2022
---

#### Kisha nën pemë

_Karla_

Karla nuk arriti t’i rezistonte apelit të pastorit të kishës.

“Miq,” tha ai, “Kam dy vjet që kërkoj dikë, që të ndihmojë në hapjen e një kishe, në zonën rurale, jashtë qytetit. E di që është larg. I di që udhëtimi deri aty është i vështirë. E di që aty nuk gjenden gjithë lehtësitë e qytetit. Por nëse ne nuk punojmë me vëllezërit dhe motrat, që banojnë atje, kush do punojë?”

Karla, dentiste, kishte pak kohë që kishte lëvizur, bashkë me bashkëshortin e saj, në veriperëndim të Brazilit, dhe lutej që Perëndia ta përdorte për lavdinë e Tij. Apeli i pastorit ngeli në mendjen e saj. Ajo dëshironte të ndihmonte në hapjen e një kishe, në zonat rurale. Ajo vendosi të vinte një kuti të vogël, në kishë, ku njerëzit të linin lekë, që donin të dhuronin, për këtë qëllim.

Pas një viti, Karla vendosi të kërkonte një copë toke, ku mund të ndërtonin një kishë. Të gjitha pronat, në zonën rurale, ishin shumë të shtrenjta. Por, ajo gjeti një copë tokë, në rrugën kryesore të një qyteti të vogël dhe mori vesh se shitej me një çmim të arsyeshëm. Ajo gjeti pronarin dhe ai ofroi ta shiste për vetëm 35.000 Realë Brazilianë – 700.000 lekë. Ajo nuk kishte lekë të mjaftueshme, por vendosi të bënte një ofertë.

“Nëse në japim 5.000 Realë (100.000 lekë) tani, mund të na lejosh ta paguajmë pjesën tjetër, me këste mujore?”

“Për sa muaj mendoni ta paguani?” pyeti ai.

“Mund të paguajmë vetëm 500 Realë (10.000 leke) në muaj,” u përgjigj Karla

“60 muaj?” tha ai i befasuar. “Do vdes urie deri atëhere.”

“Por është për një arsye të mirë,” vazhdoi Karla. “Do ndërtojmë një kishë. Ti do ndihmosh të ndërtosh një shtëpi për Perëndinë. Ke ndërtuar ndonjëherë një shtëpi për Perëndinë?”

Ai pranoi se nuk e kishte bërë ndonjëherë këtë.

“Tani e ke mundësinë,” tha Karla

Ai pranoi ta shiste pronën. Por Karla akoma duhet të gjente lekët për të bërë pagesën e parë. Ajo u kërkoi ndihmë anëtarëve të kishës dhe arriti të mblidhte 2.700 Realë (50.500 lekë) por i duheshin edhe 2.300 Realë të tjerë. Pastaj iu kujtua kutia, që kishte vënë në kishë, për dhurime. Ajo e hapi dhe gjeti 2.300 Realë gjithsej. Ajo e bëri pagesën e parë.

Mbas kësaj, Karla bëri pagesë çdo muaj. Kaloi një vit. Dy vjet. Vitin e tretë ajo vendosi të bënte një lutje.

“I dashur Perëndi, mund të na ndihmosh ta paguajmë këtë borxh, që të mund të fillojmë të adhurojmë në këtë vend?”

Ajo nuk i tregoi askujt rreth kesaj lutjeje por Perëndia e dëgjoi. Në vend që të bënte një pagesë çdo muaj, ajo bëri tre, katër ose pesë. Çdo muaj, ajo pyeste bashkëshorten e pronarit sa pagesa kishin ngelur. Sipas llogarive të saj, pagesat mbaronin në Shtator të atij viti.

Shtatori erdhi dhe pastori bëri një video të Karlës, duke bërë pagesën e fundit. Tapia e pronës do vinte pas disa ditësh. Karla u kthye në shtëpi shumë e gëzuar.

Por, në shtëpi, ajo filloi të ndihej e bezdisur. Një pyetje i vinte në mendje “Karla, sa pagesa bëre?”. Me hezitim, ajo numëroi biletat e pagesave. Ajo kishte bërë vetëm 48 pagesa. U ndie shumë e zhgënjyer. Kishte edhe pagesat e një viti për të bërë. Me shumë trishtim, ajo u foli pronarëve rreth gabimit.

Sabatin e ardhshëm, profesori i Shkollës së Sabatit, propozoi një sfidë.

“Do t’i jap secilit një copë letër,” tha ai. “Shkruani diçka, që duket e pamundur, që dëshironi të bëni para fundit të vitit.”

Karla shkroi: “Paguaj tokën për kishën.” Kjo dukej e pamundur.

Por, në tetor, ajo arriti të bënte pesë pagesa. Në nëntor, ajo bëri katër dhe, në dhjetor, bëri tre të fundit. Anëtarët e kishës e festuan përfundimin e pagesave në 19 dhjetor.

Sot, 20 anëtarë adhurojnë aty çdo të Sabat, në atë që quajnë “Kisha Poshtë Pemës Mango.” Ata takohen në hijen e një peme mange, ndërsa punojnë në ndërtimin e kishës.

“E duam Perëndinë tonë, që mund të bëjë gjithçka, me gjithë zemër,” thotë Karla.

Një pjesë e ofertave të Sabatit të 13të të këtij tremujori do ndihmojë në hapjen e katër kishave të reja në Brazil. Faleminderit që planifikoni një ofertë bujare.