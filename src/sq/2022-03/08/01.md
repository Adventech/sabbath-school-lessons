---
title:  Të shikosh të padukshmen
date:  13/08/2022
---

### Lexoni për studimin e kësaj jave
Rom. 8:28-39, Gjoni 14:1-14, Efes. 1:18-23, Isa. 40:27-31.

> <p>Vargu përmendësh</p>
> “Me anë të besimit e la Egjiptin pa pasur frikë mërinë e mbretit, sepse qëndroi i patundur sikur të shihte të padukshmin” (Hebrenjve 11:27).

Përkufizimi i besimit në librin e Hebrenjve është gjithmonë sfidues. “Besimi është siguria e gjërave që shpresohen, tregim i gjërave që nuk shihen” (Heb. 11:1). Si mund të jemi të sigurt për atë që nuk e shohim? Megjithatë, kjo është pikërisht ajo që Moisiu ilustron në vargun tonë përmendësh: “Qëndroi i patundur sikur të shihte të padukshmin” (Heb. 11:27).

Është edhe më sfiduese të kuptojmë se jemi thirrur për të parë "atë që është i padukshëm" jo thjesht kur kohët janë të mira, por veçanërisht kur gjithçka po shkon keq. Për këtë ne kemi nevojë për besim, një besim si Krishti që duhet të formësohet nga e vërteta rreth Perëndisë dhe mbretërisë së Perëndisë. E vërteta rreth mirësisë së Atit tonë, fuqia në emrin e Jezusit, fuqia e Ringjalljes dhe dhembshuria e Perëndisë janë të vërteta thelbësore që do të na mundësojnë të qëndrojmë të fortë kur jemi në “enën e nxehtë të shkrirjes” dhe mund të tundohemi të dyshojmë për gjithçka.

**Reflektimi i kësaj jave:** Cilat të vërteta rreth Zotit mund të na ndihmojnë të na mbështesin edhe në situatat më të këqija?

_Studioni mësimin e kësaj jave për t’u përgatitur për të Shtunën, 20 Gusht._