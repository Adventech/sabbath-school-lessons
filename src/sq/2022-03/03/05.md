---
title:  Një trashëgimi e qëndrueshme
date:  13/07/2022
---

`Lexoni 1 Pjetrit 1:6, 7. Çfarë po thotë Pjetri?`

Pjetri po u shkruan njerëzve që po luftonin me vështirësitë dhe shpesh ndiheshin shumë të vetmuar. Ai po u shkruante "të zgjedhurve të Perëndisë, të mërguarve të shpërndarë nëpër provincat e Pontit, Galatisë, Kapadokisë, Azisë dhe Bitinisë" (1 Pjetrit 1:1). Kjo është zona që ne e njohim sot si Turqia perëndimore. Disa vargje më vonë, Pjetri thotë se e di se ata po përjetojnë «pikëllim në të gjitha llojet e sprovave» (1 Pjet. 1:6).

`Çfarë nënkupton Pjetri, duke thënë se ata janë «të mërguar» dhe «të shpërndarë»? Si mund të shtohet kjo në sprovat e tyre?`

Të qenit i krishterë gjatë atyre kohërave ishte një gjë e re; besimtarët ishin të pakët në numër dhe në vende të ndryshme ku ata ishin një pakicë e vendosur që shpesh keqkuptoheshin në rastin më të mirë, persekutoheshin në rastin më të keq. Megjithatë, Pjetri i siguron se këto sprova nuk janë të rastësishme ose kaotike (1 Pjet. 1:6, 7). Besimi i vërtetë është pikërisht qëllimi i atyre që ngulmojnë «të gjitha llojet e sprovave».

`Lexoni 1 Pjetrit 1:6-9. Çfarë sigurie përfundimtare kërkon t'u japë Pjetri këtyre njerëzve mes sprovave të tyre? Çfarë do të thotë kjo shpresë edhe për ne?`

`Cilatdo qofshin sprovat e tyre, çfarëdo që të vuajnë, si mund të krahasohet me përjetësinë që i pret kur të kthehet Krishti? Fjalët e Pjetrit për ta janë fjalët e Perëndisë për ne, pavarësisht nga çfarëdo që po përballemi. Sado të vështira apo të dhimbshme qofshin sprovat tona, ne nuk duhet të harrojmë kurrë fundin e vërtetë, jetën e përjetshme në një qiell të ri dhe tokë të re, pa dhimbje, vuajtje apo vdekje. Me një premtim të tillë para nesh, një premtim i garantuar përmes vdekjes së Jezusit, sa e rëndësishme është që të mos humbasim besimin, por në vend të kësaj, në mes të sprovave tona, t'i kërkojmë Zotit të na pastrojë nga gjithçka dhe çdo gjë, që qëndron përballë në rrugën e besimit tonë.`