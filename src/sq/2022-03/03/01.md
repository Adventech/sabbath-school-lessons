---
title:  Kafazi i zogut
date:  09/07/2022
---

### Lexoni për studimin e kësaj jave
Eksodi 14, Eksodi 15:22-27, Eksodi 17:1-7, Proverbat 3, Luka 4:1-13, 1 Pjet. 1:6-9.

> <p>Vargu përmendësh</p>
> “Për këtë gëzohuni, ndonëse, në qoftë se duhet, për pak kohë, tani duhet të trishtoheni nga prova të ndryshme” (1 Pjetrit 1:6).

Në dritën e plotë të ditës dhe, duke dëgjuar muzikën e zërave të tjerë, zogu i mbyllur në kafaz nuk do të këndojë këngën që kërkon t'i mësojë i zoti i tij.

Ai mëson rrëmbimthi një pjesë të kësaj, një trill të asaj, por kurrë një melodi të veçantë dhe të plotë. Por mjeshtri e mbulon kafazin dhe e vendos aty ku zogu do të dëgjojë të vetmen këngë që ai do të këndojë. Në errësirë, ai përpiqet dhe përpiqet përsëri ta këndojë atë këngë derisa ta mësojë, dhe ai shpërthen në melodi të përsosur. Pastaj zogu lihet i lirë jashtë dhe që nga ajo ditë mund ta këndojë atë këngë në dritën e diellit. Kështu vepron Perëndia me fëmijët e Tij. Ai ka një këngë për të na mësuar dhe, kur ne e kemi mësuar atë mes hijeve të mundimit, ne mund ta këndojmë atë më pas pa vështirësi» —Ellen G. White, The Ministry of Healing, p. 472.

Vini re se ai që e çon zogun në errësirë është vetë mjeshtri.

Është e lehtë të kuptosh se Satani shkakton dhimbje, por a do të merrte pjesë aktive Perëndia vetë në drejtimin tonë drejt “poçes së nxehtë të shkrirjes”, ku do të përjetojmë konfuzion ose lëndim?

**Reflektimi i kësaj jave:** Çfarë shembujsh mund të mendoni në Bibël, në të cilat vetë Zoti i udhëheq njerëzit në përvoja që Ai e di se do të përfshijnë vuajtje? Cilat mendoni se ishin këngët e reja që Ai donte që ata të këndonin?

_Studioni mësimin e kësaj jave për t’u përgatitur për të Shtunën, 16 Korrik._