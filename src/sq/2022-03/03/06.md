---
title:  Sprovë me anë të zjarrit
date:  14/07/2022
---

Ishte një i ri, të cilin do ta quajmë Aleks. Ai kishte kaluar një rini shumë të trazuar: me drogë, dhunë, madje edhe disa kohë në burg. Por më pas, nëpërmjet dashamirësisë së një anëtari të kishës lokale, (të cilin Aleksi e kishte vjedhur), Aleksi mësoi për Perëndinë dhe ia dha zemrën Jezusit. Megjithëse ai kishte ende probleme dhe betejat e tij, me të shkuarën mbetën ende, Aleksi ishte një person i ri me Jezusin. Ai e donte Perëndinë dhe u përpoq ta shprehte atë dashuri, duke iu bindur urdhërimeve të Tij (1 Gjonit 5:1, 2). Në një moment, Aleksi ndjeu se duhej të bëhej pastor. Gjithçka  e çonte tek ai mendim. Ai po i përgjigjej thirrjes së Zotit pa dyshim për këtë.

Në universitet gjërat shkuan mirë në fillim. Pastaj njëra pas tjetrës gjërat shkuan keq dhe jeta e tij filloi të shpërbëhej. Burimi i tij i të ardhurave u pakësua e ai filloi të mbetej trokë; një mik i ngushtë u kthye kundër tij, duke bërë akuza të rreme për të, por që i dëmtonin reputacionin. Më pas, ai vazhdoi të sëmurej; askush nuk e dinte se çfarë ishte, por kjo ndikoi në studimet e tij deri në atë pikë sa ai kishte frikë se do t'i duhej ta linte plotësisht shkollën. Mbi të gjitha, ai po luftonte tundimet e ashpra me drogën, e cila ishte lehtësisht e disponueshme në komunitetin lokal. Madje në një moment ai ra në atë tundim. Aleksi nuk mund ta kuptonte pse po ndodhte e gjithë kjo, veçanërisht, sepse ishte i sigurt se Zoti e kishte çuar në këtë shkollë që në fillim. A kishte gabuar Aleksi për këtë? Nëse po, a ishte e gjithë përvoja e tij me Perëndinë një gabim i madh? Edhe elementët më themelorë të besimit të tij po viheshin në dyshim.

`Imagjinoni që, në mes të kësaj krize, Aleksi të vijë tek ju dhe të kërkojë këshilla. Çfarë do t’i thoshit? Çfarë përvojash keni pasur që mund të ndihmonin dikë si ai? Cilat vargje biblike do të përdornit? Sa të dobishëm mund të jenë vargjet e mëposhtme në një situatë të tillë? Fjalët e urta 3, Jer. 29:13, Rom. 8:28, 2 Kor. 12:9, Hebr. 13:5.`

`Pothuajse të gjithë ata që ndjekin Zotin kanë pasur kriza gjatë të cilave janë tunduar të dyshojnë në drejtimin e Zotit. Gjëja e rëndësishme në situata të tilla është të kapemi pas premtimeve, të rrëfejmë udhëheqjen e Perëndisë në të kaluarën dhe të lutemi për besim dhe qëndrueshmëri. Perëndia nuk do të heqë dorë kurrë nga ne. Pyetja për ne është: Si të mos i nënshtrohemi tundimit për të hequr dorë prej Tij?`