---
title:  Histori misioni
date:  15/07/2022
---

#### Kënga në zemrën time

_Gabriela_

Disa këngëtarë të famshëm fillojnë të ndiejnë pasion për këngën që në fëmijëri, por ky nuk ishte rasti i Gabrielës. Ajo u rrit në La Paz, Bolivi, e pasionuar me Jezusin.

Që nga lindja, mamaja i mësoi rreth dashurisë së Jezusit.

Ajo u rrit duke ditur se Dhjetë Urdhërimet, përfshirë urdhërimin e katërt rreth Sabatit, reflektojnë dashurinë e Perëndisë. Ajo e dinte domethënien e të dhjetave dhe ofertave.

Kur ishte 9 vjeç, ajo ia dha zemrën Jezusit, nëpërmjet pagëzimit.

Por, me kalimin e viteve, ajo filloi të mësonte më shumë rreth gëzimeve të botës dhe dera e tyre ishte muzika.

Gabrielës i pëlqente të këndonte për qejf, gjatë pushimeve të shkollës. Por, ajo u ftua të bëhej pjesë e një grupi muzikor dhe pranoi gjithë gëzim, duke menduar se mund të bënte karrierë në muzikë dhe të bëhej e famshme. Kur ishte 19 vjeç, ishte e sigurt se jeta e saj ishte muzika.

Gjatë studimeve, në universitet, Gabriela këndoi me grupe të ndryshme. Ndonjëherë mendonte se ndoshta po bënte gabim, për shembull në ditët pasi u përfshi në një aksident të keq dhe ajo ishte e vetmja që u plagos. Ajo mbaroi universitetin dhe u diplomua për psikologji.

Mbas shkollës, ajo dhe disa miq formuan një grup të ri muzikor, që pati sukses të menjëhershëm. Ata morën pjesë në shumë aktivitete dhe Gabrielës i pëlqente të shkonte në festa dhe të shpenzonte për gjëra luksoze.

Asaj i pëlqente të këndonte dhe të shpenzonte. Por, kur nuk ishte duke kënduar apo shpenzuar, ajo ndihej bosh. Jeta dukej sikur nuk kishte kuptim.

Gabriela nuk ndaloi së shkuari tërësisht në kishë. Ajo ishte Kristiane disa të Shtuna, në mëngjes, por i kthehej jetës tjetër, kur mbaronte shërbesa.

Një Sabat, në mëngjes, ajo dëgjoi muzikën në kishë dhe filloi të ndiente një dëshirë të këndonte për Perëndinë.

- Do doja të këndoja, në kishë,- mendoi ajo. -Mami do ishte shumë krenare ta shihte vajzën duke kënduar në kishë.

Shumë shpejt, Gabriela filloi të shkonte në kishë rregullisht dhe, jo vetëm në shërbesën e adhurimit, në mëngjes, por edhe në programet e mbasdites. Ajo filloi të dëgjonte këngëtarë Adventistë. Ajo kuptoi se donte të largohej nga muzika e botës por ndiente dëshirë të bëhej e famshme.

Ajo iu lut Perëndisë për ndihmë.

Atëherë, pandemia e COVID-19 mbylli gjithçka. Gabriela nuk mund të këndonte më në skenë. Në vend që të ndihej e dëshpëruar, ajo filloi të ndihej e çliruar. Tani do ishte më e lehtë të shkëputej nga ajo pjesë boshe dhe pakuptim e jetës së saj.

Gabriela filloi të bisedonte me pastorin e kishës dhe ai e ftoi të studionte Biblën. Ajo pranoi, me shumë gëzim. Kur përfundoi, ajo vendosi t’ia jepte zemrën Perëndisë duke u pagëzuar sërish. Ajo ndjeu se Perëndia po i jepte një mundësi të re, në jetë, të jetonte për Të.

Gabriela u pagëzua disa muaj pas fillimit të pandemisë. Gjatë pagëzimit të saj, nëpërmjet një lutjeje, ajo deklaroi se gjithçka që ajo kishte i përkiste Perëndisë.

“Vendos jetën, dhuntitë dhe talentet në shërbimin Tënd!” u lut ajo.

Pas pagëzimit, ajo e këmbeu skenën me Zoom, ku filloi të këndonte për lavdinë e Perëndisë. Me kërkesë të drejtuesve të kishës, ajo filloi të jepte edhe seminare rreth psikologjisë dhe studime Biblike online. Nëpërmjet punës së saj, katër njerëz u pagëzuan, gjatë pandemisë.

Gabriela ka një mesazh të veçantë për të rinjtë që, si ajo, mund të jenë të tentuar të largohen nga rruga që të çon të Krishti.

“Mos e harxhoni kot kohën në botë. Çdo person ka dhunti dhe talente dhe duhet vetëm t’i gjeni dhe përdorni për lavdinë e Perëndisë,” thotë ajo.

Një pjesë e Ofertave të Sabatit të 13të të këtij tremujori,  do të ndihmojë në hapjen e një kishe në La Paz, qytetin e Gabrielës, në Bolivi. Faleminderit që planifikoni një ofertë bujare për në 24 Shtator.

**Fakte të shpejta**

- Bolivia dhe Peruja ndajnë liqenin Titikaka, liqenin në lartësinë më të madhe mbi nivelin e detit, në botë - 3.810 m,. Liqeni ka një sipërfaqe prej 8.300 km katrorë.

- Kur sheh një grua Ajomara, mund të kuptosh nëse ajo është beqare apo e martuar nga mënyra se si e mban kapelen: në njërën anë nëse është beqare dhe drejt mbi kokë, nëse është e martuar.