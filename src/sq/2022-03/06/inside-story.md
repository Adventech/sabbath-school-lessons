---
title:  Histori misioni
date:  05/08/2022
---

#### Lutja për një kishë të re

_Simona_

Një natë, vonë, Simona shkoi në banjë, në spitalin ku punonte si infermiere, në jug të Brazilit. Ajo pa që televizori pranë banjës ishte i ndezur dhe ajo filloi të ndërronte stacionin. Në një stacion, po fliste një burrë i moshuar dhe ajo filloi të dëgjonte çfarë thoshte. Fjalët e tij i tërhoqën vëmendjen. Ai po fliste rreth shëndetit dhe Simona donte të dëgjonte me tepër. Programi po jepej në stacionin Kohë e Re, filiali Brazilian i Stacionit Ndërkombëtar të Shpresës.

Që atë mbrëmje, Simona filloi ta shihte stacionin rregullisht. Asaj i pëlqenin shumë programet dhe filloi të interesohej për Kishën Adventiste.

Kishte disa kohë që Simona i lutej Perëndisë për një punë më të qëndrueshme. Ajo punonte, me kontratë, në spitale të ndryshme, në orare të ndryshme, por ajo dëshironte shumë një punë të qëndrueshme, që të blinte një shtëpi dhe të kishte siguri financiare për dy vazjat e saj, Zhakelini dhe Ana Klaudia.

- I dashur Perëndi, - lutej ajo. – Të lutem më ndihmo të gjej një punë të qëndrueshme.

Ndërsa lutej, mori një kontratë pune, në një qytet rreth 1,500 km në veri të qytetit ku ndodhej. Ajo vazhdonte të ndiqte stacionin Kohë e Re dhe vendosi të kërkonte një Kishë Adventiste, në qytetin e ri. Por aty nuk kishte kishë Adventiste.

Simona e ndërroi lutjen. Në vend që të lutej për një punë të qëndrueshme, ajo vendosi t’i kërkonte Perëndisë të hapej një kishë Adventiste, në qytetin e saj.

- I dashur Perëndi, - lutej ajo. – Të lutem hap një kishë Adventiste këtu.

Pak kohë më pas, ajo mori një kontratë pune, në një qytet tjetër. Asaj dhe vajzave nuk iu desh të shkonin larg kësaj here. Qyteti, Uruita, ishte vetëm 25 minuta me makinë, që aty ku ishin. Simona shpresonte të gjente një kishë Adventiste në qytetin e ri, por edhe aty nuk kishte. Ajo vazhdonte të lutej që Perëndia të hapte një kishë Adventiste.

Një ditë, duke u kthyer në shtëpi, pas pune, ajo kaloi në qendër të qytetit dhe, në një ndërtesë, pa emrin “Kohë e Re”. Në Brazil, shumë kisha Adventiste kanë emrin “Kohë e Re.”

Simona nuk arrinte ta besonte! Një kishe e re Adventiste sapo ishte hapur në qytetin e saj. Ajo u mbush me kaq gëzim sa i dukej se zemra do i dilte nga kraharori. Perëndia i ishte përgjigjur lutjeve të saj.

Simona hyri në kishë, e cila ishte inauguruar vetëm pak kohë më parë, dhe u takua me pastorët, Luiz dhe Izrael.

- Kam shumë kohë që lutem për një kishë Adventiste, – tha ajo.

Pastorët u gëzuan që e takuan dhe u gëzuan akoma më shumë kur morën vesh se ajo e kishte njohur kishën Adventiste nëpërmjet stacionit Kohë e Re.

Sot, Simona po përfundon studimet Biblike dhe po pëgatitet t’ia japë jetën Jezusit nëpërmjet pagëzimit.  Por, ajo është një dëshmitare e fortë, që tani. Sa herë i jepet mundësia, ajo fton dikë të vizitojë kishën, që Perëndia hapi, në përgjigje të lutjeve të saj. “Perëndia e realizoi ëndrrën time, për të patur një kishë Adventiste, këtu, në qytetin tim,” thotë ajo. “Tani, dëshira ime është që Perëndia të na ndriçojë dhe të na mbajë që puna e Tij këtu të rritet dhe shumë jetë të tjera të njohin dashurinë e Tij.”

Faleminderit që planifikoni një ofertë bujare për Sabatin e 13të, në 24 Shtator, e cila do të ndihmojë në hapjen e katër kishave të reja në Brazil, që edhe njerëz të tjerë, ashtu si Simona, të mund të gjejnë një kishë Adventiste, në qytetin e tyre.

**Shënime misionare**

- Në vitin 1939, filloi puna mjekësore Adventiste, në Brazil, me hapjen e klinikës Pamja e Mirë, nën drejtimin e Dr. Antonio Alves de Miranda. Në vitin 1942, klinika u zëvendësua me Spitalin Adventist të San Paolos, nën drejtimin e Dr. Galdino Nunes Vieira, një profesor univerteti që e la punën e tij për t’iu përkushtuar punës mjekësore misionare.

- Në Korrik 1900, u publikua edicioni i parë i Lajmëruesit të së Vërtetës, revista e parë Adventiste në Portugalisht.