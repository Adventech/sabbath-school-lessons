---
title:  Të luftosh me gjithë fuqinë
date:  30/07/2022
---

### Lexoni për studimin e kësaj jave
Gjoni 16:5-15; Kol. 1:28, 29; 1 Pjet. 1:13, Mat. 5:29; Zanafilla 32.

> <p>Vargu përmendësh</p>
> “Për këtë mundohem, duke u përpjekur me fuqinë e Tij, e cila vepron tek unë me pushtet” (Kolosianëve 1:29).

Një burrë dhe një grua u ulën së bashku në një shfaqje televizive. Të dy kishin përjetuar vrasjen e një fëmije.

Djali i gruas ishte vrarë 20 vjet më parë dhe zemërimi dhe hidhërimi i saj ishin aq të mëdha sikur të kishte ndodhur sot. Burri ishte krejtësisht ndryshe. Vajza e tij ishte vrarë nga terroristët disa vite më parë. Ai foli për faljen ndaj vrasësve dhe sesi Zoti e kishte transformuar lëndimin e tij. Sado e tmerrshme të ishte dhimbja, ky njeri ishte bërë një ilustrim sesi Zoti mund të sjellë shërim në momentet më të errëta të jetës sonë.

Si mund të përgjigjen dy njerëz kaq ndryshe? Si ndodh ndryshimi shpirtëror në jetën e një të krishteri, duke i mundësuar atij individi që të maturohet përmes kryqeve të jetës, në vend që të mbingarkohet dhe mposhtet prej tyre?

**Reflektimi i kësaj jave:** Cili është roli i vullnetit tonë dhe vullnetit të lirë në betejën me veten dhe mëkatin? Si mund ta shmangim gabimin, duke i lënë ndjenjat tona të sundojnë vendimet që marrim? Përse duhet të ngulmojmë dhe të mos dorëzohemi kur jemi në "enën e shkrirjes"?

_Studioni mësimin e kësaj jave për t’u përgatitur për të Shtunën, 6 Gusht._