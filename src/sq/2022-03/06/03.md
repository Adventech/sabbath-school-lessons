---
title:  Kombinimi Hyjnor-Njerëzor
date:  01/08/2022
---

Cila është arritja juaj më e madhe ndonjëherë? Me shumë mundësi, çfarëdo që keni arritur nuk ka ndodhur thjesht duke u rrokullisur nga shtrati në mëngjes. Nëse duam të arrijmë diçka të vlefshme në këtë jetë, duhet kohë dhe përpjekje. Dishepullimi ynë ndaj Krishtit nuk është ndryshe.

`Lexoni Kolosianëve 1:28, 29. Ndonëse Pali flet për Perëndinë që vepron në të, në çfarë mënyrash tregon ai edhe përpjekjet njerëzore të përfshira? Shih gjithashtu Ligji i Përtërirë. 4:4, Luka 13:24, 1 Kor. 9:25, Hebr. 12:4.`

Tek Kolosianëve 1:29 ka një pasqyrë shumë interesante sesi Pali e sheh marrëdhënien e tij me Perëndinë në këtë vepër. Ai thotë se po lufton – por me fuqinë e Perëndisë.

Fjala për "punë" do të thotë "të lodhesh", të "punosh deri në rraskapitje". Kjo fjalë përdorej veçanërisht për atletët, ndërsa stërviteshin. Fjala për "luftë", e cila vjen më pas, mund të nënkuptojë në disa gjuhë "të vuaj". Pra, kemi fjalën që pasqyron një atlet që sforcohet me gjithçka për të fituar. Por më pas Pali i shton një diçka idesë, sepse Pali po sforcohet, jo me gjithçka që ka, por me gjithçka që i jep Perëndia. Pra, na mbetet një përfundim i thjeshtë për shërbimin e Palit—ishte një shërbesë e bërë me përpjekje dhe disiplinë të madhe personale, por e kryer me fuqinë e Perëndisë. Kjo marrëdhënie funksionon saktësisht në të njëjtën mënyrë kur ne ndjekim zhvillimin e karakterit të Krishtit brenda nesh.

Kjo është e rëndësishme të mbahet mend, sepse jetojmë në një botë në të cilën duam gjithnjë e më shumë me gjithnjë e më pak përpjekje. Kjo ide ka depërtuar edhe tek krishterimi. Disa ungjilltarë të krishterë premtojnë se, nëse thjesht besoni, Fryma e Shenjtë do të bjerë mbi ju me fuqi të mahnitshme mbinatyrore dhe do të kryejë mrekulli të mëdha. Por, kjo mund të jetë një gjysmë e vërtetë e rrezikshme, sepse mund t'i çojë njerëzit në përfundimin se ne vetëm duhet të presim që fuqia e Zotit të vijë, ndërsa ulemi rehat në vendet tona!

`Cila është përvoja juaj me llojin e përpjekjes për të cilën foli Pali? Çfarë gjërash ka vendosur Perëndia në zemrën tuaj me të cilat po luftoni? Si mund të mësoni t'i dorëzoheni vullnetit të Perëndisë?`