---
title:  Vullneti i disiplinuar
date:  02/08/2022
---

Një nga armiqtë më të mëdhenj të vullnetit tonë janë ndjenjat tona. Ne po jetojmë gjithnjë e më shumë në një kulturë të bombarduar me fotografi dhe muzikë që mund të tërheqin drejtpërdrejt shqisat tona, duke nxitur emocionet tona - zemërimin, frikën ose epshin - pa e kuptuar. Sa shpesh mendojmë gjëra të tilla si "Çfarë më pëlqen të ha për darkë"? "Çfarë më pëlqen të bëj sot"? "A ndihem mirë kur e blej këtë"? Kështu, ndjenjat janë përfshirë ngushtë në vendimmarrjen tonë. Ndjenjat nuk janë domosdoshmërisht të këqija, por mënyra sesi ndihem për diçka mund të ketë të bëjë me atë që është e drejtë ose e mirë. Në të vërtetë, ndjenjat tona mund të na gënjejnë (“Zemra është mashtruese përmbi gjithçka” [Jer. 17:9]) dhe mund të krijojnë një pamje të rreme të realitetit, duke na bërë të bëjmë zgjedhje të këqija, duke na vendosur tek “ena e shkrirjes” me veprimet tona.

`Çfarë shembujsh mund të gjeni nga Bibla ku njerëzit bënin zgjedhje bazuar në ndjenjat dhe jo në Fjalën e Perëndisë? Cilat ishin pasojat? Shih për shembull, Zanafilla 3:6; 2 Sam. 11:2-4; Gal. 2:11, 12.`

`Lexoni 1 Pjetrit 1:13. Për çfarë shqetësohet Pjetri dhe çfarë dëshiron ai që lexuesit e tij të bëjnë në të vërtetë?`

Pjetri e kuptoi se mendja është timoni për trupin që ne kontrollojmë. Hiqni kontrollin e mendjes dhe ne do të kontrollohemi nga çfarëdo ndjenjash që na shpërthejnë.

Imagjinoni të ecni përgjatë një shtegu të ngushtë për në shtëpinë e Bariut. Gjatë rrugës ka shumë shtigje që të çojnë në drejtime të ndryshme. Disa nga këto shtigje shkojnë në vende që ne nuk do të dëshironim t'i vizitonim. Të tjerat duken joshëse; ato u drejtohen ndjenjave, emocioneve, dëshirave tona. Megjithatë, nëse marrim ndonjë prej tyre, dalim nga rruga e duhur dhe shkojmë në një rrugë, që mund të jetë jashtëzakonisht e vështirë për t'u zbritur.

`Me cilat vendime të rëndësishme po përballeni? Pyete veten sinqerisht: “Si mund ta di nëse i bazoj zgjedhjet e mia në ndjenjën, emocionin, dëshirën, ndryshe nga Fjala e Perëndisë”?`