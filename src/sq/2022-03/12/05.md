---
title:  Mbështetja tek vetja
date:  14/09/2022
---

Kur Eva mëkatoi në Kopshtin e Edenit, nuk ishte thjesht sepse ajo dyshoi në fjalën e Perëndisë. Në qendër të problemit ishte besimi i saj se ajo kishte mjaft mençuri për të vendosur vetë se çfarë ishte e mirë dhe e drejtë. Ajo i besoi gjykimit të saj. Kur mbështetemi në gjykimin tonë në vend që t'i besojmë Fjalës së Perëndisë, ne e hapim veten ndaj të gjitha llojeve të problemeve.

Historia e Saulit përshkruan hapat drejt mbështetjes te vetja dhe tragjedinë që pason shumë shpejt. Samueli e vajosi Saulin si mbret të Perëndisë (1 Sam. 10:1). Pastaj i dha Saulit udhëzime specifike (1 Sam. 10:8), por Sauli nuk iu bind.

`Lexoni pjesën tjetër të tregimit në 1 Samuelit 13:1-14. Çfarë bëri Sauli që e çoi në rënien e tij?`

Ka tre hapa që e çuan Saulin në rrugën drejt mbështetjes te vetja kaq shpejt pasi ai u bë mbret. Problemi është se asnjë nga hapat nuk ishte aq i keq në vetvete. Megjithatë, ato përmbanin farat të vogla të e tragjedisë, sepse secili prej tyre u mor në mënyrë të pavarur nga Perëndia. Vëreni rendin në të cilin ndodhi rënia e Saulit.

1. Sauli tha: "Unë pashë" - shpërndarjen e popullit të tij dhe mungesën e Samuelit (1 Sam. 13:11). Sauli ishte nën presion dhe vlerësoi me sytë e tij se çfarë po ndodhte.

2. Sauli kaloi nga "pashë" në "thashë"—që Filistinët do më sulen (1 Sam. 13:12). Ajo që ai pa me sytë e tij i dha formë asaj që tha, ose supozoi, për situatën.

3. Sauli kaloi nga "thashë" në "ndjeva"—i detyruar të ofroja flijime (1 Sam. 13:12). Ajo që mendoi Sauli i formësoi tani ndjenjat.

Të gjithë ne e kemi bërë këtë: ne mbështetemi në shikimin tonë njerëzor, i cili na shtyn të mbështetemi në të menduarit tonë njerëzor, i cili na shtyn të mbështetemi në ndjenjat tona njerëzore. Dhe pastaj ne veprojmë sipas këtyre ndjenjave.

`Si mendoni, përse ishte kaq e lehtë për Saulin të ndiqte gjykimin e tij, edhe pse i kishte ende në vesh udhëzimet e qarta të Perëndisë? Nëse e dimë se jemi kaq të brishtë dhe kemi njohuri kaq të papërsosura, pse ende përpiqemi të mbështetemi te vetja? Çfarë mund të bëjmë për të mësuar si të besojmë në urdhërimet e Zotit më shumë sesa te vetja jonë?`