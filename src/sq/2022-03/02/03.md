---
title:  Sfida e Satanit
date:  04/07/2022
---

> <p></p>
> “Jini të përmbajtur, rrini zgjuar; sepse kundërshtari juaj, djalli, sillet rreth e qark si një luan vrumbullues, duke kërkuar cilin mund të përpijë”(1 Pjet. 5:8).

Lexoni vargun e mësipërm. Cili është mesazhi atje për ne? Pyete veten: "Sa seriozisht i marr këto fjalë?" Çfarë gjërash bëni në jetën tuaj që tregojnë nëse i merrni ato seriozisht?

A keni parë ndonjëherë një luan të uritur? Është fantastike, sepse e dini se mund të kapë dhe të hajë pothuajse çdo gjë që dëshiron. Pjetri thotë se Satani po sillet përreth në të njëjtën mënyrë. Kur shikojmë përreth, mund të shohim pasojat e dëshirës së tij për të vrarë. Vdekja, vuajtja dhe shtrembërimi i moralit e vlerave janë kudo. Nuk mund të mos e shohim veprën e Satanit.

`Lexoni 1 Pjetrit 5:8-11. Si duhet të reagojnë të krishterët ndaj vërshimit të Satanit?`

`Çfarë premton Perëndia të bëjë për ata që vuajnë? 1 Pjet. 5:10.`

Pjetri i shkruan këto fjalë në kontekstin e përgjigjes ndaj sulmeve të Satanit ndaj besimit të krishterë. Por, siç e kemi përmendur, Satani është duke vepruar në mënyra të ndryshme. Dhe, megjithëse duhet të jemi të vetëdijshëm për realitetin dhe fuqinë e armikut tonë, ne kurrë nuk duhet të dekurajohemi, sepse duhet të kujtojmë gjithmonë se Jezusi e ka mundur Satanin, se Satani është një armik i mundur dhe se, përsa kohë që ne qëndrojmë të lidhur me Jezusin, përsa kohë që ne i përmbahemi Atij me besim, as ne nuk mund të mposhtemi kurrë. Për shkak të kryqit, fitorja e Krishtit është fitorja jonë.

`Mendoni për mënyrat e tjera që Satani shkakton dhimbje. Si mund të na ndihmojë leximi i 1 Pjetrit 5:8-11 për të përballuar ankthin që përjetojmë për shkak të fatit tonë në të jetuarit në një botë mëkatare, në të cilën Satani bën kërdinë?`