---
title:  Mundimet e maturisë
date:  07/07/2022
---

> <p></p>
> “Dhe, që të mos më rritet mendja për shkak të jashtëzakonshmërisë së zbulesave, m'u dha një gjëmb në mish, një engjëll i Satanit, për të më rënë me grushta, që të mos mbahem me të madh” (2 Kor. 12:7).

Ka një ndryshim të madh midis prerjes dhe krasitjes. Zakonisht presim bimët që nuk i duam më; ndërsa krasitim bimët që duam t'i zhvillojmë në frytshmëri më të madhe. Të dy proceset gjithsesi, përfshijnë një thikë të mprehtë. Në të vërtetë, krasitja kërkon prerjen e pjesëve të bimës që një kopshtari fillestar mund t’i duket si shkatërrim i saj. Në një kontekst shpirtëror, Bruce Wilkinson shkruan: “A po luteni për bekimet e shumta të Perëndisë dhe a po luteni që Ai t'ju bëjë të ngjashëm si Birin i Tij?

“Nëse përgjigjja juaj është “po”, atëherë ju po kërkoni gërshërët”–Bruce Wilkinson, Secrets of the Vine (Sisters, OR: Multnomah Publishers, Inc., 2001), p. 60.

Njerëzit kanë pyetur veten se çfarë donte të thoshte Pali me një "gjemb në mishin tim" (2 Kor. 12:7). Idetë variojnë nga sulmet e vazhdueshme ndaj Palit nga armiqtë deri te vështirësitë në të folur. Duket se ky ishte në të vërtetë një problem me shikimin e tij (shih Ellen G. White Comments, The SDA Bible Commentary, vol. 6, p. 1107). Çuditërisht, Pali besonte se "gjembi" "i ishte dhënë".

`Çfarë mendoni se donte të thoshte Pali me “më është dhënë”? Kush ia dha? Si mundi Perëndia ta përdorte atë për përfitimin e Palit?`

Vini re se "gjembi" i Palit kishte një qëllim të caktuar: "të më pengonte të bëhesha mendjemadh" (2 Kor. 12:7). Nuk ishte për shkak të ndonjë mëkati specifik që kishte kryer, por për ta penguar atë të mëkatonte në të ardhmen. Pali e kuptoi se nga natyra ai kishte një dobësi për të mëkatuar dhe se ky «gjemb» mund ta ruante kundër tij.

`Lexoni 2 Korintasve 12:7-10. Si e trajton Pali "gjembin" e tij? A mendoni se dobësia e Palit pati ndonjë përfitim tjetër frymor për të? Si mund t'ju ndihmojë mënyra se si përgjigjet Pali të përballeni me «gjembat», që mund t'ju duhet të mbani?`

`Në çfarë mënyrash idetë e Perëndisë për zhvillimin tuaj frymor mund të jenë shumë të ndryshme nga tuajat? Mendoni për fushat në jetën tuaj, në të cilat ju duhet të bëheni më të frytshëm në drejtësi. Çfarë cilësish frymore do të dëshironit t'i kërkonit Perëndisë që të zhvillojë tek ju nëpërmjet "krasitjes" së Tij?`