---
title:  Sprovat që vijnë
date:  02/07/2022
---

### Lexoni për studimin e kësaj jave
1 Pjet. 4:12-19, 1 Pjet. 5:8-11, Rom. 1:21-32, Jer. 9:7-16, 2 Kor. 12:7-10.

> <p>Vargu përmendësh</p>
> “Shumë të dashur, mos ju duket çudi për provën e zjarrit që u bë ndër ju për t'ju provuar, se si ju ndodhi diçka e jashtëzakonshme. Por gëzohuni, duke qenë pjestarë të mundimeve të Krishtit, që edhe në zbulesën e lavdisë së tij të mund të gëzoheni dhe të ngazëlloheni” (1 Pjetrit 4:12, 13).

Në laboratorët e kimisë shpesh laborantët hedhin disa kimikate së bashku në një enë të vogël dhe e nxehin atë në temperatura ekstreme. Ndërsa ena bëhet më e nxehtë, materialet ose shkrihen, vlojnë, shpërthejnë ose digjen me shkëlqim, në varësi të përbërjes së tyre. Ena në këtë rast mund të quhet edhe “poçe”.

Një poçe përkufizohet në fjalor si (1) një enë, që përdoret për shkrirjen e një substance, që kërkon një shkallë të lartë nxehtësie, (2) një sprovë e rëndë, (3) një vend ose situatë në të cilën forcat e përqendruara ndërveprojnë për të shkaktuar ose ndikuar në ndryshim ose zhvillim.

Këto përkufizime na japin gjithashtu një pasqyrë të dobishme për atë që ndodh në jetën tonë frymore. Këtë javë do të thellohemi në disa arsye se, përse ne mund ta gjejmë veten papritur nën presion dhe, duke përjetuar sprova në vende, në të cilat rrethanat na bëjnë të ndryshojmë, zhvillojmë dhe rritemi në karakter. Kjo do të na ndihmojë për të na dhënë një ndërgjegjësim për atë që Perëndia po bën në jetën tonë, në mënyrë që kur të hyjmë në “poçen” e Tij, të kemi një ide se si të reagojmë.

**Reflektimi i kësaj jave:** Cilat janë arsyet e kohërave të vështira që përjetojmë në këtë botë?

_Studioni mësimin e kësaj jave për t’u përgatitur për të Shtunën, 9 Korrik._