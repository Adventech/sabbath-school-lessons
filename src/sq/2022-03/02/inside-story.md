---
title:  Histori misioni
date:  08/07/2022
---

#### Mrekulli mes pandemisë

_Guilermo_

Në Bolivi, gjithçka u mbyll, për shkak të pandemisë së COVID-19.

Të gjitha kishat u mbyllën; të gjitha shërbesat dhe aktivitete të tjera u ndaluan, nga frika e shpërndarjes së virusit.

Grupe të vogla besimtarësh filluan të takoheshin në shtëpi të ndryshme, në El Alto, qyteti i dytë nga madhësia, i Bolivisë.

Guilermo lutej me shumë sinqeritet. Si mund të adhuronin njerëzit në mes të pandemisë?

Ndërsa ai lutej, i erdhi një ide. Pse të mos largoheshin nga qyteti dhe të adhuronin në ndonjë vend larg?

Me shumë lutje dhe ndihmën e disa anëtarëve të kishës, ai vendosi të adhuronin në një nga kodrat rreth qytetit. Grupi zgjodhi një kodër, emri i së cilës, në gjuhën etnike, do të thotë “Liqeni i Thatë”. Ndodhet në rrëzë të një mali, të mbuluar me dëborë.

Sabatin e parë, tetë burra, anëtarë të kishës, shkuan në takim.

Ata vazhduan të takoheshin çdo të shtunë. Ndërsa luteshin dhe adhuronin, filluan të vinin edhe njerëz të tjerë. Mbas tre muajsh, grupi kishte rreth 100 njerëz, përfshirë Adventistë, Protestantë dhe anëtarë të kishave të tjera.

E ftohta, shiu dhe lodhja nuk i dekurajuan burrat, gratë, të rinjtë dhe fëmijët, për të bërë rrugën prej 2 km. Një mendim i vetëm zotëronte mendjet e tyre. “Le të vazhdojmë të ecim. Perëndia është me ne.” Ata meditonin, agjëronin, luteshin. Të gjunjëzuar, në kodër, ata i luteshin Perëndisë me gëzim të zjarrtë.

Takimi, në kodër, çdo të Shtunë, ishte një bekim shumë i madh. Shumë njerëz po kërkonin Perëndinë, mes vështirësive me papunësinë dhe sëmundjen. Ata zbrisnin nga kodra, me lot në sy, dhe me besimin se Perëndia vazhdonte të ishte në kontroll dhe do bënte mrekulli, në jetët e tyre. Ata inkurajonin njëri-tjetrin me Filipianëve 4:19, ku thuhet “Dhe Perëndia im do të plotësojë të gjitha nevojat tuaja sipas pasurisë së tij në lavdi, në Jezu Krisht.” (NKJV)

Edhe pse bota ngadalësohej, për shkak të pandemisë, predikimi i ungjillit të përjetshëm nuk ndaloi. Si rezultat i takimeve të mrekullueshme, në kodër, gjatë pandemisë, 13 njerëz i dhanë jetët Perëndisë, nëpërmjet pagëzimit. Sot, grupi besnik i kodrës, është një bashkësi me më shumë se 50 anëtarë, që takohen, çdo të Shtunë, në një sallon të marrë me qira.

Pavarësisht pandemisë, ungjilli vazhdon të përhapet në El Alto, qyteti i dytë nga madhësia, në Bolivi. Por disa pjesë të qytetit ende nuk kanë kishë Adventiste. Këtë tremujor, Oferta e Sabatit të 13të do të ndihmojë në hapjen e një kishe, në një nga këto zona. Faleminderit që planifikoni një ofertë bujare, për në 24 Shtator, për të mbështetur hapjen e kësaj kishe si dhe tre të tjerave, në Bolivi.

**Fakte të shpejta**:

- Në Bolivi ndodhet shkretëtira më e madhe e kripës, e cila mbulon 10.582 km katrorë dhe është 3.656 metra, mbi nivelin e detit. Është 100 herë më e madhe se shkretëtira e dytë, e cila ndodhet në Utah, SHBA. Aty gjendet 50-70% e rezervës botërore të litiumit.

- Gjuha zyrtare e Bolivisë është Spanjishtja por ka edhe 36 gjuhë zyrtare etnike. Gjuhët më të folura janë Ajimara, Guarani dhe Keçua.