---
title:  Për më tepër studim
date:  08/07/2022
---

Lexoni Ellen G. White, “Lutja efektive” tek Shenjat e kohës, Nëntor. 18, 1903; Ellen G. White Komentet, f. 1182, tek Komentari Adventist i Biblës, vëll. 4; “Perëndia lejon sprovat dhe vuajtjet për të më pastruar”, f. 92, tek Jeta ime sot.

“Ai që lexon zemrat e njerëzve i njeh karakteret e tyre më mirë sesa ata vetë. Ai sheh se disa kanë fuqi dhe ndjeshmëri, të cilat, të drejtuara me drejtësi, mund të përdoren në përparimin e punës së Tij. Nën kontrollin e Tij, Ai i sjell këta persona në pozita të ndryshme dhe në rrethana të ndryshme që ata të mund të zbulojnë në karakterin e tyre të metat për të cilat ata mund të mos kenë patur dijeni që i kanë. Ai u jep atyre mundësinë që t'i korrigjojnë këto difekte dhe të përshtaten për shërbimin e Tij. Shpesh Ai lejon që zjarret e mundimit t'i sulmojnë ata që të mund të pastrohen” –Ellen G. White, The Ministry of Healing, p. 471.

**Pyetje për diskutim**

`1. Mund të jetë me të vërtetë e vështirë, ndërkohë që po korrim pasojat e mëkatit tonë. Dikush mund të pyesë "A do të jem në gjendje të korrigjoj përsëri marrëdhënien me Perëndinë?". Çfarë premtimesh bën Perëndia, që mund të na inkurajojnë të ngulmojmë në kohë të tilla dhe të mos dorëzohemi? (Shih çfarë shkruan Pali më vonë tek Romakëve 5:1-11). Çfarë mund t'i thuash dikujt që po bën pikërisht këtë pyetje?`

`2. Çfarë do të thotë Ellen G. White me “Nën kontrollin e Tij”? Si funksionon kjo gjë? Si mund ta dini kur diçka ndodh me vullnetin e Zotit? Cilat veprime të «kontrollit» të Perëndisë kanë çuar në sprova jetën tuaj? Si klasë, diskutoni atë që keni mësuar në këtë kohë. Si mund ta ndihmoni dikë tjetër, që po pyet nëse një ngjarje është me të vërtetë “nën kontrollin e Tij”?`

`3. Nëse njihni dikë që po kalon një eksperiencë të vështirë për momentin, a ka rëndësi, apo duhet të ketë rëndësi, arsyeja që e solli atë rrethanë? Domethënë, si duhet të reagoni ndaj këtij personi dhe vuajtjes së tij, pavarësisht se çfarë e shkaktoi atë?`

`4. Një i ri i krishterë që jetonte në Amerikën e Jugut kaloi një provë të hidhur. Pasi sprova mbaroi, ai u transferua në Evropë dhe më vonë i komentoi dikujt: "E lashë kufomën time në Amerikën e Jugut". Ҫfarë do të thotë ajo? Pse ne të gjithë, në njëfarë kuptimi, duhet ta lëmë kufomën tonë diku? Çfarë roli kanë provat në atë proces?`

`5. Si klasë, planifikoni një shëtitje në një spital ose diku ku mund të ndihmoni, ngushëlloni dhe jepni kurajo për ata që, për çfarëdo arsye, janë duke përjetuar zjarrin e sprovës si ena e shkrirjes në furrën e nxehtë.`