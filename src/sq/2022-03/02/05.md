---
title:  Sprova e zjarrtë e pastrimit
date:  06/07/2022
---

> <p></p>
> “Prandaj kështu thotë Zoti i ushtrive: "Ja, unë do t`i rafinoj dhe do t`i vë në provë. Çfarë tjetër, pra, mund të bëj për bijën e popullit tim?” (Jer. 9:7).

“Nëse Fryma e Perëndisë të sjell në mendje një fjalë të Perëndisë që të lëndon, mund të jesh i sigurt se ka diçka në ty që Ai dëshiron ta lëndojë deri në vdekje”–Oswald Chambers, My Utmost for His Highest (Uhrichsville, OH: Barbour & Company, Inc., 1963), p. 271.

`Si e kuptoni citimin dhe vargun e Biblës më sipër? Cila ka qenë përvoja juaj me dhimbjet e përfshira në procesin e pastrimit?`

`Lexoni Jeremia 9:7-16. Perëndia thotë se ai do të "rafinojë dhe testojë", ose "shkrijë" Judën dhe Jerusalemin (Jer. 9:7). Cilat janë dy arsyet që jep Zoti për këtë? (Jer. 9:13, 14). Si do të ndodhë rafinimi? (Jer. 9:15, 16).`

Përsosja dhe sprova e Perëndisë përfshinte veprime drastike. Ka ndoshta tri arsye pse rafinimi dhe testimi mund të ndihen si një enë apo poçe. Së pari, ne përjetojmë dhimbje, ndërsa Perëndia lejon që rrethanat të na vënë në vëmendje mëkatin tonë. Pak më herët, Jeremia shkruan i pakënaqur: « Gjyryku fryn me forcë, plumbi konsumohet nga zjarri; më kot e rafinon rafinuesi, sepse skorjet nuk shkëputen”» (Jer. 6:29). Kështu, ndonjëherë nevojiten veprime drastike për të tërhequr vëmendjen tonë. Së dyti, ne përjetojmë ankth, ndërsa ndjejmë pikëllim për mëkatin që tani e shohim qartë. Së treti, ne përjetojmë zhgënjim, ndërsa përpiqemi të jetojmë ndryshe. Mund të jetë mjaft e pakëndshme dhe e vështirë të vazhdosh të zgjedhësh të heqësh dorë nga gjërat, që kanë qenë kaq shumë pjesë e jona.

`Mendoni për mëkatet me të cilat po luftoni. Nëse Perëndia do t'ju rafinonte dhe testonte sot, si mund ta bënte? Çfarë veprimi mund të ndërmerrni tani për t'u marrë me këtë përpara se Perëndia të dëshironte të ndërmerrte hapa drastikë me ju, siç bëri me Izraelin?`