---
title:  'Davidi: Një mësim për pritjen'
date:  06/09/2022
---

Tek 1 Samuelit 16:1-13, ne shohim djaloshin e ri David të vajosur nga Samueli si mbret. Megjithatë, ishte një udhëtim i gjatë nga fushat e babait të tij, Isait, deri në fronin në Jeruzalem. Pa dyshim, nganjëherë ai ndihej sikur ishte në një "ene shkrirje".

Së pari, djaloshi thirret të luajë muzikë për të qetësuar shpirtin e trazuar të Saulit (1 Samuelit 16). Më vonë, ai bëhet heroi i Izraelit ndërsa vret Goliathin (1 Samuelit 17). Pastaj ka shumë vite gjatë të cilave Davidi vrapon për të shpëtuar jetën e tij. Si Sauli, ashtu edhe djali i tij Jonathani e dinë se Davidi është i destinuar të jetë mbreti i ardhshëm (1 Sam. 23:17, 1 Sam. 24:20). Por Davidi nuk bën asgjë për të çuar përpara fatin e tij të dhënë nga Perëndia. Në fakt, ai duket se bën të kundërtën. Edhe kur Sauli u përpoq ta vriste dhe Davidi hoqi një copë pëlhure nga manteli i mbretit, ai do të donte që të mos e kishte bërë kurrë një gjë të tillë (1 Sam. 24:5-7). Përsëri kur Sauli po përpiqet të vrasë Davidin, Davidi refuzon të vrasë Saulin kur i krijohet mundësia (1 Sam. 26:7-11).

`Lexoni 1 Samuel 26:1-11. Pse Davidi refuzon të vrasë Saulin? Çfarë parimesh na mëson kjo rreth mënyrës se si Perëndia sjell planet e Tij për jetën tonë?`

`Tani Lexoni 1 Samuel 26:12-25. Si ndikon tek Sauli refuzimi i Davidit për ta vrarë atë? Çfarë na mëson kjo për avantazhet e pritjes për Perëndinë?`

Duke parë të gjithë rrugën e Davidit drejt fronit, ne mund ta përmbledhim atë në një fjali të shkurtër - mos kapni atë që Perëndia nuk jua ka dhënë ende. Dhuratat e Perëndisë merren gjithmonë më mirë nga dora e Tij dhe në kohën e zgjedhur prej Tij. Kjo mund të kërkojë një kohë shumë të gjatë pritjeje. Kokrat e fasules mund të rriten në mënyrë figurative brenda disa orësh, ndërsa një lisi do ti duhet të marrë shumë vite. Por atëherë kur të vijnë erërat e forta, pema nuk do të shkulet.

`Mendoni sa lehtë mund ta kishte justifikuar Davidi vrasjen e Saulit. (Në fund të fundit, Davidit iu tha se do të kishte fronin, dhe Sauli ishte gjithsesi shume i lig.) Megjithatë, veprimet e tij flasin për besimin e vërtetë tek Zoti. Çfarë mund të nxirrni nga ky shembull për veten tuaj në çdo gjë që mund të prisni?`