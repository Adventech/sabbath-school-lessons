---
title:  Histori misioni
date:  09/09/2022
---

#### Kërkimi i së vërtetës

_Liu dhe Kris_

Kishte shumë kohë që Naiara dëshironte që vëllai i saj të adhuronte, bashkë me të, në kishën Adventiste në Brodovksi, Brazil. Ajo gjeti mundësinë ta ftonte kur ai dhe bashkëshortja u larguan nga kisha e tyre, për shkak të doktrinave. Vëllai i saj, Liu, dhe bashkëshortja, Kris, filluan të kërkonin një kishë, që ndiqte mësimet e Biblës.

Naiara u dha disa libra Adventistë. Ajo ofroi të studionte Biblën me ta. Por Liu nuk dukej i interesuar. Atij i dukej e çuditshme që librat Adventistë nuk i përmendnin disa ushqime. Ai nuk e kuptonte pse Adventistët adhuronin të Shtunë dhe jo të diel. Por Kris ishte kurioze dhe donte të dinte më shumë rreth librit të Zbulesës. Kisha e saj nuk e kishte përmendur këtë libër. Por, ajo nuk donte ta studionte Biblën pa bashkëshortin.

Naiara i tregoi Krisit rreth klasave të studimit Biblik, që bëheshin të Shtunave, në kishë.

- Është shumë e këndshme të takohesh më një grup, për të studiuar Biblën, para shërbesës hyjnore, - tha Naiara.

Krisit i pëlqeu idea e të studiuarit të Biblës, çdo javë, në kishë. Ajo imagjinonte veten në një nga ato klasa. Edhe pse nuk kishte vajtur ndonjëherë, në zemrën e saj, ajo filloi të ndiente dashuri, për Shkollën e Sabatit.

Naiara u dërgonte këngë Kristiane Liut dhe Krisit, që t’i dëgjonin në telefon dhe u dha një DVD me predikime Adventiste të stacionit Kohë e Re, filiali i gjuhës Portugeze të Stacionit Ndërkombëtar të Shpresës. Krisi nuk donte të shkaktonte grindje në shtëpi dhe i dëgjonte predikimet kur bashkëshorti ishte në punë.

Atëherë, Liu pësoi një plagosje në kokë, kur ishte në punë. Ai ra nga një kamion dhe u çua me urgjencë në spital. Naiara mundohej të qetësonte Krisin, ndërsa Liu i nënshtrohej një operacioni.

- Pastori dhe shumë të tjerë, në kishë, po luten për Liun, - tha ajo.

Kirurgu tha se operacioni kishte shkuar mirë. Plagosja në kokë ishte serioze por Liu do shërohej tërësisht.

Të nesërmen, kur Krisi shkoi në spital, të vizitonte bashkëshortin, ai tha se një pastor Adventist kishte shkuar më herët, për t’u lutur me të.

Naiara ofroi sërish studime Biblike dhe Krisi pranoi me kushtin që bashkëshorti i saj të mos e merrte vesh. Ajo nuk donte konflikte. Vendosën ditën kur do fillonin studimin dhe ato ranë dakort të takoheshin, kur Liu ishte në punë.

Por Krisin e bezdiste fakti që po i fshihte diçka Liut. Ajo i tregoi rreth studimit. Ditën e studimit, Liu nuk shkoi në punë, si zakonisht. Ai ndenji në shtëpi, që të studionte Biblën, bashkë me dy gratë.

Gjatë muajve në vazhdim, Liu dhe Krisi bënë 28 studime, me Naiarën. Ndërsa mësonin më shumë rreth Biblës, i humbën paragjykimet ndaj kishës Adventiste. Ata panë që kisha mësonte vetëm të vërtetën.

Krisi u pagëzua, bashkë me djalin Ezekiel. Një vit më vonë, u pagëzuan edhe Liu dhe vajza e tyre, Tamiris. Sot, Liu dhe Krisi janë drejtues të Shkollës së Sabatit në kishën Adventiste, në Brodovski.

Departamenti i Shkollës së Sabatit reflekton jetët e tyre “Unë dhe familja ime do t’i shërbejmë Perëndisë.”

Një pjesë e Ofertave të Sabatit të 13të të këtij tremujori do të ndihmojë në hapjen e një kishe të re, në Brodovski, që edhe familje të tjera të mund t’i shërbejnë Perëndisë, me gëzim. Faleminderit që planifikoni një ofertë bujare për në 24 Shtator.

**Fakte të shpejta**

- Brazili u vendos në hartën botërore gjatë eksplorimeve të drejtuara nga Portugalia dhe Spanja, në fund të shekullit të 15të. Kur Evropianët arritën në Brazil, gjetën aty rreth 30 milion banorë etnikë. Sot, kanë mbetur vetëm rreth 300.000 dhe banojnë në zonat më të largëta të Brazilit.

- Rreth 60 përqind e pyllit tropikal Amazon ndodhet në Brazil.

- Në Amazonë, jetojnë të paktën 70 fise, që nuk kanë kontakt me asnjeri.