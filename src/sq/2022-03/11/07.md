---
title:  Për më tepër studim
date:  09/09/2022
---

Lexoni Ellen G. White, “Vajosja e Davidit,” f. 637–642, tek Patriarkë dhe Profetë.

Plani i Perëndisë për ne mund të kërkojë që ne të bëjmë shumë durim, dhe kjo me të vërtetë mund të ndihet si një "enë shkrirje". Të mësosh durimin gjatë kësaj kohe mund të ndodhë kur përqendrohemi te personi i Perëndisë dhe besojmë se Ai po vepron për ne. Ka shumë arsye për të pritur, por të gjitha kanë lidhje me përmbushjen e planeve të Perëndisë për ne dhe mbretërinë e Tij. Ne mund të humbim shumë nëse nxitojmë përpara Perëndisë, por mund të fitojmë shumë duke mbajtur një qëndrim besimi dhe kënaqësie tek Ai.

Zoti peshon dhe mat çdo sprovë. “Unë nuk mund ta lexoj qëllimin e Perëndisë në pikëllimin tim, por Ai e di se çfarë është më e mira dhe unë do t'ia jap shpirtin, trupin dhe frymën time Atij si Krijuesit tim besnik. “Sepse unë e di kujt i kam besuar dhe jam i bindur se ai mund të mbajë atë që i kam besuar atë ditë” (2 Tim. 1:12). Nëse do t'i edukonim dhe stërvitnim shpirtrat tanë që të kishin më shumë besim, më shumë dashuri, durim më të madh dhe një besim më të përsosur te Ati ynë qiellor, e di që do të kishim më shumë paqe dhe lumturi dita-ditës ndërsa kalojmë nëpër konfliktet e kësaj jete.

“Zoti nuk është i kënaqur kur ne shqetësohemi jashtë nga krahët e Jezusit. Nevojitet më shumë nga ana jonë që të presim dhe shohim qetësisht. Ne mendojmë se nëse nuk kemi ndjesinë se jemi në rrugën e gabuar dduhet të vazhdojmë të kërkojmë brenda vetes ndonjë shenjë që i përshtatet rastit; por vlerësimi në fakt nuk është nga ndjenja, por nga besimi.»—Ellen G. White, “Mesazhe te zgjedhura”, libri 2, f. 242.

**Pyetje për diskutim**

`1. Çfarë do të thotë që Jezusi «peshon dhe mat» çdo sprovë? Si mund të na ndihmojë kjo gjë ndërsa jemi në pritje?`

`2. Kërkojini njerëzve në klasë të japin dëshmi vetjake për pritjet e durueshme. Cilat ishin frikat, gëzimet e tyre? Si e kanë përballuar? Çfarë mësuan ata? Ndaj cilash premtimesh u kapën ata?`

`3. Çfarë mund të bëni si kishë ose klasë për t'i ndihmuar të tjerët që janë në "enën e skrirjes" teksa presin kohën e Perëndisë për diçka?`

`4. Cili është roli i lutjes në zhvillimin e durimit? A ka të tjerë për të cilët mund të luteni në mënyrë që Fryma të zhvillojë durim në jetën e tyre?`