---
title:  Butësia në "enën e shkrirjes"
date:  27/08/2022
---

### Lexoni për studimin e kësaj jave
Ezek. 24:15-27, Eks. 32:1-14, Mat. 5:43-48, 1 Pjet. 2:18-25, Psa. 62:1-8.

> <p>Vargu përmendësh</p>
> "Lum zemërbutët, sepse ata do të trashëgojnë tokën" (Mateu 5:5).

Nuk e dëgjojmë të përdoret shumë fjalën zemërbutë,   përveçse ndoshta kur lexojmë për Moisiun ose kur studiojmë Begatitë.

Nuk është e vështirë të kuptosh pse. Butësia përkufizohet si "të durosh lëndimin me durim dhe pa mëri". Nuk është çudi që nuk dëgjojmë shumë për të; vështirë se është një tipar i respektuar në kulturën e sotme. Ndonjëherë Bibla e përkthen këtë fjalë si "i përulur". Përsëri, përulësia nuk është gjithashtu një tipar karakteri, që shihet si i dëshirueshëm nga shumica e kulturave sot.

Por butësia, durimi i lëndimit pa mëri, është një nga karakteristikat më të fuqishme të Jezusit dhe të ndjekësve të Tij. E megjithatë, nuk është një qëllim në vetvete: butësia e shpirtit mund të jetë një armë e fuqishme në duart e atyre, që janë në mes të dhimbjes dhe vuajtjes. Në të vërtetë, “ena e shkrirjes” së provës së Zotit është një vend i mrekullueshëm për të mësuar butësinë e zemrës, sepse nëpërmjet vetë butësisë sonë dhe ndjenjave tona të thyera ne mund të jemi dëshmitarë të fuqishëm për Perëndinë.

**Reflektimi i kësaj jave:** Cila është marrëdhënia midis vuajtjes dhe butësisë? Si mund të jemi ne, në butësinë dhe ndjenjat tona të thyera, dëshmitarë të të tjerëve? Si mund të jetë vërtet butësia një forcë dhe jo një dobësi, për të krishterin?

_Studioni mësimin e kësaj jave për t’u përgatitur për të Shtunën, 3 Shtator._