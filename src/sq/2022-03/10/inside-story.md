---
title:  Histori misioni
date:  02/09/2022
---

#### Rrobat e banjës në kishë

_Rezhina_

Kolegëve të zyrës u pëlqente të talleshin me Alvaron.

- Pse nuk vjen të pijmë një, të premte, mbas punës? – tha një

- Ku ishte të Shtunën e kaluar? – tha tjetri. – Ti asnjëherë nuk vjen në festë, të Shtunave.

Alvaro gjithmonë buzëqeshte me durim. Ai fliste butësisht me kolegët e tij.

Sjellja e tij tërhoqi vëmendjen e Rezhinës. Ajo mësoi se ai ishte Adventist i Ditës së Shtatë.

Shakatë dhe të tallurat vazhduan për disa vite, në zyrën e qeverisë Braziliane, në qytetin e Salvadorit, ku punonin Rezhina dhe Alvaro. Por Alvaro kurrë nuk mërzitej.

Një ditë, një koleg, Zhilberto, e ftoi Rezhinën të shkonte me të, aty ku Alvaro adhuronte çdo të Shtunë.

“Dëgjova se është një vend ndryshe, jo kishë,” tha Zhilberto.  “Mund të mësojmë më shumë rreth Biblës.”

Rezhina donte të dinte më shumë rreth Biblës dhe, një të shtunë, ajo shkoi me Gjilberton. Ajo veshi rrobat e banjës dhe disa rroba të lehta sepse kishte në plan të shkonte në plazh, pas programit.

Gjilberto e çoi në një shtëpi të zakonshme, në një lagje rezidenciale. Shtëpia nuk dukej si kishë dhe nuk kishte ndonjë pllakë me emrin e ndonjë organizate fetare. Shtëpia njihej si “Të ndash Jezusin”.

Njerëzit e përshëndetën Rezhinën me buzëqeshje dhe përqafime. Ajo pa atje edhe Alvaron.

Pastori dhe bashkëshortja mësuan rreth Biblës dhe, më pas, iu përgjigjën pyetjeve. Kishte shumë pyetje dhe Rezhina kuptoi se po buzëqeshte, ndërsa dëgjonte përgjigjet. Asaj i pëlqeu interesi që njerëzit tregonin rreth Biblës.

Mbas studimit, pastori filloi të predikonte. Zhilberto iku të kthehej në shtëpi dhe Rezhina shkoi në plazh.

Vazhduan kështu për disa të Shtuna. Gjilberto dhe Rezhina shkonin në studimin e Biblës dhe, më pas, ai shkonte në shtëpi, ajo në plazh. Një të Shtunë, një nga miqtë e rinj, i ftoi të rrinin të dëgjonin predikimin.

“Sot predikoj unë dhe do gëzohesha shumë nëse rrini,” tha ai.

Rezhinës dhe Gjilbertos u vinte turp të refuzonin dhe qëndruan. Ata u përpoqën të rrinin disi të fshehur sepse nuk kishin veshur rroba të përshtatshme, për në kishë. Por u pëlqeu shumë predikimi dhe, që nga ajo ditë, ndenjën të dëgjonin predikimin çdo të Shtunë.

Pas një viti, Gjilberto ia dha jetën Jezusit, nëpërmjet pagëzimit por Rezhina rezistoi. Çfarë do thoshin familja dhe miqtë? Ajo kujtonte se si e trajtonin kolegët Alvaron. Ajo ishte rritur në një besim tjetër dhe Kisha Adventiste dukej jo tradicionale, në krahasim.

Kaluan katër vjet dhe Rezhina mori vesh se pastori do transferohej në një kishë tjetër. Ajo e mori në telefon menjëherë. Nuk kishte më arsye të rezistonte. Ajo dëshironte të tregonte publikisht se ishte me Jezusin, nëpërmjet pagëzimit.

Shumë familjarë dhe miq nuk e pranuan vendimin e Rezhinës por ajo nuk pendohet. Ajo është një anëtare aktive dhe u ftua të bëhej anëtare e bordit drejtues.

Rezhina e falenderon Perëndinë, çdo ditë, për mënyrën e dashur, se si takoi Jezusin. Ajo thotë se, si rezultat i kësaj dashurie, sot, ajo është pjesë e familjes Adventiste.

“Sa herë me jepet mundësia, ndaj dashurinë e Perëndisë në punë dhe kudo tjetër,” thotë ajo. “Jemi instrumente që Perëndia përdor për të tërhequr njerëzit me dashurinë e Tij.”

Faleminderit për ofertat tuaja, të Sabatit të 13të, para tre vjetësh, të cilat ndihmuan “Të ndash Jezusin” të blinte një shtëpi për takimet e tyre. Faleminderit për ofertat tuaja, të Sabatit të 13të, në 24 Shtator, që do të ndihmojnë në hapjen e katër kishave të reja, në Brazil.

**Fakte të shpejta**

- Brazili ka larminë më të madhe të kafshëve në botë. Aty gjenden rreth 600 lloj kafshësh, 1.500 lloj peshqish, 1.600 lloje zogjsh dhe 100.000 lloje insektesh të ndryshme.

- Brazili ka disa klima dhe lloj tokash ndaj mund të prodhojë një larmi të madhe bimësh. Eksportet përfshijnë kallamin e sheqerit, kafe, kakao, pambuk, sojë, oriz dhe fruta tropikale.

- Futbolli është sporti më popullor dhe ekipi kombëtar është midis më të mirëve, në botë. Brazili e ka fituar Kupën e Botës 5 herë.

- Lumi Amazon rrjedh përmes Brazilit dhe është lumi i dytë më i gjatë në botë, pas lumit Nil.