---
title:  Për më tepër studim
date:  02/09/2022
---

Lexoni Ellen G. White, “Rëndësia e kërkimit të njohurive të vërteta”, fq. 453, 454, në The Ministry of Healing; “Predikimi në mal”, f. 298-314, në Biografia e Dashurisë; “Punëtori dhe kualifikimet e tij”, f. 630, në Ungjillizim.

“Vështirësitë që duhet të hasim mund të pakësohen shumë nga ajo butësi që fshihet tek Krishti. Nëse zotërojmë përulësinë e Mjeshtrit tonë, ne do të ngrihemi mbi ofendimet, kundërshtimet, mërzitë, ndaj të cilave jemi të ekspozuar çdo ditë, dhe ato do të pushojnë së hedhuri një errësirë mbi shpirtin tonë. Dëshmia më e lartë e fisnikërisë tek një i krishterë është vetëkontrolli. Ai që nën abuzim ose mizori nuk arrin të mbajë një shpirt të qetë dhe të besueshëm, i grabit Perëndisë të drejtën e Tij për të zbuluar tek ai përsosmërinë e Vet të karakterit. Përulësia e zemrës është forca që u jep fitore pasuesve të Krishtit; është shenjë e lidhjes së tyre me gjykatat e mësipërme qiellore»—Ellen G. White, Biografia e Dashurisë, f. 301.

**Pyetje për diskutim**

`1. Si na lejon përulësia të «ngrihemi mbi» dhembjet dhe shqetësimet? Cila mendoni se është karakteristika më e rëndësishme e përulësisë që na lejon ta bëjmë këtë?`

`2. Në kulturën tuaj të veçantë, si shihen karakteristikat e përulësisë dhe butësisë? A respektohen, përçmohen apo çfarë? Me çfarë lloj presionesh përballeni në kulturën tuaj, që punojnë kundër kultivimit të këtyre cilësive?`

`3. A ka ndonjë shembull të shkëlqyer të butësisë dhe përulësisë nga njerëzit e gjallë sot? Nëse po, kush janë ata, si i kanë shprehur këto tipare dhe çfarë mund të mësojmë prej tyre?`

`4. Pse shpesh e barazojmë butësinë dhe përulësinë me dobësinë?`

`5. Ne pamë se si Davidi kërkoi Zotin si strehë. Por si funksionon kjo? Si manifestohet gjithmonë ajo strehë? Me fjalë të tjera, si mund të jemi ne, si kishë, një strehë për ata që kanë nevojë për strehim? Çfarë lloj strehimi ofron vetë kisha juaj lokale? Çfarë mund të bëni për ta bërë atë një vend strehimi për ata që kanë nevojë?`