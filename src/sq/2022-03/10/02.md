---
title:  Bukë e thyer dhe verë e derdhur
date:  28/08/2022
---

`Oswald Chambers ka thënë se ne duhet të bëhemi "bukë e thyer dhe verë e derdhur" për të tjerët. Çfarë mendoni se do të thotë ai me këtë?`

Përgjatë gjithë Biblës ka shembuj njerëzish, që janë "thyer" për t'u shërbyer të tjerëve. Moisiu u thirr të duronte valët e pafundme të thashethemeve dhe kritikave, ndërsa i udhëhoqi njerëzit në Tokën e Premtuar. Jozefi u thirr në një udhëtim, që përfshinte tradhti dhe burgim, ndërsa u soll në një pozicion shërbimi në Egjipt. Në secilin rast, Perëndia i lejoi situatat në mënyrë që jetët e njerëzve të Tij të mund të bëheshin shfaqje të hirit dhe kujdesit të Tij, jo vetëm për veten e tyre, por edhe për të mirën e të tjerëve. Zoti mund të na përdorë në të njëjtën mënyrë. Është e lehtë të ndihesh i zemëruar ose i lënduar në situata të tilla. Por, siç e vumë re dje, butësia është aftësia e dhënë nga Perëndia për të duruar gjëra të tilla «me durim dhe pa mëri».

`Lexoni Ezekieli 24:15-27. Ҫfarë po ndodh këtu? Pse u vu Ezekieli në këtë sprovë?`

Tek Ezekieli 24:24 Perëndia thotë: "Ezekieli do të jetë një shenjë për ju; do të bësh ashtu siç ka bërë ai. Kur kjo të ndodhë, ju do ta pranoni se unë jam Zoti”. Nëpërmjet shembullit të Ezekielit, populli i Izraelit do të dënohej për të vërtetën se kush ishte Perëndia, Zoti Sovran—dhe ata do ta shihnin këtë të vërtetë, ndërsa përjetonin përmbushjen e profecisë që jeta e Ezekielit po simbolizonte dhe vuajtjet që ai kishte përballuar. Kush e di se sa njerëz do ta shohin "Zotin Sovran" përmes nesh dhe ndjenjave tona të thyera?

`Herët a vonë vetë jeta na thyen të gjithëve. Cila ka qenë përvoja juaj me zhgënjimin? Çfarë mësimesh keni nxjerrë? Si mund të përdoret shpirti juaj i thyer nga Zoti për të ndihmuar njerëzit e tjerë?`