---
title:  Të duam ata që na lëndojnë
date:  30/08/2022
---

Dikush tha një herë: «Të duam armiqtë tanë, pra, nuk do të thotë se ne duhet të duam pisllëkun në të cilin është varrosur perla; përkundrazi do të thotë se ne e duam perlën, që shtrihet në pluhurin e pistë. . . . Zoti nuk na do, sepse ne jemi nga natyra të dashur. Por ne bëhemi të dashur, sepse Ai na do”.

`Kur shikoni "armiqtë" tuaj, çfarë shihni normalisht - perlën apo papastërtinë rreth saj?`

`Lexoni Mateu 5:43-48. Jezusi na thërret të duam dhe të lutemi për armiqtë tanë. Çfarë shembulli nga natyra na jep Jezusi aty që na ndihmon të kuptojmë pse duhet t'i duam armiqtë tanë? Cili është mesazhi që Ai na mëson?`

Tek Mateu 5:45, Jezusi përdor shembullin e Atit të Tij në qiell për të ilustruar sesi duhet t'i trajtojmë ata që na lëndojnë, të cilët ndoshta na vendosin në pozitën më të keqe të vuajtjeve. Jezusi thotë se Ati i Tij u dërgon bekimin e shiut të drejtëve dhe të padrejtëve; e nëse Zoti u jep shiun edhe të padrejtëve, atëherë si duhet t'i trajtojmë ne?

Jezusi nuk po përpiqet të thotë se ne duhet të kemi gjithmonë një ndjenjë të ngrohtë dhe të paqartë për këdo që na shkakton telashe, megjithëse kjo mund të jetë gjithashtu e mundur. Në thelb, dashuria për armiqtë tanë nuk është menduar të jetë një ndjenjë që kemi për ta, por veprime specifike ndaj tyre që tregojnë kujdes dhe konsideratë.

Jezusi e mbyll këtë pasazh me një varg që shpesh shkakton shumë debate: “Jini, pra, të përsosur, ashtu siç është i përsosur Ati juaj qiellor” (Mat. 5:48). Por kuptimi është shumë i qartë në kontekst: Ata njerëz që duan të jenë të përsosur pasi Perëndia është i përsosur, duhet të tregojnë dashuri ndaj armiqve të tyre, ashtu si Zoti tregon dashuri për të Tijët. Të jesh i përsosur në sytë e Perëndisë do të thotë të duash kundërshtimin; dhe për ta bërë këtë duhet një zemërbutësi që vetëm Zoti mund ta japë.

`Duke mbajtur parasysh përkufizimin tonë për butësinë (“durimi i lëndimit me durim dhe pa mëri”), rendisni ndryshimet që duhet të bëni për të lejuar Zotin t'ju japë atë lloj butësie zemre që do t'ju ndihmojë të keni qëndrimin e duhur ndaj "armiqve”.`