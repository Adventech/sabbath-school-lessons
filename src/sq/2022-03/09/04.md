---
title:  Një jetë lavdërimi
date:  23/08/2022
---

Lavdërimi i Zotit mund të mos jetë i natyrshëm për ne, edhe në rrethana të mira. Kështu, mendoheni sesa më i vështirë bëhet ai në rrethana të këqija? Megjithatë, kjo është ajo që ne jemi thirrur të bëjmë. Lavdërimi është diçka që duhet ta praktikojmë derisa të ndryshojë nga një aktivitet i kryer në një kohë të caktuar në një atmosferë në të cilën jetojmë. Lavdërimi nuk duhet të jetë aq shumë një akt specifik, por një mënyrë specifike e jetës në vetvete.

`Lexoni Psalmi 145. Cilat janë arsyet që jep Davidi për të lavdëruar Perëndinë? Në çfarë mënyrash duhet të jenë fjalët e këtij psalmi tuajat?`

Predikuesi i madh britanik Charles Haddon Spurgeon shkroi një libër të quajtur “Praktika e lavdërimit”. Ai bazohet në vargun 7 të psalmit të sotëm. Në këtë varg të shkurtër, Spurgeon tërheq vëmendjen tonë te tri gjëra të rëndësishme, që mund të ndihmojnë në zhvillimin e lavdërimit në jetën tonë.

1. Lavdërimi praktikohet teksa shikojmë përreth nesh. Nëse nuk shikojmë përreth nesh për të parë madhështinë e Zotit, nuk do të kemi arsye ta lavdërojmë Atë. Çfarë mund të shihni në botën e krijuar që është e lavdërueshme, siç është bukuria e krijimit të Zotit? Çfarë mund të shihni në botën shpirtërore që është e lavdërueshme, siç është besimi në rritje tek një i krishterë i ri?

2. Lavdërimi praktikohet kur kujtojmë atë që kemi parë. Nëse duam të jetojmë në një atmosferë lavdërimi, duhet të jemi në gjendje të kujtojmë arsyen për të. Në çfarë mënyrash mund t'i kujtojmë gjërat e mëdha rreth Perëndisë (si p.sh. duke zhvilluar rituale ose simbole të reja, që na kujtojnë mirësinë e Tij), në mënyrë që mirësia e Tij dhe e vërteta rreth Tij të mos na rrëshqasë nga mendja?

3. Lavdërimi praktikohet teksa flasim për të. Lavdërimi nuk është diçka që ne e bëjmë me kokën tonë. Përkundrazi ai është bërë edhe për të dalë nga goja me zë, të dëgjohet nga ata që na rrethojnë. Çfarë arsyesh mund të mendoni për të lavdëruar Perëndinë gojarisht? Cili do të jetë efekti i një lavdërimi të tillë dhe mbi cilin?

`Merrni një stilolaps dhe pak letër dhe kaloni pak kohë duke punuar me këto tri pika. Çfarë mund të bëni për të zhvilluar zakonin e lavdërimit në jetën tuaj?`