---
title:  Histori misioni
date:  26/08/2022
---

#### Nga kritikues në dishepull

_Breno_

Breno kishte lindur në një familje, që praktikonte një përzierje të Kristianizmit dhe të të fshehurës, në Salvador, Brazil. Ai shkoi të studionte në një shkollë Adventiste. Aty, ai kishte një mësues, që i zgjoi interesin për të lexuar Biblën.

Por Breno u rebelua, gjatë adoleshencës. Kur filloi të shkonte në festa dhe të pinte alkool, jashtë kampusit, rregullat e shkollës filluan ta mërzisnin. Dukej sikur shkolla ndalonte çdo gjë. Vajzat nuk mund të mbanin vëthë. Vajzat nuk mund të vishnin funde të shkurtra, nuk përdornin manikyr. Akoma më keq, djemtë nuk mund të uleshin bashkë me vajzat, në kishën e shkollës. Rregullat e shkollës rreth sjelljes Kristiane nuk kishin shumë kuptim për të dhe ai kishte probleme me autoritetet.

Kur mbaroi shkollën, Breno ndaloi së shkuari në kishë dhe së lexuari Biblën. Ai u bë një kritik i madh i Kristianizmit. Ai mburrej para shokëve: “Do shkoj në çdo vend, përveç kishës.”

Ai vinte në dyshim të gjitha versat e Biblës, që nuk i kuptonte. Fliste keq rreth kishës. Ai e largoi edhe të dashurën e tij Adventiste.

Pesë vjet mbas mbarimit të shkollës së mesme, ai mori një ftesë të papritur nga Viktor, një shok i shkollës së mesme, që do pagëzohej. Dita e pagëzimit ishte dita e ndryshimit. Pas pagëzimit, Viktori e prezantoi Brenon me pastorin. Pastori u lut për Brenon dhe Viktorin. Pastaj e përqafoi Brenon dhe e ftoi të vinte sërish në kishë për shërbesat e adhurimit.

Breno u largua nga pagëzimi në mendime. Lutja e pastorit dhe mikpritja kishin prekur zemrën e tij. Ai dëshironte të shkonte sërish në kishë.

Breno shkoi në kishë, të shtunë, dhe atje, ai takoi Perëndinë, për herë të parë. Nëpërmjet predikimeve, ai mësoi më shumë rreth Krishtit, ungjillit dhe Hirit të Tij. Sytë e tij u hapën dhe mendimet negative u zhdukën. Ai u ndie i mirëpritur dhe i dashur nga anëtarët e kishës, edhe nga ata që nuk e njihnin. Ata reflektonin dashurinë e Perëndisë, rreth së cilës dëgjonte gjatë shërbesave së adhurimit.

Pak kohë pasi Breno u kthye në kishë, ai filloi të studionte Biblën me pastorin. Më vonë, gjatë pandemisë, ai u pagëzua, gjatë një Sabati shumë të veçantë.

Tani, Breno e kupton se ftesa e shokut të tij, për të parë pagëzimin, ndryshoi jetën e tij përgjithmonë.

- Perëndia e ndryshoi jetën time përgjithmonë – thotë ai. – Brenda një kohe të shkurtër, unë u shndërrova nga kritik në dishepull, jo me meritat e mia por sepse vullneti i Perëndisë është i mirë, i përkryer dhe i këndshëm.

Një pjesë e Ofertës së Sabatit të 13të, të këtij tremujori, do të ndihmojë në hapjen e katër kishave të reja, në Brazil, ku të rinj të tjerë, si Breno, të mund të mësojnë rreth Jezusit të dashur të Biblës. Faleminderit që planifikoni një ofertë bujare, për në 24 Shtator.