---
title:  Një jetë lavdërimi
date:  20/08/2022
---

### Lexoni për studimin e kësaj jave
Fil. 4:4-7, Joz. 5:13–6:20, Psa 145, Vep. Apost. 16:16-34, 2 Kron. 20:1-30.

> <p>Vargu përmendësh</p>
> “Gëzohuni gjithmonë në Zotin. Përsëri po jua them, gëzohuni!” (Filipianëve 4:4).

Është gjithmonë e lehtë t'i bërtasim me gëzim Zotit kur ndiejmë gëzim.

Megjithatë, nuk është aq e lehtë, kur gjërat janë keq, kur jemi në situatat më të këqija që mund të imagjinohen, kur "ena e shkrirjes" nxehet. Megjithatë, është pikërisht atëherë që ne kemi nevojë—ndoshta më shumë se kurrë—të lavdërojmë Perëndinë, sepse lavdërimi është një mjet për të na ndihmuar të mbajmë besimin.

Në të vërtetë, lavdërimi mund të transformojë edhe rrethanat tona më të errëta, ndoshta jo në kuptimin e ndryshimit të fakteve rreth nesh, por në kuptimin që mund të na ndryshojë ne dhe ata përreth nesh, në një mënyrë që na ndihmon të përballemi me sfidat.

Lavdërimi është besim në veprim. Mund të mos jetë gjithmonë e natyrshme për ne, por kur praktikojmë lavdërimin në mënyrë që të bëhet pjesë e natyrshme e jetës sonë, ai ka fuqinë të konvertohet dhe të pushtojë.

**Reflektimi i kësaj jave:** Çfarë është lavdërimi? Si mund të jetë lavdërimi një armë kaq e fuqishme shpirtërore në rrethana të vështira? Si mund të na transformojë lavdërimi ne dhe situatën rreth nesh?

_Studioni mësimin e kësaj jave për t’u përgatitur për të Shtunën, 27 Gusht._