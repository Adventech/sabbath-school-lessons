---
title:  Sprova e bariut
date:  25/06/2022
---

### Lexoni për studimin e kësaj jave
Psalmi 23, Rom. 12:18-21.

> <p>Vargu përmendësh</p>
> “Ai ma përtërin shpirtin, më çon nëpër shtigjet e drejtësisë, nga dashuria që ka për emrin e tij ”(Psalmi 23:3).

Sofia u mbështet në derën e dhomës së saj të gjumit dhe rrëshqiti në dysheme. Lotët i rridhnin, ndërsa ajo qante. “Si mundi ai? Si mundi ai”! Sofia sapo kishte marrë një lajm, që po i thyente zemrën. Dikush që ajo mendonte se ishte mik, dikush që e respektonte dhe i besonte, po përhapte thashetheme të tmerrshme për të në mënyrë që t'i prishte reputacionin dhe punën që kishte bërë. Duke rrëmbyer Biblën nga shtrati, ajo papritmas e gjeti veten duke ia ngulur sytë disa fjalëve shumë të njohura: “Ai ma ripërtërin shpirtin; Ai më udhëheq në shtigjet e drejtësisë për hir të emrit të tij. Po, edhe sikur të eci nëpër luginën e hijes së vdekjes, nuk do të kem frikë nga asnjë e keqe; sepse ti je me mua; Shkopi yt dhe thupra jote më ngushëllojnë” (Psalmi 23:3, 4).

"Me siguri kjo nuk mund të jetë e mundur!"- turfulloi ajo me vete. Por logjika dukej e pashmangshme. Bariu në psalm po i udhëhiqte delet e Tij në shtigjet e drejtësisë, por pikërisht këto shtigje dukej se dredhuan në luginën e hijes së vdekjes. A mund të jetë e mundur që edhe kjo tradhti e dhimbshme nga një mik, kjo luginë e errët, të mund të përdoret nga Perëndia për ta stërvitur atë në drejtësi?

**Reflektimi i kësaj jave:** Në cilat kohëra jeni rritur më shumë shpirtërisht-në kohët e lehta e të bukura apo ato të vështira?

_Studioni mësimin e kësaj jave për t’u përgatitur për të Shtunën, 2 Korrik._