---
title:  Histori misioni
date:  01/07/2022
---

#### Krishti forcon një martesë

_Anabela_

Një të diel, Anabela u largua, duke qarë, nga shtëpia e saj dhe u end rrugëve të Koçambambas, në Bolivi. Martesa e saj ishte në gjendje shumë të keqe dhe nuk kishte paqe në shtëpi. Konfliktet e vazhdueshme me bashkëshortin po ndikonin në dy vajzat e tyre dhe ajo nuk duronte dot më. Dukej se e vetmja zgjidhje ishte divorci.

Ndërsa endej lart e poshtë rrugëve, papritur iu kujtua se kishte dëgjuar, diku, se Adventistët e Ditës së Shtatë ofronin një program për shërim shpirtëror. Familja e saj i përkiste një kishe tjetër por, në atë moment, ajo vendosi të kërkonte ndihmë te kisha lokale Adventiste.

Në kishë, pastori dëgjoi më vëmendje ndërsa Anabela, mes lotësh dëshpërimi, foli rreth zhgënjimit të saj me martesën dhe përshkroi problemet e shumta, që kishte në familje. Kur ajo heshti, ai ofroi të lutej për të dhe familjen e saj.

“Vetëm Jezusi mund ta shpëtojë martesën tënde,” tha ai.

Pas lutjes, ai premtoi se do ta vizitonte familjen e saj.

Të nesërmen, ai shkoi t’i vizitonte dhe ofroi ta këshillonte familjen. Bashkëshorti i Anabelës pranoi dhe Anabela thirri edhe vajzat e tyre. Ata e filluan takimin e parë të këshillimit me një lutje.

“I dashur Perëndi, të lutem ndryshoje gjendjen në familjen tonë,” u lut Anabela.

Duke ndjekur udhëzimet e pastorit, familja hapi Biblat dhe filluan të studionin.

Anabela derdhi shumë lotë, gjatë takimit të parë. Ajo ndihej e pafuqishme. E dinte se duhej t’i dorëzohej Perëndisë. Por, ndërsa dëgjonte bashkëshortin kur fliste, i vinin shumë mendime. Dukej si një situatë e pamundur.

Atë javë, më vonë, pastori shkoi sërish, për të vazhduar studimin e Biblës dhe këshillimin. Ai u lut me familjen dhe inkurajoi Anabelën dhe bashkëshortin të linin pas të kaluarën. Ai i këshilloi të kishin durim dhe tolerancë.

“I dashur Perëndi, të lutem ndrysho familjen tonë,” u lut Anabela.

Kur takimet e këshillimit mbaruan, njëra nga vajzat deklaroi se dëshironte t’ia jepte zemrën Jezusit, nëpërmjet pagëzimit. Pastori e ftoi familjen të shkonte në kishë, në Sabat. E gjithë familja shkoi dhe vajza iu bashkua klubit të Rrugëzbuluesve. Më vonë, ajo u pagëzua.

Por atëherë nisi pandemia e COVID-19 and filloi karantina tre-mujore. Kur karantina mbaroi, kishat nuk u lejuan të hapeshin dhe shërbesat kryheshin online.

Por, gjatë pandemisë, Perëndia dëgjoi lujtet e Anabelës dhe diçka ndodhi, në shtëpi. Ajo dhe bashkëshorti i saj ndryshuan shumë. Krishti e bekoi familjen e tyre. Njëmbëdhjetë muaj pasi Anabela u largua nga shtëpia, e dëshpëruar, ajo u pagëzua bashkë me bashkëshortin dhe vajzën tjetër.

Perëndia e forcoi familjen e tyre. Anabela e lavdëron Perëndinë për dashurinë dhe mëshirën e Tij. Ajo dëshiron t’i inkurajojë familjet e tjera të varen nga Perëndia, nëpërmjet lutjes.

“Për Të, asgjë nuk është e pamundur,” thotë ajo. “Vendosni Perëndinë të parin dhe ndiqni vullnetin e Tij. Perëndia është besnik dhe vend i sigurt, për të gjitha familjet, që besojnë tek Ai.”

Një pjesë e Ofertës së Sabatit të 13të të këtij tremujori, do të ndihmojë në hapjen e një kishe të re në qytetin e Anabelës, Koçambamba, në Bolivi. Faleminderit që planifikoni një ofertë bujare e cila do të ndihmojë familje të tjera të shërohen shpirtërisht.

Shënime misionare:

- Misionarët e parë zyrtarë në Bolivi, Eduardo dhe Flora Thoman, arritën në Qershor 1907. Ata takuan njerëz që kishin treguar interes për Adventizmin, nëpërmjet leximit të librave që kishin blerë nga Juan S. Pereira, një ish-shitës librash Presbiterian, që ishte larguar nga puna për shkak të shpërndarjes së doktrinës Adventiste, që prej vitit 1897. Një javë para se familja Thoman të largohej, për të shkuar në Kili, në Korrik 1909, Ferdinand dhe Ana Stahl shkuan në Bolivi dhe filluan punë mjekësore në La Paz. Më vonë, ata punuan duke u ofruar shërbime mjekësore fiseve etnike.

- Bolivia ishte vendi i fundit i Divizionit të Amerikës Jugore ku Adventistët zhvilluan punën e tyre.