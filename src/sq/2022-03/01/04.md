---
title:  'Devijim i papritur 1: Lugina'
date:  28/06/2022
---

> <p></p>
> “Edhe sikur të ecja në luginën e hijes së vdekjes, nuk do të kisha frikë nga asnjë e keqe, sepse ti je me mua; shkopi yt dhe thupra jote janë ato që më japin zemër” (Psa. 23:4).

Do të ishte mirë nëse shtigjet e drejtësisë do të kalonin vetëm përgjatë brigjeve të mbuluara me bar të përrenjve të ftohtë. Por, kjo nuk është mënyra se si e pikturon Davidi. Gjithashtu përgjatë këtyre shtigjeve është lugina e hijes së vdekjes - aspak një vend që ne dëshirojmë ta vizitojmë! Në periudha të caktuara të vitit, përrenjtë dhe luginat, që gjenden në Izrael janë të prirura për përmbytje të shpejta, që mund të vijnë papritur dhe të jenë dërrmuese. Këto vende janë gjithashtu të ngushta, me anë të pjerrëta, që bllokojnë dritën. Prandaj, "hija e vdekjes" është një imazh për një "hije shumë të thellë" ose "errësirë të thellë".

`Mendoni për herët kur keni qenë në "luginën tuaj të hijes së vdekjes". Si ka qenë ajo? Kishit frikë, edhe pse e dinit që Bariu ishte atje? Cilat vargje biblike ishin më të çmuara për ju në atë kohë dhe pse?`

`Si mendoni se përfunduan delet në luginë? A mendoni se delet shkuan atje vetë, apo vetë Bariu i drejtoi delet në atë mënyrë? Arsyetoni përgjigjen tuaj.`

Elisabeth Elliot shkruan: “Një qingj që e gjen veten në luginën e hijes së vdekjes mund të arrijë në përfundimin se ështe udhëhequr në mënyrë të rreme. Ishte e nevojshme që ai të përshkonte atë errësirë për të mësuar të mos frikësohej. Bariu është ende me të”–Quest for Love (Grand Rapids, MI: Revell Books, 1996), f. 218.

`A keni ndjerë ndonjëherë se jeni "udhëhequr gabimisht" në luginë? Si iu përgjigjët Perëndisë gjatë kësaj kohe? Pse mendoni se Bariu mund të jetë i gatshëm të rrezikojë të keqkuptohet, duke na lejuar të hyjmë në një luginë të errët?`