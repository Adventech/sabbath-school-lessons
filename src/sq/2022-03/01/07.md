---
title:  Për më tepër studim
date:  01/07/2022
---

Lexoni Ellen G. White, “Missionaries in the Home,” p. 143, in Testimonies for the Church, vol. 4; “The Divine Shepherd,” pp. 476-484, in The Desire of Ages.

“Ata, që do të fitojnë në fund do të kenë stinë hutimi dhe sprovash të tmerrshme në jetën e tyre fetare; por ata nuk duhet të heqin dorë nga besimi i tyre, sepse kjo është një pjesë e disiplinës së tyre në shkollën e Krishtit dhe është thelbësore në mënyrë që çdo skorje të mund të pastrohet. Shërbëtori i Perëndisë duhet të durojë me vendosmëri sulmet e armikut, talljet e tij të rënda dhe duhet të kapërcejë pengesat që Satani do t'i vendosë në rrugën e tij....

“Por, nëse vazhdoni të shikoni lart, jo poshtë vështirësive tuaja, nuk do të rrëzoheni rrugës, së shpejti do të shihni Jezusin duke e shtrirë dorën e Tij për t'ju ndihmuar, dhe do t'ju duhet t'i jepni Atij dorën me besim dhe ta lini që Ai t’ju drejtojë. Ndërsa fitoni besimin, do të bëheni edhe shpresëplotë...

“Do të gjeni ndihmë në Krishtin për të formuar një karakter të fortë, simetrik e të bukur. Satani nuk mund ta errësojë dritën, që shkëlqen nga një karakter i tillë. . . Perëndia na ka dhënë dhuratën e Tij më të mirë, Birin e Tij të vetëmlindur, për të na lartësuar, fisnikëruar dhe përshtatur, duke na vendosur përsosmërinë e Tij të karakterit, për një shtëpi në mbretërinë e Tij”—Ellen G. White, Messages to the youth, f. 63, 64.

**Pyetje për diskutim**

`1. Deri në çfarë mase keni qenë të vetëdijshëm se "hutimi dhe sprova e tmerrshme", që vjen në jetën tuaj mund të jetë në të vërtetë pjesë e "disiplinës suaj në shkollën e Krishtit"?`

`2. Si mund të jetë ndihma, ngushëllimi dhe inkurajimi ynë për ata në luginë, pjesë e mënyrës së Bariut për t'i kaluar njerëzit përmes krizave të tyre? Çfarë gjërash mund të bëni ju si kishë për t'u përdorur më mirë nga Zoti për të ndihmuar ata në nevojë?`

`3. Në klasë, shkoni përreth dhe bëni secilin person të flasë për mënyrën sesi mirësia dhe mëshira i ka "ndjekur" ata. Çfarë mund të mësoni nga përvojat e njëri-tjetrit?`

`4. Mendoni për orët e fundit të jetës së Krishtit, kur Ai hyri në sprovën e zjarrtë. Nga ajo që mund të thoni, qoftë nga Bibla apo nga shkrimet e Ellen G. White (Biografia e Dashurisë është një reference e mirë), si ishte në gjendje të duronte Jezusi, në të njerëzishmen e Tij? Çfarë mund të marrim nga shembulli i Tij për veten tonë, në çfarëdolloj situatash vuajtjeje me të cilat përballemi?`