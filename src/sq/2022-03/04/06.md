---
title:  Karakteri dhe komuniteti
date:  21/07/2022
---

Një tekst kënge thotë kështu: "Unë jam një shkëmb, unë jam një ishull". A jeni ndjerë ndonjëherë kështu – duke dashur të qëndroni vetëm? Ju madje mund të keni dëgjuar njerëz që thonë: “Epo, ecja ime me Zotin është një çështje private. Nuk është diçka për të cilën dua të flas”.

`Lexoni Efesianëve 4:11-16. Cila është pika që po diskuton Pali këtu? Çfarë roli i jep ai këtu komunitetit?`

Kur Pali u shkruan Efesianëve, ai e përshkruan kishën si një trup. Jezusi është kreu, dhe njerëzit e Tij përbëjnë pjesën tjetër. Nëse lexoni Efesianëve 4:13, do të vini re qëllimin përfundimtar të të jetuarit në një komunitet të tillë—që është të përjetoni "të gjithë masën e plotësisë së Krishtit". Dhe për këtë ne kemi nevojë për njëri-tjetrin!

Sigurisht që është e mundur të jesh i krishterë dhe i vetëm. Në të vërtetë, si për shumë njerëz gjatë shekujve që janë tallur ose persekutuar, qëndrimi vetëm është shpesh i pashmangshëm. Është një dëshmi e fuqishme e fuqisë së Perëndisë që burrat dhe gratë nuk shtrëngohen nën presionet që i rrethojnë. Megjithatë, edhe pse ky realitet është i vërtetë, Pali dëshiron të theksojë një të vërtetë të rëndësishme: në fund të fundit, ne përjetojmë dhe zbulojmë plotësinë e Krishtit kur punojmë së bashku në vëllazëri me njëri-tjetrin.

`Tek Efesianëve 4:11-16, çfarë thotë Pali që duhet të ndodhë përpara se plotësia e Krishtit të zbulohet në komunitetin tonë të krishterë?`

`Në çfarë mënyre është e ndryshme dëshmia e një komuniteti që po zbulon plotësinë e Krishtit nga një individ që po zbulon plotësinë e Krishtit? Cilat janë implikimet e kësaj në kontekstin e konfliktit të madh? Shih Efes. 3:10.`

`Është e lehtë të jesh i mirë kur je vetëm ose me të huaj, por është shumë më e vështirë të jesh i sjellshëm me njerëzit që ose ti i njeh shumë mirë, ose ti nuk i pëlqen. Kjo do të thotë se kur ne u tregojmë këtyre njerëzve hir dhe dashamirësi, ne japim një dëshmi të pa rezistueshme të së vërtetës për Perëndinë.`