---
title:  "I mençuri"
date:  20/07/2022
---

Dje pamë rëndësinë e karakterit për ata që presin Ardhjen e Dytë. Sot do të shohim më konkretisht rëndësinë e karakterit për ata, që do të janë gjallë në ardhjen e dytë të Jezusit.

`Lexoni Danieli 12:1-10. Cili është konteksti? Cila epokë në historinë e tokës po përmendet? Më e rëndësishmja, çfarë mund të themi nga këto vargje për karakterin e popullit të Perëndisë gjatë këtyre kohërave? Çfarë karakteristikash u jepen atyre, në ndryshim nga të ligjtë? Shih gjithashtu Zbulesa 22:11.`

Danielit i thuhet se pak para se të vijë Jezusi, do të ketë një kohë ankthi e pakrahasueshme me asnjë kohë tjetër të historisë. Tek Danieli 12:3, 10, na jepet një përshkrim i të drejtëve dhe të ligjve gjatë kësaj kohe. Vini re se si të ligjtë "do të bëjnë ligësira" (Dan. 12:10) në ndryshim nga të drejtët, të cilët në vargun 3 shkëlqejnë shndritshëm, ndoshta, sepse janë "pastruar, bërë pa njolla dhe rafinuar" (Dan. 12:10) gjatë kësaj “kohe shtrëngimi, siç nuk ka pasur kurrë që nga koha kur ekzistonin kombet, madje deri në atë kohë» (Dan. 12:1). Në kontrast me këtë, gjithashtu, të ligjtë nuk kuptojnë, por të drejtët janë "të mençur" dhe kuptojnë.

Çfarë kuptojnë? Matematikë, shkencë, kritikën më të lartë? Fjalët e urta thonë se "frika e Zotit është fillimi i njohjes" (Prov. 1:7). Ndoshta, në këtë kontekst, "të mençurit" janë të urtë, sepse ata i kuptojnë këto ngjarje përfundimtare, kohën e telasheve, siç shpaloset. Ata nuk kapen në befasi; nga studimi i tyre i Fjalës, ata e dinë se ajo po vjen. Dhe më e rëndësishmja, ata dinë mjaftueshëm për të lejuar që kjo kohë telashesh t'i pastrojë dhe rafinojë; të ligjtë, nga ana tjetër, thjesht bëhen më kokëfortë në rebelimin e tyre dhe kështu vazhdojnë në ligësinë e tyre.

Pika thelbësore është se këtu na jepet një përshkrim i një populli që ka kaluar një proces rafinimi dhe pastrimi.

`Megjithëse i kemi parë këto vargje në kontekstin e ditëve të fundit, çfarë parimesh shohim këtu që mund të na ndihmojnë tani për të kuptuar më mirë se për çfarë është procesi i pastrimit dhe përsosjes, edhe për ne sot?`