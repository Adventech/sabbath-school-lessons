---
title:  Izraeli i pabindur
date:  25/07/2022
---

Historia e Oseas ka disa mësime të fuqishme për të na mësuar. Situata e tij është e jashtëzakonshme. Gruaja e tij, Gomer, ikën dhe ka fëmijë me burra të tjerë. Ndonëse ajo është seksualisht e pabesë, Perëndia e thërret Osean që të marrë gruan e tij dhe t'i tregojë plotësisht dashurinë e tij përsëri. Kjo histori është menduar si një shëmbëlltyrë për Perëndinë dhe Izraelin. Izraelitët e kishin lënë Perëndinë dhe po prostituoheshin shpirtërisht me perënditë e tjera, por Perëndia prapë i donte ata dhe donte t'u tregonte dashurinë e Tij. Shikoni pra çfarë metodash përdor Perëndia!

**Lexoni Osea 2:1-12. Çfarë metodash thotë Perëndia se do të përdorë për ta tërhequr Izraelin tek Vetja e Tij? Si do të kishin qenë këto përvoja?**

`Osea 2:2, 3`

`Osea 2:5-7`

`Osea 2:8, 9`

`Osea 2:10`

Kjo histori ngre dy çështje të rëndësishme në lidhje me mënyrën sesi e përjetojmë Perëndinë, kur Ai na sjell në pendim.

Së pari, ne rrezikojmë të mos e pranojmë se Perëndia është duke bërë punën e Tij. Kur Izraeli kaloi nëpër përvoja kaq të vështira dhe të dhimbshme, mund të kishte qenë e vështirë për ta kuptuar se Perëndia i tyre po punonte për shpëtimin e tyre. Kur shtegu na bllokohet nga gjemba të mprehtë ose kur na rrethojnë me mure që të mos dimë se ku po shkojmë (Osea 2:6) - a është ky Perëndia? Kur nevojat tona themelore zhduken ose ndihemi të turpëruar (Osea 2:9, 10)—a mund të jetë Ati ynë në mes të gjithë kësaj? E vërteta është se çfarëdo që të ndiejmë, Zoti gjithmonë punon për të na sjellë në pendim, sepse Ai na do kaq shumë.

Së dyti, ne rrezikojmë ta keqkuptojmë Perëndinë kur Ai është në punën e Tij. Ne mund të kuptojmë se Perëndia është në punë, por nuk na pëlqen ajo që Ai po bën. Ndërsa ndihemi të lënduar dhe të turpëruar, është e lehtë të fajësojmë Perëndinë se është mizor, se nuk ndërhyn ose nuk kujdeset. Por Perëndia po punon gjithmonë për të na ripërtërirë nëpërmjet besëlidhjes së Tij të dashurisë.

`Lexoni Osea 2:14-23. Çfarë zbulon ky pasazh për Perëndinë? Kërkojini Frymës së Shenjtë t'ju tregojë nëse keni ikur nga Perëndia në ndonjë fushë të jetës tuaj. Nëse jeni të bindur që jeni larguar, përse prisni akoma për të kaluar përmes enës së nxehtë të shkrirjes? Çfarë po ju pengon t'ia dorëzoni të gjitha Zotit tani?`