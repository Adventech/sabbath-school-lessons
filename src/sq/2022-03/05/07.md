---
title:  Për më tepër studim
date:  29/07/2022
---

Lexoni Ellen G. White, “Testi i Besimit”, f. 145–155 tek "Patriarkë dhe Profetë"; “Lavdërojeni Zotin”, f. 315–319 në "Dëshmi për Kishën", vëll. 5.

“Perëndia e ka sprovuar gjithmonë popullin e Tij në furrën e mundimit. Pikërisht në nxehtësinë e furrës, skoria ndahet nga ari i vërtetë i karakterit të të krishterëve. Jezusi shikon provën; Ai e di se çfarë nevojitet për të pastruar metalin e çmuar, që ai të mund të pasqyrojë shkëlqimin e dashurisë së Tij. Është pikërisht nëpërmjet sprovave që Perëndia i disiplinon shërbëtorët e Tij. Ai sheh se disa kanë fuqi, që mund të përdoren në përparimin e punës së Tij dhe i vë këta persona në sprovë; nën përkujdesjen e Tij, Ai i sjell ata në pozita që sprovojnë karakterin e tyre. . . . Ai u tregon atyre dobësinë e tyre dhe i mëson të mbështeten tek Ai. . . . Kështu arrihet objektivi i Tij. Ata janë të edukuar, të stërvitur dhe të disiplinuar, të përgatitur për të përmbushur qëllimin madhështor për të cilin u janë dhënë fuqitë e tyre»—Ellen G. White, Patriarkë dhe Profetë, f. 129, 130.

“Nëse nën përkujdesjen e Perëndisë jemi thirrur të durojmë sprovat, le të pranojmë kryqin dhe të pimë kupën e hidhur, duke kujtuar se është dora e një Ati që e mban atë në buzët tona. Le t'i besojmë Atij si në errësirë ashtu edhe në dritë. A nuk mund të besojmë se Ai do të na japë gjithçka që është për të mirën tonë?... Edhe në natën e mundimit, si mund të refuzojmë të ngremë zemrën dhe zërin në lavdërim mirënjohës, kur kujtojmë dashurinë e shprehur ndaj nesh nga kryqi i kalvarit?”—Ellen G. White, Testimonies for the Church, vol. 5, P. 316.

**Pyetje për diskutim**

`1. Në klasë, kërkojini dikujt të tregojë sprovën e tij ose të saj të besimit që, edhe nëse jo aq intensive si ajo e Abrahamit, ishte ende mjaft e fortë. Çfarë mund të mësoni nga përvoja e atij personi, nga sukseset apo dështimet e tij/saj?`

`2. Rishikoni 24 orët e fundit të jetës së Krishtit përpara kryqëzimit të Tij. Me çfarë ekstremesh u përball Ai? Si duroi Ai? Çfarë parimesh mund të marrim nga shembulli i Tij dhe t'i zbatojmë për veten tonë kur jemi në mes të sprovës sonë të nxehtë?`

`3. Diskutoni idenë, e prekur këtë javë, se si nëpërmjet vuajtjeve tona ne mund t'u shërbejmë të tjerëve që vuajnë. Pavarësisht se sa e vërtetë mund të jetë, cilat janë disa nga problemet që mund të hasim me këtë ide?`

`4. Ellen G. White shkroi më lart: “Le t'i besojmë Atij si në errësirë ashtu edhe në dritë. Kjo është më e lehtë të thuhet sesa të bëhet. Si mund ta ndihmojmë njëri-tjetrin të zhvillojmë atë lloj besimi që do të na mundësojë ta bëjmë pikërisht këtë? Pse është e rëndësishme t'i besojmë Perëndisë në kohë të këqija?`