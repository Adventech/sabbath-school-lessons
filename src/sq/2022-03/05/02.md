---
title:  Abrahami në enën e shkrirjes
date:  24/07/2022
---

Lexoni Zanafilla 22. Nga hiçi dhe pa shpjegim, Zoti papritmas thërret Abrahamin për të ofruar fëmijën e tij si flijim. A mund ta imagjinoni se si duhet të jetë ndjerë Abrahami? Ishte një ide krejtësisht revoltuese që një Zot i shenjtë të kërkonte që të sakrifikosh djalin tënd. Edhe nëse Abrahami mendonte se kjo ishte e diçka e pranueshme, po përsa i përket premtimeve të Perëndisë për një trashëgimi? Pa djalin e tij, premtimi do të ishte zhdukur.

`Pse Perëndia i kërkoi Abrahamit ta ofronte këtë sakrificë? Nëse Zoti di gjithçka, cili ishte qëllimi i Tij?`

Kërkesa e Zotit dhe koha e saj nuk ishin të rastësishme. Në të vërtetë, ajo ishte llogaritur të kërkonte ankthin më të thellë të mundshëm, sepse «Perëndia ia kishte rezervuar Abrahamit provën e Tij të fundit, më të mundimshme derisa barra e viteve rëndoi mbi të dhe ai dëshironte të pushonte»—Ellen G. White, Patriarkë dhe Profetë, f. 147. A ishte kjo sprova e një Zoti të çmendur? Aspak, sepse «agonia që ai duroi gjatë ditëve të errëta të asaj sprove të frikshme u lejua që ai të kuptonte nga përvoja e tij diçka nga madhështia e sakrificës së bërë nga Perëndia i pafund për shpengimin e njeriut»—Patriarkë dhe Profetë, f. 154.

Kjo ishte vetëm një provë—Perëndia nuk kishte ndërmend që Abrahami të vriste djalin e tij. Kjo nxjerr në pah diçka shumë të rëndësishme për mënyrën sesi Perëndia ndonjëherë punon. Perëndia mund të na kërkojë të bëjmë diçka që Ai kurrë nuk e ka ndërmend ta përfundojmë. Ai mund të na kërkojë të shkojmë diku që Ai kurrë nuk ka ndërmend që ne të arrijmë. Ajo që është e rëndësishme për Perëndinë nuk është domosdoshmërisht fundi, por ajo që ne mësojmë, ndërsa reformohemi nga procesi.

Jezusi mund të ketë qenë duke menduar për përvojën e Abrahamit, kur Ai u tha judenjve: “Ati juaj Abrahami ngazëllehej në shpresën për të parë ditën time; e pa dhe u gëzua” (Gjoni 8:56). Abrahami mund ta kishte humbur këtë përvojë, duke i hedhur poshtë udhëzimet, duke i parë si të thëna nga Satani. Çelësi për mbijetesën dhe mësimin e Abrahamit gjatë gjithë procesit ishte njohja e zërit të Perëndisë.

`Si e njihni zërin e Perëndisë? Si e dini kur Perëndia po ju flet? Cilat janë mënyrat se si Ai ju komunikon vullnetin e Tij?`