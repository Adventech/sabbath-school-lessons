---
title:  I përbuzur dhe i refuzuar nga njerëzit
date:  19/09/2022
---

`Lexoni vargjet e mëposhtme, duke mbajtur në kujtesë në të njëjtën kohë faktin se Jezusi ishte hyjnor, Krijuesi i qiellit dhe i tokës dhe se Ai erdhi për të ofruar veten si flijim për mëkatet e gjithë botës (Mat. 12:22-24 ; Luka 4:21-30; Gjoni 8:58, 59). Si na ndihmojnë këto vargje të kuptojmë vuajtjet me të cilat u përball Jezusi këtu në tokë?`

Qoftë nga udhëheqësit, qoftë edhe nga njerëzit e thjeshtë, jeta, veprimet dhe mësimet e Jezusit keqkuptoheshin vazhdimisht, duke çuar në refuzim dhe urrejtje nga njerëzit që Ai erdhi për të shpëtuar. Në një farë kuptimi, ai duhet të jetë si një prind që sheh një fëmijë të pabindur që ka nevojë për ndihmë, dhe megjithëse prindi është i gatshëm të japë gjithçka për atë fëmijë, fëmija e përçmon prindin, duke grumbulluar përbuzje dhe refuzim mbi ndoshta të vetmin person që mund të kurseje atë fëmijë nga shkatërrimi i plotë. Kjo është ajo me të cilën u përball Jezusi ndërsa ishte këtu në tokë. Sa e dhimbshme duhet të ketë qenë për Të.

`Lexoni Mateu 23:37. Çfarë na tregon ajo për mënyrën se si u ndje Krishti për refuzimin? Ndërsa lexoni, pyesni veten gjithashtu: “A ndihej ai keq për veten e tij (siç bëjmë shpesh kur përballemi me refuzimin), apo ishte për një arsye tjetër?” Nëse kjo ishte për një arsye tjetër, çfarë ishte ajo?`

Të gjithë e kemi ndjerë thumbin e refuzimit dhe ndoshta dhimbja jonë ishte e ngjashme me atë të Krishtit në atë që ishte jo-egoiste: ne u lënduam, jo sepse ishim të refuzuar, por për shkak të asaj që refuzimi do të thoshte për atë që po na refuzonte (ndoshta dikush që na intereson, i cili refuzon të pranojë shpëtimin prej Krishtit). Megjithatë, imagjinoni se si duhet të jetë ndjerë për Jezusin, i cili ishte plotësisht i vetëdijshëm se çfarë do të përballej për t'i shpëtuar ata, dhe në të njëjtën kohë plotësisht i vetëdijshëm se cilat do të ishin pasojat e refuzimit të tyre. “Ishte për shkak të pafajësisë së Tij që Ai [Krishti] i ndjeu aq fort sulmet e Satanit.”—Ellen G. White, Selected Messages, vol 3, p. 129.

`Çfarë mund të mësoni nga Krishti që mund t'ju ndihmojë të përballoni më mirë dhimbjen e refuzimit? Çfarë ju tregon shembulli i Tij? Si mund ta zbatoni atë në jetën tuaj?`