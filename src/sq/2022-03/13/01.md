---
title:  'Krishti në "enën e shkrirjes"'
date:  17/09/2022
---

### Lexoni për studimin e kësaj jave
Luka 2:7, 22-24; Mat. 2:1-18; Gjoni 8:58, 59; Luka 22:41-44; Mat. 27:51, 52; Rom. 6:23; Titit 1:2.

> <p>Vargu përmendësh</p>
> “Dhe rreth orës së nëntë Jezusi bërtiti me zë të lartë duke thënë: Eli, Eli, lama sabakthani? Që do të thotë: "Perëndia im, Perëndia im, pse më ke braktisur?" (Mateu 27:46).

Sa herë që shikojmë çështjen e vuajtjes, lind pyetja: Si lindi fillimisht mëkati dhe vuajtja?

Nëpërmjet zbulesës hyjnore ne kemi përgjigje të mira: Ato lindën sepse qeniet e lira abuzuan me lirinë që u kishte dhënë Perëndia. Kjo çon në një pyetje tjetër: A e dinte Zoti që më parë se këto qenie do të binin? Po, por padyshim që Ai mendoi se, siç shkroi dhe C. S. Lewis, "ia vlente rreziku".

Ia vlen rreziku? Për kë? Për ne, ndërsa Zoti ulet në qiell në fronin e Tij? Jo tamam. Liria e të gjitha krijesave të Tij inteligjente ishte aq e shenjtë saqë, në vend që të na mohonte lirinë, Perëndia zgjodhi të mbante në vetvete peshën e madhe të vuajtjeve të shkaktuara nga abuzimi ynë me këtë liri. Dhe ne e shohim këtë vuajtje në jetën dhe vdekjen e Jezusit, i cili, nëpërmjet vuajtjeve në mishin tonë, ka krijuar lidhje midis qiellit dhe tokës që do të zgjasin përjetësisht.

**Reflektimi i kësaj jave:** Çfarë vuajti Krishti për ne? Çfarë mund të mësojmë nga vuajtja e Tij?

_Studioni mësimin e kësaj jave për t’u përgatitur për të Shtunën, 24 Shtator._