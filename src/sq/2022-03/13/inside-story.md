---
title:  Histori misioni
date:  23/09/2022
---

#### Të nderosh Zotin e Sabatit

_Filipi_

Gjithçka filloi në klasën e pestë. Për herë të parë, Filipit i duhej të bënte një klasë rreth besimit, në shkollën private, ku studionte. Prindërit i shpjeguan drejtorit se familja e tyre ishte Adventiste e Ditës së Shtatë dhe kërkuan që Filipi të mos e bënte atë klasë. Drejtori pa probleme më të mëdha, në të ardhmen e Filipit.

- Si do ta mbarojë shkollën, pa vajtur në klasë të Shtunave? – pyeti ai. – Në shkollën e mesme, ka shumë klasa të Shtunë. Dhe, a nuk është e Perëndisë çdo ditë?

Por, ai dha lejë që djali të ikte nga klasa dhe të lexonte Biblën dhe mësimin e Shkollës së Sabatit, në një dhomë tjetër, gjatë klasës së besimit.

Filipi ndihej pak keq që ishte ndryshe nga fëmijët e tjerë por nuk kishte dëshirë të ndryshonte. Ai mendonte: “Nëse Perëndia ishte besnik me Danielin dhe Jozefin, do jetë besnik edhe me mua.”

Vitin e ardhshëm, në klasë të gjashtë, Filipi kishte 2-3 klasa të Shtunave. Filipi nuk shkonte dhe mësonte nga shënimet e shokëve. Shkolla e respektoi të drejtën e Filipit, për të adhuruar të Shtunë.

Filipi mbaroi shkollën tetëvjeçare dhe prindërit e tij u thirrën në një takim, kur ai filloi shkollën e mesme.

- Shumë klasa dhe provime bëhen të Shtunave, - tha drejtori. – Jini të sigurt që doni ta mbani Filipin në këtë shkollë?

Babai i Filipit ishte i sigurt. Ai donte që djali të vazhdonte shkollën aty sepse edhe ai vetë kishte studiuar aty, shumë vite më parë.

Filipe nuk shkonte në asnjë klasë, të Shtunave. Ndonjëherë ishte e vështirë. Në disa lëndë, gjysma e klasave ishte të Shtunave dhe nuk ishte e mundur t’i merrte në një orar tjetër. Por Perëndia e nderoi besnikërinë e Filipit dhe ai vazhdoi të studionte dhe kalonte vitin pa problem.

Fillimisht, klasat, në shkollën e mesme ishin 13:30 – 20:40, të hënë deri të premte dhe disa klasa të rralla, në mëngjes. Por, numri i klasave që jepeshin gjatë Sabatit u rrit: ishin tre klasa të premte në darkë, shtatë të Shtunë në mëngjes dhe katër të tjera të Shtunë mbasdite. Filipi nuk shkoi në asnjë klasë të Shtunë. Perëndia e bekoi dhe ai mbaroi shkollën e mesme.

Erdhi momenti që Filipi të jepte provimet për pranimin në universitetin shtetëror, në degën e mjekësisë. Ëndrra e tij ishte të bëhej mjek. Por bota e tij u përmbys kur ai pa se nuk ishte në listën e studentëve të pranuar.

- Gjithmonë kam qenë besnik, - u lut ai. – Pse nuk po më bekon?

Megjithëse ishte i trishtuar, ai ndjeu gjithashtu paqen, që vjen nga besimi tek Perëndia, i cili di gjithçka, dëgjon gjithçka dhe sheh gjithçka.

Ai dha provimin e pranimit në universitetin privat, ku punonte edhe i ati. Ai ende e mban mend temën e esesë “Shkenca dhe besimi”. Përsëri, emri i tij nuk ishte në listën e studentëve të pranuar.

Filipi u lut dhe meditoi për një javë. Atëherë, universiteti publikoi një listë të dytë me studentë të pranuar. Emri i tij ishte i pari. Eseja e tij kishte marrë pikët maksimale.

Klasat e të Shtunave vazhduan të ishin problem. Në vitin e tretë, Filipi kishte një lëndë që kishte katër klasa në javë, dy prej të cilave ishin të Shtunave. Ai nuk shkoi asnjë të Shtunë dhe profesori e ngeli. Këshilltari akademik i Filipit nuk mund të ndihmonte.

- Si do bëhesh mjek? – pyeti ai. – Ky profesion  do kërkojë shumë nga ti. Nuk mund të bëjmë gjë.

Por Perëndia hapi një rrugë të pabesueshme. Kur Filipi shkoi të regjistrohej për simestrin tjetër, ai mësoi se një numër shumë i madh studentësh kishin ngelur në atë lëndë. Si resultat, ajo lëndë do ofrohej një herë më shumë dhe nuk do ishte të Shtunave. Ishte mundësia e tij për të bërë sërish të njëjtën lëndë, me të njëjtin profesor. Filipi e mori lëndën.

Gjatë kohës së tij në universitet, shumë profesorë pyetën rreth mungesës së tij të Shtunave dhe treguan shumë respekt për të dhe lirinë e tij të besimit, kur ai u shpjegoi bindjen e tij rreth Sabatit.

Provimet vazhduan të liheshin të Shtunave edhe pasi Filipi e mbaroi universitetin. Provimet për stazhin e tij dhe, më vonë, për liçensën mjekësore, ishin të Shtunë. Por ai pati mundësi t’i jepte në ditë të tjera. Vetëm 30 përqind, nga qindra kandidatë, e merrnin provimin e liçensës mjekësore dhe Filipi pati notën më të lartë, në gjithë Brazilin.

Sot, Filipi është profesor, në të njëjtin universitet privat, ku studioi. Vetëm para disa ditësh, një profesor përmendi, gjatë një mbledhjeje, se kishte një studente Adventiste, në një nga lëndët e tij.

- Si do diplomohet ajo, nëse mungon të Shtunave? – pyeti ai.

Një profesor prej shumë vitesh, tregoi Filipin.

- Këtu, para syve, ke një provë të gjallë se si dikush mund të mungojë në gjithë klasat e të Shtunës dhe të diplomohet, - tha ai.

Historia e Sabatit përsëritet. Ashtu si Perëndia e ndihmoi Filipin kur ai ishte besnik, Perëndia do ndihmojë çdo student besnik – dhe do ta kthejë përvojën e tyre në një histori misionare, për lavdinë e Tij.

Një pjesë e Ofertave të sotme të Sabatit të 13të do të ndihmojë në hapjen e katër kishave të reja, në Brazil, që edhe më shumë njerëz të mësojnë rreth Zotit të Sabatit. Katër kisha të tjera do hapen në Bolivi. Faleminderit që planifikuat një ofertë bujare, për të ndihmuar në përhapjen e ungjillit, në Divizionit e Amerikës Jugore.