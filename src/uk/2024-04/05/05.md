---
title:  Об’явлення Ісуса Про Себе
date:   30/10/2024
---

`Прочитайте Івана 4:16–24. Що зробив Ісус, аби показати самарянці, що знає її найглибші таємниці, та як вона відреагувала?`

Світло було надто сліпучим, щоб дивитися на нього. Визнавши Ісуса пророком, жінка переводить розмову на іншу тему. Вона запитує Його про релігійну суперечку між юдеями й самарянами — про належне місце для поклоніння.

У відповідь Ісус зазначив, що самаряни поклоняються Тому, Кого не знають. Їхній культ був синтезом юдаїзму та язичництва. Юдеї поклонялися Богові, Який відкриває Себе, — це ще одне важливе об’явлення для самарянина.

Поклоніння правдивому Богові не прив’язане до місця. Отже, дискусія про місце поклоніння була недоречною. Бог є Дух, і ті, хто поклоняється Йому, повинні поклонятися в Дусі й істині. Жінка прийняла цю просту, викладену Ісусом істину і була готова до більшого.

`Прочитайте Івана 4:25, 26. Як Ісус відкрив самарянці, Хто Він?`

У всіх чотирьох Євангеліях це єдиний уривок до суду над Ним, у якому Ісус прямо сказав комусь, що Він – Месія. І Христос сказав це не якійсь великій юрбі чи поважній особі, а безіменній самарянці, наодинці біля криниці Якова. Господа цікавить будь-яка самотня душа, котра почувається відокремленою й незахищеною.

Саме цій жінці, яка не тільки походила з чужої культури, але й не мала високих моральних якостей, Ісус відкрито об’являє, Хто Він є. Відкривши їй, що Йому відомі її найважливіші таємниці, Він також дав самарянці вагомий привід вірити в Нього.

`Що ця історія повідомляє нам про те, чому Євангеліє має руйнувати бар’єри, які ми, люди, самі створюємо між нами?`