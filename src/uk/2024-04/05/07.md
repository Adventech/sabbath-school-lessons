---
title:  Для Подальшого Дослідження
date:   01/11/2024
---

Прочитайте в книзі Е. Уайт «Бажання віків» розділ «Біля криниці Якова» (с. 183–195).

«Як тільки самарянка знайшла Спасителя, вона привела до Нього інших. Вона виявилася ефективнішим місіонером, аніж Його учні, котрі не бачили в Самарії нічого, що свідчило б про перспективність цього поля. Їхні думки були зосереджені на великій праці, яку вони мали виконувати в майбутньому. Учні не бачили, що поряд з ними вже дозрів урожай, який потрібно збирати. Але завдяки жінці, котрою вони нехтували, ціле місто прийшло послухати Спасителя. Вона відразу понесла світло своїм землякам.

Ця жінка демонструє, як діє практична віра в Христа. Кожний справжній учень народився для Царства Божого як місіонер. Хто п’є живу воду, той сам стає джерелом життя. Отримувач стає роздавачем. Благодать Христа в душі подібна до джерела в пустелі, яке всіх освіжає та пробуджує в душах, що гинуть, бажання пити воду життя» (Е. Уайт. Бажання віків. С. 194, 195).

**Запитання для обговорення**:

`У класі перегляньте свої відповіді на останнє запитання уроку за неділю. Які табу й упередження існують у вашій культурі, котрі справді можуть перешкоджати вашому свідченню іншим?`

`Чому, на вашу думку, Ісуса так тепло прийняли самаряни, на відміну від деяких осіб з Його народу?`

`Поставте себе на місце самарянки. Зовсім незнайома людина приходить і дає зрозуміти, що знає її найглибші таємниці. Звідки хтось, тим більше незнайомець, міг знати це? Не дивно, що Ісус справив на неї таке враження. Як ця історія доводить, що Господь знає про нас усе, навіть найглибші, найважливіші таємниці, про які ми б не хотіли, аби хтось знав? І все ж ставлення Ісуса до самарянки показує, як Він бажає поводитися з нами, навіть знаючи наші таємниці. Яку потіху ви можете винести з цієї істини?`

`Які теми в Євангелії від Івана, котрі ми досі досліджували, зустрічаються в служінні Ісуса самарійській жінці біля криниці?`