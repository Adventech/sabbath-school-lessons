---
title:  Ознаки-дороговкази
date:   28/09/2024
---

### Біблійні тексти для дослідження
Івана 2:1–11; Івана 4:46–54; Івана 5:1–16; Марка 3:22, 23; Матв. 12:9–14; Івана 5:16–47.

> <p>Пам’ятний вірш</p>
> «Багато ж і інших ознак учинив був Ісус у присутності учнів Своїх, що в книзі оцій не записані. Це ж написано, щоб ви ввірували, що Ісус є Христос, Божий Син, і щоб, віруючи, життя мали в Ім’я Його!» (Івана 20:30, 31; переклад І. Огієнка).

Чому Іван написав своє Євангеліє? Чи бажав він наголосити на чудесах Ісуса? Або підкреслити якісь конкретні Його вчення? Що спонукало його написати Євангеліє?

Під впливом та силою Святого Духа Іван відповідає на ці запитання. Він наголошує: хоч про життя Христа можна було б написати ще багато іншого (Івана 21:25), історії, які він включив у Євангеліє, були написані для того, аби «ви повірили, що Ісус є Христос, Син Божий, і щоб вірячи, життя мали ви в Його Ім’я» (Івана 20:31).

Цього тижня ми розглянемо в Євангелії від Івана деякі з перших чудес Ісуса, а саме: перетворення води на вино на весіллі, оздоровлення смертельно хворого сина одного придворного та зцілення чоловіка біля купальні Витезда.

Іван називає ці чудеса «ознаками». Він не має на увазі щось на кшталт вуличного знака, а радше чудесну подію, яка вказує на глибшу реальність – на Ісуса як Месію. У всіх цих розповідях ми бачимо приклади людей, котрі відгукнулися вірою. Їхні приклади спонукають нас робити те саме.