---
title:  'Передісторія: Пролог'
date:   12/10/2024
---

### Біблійні тексти для дослідження
Івана 1:1–5; Бут. 1:1; Івана 1:9–13; 3:16–21; 9:35–41; Матв. 7:21–23; Івана 17:1–5.

> <p>Пам’ятний вірш</p>
> «На початку було Слово, і Слово було в Бога, і Слово було Бог» (Івана 1:1).

У першому уроці нашого посібника ми розглянули закінчення Євангелія від Івана, яке пояснювало причини написання цього Євангелія. В уроці поточного тижня ми повернемося до початку цієї книги, де Іван визначає напрямок, яким він, натхнений Святим Духом, має намір вести читача. У перших словах та абзацах своїх богонатхненних писань автори Нового Завіту часто презентують теми, які вони бажають викласти. Так само діє й Іван: його теми представлені як частина грандіозної вселенської картини, яка зображує найважливіші істини про Ісуса Христа — істини, що сягають часів до творіння.

Цей виклад на початку книги дає читачам, котрим уже відомо, що Ісус — Месія, перевагу, якої не мали герої самої книги. Читач може чітко побачити грандіозні теми, до яких повертається євангеліст, розповідаючи про Ісуса. Ці великі теми поміщені в історичний період земного життя Христа.

Цей урок розпочнеться із Прологу (Івана 1:1–18) та підсумує його головні теми. Далі ці теми також будуть розглянуті в інших текстах Євангелія від Івана.