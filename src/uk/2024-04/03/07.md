---
title:  Для Подальшого Дослідження
date:   18/10/2024
---

Прочитайте в книзі Е. Уайт «Бажання віків» розділ «З нами Бог» (с. 19–26).

«Господь Ісус Христос, Божий Син, Котрий існував від вічності, — незалежна Особа, однак єдина з Отцем. Він був найвищою славою Небес, Володарем небесних істот; Йому по праву належали почесті й шанобливе захоплення з боку ангелів. Це не було посяганням на те, що належить Богові [Прип. 8:22-27].

Істина про те, що Христос був одне з Отцем, перш ніж були покладені основи Всесвіту, сяє величчю і світлом, яке освітлює темряву справжньою Божественною славою. Ця безмежно таємнича істина, яка зберігається в неприступному і незбагненному світлі, пояснює інші таємничо неосяжні істини» (Коментар Е. Уайт. Біблійний коментар АСД. Т. 5. С. 1126).

«Ісус сказав: “Якщо Я буду піднесений від землі, то притягну всіх до Себе!” (Івана 12:32). Христос повинен бути відкритий грішникові як Спаситель, Котрий помер за гріхи світу. Коли ми бачимо Агнця Божого на Голгофському хресті, тоді починаємо розуміти таємницю викуплення, і доброта Божа веде нас до покаяння. Своєю смертю заради спасіння грішників Христос явив незбагненну любов. Коли грішник відчуває цю любов, вона пом’якшує його серце, оволодіває розумом і веде душу до покаяння... Але будь-яка спроба виправитися, щире бажання поводитися краще є не що інше, як вияв сили Христа, якою Він притягає їх до Себе. Божий вплив, котрого вони ще не усвідомлюють, діє на душу так, що сумління прокидається і в житті відбуваються зовнішні зміни. Христос привертає увагу грішників до Свого хреста, щоб вони могли бачити Того, Хто був розп’ятий за їхні гріхи. Тоді їм відкривається Його заповідь…» (Е. Уайт. Дорога до Христа. С. 25, 26).

**Запитання для обговорення**:

`Чому Іван почав своє Євангеліє вісткою про Ісуса як Творця? Що це говорить нам про важливість ролі Творіння в усій теології? Чому важливо, щоб ми мали правильне розуміння Сотворіння, відкритого в Писанні?`

`Зупиніться докладніше на запитанні, поставленому наприкінці уроку за неділю. Що сталося б із хрестом, якби замість вічного Бога на ньому померла створена істота? Що ми втратили б, якби Ісус був кимось іншим, а не вічним Богом?`