---
title:  Свідки Ісуса Месії
date:   19/10/2024
---

### Біблійні тексти для дослідження
Івана 1:19–23; Ісаї 40:1–5; Івана 1:29–37; Римл. 5:6; Івана 1:35–39; 1:43–51; 3:1–21.

> <p>Пам’ятний вірш</p>
> «У відповідь Ісус сказав йому: Знову й знову запевняю тебе: коли хто не народиться згори, то не може побачити Божого Царства!» (Івана 3:3).

Безсумнівно, Ісус надав людям незаперечні докази з Писання, які підтверджують Його заяви про Себе, зокрема: «Знову й знову запевняю вас: той, хто вірить [у Мене], має вічне життя» (Івана 6:47).

Але є ще дещо: перетворення води на вино; нагодування тисяч голодних людей кількома хлібами; зцілення сина вельможі; оздоровлення паралізованого біля купальні Витезда; зцілення сліпонародженого; воскресіння Лазаря з мертвих. Євангеліст звертається до різних подій та людей — юдеїв, язичників, багатих, бідних, чоловіків, жінок, правителів, простолюдинів, освічених і неосвічених, — щоб засвідчити про те, Хто є Ісус.

Іван указує навіть на свідчення Самого Отця, які підтверджують ідентичність Його Сина.

Урок цього тижня починається з потужного свідчення Івана Хрестителя. На сцену також виходять інші свідки: Андрій і Симон Петро, Пилип і Натанаїл, а також найнесподіваніший свідок – фарисей Никодим. Однак ще один свідок залишається в тіні (той інший учень з Андрієм; див. Івана 1:35, 40) — сам Іван.