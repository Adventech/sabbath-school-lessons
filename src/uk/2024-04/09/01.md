---
title:  Джерело життя
date:   23/11/2024
---

### Біблійні тексти для дослідження
Івана 1:4; 10:10; 1:12, 13; 6:61–68; Числ. 13:23–33; Матв. 4:1–4.

> <p>Пам’ятний вірш</p>
> «Я є дорога, і правда, і життя! Ніхто не приходить до Отця, якщо не через Мене» (Івана 14:6).

У Євангелії від Івана зазначено: коли Ісуса запитали, Хто Він, Спаситель відповів терміном, який позначає Божество. «Я Є» – безпомилкове посилання на Самого Господа, Котрий з’явився Мойсеєві в полум’ї з-посеред куща. «Я є Той, Хто Є», — сказав Він до Мойсея (Вих. 3:14). І цей самий Бог, «Я Є», став «тілом» і перебував «між нами, і ми побачили славу Його, – славу як Єдинородного від Отця, повного благодаті й істини» (Івана 1:14).

Тема «Я Є» проходить через усе Євангеліє Івана. Пам’ятний вірш даного уроку відображає цю тему: «Я є дорога, і правда, і життя!» (Івана 14:6). «Я Є» — це Світло для світу, Хліб життя, Двері для овець, Пастир добрий, справжня Виноградна Лоза.

Цього тижня ми продовжимо вивчати Боже об’явлення, дане нам в Євангелії від Івана. Ми також докладніше дослідимо, чому, незважаючи на потужні докази того, що Ісус – Месія, чимало людей відкинуло Його. Ми розглянемо це питання з двох причин: 1) щоб нам уникнути того самого гріха; 2) щоб зрозуміти, як можемо досягти тих, хто також ризикує впасти в цей гріх.