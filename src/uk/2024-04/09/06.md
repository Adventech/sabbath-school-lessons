---
title:  Засудження
date:   28/11/2024
---

«Хто вірить у Нього, не буде засуджений, а хто не вірить, той уже засуджений, бо не повірив в Ім’я Єдинородного Божого Сина... Адже кожний, хто чинить зло, ненавидить світло і не приходить до світла, щоб його вчинки не були осуджені, тому що вони погані. А хто чинить правду, той іде до світла» (Івана 3:18–21; порівняйте з 1:10).

`Чому люди приходять на суд? Івана 3:18, 36; 5:24, 38; 8:24; 12:47.`

Відкидання Ісуса Христа, Світла для світу, залишає нас відкритими для сумнівів та спокус диявола. Це повернення від світла до темряви.

Єві було дане світло щодо того, як ставитися до дерева посередині Едемського саду. Сатана спокушав її поставити це світло під сумнів. Вона перевіряла Боже повеління гіпотезою, що Бог любові не знищить створених Ним істот. Єва також покладалася на свої почуття й логіку: Ось змій з’їв цей плід і тепер має здатність говорити. Можливо, змій має рацію. Якщо я скуштую цей плід, то зможу стати подібною до Бога! Обманута, жінка відвернулася від світла. Її чоловік обрав той самий шлях.

`Прочитайте Матв. 4:1–4. Які принципи використав Христос у пустелі спокушення, щоб подолати оману сатани?`

Христос мав у Своєму розпорядженні той самий гуманістичний інструмент мислення, яким користувалися Адам і Єва, допотопні люди та Ізраїль біля Кадеш-Барнеа. Він міг запитати, чому Бог любові залишив Свого Сина в пустелі на 40 днів і ночей без їжі й захисту. Він також міг вирішити довести Своє Синівство — Я перетворю це каміння на хліб! Натомість Ісус відповів Словом Божим. Він діяв на рівні небесних речей, а не земних моделей мислення. Як легко Він міг логічно обґрунтувати Свій шлях до неправильного рішення, що часто робить так багато людей!