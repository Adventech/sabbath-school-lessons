---
title:  Світло І Темрява
date:   24/12/2024
---

`Прочитайте Івана 1:4–10; 3:19–21; 5:35; 8:12; 9:5; 11:9, 10; 12:35. Який великий контраст зображено в текстах і чому він дуже важливий для розуміння істини?`

Світ перебуває в темряві; він уникає світла і не може самотужки знайти шлях до істинного Бога – особистісного Бога Сотворіння, об’явлення й Викуплення.

«Людина ніколи не зможе власними силами пізнати Божу глибінь. “Вона вища від неба, – що зможеш зробити? І глибша вона за шеол, – як пізнаєш її?” (Йова 11:8). Лише Дух усиновлення може відкрити нам глибини Божі, яких “око не бачило й вухо не чуло, і що на серце людині не приходило... Нам це Бог відкрив через Свого Духа”» (Е. Уайт. Бажання віків. С. 412).

Тільки Ісус Христос «явив Його», Отця (Івана 1:18). У даному тексті використане грецьке дієслово екзеґе́омай, яке означає «тлумачити», «пояснювати», «викладати». Іван представляє Ісуса як Небесного Посланця, Котрий пояснює, що означає пізнати Бога. Тільки через Ісуса ми можемо по-справжньому пізнати Бога.

`Прочитайте Івана 8:42–44. Як Ісус описує оманливу основу, на якій релігійні лідери Ізраїлю ґрунтували свою віру?`

Люди, котрі відкидають істину, пояснюють біблійні тексти лише з людської точки зору. Натомість ми маємо визнати, що Христос є Світло для світу, і слідувати за Ним у тлумаченні Його Слова. Диявол, навпаки, говорить «зо свого» (вірш 44, переклад І. Огієнка). Якщо ми не будемо обережними та не підкоримося у вірі й послуху Богові, нам загрожує небезпека робити те саме: читати текст, спираючись лише на власні бажання, прагнення й погляди; а зробити це набагато легше, ніж ми можемо усвідомити.

`Як ми реагуємо на істини, котрі «наступають нам на ногу»? А як насправді маємо реагувати на них?`