---
title:  Для Подальшого Дослідження
date:   27/12/2024
---

Божа точка зору значно відрізняється від точки зору людей (Ісаї 55:8, 9). Господь ділиться з нами Своєю точкою зору через богонатхненне Слово, Біблію. Нам необхідно зробити власний вибір: або ходити в темряві, або прийняти світло від Ісуса Христа, явленого в Слові.

Невід’ємна частина цього вибору - наша особиста покора Ісусові Христу, Синові Божому, Викупителеві людства. Через силу Святого Духа Бог Отець відкрив нам — у житті, смерті й воскресінні Ісуса — глибину Своєї любові. Ми знаємо Ісуса, тому що Його життя, смерть і воскресіння були записані в Слові Божому.

«Ангели Божі постійно рухаються із Землі на Небо та з Неба на Землю. Чудеса Христа для нещасних і стражденних були звершені силою Божою через служіння ангелів. І всі Божі благословення приходять до нас через Христа завдяки служінню Його небесних посланців. Прийнявши людську природу, наш Спаситель з’єднує Свої прагнення з прагненнями грішних синів і дочок Адама, тоді як Своєю Божественною природою Він міцно тримається за престол Божий. Отже, Христос - Посередник у спілкуванні людей з Богом і Бога з людьми» (Е. Уайт. Бажання віків. С. 143).

**Запитання для обговорення**:

`Яка з усіх історій у Євангелії від Івана найпереконливіше свідчить вам про любов і характер Бога? Поділіться зі своїм класом, чому ви вважаєте цю історію такою дивовижною.`

`Як практично слід шукати істину?`

`Чому зазвичай важко зректися себе як арбітра істини? Чи зможемо ми коли-небудь досягти цього, чи наша людська сутність певною мірою все одно впливатиме на наше сприйняття Писання? Чому ми маємо визнати факт нашої обмеженості в пізнанні? Як смирення допомагає нам відмовитися від своїх упереджень щодо Слова Божого?`

`Історія західного християнства сповнена жахливих прикладів того, що відбувається, коли Слово Боже підпорядковується політиці й упередженням людей. Наведіть деякі із цих прикладів. Який урок сьогодні ми можемо взяти з них щодо того, наскільки небезпечно робити людські погляди головним фільтром для «тлумачення» Біблії?`

`Стисло підсумуйте загальну картину Євангелія від Івана. У чому полягає його головна вістка для нас сьогодні?