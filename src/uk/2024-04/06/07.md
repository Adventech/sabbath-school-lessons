---
title:  Для Подальшого Дослідження
date:   08/11/2024
---

Прочитайте в книзі Е. Уайт «Бажання віків» розділи «Криза в Галилеї» (с. 383–393); «У зовнішньому дворі» (с. 621–626).

«“До кого ми підемо?” Ізраїльські вчителі були невільниками формалізму. Фарисеї й садукеї постійно сперечалися. Залишити Ісуса – означало опинитися серед честолюбних прибічників ритуалів і церемоній, котрі шукають слави для себе. Відколи учні прийняли Христа, вони знайшли більше миру й радості, ніж за все своє попереднє життя. Як вони могли долучитися до тих, хто зневажав та переслідував Друга грішників? Вони довго чекали Месію; тепер Він прийшов, і вони не могли піти від Нього до тих, котрі чатували на Його життя, а їх переслідували як Його учнів.

“До кого ми підемо?” Залишити вчення Христа, Його уроки любові й милості і піти в темряву невір’я, у грішний світ? Хоч Христа покинуло чимало свідків Його чудес, Петро висловив віру правдивих учнів: “Ти – Христос”. Сама думка про те, що вони можуть втратити цей якір душі, наповнила серця учнів страхом і болем. Залишитися без Спасителя – означає здатися на милість бурхливого підступного моря» (Е. Уайт. Бажання віків. С. 393).

**Запитання для обговорення**:

`У класі обговоріть таке запитання: Чому люди по різному реагують на свідчення про Ісуса як Месію та про істинність християнства: одні із задоволенням приймають ці свідчення, а інші відкидають?`

`Хіба може бути істина, важливіша за ту, що Ісус Христос помер за наші гріхи? Як ми пізнали цю важливу істину? Через науку, закони природи, логіку, аргументацію? Так, ці чинники можуть допомогти нам повірити в Бога-Творця, Першопричину, Вічну Рушійну Силу тощо. Проте жоден з них зокрема або навіть усі вони разом, не можуть відкрити нам найважливішу істину, яку ми повинні знати: Христос помер за наші гріхи. Як цей факт свідчить, наскільки важливо зробити Біблію нашим найвищим й остаточним авторитетом у питаннях віри?`

`Чому для зміцнення своєї віри людині дуже важливо розповідати про те, що Бог здійснив у її житті?`