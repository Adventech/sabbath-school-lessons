---
title:  Більше свідчень про Ісуса
date:   02/11/2024
---

### Біблійні тексти для дослідження
Івана 3:25–36; 1:32–36; Дан. 7:18; Івана 6:51–71; 5:36–38; 7:37–53.

> <p>Пам’ятний вірш</p>
> «Якщо Я буду піднятий від землі, то притягну всіх до Себе!» (Івана 12:32).

Ісус не просто говорив дивовижні речі про Себе, про те, Хто Він є, Хто послав Його або звідки Він прийшов. Він також показав, Хто Він є, через здійснені Ним чудеса й ознаки. Декотрі люди відкрито свідчили про Ісуса: «Коли прийде Христос, хіба Він буде робити більші чудеса від тих, які Цей зробив?» (Івана 7:31).

Спаситель підкріпив Свої слова ділами, вони довели правдивість Його слів.

Однак у міру того, як триває ця драма, серед народу починається розділення. Зцілення паралізованого біля купальні Витезда викликає гнів деяких лідерів. Дискусія в Капернаумі після нагодування п’яти тисяч спричиняє те, що чимало людей відкинуло Ісуса. Воскресіння Лазаря в одних породжує віру, але в інших викликає ворожість, яка призведе до суду і страти Ісуса.

В уроці цього тижня ми розглянемо свідчення деяких очевидців діяльності Ісуса. У кожному із цих випадків розкриваються певні аспекти ідентичності Господа, які разом створюють глибше уявлення про Нього як Месію.