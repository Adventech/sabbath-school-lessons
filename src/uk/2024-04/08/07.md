---
title:  Для Подальшого Дослідження
date:   22/11/2024
---

Прочитайте у книзі Е. Уайт «Бажання віків» розділ «Хай не тривожиться ваше серце» (с. 662–680).

«Подібно до золотого скарбу, Істина була довірена єврейському народові. Юдейська релігійна система, несучи на собі печать Неба, була запроваджена Самим Христом. У прообразах та символах приховувалися великі істини Викуплення. Однак, коли Христос прийшов, юдеї не впізнали Того, на Кого вказували всі ці символи. Вони мали у своїх руках Боже Слово, але традиції, що передавалися із покоління в покоління, і людське тлумачення Писання сховали від них істину, якою вона є в Ісусі. Духовний зміст Священних Писань був утрачений. Скарбниця усякого знання була відкрита для них, але вони не пізнали її. 

Бог не приховує Своєї Істини від людей. Але власними діями вони роблять її незрозумілою для себе. Христос дав юдейському народові достатнє свідчення того, що Він — Месія, але Його вчення закликало до рішучих змін у їхньому житті. Вони бачили: якщо приймуть Христа, їм доведеться залишити свої виплекані традиції і правила, свої егоїстичні, безбожні вчинки. Прийняття незмінної, вічної Істини вимагало жертви. Тому вони не бажали вірити найбільш переконливим доказам, які тільки міг дати Бог, щоб утвердити віру в Христа. Вони запевняли, що вірять у Писання Старого Завіту, однак відмовилися прийняти дані в ньому свідчення про життя і характер Христа. Вони боялися переконатися в них і навернутися, бо тоді довелося б залишити свої упередження. Скарб Євангелія — Дорога, Правда і Життя — був серед них, але вони відкинули найбільший Дар, який могло дати їм Небо» (Е. Уайт. Наочні уроки Христа. С. 105).

**Запитання для обговорення**:

`Як пророцтва, виконані в житті Ісуса, зміцняють нашу віру?`

`Які основні перешкоди стояли на шляху віри релігійних лідерів в Ісуса? Як ці самі принципи виявляються й сьогодні?`

`Поміркуйте над своїм життям, проаналізуйте свої переконання. Які кроки, на вашу думку, можуть зміцнити вашу віру?`

`Поверніться до своєї відповіді на запитання наприкінці уроку за понеділок. Чому ми повинні відкидати все, що ставить під сумнів авторитет Слова Божого?`