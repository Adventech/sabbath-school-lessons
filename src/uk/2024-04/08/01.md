---
title:  Виконуючи старозавітні пророцтва
date:   16/11/2024
---

### Біблійні тексти для дослідження
Івана 5:17, 20, 36–40, 46, 47; 13:18; 17:12; Єрем. 2:13; Зах. 9:9; Івана 8:12–30.

> <p>Пам’ятний вірш</p>
> «Я ж маю свідчення більше, ніж свідчення Івана, адже діла, які Мені доручив Отець, щоб Я їх довершив, – ті діла, які Я роблю, свідчать про Мене, що Отець Мене послав» (Івана 5:36).

Ми неодноразово зустрічаємо в Євангелії Івана всі ті слова й учинки Ісуса, які відкрили, що Месія, Христос, справді прийшов до Ізраїлю. Він прийшов, як один з них – юдей, народжений у Вифлеємі, як і провістили Писання.

Однак, за словами Івана, «у світі Він був, і світ через Нього постав, але світ Його не пізнав» (Івана 1:10).

Христос був у світі, світ через Нього постав, і все ж світ Його не пізнав? Це приголомшливе твердження. Як бачимо в Євангелії від Івана та в інших Євангеліях, багато людей не пізнало Христа, хоч мало би пізнати завдяки Його словам та діям. Тим більше, що на Нього вказували Писання Старого Завіту.

Цього тижня ми розглянемо більше способів, якими Іван відкрив Ісуса як Месію. Також розглянемо, чому деякі люди не приймати Його, незважаючи на всі вагомі аргументи, які підтверджували Його месіанство.

Чого ми можемо навчитися на їхніх помилках?