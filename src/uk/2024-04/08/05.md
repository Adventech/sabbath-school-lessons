---
title:  'Старозавітні Пророцтва Про Ісуса: Частина II'
date:   20/11/2024
---

Ісус спонукував релігійних лідерів: «Дослідіть Писання! Адже ви думаєте через них мати вічне життя, а вони свідчать про Мене» (Івана 5:39). Яке неймовірне твердження про Себе!

Деякі дослідники підрахували (хоч їхні оцінки різняться), що Ісус із Назарета виконав сотні пророцтв Старого Завіту. Якою б не була їхня кількість, шанси на те, що одна людина виконає навіть кілька з них (а тим більше всі), приголомшливо малі. Аби проілюструвати неймовірність такого шансу, доцільно навести наступне порівняння: уявіть, що ви заповнили територію штату Техас монетами шаром заввишки 60 см. Одну монету зафарбували в рожевий колір та змішали всі монети. А тепер попросіть людину із зав’язаними очима простягнути свою руку і з першого ж разу взяти рожеву монету. Яка ймовірність, що з однієї спроби ця людина натрапить на неї?

Безперечно, народження, життя, смерть, воскресіння Христа були точно передбачені Старим Завітом, і це приголомшливий доказ того, що Він – очікуваний Месія. Апостол Іван знову й знову вказує на ці старозавітні тексти, наголошуючи на тому, Хто такий Ісус та чому ми маємо вірити в Нього і прийняти запропоноване Ним спасіння.

**Прочитайте наведені нижче вірші з Євангелія від Івана та старозавітні пророчі тексти. Як вони відкривають, що Ісус повністю виконав пророцтва про Месію?**

`Івана 12:13; Псал. 118:26`

`Івана 12:14; 15; Зах. 9:9`

`Івана 13:18; Псал. 41:9`

`Івана 19:37; Зах. 12:10; 13:6`

`Наскільки твердо ви переконані в тому, у що вірите? Якби хтось запитав вас, чому ви вірите в Ісуса як Месію, що б ви відповіли? Куди й чому звернулися б по допомогу, щоб захистити цю віру?`