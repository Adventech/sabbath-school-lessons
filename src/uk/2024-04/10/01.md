---
title:  Дорога, правда і життя
date:   30/11/2024
---

### Біблійні тексти для дослідження
Івана 13:1–20; 14:1–3; Дан. 7:27; Івана 14:5–11; 1:14; Кол. 1:16, 17; Івана 5:38–40.

> <p>Пам’ятний вірш</p>
> «Бога ніхто ніколи не бачив, та Єдинородний Бог, Який у лоні Отця, – Він явив Його» (Івана 1:18).

Євангеліє від Івана поділене на чотири основні частини: Пролог (1:1–18), Книга ознак (1:19–12:50), Книга слави (13:1–20:31) та Епілог (21:1–25). Досі наше дослідження було зосереджене переважно на Прологу та Книзі ознак, відкриваючи, Хто є Ісус, через Його чудеса (ознаки), діалоги й учення. Тепер уроки переходять до третьої частини Євангелія Івана – Книги слави.

Цікаво, що відомі сім тверджень «Я Є» утворюють міст через Книгу ознак до Книги слави. Це «хліб життя» (6:35, 41, 48, 51), «світло для світу» (8:12; 9:5), «двері» (10:7, 9), «Пастир добрий» (10:11, 14), «воскресіння і життя» (11:25), «дорога, і правда, і життя» (14:6) і «справжня Виноградна Лоза» (15:1, 5).

Урок цього тижня розпочнеться з мети прощальної бесіди та її вступу зі значним епізодом, коли Ісус обмив ноги Своїм учням. Потім ми перейдемо до твердження «Я Є» в 14-му розділі («Я є дорога, і правда, і життя!»).