---
title:  Для Подальшого Дослідження
date:   06/12/2024
---

Прочитайте в книзі Е. Уайт «Бажання віків» розділ «Світло життя» (с. 463–475); див. також розділ «Авторитет Біблії та впевненість у Другому приході» у книзі E. Зінке «Впевненість у Другому приході» (с. 23–36).

Коли Ісус сказав: «Я – Світло для світу», Він «перебував у храмовому дворі, особливим чином пов’язаному зі служінням під час свята кучок. Посеред цього двору стояли дві високі опори, які підтримували величезні світильники. Після вечірньої жертви запалювали всі лампи, вони проливали світло над Єрусалимом. Церемонію здійснювали на згадку про стовп світла, що провадив Ізраїля в пустелі; вона також указувала на Прихід Месії. Коли ввечері засвічували лампи, двір храму ставав місцем великої радості...

Освітленням Єрусалима народ виявляв свою надію на Прихід Месії, Котрий зіллє Своє світло на Ізраїль. Але для Ісуса ця сцена мала ширше значення. Як променисте світло ламп храму освітлювало все навколо, так і Христос – Джерело духовного світла – освітлює темряву світу. Однак цей символ не був досконалим. Те велике світило, яке Він власною рукою помістив у небесах, краще символізувало славу Його місії.

Був ранок; сонце щойно зійшло над Оливною горою. Його сліпучі промені падали на мармурові палаци й виблискували на золоті храмових стін, коли Ісус, указуючи на це, сказав: “Я – Світло для світу”» (Е. Уайт. Бажання віків. С. 463, 464).

**Запитання для обговорення**:

`Обговоріть у класі свою відповідь на останнє запитання уроку за четвер. Яких ключових біблійних істин ми ніколи, навіть у принципі, не змогли б дізнатися з науки? Наприклад, Голгофський хрест? Або воскресіння? Або Другий прихід? Які ще важливі біблійні істини ми пізнали виключно з Писання?`

`Подумайте про падіння Люцифера, досконалої істоти, яка володіла величезними інтелектуальними знаннями про Бога та Його характер. Однак, незважаючи на все це, він повстав проти Нього. Що це говорить нам про реальність свободи волі, яку ми також маємо? Чому нам необхідно щомиті робити вибір підкоряти цю волю Богові?`