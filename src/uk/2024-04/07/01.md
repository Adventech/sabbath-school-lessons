---
title:  Блаженні ті, хто вірить
date:   09/11/2024
---

### Біблійні тексти для дослідження
Івана 8:54–58; Бут. 12:3; Римл. 4:1–5; Івана 12:1–8; 19:4–22; 20:19–31; Дан. 2; 7.

> <p>Пам’ятний вірш</p>
> «Каже йому Ісус: Тому що ти побачив Мене, ти повірив? Блаженні ті, які не бачили, а повірили!» (Івана 20:29).

У своєму Євангелії Іван згадує різних осіб — людей, різних за походженням, віруванням, досвідом — усі вони свідчать про те, Хто є Ісус.

«Ось Агнець Божий!» (1:36). «Ми знайшли Месію» (вірш 41). «Ми знайшли Того, про Кого писали Мойсей... й пророки» (вірш 45). «Равві, Ти – Син Божий, Ти – Цар Ізраїлю!» (вірш 49). «Чи часом Він не Христос?» (4:29). «...самі чули та знаємо, що Він – справжній Спаситель світу, [Христос]» (вірш 42). «Господи, до кого ми підемо? Ти маєш слова вічного життя» (6:68). «...я повірила, що Ти – Христос, Син Божий, Який приходить у світ» (11:27). «...що я був сліпий, а тепер бачу!» (9:25). «Ось ваш Цар!» (19:14). «...я не знаходжу в Ньому провини» (19:6). «Господь мій і Бог мій!» (20:28).

Ким були ці люди і чому вони так свідчили про Ісуса?