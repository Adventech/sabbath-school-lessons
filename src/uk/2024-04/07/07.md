---
title:  Для Подальшого Дослідження
date:   15/11/2024
---

Прочитайте в книзі Е. Уайт «Патріархи і пророки» розділ «Випробування віри» (с. 145–155); у книзі «Бажання віків» розділ «На суді Пилата» (с. 723–740).

Хома «кинувся до ніг Ісуса зі словами: “Господь мій і Бог мій!” (Івана 20:28).

Ісус прийняв його визнання, але м’яко докорив за невіру: “Тому що ти побачив Мене, ти повірив? Блаженні ті, що не бачили й повірили!” (Івана 20:29). Віра Хоми була би більш до вподоби Христові, якби він повірив свідченню своїх братів. Якби світ нині наслідував приклад Хоми, то ніхто не повірив би в спасіння, бо всі, хто приймає Христа, має робити це на підставі свідчення інших.

Багато людей, котрі піддаються сумнівам, виправдовуються, кажучи: Якби ми мали ті докази, які почув Хома від своїх друзів, то повірили б. Вони не усвідомлюють, що мають не лише ті докази, а й значно більші. Люди, котрі, подібно до Хоми, чекають, поки зникнуть усі причини для сумнівів, ніколи не дочекаються цього. Навпаки, вони поступово утверджуються в невір’ї. Хто привчає себе дивитися на темний бік життя, нарікати й скаржитися, ті не знають, що чинять. Вони сіють насіння сумніву й пожнуть урожай його плодів. Коли віра й довір’я будуть найбільш необхідні, вони виявляться нездатними надіятися й вірити» (Е. Уайт. Бажання віків. С. 807, 808).

**Запитання для обговорення**:

`У чому полягає суттєва різниця у проявах віри Авраама та Хоми? Що ми можемо дізнатися з їхніх історій?`

`У класі нехай охочі засвідчать про Ісуса так, як ми побачили це в Євангелії від Івана. Хоч розповіді людей відрізняються, як усі вони свідчать про свого Господа?`

`Пилат поставив філософське запитання: «А що таке істина?» У світлі всього, що ми вивчали в Євангелії від Івана, дайте власну відповідь на це запитання.`

`Згадайте пророцтва в Дан. 2 і 7. Сучасники Ісуса також досліджували ці два розділи. Однак яку велику перевагу ми маємо сьогодні, якої не мали сучасники Христа? Чому ми маємо більше підстав для віри в Ісуса Месію?`