---
title:  Для Подальшого Дослідження
date:   11/10/2024
---

Прочитайте в книзі Е. Уайт «Бажання віків» розділи «Криза в Галилеї» (с. 383–394); «Лазарю, вийди сюди!» (с. 524–536); «Змова священників» (с. 537–542).

«Життя Христа, яке дає життя світові, міститься в Його Слові. Саме Словом Христос зціляв хвороби й виганяв демонів; Своїм Словом Він утихомирював море й воскрешав мертвих; і люди свідчили, що Слово Його мало владу. Він говорив Слово Боже так само, як промовляв його через пророків й учителів Старого Завіту. Уся Біблія – це виявлення Христа, і Спаситель бажав зосередити віру Своїх послідовників на Слові. Коли Він більше не буде зримо присутній серед них, Слово стане джерелом їхньої сили. Подібно до свого Господа, вони повинні жити “кожним словом, що виходить з Божих уст” (Матв. 4:4).

Як наше фізичне життя підтримується їжею, так духовне життя підтримується Словом Божим. Кожна душа має особисто прийняти життя з Божого Слова. Як ми повинні особисто їсти, аби приймати поживу, так само особисто маємо приймати Слово. Нам не слід одержувати його за посередництвом чужого розуму. Ми маємо старанно досліджувати Біблію, просячи в Бога допомоги Святого Духа, щоб зрозуміти Його Слово» (Е.Уайт. Бажання віків. С. 390).

**Запитання для обговорення**:

`Цього тижня ми досліджували, як Ісус нагодував п’ять тисяч, зцілив сліпонародженого чоловіка та воскресив з мертвих Лазаря. У кожному випадку Ісус дав переконливі докази Своєї Божественності. Проте ці дивовижні чудеса спричинили розділення. Одні люди відповіли вірою, інші – сумнівом та протидією. Який урок ми можемо почерпнути з того, що навіть перед обличчям потужного доказу люди все одно можуть вирішити відкинути Бога?`

`Усі ці історії вказують на Христа як Сина Божого, Бога. Чому Божественність Ісуса така важлива для віри в Нього як Спасителя?`

`Перегляньте ще раз уривок 1 Кор. 1:26–29. Чи зауважуємо ми, що й у XXI столітті діє той самий принцип? У що «немудре» вірять християни, яке «мудрі тілом» висміюють і відкидають? У який спосіб «немічне світу» «засоромлює сильних»?`