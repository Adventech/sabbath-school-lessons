---
title:  Для Подальшого Дослідження
date:   20/12/2024
---

Прочитайте в книзі Е. Уайт «Бажання віків» розділи «Звершилося!» (с. 758–764); «Господь воскрес!» (с. 779–787); «Чого ти плачеш?» (с. 788–794). Див. також книгу К. Голдштейна «Risen: Finding Hope in the Empty Tomb». Nampa, ID: Pacific Press, 2020.

«Пилат палко прагнув звільнити Ісуса. Однак він бачив, що не може зробити цього, не втративши свого становища й репутації. Щоб не позбутися світської влади, він вирішив пожертвувати життям невинної людини. Скільки людей, подібно до Пилата, жертвують принципом, щоб уникнути втрат чи страждань. Сумління й обов’язок указують на один шлях, а власні інтереси – на інший. Потік у напрямку зла сильний, і кожного, хто йде на компроміс зі злом, цей потік затягує в густу темряву гріха» (Е. Уайт. Бажання віків. С. 738-739).

«Христос не віддав Свого життя, доки не здійснив справи, заради якої прийшов, і з прощальним подихом вигукнув: “Звершилося!” (Івана 19:30). Битву виграно. Правиця Його та святе рамено Його здобули Йому перемогу. Як Переможець Він установив Свій прапор на вічних висотах. Хіба ж могли ангели не радіти?! Усі Небеса святкували перемогу Спасителя. Сатана зазнав поразки і зрозумів, що втратив своє царство.

Для ангелів та безгрішних світів вигук “Звершилося!” мав велике значення. Для них, як і для нас, це означало, що велика справа викуплення здійснена. Вони разом з нами приймають плоди Христової перемоги» (там само. С. 758).

**Запитання для обговорення**:

`Які принципи можуть допомогти нам уникнути фатальної помилки, якої припустився Пилат?`

`Чому Ісус повинен був померти замість нас? Чому Він мав стати нашою Замісною Жертвою? Чому для нашого спасіння була необхідна Його смерть? Які уривки зі Святого Письма підтверджують вашу відповідь?`

`Який зв’язок існує між доказами з Писання та історичними доказами, коли йдеться про віру у воскресіння Ісуса? Тобто, які історичні докази переконливо підтверджують воскресіння Ісуса?`

`Поміркуйте над уривком 1 Кор. 15:12–20. Павло пише, що без воскресіння Христа «ті, які впокоїлися в Христі, загинули!» (1 Кор. 15:18). Якщо слова Павла правдиві, то чому декотрі віруючі вважають, що «ті, які впокоїлися в Христі», відразу потрапляють на Небо? Як ці слова Павла підтверджують істину про те, що мертві сплять до воскресіння під час Другого приходу Христа?`