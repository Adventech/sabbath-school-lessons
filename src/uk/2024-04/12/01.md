---
title:  'Година слави: хрест і воскресіння'
date:   14/12/2024
---

### Біблійні тексти для дослідження
Івана 18:33–19:5; 19:17–22; 19:25–27; Луки 2:34, 35; Івана 20:1–18; 1 Кор. 15:12–20.

> <p>Пам’ятний вірш</p>
> «Тоді Пилат Його запитав: То Ти Цар? Ісус відповів: Ти сам кажеш, що [Я] Цар. Я для того народився і для того прийшов у світ, щоби свідчити про істину. Кожний, хто від істини, слухає Мій голос» (Івана 18:37).

Розп’яття і воскресіння Ісуса – кульмінація Євангелія від Івана. Перші 10 розділів охоплюють приблизно три з половиною роки життя Христа; натомість розділи 11–20 охоплюють приблизно один-два тижні.

Чотири Євангелія по-різному описують смерть Ісуса. Хоч їхні розповіді подібні, кожен автор наголошує на ключових моментах, які особливо перегукуються з тематикою його Євангелія. Матвій наголошує на виконанні Писання; Марк підкреслює паралель між хрещенням Ісуса і хрестом; Лука зосереджується на хресті як засобі зцілення та спасіння (історія про розбійника на хресті).

Однак Іван представляє хрест як воцаріння Ісуса, особливо пов’язане з ідеєю години (часу), яка багаторазово згадується в його Євангелії (7:30; 8:20; 12:27). Ця ідея воцаріння видається іронічною, оскільки розп’яття було найганебнішим і найпринизливішим видом страти, який використовували римляни. Такий контраст указує на глибоко іронічне зображення, яке представляє Іван: Ісус помирає з ганьбою, але водночас це – Його славне воцаріння як Спасителя.