---
title:  Отець, Син і Святий Дух
date:   07/12/2024
---

### Біблійні тексти для дослідження
Бут. 3:7–9; Івана 14:10, 24; 16:27, 28; 16:7–11; 17:1–26.

> <p>Пам’ятний вірш</p>
> «А Утішитель – Дух Святий, Якого Отець пошле в Моє Ім’я, Той вас навчить усього і пригадає вам усе, що Я вам говорив» (Івана 14:26).

Євангеліє від Івана — це мозаїка тем. Іван звертається до ознак-чудес, аби показати, що Ісус – обіцяний пророками Месія. Апостол використовує безліч свідків, які проголосили Ісуса Месією. Він також використовує твердження «Я Є», указуючи на Його Божественність.

У першому розділі Євангелія від Івана згадуються всі три Особи Божества (вірші 1–4, 14, 18, 32–34). Століттями люди намагалися повністю зрозуміти природу Божества, але оскільки ми не можемо до кінця збагнути Творця, багато хто відкидає цю ідею. Проте як нерозумно відкидати щось лише тому, що ми не можемо це повністю зрозуміти або це не вписується у вузькі межі людського мислення.

Іван наголошує: бажаючи зрозуміти Бога, ви повинні дивитися на Ісуса й Божественне об’явлення в Слові. Такий підхід відкриває нам зовсім інший світ стосунків, а саме: між трьома Особами Божества, між Особами Божества й людьми та між самими людьми. В уроці цього тижня ми розглянемо, як Євангеліє від Івана представляє Отця, Сина і Святого Духа, але тепер у контексті прощальної бесіди Ісуса з учнями (розділи 13–17).