---
title:  Ісус І Отець
date:   09/12/2024
---

Ми були створені Богом для особистих стосунків з Ним (Бут. 1:26, 27). Однак унаслідок гріха ці стосунки були радикально порушені. Ми можемо побачити безпосередній вплив цього порушення в історії про Едемський сад.

`Прочитайте Бут. 3:7–9. Як ці тексти свідкують про спричинений гріхом розрив? Чому саме Бог шукав наших прабатьків, а не навпаки?`

Намір Бога полягав у тому, щоб запропонувати всьому людству зцілення від спричиненої гріхом смертельної недуги, навіть якщо не все людство прийме Його пропозицію.

Щоб відновити порушені стосунки, одна з Осіб Божества стала Людиною. Отже, Слово стало тілом і перебувало між нами, являючи Божу славу (Івана 1:14–18). Завдяки цьому людство отримало Його повноту й благодать, і саме це Ісус прийшов передати людям, а також відкрити славу Божу. Його мета – відновити розірвані гріхом відносини, принаймні для всіх, хто був готовий вірою прийняти дар, запропонований їм у Христі Ісусі.

`Яку чудову надію для нас ми бачимо в наведених текстах? Івана 1:1, 2; 5:16–18; 6:69; 10:10, 30; 20:28.`

«У Христі є життя первинне, не запозичене, не похідне» (Е. Уайт. Бажання віків. С. 530). Проте, як утілений Син, Він обмежив, «понизив Самого Себе» (Филп. 2:7) у використанні Своїх Божественних привілеїв, вирішивши в усьому залежати від Отця. Однак «Божественність Христа – гарантія вічного життя для віруючого» (там само. С. 530).

Упродовж віків людство деградувало і було не здатне самостійно пізнати Бога (17:25), тому Отець послав Свого Єдинородного Сина (9:4; 16:5) відкрити характер та наміри Бога.

`У контексті безмежності Всесвіту один атеїст написав: «У нашій темряві, у всій цій безмежності немає жодного натяку на те, що звідкись прийде допомога, щоб урятувати нас від нас самих». Як Біблія показує, наскільки помиляється ця людина?`