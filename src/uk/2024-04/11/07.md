---
title:  Для Подальшого Дослідження
date:   13/12/2024
---

Прочитайте в книзі Е. Уайт «Бажання віків» розділ «Хай не тривожиться ваше серце» (с. 662-680); «Додаткові примітки до розділу 1 [Євангеліє від Івана]» у Біблійному коментарі АСД (т. 5, с. 911–919).

Оцінюючи, Хто є Ісус, Його опоненти судили за людськими стандартами, «по-тілесному» (Івана 8:15). Це, імовірно, навіть гірше, ніж судити «за зовнішнім виглядом» (Івана 7:24). Тут вони вдалися до критеріїв грішного людства в грішному світі, без вагомого контролю Духа (див. Івана 3:3–7). Вони бачили, так би мовити, Його «тіло», але ніколи не думали, що Він може бути Словом, яке стало тілом (Іван 1:14). Оцінювати Христа за таким обмеженим набором критеріїв означає судити про Нього зі світської точки зору (2 Кор. 5:16).

«Утішитель названий “Духом істини”. Його завдання – визначати та відстоювати істину. Спочатку Він оселяється в серці як Дух Істини і так стає Утішителем. В істині є втіха й мир, а в омані не можна знайти ані справжнього миру, ані справжньої втіхи. Саме через оманливі теорії та традиції сатана здобуває владу над людським розумом. Спрямовуючи людей до фальшивих критеріїв і норм, він спотворює їхній характер. Святий Дух промовляє до них через Писання та закарбовує істину в серці. У такий спосіб Він викриває оманливі уявлення та виганяє їх із душі. Отже, завдяки Духові Істини, Якій діє через Слово Боже, Христос привертає до Себе Свій вибраний народ» (Е. Уайт. Бажання віків. С. 671).

**Запитання для обговорення**:

`Вічне життя — це знати Бога (Івана 17:3). Що означає знати Бога, а не просто певні факти про Нього, наприклад, що Він могутній, люблячий і справедливий? Якби хтось запитав вас: «Чи знаєте ви Бога?», що б ви відповіли? Чи згадали б Ісуса у своїй відповіді?`

`Що практично означають слова Ісуса: «Твоє Слово — то істина»? (Івана 17:17).`

`Ісус молився: «Не благаю, щоб Ти забрав їх від світу, але щоб зберіг їх від злого» (Івана 17:15). Як особистий вибір людини впливає на те, чи правильною буде її відповідь на цю молитву?`