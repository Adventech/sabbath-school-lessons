---
title:  Небесний Отець
date:   08/12/2024
---

Євангеліє від Івана написане з позиції загальної біблійної історії, починаючи з нашого походження. «На початку створив Бог небо та землю» (Бут. 1:1). Або: На початку Отець, Син і Святий Дух створили небо та землю. Вони є Джерело усього, що існує. Вони створили Всесвіт, зокрема істот, які його населяють. Завдяки Богові на нашій планеті з’явилися різні живі створіння, але найбільш особливою серед них була людина. Божа мета при створенні людства полягала в тому, щоб ми жили в любові й гармонії з Ним та одне з одним.

На жаль, Люцифер приніс гріх у наш світ. Гріх – це порушення наших стосунків з Богом. Гріх спотворює наше уявлення про Бога. Однак Ісус узяв на Себе нашу людську природу, щоб відновити знання про Бога і принести спасіння людству.

Перебуваючи на Землі, Ісус віддав Своє життя Отцеві, живучи згідно з Його керівництвом. Він сказав: «Я і Отець — Ми одне!» (Івана 10:30). «Отець у Мені, а Я – в Отці» (вірш 38). «Якщо Я не роблю діл Мого Отця, то не вірте Мені» (вірш 37).

**Прочитайте наступні тексти з Євангелія від Івана. Якою була роль Отця в Плані спасіння?**

`Івана 3:16, 17; 6:57`

`Івана 5:22, 30`

`Івана 6:32; 14:10, 24`

`Івана 6:45`

`Івана 15:16; 16:23`

`Ці вірші представляють Отця в тісному зв’язку з Ісусом Христом, Його Сином. Отець міцно з’єднаний з нашим світом і глибоко залучений у наше спасіння. Чого ця істина навчає нас щодо Божої любові до нас?`