---
title: '«З нами Бог»'
date: 14/01/2021
---

Подібно до імен дітей Ісаї (Шеар-Яшув, що означає _«залишок повернеться»_, і Магер-Шалал-Хаш-Баз – «квапиться здобич скорий грабіж»), ім’я Еммануїл також має своє значення. Воно буквально означає «з нами Бог». Однак у загальноприйнятому перекладі «з нами Бог» не врахована одна важлива особливість Як і в інших подібних єврейських іменах, у цьому імені пропущене дієслово, тому потрібно додавати дієслово «бути» у форм теперішнього часу. Тож ім’я Еммануїл необхідно перекладати як «з нами є Бог» (порівняйте з Ісаї 8:10). Так само ім’я Ісус (грецьке, скорочене від єврейського Єгошуа або Джошуа) означає «Господь є спасіння, порятунок» – знову з доданим дієсловом (порівняйте з іменем Ісая, яке просто означає «спасіння Господа»).

Однак ім’я Еммануїл – це не просто абстрактний опис, а заява про обітницю, яка виконується тепер: «З нами є Бог»!

`У чому значущість обітниці, що Бог присутній із нами?`

Не існує переконливішого запевнення й розради. Бог не обіцяє, що Його народ буде позбавлений труднощів і болю, але обіцяє перебувати з ним. Псалмист говорить: «Коли я піду хоча б навіть долиною смертної темряви, то не буду боятися злого, бо Ти при мені, ‒ Твоє жезло й Твій посох ‒ вони мене втішать!» (Псал. 23:4).

Господь говорить: «Коли переходитимеш через води, Я **буду** з тобою, а через ріки ‒ не затоплять тебе, коли будеш огонь переходити, – не попечешся, і не буде палити тебе його полум’я» (Ісаї 43:2).

`Де був Господь, коли вавилоняни кинули трьох друзів Даниїла до розпеченої печі? Він був з ними (Дан. 3:23-25). А де був Господь у час недолі Якова, коли той боровся до світанку? У руках Якова, настільки близько, наскільки той міг утримати (Бут. 32: 24-30).`

Присутність Господа невидима на Землі, Він проходить через випробування Свого народу разом із ним. Де був Господь, коли натовп засудив Степана на смерть? Степан бачив Ісуса, «Який стояв праворуч Бога» (Дії 7:55). Але коли Ісус вознісся на Небеса, Він «сів праворуч Величності на висотах» (Євр. 1:3). Чому ж Він стояв, коли Степан був у біді, коли його каменували? Як сказав Морріс Венден: «Ісус не збирався сприймати це сидячи!» (Roy Gane, God’s Faulty Heroes [Hagerstown, Md.: Reviewand Herald Pub. Assn., 1996]. Р. 66).

`Що змінює обітниця «з нами Бог», якщо нам все одно доводиться стикатися із жахливими випробуваннями та переносити страждання? Яке благо дає нам усвідомлення Його присутності? Поясніть свою відповідь.`

#### Додаткове читання: Вибрані цитати Эллен Уайт

Як земний пастух знає своїх овець, так і божественний Пастир знає Свою отару, розсіяну по всьому світу. «А ви — Мої вівці, вівці Мого пасовиська, а Я — Бог ваш, — говорить Господь Бог». Ісус сказав: «Я покликав тебе твоїм ім’ям. Мій ти!», «Я записав тебе на долонях Своїх». {ХНС 457.2}

Ісус знає кожного з нас особисто і співчуває нашим немочам. Він пам’ятає усі імена. Знає навіть наш дім та ім’я кожного його мешканця. Часом Він наказує Своїм слугам піти до певного міста, на таку-то вулицю, до такого-то дому, щоб знайти там одну з Його овечок. {ХНС 457.3}

Як часто ми уподібнюємося до Петра в час випробувань!.. Ми дивимося на хвилі замість споглядати Спасителя. Наші ноги можуть послизнутися, а хвилі гордості залити душу. Ісус дозволив Петрові йти до Нього не для того, щоб той загинув. Він кличе і нас іти за Ним не для того, аби потім залишити. «Не бійся, — каже Він, — бо Я тебе викупив, покликав тебе твоїм ім’ям, ти Мій! Коли переходитимеш через воду, Я буду з тобою, чи через ріки — не затоплять тебе; чи підеш через вогонь, — не попечешся, і не палитиме тебе полум’я. Бо Я — Господь, Бог твій. Святий Ізраїлів, твій Спаситель!». {ХНС 357.1}

Ісус знав характер кожного Свого учня. Він усвідомлював, як жорстоко буде випробувана їхня віра. На прикладі того, що сталося на морі, Він бажав відкрити Петрові його слабкість і показати, що його безпека полягає в усвідомленні постійної залежності від Божественної сили. Він зможе безпечно пройти через бурі випробувань лише у тому разі, якщо зречеться себе і покладатиметься на Спасителя. Якраз у тому, в чому Петро вважав себе сильним, він виявився слабким; доки він не зрозумів своєї слабкості, доти не зміг усвідомити необхідності покладатися на Христа. Якби Петро засвоїв урок, який Ісус виклав йому під час тієї бурі, то витримав би й наступне важке випробування. {ХНС 357.2}