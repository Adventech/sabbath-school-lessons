---
title: 'Ознака сина'
date: 13/01/2021
---

Пропозиція дати ознаку, «зійти глибоко до шеолу, або зійти високо догори!» (Ісаї 7:11), не зворушила Ахаза. Тому, коли Бог говорить, що Сам дасть ознаку (Ісаї 7:14), ми очікуємо чогось, що захоплює дух, незрівнянного ні з чим іншим, що може запропонувати тільки Божественна думка (порівняйте Ісаї 55:9; 1 Кор. 2:9).

Дивовижно! Ця ознака – Син! Однак як народження «молодою жінкою» (у єврейській мові слово алма може означати «молода жінка» або «дівчина») дитини на ім’я Еммануїл могло бути ознакою біблійного масштабу?

`Хто ця жінка і Хто її Дитя?`

Ніде в Старому Завіті не згадується про виконання цієї важливої ознаки, як це зазвичай відбувалося з іншими ознаками, що були дані іншим людям, наприклад, Гедеону (Суд. 6:36-40). Отже, розглянемо кілька можливих варіантів, заснованих тільки на Старому Завіті:

1. Оскільки слово алма могло означати жінку шлюбного віку, багато хто припускає, що це заміжня жінка, яка проживала в Єрусалимі, можливо, дружина Ісаї. В Ісаї 8:3 справді йдеться про народження сина Ісаї від «пророчиці» (тобто його дружини чиї пророчі вістки полягали принаймні в її дітях; порівняйте Ісаї 7:3 і 8:18). Однак його син був названий Магер-Шалах-Хаш-Баз («Квапиться здобич, скорий грабіж») (Ісаї 8:1-4), а не Еммануїл Проте ознаки, що стосуються цих двох хлопчиків, мають схожість у тому, що, перш ніж вони навчаться розрізняти погане і добре Сирія і Північний Ізраїль будуть спустошені (Ісаї 7:16; 8:4).

2. Дехто припускає, що Еммануїл – це Єзекія, син Ахаза який став наступним царем. Однак він ніде не згадується під іменем Еммануїл.

3. Оскільки Еммануїл дещо таємничий і Його Ім’я, яке зазвичай перекладається «з нами Бог», говорить про Божу присутність Він може бути Тією ж Особою, що й особливий Син, передбачений у розділах 9 і 11 книги Ісаї. У такому разі піднесений опис Його як Бога (Ісаї 9:6) і Кореня Єссея (Ісаї 11:10) перевершує все, що можна було б приписати навіть хорошому царю Єзекії

Новий Завіт конкретно й однозначно ідентифікує Ісуса як Еммануїла (Матв. 1:21-23), чудом народженого від чистої незаміжньої, однак зарученої Діви. Ісус – Божественний Син (Ісаї 9:6; Матв. 3:17), «Пагінчик» і «Корінь» Єссея (Ісаї 11:1 10; Об’явл. 22:16). Отже, ми знаємо те, що нам необхідно знати «Коли ж прийшла повнота часу, Бог послав Свого Сина, Який народився від жінки» (Гал. 4:4), щоб Бог перебував з нами.

`Поміркуйте про реальність Приходу Христа в наш світ Яку втіху це дає нам, що живемо у світі, де часто проявляється холодність і байдужість?`

#### Додаткове читання: Вибрані цитати Эллен Уайт

Більше того, сатана прагнув навіки роз’єднати людину з Богом, але в Христі ми досягаємо ще тіснішої єдності з Богом, ніж до свого падіння. Прийнявши нашу природу, Спаситель з’єднав Себе з людством нерозривними, вічними узами. «Так Бог полюбив світ, що дав [Свого] Єдинородного Сина…» Він віддав Його грішному людству не тільки для того, щоб Він міг взяти на Себе наші гріхи і померти як жертва за нас, а й щоб запевнити нас у непорушності Свого Заповіту миру. Бог дав Свого Єдинородного Сина, аби Він став одним із членів людської сім’ї й назавжди зберіг Своє людське єство. У цьому запорука того, що Бог дотримає Свого слова. «Бо Дитя народиться нам, даний нам Син, і влада на раменах Його»...  У Христі земна і небесна сім’ї поріднились. Прославлений Христос є нашим Братом. Небо сховане в людстві, а людський рід, у свою чергу, увійшов у надра Безмежної Любові. {ХНС 13.2}