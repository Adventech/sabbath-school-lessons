---
title: 'Небезпека з півночі'
date: 10/01/2021
---

`З якою загрозою зіткнувся цар Ахаз на початку свого правління? 2 Цар. 15:37, 38; 16: 5, 6; Ісаї 7:1, 2`

Північне ізраїльське царство (Єфрем) і Сирія (Арам) виступили проти меншої країни Юдеї, що розташована на півдні. Це трапилося, коли Юдея була ослаблена набігами едомлян і филистимлян. Колись Юдея воювала проти Ізраїлю, але союз між Ізраїлем і Сирією приховував у собі величезну небезпеку. Ізраїль і Сирія хотіли змусити Юдею вступити з ними в коаліцію проти могутнього царя Тіґленат-Пілʼнесера ІІІ, правителя Ассирії (названого іменем Пул у 2 Цар. 15:19), чия імперія, розширюючись становила загрозу їхнім країнам. Якби вони змогли завоювати Юдею та посадити на трон правителя-маріонетку (Ісаї 7:5, 6) це дало б їм можливість використовувати її людей і ресурси.

`Яке рішення прийняв Ахаз, коли почали руйнуватися всі його плани? 2 Цар. 16:7-9; 2 Хронік 28:16`

Замість того, щоб визнати Бога єдиним Другом, Який може допомогти і врятувати його самого та його країну, Ахаз спробував зблизитися з Тіґленат-Пілʼнесером III, ворогом його ворогів. Ассирійський цар з радістю виконав його прохання виступити проти Сирії та Ізраїлю. Тіґленат-Пілʼнесер не тільки отримав за це хороший хабар від Ахаза, у нього також з’явився привід захопити Сирію, чим він одразу й скористався (2 Цар. 16:9). Сирійсько-ізраїльський союз був зруйнований Тоді здавалося, що цар Ахаз урятував Юдею.

Такий учинок Ахаза не був несподіваним. Він був одним з найгірших царів, які правили Юдеєю аж до цього часу (див 2 Цар. 16:3, 4; 2 Хронік 28:2-4).

`Читаючи про Ахаза, ми розуміємо, чому під час небезпеки він учинив саме так. Який урок ми можемо винести для себе із цієї історії? Якщо ми не послухалися Господа тепер, то чому вважаємо, що під час справжніх випробувань матимемо віру, щоб звертатися до Нього? Див. Якова 2:22; Єрем. 12:5`

#### Додаткове читання: Вибрані цитати Эллен Уайт

Якби Ахаз і старійшини народу залишались вірними слугами Всевишнього, вони не злякалися б такого неприродного союзу. Але через їхнє постійне беззаконня мужність залишила їх. Сповнене невимовного жаху перед караючими судами зневаженого Бога «серце царя й народу затремтіло, як тремтять лісові дерева від вітру». У цей критичний час Господь звелів Ісаї піти до переляканого царя і сказати:

«Вважай і будь спокійний! Не бійся, а серце твоє нехай не тривожиться... Через те, що Сирія, Єфрем та син Ремаліїн задумали проти тебе лихе, кажучи: Ходімо на Юдею налякаємо її, здобудемо для себе, і настановимо царя над нею... так говорить Господь Бог: Цього не станеться й так не буде!» Пророк провістив, що Ізраїльському царству і Сирії незабаром прийде кінець. «Якщо ж ви не повірите, — закінчив своє передвіщеним пророк, — то не встоїте».{ПЦ 218.2}

Однак він вирішив зробити своєю опорою слабу людську плоть, тому звернувся по допомогу до язичників. У відчаї він послав до Тіглатпілесара, Ассирійського царя, сказати: «Я твій слуга і син твій! Прийди і спаси мене з рук сирійського та Ізраїльського царів, котрі повстали проти мене». Прохання супроводжувалося дарунками з царської та храмової скарбниць. {ПЦ 218.3}

Ахаз отримав бажану допомогу, а з нею і тимчасове полегшення, але якою дорогою ціною для Юдеї! {ПЦ 218.4}