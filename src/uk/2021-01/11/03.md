---
title: 'Високі думки і дороги'
date: 08/03/2021
---

`Чому Бог говорить, що Його думки і шляхи вищі за наші «наскільки небо вище за землю» (Ісаї 55:8, 9)? Що це означає?`

Поза будь-яким сумнівом, Бог, який створив Усесвіт, у якому навіть найпростіші речі містять такі таємниці, які наш розум не здатен осягнути, – це Бог, Чиї дороги вищі за все, що ми спроможні коли-небудь зрозуміти. Отже, усвідомлення Його нескінченної переваги має переконати нас покірно прийняти Його допомогу (див. Ісаї 57:15).

`Прочитайте Ісаї 55:6–9. У якому контексті Господь говорить що Його дороги та думки вищі, ніж ми можемо уявити? Яке Його діяння нам найважче збагнути?`

З усіх незбагненних таємниць Усесвіту, найбільшою, безсумнівно, є План спасіння – таємниця, яку ми тільки трохи починаємо розуміти (див. Ефес. 6:19). Творець Усесвіту принизить Себе, щоб зодягнутися в людську плоть, проживе життя сповнене тяжкої праці і страждань, і потім помре за нас, як жертва за гріх. І все це для того, щоб Він міг простити нас і проявити до нас милість. Ця істина буде викликати трепет у серцях створених Богом істот протягом усієї вічності.

«Тема викуплення є темою, яку бажають осягнути ангели Вона буде предметом вивчення й оспівування викупленими протягом усієї вічності. Хіба вона не гідна ретельного дослідження та вивчення тепер? Цей предмет невичерпний Вивчення істин про втілення Христа, Його викупну жертву й посередницьке служіння буде займати розум старанного дослідника протягом нескінченного часу. І, дивлячись у небеса з їхнім незліченним віком, він буде вигукувати: “Таємниця благочестя велика!”» (Е. Уайт. Моє життя сьогодні. С. 360).

`Згадайте свої погані вчинки: завдані ближнім образи сказані вами недобрі слова, миті, коли ви розчаровували інших, не кажучи вже про себе. І все ж таки завдяки Ісусу ви можете бути прощені й просто зараз стати досконалими і праведними в очах Бога. Хіба це не найбільша таємниця?`

#### Додаткове читання: Вибрані цитати Эллен Уайт

"Праведність досягається не важкою боротьбою або виснажливою працею, не дарами або жертвами; цей вільний дар пропонується кожній голодній і спрагненій за нею душі. «О, всі ви спрагнені, — йдіть до води, навіть і ті, в кого грошей нема! Ідіть, купуйте й споживайте!… без грошей і без плати». «їхнє оправдання від Мене, говорить Господь», і «Його будуть кликати так; „Господь — наша праведність!“» (Ісая 54:17; Єрем.33:16). {НПЩЖ 19.2}

Жодна людська сила не спроможна задовольнити голод або спрагу душі. Але Ісус говорить: «Ось Я стою під дверима та стукаю: коли хто почує Мій голос і двері відчинить, Я до нього ввійду, і буду вечеряти з Ним, а він зо Мною». «Я — хліб життя. Хто до мене приходить, — не голодуватиме він, а хто вірує в Мене, — ніколи не прагнутиме» (Відкр.3:20; Йоан.6:35). {НПЩЖ 19.3}"