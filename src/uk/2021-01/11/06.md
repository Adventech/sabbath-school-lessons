---
title: 'Час для нас'
date: 11/03/2021
---

`Чому пророк обговорює питання суботи в Ісаї 58:13, 14? Як субота пов’язана із законами Дня викуплення, згаданими в попередніх віршах?`

Щорічний День викуплення був суботнім днем. Ця особлива церемоніальна субота подібна до щотижневої суботи тим, що будь-яка робота була заборонена (Левит 23:27-32). Тому першими адвентистами сьомого дня було визнано: період відпочинку в День викуплення від вечора до вечора (Левит 23:32) означає, що цей самий принцип необхідно застосовувати й до щотижневої суботи. Хоч первісний контекст Ісаї 58:13, 14 стосується церемоніальної суботи Дня викуплення, його звістка також може бути застосована й до щотижневої суботи.

`Прочитайте Ісаї 58:13. Яким днем повинна бути субота? Як ми можемо зробити наш досвід проведення суботи подібним до описаного тут?`

`Розділ 58 книги Ісаї висвітлює три важливі теми: самозречення, доброта до інших і субота. Як вони взаємопов’язані?`

По-перше, усі три теми містять у собі зосередженість на Бозі та Його пріоритетах, а також визнання своєї залежності від Нього. По-друге, причетні до всіх трьох тем, люди прагнуть святості, наслідуючи Бога (див. Левит 19:2), Який у людському тілі принизив Себе Самого (Филп. 2:8), виявляв самопожертву й доброту (Івана 3:16), а також припинив працю в суботу в кінці тижня творіння (Бут. 2:2, 3; Вих. 20:11).

`Зверніть увагу й на інші зв’язки між цими трьома темами: суботня свобода від тяжких щотижневих робіт є проявом доброти до людей, що дозволяє їм відпочити й освіжити свої сили (Вих. 23:12; Марка 2:27); Ісус показав, що добрі діла доречно чинити в суботу (Марка 3:1-5; Івана 5:1-17); справжнє дотримання суботи приносить радість (Ісаї 58:14), як і допомога іншим (Ісаї 58:10, 11). Що повинно змінитися у вашому житті, щоб ви особисто могли випробувати ці благословення?`

#### Додаткове читання: Вибрані цитати Эллен Уайт

"Жити для себе — значить загинути. Жадібність, прагнення наживи позбавляють душу життя. Брати, тягнути все до себе — це в дусі сатани. Дух Христа — віддавати, жертвувати собою заради блага інших. {ННП 334.1}

Хто йде за Спасителем, той не шукає свого.  {ННП 334.2}

Істинний християнин працює для Господа безкорисливо і невпинно. Він не шукає легких шляхів і догоджання самому собі, але підкорює все, навіть саме життя Божому заклику. Це про нього сказано: «Хто втратить душу свою заради Мене, той знайде її» (Матв. 10:39).{ННП 334.3}"