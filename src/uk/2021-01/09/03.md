---
title: 'Безіменний отрок/раб'
date: 22/02/2021
---

`Які роль і характер безіменного Божого Отрока/Раба Якого Бог обрав і на Якого злив Свій Дух? Ісаї 42:1–7.`

Оберіть найкращу відповідь або комбінацію відповідей:

1. Він забезпечує справедливість народам.

2. Він досягає Своїх цілей тихо та м’яко, але успішно.

3. Він є Учителем.

4. Він служить заповітом між Богом і народом.

5. Він дає світло/надію, зцілюючи сліпих і звільняючи в’язнів.

6. Усе вище перелічене.

`Як роль і характер цього Раба можна порівняти з роллю і характером «Пагінчика із пня Єссеєвого», на якому також спочиває Дух Господній (Ісаї 11)?`

Як і в Ісаї 42, Правитель із роду Давида в Ісаї 11 діє в гармонії з Богом, забезпечуючи справедливість і звільнення пригнобленим, а також відкриваючи мудрість і знання Бога. Ми виявляємо, що «пагінчик» і «корінь» Єссеїв – це Месія, Божественне Немовля, про Якого повідомляється в Ісаї 9:5, 6. Він приносить мир престолу Давида і його царству, зміцнюючи їх «правосуддям та правдою» (Ісаї 9:6). Отрок в Ісаї 42 – це Месія.

`Як Новий Завіт ідентифікує Отрока з Ісаї 42:1-7, Який чинить правосуддя? Матв. 12:15-21.`

Розділ 12 Євангелія від Матвія цитує 42-й розділ Ісаї і застосовує цей уривок до тихого, цілющого служіння Ісуса, Сина Божого, у Якому Його вподобання (Ісаї 42:1; Матв. 3:16, 17 17:5). Ісус Той, Чиє служіння відновлює взаємини завіту між Богом і Його народом (Ісаї 42:6; Дан. 9:27).

Ісус і Його учні відновлювали справедливість для людей позбавляючи їх страждань, незнання Бога й рабства злих духів, у яке вони потрапили під тиском сатани (Луки 10:19). Ісус помер, щоб ратифікувати Новий Завіт (Матв. 26:28) і відновити справедливість для світу шляхом вигнання сатани, чужака, який узурпував становище «князя світу цього» (Івана 12:31–33).

`Розгляньте уривок Ісаї 42:1-4, де змальований Христос. Поміркуйте деякий час над життям Ісуса. Як у Його служінні виконалося це пророцтво? Які уроки ми можемо почерпнути для себе щодо нашого служіння іншим?`

#### Додаткове читання: Вибрані цитати Эллен Уайт

Пророкові було дане об’явлення Божих добрих намірів щодо тих нерозкаяних юдеїв, котрі виявилися в розпорошенні серед народів землі. «Народ Мій пізнає Моє ім’я, — сповістив Господь, — того дня він зрозуміє, що це Я сказав: — ось Я!».8 Вони не тільки самі мали засвоїти уроки послуху і віри, а й передати іншим людям знання про живого Бога в країні свого вигнання. Багато хто із чужинців навчилися любити Його як свого Творця і Викупителя; вони почали дотримуватися святої суботи як пам’ятника Його творчої сили. І коли Він «явить перед очима усіх народів могутність Свою» для звільнення з полону Свого народу, тоді «всі кінці землі» побачать спасіння Боже. Чимало таких навернених язичників захочуть приєднатися до ізраїльтян і повернутися з ними до Юдеї. Ніхто з них не скаже: «Господь напевно мене відокремить від Свого народу», адже Слово Боже, яке Його пророк передав тим, хто підкорився Йому, виконуючи Його Закон, запевняло: вони будуть зараховані до духовного Ізраїлю — до Божої Церкви на землі. {ПЦ 245.1}

Христос зробив усе, щоб Його Церква стала новим тілом, була осяяна Світлом світу і отримала славу Еммануїла. Він бажає, щоб кожного християнина оточувала духовна атмосфера світла й миру. Він хоче, щоб ми у своєму житті здобули Його радість. {ПЦ 476.5}

Це буде час, коли викуплені отримають обіцяну спадщину. Таким чином, Божий задум щодо Ізраїлю знайде своє буквальне втілення. Людина безсила перешкодити Божим намірам. Усупереч опору зла Божі плани невпинно просуваються вперед до свого завершення. Так було з домом Ізраїлю протягом усієї історії Розділ еної монархії. Так стоїть справа з духовним Ізраїлем і сьогодні. {ПЦ 477.1}

Христос дав Своїм учням настанови про необхідність повної довіри Богові. Вони були призначені для того, щоб підбадьорювати Божих дітей у всі часи. І для нас сьогодні ці настанови містять повчання й потіху. {ДХ 93.3}

Ми не можемо не думати про труднощі, котрі чекають на нас у майбутній боротьбі. Але, оглядаючись у минуле і дивлячись у майбутнє, скажемо: «До цього місця допоміг нам Господь». «Як дні твої, примножуватиметься сила твоя» (Втор.33:25). Господь не пошле нам випробування понад наші сили. {ДХ 95.4}

Прийде час, коли відчиняться небесні брами для Божих дітей і з вуст Царя прекрасною музикою слави полинуть слова благословення: «Прийдіть, благословенні Отця Небесного, вспадкуйте царство, уготоване вам від створення світу» (Матв.25:34). {ДХ 95.5}