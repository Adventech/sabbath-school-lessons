---
title:  Місіонерська історія
date:   26/02/2021
---

#### ЦЕРКВА В ГАРАЖІ
_Ендрю Мак-Чесні_

Десятирічний Луїс переїхав зі своїми батьками до Ла Апартада, міста, розташованого в північній Колумбії, у якому немає Адвентистської церкви. Уся сім’я Луїса хотіла, щоб він відвідував церкву по суботах. Але найближча церква була в іншому місті

У районного пастора виникла ідея.

— Тобі самому потрібно відкрити церкву, — запропонував він

Батькові та матері Луїса сподобалася ця ідея. Однак де збиратися людям на богослужіння? Їхній будинок був надто малим для великої кількості відвідувачів.

— Чому б нам не збиратися в гаражі? — запропонував батько

Це була хороша ідея. У гаражі було більше місця, ніж у їхньому домі. Тим паче він пустував, оскільки в сім’ї не було автомобіля. Батько запропонував Луїсу запросити своїх нових друзів зі школи на зустріч у гараж у вівторок.

— Приходьте в мій гараж, послухаємо дещо цікаве й поласуємо смачним десертом, — сказав Луїс своїм друзям.

— Звичайно, ми прийдемо! — відповіли вони.

Тридцять сім дітей віком від п’яти до чотирнадцяти років прийшли на першу зустріч у вівторок. Луїс розповідав їм про важливість виконання обіцяного.

Він використав матеріал програми про моральні цінності розроблений церквою. Після цього його мама частувала дітей десертом із рису й молока.

Луїс запросив дітей прийти наступного тижня. Прийшло 65 осіб. Гараж уже не вміщав такої кількості дітей, тому через три місяці батько попросив місцеву владу про нове місце для зустрічей.

Меру сподобалося, що Луїс навчає дітей правильних цінностей

— Ви можете збиратися в старому приміщенні місько думи, — дозволив він.

Дітей ставало дедалі більше, тому батько запропонував створити Клуб слідопитів і Клуб шукачів пригод. Заняття в клубах проводилися додатково, крім щотижневих зустрічей.

Коли батько Луїса побачив покинуту будівлю, вона виявилася ще кращим місцем для зустрічей, і він отримав дозвіл від мера переїхати. Також мер виділив мільйон песо на ремонт приміщення.

Липневим ранком, через чотири місяці після першої зустрічі групи в гаражі, 70 дітей і дорослих зібралися у відреставрованій будівлі на перше суботнє богослужіння. Луїс був щасливим. Більшість відвідувачів були діти, яких він запросив.

Сьогодні, через дев’ять місяців після відкриття гаража, 80 дітей і 20 дорослих щосуботи відвідують богослужіння в новому приміщенні. Тридцять вісім осіб прийняли хрещення. Тепер у місті Луїса є Адвентистська церква.

— Я дуже щасливий, тому що багато чого навчився, — говорить Луїс. — Проте найважливіше я дізнався, що можу запрошувати дітей прямувати за Ісусом.