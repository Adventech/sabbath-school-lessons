---
title: 'Глобальне навернення'
date: 16/03/2021
---

`Про що говорять вірші Ісаї 60:1, 2? Який дієвий принцип ви тут знаходите, що простежується у всій Біблії? Яку надію він пропонує?`

У наведених текстах автор змальовує картину звільнення Богом Свого народу з вавилонського полону, використовуючи образ світла, викликаного Богом із темряви, і вказуючи на майбутнє остаточне виконання обітниці в спасінні через Христа

`За яким світлом підуть народи та царі? Ісаї 60:3.`

У єврейській мові це особа жіночого роду однини (див. також Ісаї 60:1, 2). Це, мабуть, «Сіон», представлений в образі жінки згаданий у кінці попереднього розділу (Ісаї 59:20). Отже, народи які перебувають у темряві землі, прийдуть на гору Сіон. Вони будуть залучені світлом Божої слави, яка зійде над нею (Ісаї 60:2) «Гора Сіон покликана увійти у своє світло, а потім спостерігати й реагувати на прихід народів до того ж світла» (J. Alec Motyer The Prophecy of Isaiah: An Introduction and Commentary. P. 494) Зауважте: хоч Сіон – це Єрусалим, тут ідеться радше про народ ніж географічне розташування міста.

В іншій частині 60-го розділу автор розвиває тему, представлену у віршах 1–3: народи світу залучені до Єрусалиму благословенного завдяки Божій славній присутності в ньому.

`Як це пророцтво можна порівняти з Божою обітницею завіту Авраамові? (Див. Бут. 12:2, 3). Чи не свідчать вони про одне й те саме?`

Бог мав глобальну мету, обравши Авраама і його нащадків через Авраама всі сім’ї Землі отримають благословення (Бут. 12:3; 18:18; 22:18). Божий заповіт з Авраамом, зрештою, повинен був стати заповітом з усім людством через Авраама. Він і його нащадки будуть Божим каналом об’явлення світу.

Ісая прагнув повернути свій народ до їхнього давнього глобального призначення. Як представники істинного Бога ізраїльтяни несли відповідальність не тільки за себе, але й за весь світ. Вони мали радо приймати чужинців, які шукали Бога (див. також Ісаї 56:3-8), оскільки Його храм «буде названий домом молитви для всіх народів» (Ісаї 56:7).

`У цьому контексті як ви розумієте роль Церкви адвентистів сьомого дня або конкретно вашу роль у цій Церкві?`

#### Додаткове читання: Вибрані цитати Эллен Уайт

"Релігія Христа означає більше, ніж прощення гріха; вона означає видалення наших гріхів і заповнення утвореного вакууму благодаттю Святого Духа. Вона означає Божественне осяяння, радість у Господі. Вона означає серце, вільне від егоїзму та благословенне постійною присутністю Христа. Коли Христос царює в душі, вона стає чистою, вільною від гріха. Слава, повнота, завершеність євангельського плану здійснюються в житті людини. Прийняття Спасителя приносить світло досконалого миру, досконалої любові, досконалої впевненості. Краса й пахощі характеру Христа, явлені в житті, свідчать, що Бог справді послав Свого Сина у світ, аби Він став його Спасителем. {НУХ 300.1}

Христос не дає повеління Своїм послідовникам намагатися випромінювати світло. Він говорить: Нехай сяє ваше світло. Якщо ви прийняли Божу благодать, світло вже перебуває у вас. Усуньте всі перешкоди, і тоді відкриється слава Господня. Засяє яскраве світло, проникаючи через темряву та розганяючи її. Ви просто не зможете не сяяти в тому середовищі, де поширюється ваш вплив. {НУХ 300.2}"