---
title: 'Наслідки гріха'
date: 14/03/2021
---

`В Ісаї 58:3 люди запитували Бога: «Нащо ми постимо, коли Ти не бачиш, мучимо душу свою, Ти ж не знаєш того?»`

На противагу цьому в Ісаї 59:1 ставиться інше запитання «Чому ми звертаємося до Господа, але Його рука не рятує нас? Чому ми співаємо до Нього, а Він не чує?» Ісая відповідає, що Бог, як і раніше, сильний спасати й чути (див. Ісаї 59:1). Однак чому Він не робить цього – це інше запитання.

`Прочитайте Ісаї 59:2. Яка вістка проголошена тут як відповідь на запитання в Ісаї 59:1?`

Бог вирішує «не чути» Свій народ не тому, що не хоче, а тому, що «тільки переступи ваші відділювали вас від вашого Бога» (Ісаї 59:2). Тут ми знаходимо одне з найяскравіших тверджень Біблії щодо впливу гріха на взаємини між Богом і людиною. В іншій частині 59-го розділу Ісая розвиває тему яка проходить через всю історію людства: гріх руйнує наш взаємини з Господом і веде нас до вічної загибелі не тому, що віддаляє Бога від нас, а тому, що віддаляє нас від Бога.

`Прочитайте Бут. 3:8. Як цей приклад підтверджує принцип викладений у попередньому абзаці?`

Гріх – це насамперед відкидання Бога, оскільки людина відвертається від Нього. Гріховна дія фактично підживлює сама себе, оскільки не тільки сама дія є віддаленням від Бога, але й наслідки цієї дії спонукають грішника ще більше віддалитися від Господа. Гріх розділяє нас із Богом не тому, що Він не бажає дотягнутися до грішника (насправді вся Біблія – це розповідь про спроби і прагнення Бога наблизитися до грішників, щоб спасти їх), а тому, що гріх спонукає нас відкидати Його Божественні спроби примирення. Ось чому так важливо перемагати кожний гріх у нашому житті.

`Чи відчули ви реальність того, що гріх призводить до розділення з Богом? Відповідно до вашого досвіду, що є єдиним вирішенням цієї проблеми?`

#### Додаткове читання: Вибрані цитати Эллен Уайт

Багато хто скаржиться, що Ісус ніби далекий від них. Хто ж віддалив Його? Чи не ваш спосіб дій розділив вас з Ісусом? Він не залишав вас, але ви залишили Його заради інших улюблених... Саме коли ви відходите від Нього, зачаровані голосом спокусника, та прив’язуєтеся до якихось нікчемних речей, вам загрожує небезпека втратити мир, довіру до Бога й віру в Нього... Ось тоді сатана навіює вам думку, що Ісус залишив вас; але хіба не ви самі залишили Ісуса?.. Ми не допустимо, щоб Його Ім’я стихло на наших устах, а Його любов і пам’ять про Нього померли в наших серцях. {ННП 33.3}

Він відвертається від беззаконника не тому, що не бажає простити його; Бог не може звільнити грішника від гріха, коли той відмовляється від багатих дарів Його благодаті. «Господня рука не стала коротшою, щоб рятувати, і Його вухо не стало глухим, щоб не чути, Ні! Це ваші переступи вас від Бога відлучили, і ваші гріхи обличчя Його від вас закрили, щоб вас не чути». {ПЦ 214.3}

Ісая звертав увагу народу на нестабільність його становища серед інших народів і наголошував, що причиною цього є поширене серед верхніх прошарків суспільства беззаконня. «Бо рухнув Єрусалим і впала Юдея, бо їхній язик та вчинки — проти Господа». {ПЦ 215.1}

Очі Адама та Єви справді відкрилися, але на що? Вони побачили власний сором, усвідомили, що їх більше не оточує одяг з небесного світла, який служив їм захистом. Очі людей відкрилися, щоб побачити, що плодом їхнього непослуху стала нагота. Почувши Бога в саду, Адам і Єва сховалися від Нього, бо передчували те, що було невідоме їм до їхнього падіння, — Боже засудження… {БМ 19.3}

Після цього Учителем Адама став Христос. Він взаємодіяв з людством від імені Бога, спасаючи людський рід від неминучої смерті. Ісус прийняв на Себе служіння Посередника. Адаму та Єві був даний випробувальний термін, під час якого вони мали стати знову вірними Богу, і до виконання цього завдання повинні були долучитися всі їхні нащадки. {БМ 19.6}

"Без здійсненого Божим Сином примирення Господь не міг вилити на людину Свої благословення та спасти її від вічної смерті. Вседержитель ревно оберігав честь Свого Закону. Порушення цього Закону стало причиною жахливого розділення між Богом і людиною. Поки Адам був невинний, він міг вільно й безперешкодно спілкуватися зі своїм Творцем. Однак після гріхопадіння Бог почав спілкуватися з людьми тільки через Ісуса й небесних ангелів. {БМ 19.7}