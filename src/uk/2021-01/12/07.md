---
title: 'Для подальшого вивчення'
date: 19/03/2021
---

Прочитайте в книзі Еллен Уайт «Патріархи і пророки» с. 376-378; а також у «Христос – надія світу» с. 236-243.

«Ісус стояв перед народом – живий тлумач пророцтв про Себе. Пояснюючи прочитані слова, Він говорив про Месію як Спасителя пригнічених, Визволителя полонених, Зцілителя страждальців, Який повертав зір сліпим та відкривав світові світло Істини. Гідність, з якою Він тримався, і сповнені змісту слова, як ніколи, схвилювали слухачів. Хвиля Божественної сили подолала всі перешкоди, і люди, подібно до Мойсея, споглядали Невидимого. Коли ж Святий Дух торкнувся їхніх сердець, вони відгукнулися радісним «Амінь!» і прославили Господа» (Е. Уайт. Христос – надія світу. С. 237).

«Наближається день Божої помсти – день лютого гніву. Хто встоїть у день Його Приходу? Люди зробили жорстокими серця проти Духа Божого, але стріли гніву Божого проникнуть туди, куди не могли проникнути стріли переконання. Бог уже не буде відкладати відплати грішникові. Чи сховає несправедливого того дня невірний пастир? Чи може бути прощений той, хто йшов з більшістю шляхом непослуху? Чи зробить когось невинним популярність чи велика кількість прихильників? Це питання, які безтурботні й байдужі люди повинні самостійно розглянути і знайти на них відповіді» (Е. Уайт. Віра і діла. С. 33).

**Питання для обговорення**

`Один адвентистський пастор заклопотано констатував що для нього проблема номер один у служінні – відчуття винятковості в членів Церкви, які не хочуть, щоб інш приєднувалися до них. Як можуть «християни» приймати Божественну любов і надію, а також радісну звістку про Христове Царство, яка адресована всьому світу й дає змогу всім бути спасенними, перш ніж прийде кінець (Матв. 24:14), якщо вони навіть не хочуть приймати людей, як залишають свої шляхи, щоб прийти в їхню церкву?`

**Висновок.** Бог очищає неправедне суспільство, відкидаючи непокірних і відновлюючи Останок, який відвертається від гріхів, що розділяють з Господом. Завдяки благословенню Божої присутності люди з інших народів залучені до Бога Його народу, тож вони теж можуть насолоджуватися роком Господнього уподобання, який проголошує і приносить Месія

#### Додаткове читання: Вибрані цитати Эллен Уайт

"Бог не примушує людей вірити. Їм пропонуються світло і темрява, істина і заблудження; вони ж повинні вирішити, що обрати. Розум людини має здатність розрізняти істину і фальш. Бог бажає, щоб люди приймали рішення не під впливом миттєвих спонукань, а зважуючи докази, старанно порівнюючи один текст Божого Слова з іншим. Якби юдеї перемогли свої упередження та порівняли записане пророцтво із фактами з життя Ісуса, то побачили б, як чудово ці пророцтва виконалися в житті та служінні покірного Галілеянина. {ХНС 435.1}

Сьогодні багато людей так само обмануті, як і тодішні юдеї... Кожен, хто досліджуватиме Біблію з молитвою, бажаючи пізнати істину і дотримуватися її, здобуде Божественну просвіту. Він зрозуміє Писання. «Якщо хто хоче чинити Його волю, той пізнає вчення, чи воно від Бога». {ХНС 435.2}"