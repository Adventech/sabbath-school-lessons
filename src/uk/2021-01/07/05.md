---
title: 'Кінець історії'
date: 10/02/2021
---

Як записав Санхерів у своєму літописі, він узяв 46 укріплених міст, обложив Єрусалим і ув’язнив єврея Єзекію «у Єрусалимі, у його царській резиденції, немов птаха в клітці» (James B. Pritchard, editor, Ancient Near Eastern Texts Relating to the Old Testament [Princeton, New Jersey: Princeton University Press, 1969]. Р. 288). Однак, попри любов до пропаганди як засобу звеличення свого монументального его, ані в записах, ані в картинах він не стверджує, що взяв Єрусалим. З людського погляду відсутність цієї згадки дивує, враховуючи жорстоку владу Санхеріва і факт, що Єзекія очолив повстання проти нього. Сподівання повсталих проти Ассирії були марними, і все закінчувалося стратами.

Учені визнають: якби навіть у нас не було біблійного запису, ми були б змушені визнати, що сталося чудо. Факт, що Санхерів покрив стіни «Палацу, що не має рівних» барельєфами, як майстерно зображують успішну облогу Лахішу, свідчить про те що цар повинен був рятувати свою репутацію. Якби не милість Божа, ці картини зображували б Єрусалим! Санхерів не сказав про завершення історії, але це зробила Біблія.

`Як завершилася ця історія? Ісаї 37:21–37.`

У відповідь на молитву абсолютної віри Єзекії Бог послав абсолютне запевнення для Юдеї в тому, що Його лють запалала на гордого царя Ассирії, що наважився підняти свій голос проти Божественного Царя царів (Ісаї 37:23). Потім Господь негайно виконав Свою обіцянку захистити Єрусалим (2 Цар. 19:35-37; 2 Хронік 32:21, 22; Ісаї 37:36-38).

Велика криза потребує великого чуда, саме таким воно й було. Число уражених – 185 000. Отже, Санхеріву не залишалося нічого іншого, як тільки повернутися додому, де він зустрів свою смерть (порівняйте з пророцтвом пророка в Ісаї 37:7-38)

«Бог євреїв переміг гордих ассирійців. Честь Єгови була відновлена перед очима навколишніх народів. Серця мешканців Єрусалима переповнювала свята радість» (Е. Уайт. Пророки царі. С. 361). Крім того, якби Санхерів завоював Єрусалим, він переселив би народ, а Юдея втратила б свою ідентичність, як це сталося з Північним Ізраїлем. Тоді не було б уже єврейського народу, у якому повинен був народитися Месія. Їхня історія закінчилася б. Але Бог зберіг надію живою.

`Що ви можете відповісти людині, яка не вірить написаному в Біблії та Богові Біблії й ставить таке запитання чи було справедливо, що стільки ассирійських солдатів які народилися саме тоді й у тому місці, мали померти? Як ви особисто розумієте Боже діяння в цьому випадку?`

#### Додаткове читання: Вибрані цитати Эллен Уайт

Посланці Божі, «немов блискавка» (Єзек.1:14). Яка сліпуча їхня слава, який стрімкий політ! Ангел, що з’явився біля гробу Спасителя, мав вигляд «як блискавка, і одежа — біла, як сніг»; «від страху перед ним затряслася сторожа та й стала як мертва» (Матв.28:3—4). Коли Санхериб, зарозумілий ассіріянин, зневажав і ганьбив Бога, погрожуючи Ізраїлеві загибеллю, то «тієї ж самої ночі вийшов Ангел Господній і побив в ассірійському таборі сто вісімдесят п’ять тисяч» (2Цар.19:35). «Він вигубив кожного хороброго вояка, начальників і князів» у війську Санхериба, і той «вернувся з соромом обличчя до краю свого» (2Хронік 32:21). {ВБ 479.3}

Незабаром вістка про це жахливе покарання армії, посланої захопити Єрусалим, дійшла до Санхеріва, котрий усе ще охороняв підступи до Юдеї з боку Єгипту. Переляканий ассирійський цар негайно відступив і «повернувся засоромлений у свою країну». Однак царювати йому довелося недовго. Згідно з пророцтвом щодо його несподіваної смерті, Санхерів був убитий своїми ж домочадцями; «замість нього на престол зійшов його син Есар-Хаддон». {ПЦ 238.5}

Бог євреїв переміг гордих ассирійців. Честь Єгови була відновлена перед очима оточуючих народів. Серця мешканців Єрусалима переповнювала свята радість. Їхні гарячі благання про визволення супроводжувалися каяттям у гріхах і щирими сльозами. У своїй великій потребі вони повністю довірилися силі Бога, і Він не залишив їх. Тепер у дворах храму лунали урочисті похвальні пісні. {ПЦ 238.6}