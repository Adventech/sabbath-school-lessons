---
title:  Для подальшого дослідження
date:   12/02/2021
---

«Тільки завдяки Божому втручанню тінь на сонячному годиннику могла вернутися на десять ступенів. Це мало бути для Єзекії ознакою, що Господь почув його молитву. _“І кликнув пророк Ісая до Господа, і Він завернув тінь на ступені Ахазові, на десять ступенів”_ (2 Цар. 20:8–11)» (Е. Уайт. Пророки і царі. С. 342).

«Прихід послів від правителя далекої країни давав Єзекії можливість звеличити живого Бога. Як легко було б йому розповісти їм про Бога, Уседержителя усього творіння, по милості Якого йому було збережене життя в абсолютно безнадійній ситуації!.

Натомість серце Єзекії опанували гордість і марнославство. Насолоджуючись власною величчю, він відкрив перед зацікавленими очима гостей скарби, якими Бог збагатив Свій народ. Цар «показав послам скарбницю свою, – срібло, і золото і пахощі, і добру оливу, і всю зброївню свою, і все що знаходилося в його скарбницях. Не було речі, якої не показав би їм Єзекія в домі своїм та в усім володінні своїм» (Ісаї 39:2). Він учинив це не для слави Бога, але щоб звеличити себе в очах чужоземних князів» (Е. Уайт. Пророки і царі. С. 344, 345).

**Питання для обговорення**

`1. Чим сатана схожий на ассирійського чашника? Чи говорить диявол правду, заявляючи, що ви згрішили? Див. Зах. 3:1. Як Господь відповідає на це? Зах. 3:2-5 У чому наша єдина надія проти звинувачень ворога? Римл. 8:1.`

`2. Чи припиняє сатана свої звинувачення, коли ви вже прощені? Об’явл. 12:10. Якщо ви отримали прощення, а сатана продовжує стверджувати, що ви належите йому через ваш гріх, чи не слід розцінити його звинувачення як неправдиві свідчення? Див. П. Зак. 19:16-21.`

**Висновок.** У відповідь на благання вірного царя Бог урятував народ і показав Себе всемогутнім царем Ізраїлю та всіє Землі. Він не тільки знищує тих, хто намагається винищити Його народ, але й дає можливості іншим людям, незалежно від того, наскільки вони «вавилонські», стати Його народом.
