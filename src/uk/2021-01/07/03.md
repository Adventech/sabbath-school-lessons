---
title: Пропаганда
date: 08/02/2021
---

Правителі Ассирії були не тільки жорстокими, але й розумними. Їхня мета – багатство і влада, а не просто руйнування (порівняйте Ісаї 10:13, 14). Навіщо використовувати ресурси для завоювання міста силою, якщо можна переконати жителів здатися? Тому Санхерів, осаджуючи Лахіш, послав свого «великого чашника» (це вище офіцерське звання) узяти Єрусалим за допомогою пропаганди.

`Які аргументи використовував великий чашник, щоб залякати юдеїв? Ісаї 36:2-20. Прочитайте також 2 Цар. 18:17-35; 2 Хронік 32:9-19.`

Великий чашник навів кілька переконливих аргументів.

_Ви не можете сподіватися на допомогу Єгипту, тому що він слабкий і ненадійний. Ви не можете покладатися на Господа, оскільки Єзекія образив Його, зруйнувавши Його висоти й жертовники по всій Юдеї, звелівши людям поклонятися тільки біля одного жертовника в Єрусалимі. Фактично Господь на боці Ассирії, і Він наказує Санхеріву зруйнувати Юдею. У вас навіть немає достатньо підготовлених вершників, щоб осідлати дві тисячі коней._

_Щоб уникнути облоги, коли не буде води та їжі, здайтеся зараз, і до вас будуть добре ставитися. Єзекія не може врятувати вас, А оскільки боги всіх інших переможених Ассирією країн не врятували їх, то можете бути впевнені, що ваш Бог також не врятує вас._

`Чи говорив головний радник правду?`

У своїй промові чашник пригадав чимало реальних фактів тому вона здавалася переконливою. Крім того, були ще два невисловлених аргументи. По-перше, чашник щойно прибув із Лахіша, розташованого лише за 48 км від Єрусалима; там ассирійці демонстрували, що трапляється з добре укріпленим містом, яке наважилося чинити опір. По-друге, з чашником прибув потужний підрозділ ассирійської армії (Ісаї 36:2). Знаючи долю інших армій і міст (зокрема Самарії, столиці Північного Ізраїлю; див. 2 Цар. 18:9, 10), які підкорилися Ассирії, жоден юдей не мав би причини (з людського погляду) сумніватися, що Єрусалим приречений (порівняйте Ісаї 10:8–11). Чашник також мав рацію, сказавши, що Єзекія зруйнував різні місця жертвоприношень, щоб зосередити поклоніння в Єрусалимському храм (2 Цар. 18:4; 2 Хронік 31:1). Але хіба ця реформа образила Господа, Який був єдиною надією народу? Чи захоче і зможе Він урятувати юдеїв? На це запитання міг відповісти тільки Бог

`Чи перебували ви коли-небудь у подібній, здавалося б безвихідній ситуації? У чому полягала ваша єдина надія? За бажанням поділіться з класом своїм досвідом: як ви впоралися із ситуацією і чим усе закінчилося?`

#### Додаткове читання: Вибрані цитати Эллен Уайт

Ассирійські воєначальники, упевнені в силі своєї дисциплінованої армії, влаштували переговори зі старійшинами Юдеї, під час яких зухвало вимагали капітуляції міста. Вимога супроводжувалася блюзнірськими висловами проти Бога євреїв. Через слабкість і відступництво Ізраїлю та Юди Боже ім’я вже не викликало страху серед народів, а стало об’єктом постійного зневажання. {ПЦ 234.3}

Oдин із воєначальників Санхеріва... заговорив юдейською мовою ще голосніше:

«Слухайте слова великого царя, царя ассирійського! Так говорить цар: Нехай не обманює вас Єзекія, бо він не зможе вас врятувати! І нехай не запевняє вас Єзекія Господом, говорячи: Господь напевно врятує нас і не буде віддане це місто в руки царя ассирійського. {ПЦ 234.5}

Коли нас пригнічує усвідомлення власної провини, оточують труднощі і випробування, а почуття і бажання тілесного серця долають наш дух, нам необхідно піднести ревну, наполегливу молитву до Небесного Отця в ім’я Ісуса Христа. Тоді Ісус прийде нам на допомогу, і силою Його всемогутнього імені ми отримаємо перемогу і відіб’ємо нападки сатани. {ЩМП 276.2}

Бог — наша допомога. Не слід потішати себе думкою про те, що у нас достатньо власних сил і мудрості, бо наша сила — це неміч, а наше судження — це нерозсудливість у Божих очах. Христос переміг ворога заради нас, бо Він змилувався над нашою людською слабкістю, знаючи, що самі ми не встоїмо і неодмінно загинемо, якщо Він не прийде до нас на допомогу. Він зодягнув Свою Божественність у людське єство і завдяки цьому зміг простягнути людині Свою руку, з’єднавши нас із престолом Безмежного. Заслуги Христа підносять і облагороджують людство. Через Його ім’я і милість людина набуває сили протистояти моральному розтлінню, викликаному гріхопадінням, і в прославленій Божій природі Христа вона з’єднається з безмежним Вседержителем. {ЩМП 276.4}