---
title: 'Напад Ассирії'
date: 07/02/2021
---

`Що сталося з Юдеєю? 2 Цар. 18:13; 2 Хронік 32:1; Ісаї 36:1`

Коли помер невірний цар Ахаз, його вірний Богові син Єзекія зійшов на престол і успадкував царство, яке втратило незалежність. Ахаз отримав допомогу ассирійців проти союзу Сирії і Північного Ізраїлю, але Юдея була змушена продовжувати платити данину Ассирії за заступництво (див. 2 Хронік 28:16-21). Коли цар Ассирії Саргон II загинув на далекому полі битви і його змінив 705 року до Р. Х. Санхерів, Ассирія виявилася вразливою. Ассирійські та біблійні тексти свідчать що Єзекія скористався цією можливістю й повстав (див. 2 Цар 18:7), агресивно діючи як лідер антиассирійського повстання серед малих народів його регіону.

Та Єзекія недооцінив ассирійську міць. 701 року до Р. Х. коли Санхерів приєднав інші території до своєї імперії, він зі спустошливою силою виступив проти Сирії та Палестини зруйнувавши Юдею.

`Як Єзекія приготувався до боротьби з Ассирією? 2 Хронік 32:1-8.`

Дізнавшись, що Санхерів має намір захопити столицю Єрусалим, Єзекія ретельно приготувався для протистояння Ассирії. Він зміцнив фортечні споруди, додатково озброїв і упорядкував армію, подбав про захист водопостачання Єрусалиму (див. також 2 Цар. 20:20; 2 Хронік 32:30). Запис про чудовий Сілоамський водний тунель повідомляє про його будівництво й датує його приблизно часом підготовки Єзекії до облоги.

І, що не менш важливо, ніж керівництво у військових і організаційних питаннях, Єзекія став також духовним лідером намагаючись зміцнити дух у народі в той небезпечний час «Тому цар Юдеї вирішив зробити зі свого боку все, щоб приготуватися до відсічі ворога; зробивши все, на що тільки була здатна людська винахідливість та енергія, він зібрав свої війська й закликав їх бути мужніми» (Е. Уайт. Пророки і царі. С. 351)

`Якщо Єзекія так довіряв Богові, чому він доклав стільки особистих зусиль, щоб приготуватися до боротьби? Чи заперечували царські вчинки його віру? Прочитайте Филп. 2:12, 13, де йдеться про співпрацю людини з Богом, Який забезпечує воістину ефективною силою.`

#### Додаткове читання: Вибрані цитати Эллен Уайт

Однак, відповідно до угоди, укладеної Ахазом, Єзекія в перші роки свого царювання продовжував сплачувати данину ассирійцям. Тим часом, «порадившись зі своїми старійшинами та військовими», цар робив усе можливе для захисту царства. Він подбав про достатнє забезпечення Єрусалима водою, у той час як за його стінами відчувалася її нестача. «Єзекія взявся до роботи, і відновив увесь зруйнований мур, поставив на ньому башту, а поза тим муром побудував ще один, укріпив Мілло в Давидовому Місті, і виготовив багато зброї та щитів. І настановив він над народом військових начальників». Було зроблено все, щоб підготуватись до тривалої облоги. {ПЦ 233.1}

У час серйозної національної небезпеки, коли ассирійські війська окупували Юдею і, здавалося, що вже ніщо не зможе врятувати Єрусалим від повного знищення, Єзекія, покладаючись на силу Єгови, зібрав усі сили свого царства, аби з непохитною мужністю дати відсіч язичеським загарбникам. «Будьте міцні та мужні, не бійтеся і не лякайтеся ассирійського царя та усього того натовпу, що з ним, — напучував Єзекія мужів Юди, — бо з нами більше, ніж із ним. З ним сила тілесна, а з нами Господь, Бог наш, щоб допомагати нам і воювати в наших битвах». {ПЦ 232.1}

Господь знає: якщо ми дивимося на людину і довіряємо людині, значить покладаємося на тілесну силу. Він же запрошує нас довіритися Йому. Його сила безмежна. Думайте про Господа Ісуса, Його милість, Його любов; перестаньте вишукувати вади в інших та зосереджуватися на їхніх помилках. Думайте про те, що гідне вашого визнання й похвали; і якщо ви настільки проникливі, що помічаєте вади інших, будьте ще більш проникливими, щоб зауважувати і хвалити добро. Якщо ви подивитеся критйчним оком на себе, то і в собі знайдете такі ж непривабливі риси, які бачите в інших. Тому постійно будемо працювати, щоб укріплювати одне одного в найсвятішій вірі. {ЦДБ 299.3}

Кожному місіонерові доведеться провадиш важкі битви із самим собою, і цих битв не поменшає. Якщо ми постійно удосконалюємося в християнському досвіді, якщо продовжуємо з вірою дивишся на Ісуса, тоді в кожній критичній ситуації нам буде дана сила Усі наші здібності й обдаровання відродженого Богом єства повинні неухильно розвиватися й удосконалюватися. Щодня ми отримуємо можливість і силу «розіп’яти» себе, опираючись своїм гріховним нахилам і зіпсутій вдачі, які провокують нашу волю чиниш неправильно. Нам ще рано спочивати на лаврах і святкувати тріумф, за винятком перемоги, яку отримав для нас Христос і яка здобувається вірою. {ВХ 101.6}