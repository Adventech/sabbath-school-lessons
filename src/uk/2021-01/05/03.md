---
title: 'Дитя народилося нам'
date: 25/01/2021
---

Тут ми зустрічаємо третє повідомлення про особливе народження після згадки про народження Еммануїла й Магер-Шалал-Хаш-База.

`У чому особливість Дитини, згаданої в текстах Ісаї 9:5, 6?`

Зверніть увагу, що в цього Визволителя є кілька імен, як характеризують Його. У стародавні часи на Близькому Сход царі та божества мали багато імен, які повинні були свідчити про їхню велич.

Дитя «Дивне» – і цим самим словом Божественний Вісник охарактеризував Своє Ім’я Самсоновому батькові, говорячи що воно «дивне» (Суд. 13:18; той самий корінь у єврейській мові). Потім Він вознісся на небеса в полум’ї жертовника Маноаха (Суд. 13:20), передбачивши таким чином принесення Себе в жертву через тисячу років.

Дитя описане як Божественне – «Бог сильний», «Отець вічности» (див. Луки 3:38 – «сина Адама – Сина Бога»).

Він – Цар із династії Давида; Його Царство миру буде вічним

`Хто це Дитя, Котре володіє такими титулами? Луки 2:8-14`

Дехто намагався ідентифікувати Його як царя Єзекію але даний нам опис перевершує характеристику будь-яко людської істоти. Такому опису відповідає єдина Особа – Ісус Христос, святий Божий Син і Творець (Івана 1:1-3, 14; Колос. 1:5-17; 2:9; Євр. 1:2). Він був народжений для нас, щоб спасти нас і дарувати нам мир. Ісусу була дана вся влада на Небі й на Землі, і Він з нами завжди (Матв. 28:18-20). Зберігаючи Свою Божественність, Він також став назавжди Людиною, щоб співчувати нашим слабкостям (Євр. 4:15). «Дитя народилося нам»... назавжди!

«Коли Христос прийшов у наш світ, сатана був напоготові й перешкоджав кожному Його кроку на шляху від ясел до Голгофи.

Сатана звинуватив Бога в тому, що Він вимагав від ангелів самозречення, тоді як Сам не знав, що це означає, і не став би жертвувати Собою заради інших. Таке звинувачення сатана висунув проти Бога на Небесах; і після того, як ворог був вигнаний із Небес, він продовжував звинувачувати Господа в тому, що Він вимагає служіння, якого Сам здійснювати б не став. Христос прийшов у світ спростувати ці неправдиві звинувачення й відкрити людям Отця» (Е. Уайт. Вибрані вісті. Т. 1. С. 406, 407).

`Що ця цитата повідомляє про Божий характер?`

#### Додаткове читання: Вибрані цитати Эллен Уайт

І все ж Марія не до кінця розуміла місію Христа. Симеон пророкував про Нього як про Світло, що просвічує язичників, і про Славу Ізраїлю. Так само і ангели говорили про народження Спасителя як про радісну подію для всіх народів. Бог намагався виправити обмежене юдейське уявлення про діяльність Месії. Він хотів, щоб люди дивилися на Нього не тільки як на Визволителя Ізраїлю, а й Викупителя світу. Але повинно було пройти чимало років, перш ніж навіть мати Ісуса зрозуміє характер Його місії. {ХНС 36.4}

Марія сподівалася, що Месія царюватиме на престолі Давидовому, не розуміючи, що цей престол мав бути здобутий ціною страждань. Через Симеона їй було відкрито, що шлях Месії в цьому світі буде тернистим. У словах: «І тобі самій меч прошиє душу», сказаних Марії, міститься натяк милостивого Бога на страждання, котрі матір Ісуса вже почала зазнавати за свого Сина. {ХНС 37.1}

Старший Брат нашого роду перебуває біля вічного престолу. Він бачить кожну душу, котра звернула своє обличчя до Нього як до Спасителя. Він з досвіду знає людські слабкості, потреби і силу спокуси, бо «подібно до нас був випробуваний у всьому, за винятком гріха» (Євр.4:15). Він пильнує над тобою, тремтяча дитино Божа. Ти спокушуваний? Він визволить. Ти слабкий? Він зміцнить. Ти не знаєш, що робити? Він просвітить. Ти поранений? Він загоїть. Господь «вираховує число зорям», однак водночас «Він зламаносердих лікує, і їхні рани болючі обв’язує» (Псал.146:4, 3). {СЗ 41.5}

Чим більше усвідомлюєте власні слабкість і безпорадність, тим більше зміцнюєтеся Його силою. Чим важчі ваші тягарі, тим благословенніший спокій одержите, поклавши їх на Носія тягарів. {СЗ 42.1}