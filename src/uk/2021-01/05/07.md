---
title: 'Для подальшого дослідження'
date: 29/01/2021
---

«Серце кожного батька вболіває за власного сина. Він вдивляється в обличчя свого малюка, здригаючись від думки про життєві небезпеки. Він прагне захистити дорогу дитину від сили сатани, уберегти її від спокус і боротьби. А Бог віддав Свого Єдинородного Сина на ще запеклішу боротьбу й ще страшніший ризик, щоб життєвий шлях наших дітей був безпечним. “У цьому любов”. Дивуйтеся, о Небеса! Чудуйся, о Земле!» (Е. Уайт. Христос – надія світу. С. 49).

«Христос був Тим, Хто погодився виконати умови, необхідні для спасіння людини. Жоден ангел, жодна людина не підходили для виконання цієї великої місії. Лише Син Людський мав бути піднятим, оскільки тільки Той, Хто володіє вічною природою міг здійснити справу викуплення. Христос погодився зв’язати Себе з невірними і грішними, прийняти людську природу, пролити Свою Кров і принести Свою душу в жертву за гріх. На Небесній нараді провина людини була виміряна, гнів проти гріха був визнаний, і все ж Христос оголосив про Своє рішення взяти на Себе відповідальність виконати ці умови, щоб дати надію грішному людству» (Е. Уайт // Ознаки часу. 5 березня 1896 р.).

**Питання для обговорення**

`Як ми бачили в Ісаї 11, Господь показав обидва Приходи в одній картині. Це може допомогти хоча б частково пояснити, чому деякі євреї не прийняли Христа під час Першого приходу: вони очікували, що Він зробить те, що станеться тільки під час Другого приходу. Що це говорить нам про важливість правильного розуміння природи Приходу Христа? Як помилкові погляди, наприклад, щодо Його Другого приходу, можуть піддати людей великій сатанинській спокусі останнього часу? (Див. Е. Уайт. Велика боротьба. Розд. 39).`

**Висновок.** За днів Ісаї, чиє ім’я означає «спасіння Господа», Бог обіцяв Своєму народові Останку порятунок від утисків, які загрожували їм через загальне відступництво. Пророцтво про надію знаходить своє абсолютне виконання в Ісусі, чиє ім’я означає «Господь – спасіння».

#### Додаткове читання: Вибрані цитати Эллен Уайт

ЩОБ МЕНІ ПІЗНАТИ ЙОГО, «Чому Господь затримується?,» p. 359