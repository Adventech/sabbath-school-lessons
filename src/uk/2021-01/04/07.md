---
title:  Для подальшого дослідження
date:   22/01/2021
---

Прочитайте з книги «Велика боротьба» розділ «Чи можуть розмовляти з нами мертві?» (с. 551-562).

«У стародавньому Ізраїлі були люди, що, як і сучасні спірити, заявляли, нібито мають зв’язок з померлими. Але про таких “духів-друзів”, як називали цих прибульців з іншого світу Біблія говорить як про “демонські духи” (див. Числ. 25:1-3 Псал. 106: 28; 1 Кор. 10:20; Об’явл. 16:14). Усяке спілкування з такими духами вважалося гидотою перед Богом і було найсуворіше заборонене навіть під страхом смертної кари (Левит 19:31; 20:27). Саме слово “чаклунство” у наші дні вимовляється з огидою. Віра в те, що люди можуть мати зв’язок з нечистими духами, вважається байкою з похмурого Середньовіччя. Але спіритизм, який налічує сотні тисяч або й мільйони прихильників, проклав собі шлях у наукові кола, в церкви, законодавчі органи і навіть у королівські палаци, і це величезне заблудження є не чим іншим, як відродженням у новій формі чаклунства, осудженого й забороненого Богом у давнину» (Е. Уайт. Велика боротьба. С. 556).

**Питання для обговорення**

`1. Обговоріть, як спіритизм проявляється у фільмах, книгах, ЗМІ та популярній культурі. Якщо його неможливо зупинити, як ми можемо попередити інших про небезпеку того, що багатьом людям здається безневинною розвагою? Чому правильне розуміння стану померлих таке важливе для захисту від цього обману?`

`2. Прочитайте текст Ісаї 8:20. Попросіть декількох учнів вашого класу пояснити, як вони його розуміють. Що хоче сказати нам Господь?`

`3. Поміркуйте над ідеєю, як можна одночасно любити й боятися Бога. Як наша любов виростає із цього страху? Або наш страх виростає з нашої любові? Обговоріть.`

**Висновок.** Через слова, дії й сім’ю Ісаї Бог зміцнював вістку застереження та надії, яка стверджувала, що єдино безпечний шлях – вірити: Бог знає, що робить. Господь любить і спроможний вести, захищати й забезпечувати необхідним тих, хто дозволяє Йому це зробити. А хто звертається до інших сил, той занурюється в темряву.
