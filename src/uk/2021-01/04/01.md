---
title: 'Важкий шлях'
date: 16/01/2021
---

### Біблійні тексти для дослідження
Ісаї 7:14-25; 8:1-23.

> <p>Пам’ятний вірш</p>
> «І я буду чекати Господа, що ховає лице Своє від Якового дому, і буду надіятись на Нього» (Ісаї 8:17).

У палаючому будинку в Нью-Йорку, у районі Гарлем, сліпа дівчинка сиділа на підвіконні четвертого поверху. Пожежники були в розпачі. Вони не могли заїхати машиною з драбиною між будівлями й не могли вмовити дівчинку стрибнути в розтягнуту сітку, яку вона, звичайно ж, не могла бачити.

«Нарешті прибув її батько, закричав через підсилювач що внизу натягнута сітка і за його командою їй потрібно стрибнути. Дівчинка стрибнула, і її тіло було настільки розслабленим, що вона не зламала жодної кісточки й не розтягла жодного м’язу при падінні з висоти четвертого поверху. Вона повністю довіряла своєму батькові та зробила те, що, за його словами, було найкращим рішенням» (Edited by Michael P Green 1500 Illustrations for Biblical Preaching. Р. 135).

Бог надав переконливе свідчення, що бажає найкращого для Своїх дітей. Проте вони знехтували запропонованими їм тихими водами Сілоаму, і Йому довелося звертатися до них за допомогою бурхливих вод Ассирії.

Які уроки ми можемо винести з помилок жителів Юдеї?

#### Додаткове читання: Вибрані цитати Эллен Уайт

У Своєму житті, цілковито присвяченому для добра інших, Спаситель вважав за необхідне усамітнюватися від утомливих подорожей і людського натовпу, який щодня супроводжував Його. Він змушений був припиняти на деякий час безперервну діяльність і служіння людям, аби на самоті, без перешкод, поспілкуватися зі Своїм Отцем. Як один із нас, розділивши наші потреби й слабкості, Христос був у всьому залежний від Бога і в усамітненій молитві шукав Божественної сили для подальшого виконання Своїх обов’язків. У гріховному світі Ісус зазнав духовного боріння і душевних мук. У спілкуванні з Богом Він міг звільнитися від гнітючого тягаря смутку. Тут Він знаходив утіху і радість. {ХНС 342.1}

У Христі зойк людства досягнув Отця, сповненого безмежної милості. Як Людина, Христос підносив моління до Божого престолу, доки Його людське єство не отримувало заряду небесної сили, яка поєднує людське з Божественним. У постійному спілкуванні з Богом Христос отримував животворну силу, щоб передати її світові. Його досвід повинен стати нашим досвідом. {ХНС 342.2}