---
title: 'Що в імені?'
date: 19/01/2021
---

Уявіть, що ви з другим сином Ісаї граєте в м’яча. Поки ви зможете вимовити: «Магер-Шалах-Хаш-Базе, кинь мені м’яч», буде вже занадто пізно. Але ще довше звучить значення цього імені: «квапиться здобич, скорий грабіж».

`Звістка, що міститься в цьому імені, без сумніву, пов’язана зі швидким завоюванням, але хто кого завоює? Ісаї 8:4.`

Уривок Ісаї 8:1-10 підсилює звістка 7-го розділу. Ще до того, як дитя зможе досягти певного віку, Ассирія захопить військові трофеї столиці Сирії і столиці північного Ізраїлю. Окрім того, оскільки Юдея відмовилася від Божої вістки запевнення, представленої тихоплинними водами Сілоаму в Єрусалимі, вона буде роздушена міццю Ассирії, що представлена у вигляді потужних великих вод річки Євфрат.

Через те що Ахаз звернувся до Ассирії, імена синів Ісаї мали відношення і до Юдеї, і до північного Ізраїлю: «квапиться здобич, скорий грабіж», але «Останок повернеться». Чому все ще була надія? Хоч Ассирія наповнить землю Еммануїла (Ісаї 8:8), у народу все ще залишалася обітниця: «З нами Бог» (Ісаї 8:10). Ця тема проходить через усю книгу Ісаї, немов запевняючи: хоч буде вчинений суд над Божими ворогами в Юдеї та інших народах через військові лиха, страждання і вигнання, Господь буде з вірними, що виживуть, і поверне їх на батьківщину.

`Чому Ісая повідомляє, що офіційно дав ім’я дитині й мав подружні стосунки зі своєю дружиною («пророчицею»)? Ісаї 8:1–3.`

Фактор часу був головним у значенні цього імені як ознаки Так само, як і з ознакою Еммануїла, від зачаття й народження цієї дитини до перемоги Ассирії над Сирією та Ізраїлем мине менше часу, ніж потрібно хлопчикові для досягнення певного віку, у цьому разі – коли зможе кликати своїх батька і матір (Ісаї 8:4). Офіційно зареєструвавши ім’я свого сина ще навіть до його зачаття, Ісая представив сина та його ім’я як суспільне пророцтво, яке можна буде перевірити подальшими подіями.

`Незважаючи на повторювані помилки обраного народу Господь досі бажав урятувати їх. Як ми можемо застосувати цю істину особисто до себе, особливо коли зазнаємо поразок і падаємо в нашому духовному житті?`

#### Додаткове читання: Вибрані цитати Эллен Уайт

Яке ж велике Боже довготерпіння до нечестивих! Ідолопоклонники филистимляни і відступники ізраїльтяни однаковою мірою користувалися дарами Його Провидіння. Десятки тисяч непомічених милостей безшумно встеляли дорогу цих невдячних, непокірних людей. Кожне благословення говорило їм про Подателя усіх благ, але вони залишалися байдужими до Його любові. Боже терпіння надзвичайно велике до синів людських, але, коли вони вперто тримаються свого нечестя, Він забирає від них Свою захищаючу руку. Так і ці люди відмовилися слухати Божий голос у Його творінні, а також у застереженнях, порадах і докорах Його Слова, тому Він був змушений промовляти до них через свої суди. {ПП 572.3}