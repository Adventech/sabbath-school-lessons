---
title:  Для подальшого дослідження
date:   08/01/2021
---

«Серед усіх верств населення так процвітало беззаконня що ті нечисленні вірні Богові люди часто занепадали духом розчаровувалися і втрачали надію. Здавалося, Божий намір щодо Ізраїлю приречений на невдачу, а непокірний народ очікує доля Содому і Гоморри.

Тому й не дивно, що Ісая, покликаний в останній рік царювання Уззійї передати юдейському народові Божу вістку застереження і докору, ухилявся від покладеної на нього відповідальності. Він добре знав, що йому доведеться зіткнутися із запеклим опором. Усвідомлюючи власну безпорадність знаючи впертість і невір’я народу, для якого йому доведеться працювати, він вважав свою справу безнадійною. Тож чи має він у розпачі відмовитися від своєї місії й у такий спосіб дати Юдеї можливість і далі спокійно поклонятися ідолам? Чи повинні боги Ніневії правити землею всупереч волі Небесного Бога?» (Е. Уайт. Пророки і царі. С.306, 307).

**Питання для обговорення**

`1. Що б ви відповіли, якби скептик або атеїст запитав вас: «Як ви можете довести, що ваш Бог піклується про всіх і все?»`

`2. Якщо Бог про все дбає, чому страждають невинні? Чи означають вірші Ісаї 1:19, 20, що в цьому житті з вірними Богу людьми повинно траплятися тільки хороше, а погане — з непокірними Йому? (Порівн. Йова 1, 2; Псал. 37; 73). Чи можна та чи потрібно розглядати характер Бога в контексті нещасть, які трапляються з людьми?`

`3. Чому в Ісаї 6 так багато спільного з Днем викуплення? Візьміть до уваги факт, що в цей щорічний Судний день Бог очищав Свій народ, знімаючи гріх із вірних (Левит 16:30) і видаляючи з народу невірних (Левит 23:29, 30)`

**Висновок.** Під час небезпеки, коли слабкість людського керівництва проявилася так болісно й очевидно, Ісаї було дано величне видіння Верховного Керівника Всесвіту. Заціпенілий від власної негідності, але очищений і наділений силою завдяки Божій милості, Ісая був готовий іти вперед у цей ворожий світ як Божий посланець.