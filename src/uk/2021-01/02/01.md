---
title: 'Криза керівництва'
date: 02/01/2021
---

### Біблійні тексти для дослідження
Ісаї 6:1-13.

> <p>Пам’ятний вірш</p>
> «Року смерти царя Озії бачив я Господа, що сидів на високому та піднесеному престолі, а кінці одежі Його переповнювали храм» (Ісаї 6:1).

«Коли один з учнів Конфуція запитав його, які складові успішного правління, той відповів:

— Достатня кількість їжі, достатня кількість зброї й довіра простого народу.

— Але, припустімо, що потрібно відмовитися від однієї із цих складових, чим би ви пожертвували? — запитав учень.

— Зброєю, — сказав Конфуцій.

Його учень продовжував:

— Припустімо, ви змушені обійтися без одного з двох елементів, що залишилися, від чого б ви тоді відмовилися?

Конфуцій відповів:

— Від їжі. З давніх-давен голод був долею всіх людей, але народ, який більше не довіряє своєму правителю, справді загинув» (Edited by Michael P. Green 1500 Illustrations for Biblical Preaching [Grand Rapids, Mich. : Baker Books, 1989]. Р. 215).

Люди справді хочуть сильного, гідного довіри керівництва. Одного разу, коли солдат підписував договір про службу на другий термін, офіцер запитав, чому він хоче продовжити службу. «Я жив звичайним цивільним життям, — сказав солдат, — однак там ніхто не несе відповідальності».

Цього тижня ми розглянемо кризу керівництва в Юдеї та її сумні наслідки.

#### Додаткове читання: Вибрані цитати Эллен Уайт

Через відступництво та опір, ті, хто мав нести світло народам, стягували на себе Божі суди. Беззаконня, які прискорили падіння північного царства і які відверто засуджували Осія й Амос, тепер невпинно сприяли розтлінню юдейського царства. {ПЦ 205.1}

"Разом з утиском і багатством прийшли гордість, любов до розкошів, нестримне п’янство і бажання розваг. Ідолопоклонство за днів Ісаї вже ні для кого не було несподіванкою.8 Серед усіх верств населення так процвітало беззаконня, що ті нечисленні вірні Богові люди часто занепадали духом, розчаровувалися і втрачали надію. Здавалося, Божий намір щодо Ізраїлю приречений на невдачу, а непокірний народ очікує доля Содому і Гомори. {ПЦ 205.3}