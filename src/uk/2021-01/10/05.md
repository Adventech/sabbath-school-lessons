---
title: 'Замісна жертва'
date: 03/03/2021
---

Подібний до вразливої рослини, яка не має особливо цінності, погорджений (Ісаї 53:2, 3) – ось так описаний тут Отрок-Страждалець. Ісая швидко провів нас через невинну юність до краю безодні. Навіть знаючи попередню історію ми виявляємося неготові – у тому сенсі, що не можемо змиритися з долею Отрока. Навпаки! Ісая навчив нас дорожити народженим для нас Немовлям, верховним Князем миру. Інш зневажають Його, але ми знаємо, Хто Він насправді.

Як хтось сказав: «Ми зустріли ворога, і це ми самі». Отрок не перший, хто був зневажений, знедолений і страждав. Цього зазнав і цар Давид із власної вини, коли тікав від свого сина Авесалома (2 Сам. 15:30). Але страждання, перенесені цим Рабом не були наслідком Його гріхів. Він також не несе їх за якусь одну людину. «На Нього Господь поклав гріх усіх нас» (Ісаї 53:6).

Відповідь на запитання: «Чому?» – це випробувальна істина Ісаї: оскільки Бог є любов, Його Месія обере страждання Але чому? І тут Ісая вбиває «золотий цвях», щоб завершити неймовірну істину: Він обере страждання, щоб досягти недосяжних, а недосяжні – це ми!

`Ті, хто цього не розуміє, вважають Отрока покараним Богом (див. Ісаї 53:4). Як друзі Йова думали, що його страждання викликані його гріхом, як учні Ісуса запитали Його: «Хто згрішив: він чи батьки його, що сліпим народився?» (Івана 9:2), так і ті, які бачили Ісуса, Який висить на хресті, подумали найгірше. Хіба Мойсей не сказав: «...бо повішений — Боже прокляття» (П. Зак. 21:23; порівняйте Числ. 25:4)?`

Однак усе це було Божою волею (Ісаї 53:10). Чому? Тому що «Христос викупив нас від прокляття Закону, ставши за нас прокляттям» (Гал. 3:13). «Того, Хто не знав гріха, Він зробив за нас гріхом, щоб ми в Ньому стали Божою праведністю» (2 Кор. 5:21).

«На Христа, нашого Заступника і Викупителя, були покладені гріхи всіх нас. Він був зарахований до злочинців, щоб спасти нас від осудження Закону. Вина всіх нащадків Адама гнітила Його серце... Христос відчував муку, якої зазнає грішник, коли Господь уже не буде заступатися за людський рід. Саме усвідомлення гріха, який Він узяв на Себе і який накликав на Нього гнів Отця, зробило такою гіркою чашу Його страждань і розірвало серце Божого Сина» (Е. Уайт. Христос – надія світу. С. 753).

«Яка ціна була заплачена за нас! Погляньте на хрест і на Жертву, піднесену на хрест. Подивіться на ці руки, пробиті безжальними цвяхами. Подивіться на Його ноги, прибиті до дерева. Христос поніс наші гріхи на Своєму тілі. Ці страждання, ця агонія – ціна вашого викуплення» (Е. Уайт. Божа дивовижна благодать. С. 172).

`Увесь тягар провини, покарання за гріхи всього світу (за кожен гріх кожного грішника) одночасно впали на розп’ятого Христа – єдиний засіб нашого спасіння! Якщо за наше викуплення від гріха потрібно було заплатити таку ціну, що це говорить нам про те, наскільки жахливий гріх? Як свідчить про любов Бога те, що Він побажав зробити це для нас навіть такою величезною ціною?`

#### Додаткове читання: Вибрані цитати Эллен Уайт

Ще зовсім недавно Ісус, ніби могутній кедр, протистояв натискові опозиції, яка спрямувала проти Нього всю свою лють. Уперті жорстокі люди, сповнені злоби і лукавства, даремно намагалися збентежити і перемогти Його. У Своїй божественній величі Він стояв як Божий Син. Але тепер Ісус був подібний до очерету, що зігнувся під натиском несамовитої бурі. Його служіння, кожна мить якого була позначена перемогою над силами темряви, наближалося до свого заверення. Уже прославлений Богом, Він заявляв про Свою єдність з Ним. Його голос впевнено звучав у піснях хвали. Він з ніжністю підбадьорював Своїх учнів. Але тепер настав час сил темряви. У Його голосі, що порушував нічну тишу, не було жодної урочистості; він був сповнений страждань і болю... «Отче Мій, якщо ця чаша не може обминути, щоб Я не пив її, нехай буде Твоя воля».{ХНС 659.4}

"Серце Бога прив’язане до Своїх земних дітей любов’ю, що сильніша за смерть. Віддавши Свого Сина, Він в одному цьому дарунку віддав нам усе Небо. Життя, смерть і посередництво Спасителя, служіння ангелів, благання Святого Духа, турбота Отця, Який стоїть над усіма і діє через всіх, постійна зацікавленість небожителів — все це задля спасіння людини. {ДХ 14.3}

Будемо ж частіше думати про гідну подиву Жертву, принесену за нас! Спробуймо оцінити працю і зусилля, які докладає Небо, щоб привести до покаяння загублених і повернути їх до Батьківського дому. У дію приведені найпотужніші засоби і спонукання. Найбільші нагороди за праведні вчинки, радощі Неба, присутність ангелів, спілкування з люблячим Богом і Його Сином, вдосконалення та розвиток усіх наших здібностей протягом вічності, — хіба це не стимули та заохочення, що спонукують нас всім серцем і з любов’ю служити Творцеві і Спасителю? {ДХ 14.4}"