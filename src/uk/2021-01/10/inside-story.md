---
title:  Місіонерська історія
date:   05/03/2021
---

#### ПРАВДА ПРО ПАСХУ
_Ендрю Мак-Чесні_

Сергій Сокол, головний інженер з виробництва безалкогольних напоїв у північному Казахстані, побачив можливість розповісти про Біблію, коли під час обідньої перерви його колега заявив, що люди повинні святкувати Великдень (рос. Пасху) чаркою горілки, фарбованими яйцями та паскою.

— Що Біблія говорить про Пасху? — запитав Сергій.

Колега не знав, що відповісти. Він ніколи не читав Біблії Сергій швидко пішов до кабінету й повернувся з Біблією За допомогою «Симфонії» він і декілька співробітників безуспішно намагалися знайти згадку про Пасху як про свято воскресіння Ісуса з мертвих. Однак вони знайшли багато посилань на єврейську Пасху, яка і російською має таку саму назву. Вони знайшли в Біблії, що на Пасху їли смажене ягня чи козеня з прісним хлібом і гіркими травами.

— Де ж горілка, фарбовані яйця та паска? — вигукнув колега

Сергій усміхнувся. Йому подобалися такі розмови, адже вони вели до Ісуса.

Коли Сергій тільки-но прийшов працювати в компанію співробітники не говорили так відкрито про Біблію. Він не приховував, що є адвентистом сьомого дня, але колеги вважали його віру дивною.

— Цей хлопець — сектант, — перешіптувалися вони.

Сергій не заперечував проти зневажливих зауважень і в молитві просив у Бога мудрості, щоб поділитися своєю надією на скорий Прихід Ісуса. Він розмірковував про те як можна поділитися духовною літературою. Потім чоловік подумав, що книги «Велика боротьба» та «Дорога до Христа» можна дарувати на День народження. Колеги читали літературу, у них виникали запитання, які вони обговорювали із Сергієм під час обідньої перерви.

Коли місцева Адвентистська церква відкрила Центр впливу, Сергій запросив своїх колег записатися на безкоштовний масаж. Запрошення прийняли три жінки. Коли вони прийшли, Сергій провів для них екскурсію. Вони побачили зал, де проводили богослужіння, маленьке фойє і дитячу кімнату. Після 10-денного курсу масажу колеги були дуже задоволені.

— Ми думали, що ти належиш до секти, — сказала Сергію під час обідньої перерви одна з колег. — А виявляється, це церква — і чудова церква.

Сергій сказав, що не вважає себе місіонером:

— Я не думаю, що роблю щось особливе. Я просто роблю те, до чого закликає мене Господь.
_Частина приношень тринадцятої суботи 2017 року допомогла відкрити перший адвентистський дитячий садок у рідному місті Сергія Сокола Павлограді, Казахстан._