---
title: 'Місіонери та керівники служіння'
date: 23/03/2021
---

`Як розуміти вислів, що врятовані приносять як дар Богов людей з інших народів? (Ісаї 66:19, 20).`

Бог посилає врятованих після вчиненого Ним руйнування в різні кінці Землі до народів, які не знають Бога, «і звістять Мою славу вони між народами» (Ісаї 66:19). Це одне з найбільш ясних тверджень Старого Завіту щодо місійної роботи Іншими словами, люди не тільки будуть залучені до єврейського народу, але деякі євреї вирушать до інших народів і понесуть їм знання про істинного Бога – ця парадигма ясно виражена в Новому Завіті. Хоч юдеї звершували місійну роботу від часу повернення з полону до часів Христа (Матв. 23:15), перш християни поширювали Євангеліє швидко й у величезному масштабі (Колос. 1:23).

Подібно до того як ізраїльтяни приносили хлібні жертви свої Господу в Його храмі, місіонери теж представлять дари для Нього. Однак їхній дар складатиметься з «усіх ваших братів із народів усіх» (Ісаї 66:20). І як хлібні приношення були безкровними дарами для Господа, так і навернені до Господа будуть представлені Йому як жертва жива (Римл. 12:1). Для підтвердження ідеї, що люди можуть бути представлені як дари Богові, зверніть увагу на проведене значно раніше посвячення левитів: «...перед Господнім лицем від Ізраїлевих синів, — і будуть вони на роботу Господньої служби» (Числ. 8:11).

`Яке значення Божої обітниці: «І візьму Я із них за священників та за Левитів» (Ісаї 66:21)?`

«Із них» у вірші 21 означає з «братів із народів усіх» у попередньому вірші. Це колишні язичники, з яких Бог обере окремих осіб як керівників на служіння разом зі священниками і левитами. Це революційна зміна. Раніше Бог уповноважив служити священниками тільки нащадків Аарона й тільки інших членів коліна Левія допомагати їм. Язичники не могли буквально стати нащадками Аарона або Левія, однак Бог уповноважить деяких із них служити в цій ролі, що було раніше заборонено навіть для більшості євреїв.

`Прочитайте 1 Петра 2:9, 10. Кому пише Петро? Що він говорить? Яку звістку має апостол для кожного з нас як членів «святого народу» сьогодні? Чи робимо ми щось краще, ніж первинний народ (Вих. 19:6)?`

#### Додаткове читання: Вибрані цитати Эллен Уайт

Роки вічності принесуть спасенним багате та глибоке пізнання Бога й Христа. У міру збільшення пізнання будуть зміцнюватися любов, благоговіння і щастя. Чим глибше люди пізнаватимуть Бога, тим більше будуть захоплюватись Його характером. Коли Ісус відкриє перед ними багатства викуплення та дивні здобутки у великій боротьбі із сатаною, серця спасенних спалахнуть ще більшою любов’ю, і вони ще з більшим завзяттям торкнуться золотих струн арф; тисяча тисяч і десять тисяч десятків тисяч зіллються в єдиному могутньому співі похвального гімну. {ВБ 636.3}