---
title: 'Нове народження планети Земля'
date: 20/03/2021
---

### Біблійні тексти для дослідження
Ісаї 65:17-25; 66:1-19; 66:19-21; 66:21; 66:22-24.

> <p>Пам’ятний вірш</p>
> «Бо ось Я створю нове небо та землю нову, і не згадаються речі колишні, і не прийдуть на серце!» (Ісаї 65:17).

Одного разу дванадцятирічний хлопчик, прочитавши книгу з астрономії, відмовився йти до школи. Мама відвела його до сімейного лікаря, який запитав: «Біллі, у чому проблема? Чому ти більше не хочеш ходити до школи й навчатися?»

«Лікарю, – сказав хлопчик, – я прочитав в книзі з астрономії, що одного разу Сонце згорить і життя на Землі зникне. Не бачу сенсу щось робити, якщо врешті-решт усе загине».

Мама нервово вигукнула: «Це тебе не стосується! Це не твоя справа!»

Лікар усміхнувся й сказав: «Але, Біллі, тобі не слід бентежитися, до того часу, як це станеться, ми всі помремо».

Звичайно, це одна з проблем – зрештою, ми всі помремо.

На щастя, наше існування не повинно закінчуватися смертю. Навпаки, нам запропоноване життя, вічне життя, у заново створеному світі.

#### Додаткове читання: Вибрані цитати Эллен Уайт

"Любі мандрівники! Ми все ще перебуваємо серед сум’яття й мороку життя, але незабаром з’явиться наш Спаситель, Який принесе визволення і спокій. Будемо з вірою дивитися на картини блаженного майбуття, змальовані Божою рукою. Той, Хто помер за гріхи світу, колись широко відчинить ворота Раю для всіх віруючих у Нього. Незабаром закінчиться боротьба і буде отримана перемога. Невдовзі побачимо Того, у Кому зосереджувалися наші надії на вічне життя. У Його присутності наші теперішні життєві випробування і страждання здаватимуться зовсім мізерними. {ПЦ 484.1}

Звертайте свій погляд угору, тільки угору, і нехай ваша віра постійно зростає. Нехай вона попровадить вас вузьким шляхом через ворота Божого міста до щасливого майбуття — неосяжного, безмежного, славного, приготовленого для викуплених. «Отож, брати, будьте терпеливі аж до приходу Господа! Ось хлібороб очікує дорогоцінного врожаю від землі, терпляче очікує його, доки випадуть ранній та пізній дощі. Будьте і ви довготерпеливі; зміцніть серця ваші, бо прихід Господній наблизився».25 {ПЦ 484.2}"