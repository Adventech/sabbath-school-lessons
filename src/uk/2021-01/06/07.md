---
title:  Для подальшого дослідження
date:   05/02/2021
---

«Виникає запитання: як це відбувається? Чи відбувається це на якихось умовах, що ми отримуємо спасіння? – Ніколи на умовах ми не приходимо до Христа. А коли ми прийшли до Христа, тоді яка умова? Умова полягає в тому, що живою вірою ми цілком покладаємося на заслуги крові розп’ятого й воскреслого Спасителя. Діючи так, ми робимо діла праведності. Однак коли Бог закликає грішника в нашому світі й запрошує його, у цьому немає ніяких умов; грішника привертає запрошення Христа, і немає такого положення, що тепер ви повинні щось виконати, щоб прийти до Бога. Грішник приходить, і коли, прийшовши, бачить Христа, піднесеного на Голгофський хрест, який Бог закарбовує в його розумі, він бачить любов, яка перевищує все, за що він, можливо, тримався» (Е. Уайт. Опубліковані рукописи. Т. 6. С. 32).

**Питання для обговорення**

`1. Прочитайте наведену вище цитату Еллен Уайт у контексті теми, вивченої в середу. Що говорить автор цитати? Зверніть увагу на згадані Е. Уайт два елементи християнського життя: віра, а потім діла. Як вона пояснює зв’язок між ними?`

`2. Чому гордість і зарозумілість – небезпечні гріхи й чому їх так важко позбутися? Можливо, тому, що вони засліплюють людей і ті не бачать необхідності звільнятися від них? Горда людина схильна вважати, що в неї все чудово, а коли так, то навіщо змінюватися? Яким чином споглядання Голготської Жертви є єдиним ефективним засобом від гордості й зарозумілості для будь-якої людини?`

`3. Чи бачив Ісая надію для інших народів? Розгляньте, наприклад, тексти Ісаї 25:3, 6; 26:9 (порівняйте з Об’явл. 19:9).`

**Висновок.** Ісая бачив, що слідом за Ассирією Юдею завоює Вавилон. Однак він також бачив: попри могутність «світових правителів темряви всього [віку]» (Ефес. 6:12), що діють через людей, які ворогують проти Бога й насмілюються претендувати на Його роль, Господь безумовно переможе й принесе вічний мир на нашу багатостраждальну планету.