---
title: 'Остаточний тріумф Сіону'
date: 04/02/2021
---

Після передбачень щодо окремих народів, указаних у розділах 13–23 книги Ісаї, розділи 24–27 описують остаточну поразку у світовому масштабі Божих ворогів і звільнення Його народу.

`Чому зображене в книзі Ісаї спустошення Землі схоже на описані Іваном події, що пов’язані з тисячолітнім царством, які відбуваються після Другого приходу Христа? Див. Об’явл. 20.`

Як і в Ісаї 13, 14, аспекти буквального Вавилону застосовуються й до подальших влад, а поняття «цар вавилонський» об’єднує різних земних правителів із натхненником, що стоїть за ними, – самим сатаною. Отже, звістка про падіння Вавилона (Ісаї 21:9) повториться пізніше (Об’явл. 14:8; 18:2), і сатана буде остаточно скинений після Другого приходу Христа (Об’явл. 20:10). Руйнування буквального Вавилону було судним «днем Господнім» (Ісаї 13:6, 9), а тепер наближається інший «день Господній, великий і страшний» (Йоіла 3:4; Мал. 4:5, порівняйте із Соф. 1:7).

Так само в Ісаї 24 видіння пророка простягається через знайомі йому умови до часів, коли «місяць тоді засоромиться та застидається сонце, бо Господь Саваот зацарював на Сіонській горі та в Єрусалимі» (вірш 23). Ісая, без сумніву, вважав що видіння стосувалося Єрусалиму, який він знав, але книга Об’явлення пояснює, що воно фактично здійсниться в Новому Єрусалимі (Об’явл. 21:2). «І місто не потребує ні сонця, н місяця, щоб у ньому світили, бо Божа слава освітила його, а світильником для нього є Агнець» (Об’явл. 21:23).

`Чи справді Бог знищує нечестивих?`

Зверніть увагу на текст Ісаї 28:21, де Божий чин руйнування названий «предивним» для Нього. Він надзвичайний, оскільки Господь не бажає здійснювати його, однак усе ж таки це справа дія. Будь-який гріх приносить людині насіння саморуйнування (Якова 1:15). Проте оскільки Бог має абсолютну владу над життям і смертю та визначає час, місце й спосіб остаточного знищення зла (Об’явл. 20), безглуздо стверджувати, що Він покладе край прокляттю гріха пасивно, просто дозволяючи причині та наслідку здійснити природний процес.

`Головна думка, яка міститься в розділах 24-27 Ісаї, простежується в усій Біблії, а саме: незалежно від нинішніх страждань, горя й спустошень, у кінці Бог здобуде перемогу над злом. Що єдине ми можемо зробити, якщо хочемо бути частиною цієї остаточної перемоги? Прип. 3:5-7; Римл. 10:9`

#### Додаткове читання: Вибрані цитати Эллен Уайт

З Індії, Африки, Китаю та морських островів, від мільйонів пригнічених у так званих християнських країнах до Бога підноситься зойк людського горя. Цей зойк не залишиться довго без відповіді. Бог очистить землю від морального розтління, але не морем води, як за днів Ноя, а морем вогню, якого не зможуть загасити жодні людські зусилля. {НУХ 121.1}

Із горищ, хатин, в’язниць, ешафотів, із гір та пустель, із земних печер і морських западин Христос збере до Себе Своїх дітей. ... «І ганьбу народу Свого Він усуне з усієї землі» (Ісаї 25:8). Кожному з них буде дано білий одяг (Об’явл.6:11). «І будуть їх звати народом святим, викупленцями Господа» (Ісаї 62:12). {НУХ 121.3}