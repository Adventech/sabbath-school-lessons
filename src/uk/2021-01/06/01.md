---
title: 'Претендуючи на роль Бога'
date: 30/01/2021
---

### Біблійні тексти для дослідження
Ісаї 13; 14; 24-27.

> <p>Пам’ятний вірш</p>
> «Це наш Бог, що на Нього ми мали надію — і Він спас нас! Це Господь, що на Нього ми мали надію, — тішмося ж ми та радіймо спасінням Його!» (Ісаї 25:9).

«До служителя після переконливої проповіді про гордість підійшла жінка і сказала, що в розпачі й хоче сповідатися у великому гріху. Служитель запитав, у чому полягає її гріх.

– Це гріх гордості, – відповіла вона, – адже кілька днів тому я сиділа годину перед дзеркалом, захоплюючись своєю красою

– О, це був гріх не гордості, а уяви! – відповів служитель» (C. E. Macartney, compiled by Paul Lee Tan. Р. 1100).

Відтоді, як гріх зародився в серці могутнього ангела гордість не поважала меж реальності (у ангелів і людей) Ця проблема найбільш помітна в тих, хто плекає духовну гордість – жалюгідну рису настільки зіпсованих істот, що їхнє спасіння може бути виявлене тільки в ділах, здійснених заради них іншою Особою.

Цього тижня ми розглянемо питання походження гордості й самозвеличення – двох первинних гріхів.

#### Додаткове читання: Вибрані цитати Эллен Уайт

Гордість і честолюбство спонукали Люцифера оскаржувати Боже правління, домагатися усунення правління, запровадженого на Небесах. З часу свого падіння він поставив собі за мету навіювати людям той же дух заздрості та незадоволення, ті ж честолюбні прагнення високих посад і почестей. Саме так він працював над умами Корея, Датана й Авірона, викликаючи в них бажання самозвеличення, породжуючи заздрість, недовір’я й непокору. Сатана спричинився до того, що вони відкинули Бога як свого Вождя, відкидаючи мужів, призначених Ним. Наріканнями на Мойсея та Аарона вони зневажали Бога, однак залишалися настільки засліпленими, що вірили у власну праведність, а до мужів, які справедливо докоряли їх за гріхи, поставилися як до прибічників сатани. {ПП 382.3}

А хіба сьогодні не існує такого зла, яке призвело Корея до загибелі? Гордощі та честолюбство дуже поширились, і коли їх живити, вони дуже скоро відчинять двері заздрості та боротьби за першість; душа поволі відвертається від Бога і несвідомо для себе виявляється втягнутою до лав сатани. {ПП 383.1}

Коли люди обирають власний шлях, не шукаючи Божої поради, або опираються Його ясно вираженій волі, Він часто задовольняє їхні бажання, аби, зазнавши гіркого досвіду, вони могли усвідомити своє безумство і розкаятися в гріхах. Гордість і людська мудрість — небезпечні дороговкази. Те, чого серце прагне усупереч Божій волі, виявляється наприкінці швидше прокляттям, аніж благословенням. {ПП 590.1}