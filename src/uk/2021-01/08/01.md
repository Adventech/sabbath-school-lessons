---
title: '«Утішайте народа Мого»'
date: 13/02/2021
---

### Біблійні тексти для дослідження
Ісаї 40:1, 2; 40:3-8; 40:9-11; 40:12-31.

> <p>Пам’ятний вірш</p>
> «На гору високу зберися собі, благовіснику Сіону, свого голоса сильно підвищ, благовіснику Єрусалиму! Підвищ, не лякайся, скажи містам Юди: Ось Бог ваш!» (Ісаї 40:9).

Друга світова війна закінчилася 1945 року, тоді як японський солдат на ім’я Сьоїті Йокої ховався в джунглях острова Гуам. Листівки, скинуті з американських літаків, проголошували мир, але Йокої думав, що це обман. Вірний, патріотично налаштований солдат імператора поклявся ніколи не здаватися Оскільки в нього не було контактів із цивілізацією, він жив харчуючись тим, що міг знайти в джунглях; це було убоге важке існування.

1972 року, через 27 років після закінчення Другої світово війни, мисливці натрапили на Йокої, коли він рибалив, і тільки тоді солдат дізнався, що звістка про мир була правдива. Тод як його народ уже десятиліття насолоджувався миром, Йоко страждав від нестатків і стресу (Roy Gane, Altar Call [Berrien Springs, Mich.: Diadem, 1999]. P. 304, adapted).

За багато століть до цього через пророка Ісаю Бог проголосив, що час страждань і поневірянь Його народу справді закінчився: «Утішайте, втішайте народа Мого, говорить ваш Бог! Промовляйте до серця Єрусалиму, і закличте до нього, що виповнилась його доля тяжка, що вина йому вибачена, що він за свої всі гріхи вдвоє взяв з руки Господа!» (Ісаї 40:1, 2). У запропонованому уроці ми розглянемо, що означає ця звістка.

#### Додаткове читання: Вибрані цитати Эллен Уайт

У давнину Церква отримувала чимало утішливих послань. «Утішайте народ Мій», — доручив Бог Ісаї. Разом із цим дорученням були дані чудові видіння, які несли віруючим надію і радість упродовж усіх наступних століть. У кожному столітті Божі діти, які були відкинуті, переслідувані й залишені людьми, знаходили підтримку в Його надійних обітницях. Вони з вірою чекали, коли Господь виконає для Своєї Церкви обітницю: «Зроблю тебе славою повіки, радістю з роду в рід». {ПЦ 478.2}

Присутність Отця оточувала Христа, і з Ним не сталося нічого, за винятком допущеного безмежною любов’ю задля благословення світу. У цій присутності було джерело Його втіхи, у ній воно міститься і для нас. Той, хто сповнений Духом Христовим, перебуває у Христі. Що б не спіткало його, це походить від Спасителя, Котрий оточує його Своєю присутністю. Ніщо не може торкнутися його без дозволу Господа. Усі наші страждання й печалі, усі спокуси й випробування, сум і горе, усі наші гоніння й нестатки, — усе служить для нашого добра. Усі переживання й обставини — це Божественні засоби, через які ми отримуємо добро. {СЗ 386.4}