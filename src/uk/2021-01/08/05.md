---
title: 'Милостивий Творець'
date: 17/02/2021
---

`Як Ісая в 40-му розділі розвиває тему милості й сили Бога?`

У цьому розділі милість і сила Бога переплітаються, оскільки обидві ці якості потрібні для того, щоб Він спас Свій народ Господь бажає спасти Своїх дітей, бо милостивий; Він може їх це зробити, бо сильний.

Милість (Ісаї 40:1–5): утіха, Прихід Господа для звільнення

Сила (Ісаї 40:3–8): слава, сталість на противагу людській слабкості.

Милість (Ісаї 40:9–11): Добра вістка звільнення, Пастир Свого народу.

Сила (Ісаї 40:12–26): незрівнянний Творець.

Милість (Ісаї 40:27–31): Творець дає силу стомленим.

Представивши Божу силу в термінах Його слави і сталості (Ісаї 40:3–8), Ісая розвиває думку про Його міць і неперевершену мудрість, на тлі яких Земля і земляни здаються порошиною (Ісаї 40:12–17). У цих текстах стиль Ісаї, з риторичними запитаннями і яскравими метафорами, використаними при описі Землі та її частин, нагадує Божу відповідь Йову (Йова 38–41).

`Яку відповідь можна дати на риторичне запитання Ісаї: «І до кого вподобите Бога» (Ісаї 40:18)?`

Ісая, як і Йов, відповідає без слів: нікому. Однак пророк не може замовчувати факт, що багато людей дають альтернативну відповідь на це запитання, і карикатурно зображує їхнє намагання уподібнити Бога ідолові (Ісаї 40:19, 20).

Відразу здається нерозумним використовувати ідола для порівняння з Богом, але для більшої впевненості, що люди все правильно зрозуміли, пророк розвиває тему Божої унікальності й наводить неспростовні аргументи, що Він – Творець (Ісаї 40:21–26).

`Як вірш 27 відкриває ставлення людей, до яких адресована вістка Ісаї? Як ми можемо стати винними в цьому?`

Мета Божої вістки – утішити народ, який потребує цього! Подібно до Йова, через їхні страждання, вони збентежені та охоплені сум’яттям щодо Божого характеру.

`Ще раз перегляньте біблійні тексти на сьогодні. Вони свідчать не тільки про милість і силу Бога, але й про те, що Він – Творець. Чому так важливо зрозуміти цю істину? Як щотижнева субота допомагає зміцнити цю особливо важливу думку в нашому розумі?`

#### Додаткове читання: Вибрані цитати Эллен Уайт

Мужі, наділені найвищим інтелектом, не можуть зрозуміти явлених у природі таємниць Єгови. Божественне натхнення ставить чимало запитань, на котрі не може дати відповіді найбільш проникливий дослідник. Ці питання були поставлені не для того, щоб ми відповідали на них, натомість аби привернути нашу увагу до глибоких Божих таємниць і навчити нас, що наша мудрість обмежена, а в оточенні нашого щоденного життя є багато такого, що непідвладне розумінню обмежених істот. {СЗ 335.2}

Скептики відмовляються вірити в Бога, бо не можуть збагнути безмежної сили, з допомогою якої Він являє Себе. Однак Бог має бути визнаний на підставі як того, що відкрите для нашого обмеженого розуміння, так і того, що Він не відкриває про Себе. Як у Божественному одкровенні, так і в природі Бог залишив таємниці, котрі вимагають від нас віри. Так повинно бути. Ми можемо постійно перебувати в пошуках, дослідженнях, навчанні, однак усьому цьому не буде кінця. {СЗ 335.3}