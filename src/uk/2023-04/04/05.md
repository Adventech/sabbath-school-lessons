---
title:  Місія Авраама
date:   25/10/2023
---

`Прочитайте Бут. 19:1–29. Чому сприяли дух гостинності, любов і молитви Авраама?`

Текст Бут. 19:1 повідомляє: «Лот сидів у брамі содомській». Це означає, що він був важливою людиною у місті, державним чиновником, оскільки сидіти біля брами – привілей чиновників, суддів і царів (2 Сам. 19:8; Єрем. 38:7; Рут 4:1).

Розділи 18 і 19 книги Буття перегукуються між собою, і розповідь про Лота аналогічна історії про візит ангелів до Авраама. Авраам сидів біля входу до намету, Лот сидів біля брами (18:1; 19:1). Авраам і Лот запросили чужинців відпочити в їхній оселі (18:3, 4; 19:2). Авраам і Лот приготували їжу для відвідувачів (18:4–8; 19:3). Якими б не були недоліки Лота, він мав і добрі якості, перейнявши їх від Авраама.

«І Господь послав на Содом та Гомору дощ із сірки й огню, від Господа з неба. І поруйнував ті міста, і всю околицю, і всіх мешканців міст, і рослинність землі» (Бут. 19:24, 25).

Ми не знаємо, скільки осіб проживало тоді в Содомі й Гоморі, але з тисяч людей лише четверо покинули місто, і лише троє врятувалися від вогню. Те саме сталося і під час всесвітнього потопу. Ми не знаємо, скільки тоді жило людей, але знаємо, що, за винятком восьми осіб, усі загинули.

Невелика кількість врятованих жителів Содома нагадує нам про те, що далеко не всі люди будуть спасенні. Ми хотіли б, щоб усі прийняли Ісуса та Його План спасіння, однак кожна людина має свободу волі. Наше завдання – запросити якнайбільше людей зробити вибір на користь Ісуса. Доки ми виконуємо свою місію, Бог допомагає нам Святим Духом, але Він ніколи не піде проти будь-якої волі. Свобода волі означає: незалежно від того, що ми робимо і скільки молимося, зрештою спасіння залежить від вибору людини.

`Як ми можемо навчитися не розчаровуватися, якщо, виконуючи місію, не бачимо бажаних результатів?`