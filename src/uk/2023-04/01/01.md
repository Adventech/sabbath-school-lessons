---
title:  Божа місія для нас. Частина 1
date:   30/09/2023
---

### Біблійні тексти для дослідження
Бут. 3:9–15; 28:15; Вих. 29:43, 45; Матв.1:18–23; Івана 1:14–18; 3:16; 14:1–3.

> <p>Пам’ятний вірш</p>
> «І закликав Господь Бог до Адама, і до нього сказав: “Де ти?”» (Бут. 3:9).

Творець місії – Бог, і сенс місії полягає лише в Богові. Ця місія розпочалася не з покликання Аврама (Бут. 12:1–4), не з Виходу (Вих. 12:31–42) і навіть не з народження Ісуса Христа (Матв. 1:18–25) або з місіонерських подорожей Павла (Дії 13:4–14:26). Початок місії поклав Сам Бог, коли створив наш Усесвіт, а потім і людство (Бут. 1:26, 27).

Писання зображає Бога, Який простягає руку Своїм дітям і бажає перебувати з ними. Від самого початку Він установлює взаємини з Адамом та Євою. Навіть після появи гріха Господь продовжує Свою місію, але тепер вона полягає у відновленні взаємин з людством. Божа місія буде виконана наприкінці часів (Об’явл. 21, 22), і це мотивує нас сповіщати вічне Євангеліє світові (Об’явл. 14:6, 7).

Тому будь-яка місіонерська діяльність має ґрунтуватися на взаєминах із Творцем, на правильному розумінні Його місіонерської природи й характеру. Та перш ніж ми зрозуміємо місію Бога, нам важливо краще зрозуміти Бога місії.