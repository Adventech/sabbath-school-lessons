---
title:  Завершення Божої місії
date:   23/12/2023
---

### Біблійні тексти для дослідження
Об’явл. 1:1–7; 1 Петра 2:9; Об’явл. 14:6–12; Луки 11:23; 1 Тим. 2:4; Об’явл. 21:1–4.

> <p>Пам’ятний вірш</p>
> «Коли все це таким чином буде знищене, то якими треба бути у святому житті й у побожності вам, котрі чекаєте й прагнете приходу Божого дня, під час якого небо, охоплене полум’ям, зникне, а розжарені стихії розплавляться?» (2 Петра 3:11, 12).

Книга Об’явлення наповнена картинами останнього часу. Основна тема цієї книги – усесвітня боротьба між Христом і сатаною. Сатана втратив владу над Землею і тепер переслідує тих, хто залишається вірним Богові. Кульмінація книги – повернення Ісуса. Він прийде, щоб звільнити Своїх дітей: як живих праведників, так і вірних, котрі померли після гріхопадіння Адама та Єви. Книга також зображує знищення сатани й безбожних вогнем і встановлення Ісусом Його вічного Царства на Новій Землі.

Дослідники Об’явлення з ентузіазмом вивчають цю книгу і прагнуть визначити передбачені ознаки й події в історії Церкви з першого століття нашої ери до наших днів наприкінці часів. І це правильно.

Однак у заключному уроці цього кварталу ми побачимо, що Об’явлення – місіонерська книга, зосереджена на БоговіМісіонері, Який закликає нас бути місіонерською Церквою. Наше завдання – проголошувати світові істину для теперішнього часу, і ми будемо виконувати його доти, доки кожен не зробить вибір за чи проти Бога.