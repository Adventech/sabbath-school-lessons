---
title:  Місія виконана
date:   28/12/2023
---

`Прочитайте Об’явл. 21:1–4; 21:22–22:5. Яка сцена описана в уривках?`

Яким раєм буде Нова Земля! Смерть і гріх зникнуть, сатана й безбожність будуть знищені. Ми зустрінемо нашого люблячого Спасителя і возз’єднаємося з близькими. Нова Земля буде заселена представниками всіх національностей.

Місіонерська рада Генеральної Конференції представила показники Глобальної місії, за допомогою яких можна визначити, чи успішно поширено Благу вістку в цій групі людей. «Охоплена група» – це група, яка має достатню кількість людей і ресурсів, щоб ефективно проповідувати іншим у своїй місцевості, не потребуючи сторонньої допомоги. Вони проводять богослужіння, мають Біблії та іншу літературу рідною мовою, у їхній групі є лідери місцевих церков, які можуть свідчити іншим членам їхньої групи без допомоги перекладача.

«Неохоплена група» – це група, де немає місцевої громади віруючих-адвентистів з достатньою кількістю людей і ресурсів для ефективного свідчення без допомоги ззовні.

Кожна місцева церква й конференція повинні визначити ті групи людей у своїй спільноті, які залишаються неохопленими. Зараз саме час докласти зусиль для просування Божої місії і готувати Божих учнів у всіх народах. Так ми наблизимо повернення Спасителя і разом з ними будемо вічно перебувати на Новому Небі й Новій Землі.

`Завдання. Як ви наближаєте повернення Христа? Чи сієте ви зерна надії в серцях тих, кому треба почути Благу вістку? Чи підтримуєте новонавернених, допомагаючи їм зрозуміти, що означає жити життям послуху Христові? Моліться про можливість розповісти про Нову Землю людям із вашого щоденного молитовного списку.`

`Завдання із зірочкою. Деякі з учнів можуть бути готові прийняти Христа. Це включає приєднання до Церкви або групи віруючих. Поставте себе на місце цих людей та уявіть, що ви вперше прийшли до своєї церкви. Наскільки ваша громада готова приймати й навчати нових людей? Чи відкриті ви для створення нових груп віруючих? Розробіть стратегію усунення слабких місць. Поділіться своїми думками із церковним керівництвом і працюйте з ним над реалізацією плану, аби більш цілеспрямовано здобувати учнів для Христа.`