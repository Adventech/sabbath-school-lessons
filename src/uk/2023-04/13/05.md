---
title:  Успіх у місії
date:   27/12/2023
---

Що таке успіх у місії? Ми можемо подумати, що це численні хрещення, великі церкви та швидке кількісне зростання членів Церкви. Нам може здаватися, що успіх полягає у проповідуванні істини кожній групі людей на Землі за допомогою радіо, інтернету й телебачення. Звичайно, усе це добре, проте ми повинні пам’ятати слова апостола Павла: «Я посадив, Аполлос поливав, та зростив Бог» (1 Кор. 3:6). Інакше кажучи, наша увага має бути зосереджена на процесі, а Бог подбає про зростання.

Нагадаємо, що мета Божої місії – спасіння заблудлих людей у кожній групі на Землі, щоб вони стали вірними учнями Ісуса і брали участь у Його місії.

**Прочитайте наведені нижче тексти. Що вони говорять про характер послідовників Ісуса?**

`2 Кор. 11:2`

`Ісаї 30:21; Івана 10:27; 16:12, 13`

`Євр. 3:12, 13; 1 Івана 1:8`

`1 Івана 1:9, Об’явл. 7:14; 19:8`

Учні Ісуса чисті й вірні Йому, як непорочна наречена своєму нареченому. Вони йдуть за Христом, коли Він веде їх тихим голосом Святого Духа. Це включає керівництво під час місіонерської роботи. У цих учнях немає лукавства. Їх не збивають зі шляху виснажливі сумніви, оманливі вчення чи аморальність. Вони не відчувають моральної переваги над іншими, усвідомлюючи свою недосконалість і потребу в очищувальній благодаті й милості Господа. Розуміючи це, вони також відкриті для викриття й настанови з боку інших віруючих. Успіх у місії сприяє здобуттю саме таких учнів.

`Що означає бути «чистою дівою» для Христа (2 Кор. 11:2)? Як ми, грішники, можемо бути непорочними перед Богом і показувати іншим приклад, щоб вони стали «чистими дівами» для Христа?`