---
title:  Місія щодо нехристиян. Частина 2
date:   09/12/2023
---

### Біблійні тексти для дослідження
1 Цар. 11:1–6; Матв. 4:23–25; Матв. 15:22–28; Марка 7:24–30; Дії 10:34, 35; Матв. 8:10, 13.

> <p>Пам’ятний вірш</p>
> «Тоді Ісус сказав їй у відповідь: О жінко, велика твоя віра! Нехай буде так, як ти хочеш! І видужала її дочка тієї ж миті» (Матв. 15:28).

Одразу після гріхопадіння людей люблячий Бог шукає Своїх заблудлих дітей (Бут. 3:9). І донині Господь прагне спасти тих, хто гине (див. Об’явл. 14:6–12), зокрема й жителів міст. У 2018 році Організація Об’єднаних Націй опублікувала свої останні дані про те, що 55 % населення планети проживає в міських районах, а до 2050 року ця цифра зросте до 68 %. Ми не маємо вибору: ми повинні свідчити і жителям міст.

Однак багато Божих людей чинять так само, як Йона, коли його закликали свідчити в Ніневії, – вони втікають від цього завдання. «А все, що раніше було написане, написане для нашого навчання, щоби через терпіння і втіху з Писання ми мали надію» (Римл. 15:4). Історію про Йону також включено до Писань.

Перебуваючи на Землі, Ісус служив не лише жителям Ізраїлю, а й чужинцям, тобто тим, хто не належав до єврейської нації та обраного народу.

Цього тижня ми будемо вивчати біблійну історію про місію Христа в Тирі й Сидоні, намагаючись засвоїти уроки, які можна застосувати в нашому повсякденному житті.