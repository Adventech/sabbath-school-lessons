---
title:  У пошуках душ
date:   11/12/2023
---

Незважаючи на зовнішні та внутрішні труднощі, Ісус милостиво закликає нас брати участь у Його місії для міст.

`Прочитайте Матв. 9:35–38. Що ці тексти говорять нам про місію для багатьох людей, де б вони не перебували?`

Ісус змилосердився над натовпами людей, які можна зустріти в містах. У тексті Луки 19:41 зазначено, що Ісус плакав над Єрусалимом. Ми можемо не розуміти глибини любові Христа до Своїх дітей, зокрема до тих, які живуть у містах. Ось чому у вірші Матв. 9:38 Ісус повелів нам молитися про те, щоб своїми серцями й мотивами ми уподібнювалися до Нього.

`Прочитайте Матв. 4:23–25. Коли Ісус почав Своє служіння, з яких регіонів до Нього приходили люди?`

У тексті 25 написано, що за Ісусом ішло багато людей з Галилеї, Десятимістя (союз десяти міст-держав) на сході, з Єрусалима та Юдеї на півдні. Окрім Самарії, з якого ще регіону не було людей? З прибережного району Тира й Сидона, частини Фінікії, що простягалася вздовж Середземного моря на північний захід від Галилеї. Тепер ми розуміємо, чому Ісус пішов туди! Ця подорож до Тира й Сидона була однією з міжкультурних місіонерських подорожей Ісуса.

«Після зустрічі з фарисеями Ісус залишив Капернаум та, перейшовши Галилею, вирушив до гористої місцевості, розташованої на кордоні з Фінікією. Там, на заході, у низовині, виднілися стародавні міста Тир і Сидон з їхніми язичницькими храмами, пишними палацами, базарами й заповненими кораблями гаванями» (Е. Уайт. Бажання віків. С. 399).

`Як ми можемо допомогти людям зрозуміти, наскільки непотрібні їхні «пишні палаци, базари» і чому їм потрібний Ісус?`