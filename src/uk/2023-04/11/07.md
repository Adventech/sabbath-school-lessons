---
title:  Для подальшого дослідження
date:   15/12/2023
---

«Серед тих, кого євреї називали язичниками, були мужі, котрі краще розуміли біблійні пророцтва про Месію, аніж учителі Ізраїлю. Декотрі з них сподівалися, що Його Прихід принесе звільнення від гріха. Філософи теж намагалися збагнути таємницю єврейської релігії. Та фанатизм юдеїв перешкоджав поширенню світла» (Е. Уайт. Бажання віків. С. 33).

«Господь Ісус, могутній Спаситель, помер за ці душі. Він може пробудити їх від байдужості, Він може пробудити в них співчуття, пом’якшити їхні серця, відкрити їхнім душам красу й силу істини. Майстер-Трудівник – це Бог, а не обмежена людина, і все-таки Він закликає людей бути Його співпрацівниками, через яких зможе нести світло тим, хто перебуває у темряві. Господь має скарби у всіх церквах, і нам не слід засуджувати так званий релігійний світ, а в покорі й любові представляти всім істину, яка вона є в Ісусі. Нехай люди побачать благочестя й відданість, нехай побачать христоподібний характер і наблизяться до істини… Вони мають звеличити Ісуса, Викупителя світу, вони повинні проповідувати Слово життя» (Е. Уайт. Адвент Рев’ю енд Саббат Геральд, 17 січня 1893 р.).

**Запитання для обговорення**:

`Які невідкладні потреби в місці вашого проживання можуть дати вам і вашій громаді можливість звернутися до душ, які не знають істини?`

`Поміркуйте над наведеними вище словами Еллен Уайт: «Господь має скарби у всіх церквах, і нам не слід засуджувати так званий релігійний світ». Як ми можемо показати людям помилковість їхнього шляху і водночас не засуджувати цих людей?`

`«Однак, як прийде Людський Син, то чи знайде Він віру на землі?» (Луки 18:8). Що Ісус мав на увазі, ставлячи це риторичне запитання? У чому різниця між вірою і переконанням? Чому деяким людям навіть із правильними переконаннями може не вистачати віри під час Другого приходу Христа?`