---
title:  Місія щодо нужденних
date:   18/11/2023
---

### Біблійні тексти для дослідження
Луки 5:17–26; Івана 5:1–9; П. Зак. 10:19; Левит 23:22; Матв. 25:34–40; Івана 15:13.

> <p>Пам’ятний вірш</p>
>  «Цар у відповідь скаже їм: Запевняю вас: те, що зробили одному з Моїх найменших братів, ви зро- били Мені» (Матв. 25:40).

Уривок Луки 5:17–26 містить багато ілюстрацій, як Бог допомагає нужденним. Іноді Він використовує інших для допомоги нам або, навпаки, нас для допомоги іншим. Ця праця може бути складна, але вона приносить велику нагороду. Допомагаючи нужденним, ми служимо так, як служив Ісус Христос. Іноді легко зрозуміти, хто потребує допомоги, а буває і складно. У будь-якій ситуації ми покликані бути Божими помічниками для всіх, хто потребує, незалежно від їхнього походження.

Біблія спонукає нас зближуватися з незнайомцями. Завоювавши їхню довіру, ми можемо дізнатися, як допомогти їм прийти до Ісуса.

Тема уроку цього тижня – «Місія щодо нужденних». Вона показує, що Бог має план, як свідчити людям у їхніх потребах. Такі потреби можуть бути фізичні, емоційні, фінансові й навіть соціальні (тобто деяких можуть вважати чорною вівцею у суспільстві чи сім’ї). Якими б не були потреби людей, ми повинні зробити все від нас залежне, щоб допомогти їм. Це невід’ємна частина християнства загалом і місіонерського служіння зокрема.