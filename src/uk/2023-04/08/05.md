---
title:  Допомога Хворому
date:   22/11/2023
---

Хто з нас не відчув, наскільки насправді хворий наш світ? Живете ви в багатстві чи в бідності – не важливо. Люди хворіють, страждають, борються. Можна лише прочитати про приголомшливі суми грошей, які щорічно витрачаються на антидепресанти в західному світі, аби зрозуміти: матеріальне багатство навіть близько не гарантує щастя й миру.

`«Дух Господній на Мені, бо Він помазав Мене благовістити убогим, послав Мене зціляти розбитих серцем, проповідувати полоненим визволення, сліпим – прозріння, і пригноблених відпустити на волю» (Луки 4:18). Що робив Ісус і що ми теж повинні робити для нужденних довкола нас?`

Бог закликає нас задовольняти потреби всіх людей, навіть якщо ми не знаємо, чи приймуть вони колись Ісуса. Хоч привести їх до Христа – основа нашої місії, ми повинні допомагати нужденним просто тому, що вони потребують допомоги. Ми допомагаємо їм, бо прийняли Ісуса як нашого Господа і саме до цього Він закликає нас.

Приклад Христа, Який задовольняє потреби всіх людей, – це біблійний принцип, якого ми повинні дотримуватися. Аби по-справжньому допомагати іншим, нам потрібно усвідомлювати їхні потреби. У кожній культурі є свій спосіб показати, як поводитися з другом. Легше дати незнайомцю небагато грошей, ніж потішити друга, який щойно втратив близьку людину. Вашому другові може знадобитися дещо більше, ніж гроші чи певні речі. Часто ваша співчутлива підтримка під час серйозної втрати може бути значно корисніша.

Аби бути помічником Ісуса, нам важливо проявляти безкорисливу любов до своїх друзів і зрозуміти їхні потреби, перш ніж запропонувати допомогу. Надайте їм необхідну допомогу, навіть якщо ви не знаєте, чи готові вони йти за Ісусом.

`Прочитайте Матв. 25:34–40. Яке послання для нас містить уривок?`