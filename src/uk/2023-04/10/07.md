---
title:  Для подальшого дослідження
date:   08/12/2023
---

Проповідь Павла в ареопазі навчає нас, як поводитися з групою невіруючих. Результатом цієї проповіді було утворення в Афінах невеликої групи віруючих.

«Слова апостола, його поведінка й обставини праці були закарбовані богонатхненним пером, щоб засвідчити всім прийдешнім поколінням про його непохитну віру, мужність, з якою зносив самотність і злигодні, і перемогу, здобуту ним на користь християнства в самому серці язичницького світу.

Слова Павла – скарбниця знання для Церкви. Він цілком міг сказати щось таке, що викликало б роздратування в його гордих слухачів і поставило його у важке становище. Якби його промова містила прямі нападки на їхніх богів і великих мужів міста, апостола могла б спіткати доля Сократа. Проте з тактовністю, породженою Божественною любов’ю, він обережно спрямував погляди афінян від язичницьких богів до Бога, Котрого вони не знали» (Е. Уайт. Дії апостолів. С. 240, 241).

Своїм безпосереднім контактом з людьми, вивченням їхньої культури й релігії, своєю повагою до їхньої відданості духовним речам Павло досяг в Афінах великого результату. Як пише Еллен Уайт, слова Павла – це скарбниця знань для Церкви. Він не бажав дратувати своїх слухачів. Це було важливим, натхненим Богом досягненням, і ми маємо звернути на нього увагу.

**Запитання для обговорення**:

`Узявши за основу історію Павла в Афінах, який перший крок має зробити кожен, хто розпочинає євангельську роботу в новому місці?`

`Як повинен діяти християнин, аби порозумітися з людьми, які не знають Бога?`

`Коли нас дратують сучасні ідоли, чого нам слід уникати, особливо коли ми починаємо роботу серед людей, які поклоняються цим ідолам?`

`Павло міг би просто познайомити людей з люблячим Богом, і вони залишилися б задоволені. Проте, розповівши про воскресіння, він перейшов межу, і це змусило людей подумати, що він помиляється. Чи правильно він вчинив? Поясніть свою відповідь.`