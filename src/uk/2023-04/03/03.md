---
title:  Стати благословенням для всього світу
date:   16/10/2023
---

`Прочитайте Бут. 12:1–3. Чи було Боже повеління Аврамові закликом до місії?`

Бог закликав Аврама (чиє ім’я Він пізніше змінив на Авраам) залишити свою країну, свій народ і вирушити в іншу землю. Усе це було частиною Божого плану використати Авраама для виконання Божественної мети на Землі. Авраам повірив слову Господа і пішов. Бог має план і для вас, і це може бути заклик залишити свою велику родину, свій народ і вирушити в інше місце, щоб служити Йому і бути благословенням для інших.

**Прочитайте наведені нижче тексти. Що вони повідомляють про Божий завіт і про Його обітницю нам?**

`Бут. 3:15`

`Бут. 17:19`

`Числ. 24:17`

`Ісаї 9:6`

`Дан. 9:24–27`

`Матв. 1:21`

Ці пророцтва свідчать: Бог прийняв рішення виконати дану в Едені обітницю про те, що прийде Месія, Який назавжди розв’яже проблему гріха. Ісус Месія мав походити з роду Авраама. У тексті Євр. 11:9 ідеться про те, що Ісаак і Яків були співспадкоємцями обітниці, яку Бог дав Авраамові. Авраам повірив Богові та в усьому був слухняний Йому. «Вірою Авраам, коли був покликаний іти на місце, яке мав одержати в спадок, – послухався і пішов, не знаючи, куди йде» (Євр. 11:8). Який приклад для нас!

`Припустимо, що Бог спонукав вас іти, а ви нічого не знаєте про те місце. Як ви відповісте на цей заклик?`