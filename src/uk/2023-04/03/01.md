---
title:  Божий заклик до місії
date:   14/10/2023
---

### Біблійні тексти для дослідження
Бут. 11:1–9; 12:1–3; Дан. 9:24–27; Матв. 1:21; Бут. 12:10–13:1; Дії 8:1–4; 1:8.

> <p>Пам’ятний вірш</p>
> «Але ви приймете силу, коли Святий Дух зійде на вас, і ви будете Моїми свідками в Єрусалимі, по всій Юдеї та Самарії – і аж до краю землі!» (Дії 1:8).

Іноді Бог може вивести нас із зони комфорту та зробити Своїми свідками. Часом така зміна може бути використана для досягнення Його цілей, як відбулося з розпорошенням будівельників Вавилонської башти. «“І розпорошив їх звідти Господь по поверхні всієї землі” – так через розділення заселялася людьми земля; Господній намір здійснився за допомогою саме тих засобів, якими люди бажали перешкодити йому» (Е. Уайт. Патріархи і пророки. С. 120). Патріарх Авраам вирушив зі своєї рідної країни до іншої (Бут. 12) для свідчення. Учні Ісуса перейшли від служіння лише серед євреїв (Дії 3) до служіння і для інших народів (Дії 8:1-4). У тексті Дії 1:8 Ісус сформулював принцип євангелізації: вона повинна розпочатися з місця проживання учнів, з Єрусалима та Юдеї, потім поширитися на Самарію і зрештою по всій землі.

Бог бажає, щоб ми простягли руку допомоги людям, які нас оточують. Коли Церква в Єрусалимі перестала бути активною, її члени розпорошилися. Хоч розпочалися гоніння і люди постраждали, ці сумні події стали засобом поширення Благої вістки по всьому світі.