---
title:  Місія щодо сильних цього світу
date:   25/11/2023
---

### Біблійні тексти для дослідження
Дан. 4; 2 Цар. 5:1–19; Івана 3:1–12; 7:43–52; Матв. 19:16–22; Івана 19:38–42.

> <p>Пам’ятний вірш</p>
>  «Тому що яка користь людині, коли вона весь світ здобуде, а свою душу занапастить? Або що дасть людина взамін за свою душу?» (Матв. 16:26).

Біблія, Боже Слово, була написана багато років тому, проте вона і сьогодні є Божим одкровенням для нашого світу. Поряд із багатьма відкритими в ній істинами Біблія містить істину про природу людини. Сенс цієї істини ось у чому: чи то в Юдеї VІІ століття до н. е., чи в Україні ХХІ століття, люди, як і раніше, залишаються грішниками, які потребують Божественної благодаті.

Це стосується всіх людей, зокрема багатих і впливових. Багаті та впливові люди біблійних часів нічим не відрізнялися від багатих і впливових людей нашого часу, особливо в їхньому прагненні до багатства, слави та влади, нерідко за рахунок більш уразливих людей. Однак Бог піклується про спасіння багатих і сильних так само, як і про спасіння слабких і нужденних. Писання містить дивовижні приклади могутніх і багатих героїв, яких Господь використав для того, щоб вони були благословенням для цілих народів. Це Авраам, Ісак, Йов, Соломон, Йосип і багато інших.

Цього тижня ми будемо досліджувати Божу місію щодо багатих і могутніх. Ми побачимо, як Бог покликав деяких із цих людей і як закликає і готує адвентистів сьомого дня для свідчення їм сьогодні.