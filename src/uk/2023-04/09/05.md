---
title:  Місія щодо багатих
date:   29/11/2023
---

`Прочитайте Матв. 19:16–22. Які уроки ми можемо почерпнути із цієї історії про людину, яка, на відміну від Никодима, не прийняла Ісуса?`

Взаємодія Ісуса з багатим юнаком показує, наскільки небезпечна може бути пастка багатства. Поміркуйте над словами Христа: «І ще додам: легше верблюдові пройти через вушко голки, ніж багатому ввійти в Царство Боже» (Матв. 19:24). Це, звичайно, не означає, що багаті не можуть бути спасенні. Та якщо такі люди не будуть обережні, багатство справді може стати перешкодою для їхнього спасіння.

Зрештою, і багатих, і бідних наприкінці життя чекає та сама доля – могила. Багаті так само відчайдушно потребують спасіння, як і всі інші. За гроші можна купити дуже багато, але ніхто ніколи не зможе купити звільнення від смерті. Це визволення є виключно даром, який Ісус пропонує кожному, хто зажадає його вірою. «Я є воскресіння і життя; хто вірить у Мене, – хоч і помре, буде жити» (Івана 11:25).

`Прочитайте Луки 19:1–10. Чим ця історія відрізняється від історії про багатого молодого правителя?`

Закхей відповів Ісусові так, як, на жаль, не відповів багатий юнак. Зверніть увагу, що Христос не наказав Закхею продати своє майно і роздати бідним, як сказав багатому молодому правителю. Господь знав, наскільки прив’язаний до своїх грошей багатий юнак, тож промовив саме ці слова. А Закхей, перебуваючи під впливом Святого Духа, усвідомлював, що йому потрібно внести певні зміни у своє життя, особливо щодо свого багатства.

`«Тому що яка користь людині, коли вона весь світ здобуде, а свою душу занапастить? Або що дасть людина взамін за свою душу?» (Матв. 16:26). Що цей текст повідомляє кожному з нас?`