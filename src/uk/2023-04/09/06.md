---
title:  Місія щодо влади
date:   30/11/2023
---

Ісус умів дружити із сильними цього світу. Багато із цих людей захоплювалися Ним і поважали Його, та водночас чимало зневажало Його. Згадані в Біблії можновладці зверталися до Христа по допомогу і відчували Його турботу про них. До того ж чимало багатих і впливових людей не прийшли до Ісуса відкрито доти, доки не переконалися, що Він справді Божий Син. Так було і з Никодимом, і з Йосипом із Ариматеї.

`Прочитайте Матв. 27:57–60 (див. також Марка 15:43–47; Луки 23:50–53; Івана 19:38–42). Що ця розповідь говорить нам про те, як Бог використав цю багату людину, котра повірила в Ісуса?`

Досі ми нічого не чули про Йосипа з Ариматеї. Раптом цей багатий чоловік з’являється майже нізвідки і своїми діями виконує пророцтво. Бог використовував і використовуватиме багатих людей у Своїх цілях. Отже, і ми повинні йти до них із місіонерським служінням.

Почати дружбу з впливовою людиною може бути одним із найскладніших етапів. За такими людьми краще не бігти, хай вони приходять до вас. Так робив Ісус: впливові люди ставали свідками Його вчення й сили від Бога і, спостерігаючи за Ним, переконувалися, що Він справді Божий Син.

Впливові люди намагатимуться співпрацювати зі щирими Божими служителями з певних причин. Вони хочуть бути частиною чогось доброго, що змінює життя людей. Вони усвідомлюють, що щире служіння може змінити їхнє життя. Завдяки тонкому підходу багаті та впливові люди можуть отримати необхідну їм допомогу, не розкриваючи публічно своїх потреб.

Другий етап – розпочати справжнє служіння як шлях, ідучи яким багаті та впливові люди можуть стати частиною Божого служіння. Знайдіть час, щоб інвестувати його в життя багатих і впливових людей у своєму суспільстві.

`Завдання. Додайте до свого щоденного молитовного списку когось із можновладців, хто не є віруючим і з ким ви могли б час від часу спілкуватися.`

`Завдання із зірочкою. Напишіть листа людині, яка має владу, навіть якщо ви ніколи її не зустрічали, і повідомте їй, що молитеся за неї.`