---
title:  Для подальшого дослідження
date:   17/11/2023
---

Прочитайте в книзі Еллен Уайт «Бажання віків» розділ «Милосердний самарянин» (с. 497-505).

У нашому світі багато голодних, нужденних, принижених і пригноблених людей. Ви можете зробити свій внесок, хоч би яким маленьким він не здавався, аби допомогти цим людям. Ми не розв’яжемо всіх світових проблем до повернення Ісуса. Нас до цього не закликали. Однак доти наша робота може бути така сама проста, як, наприклад, допомога комусь із ваших знайомих, у кого не вистачає їжі. Це може бути також допомога члену Церкви, який зіткнувся з несправедливістю й навіть фанатизмом, що залишається реальною проблемою у сучасному світі.

«“Чиста й непорочна побожність перед Богом і Отцем – це відвідувати сиріт і вдів у їхньому горі, зберігати себе чистим від світу” (Якова 1:27). Добрі діла – це і є той плід, який Хрис тос очікує від нас: добрі слова, благодійність і ніжна турбота про бідних, нужденних і страждальців. Коли серце співчуває іншим серцям, які страждають від розчарування й горя, коли рука простягається до нужденних, щоб допомогти їм, коли голих одягають, мандрівника запрошують зайти в будинок і дають йому місце у своєму серці, тоді ангели наближаються до такої людини й Небо відгукується на такі вчинки. Кожен справедливий, милосердний і щедрий учинок відлунюється на Небі ніжною мелодією. Небесний Отець дивиться зі Свого престолу на тих, хто чинить милостиво, і зараховує їх до Свого найціннішого надбання. “І будуть Мені вони власністю, каже Господь Саваот… і змилосерджусь над ними” (Мал. 3:17). Кожен милостивий учинок щодо нужденних і страждальців розглядається так, ніби він здійснений для Ісуса. Коли ви допомагаєте бідним, співчуваєте страждальцям і пригніченим, стаєте другом для сироти, ви встановлюєте ближчі взаємини з Ісусом» (Е. Уайт. Свідчення для Церкви. Т. 2. С. 24).

**Запитання для обговорення**:

`Чому дотримання заповіді любити Бога і ближніх не є спасінням ділами? Поміркуйте про те, Хто Ісус і що Він здійснив для нас на хресті (див. Филп. 2:5–8). Чому ідея про те, що ми можемо щось зробити, аби заслужити спасіння, велика помилка? Як ми можемо навчитися розрізняти діла заради спасіння (що є фатальною помилкою) і діла спасенних в Ісусі?`

`Чи маємо ми певні упередження щодо тих, хто відрізняється від нас? Як позбутися цього зла?`

`Крім наведених в уроці уривків, які ще біблійні тексти спонукають нас виявляти доброту до всіх людей, ким би вони не були?`