---
title:  Добрий самарянин сьогодні
date:   16/11/2023
---

Похваливши законника за правильну відповідь, Ісус сказав: «Роби це, – і житимеш!» (Луки 10:28). Отже, він торкнувся самої суті проблеми цього чоловіка. Йому було нескладно правильно відповісти на свої запитання, але чинити так було непросто. Так було 2000 років тому, і так само це складно для багатьох із нас нині. Законник хотів заманити Ісуса в пастку та продемонструвати свої знання. Тому він поставив додаткове запитання: «А хто є моїм ближнім?» (Луки 10:29).

`Прочитайте Луки 10:30–37. Як би ви підсумували історію, котру розповів Ісус?`

`Чи знаємо ми людей, з якими несправедливо повелися інші? Чи зробили ми все можливе, щоб допомогти їм?`

На жаль, іноді пастори, церковні працівники й парафіяни не допомагають тим, хто потребує допомоги. Часом люди іншої віри можуть бути добріші до ближніх, ніж ми. Ми можемо говорити про доброту, а інші можуть задовольняти потреби людей, про які ми забуваємо. Якщо наша віра щось означає, ми повинні простягнути руку і допомогти нужденним.

Ісус завершив розповідь про доброго самарянина, запитавши, хто із цих трьох був справжнім ближнім.

«Так запитання: “Хто є моїм ближнім?” назавжди отримало відповідь. Ісус показав, що наш ближній – це не тільки той, хто належить до нашої Церкви або нашого віровизнання. Тут не береться до уваги ані національність, ані колір шкіри чи класова приналежність. Наш ближній – це будь-яка людина, котра потребує нашої допомоги. Нашим ближнім є кожна поранена, знівечена ворогом душа. Усі люди – наші ближні, оскільки вони власність Бога» (Е. Уайт. Бажання віків. С. 503).

`Завдання. Почніть щодня молитися за людину, яка відрізняється від вас або навіть не подобається вам.`

`Завдання із зірочкою. Назвіть трьох ваших знайомих (не адвентистів). Визначте їхні потреби (емоційні, фізичні, соціальні) і подумайте, як ви особисто можете задовольнити їх. Що ви можете зробити для них наступного тижня?`