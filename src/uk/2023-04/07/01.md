---
title:  Місія щодо ближніх
date:   11/11/2023
---

### Біблійні тексти для дослідження
Луки 10:25–37; 2 Тим. 3:16; Якова 2:17–22; Матв. 22:37–40; Гал. 5:14; Мих. 6:6–8.

> <p>Пам’ятний вірш</p>
>  «Той у відповідь сказав: Люби Господа Бога свого всім серцем своїм, і всією душею своєю, і всією силою своєю, і всією думкою своєю, і ближнього свого, як самого себе» (Луки 10:27).

Усі люди, які читають Біблію, знають цей текст: «Люби Господа Бога свого всім серцем своїм, і всією душею своєю, і всією силою своєю, і всією думкою своєю, і ближнього свого, як самого себе» (Луки 10:27). Якщо ж ми говоримо, що любимо Бога, але не підкоряємося Йому, то наша любов до Нього поверхова. Ми думаємо, що любимо Бога, але як ця любов проявляється в нашому повсякденному житті? Любити Бога означає щодня повністю віддавати Йому своє серце, душу, тіло й розум. Кожен може заявляти про свою любов до Бога, але справжня любов до Нього виявляється у вчинках, а це потребує зусиль.

Господь також бажає, щоб ми любили ближніх, а наша любов до них відображає нашу любов до Бога. Апостол Іван пише: «Якщо хто скаже: Я люблю Бога! – але ненавидить свого брата, той неправдомовець. Адже хто не любить свого брата, якого бачить, то як може він любити Бога, Якого не бачить?» (1 Івана 4:20). Павло також проголошує: «Бо весь Закон міститься в одному виразі, а саме: Люби свого ближнього, як себе самого» (Гал. 5:14).

Цього тижня ми будемо вивчати, як ці істини можна засто- сувати в нашому житті.