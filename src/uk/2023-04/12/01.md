---
title:  Естер і Мордехай
date:   16/12/2023
---

### Біблійні тексти для дослідження
Дан. 1:1–12; 6:1–9; Естер 2:1–10, 20; 3:1–15; 4:1–14; 9:1–12.

> <p>Пам’ятний вірш</p>
> «Я вчиню Тебе світлом народів, щоб був Ти спасінням Моїм аж до краю землі!» (Ісаї 49:6).

У книзі Естер можна знайти одне з найбільш натхненних біблійних оповідань, опис «міжкультурного служіння». Протягом тисячоліть багато авторів звертається до цієї книги, і донині правовірні євреї святкують Пурім, ґрунтуючись на уривку Естер 9:26–31.

Естер та її двоюрідний брат Мордехай були євреями, які жили в Сузах, столиці Перської імперії. Чомусь, на відміну від євреїв, які повернулися до Юдеї, вони разом з іншими залишилися в Сузах.

Потім завдяки Божественному втручанню Естер стала царицею. «І цар покохав Естер понад усіх жінок, і вона мала прихильність та ласку перед його обличчям понад усіх дівчат, і він поклав царську корону на її голову, і зробив її царицею замість Вашті» (Естер 2:17).

Саме в цьому статусі Естер зіграла головну роль у згаданій біблійній історії. Історія по-своєму унікальна й розповідає, як Божий народ навіть у чужому середовищі може свідчити про істину.

Приділіть час і прочитайте книгу Естер, щоб краще зрозуміти цей урок.