---
title:  Чудо пуріму
date:   21/12/2023
---

Протягом тисячоліть коментатори зазначають, що в книзі Естер немає імені Бога. Однак євреї змогли розпізнати Божі діяння у великому визволенні, здійсненому для них, і Божий народ обрав цю книгу для включення до канону Біблії.

Чи можемо ми відчути Божу присутність в метушні нашого повсякденного життя? Божі діяння можуть здаватися звичайними, природними подіями, і, не звернувши на них більшої уваги, ми не помітимо присутності Бога.

`Прочитайте Естер 9:1–12. До чого привели зусилля Естер?`

Чудо Пуріму набуває незвичайної форми. Закон про знищення євреїв не було скасовано, але було написано новий закон, який дозволяв євреям захищатися. Також зверніть увагу на наступні події і діяння Господа. Перси помітили, як Бог заступився за євреїв. І який був результат? «І багато-хто з народів краю стали юдеями» (Естер 8:17). Це великий приклад того, як Господь зміг привести заблудлі душі до пізнання істини.

Лідери єврейського народу зрозуміли, що це діяння Бога. Коли євреї здобули перемогу в обороні, вони почали відзначати щорічне свято (Пурім) на згадку про цю перемогу. Ці дні, як і раніше, традиційно проводять у подяці Богові й у спогадах про Його визволення.

`Завдання. Моліться, щоб цього тижня Господь дав вам мужність поділитися тим, що Він зробив для вас, з одним із людей у вашому молитовному списку.`

`Завдання із зірочкою. Почніть вести щоденник або журнал особливих маленьких і великих чудес, які Бог здійснює для вас. Перегляньте його і помоліться, щоб Він нагадав вам про ці чудеса в потрібний час і ви могли розповісти про них іншим.`