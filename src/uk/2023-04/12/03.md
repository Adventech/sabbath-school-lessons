---
title:  В іноземному суді
date:   18/12/2023
---

Після падіння Вавилону й перемоги Мідо-Персії багато євреїв повернулося на землю своїх предків. Однак не всі. Деякі залишилися там, де вже жили покоління чи більше.

Ми маємо трохи історичної інформації про часи Естер. «За тих днів, коли цар Ахашверош засів на троні свого царства, на замку Сузи» (Естер 1:2). Ось де розгортається ця біблійна розповідь: у Перській імперії під час правління царя Ахашвероша.

У першому розділі йдеться про те, що цар був змушений шукати собі іншу царицю, аби замінити Вашті, яка потрапила в немилість. Саме в цьому контексті вперше з’являються Естер і її двоюрідний брат Мордехай.

`Прочитайте Естер 2:1–9. Що ці вірші повідомляють про ситуацію Мордехая та Естер?`

Мордехай проживав у місті Сузи зі своєю двоюрідною сестрою (яку вдочерив) Естер і, як царський чиновник, сидів біля воріт палацу. Через своє становище й місце проживання вони були занурені в перську культуру. Напевно, це одна з причин, чому Естер обрали для представлення цареві: «То взята була й Естер до царського дому під руку Геґая, сторожа жінок» (Естер 2:8).

`Прочитайте Естер 2:10, 20. Про що повідомляють тексти і чому Мордехай дав Естер такий наказ?`

Хоч у тексті точно не сказано чому, але про це нескладно здогадатися. Будучи приходьками і живучи в чужій їм культурі й релігії (які можуть бути ворожі), вони вчинили мудро, не повідомивши про свою сім’ю і народ.

`За яких обставин, на вашу думку, було б розсудливо не говорити відкрито про свою віру? Чи ми ніколи не повинні так чинити? І якщо ні, то чому?`