---
title:  Мотивація і підготовка до місіонерства
date:   04/11/2023
---

### Біблійні тексти для дослідження
Луки 24:1–12; 24:36–49; Дії 1:12–26; Євр. 10:24, 25; Дії 2:1–41; 1 Кор. 11:1.

> <p>Пам’ятний вірш</p>
> «І промовив до них: Ось слова, які Я сказав вам, коли ще був з вами: Має збутися все написане про Мене і в Законі Мойсея, і в Пророків, і в Псалмах» (Луки 24:44).

Павло писав филип’янам: «Втім, деякі проповідують Христа через заздрощі та суперництво, а інші – з добрих спонукань. Декотрі – з любові, знаючи, що я поставлений для захисту Євангелія, а інші – підступно, нещиро звіщають Христа, прагнучи збільшити тягар моїх кайданів. Що ж? Однак, як би не проповідували про Христа, – удавано чи правдиво, – я цим радію. І далі радітиму» (Филп. 1:15–18).

Які сильні слова! «Однак, як би не проповідували про Христа, – удавано чи правдиво», але вістка про Спасителя поширювалася, і саме це мало значення для Павла. Проте нашими мотивами проголошення Благої вістки повинні бути любов та істина, а не егоїстичні амбіції, заздрість чи розбрат.

Які ж мотиви проповіді Христа і як підготуватися до цієї місії? Цього тижня ми розглянемо деякі події у житті ранньої Церкви, які допоможуть нам знайти відповіді на ці запитання.