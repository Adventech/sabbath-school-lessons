---
title:  «Якого ви розп’яли»
date:   08/11/2023
---

У другому розділі книги Дії апостолів описано злиття Святого Духа в день П’ятидесятниці. Коли послідовники Ісуса перебували в молитві, над їхніми головами з’явилися поділені язики. Присутні зрозуміли, що їм було дано обіцяну силу Святого Духа.

`Прочитайте Дії 2:1–41. Що сталося з учнями внаслідок злиття Святого Духа в день П’ятидесятниці?`

Учні почали говорити іншими мовами, «як Дух велів їм промовляти» (вірш 4). Тут важливо зазначити, що Бог наділив кожну людину повноваженнями на благо невіруючих. Це благословення призначалося не лише для віруючих. Воно не зробило їх відразу придатними для Небес і не полегшило їм ведення бізнесу іноземною мовою. Це благословення було дане для виконання Божої місії серед заблудлих. Сьогодні Бог закликає кожного зі Своїх послідовників використовувати ці дари Духа на благо Його місії для невіруючих. Нам дані дари! Що може бути сильнішим закликом до місії, ніж використовувати ці дари для свідчення іншим?

Злиття Святого Духа сприяло покаянню багатьох людей у тому, що вони відкинули Месію. Звичайно, деякі були в Єрусалимі під час Його смерті. Подумайте про явлену тоді силу Святого Духа: Петро звинуватив присутніх у тому, що вони розп’яли Христа. Вони усвідомили свій жахливий гріх і з розчуленими серцями сказали: «Що ж нам робити, мужі-брати?» (вірш 37).

Слава Богу, навіть ці люди могли отримати прощення! Петро відповів їм: «Покайтеся, і нехай охреститься кожний з вас в Ім’я Ісуса Христа на прощення ваших гріхів, і приймете дар Святого Духа!» (вірш 38).

Працюючи разом, у гармонії зі Святим Духом та одне з одним, послідовники Ісуса проповідували покаяння і прощення гріхів навіть тим, хто міг бути безпосередньо причетний до розп’яття Ісуса! У цьому – сила Євангелія. Якщо Блага вістка не спонукає нас до місії, то що здатне це зробити? Ми покликані нести Євангеліє грішним, заблудлим, розбещеним людям. Наше завдання – не судити, а свідчити про спасенну силу Ісуса.

`Навіть деяким зі співучасників розп’яття Христа було запропоновано спасіння. Чому ця думка підбадьорює кожного з нас, а також спонукає нас свідчити іншим, хоч би якими поганими вони не здавалися?`