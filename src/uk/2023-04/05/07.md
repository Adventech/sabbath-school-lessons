---
title:  Для подальшого дослідження
date:   03/11/2023
---

Еллен Уайт висловила серйозне попередження тим, хто не бажає виконувати заклик Ісуса свідчити ближнім.

«Виправдання тих, хто не виконує цієї роботи, не звільняють їх від відповідальності. Якщо вони вирішать не виконувати цієї роботи, вони нехтують душами, за які помер Христос, нехтують даною їм Богом відповідальністю і реєструються в небесних книгах як невірні раби. Чи працює служитель так само, як Учитель, аби бути силою і благословенням для інших, коли він закривається від тих, хто потребує його допомоги? Ті, хто нехтує особистим спілкуванням з людьми, стають егоцентричними і потребують досвіду спілкування зі своїми братами, щоб вони могли зрозуміти свій духовний стан і навчилися пасти Боже стадо, даючи кожному своє у потрібний час. Ті, хто нехтує цією роботою, показують, що потребують морального оновлення, і тоді вони побачать, що не несуть тягаря роботи» (Е. Уайт. Адвент Рев’ю енд Саббат Геральд. 30 серпня 1892 р.).

Хоч це дуже сильні слова, які підкреслюють, наскільки важливою Бог вважає місію, ми не залишені без надії. «Разом з дорученням на Йону покладалася величезна відповідальність, однак Той, Хто посилав пророка, був достатньо могутнім, щоб підтримати Свого слугу, забезпечуючи йому успіх. Якби пророк беззастережно послухався Бога, він уникнув би багатьох гірких переживань та отримав би рясні благословення. Однак Господь не залишив Йону в його відчаї. Випробування й дивовижні події мали відродити віру пророка в Бога і Його безмежну рятівну силу» (Е. Уайт. Пророки і царі. С. 266).

Як і Йона, ми можемо легко виправдати нашу відмову брати участь у місіонерській діяльності. Наші виправдання можуть бути подібні до тих, які ми розглянули в уроці. Однак Бог закликає нас до місії не менш ясно, ніж закликав Йону. Яка буде ваша відповідь на цей заклик?

**Запитання для обговорення**:

`Які виправдання ви використовували, щоб не брати участі в місії? Що є вашою Ніневією?`

`Подумайте про те, наскільки дорогоцінна істина, яку ми, адвентисти сьомого дня, маємо проповідувати. Подумайте також про те, як Бог благословляє вас цією істиною. Що заважає вам поділитися з іншими вісткою про Христа, Якого ви любите?`

`Як за допомогою Божої благодаті ви можете навчитися долати будь-які страхи, які можуть виникнути у вас через необхідність свідчення й виконання місії?`