---
title:  Віднайдений спокій сімейних стосунків
date:   31/07/2021
---

### Біблійні тексти для дослідження
Бут. 34; Євр. 11:17-22; П. Зак. 4:29; 1 Івана 3:1, 2; Бут. 39; Ефес. 6:1-13.

> <p>Пам’ятний вірш</p>
> «Тож ви, любі, заздалегідь знаючи про це, стережіться, щоб не були ви зведені оманою безбожних і не відступили від своєї непохитності, але зростайте в благодаті й пізнанні нашого Господа і Спасителя Ісуса Христа. Йому слава і нині, і в день вічний! Амінь» (2 Петра 3:17, 18).

Юнак пильно вдивлявся в горизонт і нарешті побачив їх. Він шукав своїх братів кілька днів. Коли підійшов, розмахуючи руками і кличучи їх, його зустріли зовсім не з розпростертими обіймами. Насправді брати хотіли вбити його. Якби не Рувим, то, можливо, на цьому б історія і закінчилася. Рувим переконав інших кинути брата в рів, у якому не було води. Проте незабаром Юда придумав новий план, як позбутися брата і заодно трохи заробити, продавши його торговцям, що проходять повз них.

Ось вам приклад дисфункціональної сім’ї!

Ми вибираємо в житті багато чого, але не нашу сім’ю. Ніхто не досконалий, ні в кого з нас немає ідеальних сімей та ідеальних взаємин. Деякі з нас насолоджуються благословенними стосунками з батьками, братами, сестрами та іншими членами сім’ї, котрі відображають любов Бога. Але багато хто змушений миритися з тим, що є далеким від ідеалу: сімейні взаємини часто складні й болючі, через що ми неспокійні, ображені й несемо тягар емоційного багажу, який часто перекладаємо на інших.

Як ми можемо знайти Божий спокій у цій сфері нашого життя? Цього тижня ми звернемося до історії Йосипа та його сім’ї, щоб побачити, як діє Бог, даруючи зцілення й емоційний спокій, незважаючи на дисфункціональні сімейні взаємини.