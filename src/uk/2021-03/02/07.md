---
title: 'Для подальшого дослідження'
date: 09/07/2021
---

«Здавалося, що ізраїльтяни щиро розкаюються у своєму гріхові, насправді ж вони сумували не стільки з приводу своєї невдячності та непослуху‚ скільки через наслідки лихої поведінки. Коли вони зрозуміли, що Господь не змінить Свого вироку, то знову стали свавільними й оголосили, що не повернуться назад до пустелі. Наказуючи їм відійти від володінь їхніх ворогів, Бог випробовував їхню покірність і виявив‚ що вона не була правдивою. Вони розуміли, що тяжко згрішили, давши волю поганим почуттям та роблячи спроби знищити двох розвідників‚ які переконували їх в необхідності послуху Богові; водночас вони боялися‚ що припустилися страшної‚ фатальної за своїми наслідками помилки. Їхні серця не змінилися, і вони лише чекали приводу, щоб вдатися до подібного ж повстання. Це повністю відкрилося, коли Мойсей‚ спираючись на Божий авторитет‚ звелів їм повернутися в пустелю» (Е. Уайт. Патріархи і пророки. С. 391).

«Однак віра не має нічого спільного із самовпевненістю. Тільки той, хто має справжню віру, надійно захищений від самовпевненості. Бо самовпевненість – це сатанинська підробка віри. Віра претендує на Божі обітниці та приносить плід у послуху. Самовпевненість також претендує на обітниці, але використовує їх так, як це робив сатана, – для виправдання беззаконня. Віра переконала б наших прабатьків довіритися любові Бога й коритися Його постановам. Але самовпевненість спонукала їх порушити Божий Закон, вважаючи, що Його велика любов урятує їх від наслідків гріха. Це не віра, якщо вона претендує на прихильність Небес і водночас не виконує умов, за яких може бути дарована милість. Справжня віра ґрунтується на обітницях та настановах Святого Письма» (Е. Уайт. Бажання віків. С. 126).

**Запитання для обговорення:**

`1. Обговоріть відмінність між вірою і самовпевненістю. Чому завоювання Ханаану спочатку розглядалося як акт віри, але потім, коли ізраїльтяни вчинили напад, це вважалося самовпевненістю? Як мотивація та обставини допомагають відрізнити віру від самовпевненості?`

`2. Зупиніться детальніше на наступному: хоч гріхи можуть бути прощені, ми часто змушені пожинати наслідки цих гріхів. Як ви можете допомогти тим, хто переживає, знаючи, що їм прощений гріх, який, однак, продовжує негативно впливати на них і, можливо, навіть на їхніх близьких?`

---

#### Додаткове читання: Вибрані цитати Эллен Уайт

Ми перепрошуємо, що щоденні цитати Еллен Уайт тимчасово недоступні. Ми працюємо над наданням додаткових котирувань знову найближчим часом!