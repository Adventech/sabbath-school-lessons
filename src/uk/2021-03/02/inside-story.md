---
title:  Місіонерська історія
date:   09/07/2021
---

#### Вплив місіонерської школи

_Діана Фіш_

Який вплив може мати місіонерська школа на сім’ю?

Шима (що мовою племені навахо означає «мати») вперше почула про Голбрукську адвентистську школу для індіанців сорок років тому.

Один її друг дуже добре відгукувався про цю школу, розташовану на території племені навахо в американському штаті Аризона. «Школа дає прекрасну освіту дітям навахо», ‒ говорив він.

Шима записала п’ятьох із семи своїх дітей до Голбрукської школи. У школі її старший син навчився зварювання та інших робіт по металу. Йому подобалося працювати з металом, і він став слюсарем.

Дочка Шими після закінчення навчання в Голбруку вирішила вступити до адвентистського коледжу. Вона вивчала сестринську справу в Тихоокеанському уніонному коледжі в Каліфорнії.

Двох своїх молодших дітей Шима вирішила не відправляти до Голбрука через неприємну для неї ситуацію. У Набаа, однієї з дочок Шими, виникли деякі труднощі в школі, тому її попросили залишити навчальний заклад. Через це Шима образилася.

Однак труднощі у Набаа були не тільки в школі Голбрука, а й у всіх нших школах, які вона відвідувала. Урешті-решт вона закінчила школу вступила до коледжу на педагогічний факультет. Нині Набаа викладає є членом Адвентистської церкви.

Очевидно, Набаа пробачила керівництво школи в Голбруці за те, що ї відрахували, оскільки троє її дітей успішно закінчили цей навчальний заклад. Діти Набаа вже дорослі. Один із них викладає, інший навчається на педагогічному факультеті. А донька стала дружиною пастора Адвентистської церкви і також навчається на педагогічному факультеті.

Що ж сталося з двома іншими дітьми Шими, які не навчалися в школі Голбрука? Школа, як і раніше, чинила християнський вплив на всю сім’ю, і ті двоє стали адвентистами. Один із них викладає в адвентистській школі донині.

Голбрукська адвентистська школа для індіанців справила величезний вплив на сім’ю Шими та багатьох інших жителів території навахо за її межами.

Дякуємо вам за щедрі пожертви Тринадцятої суботи, які ви принесли три роки тому. Завдяки цьому було покладено початок реалізації таких проєктів, як багатофункціональна спортивна зала і центр здоров’я при Голбрукській адвентистській школі. У цьому кварталі ваші пожертви допоможуть завершити другий етап будівництва Центру здоров’я, де будуть займатися проблемами зайвої ваги, серцево-судинними захворюваннями, діабетом, профілактикою депресій і самогубств серед дітей та молоді