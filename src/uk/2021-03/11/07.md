---
title:  Для подальшого дослідження
date:   10/09/2021
---

«Ми не завжди охоче приходимо до Ісуса зі своїми випробуваннями і труднощами. Іноді виливаємо свої біди в вуха людські, розповідаємо про свої нещастя тим, хто не може нам допомогти, і не повіряємо все Ісусу, Який здатний перетворити скорботний шлях на шлях радості і миру. Самозречення і самопожертва складають славу і перемогу хресту. Які дорогоцінні обітниці Бога! Ми повинні вивчати Його Слово, якщо хочемо пізнати Його волю. Богонатхненні слова, якщо їх ретельно досліджувати й виконувати на ділі, виведуть нас на рівну дорогу, на якій ми не спотикнемося. О, якби всі ‒ служителі і народ ‒ несли свої тягарі і труднощі до Ісуса, Який чекає, щоб прийняти їх і дати їм мир і спокій! Він ніколи не покине тих, хто покладається на Нього» (Е. Уайт. Ознаки часу. 17 березня 1887. С. 161).

«Чи можете ви, дорога молодь, очікувати з радісною надією того часу, коли Господь, ваш праведний Суддя, сповідує ваше ім’я перед Отцем і перед святими ангелами? Найкраще приготування, яке ви можете зробити до Другого приходу Христа, ‒ спочивати з твердою вірою у велике спасіння, принесене Ним для нас в Його Перший прихід. Ви повинні вірити в Христа як особистого Спасителя» (Е. Уайт. Наше найвище покликання. С. 368).

**Запитання для обговорення:**

`1. Що такого особливого в сьомому дні (суботі), що він слугує прообразом Божого небесного відпочинку для Його народу? Інакше кажучи, як суботній відпочинок дає нам передчуття вічності?`

`2. Викуплення означає примирення і вказує шлях назад до Бога. Подумайте про важливу заяву в Римл. 5:11: «І не тільки це, але й хвалимося в Бозі через Господа нашого Ісуса Христа, через Якого ми тепер одержали примирення». Якби хтось запитав вас: «Що означає примиритися з Богом і що це примирення змінило у вашому житті?», – як би ви відповіли?`

`3. Як ми можемо уникнути великої уваги до дрібниць у нашому християнському житті? Що утримує нашу зосередженість на великій картині, представленій у Слові Божому?`

`4. Подумайте ще раз про всі помилки й вади віри дітей Ізраїлю в пустелі. Хоч деталі їхніх обставин відрізняються від наших (ми не блукаємо безкрайньою пустелею), які загальні принципи ви виявили? Як у нашому християнському ходінні ми можемо зіткнутися з такими самими викликами, що й ізраїльтяни, і як можемо вчитися на їхніх помилках?`