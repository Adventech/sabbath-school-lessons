---
title:  Прагнення до більшого
date:   04/09/2021
---

### Біблійні тексти для дослідження
1 Кор. 10:1-11; Левит 4:32-35; Івана 1:29; Євр. 4:1-11; Псал. 95:8-11.

> <p>Пам’ятний вірш</p>
> «Вони стали прикладом для нас, щоб ми не були пожадливі на зло, як були пожадливі вони» (1 Кор. 10:6).

У Музеї мистецтв у районі Квінз, Нью-Йорк, США, є найбільша у світі архітектурна модель міста, що зображає всі будівлі Нью-Йорка. У масштабі 1:1200 (де 2,5 см відповідають 33 метрам) вона займає майже 870 квадратних метрів. Ця модель була завершена 1964 року сотнею майстрів, які працювали над проєктом більше трьох років. Вона була оновлена у 1990-х роках і не відображає міський пейзаж 2021 року. Це дивовижно складна й докладна копія оригіналу.

І хоч копія залишається копією, моделлю, вона відображає щось більш грандіозне, величне і глибоке, значно складніше, ніж сама модель.

Будь-яка модель ‒ лише символ. Модель допомагає нам зрозуміти сутність оригіналу, але ніколи не зможе його замінити. Модель потрібна для того, щоб допомогти людям краще осягнути все те, чим є оригінал.

У самому Писанні міститься багато мініатюрних моделей діянь і постанов, що вказують на більше, на небесні реалії. Четвертий розділ Послання до євреїв допомагає нам відкрити одну з таких реалій, оскільки вона пов’язана з біблійним питанням про спокій.