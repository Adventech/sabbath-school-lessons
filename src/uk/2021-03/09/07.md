---
title:  Для подальшого дослідження
date:   27/08/2021
---

«Бог дав людям пам’ятник Своєї творчої сили, щоб вони могли бачити Його в ділах Його рук. Субота закликає нас споглядати в Божому творінні славу Творця… У святий день відпочинку більше, ніж будь-якого іншого дня, ми повинні вивчати те відкриття, яке Бог записав для нас у природі… Коли ми наближаємося до природи, Христос робить Свою присутність реальною для нас, розповідаючи нашим серцям про Свої мир любов» (Е. Уайт. Наочні уроки Христа. С. 25).

«Господь звільнив ізраїльтян з рабства в Єгипті ще для того, щоб вони могли дотримуватися Його святої суботи... Судячи з усього, Мойсей і Аарон відновили вчення про святість суботи, оскільки фараон пред’явив їм претензію: “Ви здержуєте х від їхніх робіт” (Вих. 5:5). Це вказує на те, що Мойсей і Аарон почали реформу суботи в Єгипті... Проте дотримання суботи не мало стати ознакою їхнього рабства в Єгипті. Її святкування на згадку про творіння повинне було включати в себе радісний спогад про звільнення від релігійного гніту в Єгипті, який ускладнював дотримання суботи. Звільнення з рабства мало навіки запалити в їхніх серцях ніжність до бідних і пригноблених, сиріт і вдів» (Додаток з примітками до книги From Eternity Past. С. 549).

**Запитання для обговорення:**

`1. Деякі християни, навіть окремі адвентисти, вважають теїстичну еволюцію прийнятним поясненням творіння. Як субота показує, що ця теорія суперечить вченню адвентистів сьомого дня? Який сенс святити сьомий день на честь мільярдів років, особливо якщо врахувати, що Слово Боже чітко і ясно повідомляє: він був освячений Богом після перших шести днів творіння?`

`2. Що ви відповісте на такий аргумент: не має значення, у який саме день відпочивати, головне, щоб на тиждень був один день для відпочинку? Або як нам відповісти на таку заяву: Ісус ‒ наш суботній спокій, тому немає необхідності дотримуватися будь-якого дня як дня відпочинку?`

`3. Як дотримання суботи у святості може бути нагадуванням про свободу і звільнення? Як ми можемо уникнути підміни справжнього сенсу суботи обмеженнями та законництвом?`

`4. Дехто заявляє, що дотримання сьомого дня, суботи, ‒ це спроба заслужити собі місце на Небі. Однак яка логіка в тому, що, відпочиваючи в сьомий день, тобто не працюючи, ми намагаємося заробити собі це місце?`