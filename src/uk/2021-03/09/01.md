---
title:  Ритми спокою
date:   21/08/2021
---

### Біблійні тексти для дослідження
Бут. 1; Вих. 20:8-11; 16:14-31; П. Зак. 5612-15; Псал. 92; Ісаї 58:13.

> <p>Пам’ятний вірш</p>
> «І поблагословив Бог день сьомий, і його освятив, бо в нім відпочив Він від усієї праці Своєї, яку, чинячи, Бог був створив» (Бут. 2:3).

Хто може уявити собі, який вигляд має процес творіння ‒ світла серед темряви, океанів, наповнених життям, птахів, що раптово злітають? А надприродне створення Адама і Єви? Ми не здатні осягнути, як Бог це зробив.

Однак потім, після такого активного творіння, Бог звернув Свою увагу на дещо інше. На перший погляд воно не здавалося таким видовищним, як кити, що стрибають, або птахи з різнокольоровим пір’ям. Господь просто створив день, сьомий день, а потім зробив його особливим. Ще до того, як людство занурило себе в напружене життя, Бог встановив знак як засіб збереження пам’яті. Господь хотів, щоб цей день став для нас часом, коли ми зупиняємося та неквапливо радіємо життю. Днем, щоб «бути, а не робити», радіти траві, повітрю, звірам, воді, людям, але найбільше ‒ Творцеві будь-якого доброго дару.

Його запрошення залишилося в силі навіть після того, як перша пара була вигнана з Едену. І щоб це запрошення могло витримати випробування часом, Бог від початку вплів його в тканину часу.

Протягом цього тижня ми будемо вивчати чудове запрошення Бога входити в динамічний спокій знову і знову кожен сьомий день.