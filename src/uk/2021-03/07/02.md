---
title:  Зустріч із минулим
date:   08/08/2021
---

Нарешті справи у Йосипа налагодилися. Після витлумачення снів фараона (Бут. 41) він не лише вийшов із в’зниці, але й став прем’єр-міністром Єгипту. Йосип одружений, має двох синів (Бут. 41:50–52). Сховища Єгипту наповнені зерном, і вже почався передбачений ним голод. І ось одного разу в Єгипет прибули Йосипові брати.

`Прочитайте в Бут. 42:7-20 про першу зустріч Йосипа з його братами. Навіщо він розіграв увесь цей сценарій? Чого Йосип домагався під час першої зустрічі?`

Йосип мав владу й міг помститися братам, навіть не виправдовуючись. Однак замість помсти Йосип піклується про їхні сім’ї, які залишилися вдома. Він турбується про свого батька. Чи живий він? А може, його дисфункціональна сім’я залишилася вже без патріарха? А що з його братом Веніямином? Чи не опинився Веніямин, розрада та відрада батька, у такому самому становищі, як і колись Йосип? Невже брати направили свої небезпечні ревнощі і проти Веніямина? Тепер у Йосипа є можливість подбати про цих вразливих рідних людей, і він це робить.

Застосування біблійних принципів у наших взаєминах не означає, що ми завжди можемо або повинні миритися з насильством і образою. Кожен із нас дорогоцінний у Божих очах. Ісус заплатив на хресті нескінченно величезну ціну за кожного з нас.

`Чому Ісус так близько до серця бере образливе і зневажливе ставлення до людей? Матв. 25:41-46.`

Усі ми куплені кров’ю Ісуса й належимо Йому. Кожний, хто ображає когось, нападає на власність Ісуса.

Ні сексуальне, ні емоційне чи фізичне насильство ніколи не повинні бути питанням виключно сімейних стосунків. Це не просто приватна справа родини, яку вирішують тільки всередині її кола. Воно вимагає допомоги та втручання ззовні. Якщо ви або хтось із членів вашої родини зазнає жорстокого поводження, будь ласка, зверніться по допомогу до надійного фахівця.

`Які біблійні принципи вам необхідно застосувати до складних сімейних стосунків, які можуть бути зараз?`