---
title:  Для подальшого дослідження
date:   13/08/2021
---

«Як Йосипа власні брати продали язичникам, так і Христос був проданий Своїм найзапеклішим ворогам одним зі Своїх учнів. Як Йосип був незаконно звинувачений та ув’язнений через свою непорочність‚ так і Христос був зневажений і відкинутий, бо Його праведне‚ саможертовне життя стало докором для грішника; хоч на Ньому не було жодної вини‚ Він був засуджений на підставі фальшивого свідчення. Терпіння й покірливість, з якими Йосип зносив несправедливість та утиски‚ його готовність прощати‚ благородство‚ виявлене до своїх жорстоких братів, уособлюють покірність Спасителя‚ Котрий без нарікань зносив злобу і знущання нечестивих, а також Його прощення не тільки Своїх убивць‚ а й усіх‚ хто приходить до Нього‚ визнаючи власні гріхи й шукаючи прощення» (Е. Уайт. Патріархи і пророки. С. 239, 240).

«Дух непрощення не можна виправдати нічим. Хто не виявляє милосердя до інших, той показує, що сам не є учасником Божої вибачної благодаті. Завдяки Божому прощенню серце грішника пригортається до великого серця Безмежної любові. Потік Божественного співчуття зливається в його душу, а від нього – і в душі інших. Ніжність і милість, виявлені Христом у Його дорогоцінному житті, будуть виявлені і в житті тих, що стали учасниками Його благодаті» (Е. Уайт. Наочні уроки Христа. С. 251).

**Запитання для обговорення:**

`1. Хтось одного разу сказав: «Непрощення ‒ отрута, яку випиває людина, сподіваючись, що помре інший». Що означає цей вислів?`

`2. Якою була мета всіх ретельно продуманих планів Йосипа, які він втілив перш, ніж відкритися братам? Що це принесло йому і його братам?`

`3. Начальник дому Йосипа був посвячений у деякі плани щодо братів (див., наприклад, Бут. 44:1–12). Як досвід прощення впливає на тих, хто просто спостерігає?`

`4. «Бог завжди веде Свій народ шляхом, який вони вибрали б для себе самі, якби мали змогу бачити кінець від початку та споглядати славну мету праці, котру виконують разом із Ним» (Е. Уайт. Бажання віків. С. 224, 225). Розмірковуючи над цією цитатою, подумайте про своє життя. Як розуміння цієї істини може допомогти нам витримати й подолати багато випробувань у нашому житті?`