---
title:  Спокій, взаємини та зцілення
date:   07/08/2021
---

### Біблійні тексти для дослідження
Бут. 42:7-20; Матв. 25;41-46; Бут. 42:21-24; 45:1-15; Луки 23:34; Бут. 50:15-21.

> <p>Пам’ятний вірш</p>
> «А тепер не сумуйте, і нехай не буде жалю в ваших очах, що ви продали мене сюди, бо то Бог послав мене перед вами для виживлення» (Бут. 45:5).

Одного чоловіка звинуватили у зґвалтуванні жінки. З усіх затриманих для впізнання в поліції вона вказала саме на нього. Хоча докази ставили його провину під сумнів, жінка була непохитна: винен саме Джонні.

Отже, Джонні потрапив до в’язниці й 14 років відсидів за злочин, якого не скоював. Тільки коли дані ДНК підтвердили його невинність, ця жінка, Джоанна, усвідомила свою жахливу помилку.

Вона хотіла зустрітися з Джонні після його звільнення. Що можна було очікувати від чоловіка, що страждав довгі роки, при зіткненні лицем до лиця з жінкою, котра зруйнувала його життя?

Джоанна очікувала на нього в кімнаті. Коли він зайшов і вони подивилися одне одному в очі, жінка розридалася.

«Джонні просто нахилився і взяв мене за руки. Він подивився на мене і сказав: “Я прощаю тебе”. Я не могла в це повірити. Переді мною був той самий чоловік, якого я ненавиділа і якому бажала лише смерті. Проте він сказав мені, тій, що заподіяла йому стільки зла, що прощає мене! Тільки тоді я почала розуміти, що таке благодать. І тільки тоді почала зцілюватися і знаходити справжній спокій».

Протягом цього тижня ми будемо вивчати урок про прощення і про те, що воно може зробити для неспокійних людських сердець.