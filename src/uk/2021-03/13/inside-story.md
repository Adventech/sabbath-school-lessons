---
title:  Місіонерська історія
date:   24/09/2021
---

#### Складний перший день у школі

_Ендрю Мак-Чесні_

Для Ньян Муан перший день у школі був неймовірно складним. Близько місяця тому дев’ятирічна дівчинка прибула до США з М’янми. Її батьки були біженцями. Вона не знала англійської, і у неї зовсім не було друзів.

‒ Привіт, як тебе звати? ‒ запитала її однокласниця.

Ньян похитала головою.

‒ Ні, ‒ відповіла вона.

‒ О, ‒ зніяковіла дівчинка. ‒ Звідки ти?

Ньян знову похитала головою.

‒ Ні, ‒ сказала вона.

Вона не намагалася бути грубою, просто нічого не розуміла.

Через те, що вона зовсім не знала англійської, дівчинка весь ранок тихенько просиділа в класі. Під час обідньої перерви вона пішла разом з усіма в їдальню й подивилася на їжу, яку там давали. Їжа здалася їй дивною. Вона звикла їсти листя гірчиці, листя картоплі, крес-салат, коричневу квасолю та червону сочевицю.

Спробувавши нову для неї їжу, Ньян повернулася в клас і так само тихо просиділа в ньому до кінця шкільного дня. Удома вона молилася і просила Бога про допомогу: «Боже, допоможи мені пережити ще один день у школі».

Четвертий клас був дуже складним, зате в п’ятому їй було значно легше. Вона почала говорити англійською, і у неї з’явилися друзі.

‒ Як тебе звати? ‒ запитала її незнайома дівчинка.

‒ Моє ім’я ‒ Ньян, ‒ усміхаючись, відповіла вона.

‒ Звідки ти? ‒ запитала дівчинка.

‒ Я з Бірми, або, по-іншому, М’янми, ‒ відповіла Ньян.

Дівчинка кивнула у відповідь. Вона знала про таку країну. Кілька дітей-біженців із М’янми також навчалися в цій школі.

‒ О, добре, ‒ сказала вона. ‒ Хочеш погратися?

Ньян була щаслива. Вона почала вливатися в шкільне життя. У сьомому класі вона була ще щасливіша, оскільки завдяки пожертвам Тринадцятої суботи 2011 року з’явилася можливість перевестися з державної школи до адвентистської.

Щодня в молитві вона дякувала Богові: «Дорогий Господи, дякую Тобі за те, що допоміг мені у вивченні нової мови і що дбаєш про мене».

Частина пожертв Тринадцятої суботи допоможе дітям біженців, таким як Ньян, навчатися в адвентистській школі. Зараз Ньян 21 рік, вона вчиться на медика-місіонера.