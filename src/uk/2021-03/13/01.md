---
title:  Цілковитий спокій
date:   18/09/2021
---

### Біблійні тексти для дослідження
Об’явл. 1:9-19; Матв. 24:4-8, 23-31; Об’явл. 14:6-12; Євр. 11:13-16; Филп. 4:4-6.

> <p>Пам’ятний вірш</p>
> «Але, як написано: Чого око не бачило й вухо не чуло і що на серце людині не приходило, – те приготував Бог тим, які люблять Його!» (1 Кор. 2:9).

Чи відчували ви колись, що перебуваєте в самій гущі Великої боротьби між добром і злом? Багато навіть секулярних людей відчули цю реальність. І ми теж переживаємо подібне, адже перебуваємо на полі Великої боротьби між добром і злом, між Христом (добром) і сатаною (злом).

Життя проходить на двох рівнях. Велика боротьба між Христом і сатаною відбувається в глобальному масштабі, навіть на космічному рівні, оскільки вона почалася саме на Небесах (Об’явл. 12:7). Проте в метушні подій ми можемо легко втратити всеосяжну картину Божого Плану спасіння нашого світу. Війни, політичні заворушення і стихійні лиха можуть тримати нас у непереборному страху. Однак Боже пророче керівництво допомагає нам пам’ятати велику картину, що вказує, куди ми йдемо і як нам туди дістатися.

Велика боротьба також відбувається на особистому рівні. У повсякденному житті кожен із нас стикається з викликами віри. Якщо ми не доживемо до Другого приходу Ісуса, то зустрінемося зі смертю.

Цього тижня ми розглянемо, як можемо відпочивати в Ісусі попри глобальні проблеми, а також особисті переживання щодо нашого майбутнього, принаймні, найближчим часом. У довгостроковому плані все справді багатообіцяльне!