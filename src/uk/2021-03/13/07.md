---
title:  Для подальшого дослідження
date:   24/09/2021
---

«Усі ми бажаємо отримувати негайні прямі відповіді на свої молитви. Усі ми схильні до спокуси впадати в зневіру, коли відповідь затримується або приходить у несподіваній формі. Але мудрість і благодать Божі занадто великі, щоб відповідати на наші молитви саме тоді і саме таким чином, як ми того бажаємо. Господь не просто виконує всі наші побажання, але робить для нас більше і краще, ніж ми просимо. А оскільки ми можемо довіряти мудрості і любові Божій, слід не просити Його виконати нашу волю, а прагнути усвідомити намір Всевишнього і діяти відповідно до нього. Наші бажання й інтереси повинні розчинитися в Його волі» (Е. Уайт. Служителі Євангелія. С. 219).

«Ще трохи, й Ісус прийде, щоб врятувати Своїх дітей і нарешті наділити їх безсмертям... Могили відкриються, і ті, що сплять у поросі, переможно вийдуть, вигукуючи: “Смерте, де твоя перемога? Де твоє, смерте, жало?” Наші улюблені, що сплять в Ісусі, вийдуть, зодягнені в безсмертя» (Е. Уайт. Поради з управління ресурсами. С. 350).

**Запитання для обговорення:**

`1. Подумайте про реальність Великої боротьби. Яким чином ви бачите, що вона відбувається в нашому світі? А як вона розгортається у вашому особистому житті? Вона дуже реальна, чи не так? Насправді реальніша, ніж багато людей думає, бо багато хто не вірить в існування буквального диявола. Чому усвідомлення реальності Великої боротьби є важливим для розуміння стану нашого світу? Чому розуміння того, чим закінчиться Велика боротьба, приносить розраду?`

`2. Пророцтво може відвести нас убік, якщо ми намагаємося вийти за межі того, що ясно відкрито. Як часто члени Церкви потрапляли в скрутне становище, пророкуючи події, які не відбулися, або вірячи пророцтвам, які не справдилися? Як ми можемо захистити себе від подібних пасток?`

`3. У класі прочитайте Об’явл. 14:9–11 й обговоріть питання про тих, хто вклоняється звірові та його образові, не маючи спокою. Що це означає?`

`4. Чому наша активна участь у поширенні вістки про Його повернення в наш світ дуже важлива?`