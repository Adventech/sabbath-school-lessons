---
title:  Наше завдання – звіщати вістку
date:   21/09/2021
---

Велика пророча картина історії просто не дозволяє нам сидіти склавши руки й нічого не робити, коли розвиваються події, які ми справді не можемо контролювати. Часто можна почути таку думку: «Фінальні події відбудуться, як передбачено. І що ми можемо вдіяти, хіба просто рухатися вперед? Зрештою, що я можу зробити сам?»

Однак християни не так повинні ставитися до навколишнього світу, особливо до останніх подій. В Об’явл. 14 сказано, що наша мета в цей історичний період ‒ розповісти іншим про Божий суд і допомогти їм підготуватися до Другого приходу Ісуса.

`Прочитайте Об’явл. 14:6-12. Чого навчають ці тексти та що ми повинні звіщати світу? Чому ця вістка невідкладна?`

Як адвентисти, ми віримо, що «теперішня істина» (2 Петра 1:12) саме в текстах, які ми називаємо Трьохангельською вісткою. Ось про що ми повинні сповіщати в цей час земної історії.

Зауважте: вістка починається з «вічного Євангелія», чудової вістки про смерть і воскресіння Христа, на чому ґрунтується наша єдина надія на спасіння. Також повідомляється про те, що «прийшла година Його суду» (Об’явл. 14:7) ‒ найважливіший орієнтир, який указує на кінець часу. Потім слідує заклик поклонитися «Тому, Хто створив небо, і землю», що контрастує з грізним попередженням для тих, хто, залишаючись у Вавилоні, поклоняється «звірові та його образові». І на завершення міститься опис Божих дітей останнього часу: «Тут терпіння святих, які бережуть Божі заповіді Божі та віру Ісуса!» (Об’явл. 14:12).

`Прочитайте Об’явл. 14:11. Що тут сказано про відсутність спокою в тих, хто вклоняється звірові та його образові?`

«Не мають спокою ні вдень, ні вночі, ‒ ті, що поклоняється звірові та його образові». Хоч існують різні трактування щодо того, що саме означають ці слова, усі погодяться, що ці люди не відчувають того спокою, який Бог дарує вірним Йому.

`Як ви думаєте, чому перша частина Трьохангельської вістки – «вічне Євангеліє»? З якої причини ми ніколи не повинні випускати з уваги цю чудову істину, сповіщаючи Трьохангельську вістку світові? Чому розуміння Євангелія має ключове значення в концепції спокою?`