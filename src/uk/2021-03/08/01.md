---
title:  Звільнені для спокою
date:   14/08/2021
---

### Біблійні тексти для дослідження
Марка 2:1-12; 1 Цар. 18; 19:1-8; Матв. 5;1-3; Ісаї 53:4-6; 2 Цар. 2:11.

> <p>Пам’ятний вірш</p>
> «Господь моє світло й спасіння моє, – кого буду боятись? Господь – то твердиня мого життя, – кого буду лякатись?» (Псал. 27:1).

Багато людей, з якими Ісус зустрічався у Своєму земному служінні, були хворими, іноді навіть при смерті. Вони прагнули до Ісуса, бажаючи знайти зцілення і звільнення від своїх страждань, і завжди отримували те, про що просили. Іноді Ісус просто промовляв слово, і вони повністю одужували. Часом Він торкався хворих, і вони дивовижним чином зцілялися. А бували випадки, коли Спаситель відсилав страждальців і зцілення відбувалося в дорозі. Ісус зціляв чоловіків, жінок, дітей, євреїв, не євреїв, багатих, бідних, простих людей. Найгірші вияви прокази сліпоти не були для Нього проблемою. Ба більше, Він зціляв навіть тих, кого здолала найстрашніша «хвороба» ‒ смерть.

Цього тижня ми розглянемо два дуже різних приклади зцілення. В одному з них чоловік був настільки хворий, що не міг самостійно прийти до Ісуса. Симптоми його хвороби були очевидні. В іншому випадку явні, видимі симптоми були відсутні. В обох випадках зцілення відбулося в Божий час і Божим шляхом.

Вивчаючи тему заспокоєння від болю і страждань, ми також поміркуємо над запитанням, яке всі ми ставили певної миті нашого християнського життя. Іноді наші молитви про зцілення залишаються без відповіді. І що тоді? Як нам тоді знайти спокій?