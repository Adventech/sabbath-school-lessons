---
title:  Для подальшого дослідження
date:   20/08/2021
---

«Обставини нашого життя постійно змінюються, а з ними змінюється і наш досвід. Ці зміни викликають у нас або душевний підйом, або смуток. Зміна обставин не може змінити Боже ставлення до нас. Він учора, сьогодні і навіки Той Самий; і Він просить нас беззастережно довіряти Його любові» (Е. Уайт. В Небесних оселях. С. 120).

«Постійно дивіться на Христа, з вірою підносячи Йому тихі молитви, вдаючись до Його сили незалежно від того, що ви відчуваєте. Ідіть уперед, упевнені, що кожна ваша молитва піднеслася до престолу Божого і буде почута Тим, Чиї обітниці непорушні. Ідіть призначеним вам шляхом, славлячи Бога в серці своєму, навіть якщо вас гнітить тягар турбот і печалей. Я кажу вам це, бо знаю: світло прийде, радість з’явиться, хмари і туман розсіються. І ми перейдемо з гнітючого світу тіні й мороку в осяйний світ Його Божественної присутності» (Е. Уайт. Вибрані вісті. Т. 2. С. 242).

**Запитання для обговорення:**

`1. Часто дуже важко допомогти людині, котра страждає на психічні розлади або депресію. Як ваша громада може більш ефективно служити людям, що страждають від депресії?`

`2. Нам часто важко бути відкритими й чесними перед Богом. Прочитайте уважно кілька псалмів, і ви побачите, наскільки відкритими та чесними були біблійні автори перед Богом. Як ми можемо створити атмосферу відкритості й чесності в нашій місцевій громаді?`

`3. Коли ми стикаємося з депресією, молитися нелегко. Обговоріть силу заступницької молитви за тих, хто не може молитися за себе.`

`4. Чому так важливо пам’ятати, що віра ‒ це не почуття? Якщо ми пригнічені, розчаровані, налякані або стурбовані, це не означає, що нам не вистачає віри чи довіри до Бога. Це означає тільки те, що зараз ми пригнічені, розчаровані, налякані і стурбовані, як і всі люди в тій чи іншій ситуації. Як нам осягнути, що в такі миті звернення у вірі до Бога має вирішальне значення, як би важко це не здавалося?`

`5. Яку велику надію ви можете почерпнути з історії про паралізованого, особливо якщо ваш гріховний спосіб життя став причиною вашої хвороби й немочі?`