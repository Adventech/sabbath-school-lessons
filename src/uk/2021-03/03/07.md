---
title: 'Для подальшого дослідження'
date: 16/07/2021
---

«Егоцентричне життя не може розвиватися і приносити плід. Якщо ви прийняли Христа як особистого Спасителя, вам слід забути себе й намагатися допомагати іншим. Розповідайте людям про любов Христа, про Його доброту. Виконуйте кожний обов’язок ретельно. Носіть у своєму серці тягарі інших душ і всіма доступними засобами намагайтеся врятувати загиблих. Коли ви приймете Дух Христа – Дух безкорисливої любові та праці для інших, – ви будете зростати і приносити плід. У вашому характері достигнуть прекрасні плоди Духа. Ваша віра зросте, ваші переконання поглибляться, ваша любов удосконалиться. Ви будете все більше і більше відображати образ Христа в усьому, що справедливе, що чисте, що любе» (Е. Уайт. Наочні уроки Христа. С. 67, 68).

При розв’язанні питань між членами церкви буває і таке: «Бесіда між зацікавленими сторонами триває годинами, при цьому марно витрачається не тільки їхній особистий час, але й час служителів Божих, які змушені вислуховувати людей, серця яких так і не підкорилися благодаті. Якщо відкласти в бік гордість і самолюбство, більшість проблем можна було б розв’язати за п’ять хвилин» (Е. Уайт. Ранні твори. С. 119).

**Запитання для обговорення:**

`1. Обговоріть у класі практичні способи подолання егоїзму. Як ці ідеї втілити в життя?`

`2. У самих амбіціях немає нічого поганого, але як ми можемо очікувати великих дій від Бога, не потрапляючи при цьому в пастку амбіцій?`

`3. Більшість із нас не виявляє своїх амбіцій, лицемірства, егоїзму або заздрості. Ми вміємо створювати більш благопристойний фасад. Подібно до величезної кореневої системи осики, усі ці негативні якості ховаються під поверхнею. До чого подібне перетворення характеру під проводом Духа Святого на практиці? Як ми можемо видалити корінь занепокоєння й набути справжнього спокою в Ісусі?`

`4. Зупиніться детальніше на останньому запитанні за четвер щодо важливості Другого приходу. На що ми могли б сподіватися без нього? Яка користь без нього була б для нас від Першого приходу Христа, якщо ми знаємо, що померлі сплять до воскресіння, яке відбудеться лише під час Другого приходу?`

---

#### Додаткове читання: Вибрані цитати Эллен Уайт

Ми перепрошуємо, що щоденні цитати Еллен Уайт тимчасово недоступні. Ми працюємо над наданням додаткових котирувань знову найближчим часом!