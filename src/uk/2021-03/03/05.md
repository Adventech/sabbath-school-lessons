---
title: Лицемірство
date: 14/07/2021
---

Лицемір ‒ той, хто вдає, хто хоче здаватися таким, яким він насправді не є. Цей термін сім разів використовує у Своїй мові Ісус, публічно докоряючи книжникам і фарисеям ‒ юдейському релігійному керівництву (Матв. 23:13, 14, 15, 23, 25, 27, 29). Євангелія показують нам Ісуса, Котрий пропонує милість і прощення перелюбникам, митникам, блудницям і навіть убивцям; але Він не виявляв особливого жалю до лицемірів (див., наприклад, Матв. 6:2, 5, 16; 7:5; 15:7–9; 22:18).

`Прочитайте Матв. 23:1-13 і перерахуйте згадані Ісусом чотири головні характеристики лицеміра.`

Ісус дає ці чотири характеристики книжникам і фарисеям. У юдаїзмі першого століття нашої ери фарисеї представляли консервативну релігійну партію. Вони вивчали письмовий та усний закон, приділяли особливу увагу ритуальній чистоті. Садукеї ж ‒ група переважно багатих лідерів, які асоціювалися з елітним класом священників. Вони були надзвичайно еллінізованими (тобто говорили грецькою й добре розумілися на грецькій філософії); не вірили в суд і воскресіння мертвих. Ми б назвали їх лібералами. Обидві групи були винні в лицемірстві.

Згідно зі словами Ісуса, ми лицеміримо, якщо не робимо того, чому вчимо; коли робимо релігію тягарем для інших, не застосовуючи ті ж стандарти до себе; коли хочемо, щоб інші вихваляли наше релігійне завзяття й коли вимагаємо почестей визнання, що належать лише нашому Небесному Отцю.

Якими б гострими й точними не були слова Ісуса, проте Його ставлення до тих, кого Він називав лицемірами, було сповнене любові й турботи.

«Коли Син Божий окинув довгим поглядом храм, а потім слухачів, на Його обличчі з’явилося Божественне співчуття. Голосом, переривчатим від глибокого болю й гірких сліз, Він вигукнув: “Єрусалиме, Єрусалиме, що вбиваєш пророків і побиваєш камінням посланих до тебе! Скільки разів хотів Я зібрати твоїх дітей, як квочка збирає своїх курчат під крила, та ви не захотіли!”» (Е. Уайт. Бажання віків. С. 620).

`Чому вам не обов’язково бути релігійним лідером, щоб бути винним у лицемірстві, яке Ісус так серйозно засуджує? Як ми можемо навчитися бачити лицемірство в собі, якщо воно в нас є, і як його позбутися?`

---

#### Додаткове читання: Вибрані цитати Эллен Уайт

Ми перепрошуємо, що щоденні цитати Еллен Уайт тимчасово недоступні. Ми працюємо над наданням додаткових котирувань знову найближчим часом!