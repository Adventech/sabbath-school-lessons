---
title:  Для подальшого дослідження
date:   03/09/2021
---

«Протягом усього тижня ми повинні пам’ятати про суботу і готуватися до того, щоб святкувати її відповідно до заповіді. Нам слід не просто дотримуватися суботи як законної справи...» (Е. Уайт. Свідчення для Церкви. Т. 6. С. 353).

«Усе Небо святкує суботу, не перебуваючи, однак, у байдужості і неробстві. У цей день потрібно пробудити всю енергію душі, адже ми повинні зустрітися з Богом і нашим Спасителем Христом, чи не так? Ми можемо споглядати Його вірою. Він же палко бажає відновити і благословити кожну душу» (там само. С. 362).

«Божі вимоги до нас в суботу ще більші, ніж в інші дні. Цього дня Його народ залишає свої повсякденні справи і проводить час у роздумах і молитві. У суботу люди просять у Бога більше ласки, ніж в інші дні. Діти Божі очікують особливої Божої уваги, прагнуть Його великих благословень. Господь не чекає, поки скінчиться субота, щоб можна було виконати хні прохання. Праця Неба ніколи не припиняється, і люди також ніколи не повинні відпочивати від добрих діл. Субота не повинна бути днем бездумного проведення часу. Закон Божий забороняє світську працю в день Господнього відпочинку. Працю задля заробітку не слід виконувати. Усяка діяльність з метою отримання світських задоволень або зиску суперечить Заповіді. Як Бог, завершивши Свою творчу працю, спочив у суботу, благословивши її, так і людина має залишити свої повсякденні заняття і присвятити священні години здоровому відпочинку, молитві та звершенню діл, приємних Богові. Зціляючи хворих, Христос діяв у повній згоді із Законом. Такі діла прославляли суботу» (Е. Уайт. Бажання віків. С. 207).

**Запитання для обговорення:**

`1. Турбота про довкілля стала предметом гострих політичних дебатів у багатьох країнах. Як ми, адвентисти, можемо бути гарними захисниками природи, не торкаючись політичного аспекту цього питання?`

`2. Служіння починається в думках. Як ми можемо налаштуватися на більш ревне служіння навколишнім (у наших сім’ях, церквах і громадах)? Як субота дає нам більше можливостей для цього?`

`3. Щосуботи нам нагадують, що все людство було створене Богом. Це допомагає нам дивитися на людей очима Бога. Як субота повинна допомагати нам пам’ятати про те, що не мають значення ні расові, ні етнічні, ні соціальноекономічні, ні гендерні відмінності, коли йдеться про те, що ми створені за образом Божим і є об’єктом Його любові?`