---
title:  Суботній спокій
date:   28/08/2021
---

### Біблійні тексти для дослідження
Бут. 1:26, 27; 9:6; 2 Петра 2:19; Римл. 6:1-7; Вих. 19:6; Івана 5:7-16.

> <p>Пам’ятний вірш</p>
> «Шість день буде робитися робота, а для сьомого – субота повного відпочинку, святі збори, жодної роботи не будете робити. Це субота відпочинку для Господа по всіх оселях ваших!» (Левит 23:3).

Ми чуємо різні аргументи проти дотримання сьомого дня, суботи, чи не так? Ось їхній перелік: Ісус змінив суботу на неділю; Ісус скасував суботу; Павло її скасував; апостоли змінили суботу на неділю на честь воскресіння Христа тощо. За останні роки деякі із цих аргументів стали більш витонченими. Наприклад, Ісус є нашим суботнім спокоєм, тому нам взагалі не потрібно святити певний день. Водночас може звучати дивна заява: відпочиваючи в сьомий день, ми якимось чином прагнемо прокласти собі шлях до Небес.

З іншого боку, деяких християн стала більше цікавити ідея відпочинку, дня спокою. І хоч вони стверджують, що таким днем є неділя або не важливо, який день, ці християни сприйняли саме біблійне поняття відпочинку та усвідомили його важливість.

Звичайно, як адвентисти сьомого дня, ми розуміємо: моральний Закон Божий вічний, незмінний і послух четвертій заповіді прокладає наш шлях до Неба нітрохи не більше, ніж послух п’ятій, шостій, першій або будь-якій іншій заповіді.

Цього тижня ми будемо досліджувати істину про спокій, який Бог дарував нам у заповіді про суботу, і її важливість.