---
title:  Святкування свободи
date:   30/08/2021
---

Як ми бачили раніше, субота вказує не тільки на дні творіння. Удруге ми чуємо Десять Заповідей, коли Мойсей робить огляд 40-річної подорожі Ізраїля пустелею. Цього разу пропозиція, що пояснює причину дотримання святої суботи, стосується не творіння, а звільнення з єгипетського рабства (П. Зак. 5:12–15).

Хоч ми не раби в Єгипті, проте можемо зіткнутися з іншим видом рабства, яке в певному сенсі може бути таким самим гнітючим.

`З якими видами рабства ми стикаємося сьогодні? Бут. 4:7; Євр. 12:1; 2 Петра 2:19.`

Субота ‒ це свято свободи від усього, що тримає нас у кайданах рабства. Субота нагадує нам: є свобода від гріха, що набувається не нашою силою, а силою Всемогутнього Бога, яка запропонована нам через віру. Вона також нагадує нам, що ми не заслужили цієї свободи. Усі первістки ізраїльтян були врятовані кров’ю Агнця Божого, символічно представленою кров’ю ягняти й помазаною на одвірках дверей ввечері напередодні виходу з Єгипту (Вих. 12). Ми також спасенні кров’ю Агнця та отримали свободу у Христі Ісусі.

`Прочитайте Римл. 6:1-7. Що сказане тут Павлом може бути пов’язане з дотриманням суботи?`

Слова: «І будеш пам’ятати, що був ти рабом в єгипетському краї, і вивів тебе Господь, Бог твій, звідти сильною рукою та витягненим раменом» (П. Зак. 5:15), – знову нагадують людям про те, що їх врятували саме дії та сила Бога. Наскільки ж серйозніше слід нам, християнам, сприйняти факт, що ми спасаємося від гріха лише завдяки жертві й силі Христа!

Ця заповідь закликає нас заспокоїтися в спасінні, яке Бог здобув для нас Своєю міцною рукою. Ми звільняємося від наших власних спроб досягти праведності, пам’ятаючи, що Бог ‒ наш Творець і ми можемо довірити Йому (навіть зараз) наше перетворення та звільнення від рабства гріха, якщо дозволимо Йому діяти в нас.

`Яким був ваш власний досвід щодо рабства гріха? Як ми можемо навчитися використовувати дані нам в Ісусі обітниці свободи від цього рабства?`