---
title: 'Життя в «суспільстві 24/7»'
date: 26/06/2021
---

### Біблійні тексти для дослідження
Бут. 2:1-3; Єрем. 45:1-5; Вих. 20:11; 2 Сам. 7:12; Марка 6:30-32; Бут. 4:1-7.

> <p>Пам’ятний вірш</p>
> «Затужена та омліває душа моя за подвір’ями Господа, моє серце та тіло моє линуть до Бога Живого!» (Псал. 84:3).

«Тік-так. Тік-так». Час невблаганно йшов уперед. До початку суботи залишилося всього дві години. Мері зітхнула, обвівши поглядом свою невелику квартиру. По всій вітальні були розкидані дитячі іграшки, на кухні панував безлад, молодша дочка Сара лежала в ліжку з температурою. А оскільки Мері погодилася завтра зустрічати людей біля входу до церкви, то вранці їм усім потрібно буде вийти на 30 хвилин раніше, ніж зазвичай. «Якби мені хоч завтра трохи побути в тиші», ‒ зі смутком подумала жінка.

І саме зараз в іншому кінці міста Джош, чоловік Мері, стояв у черзі до каси, щоб заплатити за продукти для родини на тиждень. Черги до всіх кас були такими довгими, а його черга просувалася так повільно, що йому здавалося, ніби всі жителі міста вирішили зробити покупки водночас. «Мені потрібен відпочинок. Я так більше не можу, ‒ говорив собі Джош. ‒ Має ж бути щось іще в цьому житті».

Години пік, робота, прийоми у лікарів, розмови по скайпу, покупки в магазині, навчання у школі тощо керують нашим життям. Незалежно від того, чи користуємося ми міським транспортом, чи їздимо на скутері, чи возимо свою сім’ю на мінівені, ‒ наша безперервна взаємодія з навколишнім світом, немов барабанний дріб, загрожує заглушити найважливіше в нашому житті.

Як нам знайти спокій серед шуму та суєти?

---

#### Додаткове читання: Вибрані цитати Эллен Уайт

Ми перепрошуємо, що щоденні цитати Еллен Уайт тимчасово недоступні. Ми працюємо над наданням додаткових котирувань знову найближчим часом!