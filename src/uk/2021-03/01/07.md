---
title: 'Для подальшого дослідження'
date: 02/07/2021
---

«На думку рабинів, вершина релігійності – безперервна діяльність. Щоб довести свою вищу побожність, вони вдавалися до зовнішньої обрядовості. Таким чином вони відокремлювали свої душі від Бога, збудовуючи себе на власній самодостатності. Ця небезпека існує й нині. Коли активність зростає і люди в певній галузі Божої справи досягають успіху, виникає небезпека покладатися на людські плани й методи. Тоді людина починає менше молитися, менше вірити. Як і учням, нам загрожує небезпека забути про свою залежність від Бога і “спасатися” власною діяльністю. Ми повинні постійно дивитися на Ісуса, пам’ятаючи, що духовна праця звершується завдяки Його силі. Хоч потрібно завзято трудитися для спасіння людей, необхідно також знаходити час для роздумів, молитви і вивчення Слова Божого. Користь у кінцевому результаті принесе лише та праця, яка супроводжується багатьма молитвами й освячена заслугами Христа» (Е. Уайт. Бажання віків. С. 362).

**Запитання для обговорення:**

`1. Постійне прагнення бути на висоті, відповідати тим ідеалам, які не є реалістичними й не дані Богом, може зробити людей фізично, емоційно та духовно хворими. Як ваша церква може стати гостинним місцем для виснажених, стомлених людей, що бажають спокою?`

`2. Чи буває таке, що ми занадто зайняті, щоб робити добрі діла навіть для Господа? Поміркуйте над історією Ісуса та Його учнів (Марка 6:30–32) та обговоріть у вашій групі, як її застосувати у вашому житті.`

`3. У 1899 році був побитий рекорд швидкості. Хтось проїхав на автомобілі зі швидкістю понад 63 км на годину й вижив, щоб розповісти про це! Сьогодні, звичайно ж, машини їздять значно швидше. І швидкість процесорів у наших смартфонів значно більша, ніж у найкращих комп’ютерів попереднього покоління. Подорож повітрям зараз швидша, ніж будь-коли, і швидкість ще буде збільшуватися. Майже все сьогодні ми робимо швидше, ніж століття тому. Але чому ми все одно постійно поспішаємо й не дозволяємо собі достатнього відпочинку? Що це говорить нам про людську природу і про те, чому Бог зробив відпочинок настільки важливим, що записав його в одній зі Своїх заповідей?`

`4. Поміркуйте про те, що суботній спокій був встановлений ще в Едені, до гріхопадіння. Поряд із цінними богословськими істинами, що цей факт повідомляє нам про необхідність відпочинку навіть у безгрішному, досконалому світі?`

---

#### Додаткове читання: Вибрані цитати Эллен Уайт

Ми перепрошуємо, що щоденні цитати Еллен Уайт тимчасово недоступні. Ми працюємо над наданням додаткових котирувань знову найближчим часом!