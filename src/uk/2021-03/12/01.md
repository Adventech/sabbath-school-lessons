---
title:  Занепокоєний пророк
date:   11/09/2021
---

### Біблійні тексти для дослідження
Йони 1-4; Єрем. 25:5; Єзек. 14:6; Об’явл. 2:5; Луки 9:51-56; Юди 1.

> <p>Пам’ятний вірш</p>
> «А Я не змилувався б над Ніневією, – цим великим містом, що в ньому більше дванадцяти десятисячок люду, які не вміють розрізняти правиці своєї від своєї лівиці, та численна худоба?» (Йони 4:11).

Розповідь про Йону ‒ одна з найцікавіших у Писанні. Перед нами обраний Господом пророк, проте у відповідь на Божий заклик він тікає. Потім, драматично спонукуваний змінити своє рішення і коритися Господу, Йона так і чинить, але заради чого? Щоб скаржитися: люди, яким він був покликаний проповідувати, справді покаялися й уникли смерті, яка в іншому разі спіткала б їх!

Ось приклад людини, настільки стурбованої і позбавленої спокою, що вона волає: «А тепер, Господи, візьми мою душу від мене, бо краще мені смерть від мого життя» (Йони 4:3).

Сам Ісус посилався на історію Йони, кажучи: «Мужі ніневійські встануть на суд з цим родом і засудять його, бо вони покаялися через проповідь Йони, а тут ‒ більше, ніж Йона» (Матв. 12:41). Звичайно, більше, ніж Йона! Інакше Він не був би нашим Спасителем.

Цього тижня ми поміркуємо над історією Йони, а також спробуємо почерпнути для себе уроки з його занепокоєння та відсутності спокою.