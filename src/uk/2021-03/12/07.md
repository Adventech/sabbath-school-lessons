---
title:  Для подальшого дослідження
date:   17/09/2021
---

«Разом із дорученням на Йону покладалася величезна відповідальність, однак Той, Хто посилав пророка, був достатньо могутнім, щоб підтримати Свого слугу, забезпечуючи йому успіх. Якби пророк беззастережно послухався Бога, він уникнув би багатьох гірких переживань та отримав би рясні благословення. Однак Господь не залишив Йону в його відчаї. Випробування та дивовижні події мали відродити віру пророка в Бога і Його безмежну рятівну силу» (Е. Уайт. Пророки і царі. С. 266).

«Євангеліє може досягти тисяч сердець найбільш простим, доступним способом. Люди високого інтелекту, яких вважають найбільш обдарованими у світі, часто бувають зворушені простими словами того, хто любить Бога і може розповідати про цю любов так природно, як світська людина розповідає про найбільш цікаві для неї речі» (Е. Уайт. Наочні уроки Христа. С. 232).

**Запитання для обговорення:**

`1. Пророк Божий засмучений тим, що люди, яким Бог покликав його свідчити, прийняли спасіння? Як нам зрозуміти таке ставлення з боку Йони? Який яскравий приклад терпіння Бога до свого народу, навіть коли він діє всупереч світлу, яке є у нього!`

`2. Історія Йони вказує на те, що Бог не лише спасає людей, які заблукали, але й дуже зацікавлений у перетворенні Своїх послідовників. Як ми можемо отримати «нове серце» й «нового духа», навіть якщо вже знаємо Господа й істину для теперішнього часу? У чому різниця між поняттями «пізнати істину» та «бути перетвореними істиною»?`

`3. Прочитайте Послання Юди ще раз. Яка головна вістка послання й чому вона актуальна сьогодні для нас як Церкви?`

`4. Як праця заради спасіння інших робить більш духовними й нас самих?`

`5. Якими б вагомими не були причини небажання Йони йти до Ніневії, Бог показав йому, наскільки він був неправий. Чи не ставимося ми до інших людей так, як поставився Йона?`