---
title:  Для подальшого дослідження
date:   30/07/2021
---

«Якщо ви вважаєте вашу працю занадто важкою, якщо ви скаржитеся на труднощі й випробування, якщо ви говорите, що у вас немає сили протистояти спокусі, що ви не можете перемогти своє роздратування і що християнське життя дуже важке, будьте впевнені ‒ ви не несете ярмо Христа, ви несете ярмо іншого пана» (Е. Уайт. Виховання дітей. С. 267).

«Постійне пильнування, ревне посвячення, засноване на любові, необхідні, проте вони лише тоді прийдуть природно, коли душа через віру буде збережена Божою силою. Ми не можемо зробити нічого, абсолютно нічого, щоб заслужити Боже благовоління. Ми не повинні покладатися на себе і свої добрі діла; але коли ми помиляємося, відчуваючи себе гріховними істотами, приходимо до Христа, ми можемо знайти спокій у Його любові. Бог прийме будь-кого, хто приходить до Нього, цілком покладаючись на заслуги розп’ятого Спасителя. Любов виливається в серце. Це не екзальтація почуттів, а неминуща спокійна довіра. Будь-який тягар стає легким, а ярмо, що накладається Христом, є любим. Обов’язок стає радісною, а жертва ‒ приємною. Шлях, який раніше здавався похмурим, висвітлюється яскравими променями Сонця Праведності. Ось що значить простувати в світлі Господньому» (Е. Уайт. Віра і діла. С. 38).

**Запитання для обговорення:**

`1. Чи пам’ятаєте ви мить вашого простування з Ісусом, коли ви нарешті довірилися й підкорилися Йому? Розкажіть про цей момент у класі та приділіть особливу увагу причині, з якої ви підкорилися Йому.`

`2. Вдумайтеся в молитву Ісуса в Матв. 11:25–27 та обговоріть у своєму класі, як ми знаходимо пізнання благодаті. Що Бог приховує від премудрих і розумних, але відкриває немовлятам?`

`3. Як ми практично можемо допомогти ближнім, яким важко нести свій тягар, прийти до Ісуса і знайти спокій?`

`4. Зупиніться докладно на ідеї «бути лагідним і покірним серцем». Невже це добре для самооцінки людини? Хіба ми не повинні бути задоволені собою, особливо ті, хто бореться з невпевненістю в собі? Як Голгофський хрест і те, що він символізує, можуть допомогти нам зрозуміти ці слова Ісуса? Тобто, дивлячись на хрест, чому ми повинні визнати, що лагідність і покірність ‒ це справді необхідне нам ставлення до ближніх?`