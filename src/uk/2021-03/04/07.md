---
title: 'Для подальшого дослідження'
date: 23/07/2021
---

«Розкаяння Давида було щирим і глибоким. Він не зробив жодної спроби виправдати свій злочин. Не бажання уникнути грізних судів спонукувало його до молитви. Він бачив лише потворність свого гріха проти Бога‚ бачив порочність своєї душі й ненавидів гріх. Він просив у молитві не тільки прощення‚ а й чистоти серця… У Божих обітницях для грішників‚ які розкаялися‚ він вбачав доказ того‚ що буде прощений і прийнятий… “Жертва Богові — зламаний дух; серцем зламаним та упокореним Ти не погордуєш‚ Боже!” (Псал. 51:18, 19). Хоча Давид і впав, та Господь підняв його…

Давид упокорився і визнав свій гріх‚ тоді як Саул знехтував докором і зробив своє серце запеклим у нерозкаяності.

Ця історія з Давидового життя… одна з найяскравіших ілюстрацій боротьби та спокус‚ які випадають на долю людства‚ а також щирого каяття перед Богом і віри в нашого Господа Ісуса Христа. В усі віки… тисячі дітей Божих‚ які згрішили і мало не впали у відчай‚ пригадавши щире каяття та визнання провини Давида, були прийняті Богом… знаходили в собі сили розкаятися і знову стати на шлях Божих Заповідей.

Кожний‚ хто… визнає власний гріх і розкається‚ як це зробив Давид‚ може бути впевнений‚ що для нього є надія. Господь ніколи не прожене душу‚ яка щиро кається» (Е. Уайт. Патріархи і пророки. С. 725, 726).

**Запитання для обговорення:**

`1. Як ми можемо знайти баланс між усвідомленням властивої нам гріховності та потребою в прощенні і водночас жити як прощені сини і дочки Царя Всесвіту?`

`2. Чому будь-який гріх врешті-решт є гріхом проти Бога? Що означає грішити проти Бога?`

`3. Що ми можемо сказати невіруючій людині, якій важко зрозуміти, чому постраждали невинні люди, такі як Урія або новонароджений син Давида і Вірсавії? Як ми можемо пояснити любов і справедливість Бога в такій ситуації? Як розуміння Великої боротьби допомагає відповісти на подібні запитання?`

`4. Чому та з якою метою в Біблії два розділи присвячені цій непривабливій історії про Давида і Вірсавію?`

`5. Подумайте про те, що гріх розлучає нас із Богом, як сказано в Псал. 51:13, 14. Чи пережили ви щось подібне у своєму житті? Як ви почувалися? Як би ви пояснили комусь, що це за розлука й чому вона така болюча? Чому Божа благодать ‒ єдині ліки від провини?`

---

#### Додаткове читання: Вибрані цитати Эллен Уайт

Ми перепрошуємо, що щоденні цитати Еллен Уайт тимчасово недоступні. Ми працюємо над наданням додаткових котирувань знову найближчим часом!