---
title:  Місіонерська історія
date:   23/07/2021
---

#### Вдячність Богу за життя

_Ендрю Мак-Чесні_

Прокинувшись уранці, п’ятнадцятирічна Жізель відчула нездужання. Перш ніж встати з ліжка, вона, як завжди, помолилася: «Дорогий Господи, дякую Тобі за все, що Ти зробив для мене, особливо за те, що я все ще жива».

Щодня Жізель дякує Богові за життя. Коли їй було дванадцять років, вона і її сім’я іммігрували з Руанди до Сполучених Штатів Америки як біженці. На африканській батьківщині життя було досить складним. Батьки відчайдушно намагалися знайти роботу. Їжі в родині було так мало, що Жізель часто голодувала. Тепер вони жили в штаті Джорджія.

Після молитви дівчина вислизнула з ліжка у своїй спальні, що розташовувалася на другому поверсі їхнього невеликого будинку, і обережно спустилася сходами. Жізель відчула сильну слабкість.

‒ Мамо, я погано почуваюся, ‒ поскаржилася вона.

Мати в цей час розмовляла по телефону, але перервала розмову і сказала:

‒ Повернися в ліжко, може, тобі стане краще.

Жізель розвернулася, щоб піднятися нагору, і знепритомніла. Останнє, що вона чула, як мама вигукнула її ім’я. Дівчина впала з нижніх трьох сходинок на тверду підлогу.

‒ Жізель! ‒ закричала мама. ‒ Що з тобою?

Жізель не відповідала. Вона важко дихала й не могла говорити.

Мати продовжувала кликати її, але Жізель не відповідала. Мама попросила старшу дочку принести вентилятор, щоб забезпечити Жізель достатньою кількістю свіжого повітря.

Прохолодне повітря приємно обдувало обличчя Жізель, і їй стало легше дихати.

‒ Як ти? ‒ запитала мама.

‒ Тепер уже краще, ‒ відповіла Жізель.

Мама хотіла відвезти дочку в лікарню, але дівчинка запевняла, що з нею вже все добре. Мама дала їй води. Через деякий час вони все-таки вирушили до лікаря, де дізналися, що причиною непритомності стало виснаження організму.

У той день, перш ніж заснути, Жізель, за своїм звичаєм, помолилася: «Дорогий Господи, дякую Тобі за цей день. Дякую Тобі за все, що ти робиш для нас, особливо за те, що Ти зберіг мені життя».

Пожертви Тринадцятої суботи цього кварталу допоможуть дітям біженців, таким як Жізель, отримати стипендії для навчання в адвентистських школах Північно-Американського дивізіону. Навчання Жізель в адвентистській школі американського штату Джорджія було оплачене з пожертв Тринадцятої суботи 2011 року. Завдяки впливу школи дівчина