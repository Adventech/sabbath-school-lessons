---
title:  Христос у горнилі випробувань
date:   17/09/2022
---

### Біблійні тексти для дослідження
Матв. 2:1-18; 27:51, 52; Луки 2:7, 22-24; 22:41-44; Івана 8:58, 59; Луки 22-24; Римл. 6:23; Тита 1:2.

> <p>Пам’ятний вірш</p>
> «А о дев’ятій годині Ісус скрикнув гучним голосом, кажучи: Елі, Елі, лема савахтані? Тобто: Боже Мій, Боже Мій, чому Ти Мене покинув?» (Матв. 27:46).

Коли ми розмірковуємо про страждання, постає запитання: як уперше з’явилися гріх і страждання? Боже одкровення дає нам відповідь: вони з’явилися тому, що вільні істоти зловживали даною їм Богом свободою. Відразу ж постає інше запитання: чи знав Бог наперед, що ці істоти згрішать? Так, проте, очевидно, Він вважав, як пише Клайв Льюїс, що їхнє створення «було варте ризику».

А хто ризикував? Люди, що стали грішними істотами, ураженими хворобами, стражданнями і смертю? Не зовсім так. Свобода всіх створених Богом розумних істот була такою священною, що Бог, замість того щоб позбавити нас цієї свободи, погодився понести на Собі тягар страждань, спричинених нашим неправильним використанням свободи. Ми бачимо ці страждання в житті й смерті Ісуса, Який, постраждавши тілом, установив міцний вічний зв’язок між Небом і Землею.

**Запитання уроку:**

**Які страждання Христос переніс задля нас? Чого ми можемо навчитися з Його страждань?**