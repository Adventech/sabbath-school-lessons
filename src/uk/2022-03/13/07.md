---
title:  Для подальшого дослідження
date:   23/09/2022
---

Прочитайте: Е. Уайт. Бажання віків. С. 685–697; 741–757.

«Тричі Ісус промовляв цю молитву. Тричі людська природа ухилялася від останньої, завершальної Жертви. Та в цей час перед Викупителем світу постає історія людського роду. Він бачить: якщо порушники Закону будуть залишені напризволяще, вони загинуть. Він бачить безпомічність людини; силу гріха. Горе і сльози приреченого світу постають перед Ним. Ісус споглядає долю, яка загрожує світові, і приймає рішення. Він урятує людину, чого б це Йому не коштувало. Він приймає хрещення кров’ю, щоб через Нього мільйони приречених на загибель людей могли отримати вічне життя. Ісус залишив небесні двори, де панують чистота, щастя і слава, задля спасіння однієї загубленої вівці – світу, який упав через порушення Закону. І Він не відступить від Своєї місії. Він стане Жертвою примирення за людський рід, котрий добровільно обрав гріх. Тепер Його молитва виражає тільки покору: “Отче Мій, якщо ця чаша не може обминути, щоб Я не пив її, нехай буде Твоя воля” (Матв. 26:42)» (Е. Уайт. Бажання віків. С. 690, 693).

**Питання для обговорення**

`1. Як у наших стражданнях нам допомагає знання того, що Сам Бог в Особі Христа постраждав більше, ніж будь-хто і будь-коли з нас міг постраждати? Що повинні означати для нас страждання Христа заради нас? Яку втіху дарує ця дивовижна істина? Обмірковуючи свою відповідь, пам’ятайте висловлювання Е. Уайт: «Усі страждання, які є наслідком гріха, наповнили серце безгрішного Божого Сина» (Вибрані вісті. Т. 3. С. 129).`

`2. Ще раз пригадайте, через які страждання довелося пройти Христу. З якими випробуваннями Він зіткнувся? Чим вони схожі на наші, а чим відрізняються? Чого ми можемо навчитися з того, як Він долав ці труднощі? Як Його досвід може допомогти нам у власних випробуваннях?`

`3. Які ваші улюблені біблійні обітниці, за котрі ви можете вхопитися під час смутку і болю? Випишіть їх, просіть Бога виконати їх, розкажіть про них у класі.`

`4. Напишіть коротко, яку користь принесло вам вивчення біблійних уроків у цьому кварталі. На які запитання ви отримали відповіді? Які ще залишаються без відповіді? Як ми можемо допомогти одне одному впоратися з тими проблемами й питаннями, які досі бентежать нас?`