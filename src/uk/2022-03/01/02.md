---
title: 'Пастир – вождь на земному шляху'
date: 26/06/2022
---

**_«Господь – то мій Пастир, тому в недостатку не буду» (Псал. 23:1)._**

Кількох дітей попросили намалювати, як вони уявляють характер Бога. Коли робота над малюнками була завершена, виявилося, що на кожному з них зображене серце. На запитання: «Чому саме це намальовано?» діти одноголосно відповіли, що Бог є любов. Про це знають усі.

Легко уявляти Бога та Його наміри добрими, коли все гаразд. Однак у міру того, як ми дорослішаємо, а жити стає дедалі складніше й важче, наша думка про Бога часом змінюється. Однак Сам Бог не змінюється (див. Євр. 13:8; Якова 1:17) – іншими стаємо ми.

Оскільки у старозавітний час багато людей займалося тваринництвом, 23 псалом використовує образ пастиря, щоб описати турботу Бога про нас. І в Старому, і в Новому Завітах часто можна знайти опис Бога як Пастиря. Це чудовий незмінний символ. Однак перш ніж прочитати 23 псалом, розглянемо, як біблійні автори розуміли роботу і характер Пастиря.

`Що кожен із наведених текстів розповідає про Пастиря?`

`Ісаї 40:11`

`Єрем. 23:3, 4`

`Єзек. 34:12`

`Івана 10:14-16`

`1 Петра 2:25`

`А тепер звернемося до 23 псалму. Як Пастир дбає про Своїх овечок?`

`Текст 2`

`Текст 3`

`Текст 4`

`Текст 5`

`Текст 6`

`Що дає вам усвідомлення того, що Творець Землі піклується про вас? Як ви можете використати цей приклад, щоб підбадьорити людину, страждання якої спотворює її уявлення про Бога?`

---

#### Додаткове читання: Вибрані цитати Эллен Уайт

"Як пастир любить своїх овець і не заспокоїться, доки не знайде останньої загубленої овечки, так само, тільки в безмежно більшій мірі, Бог любить кожну заблудну душу. Люди можуть відкидати поклик Його любові і віддалятися від Нього; вони можуть вибрати для себе іншого господаря, однак належать Богові, і Він прагне повернути Своє. Він говорить: “Як пастух переглядає своє стадо того дня, коли він серед своєї розпорошеної отари, так Я перегляну отару Свою і вирятую їх зо всіх тих місць, куди вони були розпорошені за хмарного та імлистого дня” (Єзек.34:12).

У притчі пастир іде шукати лише одну вівцю — ту останню, якої бракує. Отже, якби була тільки одна заблудна душа, Христос помер би за цю одну-єдину.

Вівця, що відбилася від отари, — це найбільш безпорадна істота. Пастух має шукати її, бо сама вона не може знайти дорогу назад. Так само і душа, що відійшла від Бога, — вона така ж безпорадна, як загублена вівця, і якщо Божественна любов не прийде їй на допомогу, вона ніколи не зможе знайти дороги до Бога.—Наочні уроки Христа, 124."

"Але як би пастух не турбувався про овець, однак своїх синів і дочок він любить сильніше. Ісус — не лише наш Пастир, а й наш “вічний Отець”. Він сказав; “Я знаю Своїх, і Мої знають Мене; як знає Мене Отець, так і Я знаю Отця”. Йоан.10:14—15 Яке свідчення! Єдинородний Син сущий у лоні Отця — це Той, Кого Бог назвав “Своїм товаришем”. Зах.13:7 Єдність між Ісусом та вічним Богом — це зразок єдності між Христом та Його дітьми на Землі.

Оскільки ми — дар Отця і нагорода за Його працю, Ісус любить нас. Він любить нас як Своїх дітей. Дорогий читачу, Він любить і тебе! Саме Небо не може подарувати нам чогось більшого і кращого. Тому — вір!—Христос — надія світу, 459."