---
title: 'Надійна обітниця під час подорожі'
date: 30/06/2022
---

**_«Тільки добро й милосердя мене супроводити будуть по всі дні мого життя, а я пробуватиму в домі Господньому довгі часи!» (Псал. 23:6)._**

Коли ми проходимо через похмуру долину або оточені ворогами, виникає спокуса подумати, що ми залишені напри8 зволяще. Ми не завжди відчуваємо, що Бог щось робить задля нас. Часом розмірковуємо: «Якби Він допомагав, я не опинився у такій ситуації». Однак Давид бачить цю ситуацію інакше.

`Про які два поняття говорить Давид, у яких він упевнений, попри всі випробування? 6 текст.`

У перекладі сказано, що добро і милосердя (незмінна любов, Божа обітниця завіту) «мене супроводити будуть по всі дні мого життя». Однак дієслово, використане в оригіналі, значно сильніше; там сказано, що добро і милосердя будуть «переслідувати» мене, «невідступно гнатися» за мною у всі дні мого життя (ця ж дієслівна форма використовується в текстах: Бут. 14:15; І. Нав. 10:19; 1 Сам. 25:29, де ідея переслідування викладена дуже ясно).

`Який образ виникає у вашій свідомості, коли ви уявляєте, що добро і милосердя «переслідують» вас? Що Давид хотів сказати нам про Бога, описуючи Його турботу про нас такими словами?`

Якою б глибокою не була долина, якими б агресивними не виявилися вороги, ми можемо бути впевненими в доброті й милосерді Бога, у Його керівництві до кінця нашої подорожі. Ці думки підтримували Ісуса на Голгофі, вони повинні вселяти мужність і в нас.

Часом наші близькі, про яких ми піклуємося, можуть висловлювати сумнів щодо постійної Божої опіки. І тоді найкращою відповіддю буде не богословський опис того, що Бог може зробити для нас. За словами Давида, записаними в тексті 6, краща відповідь на їхній неспокій – наша переконаність у милості й любові Бога, готовність засвідчити про особистий досвід з Ним.

`Як ваш особистий досвід і ваше знання Бога можуть проілюструвати впевненість у тому, що Його добро і милосердя «переслідують» нас? Які схожі приклади ви можете навести з Біблії? Про що б ви розповіли людям, котрі сумніваються в Божій турботі? Чому Голгофський хрест – найяскравіший приклад такого «переслідування»?`

---

#### Додаткове читання: Вибрані цитати Эллен Уайт

Коли Божий народ зверне свій погляд від світського до небесного, тоді стане народом особливим, бо побачить милість, доброту і співчуття, які Бог явив дітям Землі. Любов Господа викличе в них у відповідь відгук, і вони зможуть своїм життям показати оточуючим, що перебувають під владою Божого Духа, що всі їхні помисли зосереджені на небесному, а не земному.

Роздумуючи про те, як Христос прийшов у наш світ померти за грішну людину, ми починаємо усвідомлювати, яка ціна заплачена за наше викуплення, починаємо розуміти, що не існує істинних доброти й величі поза Богом.

Ми майже вдома, скоро почуємо голос Спасителя, солодший за будь-яку музику, який скаже: “Ваша боротьба скінчилася; увійдіть у радість свого Господ”. Блаженні, блаженні слова! Я хочу почути їх із Його нетлінних уст. Я хочу славити Його. Я хочу віддати честь Тому, Хто сидять на престолі. Я хочу, щоб мій голос луною озвався в небесних дворах. Чи будете там ви?.. Нехай допоможе нам Бог та наповнить нас усякою повнотою й силою, щоб нам скуштувати радощі майбутнього віку. Рукопис 8, 1888 р.—В небесних оселях, 375.