---
title: 'Для подальшого дослідження'
date: 01/07/2022
---

Прочитайте: Е. Уайт. Свідчення для Церкви. Т. 4. С. 143; Бажання віків. С. 476–484.

«Ті, хто в кінці виявиться переможцем, будуть часом переживати у своєму житті жахливе замішання й випробування. Однак вони не повинні втрачати надію, бо це один із засобів виховання в школі Христа. Воно необхідне, щоб очистити нас від усякого шлаку. Божий слуга повинен мужньо переносити всі напади ворога, його злі насмішки й уміти долати всі перешкоди, зведені сатаною на його шляху.

Однак якщо ви й далі дивитиметеся вгору, а не вниз на свої труднощі, то не знеможете в дорозі, але незабаром побачите Ісуса, Котрий простягає до вас руку допомоги, і вам потрібно буде тільки з простою довірою дати Йому свою й дозволити вести вас. Коли навчитеся довіряти, ваша надія зросте...

Він допоможе нам виховати в собі сильний, урівноважений, чудовий характер. Світло, яке виходить від такого характеру, сатана не може затьмарити... Бог дав нам Свій найкращий дар – Єдинородного Сина, аби піднести й облагородити нас, щоб, наділяючи нас досконалістю Свого характеру, приготувати нас до життя в Його вічному Царстві» (Е. Уайт. Вісті для молоді. С. 63).

**Запитання для роздумів:**

`1. Наскільки ви розумієте, що «жахливе замішання і випробування», які часом трапляються у вашому житті, можуть насправді бути частиною процесу «виховання в школі Христа»?`

`2. Як Пастир, намагаючись вивести людей із критичного стану, може використати нашу готовність утішити й підбадьорити тих, хто йде долиною смертної темряви? Що здатна зробити ваша церква, аби Господь міг більше використати вас для допомоги нужденним?`

`3. Попросіть членів класу розповісти про те, як їх «переслідували» доброта і милосердя Бога. Чого ви можете навчитися з почутих досвідів?`

`4. Пригадайте останні години життя Христа, коли Він зазнав суворого випробування. З огляду на біблійну розповідь чи натхненний опис Еллен Уайт (книга «Бажання віків»), скажіть, як Ісус, живучи на Землі як Людина, міг усе це витримати? Чого навчає нас Його приклад, коли ми стикаємося з важкими випробуваннями?`

---

#### Додаткове читання: Вибрані цитати Эллен Уайт

Звеличуйте Ісуса Христа,  «Приведені Пастирем назад,» 202