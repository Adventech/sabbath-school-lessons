---
title:  У визначений Богом час
date:   05/09/2022
---

`Прочитайте Римл. 5:6 і Гал. 4:4. Що в текстах сказано про Божі терміни і час?`

Павло пише, що Ісус прийшов померти за нас у найбільш відповідний час. Однак він не пояснює, чому цей час був слушУ р о к ним. У читачів може виникнути запитання: чому Ісус чекав кілька тисяч років, перш ніж прийти на Землю й перемогти гріх? Хіба Всесвіт задовго до того не розумів, що гріх – це зло?

Сьогодні ми також можемо ставити запитання: чому Ісус так довго не приходить удруге або чому Господь так довго не відповідає на наші молитви?

`Прочитайте пророцтво про 70 років-тижнів із Дан. 9:24-27, котре вказує на Ісуса як Месію. Скільки тривав цей часовий відрізок? Що це говорить про необхідність навчитися очікувати, поки все відбудеться у визначений Богом час, навіть якщо здається, що це надто довго?`

Є багато важливих духовних причин для того, щоб ми пройшли через час очікування. По-перше, очікування може переключити нашу увагу з «речей» на Самого Бога. По-друге, очікування допомагає нам ясно побачити власні мотиви й бажання. По-третє, воно виховує духовну стійкість. По-четверте, очікування відкриває можливості для розвитку багатьох духовних якостей, наприклад, віри й довіри. По-п’яте, очікування дозволяє Богові покласти інші фрагменти в «мозаїку» більшої картини. По-шосте, ми можемо й не знати, чому нам доводиться чекати; отож навчаємося жити вірою. Які ще причини очікування, на вашу думку, можуть бути?

`Чи можете ви знайти підтвердження тому, що Бог здійснює все у визначений час? Чи спонукає це вас вірити, що Господь свого часу і для вас здійснить усе необхідне? (Згадайте, наприклад, Авраама, Сарру й обіцяного їм сина). Замисліться: чи не трапляється так, що деякі наші дії затримують Божу відповідь на наші молитви?`