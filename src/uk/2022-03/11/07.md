---
title:  Для подальшого дослідження
date:   09/09/2022
---

Прочитайте: Е. Уайт «Патріархи і пророки». С. 637–642.

Період тривалого очікування може бути частиною Божого плану для нас, а також стати справжнім випробуванням. У цей період слід навчатися терпіння, зосередившись на Особі Бога та вірячи, що Він діє задля нашого добра. Є безліч причин, чому нам доводиться довго чекати, але всі вони пов’язані з виконанням Божих планів щодо нас і Його Царства. Забігаючи перед Богом, ми можемо багато чого втратити, але зможемо багато чого знайти, якщо довіримося Йому й радітимемо Ним.

«Кожне випробування зважене й відміряне Господом Ісусом Христом, і воно не перевершує здатності людини витримати його за допомогою даної їй благодаті» (Е. Уайт. Рукописи. Т. 12. С. 81).

«Я не знаю, яка Божа мета в моїй скорботі, однак Він знає, що для нас краще, і я віддам Йому як вірному Творцеві мою душу, тіло і дух. “Бо знаю, Кому я повірив, і переконаний, що Він має силу зберегти довірене мені до того дня” (2 Тим. 1:12). Якби ми виховували й тренували свої душі в тому, щоб мати більше віри, любові, терпіння й досконалішу довіру до нашого Небесного Отця, я знаю, ми день за днем знаходили б дедалі більше миру й щастя в цій життєвій боротьбі.

Господу не до вподоби, щоб ми дратувалися й нервували, не довіряючи дбайливим рукам Ісуса. Нам потрібно більше спокійного очікування й пильнування. Ми розмірковуємо: якщо в нас немає почуття впевненості, то ми перебуваємо на неправильному шляху, тому й далі вдивляємося в себе, щоб побачити якийсь знак, що відповідає цій ситуації. Проте враховуються не почуття, а віра» (Е. Уайт. Вибрані вісті. Т. 2. С. 242).

**Запитання для обговорення:**

`1. Як ви розумієте вислів: «Кожне випробування зважене й відміряне Ісусом»? Як ця думка допомагає нам в очікуванні?`

`2. Попросіть членів класу розповісти про досвіди, коли їм доводилося терпляче очікувати. Чого вони боялися й чому раділи тоді? Як боролися зі спокусами? Чого навчилися? На які обітниці покладалися?`

`3. Що може зробити ваша церква або клас, щоб допомогти всім людям, які проходять через випробування очікуванням?`

`4. Яка роль молитви у вихованні терпіння? Чи є люди, за яких ви хотіли б молитися, щоб Святий Дух наділив їх терпінням?`