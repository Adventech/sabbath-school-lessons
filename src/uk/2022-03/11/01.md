---
title:  Очікування під час випробувань
date:   03/09/2022
---

### Біблійні тексти для дослідження
1 Сам. 16; 26; Псал. 37:1-11; Римл. 5:3-5; 15:4, 5.

> <p>Пам’ятний вірш</p>
> «Плід же Духа... довготерпіння» (Гал. 5:22).

Учені провели експеримент, у якому взяли участь чотирирічні діти. Дитину залишали саму в кімнаті, заздалегідь попередивши, що вона може взяти один шматочок зефіру, але якщо дитина почекає, доки повернеться дорослий, то отримає два шматочки. Деякі діти запихали весь зефір у рот, щойно за дорослим зачинялися двері, інші ж чекали. Результати спостережень записували.

Учені спостерігали за життям цих дітей до досягнення ними підліткового віку. Досвід показав, що діти, котрі чекали, легше пристосовувалися до різних змін, краще навчалися й були більш упевненими в собі, ніж ті, хто поспішав з’їсти зефір. Терпіння виявилося ознакою гармонійного характеру. Не дивно, що Господь наказує нам виховувати в собі цю рису.

Протягом тижня ми поговоримо про те, для чого Господь допускає в нашому житті одне з найважчих випробувань – випробування очікуванням.

**Запитання уроку:**

**Чому іноді нам доводиться довго чекати? Які уроки щодо терпіння ми можемо засвоїти під час випробувань?**