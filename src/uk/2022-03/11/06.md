---
title:  Навчайтеся втішатися Господом
date:   08/09/2022
---

**_«Втішайся в Господі, і він сповнить тобі бажання твого серця» (Псал. 37:4, переклад І. Хоменка)._**

Псал. 37:4 – чудова обітниця. Уявіть, що ви отримуєте те, чого так прагнули. Однак отримання бажаного залежить від того, наскільки серце вміє втішатися в Господі. Що ж означає «втішатися в Господі?»

Прочитайте Псал. 37:1–11. Контекст 4-го тексту, можливо, дещо несподіваний. Давид пише, що оточений людьми, які діють проти Бога й проти нього. Коли люди налаштовані проти нас, природна реакція – розгніватися або виступити проти них, щоб захистити або виправдати себе. Однак Давид радить діяти по-іншому.

`Яку пораду дає Давид Божим дітям у наведених текстах?`

`Текст 1`

`Текст 5`

`Текст 7`

`Текст 8`

`Ще раз прочитайте вірш 4. Що означає «втішатися в Господі» в контексті вищенаведених текстів?`

Знову й знову, використовуючи різні вислови, Давид повторює думку: довіряйте Богові! Чекайте, коли Він Сам почне діяти. Не турбуйтеся, адже Господь – ваш Бог, і Він діє заради вас саме зараз. Вам не потрібно брати все до своїх рук і самотужки намагатися впоратися з проблемами. Ваш Небесний Отець керує всіма обставинами. Цілком довіртеся Йому!

Саме в такому контексті Давид пише про втіху в Господі. Утішатися Господом – означає жити в досконалій довірі. Ніщо не порушить нашого миру, оскільки Бог перебуває поруч, здійснюючи Свою справу. Ми можемо славити Його, навіть радіти в Ньому, тому що ніхто не може перемогти нашого Бога! Коли ми навчимося так жити, тоді справді отримаємо те, чого наше серце так давно прагне. Наш люблячий Отець бажає нам дати це, до того ж тоді, коли Його дар принесе найбільшу користь нам та Його Царству.

`Як ви можете навчитися «втішатися в Господі»? Проведіть деякий час у молитві, просячи Бога зробити вас здатними радіти Ним у будь-який час.`