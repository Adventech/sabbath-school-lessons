---
title: 'Для подальшого дослідження'
date: 15/07/2022
---

Прочитайте: Е. Уайт. Патріархи і пророки. С. 281–302; Бажання віків. С. 114–123.

«У давні часи Господь привів Свій народ до Рефідіма; Він може вирішити привести туди і нас, щоб випробувати нашу вірність. Він не завжди приводить нас до приємних місць. Якби Він так робив, ми у своєму самовдоволенні забули б, що Бог – наш Помічник. Він прагне явити Себе й дарувати нам рясні блага, тому допускає, щоб ми пережили випробування й розчарування, усвідомили свою немічність та навчилися звертатися до Нього по допомогу. Спаситель може примусити прохолодні потоки води потекти з твердої скелі. Поки не зустрінемося з Богом віч-на-віч, не побачимо Його, як Він бачить нас, і не пізнаємо, як самі пізнані, ми ніколи не зможемо дізнатися, які тягарі Він поніс за нас та скільки ще тягарів був би радий понести, якби з дитячою вірою ми принесли їх до Нього» (Е. Уайт. Рефідім / Рев’ю енд Геральд. 7 квітня 1903 р.).

**Запитання для роздумів:**

`1. Говорячи про спокусу, ми маємо на увазі особисті спокуси кожної людини. Водночас, чи є колективні спокуси, тобто такі, від яких ми повинні оберігати себе як усесвітня Церква або місцева громада? Якщо так, то які саме спокуси?`

`2. Попросіть охочих розповісти про «неприємні місця», куди їх колись приводив Бог. Що це за місця? Якби сьогодні довелося ще раз потрапити туди, чи ставилися б вони до цих місць інакше?`

`3. Ми всі розуміємо, що часом Бог дає змогу нам пройти через вогняні випробування задля нашого очищення. Та як сприймати випробування, котре здається даремним (наприклад, людина гине в автомобільній катастрофі)? Спробуйте в класі пошукати можливі відповіді.`

`4. У класі приділіть час молитві одне за одного. Просіть, щоб кожен з вас отримав силу витримати випробування й залишитися вірним.`

`5. Чи знаєте ви людину, котра, зіткнувшись із випробуванням, збилася зі шляху? Якщо так, що може зробити ваш клас, аби допомогти цій людині повернутися на шлях істини?`

---

#### Додаткове читання: Вибрані цитати Эллен Уайт

Ми звертаємося до Бога з проханнями не для того, щоб перевірити, виконає Він Своє слово чи ні, а тому, що Він завжди виконує обіцяне. Немає жодної необхідності перевіряти, чи Він любить нас, але тому, що Він справді нас любить. “Без віри неможливо догодити Богові. Тим, які приходять до Бога, треба вірити, що Він є і що винагороджує тих, які Його шукають”.Євр.11:6

Але віра не має нічого спільного із самовпевненістю. Тільки той, хто має справжню віру, вільний від самовпевненості. Справа в тому, що самовпевненість — це сатанинська підробка віри. Віра претендує на Божі обітниці й приносить плоди послуху. Самовпевненість також претендує на обітниці, однак використовує їх так, як це робив сатана, — для виправдання беззаконня. Віра допомогла б нашим прабатькам довіритися любові Божій і коритися Його Заповідям. Але самовпевненість штовхнула їх на порушення Божого Закону, водночас запевняючи, що Його велика любов врятує їх від наслідків гріха. То не є віра, якщо вона претендує на доброзичливість Небес і в той же час не виконує умов, за яких милість може бути дана. Справжня віра грунтується на обітницях і постановах Святого Письма.—Христос — надія світу, 104. 105.

У Своєму провидінні Він уводить їх в різні становища й обставини, щоб вони могли побачити у своєму характері вади, про які не знали. Господь дає їм можливість виправити ці вади та приготуватися для Його служіння. Часто Він дозволяє вогню страждання обрушуватися на них, щоб вони могли очиститися.

Господь допускає Своїм вибраним опинитися в горнилі страждань, аби виявити, який їхній характер та чи можна буде приготувати їх для Його роботи.—Служіння зцілення, 370.