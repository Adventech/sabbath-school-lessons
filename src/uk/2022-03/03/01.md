---
title: 'Клітка для птахів'
date: 09/07/2022
---

### Біблійні тексти для дослідження
Вих. 14; 15:22-27; 17:1-7; Прип. 3; Луки 4:1-13; 1 Петра 1:6-9.

> <p>Пам’ятний вірш</p>
> «З того радійте, навіть якщо тепер ви маєте бути трохи засмучені всілякими випробовуваннями» (1 Петра 1:6).

«При повному денному світлі, чуючи хор інших голосів, пташка, що сидить у клітці, не заспіває пісні, якої її хоче навчити господар. Вона засвоїть лише якийсь уривок із неї, якусь трель, проте ніколи повністю не відтворить окрему мелодію. Аж ось господар накриває клітку й ставить її в таке місце, де пташка слухатиме лише одну пісню, котру має співати. У темряві вона раз у раз намагається вторити цій пісні, доки не запам’ятає її, і ось – з її грудей лине досконала мелодія. Потім клітку з пташкою повертають на її місце, і відтепер пташка може співати цю пісню й при світлі. Так і Бог поводиться зі Своїми дітьми. У Нього є пісня, якої Він хоче навчити нас, і якщо ми засвоїмо її в сутінках страждань і горя, то потім зможемо співати її завжди» (Е. Уайт. Служіння зцілення. С. 372).

Зауважте, саме господар створює для пташки темряву. Очевидно, що сатана завдає болю, проте чи Сам Бог сприятиме тому, щоб ми опинилися в таких обставинах, де нам доведеться зазнати сум’яття і болю?

**Запитання уроку:**

**Які біблійні приклади свідчать про те, що іноді Сам Бог проводив людей через суворі випробування? На вашу думку, яких нових пісень Він хотів їх навчити?**

---

#### Додаткове читання: Вибрані цитати Эллен Уайт

Не дивіться на випробування, як на щось страшне, адже це засіб для нашого очищення та зміцнення. “Брати мої, майте велику радість, коли попадаєте в різні випробування, знаючи, що випробування вашої віри розвиває терпеливість” (Якова 1:2, 3).

.У майбутньому житті ми зрозуміємо те, що сьогодні сильно бентежить нас. Ми усвідомимо, якого могутнього Помічника мали і як Божі ангели за Божим дорученням оберігали нас, коли ми керувалися порадами Божого Слова.

Усім, хто приймає Його, Христос дає силу стати Божими дітьми. Він — скорий Помічник у всякий важкий час. Сороммося ж нашої хиткої віри. Переможені мають звинувачувати у своїй поразці тільки самих себе. Прийти до Христа й отримати своєчасну допомогу можуть усі, хто тільки цього захоче.—В небесних оселях, 261

Апостол Павло говорить: “Що тільки правдиве, що тільки чесне, що тільки справедливе, що тільки чисте, що тільки любе, що тільки гідне похвали, що тільки чеснота і похвала, — про те думайте!” (Филп.4:8). Це потребує ревної молитви і щохвилинної пильності. Ми маємо потребу в постійній допомозі Святого Духа, Котрий спрямовує наші думки до небесних істин і привчає розум зосереджуватись на тому, що чисте й святе. Старанно досліджуйте Боже Слово. “...Як дотримуватиметься Твоїх слів”. “Я заховав Твоє Слово, — говорить псалмист, — в серці своїм, щоб мені не грішити проти Тебе” (Псал.118:9, 11).—Патріархи і пророки, 441.