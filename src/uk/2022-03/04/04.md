---
title: 'Останні слова Ісуса'
date: 19/07/2022
---

Останні дні перед Своїм розп’яттям Ісус провів у Єрусалимі. Невдовзі Він мав померти. Згідно з Євангелієм від Матвія, даючи учням останні настанови перед Пасхою, Ісус розповів їм притчі, зокрема про десять дів, а також про овець і козлів. Ці притчі містять повчання про те, як ми повинні жити в очікуванні повернення Ісуса. У наші дні вони надзвичайно важливі, адже ми зауважуємо, як здійснюються ознаки скорого Приходу Ісуса.

Пояснюючи притчу про десять дів (Матв. 25:1–13), багато коментаторів зазначає, що олія — символ Святого Духа. Еллен Уайт погоджується з такою інтерпретацією, проте додає, що олія також є символом характеру, якого ніхто не зможе здобути для нас (див. Е. Уайт. Свідчення для проповідників. С. 234).

`Прочитайте притчу про десять дів. Як змінюється її зміст залежно від того, що символізує олія – Святого Духа чи християнський характер? Яке значення має ця притча особисто для вас в обох значеннях?`

`Святий Дух:`

`Характер:`

`Прочитайте притчу про овець та козлів (Матв. 25:31-46). За яким критерієм овець відділяють від козлів?`

Зауважте, Цар відділяє овець від козлів на підставі їхніх учинків і характеру. Хоч тут Ісус не навчає про спасіння через діла, ми бачимо, яку важливу роль відіграє виховання характеру в Плані спасіння та як викуплені Христом відображатимуть це спасіння у своєму житті й характері.

`Кажуть, справжній характер виявляється тоді, коли людину ніхто не бачить. Яка ви людина, коли вас ніхто не бачить? Що ця відповідь повідомляє про зміни, які необхідно здійснити вам у своєму житті?`

---

#### Додаткове читання: Вибрані цитати Эллен Уайт

Бути готовими зустрічати Господа не означає пробудитися, коли пролунає крик: “Ось молодий”, і тоді збирати свої порожні світильники, аби наповнити їх. Ми не можемо жити відокремлено від Христа тут і бути придатними для спілкування з Ним у Небесах.

Завдяки дії Святого Духа Боже Слово стає світлом, здійснюючи перетворення вжитті людини, котра приймає його. Насаджуючи в серцях принципи Слова, Святий Дух розвиває в людях Божественні якості. В Його послідовниках має сяяти світло Його слави — Його характер. Так вони повинні прославляти Бога, освітлюючи шлях до оселі Жениха, до міста Божого, до весільної вечері Агнця.—Наочні уроки Христа, 295. 296.

Люди не мають у собі світла. Без Христа ми подібні до незапаленої свічки або місяця, коли він відвертається від сонця; у нас немає жодного променя світла для темного світу. Але звертаючись до Сонця Праведності, з'єднуючи життя з Христом, ми наповнюємо душу світлом Божої присутності.

Послідовники Христа повинні бути більш ніж світильниками. Вони є світлом для світу; Ісус промовляє до всіх, хто прикликає Його ім'я: “Ви віддалися Мені, а Я послав вас у світ як Моїх представників”. Як Отець послав Його у світ, так, говорить Ісус, “і Я послав їх у світ” (Йоан.17:18). Як Христос відкрив світові Отця, так ми повинні явити світові Христа. Спаситель — єдине Джерело світла і відкриває Себе світові — о, християнин, не забудь цього! — через людей. Божі благословення передаються через людей. Сам Христос прийшов у світ як Син Людський. Людське в поєднанні з божественним не може не зворушити людину. Церква Христа, кожний учень Небесного Учителя особисто є знаряддям, призначеним небом для того, щоб відкрити людям Бога. Ангели слави бажають передати через вас небесне світло і силу душам, близьким до загибелі.—Небесні принципи щасливого життя, 34.