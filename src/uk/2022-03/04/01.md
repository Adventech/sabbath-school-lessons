---
title: 'Відображення ювеліра'
date: 16/07/2022
---

### Біблійні тексти для дослідження
Йова 23:1-10; Дан. 12:1-10; Матв. 5:16; 25:1-13; 1 Кор. 4:9; Ефес. 3:10; 4:11-16.

> <p>Пам’ятний вірш</p>
> «Ми ж усі з відкритим обличчям, мов у дзеркалі, оглядаємо Господню славу і перетворюємося в той самий образ від слави в славу, як від Господнього Духа» (2 Кор. 3:18).

«Еммі Кармайкл привела групу дітей до індійського ювеліра, котрий володіє традиційним мистецтвом очищення золота. На розжарене вугілля він поклав зігнутий шматок покрівельної черепиці. На ньому лежала суміш із солі, плоду під назвою тамаринд та цегляного пилу. У цю суміш ювелір клав шматочки золота. У міру того як вогонь спалював суміш, золото ставало чистішим. Майстер діставав золото щипцями, і якщо воно було недостатньо чистим, знову клав його у вогонь з новою порцією суміші. Щоразу температура зростала. Діти запитали: “А як ви дізнаєтеся, що золото повністю очистилося?” Майстер відповів: “Коли я побачу в ньому своє відображення» (Е. Кармайкл. Пізнаючи Бога. С. 50).

Бог прагне очистити нас, як золото, щоб ми відображали Його образ. Це дивовижна мета, але ще більше вражає те, що христоподібний характер розвивається в нас тільки тоді, коли ми проходимо через суворі життєві випробування.

**Запитання уроку:**

**Яку роль відіграють страждання в процесі очищення? Як необхідно розуміти це питання в контексті Великої боротьби?**

---

#### Додаткове читання: Вибрані цитати Эллен Уайт

Згідно з Божим провидінням, земні конфлікти покликані стати засобом навчання та виховання, необхідними для розвитку характеру, придатного для небесних осель. Нам належить стати членами царської сім'ї, Божими дітьми, а ми знаємо, що “все сприяє до добра” тим, хто любить Бога й підкоряється Його волі.

Наш Бог завжди готовий прийти на допомогу в час потреби. Йому добре відомі всі таємні думки наших сердець з усіма намірами та задумами, сховані у глибинах наших душ. Варто нам опинитися в біді, як Він уже готує для нас шлях звільнення — перш ніж ми встигаємо відкрити Йому наші страждання. Наші скорботи не залишаються непоміченими. Він знає краще за нас самих, що сприяє до добра Його дітям, і веде нас тим шляхом, який ми самі обрали б, якби знали власні серця, бачили наші потреби й небезпеки, що загрожують нам, — як їх бачить Бог. Однак смертні люди рідко знають самих себе. Вони не розуміють власної немочі... Бог знає їх краще, ніж вони знають самі себе, і Він розуміє, яким шляхом їх вести...

Якщо ми будемо довіряти Йому й віддамо свої шляхи в Його руки, Він спрямує наші стопи саме на той шлях, який приведе нас до перемоги над усіма злими пристрастями та рисами характеру, що не відповідають нашому Божественному Зразку.ST May 25, 1888—Наше найвище покликання, 368.