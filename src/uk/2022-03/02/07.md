---
title: 'Для подальшого дослідження'
date: 08/07/2022
---

Прочитайте: Біблійний коментар АСД. Т. 4. С. 1182; Е. Уайт. Моє життя сьогодні. С. 92.

«Той, Хто читає людські серця, знає їхні характери краще за них самих. Він бачить, що дехто має здібності й схильності, котрі, якщо їх правильно спрямувати, можуть бути використані для розвитку Його справи. У Своєму провидінні Він сприяє тому, що вони опиняються в різних становищах і обставинах, щоб могли побачити у своєму характері вади, про які не знали. Господь дає їм можливість виправити ці вади та приготуватися для Його служіння. Часто Він дозволяє вогню страждання обрушуватися на цих людей, щоб вони могли очиститися» (Е. Уайт. Служіння зцілення. С. 370).
**Запитання для роздумів:**

`1. Нам буває важко й болісно пожинати наслідки власних гріхів. «Чи зможу я колись знову бути праведним перед Богом?» – запитуємо ми. Які Божі обітниці допомагають нам і далі наполегливо рухатися вперед та не здаватися в найскрутніші часи? Див. Римл. 5:1–11. Що ви відповісте людині, яка запитує про те ж саме?`

`2. Яке значення вкладає Еллен Уайт у слово «провидіння»? Як воно діє? Звідки ви знаєте, що щось відбувається за Божим провидінням? Розкажіть у класі, чого ви навчилися з огляду на діяння Божого провидіння. Як, на вашу думку, допомогти людині, котра не може визначити, чи за Божим провидінням відбулася певна подія?`

`3. Чи має залежати ваше ставлення до людей, які зазнають суворих випробувань, від причини їхніх страждань? Інакше кажучи, якщо людина сама винна у своїх стражданнях, чи маємо ми моральне право виявляти до неї менше доброти та співчуття?`

`4. Молодий християнин із Південної Америки зазнав серйозних випробувань. Згодом він переїхав до Європи і якось сказав одному зі своїх знайомих: «Своє мертве тіло я залишив у Південній Америці». Яку думку він хотів передати? Чому ми всі в певному розумінні повинні десь залишити своє «мертве тіло»? Яку роль у цьому процесі відіграють випробування?`

`5. Заплануйте класом похід до лікарні або іншого закладу, де зможете надати допомогу, потішити й підбадьорити тих, хто через якісь причини потрапив у важкі обставини?`

---

#### Додаткове читання: Вибрані цитати Эллен Уайт

Щоб мені пізнати Його,  «Як протистояти сатані,» 251.