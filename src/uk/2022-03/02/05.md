---
title: 'Випробування задля очищення'
date: 06/07/2022
---

**_«Тому так промовляє Господь Саваот: Ось Я їх перетоплюю та випробовую їх, бо що маю вчинити Я ради дочки Свого люду?» (Єрем. 9:6)._**

«Якщо Божий Дух нагадує вам слова Господні, котрі завдають болю, можете не сумніватися: у вашій душі є дещо, що Він хоче викорінити» (Освальд Чемберс. Усе, що можу, – на славу Його. С. 271).

`Як ви розумієте наведені вище біблійний текст і цитату? Як ви самі пережили болісний процес очищення?`

`Прочитайте Єрем. 9:6-15. Бог говорить, що Він «перетопить та випробує» Юду й Єрусалим (текст 6). З яких двох причин Він робить це? Як відбувається очищення? Тексти 14, 15.`

Розплавлення та очищення, які здійснює Бог, містять рішучі радикальні дії. Є декілька причин, чому таке очищення можуть сприймати як суворе випробування. По-перше, ми відчуваємо біль, коли Бог використовує обставини, аби при17 мусити нас звернути увагу на наші гріхи. У трьох попередніх розділах Єремія сумно зітхає: «Спалилося дмухало, від огню зникло оливо, — надармо старанно розтоплювано, бо злих не відділено» (Єрем. 6:29).

Отже, іноді необхідні суворі заходи, щоб привернути нашу увагу. По-друге, ми страждаємо, мучимося й сумуємо, ясно побачивши свої гріхи. По-третє, ми відчуваємо невдоволення і розчарування, намагаючись жити інакше, адже тяжко відмовлятися від того, що так довго було частиною нашого життя і нас самих.

`Подумайте про гріхи, які ви намагаєтеся подолати. Якби Бог мав намір розплавити й очистити вас сьогодні, як Він зробив би це? Яких заходів ви можете вжити зараз, щоб подолати свої гріхи до того, як Бог вирішить застосувати радикальні дії щодо вас, як Він учинив це з Єрусалимом?`

---

#### Додаткове читання: Вибрані цитати Эллен Уайт

Випробування і перешкоди — це обрані Господом методи виховання та визначені Ним умови успіху.

Той факт, що ми змушені зазнавати випробувань, показує: Господь Ісус бачить у нас щось дорогоцінне, що бажає розвинути. Якби Він не бачив у нас нічого, чим міг би прославити Своє Ім'я, то не витрачав би часу на наше очищення. Він не кидає у Своє горнило безвартісне каміння. Він очищає тільки цінну руду. Коваль кладе залізо і сталь у вогонь, щоб узнати якість металу. Господь допускає Своїм вибраним опинитися в горнилі страждань, аби виявити, який їхній характер та чи можна буде приготувати їх для Його роботи.—Служіння зцілення, 370. 371.