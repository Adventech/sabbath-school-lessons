---
title:  Для подальшого дослідження
date:   12/08/2022
---

Прочитайте: Е. Уайт. Виховання. С. 301–309; Служіння зцілення. С. 470, 471.

«У житті кожної людини трапляються хвилини великого розчарування та глибокого розпачу; дні, коли журба стає постійною супутницею й буває важко вірити в те, що Бог і далі ніжно опікується Своїми земними дітьми; коли тривога непокоїть душу й людина бажає собі смерті. Якраз тоді чимало людей втрачає надію на Бога, вони стають рабами сумніву та невір’я. Якби в такий час ми могли духовно прозріти і збагнути намір Божого Провидіння, то побачили б ангелів, які намагаються врятувати нас від самих себе й поставити наші ноги на міцному фундаменті, надійнішому за віковічні гори; тоді воскресла б віра й почалося нове життя» (Е. Уайт. Пророки і царі. С. 107).

**Запитання для обговорення:**

`1. Еллен Уайт пише, що в житті кожного з нас «трапляються хвилини великого розчарування та глибокого розпачу». Наскільки добре ми вміємо помічати потреби та проблеми інших людей у скрутний час? Як ми можемо навчитися дарувати надію одне одному, коли зазнаємо розчарувань?`

`2. У класі обговоріть ваші відповіді на останнє запитання уроку за вівторок. Як змінилося ваше життя, коли ви намагалися постійно пам’ятати про близькість Бога до вас?`

`3. У класі прочитайте вголос деякі тексти з Йова 38–41. Яким постає Бог у цьому описі? Що в прочитаних текстах дає вам надію та підбадьорення? Як у цю картину вплітається істина про суботу? Як вона допомагає нам постійно пам’ятати про сутність і характер Бога?`

`4. Перетворювальна надія має небесне походження. Це означає, що ми можемо молитися одне за одного, щоб у наше життя прийшла надія. Приділіть час молитві за тих, чия надія похитнулася, і попросіть Бога, щоб Він відновив її. Що ви можете зробити для тих, хто, зазнаючи випробувань, втрачає надію?`

`5. Запропонуйте присутнім поділитися власним досвідом, коли відчай і страждання привели їх до втрати надії та віри. Що допомогло їм відродити надію? Які досвіди ми можемо розповісти одне одному, щоб допомогти подолати сумнів та відчай?`