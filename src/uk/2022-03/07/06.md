---
title:  Батьківське покарання
date:   11/08/2022
---

`Прочитайте Євр. 12:5-13. Яку вістку для нас містить ця настанова і як вона узгоджується з тим, що ми вже вивчили в цьому кварталі?`

В уривку Євр. 12:5–13 Павло змальовує випробування як частину виховного процесу. Використане в грецькому оригіналі Нового Завіту слово пайдеуо (в українському перекладі – картати, карати; текст 6) має такі значення: 1) «виховувати, наставляти»; 2) «виправляти, карати»; 3) «бити, батожити». Враховуючи, що воно має той самий корінь, що й слово пайдіон (дитина), можна зрозуміти, чому в грецькій культурі це слово було одним з основних термінів у сфері виховання. Отже, збагнути значення «Господнього картання/покарання» (текст 5) – це означає усвідомити, як Бог навчає нас у школі віри, описаній автором у розділі 11.

Увесь розділ 11 Послання до євреїв присвячений людям – чоловікам і жінкам, – котрі виявили міцну віру. Саме віра допомагала їм рухатися вперед, коли вони стикалися з різними випробуваннями. Починаючи з розділу 12, автор звертається до нас, читачів: оскільки так багато людей у давнину наполегливо боролися з неймовірними труднощами й перемагали, то й ми можемо жити життям віри. Секрет у тому, щоб дивитися на Ісуса (текст 2) і в скрутний час наслідувати Його приклад (текст 3). Образно кажучи, розділ 12 – це окуляри для реального сприйняття християнського життя. Без таких окулярів наше бачення і розуміння труднощів завжди буде затемненим. Та якщо ми дивитимемося через ці окуляри, вони виправлять спотворений погляд на страждання, нав’язаний нам сучасною культурою. Тоді ми зможемо правильно сприймати випробування та розважливо реагувати на них.

`Прочитайте Євр. 12:1-13. Зверніть увагу на тексти 5-13 і визначте, що тут сказано:`

`про джерело картання/кари`

`про нашу реакцію на картання/кару`

`про мету картання`

`Ще раз прочитайте Євр. 12:1-13. Складіть список причин для надії, котрі тут містяться. Як ця надія зміцнила вас у періоди вашого духовного «виховання»?`