---
title:  Свавільний Ізраїль
date:   25/07/2022
---

Історія Осії викладає нам кілька важливих уроків. Осія опинився в дуже незвичній ситуації. Згідно з повелінням Господа, він бере «собі жінку блудливу», котра «породить дітей блуду». Хоч її життя розпусне, Бог наказує Осії прийняти свою дружину назад та виявляти до неї любов. Цю історію використовують як притчу про Бога й ізраїльський народ. Ізраїльтяни залишили Бога й припустилися духовної розпусти з іншими богами, проте Господь любив їх та прагнув, щоб вони знали про це. Та зверніть увагу на методи, які Він використовує!

`Прочитайте Осії 2:4-14. Які методи Бог вирішив застосувати, щоб привернути Ізраїль до Себе? Що при цьому міг відчувати Його народ?`

`Тексти 4, 5`

`Тексти 8-10`

`Тексти 11, 12`

`Текст 13`

Ця історія порушує два важливих питання про те, як ми пізнаємо Бога, коли Він приводить нас до покаяння. По-перше, ми ризикуємо не розпізнати, що це дії Бога. Коли Ізраїль переживав цей болісний досвід, їм було важко усвідомити, що Бог діє задля їхнього спасіння. Коли наш шлях устелений гострими тернями й обгороджений огорожею, і ми не знаємо, куди йдемо (текст 8), чи можливо, що все це влаштував Бог? А коли у вас забирають найнеобхідніше для життя або виставляють вас на ганьбу (тексти 11, 12), чи може бути, що за всіма цими стражданнями стоїть наш Небесний Отець? Та що б ми не відчували, Бог завжди діє з метою привести нас до покаяння, оскільки безмежно любить нас.

По-друге, ми ризикуємо неправильно зрозуміти Бога тоді, коли Він виконує Свою роботу. Ми можемо побачити Бога в дії, проте нам можуть не сподобатися Його дії. Коли ми відчуваємо біль і розчарування, легко звинуватити Бога в жорстокості й байдужості. Проте Бог невпинно працює над тим, щоб змінити нас через Свій завіт любові.

`Прочитайте Осії 16-25. Що цей уривок повідомляє про Бога? Просіть Святого Духа показати вам, чи не тікаєте ви від Бога в якійсь сфері вашого життя. Якщо переконаєтеся, що так, тоді чи слід дивуватися з випробувань? Що заважає вам зараз цілковито підкоритися Богові?`