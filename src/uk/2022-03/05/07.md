---
title:  Для подальшого дослідження
date:   29/07/2022
---

Прочитайте: Е. Уайт. Патріархи і пророки. С. 145–155; Свідчення для Церкви. Т. 5. С. 315–319.

«Бог завжди випробовував Свій народ у горнилі горя та страждань. Тільки в розпеченій печі чисте золото християнського характеру звільняється від усяких домішок. Ісус спостерігає за цим процесом; Йому добре відомо, що потрібно для того, щоб очистити дорогоцінний метал‚ у якому відображалося б сяйво Його любові. У суворих‚ тяжких випробуваннях Бог виховує Своїх слуг. Зауваживши в людині здібності‚ які можуть бути використані для успіху Його справи, Він піддає її випробуванню. У Своєму Провидінні Він ставить її у таке становище‚ у якому випробовується характер... Указуючи людям на їхні слабкості, Бог навчає їх покладатися на Нього... Так Він досягає Своєї мети. Пройшовши таку школу виховання й дисципліни‚ вони виявляються готовими до звершення грандіозного задуму‚ задля якого їм були дані ці здібності» (Е. Уайт. Патріархи і пророки. С. 108).

«Якщо, згідно з Божим провидінням, ми покликані зазнати випробування, візьмемо наш хрест та вип’ємо гірку чашу, пам’ятаючи, що тримає її біля наших уст рука Отця. Будемо довіряти Йому як у ясний день, так і в темряві. Хіба ми не повинні вірити, що Він посилає нам усе задля нашого добра?.. Навіть у ніч страждання як ми можемо відмовитися піднести наші серця й голоси в подячній хвалі, згадуючи Його любов до нас, виявлену на Голгофському хресті?» (Е. Уайт. Свідчення для Церкви. Т. 5. С. 315).

**Запитання для роздумів:**

`1. Попросіть когось із класу розповісти, як він, подібно до Авраама, проходив через випробування віри (можливо, ваші випробування не такі важкі, як у патріарха). Чого ви можете навчитися з почутих досвідів?`

`2. Згадайте останні 24 години із життя Христа на Землі перед розп’яттям. З якими надзвичайними труднощами Він зіткнувся? Як витримав їх? Які принципи ми можемо почерпнути з Його прикладу й застосувати до себе під час суворих випробувань?`

`3. Обговоріть ідею щодо того, як завдяки нашим стражданнями ми можемо послужити іншим страждальцям. Які запитання й проблеми може викликати ця ідея?`

`4. Еллен Уайт писала: «Будемо довіряти Йому як у ясний день, так і в темряві». Це непросто зробити. Як ми можемо допомогти одне одному розвинути таку віру, яка спроможна завжди довіряти Богові?`