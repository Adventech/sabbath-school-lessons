---
title:  Екстремальне розжарення
date:   23/07/2022
---

### Біблійні тексти для дослідження
Бут. 22; Йова 1:6-2:10; Ісаї 43:1-7; Осії 2:4-14 ; 2 Кор. 11:23-29.

> <p>Пам’ятний вірш</p>
> «Та зволив Господь, щоб побити Його, щоб муки завдано Йому. Якщо ж душу Свою покладе Він як жертву за гріх, то побачить насіння, і житиме довгії дні, і замір Господній рукою Його буде мати поводження!» (Ісаї 53:10).

Перебуваючи біля ліжка помираючої дружини, християнський письменник Клайв Стейплз Льюїс написав: «Я не думаю, що мені загрожує небезпека втратити віру в Бога. Справжня небезпека полягає в можливості повірити в те, що Він не добрий. Висновок, якого я боюся, міститься не в словах: “Виявляється, Бога немає!”, але “Ось який Він, виявляється!”» (Спостереження за горем. С. 6, 7).

Коли життя стає справді важким, деякі люди повністю відкидають Бога. Для інших, як сказав Льюїс, є спокуса змінити свою думку про Нього й допустити злі помисли щодо Бога. Питання в тому, якого ступеню може досягнути розжарення. До якої міри розжарення Бог готовий ризикувати, допускаючи його для Свого народу, щоб досягнути найвищої мети – зробити нас подібними «до образу Його Сина» (Римл. 8:29)?

**Запитання уроку:**

**Допускаючи страждання в житті Своїх дітей, Бог ризикує, адже ті, кого Він прагне навчити любити Його, можуть не зрозуміти свого Господа. На вашу думку, чому Бог готовий ризикувати? Яку міру нерозуміння готовий витримати Бог, щоб перетворити нас на образ Його Сина?**