---
title:  Для подальшого дослідження
date:   26/08/2022
---

Прочитайте: Е. Уайт. Пророки і царі. С. 190–203; Патріархи і пророки. С. 487–498.

«Тож навчімо наші серця й уста вихваляти Бога за Його незрівнянну любов. Навчімо наші душі сповнятися надією та перебувати у світлі, що сяє від Голгофського хреста. Ми ніколи не повинні забувати, що є дітьми Небесного Царя, синами й доньками Господа Саваота. Наша перевага – зберігати спокій у Богові» (Е. Уайт. Служіння зцілення. С. 187).

«Я хочу, щоб і ви звеличували та вихваляли Його разом зі мною. Славте Господа навіть тоді, коли опинилися в темряві. Хваліть Його навіть у спокусах. Апостол говорить: «Радійте завжди в Господі; і ще раз кажу: радійте!» (Филп. 4:4). Чи будуть у такому разі ваші сім’ї жити в темряві й мороку? У жодному разі: на них зіллється небесне світло. Отже, ви збиратимете промені вічного світла від престолу слави та поширюватимете їх навколо себе. Дозвольте мені надихнути вас на цю справу – поширювати Боже світло й життя навколо себе й не тільки на своєму шляху, а й на шляху тих, з ким спілкуєтеся. Нехай вашою метою буде робити кращими тих, хто навколо, підносити їх, указувати їм на вічність і славу, спонукувати шукати вічні реалії, безсмертну спадщину, нетлінні скарби» (Е. Уайт. Свідчення для Церкви. Т. 2. С. 593).

**Запитання для обговорення:**

`1. Яку роль у житті християн відіграє прославлення Бога церковною громадою? Як би ви охарактеризували прославлення на вашому суботньому богослужінні? Чи підносить воно дух? Чи надихає членів церкви залишатися вірними серед випробувань і болю? Якщо ні, що можна змінити?`

`2. Що означають слова: «Славте Господа навіть тоді, коли опинилися в темряві... Хваліть Його навіть у спокусах»? Як прославлення може допомогти нам у цих ситуаціях?`

`3. Попросіть членів церкви розповісти про те, як прославлення вплинуло на їхнє життя. Чого вони можуть навчитися з досвідів одне одного?`

`4. У класі виберіть псалом — прославлення й разом прочитайте його. Чого він навчає вас? Як прославлення впливає на вашу віру?`