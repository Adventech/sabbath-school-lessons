---
title:  Життя хвали
date:   23/08/2022
---

Навіть за сприятливих обставин ми не приділяємо достатньо часу тому, щоб вихваляти Бога. Наскільки ж складніше робити це в скрутні часи! Проте саме до цього спонукає нас Бог. У хвалі потрібно вправлятися, доки вона не стане звичною для нас. Прославленння Бога має бути невід’ємною частиною нашого життя. Вихваляння Бога – не стільки конкретна дія, скільки риса, притаманна життю християнина.

`Прочитайте Псал. 145. Які причини для прославлення Бога мав Давид? Як слова цього псалму можуть стати вашими?`

Відомий англійський проповідник Чарльз Сперджен написав книгу «Практика хвали». За основу взято сьомий текст сьогоднішнього псалма. У цьому короткому тексті Сперджен привертає нашу увагу до трьох важливих моментів, які можуть допомогти створити атмосферу хвали в нашому житті.

Ми підносимо хвалу, коли дивимося навколо себе. Якщо ми не дивимося навкруги, щоб побачити велич Бога, то не матимемо причин для прославлення Його. Що гідне хвали ви бачите у створеному світі? (Наприклад, краса Божого творіння). А що гідне хвали ви бачите в духовному світі? (Наприклад, зростання молодих християн у вірі).

Ми підносимо хвалу, коли згадуємо наші досвіди з Богом. Прагнучи жити в атмосфері хвали, ми повинні згадувати причини для прославлення. Як ми можемо запам’ятовувати великі істини про Бога, щоб Його милість і постійна турбота про нас не зникали з нашої свідомості? (Наприклад, створити нові традиції або символи, які нагадуватимуть нам про Його доброту).

`Ми підносимо хвалу, коли проголошуємо її вголос. Прославлення – це не те, що ми здійснюємо в розумі. Воно має вийти з наших уст і бути почутим людьми. Які причини ви знаєте для прославлення Бога вголос? Яким буде результат такого прославлення і на кого він вплине?`

`Візьміть ручку, аркуш паперу і приділіть час для роздумів над цими трьома пунктами. Що вам необхідно робити, аби розвинути звичку постійно прославляти Бога?`