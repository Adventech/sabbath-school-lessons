---
title:  Борючись Його силою
date:   30/07/2022
---

### Біблійні тексти для дослідження
Бут. 32; Матв. 5:29; Івана 16:5-15; Колос. 1:28, 29; 1 Петра 1:13.

> <p>Пам’ятний вірш</p>
> «Для цього я і відчайдушно працюю, борючись Його силою, яка могутньо діє в мені» (Колос. 1:29).

Незнайомі чоловік і жінка сиділи поруч на телепередачі. В обох загинули діти. Син жінки був убитий 20 років тому, і протягом усього цього часу її гіркота й гнів не затихали. Чоловік поводився зовсім інакше. Його дочку вбили терористи кілька років тому. Він говорив про прощення убивць і про те, як Бог допоміг йому подолати душевний біль та образу. І хоч цей чоловік зазнав жахливих страждань, він став прикладом того, як Бог може дарувати зцілення в найпохмуріші моменти нашого життя.

Чому дві людини так по-різному реагували на схожі втрати? Як у житті християнина відбувається духовна зміна, котра дає йому сили стати більш зрілим у суворих життєвих випробуваннях, замість того щоб упасти під їхнім тягарем?

**Запитання уроку:**

**Яку роль відіграють наші рішення й сила волі в боротьбі із собою та гріхом? Як нам не допустити, щоб наші почуття керували рішеннями, які ми приймаємо? Чому ми повинні наполегливо рухатися вперед і не здаватися під час випробувань?**