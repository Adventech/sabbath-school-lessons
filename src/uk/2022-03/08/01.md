---
title:  Споглядаючи невидимого
date:   13/08/2022
---

### Біблійні тексти для дослідження
Ісаї 40:27-31; Івана 14:1-14; Римл. 8:28-39; Ефес. 1:18-23.

> <p>Пам’ятний вірш</p>
> «Вірою він покинув Єгипет, не злякавшись гніву царя, бо стояв непохитно, як той, що бачить Невидимого» (Євр. 11:27).

Визначення віри в Посланні до євреїв завжди було непростим для розуміння. «Віра є підставою для надії, те, що переконує про речі, недоступні для споглядання» (Євр. 11:1). Як ми можемо бути впевненими в тому, чого не бачимо? Проте саме так діяв Мойсей, як свідчить пам’ятний вірш: «Стояв непохитно, як той, що бачить Невидимого» (текст 27).

Та ще важче усвідомити, що ми покликані бачити Невидимого не тільки за сприятливих часів, а й особливо тоді, коли в житті виникають труднощі й проблеми. Для цього й потрібна віра, христоподібна віра, яка повинна сформуватися під впливом істини про Бога і Його Царство. Найважливіші істини – доброта нашого Отця, сила, дарована в ім’я Ісуса, сила воскресіння, Боже співчуття – зроблять нас здатними твердо стояти й не захитатися у вірі, коли приходить випробування або спокуса.

**Запитання уроку:**

**Які істини про Бога можуть підтримати нас у скрутних обставинах?**