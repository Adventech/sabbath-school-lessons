---
title:  Сила воскресіння
date:   16/08/2022
---

Воскресіння розв’язує проблему людської безпорадності. Розмірковуючи про життя, смерть і воскресіння Ісуса, ми часто думаємо про те, як завдяки смерті Ісуса отримуємо виправдання перед Богом.

Однак воскресіння додає особливий аспект до спасіння. Воскресіння Ісуса значуще не лише тому, що вказує на наше майбутнє воскресіння з мертвих. Воскресіння надало можливість Ісусові бути по правиці Отця – з Його силою і владою. Ця сила воскресіння – та сама, яку Бог робить доступною для нас сьогодні!

`В Ефес. 1:18-23 Павло пише про велич Божої могутності. Що тут сказано про силу воскресіння? Які обітниці й надію для себе ви можете знайти в цих текстах?`

Павло молиться, щоб ефесяни усвідомили певні істини, які можна правильно зрозуміти тільки з Божественною допомогою: 1) є надія на вічне майбутнє, до якого нас покликав Ісус; 2) ми повинні пізнати силу, виявлену заради нас.

Потім Павло описує, яка дивовижна ця сила. Сила, доступна нам сьогодні, – та ж сама, яку Отець «здійснив у Христі, воскресивши Його з мертвих і посадивши праворуч Себе на небесах, – вище від усякого начальства, влади, сили, панування».

Однак Павло не зупиняється на цьому. Воскресіння дало Ісусові силу і владу керувати Його народом, посилаючи йому все необхідне для життя – теперішнього і вічного!

`Складіть перелік сфер вашого життя, у яких вам необхідна сила воскреслого Ісуса. Помоліться, щоб ця сила була застосована до всіх зазначених потреб. Що вам потрібно змінити, аби дозволити цій силі більш вільно діяти у вашому житті?`