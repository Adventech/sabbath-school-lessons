---
title:  Для подальшого дослідження
date:   19/08/2022
---

Прочитайте: Е. Уайт Пророки і царі. С. 598–606.

«Хіба Бог не говорив, що дасть Святого Духа тим, хто просить Його? І хіба цей Дух не є реальним, істинним, справжнім Керівником? Деякі люди бояться довіряти Божому Слову, начебто це самовпевненість з їхнього боку. Вони просять Бога, щоб Він навчив їх, однак бояться довіритися Божому Слову й повірити, що вони навчені Ним. Коли ми приходимо до нашого Небесного Отця в покорі, бажаючи навчатися, чому маємо сумніватися в тому, що Бог виконає власні обіцянки? Ви ані на мить не повинні сумніватися в Ньому й ганьбити Його цим. Після того як ви шукали пізнання Його волі, тепер ваша роль у співпраці з Богом полягає в тому, щоб вірити, що одержите керівництво, настанову і благословення, виконуючи Його волю. Ми можемо сумніватися в собі, щоб не тлумачити неправильно Його вчення, але навіть це зробіть предметом ваших молитов та довіртеся Йому. Вірте до кінця, щоб Його Святий Дух допоміг вам правильно тлумачити Його плани й роботу Його провидіння» (Е. Уайт. Рукописи. Т. 6. С. 225).

«Віра зміцнюється, коли людина чинить опір сумнівам та протиборчому впливові. Досвід, набутий у цих випробуваннях, цінніший за найкоштовніші камені» (Е. Уайт. Свідчення для Церкви. Т. 3. С. 555).

**Запитання для обговорення:**

`1. Обговоріть у класі: у наявність яких реалій (матеріальних об’єктів, явищ тощо) ми віримо, не бачачи їх, оскільки вони за межами нашого зору? Як це допомагає нам зрозуміти, що означає «бачити Невидимого»?`

`2. Обговоріть останнє питання уроку за середу. Як часто ми опиняємося в такій ситуації? Що ми можемо зробити, аби повірити: Господній шлях – найкращий, навіть якщо це не те, чого ми бажаємо? Якщо «віра зміцнюється, коли людина чинить опір сумнівам та протиборчому впливові» й це дає змогу їй набути досвіду, «ціннішого за найкоштовніші камені», то чи не повинні ми змінити власне ставлення до таких ситуацій?`

`3. Більшість із нас зустрічали людей, навіть братів-християн, котрі потрапили в складну ситуацію із жахливими, на наш погляд, наслідками. Найгірше, що ми уявляли, сталося, незважаючи на молитви й неймовірні зусилля. Як ми розуміємо це, досліджуючи матеріал уроку?`