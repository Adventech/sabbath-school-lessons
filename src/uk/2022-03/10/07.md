---
title:  Для подальшого дослідження
date:   02/09/2022
---

Прочитайте: Е. Уайт. Служіння зцілення. С. 453, 454; Бажання віків. С. 298–314; Євангелізм. С. 630.

«Труднощі, з якими стикаємося, можна значно полегшити тією лагідністю, що перебуває в Христі. Якщо ми володітимемо покірливістю нашого Вчителя, то зможемо піднятися над зневагою, невдачами, щоденними неприємностями, і вони перестануть затьмарювати наш дух. Найбільшим доказом шляхетності християнина є самовладання. Якщо людина, зазнаючи образ чи жорстокого ставлення, утрачає дух спокою й довіри, вона позбавляє Бога права явити в ній Свою досконалість характеру. Смирення серця – це сила, яка дає перемогу Христовим послідовникам, це ознака їхнього зв’язку з Небом» (Е. Уайт. Бажання віків. С. 301, 302).

**Запитання для обговорення:**

`1. Як лагідність допомагає вам піднятися над образами і роздратуванням? Яка властивість лагідності найкраще здатна допомогти досягнути цього?`

`2. Як у вашій культурі ставляться до лагідності й покори? Їх цінують чи виявляють до них негативне ставлення? Що у вашій культурі й вашому оточенні перешкоджає вам виховувати в собі ці якості?`

`3. Чи можете ви назвати сучасників, котрі є прикладом покори й лагідності? Як у їхньому житті виявляються ці якості і чого ви можете навчитися від них?`

`4. Чому люди часто вважають лагідність і покору виявом слабкості?`

`5. Ми бачили, що Давид шукав пристановища в Богові. Чому Господь є для нас прихистком? Як ми, Церква, можемо стати пристановищем для нужденних? Що ви можете зробити, щоб ваша громада стала притулком для страждальців?`