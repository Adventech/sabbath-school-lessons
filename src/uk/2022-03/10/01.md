---
title:  Лагідність під час випробувань
date:   27/08/2022
---

### Біблійні тексти для дослідження
Вих. 32:1-14; Псал. 62:2-9; Єзек. 24:15-27; Матв. 5:43-48; 1 Петра 2:1 8-25.

> <p>Пам’ятний вірш</p>
> «Блаженні лагідні, бо вони успадкують землю» (Матв. 5:5).

Сьогодні не так часто можна почути слово «лагідний», окрім тих випадків, коли читаємо про Мойсея або вивчаємо заповіді блаженства. Лагідність визначають як «здатність терпляче і без обурення переносити несправедливість». Не дивно, що про лагідність мало говорять, адже таку рису в сучасному світі не дуже поважають. Іноді в Біблії це слово перекладається як «покора». У більшості сучасних культур покору не вважають бажаною рисою.

Однак лагідність, котра терпляче і без обурення переносить несправедливість й образи, – одна з найвидатніших рис Ісуса та Його послідовників. Лагідність духу цінна ще й тому, що вона може бути могутньою зброєю в руках тих, хто зазнає болю і страждань. Справді, час випробування – найкраща можливість навчитися лагідності серця, адже завдяки лагідності й впокореному духові ми можемо переконливо свідчити про Бога.

**Запитання уроку:**

**Який зв’язок між стражданнями й лагідністю? Як наші лагідність і впокорений дух можуть допомогти нам стати прикладом для інших людей? Як лагідність може бути силою, а не слабкістю християн?**