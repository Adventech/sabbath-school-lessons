---
title:  Померти як насіння
date:   10/09/2022
---

### Біблійні тексти для дослідження
1 Сам. 2:12-3:18; 13:1-14; Зах. 4; Римл. 12:1, 2; Филп. 2:5-9.

> <p>Пам’ятний вірш</p>
> «Знову й знову запевняю вас: якщо зерно пшениці, впавши на землю, не вмре, воно залишиться одне. Якщо ж умре, – принесе великий урожай» (Івана 12:24).

Наведений Ісусом приклад зерна, що помирає, – це яскрава аналогія нашого підкорення Божій волі.

По-перше, зерно має впасти. Падаючи в ґрунт, воно не може керувати тим, куди і як упасти. Потім зерно покірно лежить у землі, яка повністю вкриває його.

По-друге, зерно має чекати. Воно лежить у землі, не знаючи свого майбутнього, адже є лише зернятком.

По-третє, зерно має померти. Воно не зможе стати пшеничним колосом, якщо не залишить безпечне зручне життя. Померти – означає відмовитися від усього, чим воно було раніше, і тільки після цього можна з насінини перетворитися на родючу рослину.

**Запитання уроку:**

**Якщо ми знаємо, що Божа воля – найкраще для нас, чому нам так важко її прийняти? Який приклад підкорення залишив нам Христос? Чи відображається аналогія з пшеничним зерном у вашому житті?**