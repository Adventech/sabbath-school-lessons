---
title:  Для подальшого дослідження
date:   16/09/2022
---

Прочитайте: Е. Уайт. Патріархи і пророки. С. 575–580, 616–626.

Підкорення Божій волі можливе лише за умови, що ми «померли» для власних бажань та амбіцій. Тільки так відкривається шлях для справжнього служіння іншим. Ми не можемо жити для Бога, не віддавши себе в жертву живу й не перебуваючи в постійній готовності слухати Божий голос. Щоб ми могли цілковито підкорити свою волю волі Отця, необхідно усвідомити, наскільки небезпечно покладатися на себе й на замінники Слова і сили Бога. Оскільки підкорення Божій волі – серцевина христоподібного життя, Бог може допустити випробування, щоб навчити нас покладатися на Нього.

«Нехтування Ілія стало очевидним для кожного батька й кожної матері. Унаслідок його неосвяченої прихильності й неУ р о к бажання виконувати неприємний обов’язок, Ілій пожав жнива беззаконня у своїх розпусних синах. Перед Богом винен як батько, що допустив це нечестя, так і діти, котрі його чинили, і Бог не прийме ані жертви, ані приношення за це беззаконня» (Е. Уайт. Виховання дітей. С. 276).

**Запитання для обговорення:**

`1. У класі обговоріть велику поблажливість Сина Божого, виявлену до нас у тому, що Він прийшов на Землю як людина й помер за наші гріхи. Що це говорить про значення самопожертвування й самозречення заради інших? І хоч ми не можемо зробити такого ж, цей принцип зрозумілий, і ми завжди повинні про нього пам’ятати. Як у своєму житті ми можемо наслідувати Ісуса, Котрий виявив покору й самопожертву на хресті?`

`2. Необхідність підкоритися Богові, не знаючи наслідків, може викликати в деяких людей страх. Про що б ви розповіли людині, котра покладається на себе, а не на Бога? Як допомогли б їй звільнитися від страху перед невідомим майбутнім?`

`3. Під час уроку присвятіть деякий час молитві за ваших знайомих, яким важко підкоритися Божій волі. Моліться, щоб вони могли зрозуміти: довіра Богові – єдина можливість здобути міцний душевний мир. Яку практичну допомогу ви можете надати цим людям, щоб допомогти їм побачити: вони можуть віддати себе в Його руки й цей шлях – найкращий? Інакше кажучи, як Бог може використати вас, щоб допомогти іншим зрозуміти Його любов і готовність піклуватися про їхні потреби?`