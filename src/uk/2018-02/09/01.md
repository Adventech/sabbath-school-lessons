---
title:  Спокуси останнього часу
date:   26/05/2018
---

### Біблійні тексти для дослідження
Об’явл. 2:13, 24; 2 Кор. 11:13-15; Псал. 145:4; Бут. 1-2:3; Об’явл. 13:1-17. 

> <p>Пам’ятний вірш</p> 
> «І скинутий був великий дракон, давній змій, котрий зветься диявол і сатана, який обманює весь світ; скинутий він був на землю, і його ангели були скинуті з ним» (Об’явл. 12:9). 

Навіть на Небі, до свого вигнання, сатана намагався звести ангелів. «Залишивши своє місце перед лицем Божим, Люцифер почав сіяти дух незадоволення серед ангелів. Він діяв таємно, спочатку приховуючи свої справжні наміри. Під удаваною повагою до Бога намагався викликати незадоволення законами, яким підкорялися небесні істоти, заявляючи, що ці закони надто обмежують свободу» (Е. Уайт. Велика боротьба, с. 495). 

В Едемі він прийняв образ змія і за допомогою обману спокусив Єву. Протягом усієї історії Землі сатана застосовував свою спокусливу силу, а також спробує зробити це після тисячолітнього царства (Об’явл. 20:7), аби досягти своєї мети. 

Лукавий значно розумніший та могутніший за будь-кого з нас, і саме через це нам необхідно триматися за Ісуса і Його Слово, щоб захиститися від диявольської омани. «А ви, що линули до Господа, Бога вашого, усі ви живі сьогодні» (П. Зак. 4:4). Принцип, викладений у цьому вірші, актуальний і сьогодні. 

Цього тижня ми розглянемо найефективніші диявольські спокуси та засоби захисту від них.