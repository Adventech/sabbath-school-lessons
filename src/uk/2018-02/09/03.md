---
title:  Два великих обмани 
date:   28/05/2018
---

**Прочитайте наведені тексти. Що вони повідомляють про звабливу силу сатани?**

`2 Кор. 11:13-15` 

`2 Сол. 2:9, 10` 

`Об’явл. 12:9` 

`Об’явл. 20:10` 

Як зазначалося в попередньому уроці, Ісус попередив Своїх послідовників про спокуси останнього часу. Серед них Він особливо виділив появу лжехристів та лжепророків, котрі «багатьох зведуть» (Матв. 24:5). 

Однак лжехристи – не єдиний обман останнього часу, якого нам слід остерігатися. Наш ворог у великій боротьбі використовує безліч підступів, вигаданих ним з метою спокусити всіх, кого тільки можливо. Нам, християнам, необхідно знати про його хитрощі, а це знання ми можемо отримати тільки в процесі вивчення Біблії та дотримання її вчення. 

Еллен Уайт роз’яснює дві омани: «Сатана зводить людей двома великими обманами: безсмертям душі та святістю недільного дня. Перше з них закладає основу для спіритизму, а друге зміцнює зв’язки з Римом. Протестанти Сполучених Штатів першими простягнуть руку через прірву, щоб подати її спіритизмові. Потім вони переступлять через неї, щоб подати руку римській владі, і під впливом цього троїстого союзу ця країна піде слідами Риму, відкидаючи право на свободу совісті» (Велика боротьба, с. 588). 

Неймовірно, але навіть через багато років після написання цих слів ми все ще можемо бачити, наскільки поширені ці «два великих обмани» в християнському світі. 

`Чому знання біблійних істин та готовність коритися їм – це потужне знаряддя проти спокус диявола, особливо в останні дні?`