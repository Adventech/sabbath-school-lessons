---
title:  Для подальшого дослідження
date:   01/06/2018
---

Розгляньмо докладніше вплив теорії еволюції в контексті обговорення подій останнього часу та ролі суботи. Однією з причин створення Чарльзом Дарвіном своєї теорії було те, що, не розуміючи суті великої боротьби, він не міг зіставити зло і страждання з образом великодушного люблячого Творця. Це не було випадковим збігом обставин, як і те, що в другій половині XIX століття, коли Дарвін переглядав і допрацьовував свою теорію еволюції, Бог викликав рух адвентистів сьомого дня, який спростував основні постулати теорії Дарвіна. Примітний факт: Церква адвентистів сьомого дня, у назві якої заявлена відданість креаціонізму, почала зростати й розвиватися майже одночасно з теорією Дарвіна. 

Якби Дарвін звернув увагу на наведені нижче слова Еллен Уайт, світ міг би уникнути однієї з найбільших помилок людської думки. «Хоч земля була уражена прокляттям, природа все ще мала бути підручником для людини. Тепер вона не могла являти тільки добро, оскільки всюди було наявне зло, спотворюючи землю, море й повітря своїм опоганюваним дотиком. Там, де раніше був написаний тільки характер Бога – пізнання добра, тепер був також написаний характер сатани – пізнання зла. Із природи, котра тепер відкривала пізнання добра і зла, людина постійно мала отримувати застереження щодо наслідків гріха» (Виховання та освіта, с. 26). 

Еволюційні гіпотези Дарвіна ґрунтувалися на неправильному розумінні природи й характеру Бога, а також грішного світу, у якому ми живемо. На жаль, наслідки його теорії призведуть до того, що люди стануть жертвами сатанинських спокус, особливо під час останньої кризи. 

**Питання для обговорення** 

`1. Чому так багато християн заперечує існування сатани? Як ця поширена омана показує, наскільки небезпечно відкидати ясне вчення Біблії?` 

`2. Що б ви сказали людині, котра, посилаючись на власні навколосмертні переживання, стверджує, що після смерті ми продовжуємо жити?` 

`3. З якої ще причини прихильники теорії еволюції будуть більш уразливі для спокус в останні дні?` 