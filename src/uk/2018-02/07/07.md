---
title:  Для подальшого дослідження
date:   18/05/2018
---

«Раб, котрий одержав один талант, “пішов і закопав у землю гроші пана свого”. Саме той, хто мав найменший дар, залишив свій талант невикористаним. Тут дано застереження усім, кот рі вважають, що їхня незначна обдарованість звільняє їх від служіння Христу. Якби ці люди могли звершувати великі справи, з якою радістю взялися б за них; оскільки ж можуть служити лише в малому, то вважають своє неробство виправданим. І в цьому вони помиляються. Господь, розподіляючи дари, випробовує характер. Знехтувавши застосуванням свого таланту, раб виявив свою невірність. Якби він одержав п’ять талантів, то закопав би їх так само, як і той один. Недбале ставлення до одного таланту виявило, що він зневажав дари Неба. 

«Вірний у найменшому – і у великому вірний» (Луки 16:10). Важливість малих справ часто недооцінюють саме через те, що вони малі, однак від них великою мірою залежить справжній порядок у житті. У християнському житті немає несуттєвих речей. Якщо ми недооцінюємо важливість малих справ, формуванню нашого характеру загрожуватиме небезпека» (Е. Уайт. Наочні уроки Христа, с. 356). 

**Питання для обговорення:** 

`1. Які ідеї спонукали людей вірити в досягнення ідеального життя на Землі? Що це за ідеї і чому всі вони без винятку не виправдали надій людей?` 

`2. Як послух Божим повелінням зміцнює нашу віру? Чому «віра без діл – мертва» (Якова 2:26)? Які випробування чекають тих, «які бережуть Божі заповіді» (Об’явл. 14:12)? Чому так важливо вже зараз бути готовими до подій, які відбудуться тоді, коли ми найменше очікуватимемо цього?` 

`3. Поміркуйте про десять дів. Про що ця притча має попереджати нас, якщо врахувати, що поведінка всіх десяти дів видавалася однаковою? Як ми можемо бути впевненими, що не стали жертвами самообману, як нерозумні діви?` 

`4. Як розуміти факт, що навіть «вибрані» можуть бути зведені? Що означає «вибрані»? (Див. Матв. 24:31; Римл. 8:29, 30, 33; Колос. 3:12). Що це відкриває нам про силу омани?`