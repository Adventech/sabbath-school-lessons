---
title:  Хто витерпить до кінця
date:   14/05/2018
---

`Прочитайте Матв. 24:9 та Об’явл. 13:11-17. Які паралелі можна помітити між словами Ісуса в Євангелії від Матвія і пророцтвом в Об’явленні?` 

Христос попереджає Свій народ, що живе наприкінці часу, про масштабну оману, за допомогою якої сатана розраховує знищити істинну віру й нав’язати світу хибне поклоніння. Ті, хто буде стійко дотримуватися істини, зіткнуться з ненавистю, випробуваннями і навіть смертю. 

`Прочитайте Матв. 24:13. Як отримати спасіння та зберегти вірність усупереч протистоянню всього світу?` 

«Тільки ті, хто зміцнив свій розум біблійними істинами, зможуть встояти в останній боротьбі» (Е. Уайт. Велика боротьба, с. 593, 594). Це твердження означає, що всі, хто загартує свій розум біблійними істинами, вистоять у всіх випробуваннях останнього часу. Вони повинні глибоко вкоренитися в істині, інакше не зможуть протистояти спокусі. 

`Прочитайте Матв. 7:24-27. Що ще необхідно нам, аби залишатися вірними Богові?` 

Ісус наголосив, що вкрай важливо осмислювати Боже Слово, однак цього недостатньо для перемоги у випробуваннях, яких ми зазнаємо. Нам необхідно виконувати Слово, тобто підкорятися істині, якою вона є в Ісусі. У наведеній вище притчі обидва будівничі чули Слово Боже. Різниця між ними полягає лише в тому, що будівничий, будинок котрого встояв, виконував Слово. 

`Чому виконавець Слова стоятиме твердо, а порушник зазнає краху? Як послух Богові впливає на утвердження людини у вірі?`