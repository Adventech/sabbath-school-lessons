---
title:  Євангеліє від Матвія, розділи 24 і 25
date:   12/05/2018
---

### Біблійні тексти для дослідження
Матв. 24:1-25; Об’явл. 13:11-17; Матв. 7:24-27; Луки 21:20; 2 Цар. 23:13; Матв. 25:1-30.

> <p>Пам’ятний вірш</p> 
> «Бо постануть лжехристи та лжепророки і будуть чинити великі ознаки й чудеса, щоби звести, якщо вдасться, навіть і вибраних» (Матв. 24:24). 

У 24-му і 25-му розділах Євангелія від Матвія Ісус відкриває важливі істини щодо останнього часу та приготування до нього. У цих розділах Христос виклав Своє вчення про події останнього часу. Крім того, заглядаючи в найближче майбутнє, Спаситель бачив прийдешнє зруйнування Єрусалима – катастрофічну трагедію для Його народу. 

Однак слова Христа звернені не тільки до учнів, а й до наступних поколінь Його послідовників, особливо до останнього покоління, яке за життя зустріне Прихід Хрис та. Змальовану Ісусом картину не назвеш оптимістичною. Війни, військові чутки, голод, пошесті, лжехристи, гоніння – такою буде доля світу й Божої Церкви. Озираючись назад, ми бачимо, якими надзвичайно точними виявилися Його провіщення. Тому можемо вірити всім Його пророцтвам, які ще не здійснилися в історії. 

Ісус не тільки попереджав про майбутні події. У 25-му розділі Євангелія від Матвія Він розповідає притчі, котрі, якщо взяти їх до уваги, приготують Божий народ до моменту, коли «прийде Син Людський». Безперечно, наближаються важкі часи, але Христос приготує народ до Свого повернення.