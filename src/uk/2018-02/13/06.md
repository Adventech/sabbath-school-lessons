---
title:  Живі й мертві
date:   28/06/2018
---

Перш ніж викликати Свого друга Лазаря з могили, Ісус промовив: «Я є воскресіння і життя; хто вірить у Мене, – хоч і помре, буде жити» (Івана 11:25). Христос не просить народ прийняти на віру Його сміливу заява, натомість воскрешає Лазаря, тіло якого вже почало розкладатися (Івана 11:39). 

Так, віруючі в Ісуса помирають. Однак, згідно з Його обітницею, якщо вони і помруть, то знову житимуть. У цьому й полягає віра у воскресіння мертвих. Саме тому ми пов’язуємо всі наші надії з Другим приходом Ісуса. 

`Що станеться з померлими віруючими в Христа під час Його повернення? Римл. 6:5; 1 Сол. 4:16; 1 Кор. 15:42-44, 53-55.` 

Славна надія на Другий прихід полягає в тому, що досвід воскресіння з мертвих, пережитий Самим Ісусом, буде дарований Його вірним послідовникам, які жили в усі віки. Завдяки Його воскресінню вони мають надію й упевненість у власному воскресінні. 

`Що станеться з тими людьми, котрі живими зустрінуть Ісуса? Филп. 3:21; 1 Сол. 4:17.` 

Ті, хто зберіг вірність Ісусові та живим зустріне Його Прихід, залишаться у своєму фізичному тілі, яке надприродним чином перетворюється на нетлінне тіло. Такі ж тіла матимуть і воскреслі з мертвих. «Живі праведні зміняться «у хвилину, у миг ока». Вони були прославлені в ту мить, коли пролунав голос Божий, а тепер, ставши безсмертними, разом із воскреслими святими підіймаються назустріч Господеві на повітрі» (Е. Уайт. Велика боротьба, с. 645). 

`Складіть список речей, які для вас настільки цінні, що ви готові пожертвувати вічним життям заради них. Що входить у цей список?`