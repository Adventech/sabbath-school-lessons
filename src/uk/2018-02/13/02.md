---
title:  День Господній
date:   24/06/2018
---

Ми звикли вважати вчення про Другий прихід Ісуса винятково новозавітним, але це не так. Безумовно, тільки після Першого приходу Ісуса, Його смерті, воскресіння й вознесіння ми отримали більш повне одкровення істини про Другий прихід. Однак, як і у випадку з багатьма іншими новозавітними поняттями, Старий Завіт указував на цю важливу істину. Автори новозавітних книг не відкривають нову істину про Другий прихід Ісуса, натомість багато в чому доповнюють цю істину, яка на той момент уже була відкрита в Біблії. Тільки тепер, у світлі знання про розп’ятого і воскреслого Спасителя, обітницю про Другий прихід можна зрозуміти й оцінити повною мірою. 

`Прочитайте запропоновані тексти. Що вони повідомляють про Другий прихід Ісуса? Ісаї 13:6, 9; Зах. 14:9; Дан. 12:1.` 

Звичайно, «день Господній» стане днем руйнування, смутку й сум’яття для заблудлих. Але це також день звільнення для всього Божого народу – людей, «імена яких – у книзі життя» (див. також Филп. 4:3; Об’явл. 3:5; 13:8). «День Гос подній» у Старому Завіті описаний не тільки як година суду над нечестивими, але і як час спасіння й винагороди вірного Божого народу. Незважаючи на «лютість гніву Гос поднього», люди, які шукатимуть «правди… смирення», будуть «сховані… в день Господнього гніву!» (Соф. 2:1-3). 

`Прочитайте Матв. 24:30, 31. Яким чином у текстах показано глобальний розподіл людей на загиблих та спасенних під час Другого приходу Ісуса?`

`У міру розвитку подій останнього часу дедалі більш очевидним буде те, яку зі сторін ми підтримуємо. Який вибір ми можемо й повинні зробити сьогодні, аби впевнитися, що перебуваємо на правильному боці?`