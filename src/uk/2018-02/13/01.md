---
title:  Повернення нашого Господа Ісуса
date:   23/06/2018
---

### Біблійні тексти для дослідження: 
Ісаї 13:6, 9; Матв. 24:30, 31; Дан. 2:34, 35; 2 Тим. 4:6-8; 2 Сол. 1:7-10.

> <p>Пам’ятний вірш</p> 
> «Адже як блискавка виходить зі сходу і з’являється аж на заході, таким буде й прихід Сина Людського» (Матв. 24:27).

Вірш поета Т. С. Еліота починається таким рядком: «У моєму початку мій кінець». Його лаконічні слова несуть у собі глибоку істину. У витоках закладений кінець. Відлуння цієї істини ми, адвентисти сьомого дня, бачимо в нашій назві, яка виражає дві основоположні біблійні доктрини. Словосполучення «сьомий день» свідчить про суботу – щотижневий пам’ятник шестиденного творіння життя на Землі, а слово «адвентисти» вказує на Другий прихід Ісуса, під час якого здійсняться всі надії й обітниці Писання, зокрема й обітниця вічного життя. 

Ці події – створення світу (наш початок) і Другий прихід Ісуса (кінець нашого гріховного існування) – віддалені за часом, проте пов’язані між собою. Бог, Котрий створив нас (Івана 1:1-3), – це той самий Бог, Котрий повернеться і «раптово, миттєво, при останній сурмі» (1 Кор. 15:52) подарує нам остаточне звільнення.

Цього тижня ми поговоримо про останню подію в історії світу – про Другий прихід нашого Господа Ісуса.