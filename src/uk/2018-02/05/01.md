---
title:  Христос у Небесному святилищі
date:   28/04/2018
---

### Біблійні тексти для дослідження
Римл. 8:3; Івана 1:29; Об’явл. 5:12; Євр. 7:1-28; 9:11- 15; Левит 16:13; Євр. 9:20-23.

> <p>Пам’ятний вірш</p> 
> «Тому Бог надзвичайно звеличив Його та дав Йому Ім’я, яке вище всякого іншого імені, аби перед Ім’ям Ісуса поклонилося кожне коліно – і піднебесних, і земних, і підземних» (Филп. 2:9, 10). 

У Посланні до євреїв повідомляється про Ісуса в Небесному святилищі: «Куди, як предтеча, увійшов задля нас Ісус, ставши навіки Первосвящеником за чином Мелхиседека» (Євр. 6:20). 

Священне Писання і зокрема Новий Завіт ясно свідчать про Христа як нашого Первосвященика в Небесній святині. Цю роль Він прийняв на Себе після того, як виконав Свою місію на Землі, де став жертвою за нас (див. Євр. 10:12). 

Протягом тижня ми будемо досліджувати служіння Христа в Небесному святилищі. Посередницьке служіння Господа – вирішальний чинник у приготуванні Його народу до кінця часу. Тому нам дано важливе повчання: «Народ Божий повинен чітко розуміти питання про святилище і слідчий суд. Усі віруючі мають знати про діяльність свого великого Первосвященика, інакше вони не зможуть мати віри, необхідної на цей час, і зайняти становище, яке призначив їм Бог» (Е. Уайт. Велика боротьба, с. 488). 

Що Христос звершує для нас у Небесному святилищі і чому розуміння цього питання настільки важливе в останні дні?