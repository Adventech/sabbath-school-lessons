---
title:  Наш посередник
date:   02/05/2018
---

Гріх призвів до жахливого розділення між Богом і людством, проте завдяки жертовній смерті Христа ми, люди, можемо мати доступ до Бога (див. Ефес. 2:18; 1 Петра 3:18). 

`«[Надія], немов якір для душі, міцний і надійний, що входить усередину, за внутрішню завісу, куди, як предтеча, увійшов задля нас Ісус, ставши навіки Первосвящеником за чином Мелхиседека» (Євр. 6:18-20). Згідно з наведеними віршами, що Христос здійснив для нас?` 

`Прочитайте Євр. 9:24. У чому полягає служіння Христа?` 

Ісус, наш Представник, Предтечею увійшов до Небесного святилища, аби заступатися за нас перед Богом. Іншими словами, Христос перебуває перед Отцем, указуючи на заслуги «вічного викуплення», яке Він «здійснив» для нас. 

Звичайно, коли ми прийняли Ісуса, наші гріхи були прощені і ми постали перед Богом прощеними й очищеними. Проте факт залишається фактом – навіть будучи християнами, ми все ще часом грішимо, незважаючи на всі дивовижні обітниці про перемогу. У таких випадках наш Первосвященик Ісус заступається на Небі за нас. Він представляє покаянного грішника, указуючи Отцеві не на наші заслуги (у нас їх просто немає), а на Свої власні. «Тому, будучи завжди живим, Він може завжди спасати тих, хто приходить до Бога через Нього, аби заступатися за них» (Євр. 7:25). 

`Чи може народжений згори християнин не усвідомлювати своєї потреби в постійному милосерді й благодаті Христа? Чи знайдеться така людина, котра, отримавши в Христі нове життя й зауважуючи дивовижні зміни в ньому, не усвідомить власної постійної потреби в прощенні? Чому служіння Христа як нашого Первосвященика є для нас великою цінністю?`