---
title:  Божий Агнець
date:   30/04/2018
---

`Прочитайте Івана 1:29; Об’явл. 5:12; 13:8. Який загальний образ бачимо в текстах і як він допомагає нам зрозуміти План спасіння?` 

Називаючи Ісуса Агнцем Божим, Іван Хреститель, безперечно, посилається на святилище. Він вважав смерть Христа за гріхи всього людства виконанням прообразів, пов’язаних із принесенням жертви за гріх у юдейській святині. Справді, усі чотири Євангелія розповідають про те, що Ісус поніс на Собі гріхи світу як Божий Агнець. 

Однак історія про Ісуса та Його служіння заради нашого спасіння не закінчується Його смертю й воскресінням, описаними в Євангеліях. 

Від самого початку в Посланні до євреїв ідеться про те, що після Свого служіння як жертовного Агнця Христос став Первосвящеником у Небесній святині. Починаючи від першої згадки про цю Його роль після розп’яття (Євр. 1:3), і далі в наступних розділах Послання автор указує на Ісуса як на Первосвященика. Детальний опис Його служіння в Небесному святилищі міститься в Євр. 7:1-28. 

`Прочитайте Євр. 7:1-28. Що апостол Павло пише про Ісуса?` 

Суть цих глибокодумних віршів полягає в тому, що священ ство Ісуса Христа перевершує служіння священиків із роду Аарона в земній святині. Однак тепер замість земного священства в земній святині ми маємо Первосвященика, Котрий виконує служіння для нас у Небесній святині. Отже, споглядаючи сьогодні Христа, ми бачимо Його в ролі Первосвященика в Небесному святилищі.