---
title:  Поклоніння Творцеві
date:   19/05/2018
---

### Біблійні тексти для дослідження
Об’явл. 14:6, 7; Матв. 24:14; Гал. 3:22; Луки 23:32-43; Бут. 22:12; Об’явл. 14:8-12.

> <p>Пам’ятний вірш</p> 
> «І побачив я іншого ангела, який летів серед неба. Він мав вічне Євангеліє, щоби звіщати його жителям землі, – усякому народові, поколінню, племені й народності» (Об’явл. 14:6). 

Як адвентисти сьомого дня, ми віримо в біблійну концепцію «істини для теперішнього часу» (див. 2 Петра 1:12). Суть цієї ідеї полягає в тому, що Бог відкриває людству певну істину в потрібний час, проливаючи на неї все більше світла протягом століть. У першій євангельській обітниці, записаній у Бут. 3:15, нашим прабатькам після гріхопадіння було відкрито, що надія прийде через насіння жінки. Обітниця, дана вже Авраамові, про те, що він «справді стане народом великим та дужим, і в ньому поблагословляться всі народи землі!» (Бут. 18:18), – це більш повне об’явлення євангельської обітниці. А Перший прихід Ісуса, Котрий проголосив, що «Син Людський не прийшов, щоб служили Йому, але щоби послужити і душу Свою віддати як викуп за багатьох!» (Марка 10:45), безумовно, – найбільше об’явлення євангельської істини. 

Сьогодні ми віримо, що Трьохангельська вістка з Об’явл. 14:6-12 – це своєчасна істина для тих, хто живе в останні дні перед Другим приходом Спасителя та виконанням усіх надій християн. 

Цього тижня ми зосередимо увагу на вістці першого ангела, оскільки вона містить важливі істини для Божих дітей, котрі бажають зберегти вірність серед небезпек останнього часу.