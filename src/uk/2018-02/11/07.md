---
title:  Для подальшого дослідження
date:   15/06/2018
---

«Коли Божий народ буде відзначений печаттю, однак не тією, яку можна побачити на власні очі, а інтелектуальним, духовним непохитним утвердженням в істині, тільки тоді Божий народ буде запечатаний і приготовлений до потрясіння, і воно прийде. Фактично воно вже почалося; Божі суди вже відбуваються на Землі, щоб застерегти нас про те... чого слід очікувати» (Е. Уайт. Віра, якою я живу, с. 285). 

«Субота стане великим випробуванням вірності, тому що цей пункт істини зазнає особливих нападок. Коли люди зазнають останнього випробування, тоді буде проведена й розмежувальна лінія між тими, хто служить Богові, і тими, хто не служить Йому. У той час як дотримання фальшивої суботи згідно з державним законом буде доказом вірності владі, вороже налаштованої щодо Бога, дотримання біблійної суботи на знак послуху Законові Божому стане свідченням вірності Творцеві. У той час як одна група людей, підкорившись земній владі, отримає знак звіра, інша група, обравши знамено вірності Божественному авторитету, отримає Божу печать» (Е. Уайт. Велика боротьба, с. 605). 

**Питання для обговорення** 

`1. Яким чином ми можемо відкрити людям істину про знак звіра і Божу печать, не розпалюючи непотрібної полеміки? Чому ми повинні робити особливий наголос на тому, що зараз ніхто не має знака звіра?` 

`2. Який існує зв’язок між суботою та запечатуванням Святим Духом?` 

`3. У наведеній вище цитаті Еллен Уайт Божа печать представлена як «інтелектуальне, духовне непохитне утвердження в істині». Що це означає?` 

`4. Обговоріть характерні риси духовного Вавилону, його цінності й методи. Чим вони відрізняються від цінностей Божого Царства? Як деякі з цінностей Вавилону можуть проникнути в нашу Церкву? Яким чином ми можемо навчитися розпізнавати їх та опиратися їм, як личить християнинові й поборникові Божого Царства?`