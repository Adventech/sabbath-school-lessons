---
title:  Божа печать чи знак звіра?
date:   09/06/2018
---

### Біблійні тексти для дослідження: 
Бут. 17:9-11; Вих. 31:13, 17; Об’явл. 13:17; Ефес. 1:13, 14; Євр. 4:9, 10.

> <p>Пам’ятний вірш</p> 
> «Великі та дивні діла Твої, Господи Боже, Вседер- жителю! Праведні й правдиві дороги Твої, Царю народів!» (Об’явл. 15:3).

Пісня Мойсея й Агнця починається словами пам’ятного вірша уроку на цей тиждень. Її співали люди, котрі «перемогли звіра, та його образ, [його знак, і] число його імені», стоячи на скляному морі на Небі (Об’явл. 15:2). Як нам долучитися до них? 

Однією з найбільш характерних особливостей істинного Божого народу останнього часу буде проголошення ними вістки третього ангела, яка застерігає щодо прийняття знака звіра. Хоч у всій Біблії немає серйознішого застереження, протягом довгих років було висловлено безліч бентежливих ідей щодо значення цього знаку. Під ним розуміли штрихкод на чолі, номер кредитної картки або якусь біометричну ідентифікацію. 

Не варто дивуватися поширенню бентежливих ідей про Вавилон. Зрештою, його назва означає «змішання». Однак Божий народ Останку повинен мати чітке розуміння цієї теми, щоб з особливою силою проголошувати вістку третього ангела. Цього тижня ми спробуємо розібратися, що таке знак звіра та як уникнути його, прийнявши Божу печать.