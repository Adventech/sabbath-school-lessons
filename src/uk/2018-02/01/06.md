---
title:  Закон та Євангеліє
date:   05/04/2018
---

Як адвентисти сьомого дня, ми носимо ім’я, яке виражає принципи нашого віровчення. Слово «адвентисти» вказує на віру в Другий прихід Христа, який став можливим завдяки викупній смерті Христа під час Його Першого приходу. Згадування в імені «сьомого дня» (біблійної суботи) свідчить про нашу віру не тільки в одну заповідь, але в усі десять. 

Тому наша назва – «адвентисти сьомого дня» – указує на два ключових неподільних елементи істини для теперішнього часу – Закон та Євангеліє. 

**Що наведені нижче тексти повідомляють про взаємозв’язок Закону та Євангелія?**

`Єрем. 44:23` 

`Римл. 3:20-26` 

`Римл. 7:7` 

Євангеліє – це Добра новина про те, що, хоч ми й порушили Божий Закон, наші гріхи можуть бути прощені через віру в жертву Христа, принесену заради нас на хресті. Разом із прощенням нам дарована сила в усьому і завжди коритися цьому Законові. 

Тому не дивно, що в розповіді про події останнього часу, коли велика боротьба вирізнятиметься особливою суворістю, Божий народ зображений доволі незвичним чином. 

`Прочитайте Об’явл. 14:12. Як у тексті зображений взаємозв’язок між Законом та Євангелієм?` 

`Яким чином ми, адвентисти сьомого дня, можемо засвідчити іншим, що послух Законові – це не сліпа відданість букві Закону, натомість природний результат спасіння й любові до Бога? Як наступні тексти підтверджують цю думку? П. Зак. 11:1; 1 Івана 5:3.`