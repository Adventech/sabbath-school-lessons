---
title:  Для подальшого дослідження
date:   06/04/2018
---

Прочитайте Об’явл. 12:9-12, а також розділ «Чому було допущено гріх» у книзі Е. Уайт «Патріархи і пророки» (с. 33-43). 

> <p></p>
> «Доки всі створені істоти були віддані любові, у всьому Божому Всесвіті панувала досконала гармонія. Виконання волі Творця було радістю для небесного воїнства. Відображення Його слави та прославлення Його Імені приносило їм насолоду. А оскільки Бога вони любили понад усе, то й у ставленні одне до одного виявляли довір’я і безкорисливість. Жоден фальшивий звук не порушував небесної гармонії. Але в цьому щасливому Царстві відбулася зміна. Знайшовся той, хто порушив Закон свободи, дарований Богом усім істотам. Гріх зародився в тому, хто після Христа був звеличений Богом понад усіх» (Е. Уайт. Патріархи і пророки, с. 35). 

Зверніть увагу на слова в наведеній цитаті «віддані любові». Вони вказують на те, що любов веде до відданості й вірності. Чоловік і дружина, які люблять одне одного, виявлятимуть любов і відданість. Так було на Небесах, так необхідно чинити сьогодні і нам щодо Бога. 

**Питання для обговорення** 

`1. Які біблійні вірші вказують не тільки на факт існування сатани, а й на його роль у великій боротьбі? Як ми можемо допомогти людям зрозуміти, що сатана – реальна особа, а не просто уособлення зла в людському серці?` 

`2. Нам, адвентистам сьомого дня, дарований величезний обсяг знань про біблійну істину. Чому цих знань, якими б чудовими вони не були, недостатньо для нашого спасіння? У чому ще ми маємо потребу, крім інтелектуальних знань?` 

`3. Яким чином ви відчували присутність Ісуса у своєму житті? Як ці досвіди допомагають вам вистояти в скрутні часи?` 

`4. Обговоріть у класі вислів «відданість любові». Як він може допомогти нам краще зрозуміти взаємозв’язок між Законом і благодаттю, вірою і послухом? Яким чином цей вислів свідчить про свободу, притаманну любові? Як сьогодні ми можемо виявляти «відданість любові»?`