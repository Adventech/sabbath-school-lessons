---
title:  Вірний у найменшому
date:   08/04/2018
---

> <p></p>
> «Вірний у найменшому – і у великому вірний; несправедливий у найменшому – і у великому несправедливий» (Луки 16:10). 

Поміркуйте над цими словами Ісуса. Так легко зробити невелику поступку, виявитися «несправедливим у найменшому», чи не так? Проблема полягає зовсім не в тому, чи вирішує це «найменше» що-небудь само по собі чи ні. Проте більшість із нас знає з власного й чужого досвіду, що проблема полягає ось у чому: один компроміс неминуче тягне за собою наступні і незабаром ми стаємо «й у великому несправедливими». 

Пам’ятаючи про це, розглянемо перший розділ книги Даниїла, де записана перша розповідь про життя чотирьох євреїв у вавилонському полоні. 

`Прочитайте Дан. 1. Як ситуація, у якій опинилися Даниїл, Ананія, Мисаїл та Азарія, відображає становище, котре стародавній Ізраїль мав посідати серед інших народів? Див. також П. Зак. 4:6-8; Зах. 8:23.` 

Хоч у тексті не йдеться про прямий зв’язок між харчуванням юнаків та їхніми розумовими здібностями (вони «удесятеро» перевершували інших у «всякій справі мудрости та розуму» (Дан. 1:20)), цей зв’язок очевидний. У розділі також повідомляється, що Бог дарував єврейським юнакам пізнання та розуміння. Господь міг співпрацювати з ними, оскільки молоді люди відмовилися вживати нечисту вавилонську їжу, виявивши вірність Йому. Вони послухалися, і Бог благословив їхній послух. Невже Господь не здійснив би щось подібне для стародавнього Ізраїлю як єдиної нації, якби вони дотримувалися біблійного вчення так старанно й віддано, як четверо полонених юнаків? Звичайно, зробив би! А хіба Він не зробить того ж самого для нас сьогодні, в останній час, якщо ми виявимо вірність Йому? 

`Оскільки нам як Церкві щедро даровані світло й істина, необхідно запитати себе: «Чи вірні ми та чи слухняні відкритій нам істині?» Яким чином кожен з нас може бути сильним Божим свідком?`