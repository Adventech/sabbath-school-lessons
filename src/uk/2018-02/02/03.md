---
title:  Смирення Даниїла
date:   09/04/2018
---

Другий розділ книги Даниїла допоміг безлічі людей у всьому світі повірити в Бога Біблії. Він містить переконливий розумний доказ існування не тільки Бога, але і Його провидіння. Справді, саме одкровення Божого провидіння в цьому розділі свідчить на користь існування Бога. 

`Прочитайте Дан. 2. Який переконливий доказ існування Бога містить цей розділ? Зверніть увагу, як у книзі зобра жена сучасна Європа (див. Дан. 2:40-43). Чи могла людина, котра жила приблизно 26 століть тому, точно описати нинішню ситуацію, не маючи Божого об’явлення?` 

Даниїл прилюдно безстрашно прославив Бога за те, що було йому відкрито. Звичайно, він міг би похвалитися власною мудрістю, завдяки якій зміг не тільки розповісти сон царя, а й відкрити його значення! Проте юнак був вільний від марнославства. Молитви, які підносили Даниїл і його товариші, свідчать про їхню цілковиту довіру до Бога; без цієї довіри вони загинули б з іншими вавилонськими мудрецями. 

Даниїл нагадав цареві, що жоден з його професійних мудреців, чарівників і чаклунів не здатний розповісти цареві сон. Однак Небесний Бог може відкривати таємниці, оскільки Він – єдиний істинний Бог. 

Таким чином, у покорі й довірі до Бога Даниїл зміг стати сильним свідком для Господа. Якщо Даниїл у ті часи виявив смирення, наскільки більше покори необхідно виявляти нам сьогодні? Адже ми маємо об’явлення про План спасіння, якого в Даниїла не було! Справді смиренними нас може зробити усвідомлення того, що Ісус звершив на хресті. 

`Яким чином хрест Христа навчає нас покори? Що він відкриває нам не тільки про нашу гріховність, а й про нашу цілковиту довіру до Бога в питаннях спасіння? Подумайте, що було б із нами, якби не хрест. Чим іншим у такому разі ми маємо хвалитися, як не хрестом? Див. Гал. 6:14.`