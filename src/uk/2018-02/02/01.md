---
title:  Даниїл і кінець часу 
date:   07/04/2018
---

### Біблійні тексти для дослідження:
Луки 16:10; Дан. 1; 2; 3:1-6; Об’явл. 13:11-15; Дан. 3:13-18; Івана 3:7; Дан. 4, 6. 

> <p>Пам’ятний вірш</p> 
> «Цар відповів Даниїлові та й сказав: “Направду, що ваш Бог – це Бог над богами та Пан над царями, і Він відкриває таємниці, коли міг ти відкрити оцю таємницю!”» (Дан. 2:47). 

У Господа були великі плани щодо стародавнього Ізраїлю. «А ви станете Мені царством священиків та народом святим. Оце ті речі, що про них будеш казати Ізраїлевим синам» (Вих. 19:6). Цей святий народ, що становив царство священиків, мав бути Його свідком у світі, проголошуючи Ягве єдиним Богом (див. Ісаї 43:10, 12). На жаль, Ізраїль не виправдав цього Божественного покликання. Зрештою, він навіть опинився у вавилонському полоні. 

Однак навіть у полоні Бог використовував окремих юдеїв як Своїх свідків. Він мав намір через полонених Даниїла та його трьох товаришів виконати плани, які не вдалося здійснити через Ізраїль та Юдею. У певному розумінні ці юнаки були зразком того, яким Бог бажав бачити весь Свій народ. 

Історії, описані в книзі Даниїла, відбулися в глибоку давнину, задовго до останнього часу. Однак ми можемо знайти в цих юнаків риси характеру, необхідні нам – людям, які живуть наприкінці часу. Ми, як і вони, покликані бути свідками у світі, сповіщаючи про Бога тим, хто не знає Його.