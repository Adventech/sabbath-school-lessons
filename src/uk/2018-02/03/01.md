---
title:  Ісус і Книга Об’явлення
date:   14/04/2018
---

### Біблійні тексти для дослідження: 
1 Кор. 10:1-11; Об’явл. 12:1-17; 19:11-15; Ефес. 1:20; Об’явл. 11:19; 1:10-18.

> <p>Пам’ятний вірш</p> 
> «Переможцеві дозволю сісти зі Мною на Моєму престолі, – як і Я, перемігши, сів з Моїм Отцем на Його престолі» (Об’явл. 3:21).

Навіть при побіжному прочитанні Нового Завіту відкривається важлива істина: Новий Завіт прямо пов’язаний зі Старим. Автори Євангелій і послань часто посилаються на події Старого Завіту, наводячи прямі й непрямі цитати. Як часто, говорячи про Себе та Своє служіння, Ісус указував, яким чином має здійснитися Писання! (Див. Матв. 26:54, 56; Марка 14:49; Івана 13:18; 17:12)? 

Те ж саме можна сказати і про книгу Об’явлення. Справді, зрозуміти зміст книги Об’явлення, не беручи до уваги Старого Завіту, особливо книгу Даниїла, майже неможливо. Це одна з причин, чому ми часто вивчаємо обидві книги одночасно. 

Для посилань на Старий Завіт, які містяться в книзі Об’явлення, характерне те, що разом з іншими частинами книги вони відкривають Христа. Книга Об’явлення повністю присвячена Ісусові, повідомляючи про те, Ким Він є, що здійснив для Свого народу та що здійснить для нас наприкінці часу. Вивчаючи події останніх днів, нам необхідно зосередити свою увагу на Ісусові, як це робить книга Об’явлення. 

Протягом тижня ми будемо досліджувати, як Особа Ісуса представлена в книзі Об’явлення.