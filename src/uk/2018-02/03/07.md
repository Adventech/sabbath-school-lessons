---
title:  Для подальшого дослідження
date:   20/04/2018
---

> <p></p>
> «В Об’явленні зображені глибини Божі. Уже сама назва цих богонатхненних сторінок – «Об’явлення» – заперечує твердження, що ця книга запечатана. Це те, що об’явлене. Сам Господь відкрив Своєму слузі таємниці цієї книги і бажає, щоб вони були відкриті для всіх. Її істини призначені так само для людей останніх днів історії Землі, як і для сучасників Івана. Деякі події, змальовані в цьому пророцтві, відбувалися в минулому, декотрі – зараз, інші пов’язані із завершенням великої боротьби між силами темряви і Князем Неба, а ще інші відбудуться на Новій Землі, де тріумфуватимуть і радітимуть викуплені» (Е. Уайт. Дії апостолів, с. 584). 

Розглянуті нами протягом тижня тексти, записані як на початку, так і в кінці книги Об’явлення, відкривають нам, як багато в ній розповідається про Ісуса. Поряд з усіма наявними в ній посиланнями на Старий Завіт та історичні події книга Об’явлення переважно розповідає про нашого Господа Ісуса. Такі тексти, як Об’явл. 3:14; 5:5, 6; 7:14; 19:11-16 та інші, свідчать про Нього. Якщо ми об’єднаємо всі ці тексти, то зможемо чітко побачити образ Ісуса Христа, а також Його роль у нашому житті й житті всіх Його послідовників. 

**Питання для обговорення** 

`1. Що для нас означає факт, що в Новому Завіті ми постійно знаходимо посилання на Старий? Що це повідомляє нам про важливість для нашої віри читання Святого Письма? Як ми можемо захиститися від будь-якої спроби применшити авторитет Біблії в нашому особистому житті й у житті Церкви?` 

`2. Перегляньте книгу Об’явлення та знайдіть якомога більше текстів про Ісуса. Прочитайте в класі ці тексти вголос. Що ще вони відкривають вам про Божественність, діла, могутність і характер нашого Господа? Яку потіху ви знаходите в цих віршах?` 

`3. Як ми можемо навчитися знаходити надію й розраду в обітниці про воскресіння мертвих, живучи у світі, де існує смерть?`