---
title:  Образи Ісуса
date:   16/04/2018
---

Прочитайте наведені тексти, де згадуються різні імена Ісуса. Деякі з імен характеризують Його, а також відображають те, що Він звершив, звершує або звершить у майбутньому. Чого ці вірші навчають нас? 

`Об’явл. 1:5` 

`Об’явл. 1:18` 

`Об’явл. 5:8` 

`Об’явл. 19:11-15` 

`Об’явл. 21:6` 

Це лише маленька часточка численних текстів у книзі Об’явлення, які змальовують різні ролі Ісуса. Образ Агнця вказує на Його Перший прихід, коли Він запропонував Себе як жертву за наші гріхи. «[Тому] усуньте стару закваску, щоби бути новим тістом, бо ви прісні, адже наша Пасха – Христос, принесений [за нас] у жертву» (1 Кор. 5:7). Слова: «...був Я мертвий, і ось Я живий навіки-віків» (Об’явл. 1:18) – чітка вказівка на Його смерть і воскресіння. «Так написано, і [необхідно було] постраждати Христові та воскреснути з мертвих на третій день» (Луки 24:46). А в Об’явл. 19:11-15 зображена роль Христа під час Другого приходу на Землю в силі, славі й істині. «Адже Син Людський має прийти в славі Свого Отця з ангелами Своїми, і тоді Він віддасть кожному згідно з його ділами» (Матв. 16:27). 

`Як нам навчитися день у день робити правильний моральний вибір на підставі життя, смерті, воскресіння й повернення Ісуса?`