---
title:  Смертельна рана загоїлася
date:   03/06/2018
---

`Прочитайте Об’явл. 13:1-10 та обговоріть, чому ці вірші висвітлюють роль папства як у минулому, так і в майбутньому? Зверніть особливу увагу на те, яким чином ця роль виділена в наведених текстах. Що це означає у світлі подій останнього часу?` 

Хоч Бог має вірних дітей у всіх церквах, Святе Письмо вказує на особливу роль, яку ця організація відіграла в історії й відіграє в подіях останніх днів. 

`Прочитайте Об’явл. 13:3. Що змальовує цей вірш і як це свідчить про високе становище Риму?` 

Протягом століть Римська церква відігравала ключову політичну роль у західному світі, а її релігія була основною. Її могутність ілюструє епізод, що стався з римським імператором Генріхом IV, котрий, викликавши незадоволення папи Григорія VII, прибув до папського палацу для укладення миру. Римський імператор був змушений узимку три дні чекати біля воріт на аудієнцію в папи. Григорій VII, окрилений таким тріумфом, з гордістю заявив, що вважає своїм обов’язком угамовувати гординю правителів. 

Проте під впливом Реформації, Просвітництва і Французької революції Рим уже до кінця XVIII століття втратив своє політичне й релігійне панування. Папа Пій VI був ув’язнений французькою армією 1798 року і через рік помер на засланні. Таким чином папству була завдана смертельна рана. 

Однак 13-й розділ книги Об’явлення свідчить про зцілення «смертельної рани». І хоч сьогодні Рим не посідає тієї політичної влади, яку мав за днів Григорія VII, завдяки популярності останніх римських пап він залишається впливовою силою як у релігійній, так і в політичній сферах. (Наприклад, 2015 року папа римський Франциск уперше в історії виступив перед обома палатами Конгресу США). Згідно з пророцтвом, цей вплив тільки зростатиме. 

`Як ми можемо залишатися вірними вістці, яку покликані проголошувати, але при цьому не опускатися до рівня образ? З іншого боку, чому ми не повинні діяти на догоду «політкоректності», проголошуючи істину для теперішнього часу?`