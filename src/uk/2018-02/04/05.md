---
title:  Упевненість у спасінні
date:   25/04/2018
---

Деякі адвентисти сьомого дня хочуть знати, чи будуть вони спасенні. Їм бракує впевненості щодо свого майбутнього життя. Вони докладають усіх зусиль, аби бути досить хорошими, проте нерідко зазнають невдачі. Зазираючи у свої серця, вони не знаходять там майже нічого, що могло б підбадьорити їх на життєвому шляху. 

Коли ми бачимо величезну різницю між характером Ісуса і нашим характером або читаємо слова: «Вузькі ті ворота й тісна та дорога, що ведуть до життя, – і мало є тих, хто їх знаходить» (Матв. 7:14), в усіх нас виникає сумнів щодо власного спасіння. 

Аби приготуватися до кінця часу, люди вже сьогодні повинні мати впевненість у спасінні через Христа. Вони повинні радіти спасінням уже зараз, щоб зустріти майбутнє без страху. Як ми вже говорили, усі три Особи Божества працюють заради нашого спасіння. Тому ми можемо і повинні жити з упевненістю в нашому спасінні. 

**Прочитайте наступні тексти. Яка надія міститься в них? Яким чином вони зміцнюють нашу впевненість у спасінні та Божій турботі?** 

`Псал. 91:15, 16` 

`Йоіла 3:4, 5`

`Івана 10:28` 

`Римл. 10:9-13` 

`1 Івана 5:11-13` 

Ми покликані жити святим життям, але це життя є результатом спасіння в Христі, а не засобом досягнення спасіння. І хоч ми повинні зберігати вірність (іноді навіть ціною власного життя), нам необхідно завжди покладатися на цей дар як на нашу єдину надію на спасіння. Божий народ буде знайдений вірним і слухняним в останні дні, а вірність і послух є наслідком упевненості в тому, що Христос звершив для Своїх дітей.