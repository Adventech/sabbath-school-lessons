---
title:  Спасіння і кінець часу
date:   21/04/2018
---

### Біблійні тексти для дослідження: 

> <p>Пам’ятний вірш</p> 
> «Любов не в тому, що ми полюбили Бога, а в тому, що Він полюбив нас і послав Свого Сина як примирення за наші гріхи» (1 Івана 4:10). 

На відміну від християнства, нехристиянські релігії акцентують увагу на тому, чого навчали їхні засновники, не надаючи особливого значення тому, що вони зробили для своїх послідовників. Ніщо з того, що зробили їхні засновники, не має спасенної сили. Вони лише намагалися навчити людей «спасатися» власними силами. 

На противагу цьому, християни роблять акцент не тільки на вченні Ісуса, а й на Його ділах, оскільки діяння Христа – єдиний засіб спасіння. Утілення Христа (Римл. 8:3), Його смерть на хресті (Римл. 5:8), воскресіння (1 Петра 1:3), служіння на Небесах (Євр. 7:25) – тільки ці діяння спасають нас. Ми не спроможні здобути спасіння самостійно. «Якщо ви пригадаєте все, що є в людині доброго, святого, благородного й люб’язного, а потім запропонуєте все це Божим ангелам як заслугу, котра відіграє важливу роль у справі спасіння людської душі, така пропозиція буде сприйнята як зрада» (Е. Уайт. Віра і діла, с. 24). 

Ця дивовижна істина має для нас особливо важливе значення у зв’язку з небезпеками і спокусами останнього часу.