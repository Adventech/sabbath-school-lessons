---
title:  Для подальшого дослідження
date:   11/05/2018
---

Той самий змій, або сатана, котрий розв’язав війну проти Бога на Небі (Об’явл. 12:7), бореться на Землі проти Божих дітей, «які зберігають Божі заповіді» (Об’явл. 12:17; див. також 13:2, 4). Фактично сам сатана також стає об’єктом поклоніння (Об’явл. 13:4). Таким чином, війну проти Бога, яку сатана почав на Небі, він намагається продовжити на Землі. І головною його атакою проти Господа є його напади на Божий Закон. 

«У четвертій заповіді Бог представлений як Творець Неба й Землі, таким чином Він відокремлює Себе від усіх фальшивих богів. І в пам’ять про цю творчу діяльність сьомий день був освячений як день відпочинку для людини. Він був встановлений для того, аби постійно нагадувати людям про живого Бога – джерело буття, об’єкт шанування і поклоніння. Однак сатана намагається примусити людей порушити вірність Богові та виявити непослух Його Законові. Тому він спрямовує всі свої зусилля проти цієї заповіді, котра вказує на Бога як на Творця» (Е. Уайт. Велика боротьба, с. 47, 48). 

Ми поклоняємося Господу, оскільки Він є Творцем «неба і землі», а сьомий день, субота, – основоположна ознака Його творчої сили, що бере свій початок ще від тижня творіння (див. Бут. 2:1-3). Не дивно, що у своїх нападах на Божий авторитет сатана намагається знищити основну ознаку цього авторитету – суботу. 

В останні дні Бог матиме на Землі народ, який зберігає тверду, непохитну вірність Йому. Ця вірність виявляється в послуху Божим Заповідям, включаючи заповідь, яка вказує на Господа як на Творця. Тільки Він гідний нашого поклоніння. 

**Питання для обговорення** 

`1. У чому полягає проблема людей, котрі говорять про загрозу гріха і водночас стверджують про скасування Божого Закону? На яку істотну суперечність у їхньому міркуванні ви можете вказати?` 

`2. Яким був ваш особистий досвід спілкування з віруючими, котрі відстоюють дотримання неділі замість суботи? Які аргументи ви використовували та наскільки ефективними вони були? Що ви можете відповісти на популярний аргумент, що дотримання суботи – це спроба заробити спасіння ділами?` 

`3. Оскільки ми розповідаємо іншим про суботу і готуємося до подій останнього часу, чому важливо усвідомити, що випробування, пов’язані зі «знаком звіра», ще не настали?`