---
title:  «Зміна» закону
date:   05/05/2018
---

### Біблійні тексти для дослідження 
Римл. 8:1; 7:15-25; 7:1-14; Івана 20:19-23; Дії 20:6, 7; Дан. 7:23-25; Об’явл. 13:1-17.

> <p>Пам’ятний вірш</p> 
> «І він буде говорити слова проти Всевишнього, і пригнобить святих Всевишнього, і буде думати позмінювати свята та права, і вони віддані будуть у його руку аж до одного часу, і часів і половини часу» (Дан. 7:25). 

Питання Божого Закону є ключовим для розуміння подій останнього часу. Якщо говорити більш конкретно, це питання четвертої заповіді про суботу. І хоч ми розуміємо, що спасіння можливе тільки через віру і що саме по собі дотримання Закону, включаючи заповідь про суботу, ніколи не принесе спасіння, ми також знаємо, що в останні дні послух Божому Законові, зокрема й заповіді про суботу, стане зовнішньою ознакою нашої вірності. 

Наша відмінність від інших людей стане особливо помітною в критичний період подій останнього часу, описаних у 13-му розділі книги Об’явлення. Могутні релігійні й політичні сили об’єднаються, щоб нав’язати жителям світу фальшиву форму поклоніння. Усе це суперечить словам з Об’явл. 14:7, які закликають Божий народ поклонятися тільки Творцю: «Поклоніться Тому, Хто створив небо, землю, море і джерела вод!». 

Протягом тижня ми розглядатимемо Божий Закон і зокрема заповідь про суботу, поговоримо про спроби змінити Закон та вирішимо, яке значення це має для нас – людей, які живуть в останній час.