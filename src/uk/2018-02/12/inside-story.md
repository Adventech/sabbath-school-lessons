---
title:  Місіонерська історія
date:   22/06/2018
---

#### Книга чудес 

_Каміль Мец_ 

Студентка Хелен Джонстон, літературний євангеліст, ішла вулицею в Баттл-Кріку, штат Мічиган, США. Раптом вона згадала, що не помолилася, тому дівчина зупинилася, щоб попросити Божого керівництва. Це було влітку 2015 року, коли Хелен заробляла гроші на навчання. 

Збираючись постукати в наступні двері, вона почула голос: «Чо

ловік, який відчинить, має потребу у “Великій боротьбі”». 

Через мить двері відчинилися. На порозі стояв чоловік. 

Як завжди, Хелен спочатку запропонувала книгу про здоров’я, 

потім дістала примірник «Великої боротьби» Еллен Уайт. 

Чоловік зацікавився книгою. Він хотів її придбати, але не міг собі цього дозволити. 

Хелен була впевнена: Бог хоче, щоб у нього була ця книга, тому вона запропонувала йому її безкоштовно. Чоловік похитав головою. Хелен запитала, чи є у нього дрібні гроші. Чоловік повернувся зі жменею монет, але цього було недостатньо. Він віддав Хелен монети, але відмовився взяти книгу. 

Розчарована дівчина вже збиралася йти, але, зробивши кілька кроків, вона спіткнулася. Монети розсипалися по землі. 

Хелен попросила чоловіка потримати книгу. Зібравши монети, вона швидко пішла. 

Чоловік сказав навздогін: 

– Дівчино, ви забули книгу! Озирнувшись, вона усміхнулася: 

– Вам потрібно її тримати. Він усміхнувся у відповідь: 

– Ви перемогли. 

Через годину Хелен виявила, що потрапила в багатий квартал. У черговому будинку двері відчинила жінка. Випередивши Хелен, вона раптом запитала: 

– Ви – Хелен, чи не так? Хелен була вражена. Вона вперше бачила цю жінку! 

– Я – адвентистка сьомого дня, – пояснила жінка. – Цього ранку я читала Біблію, і Бог повідомив, що сьогодні прийде дівчина на ім’я Хелен. Я маю виписати чек на 20 доларів, оскільки Хелен зустріне чоловіка, якому потрібна книга «Велика боротьба», але в нього немає грошей. 

Жінка взяла чекову книжку й виписала чек на 20 доларів. Залишалося тільки додати ім’я одержувача. 

– На кого мені виписати чек? – усміхаючись, запитала вона. Каміль Мец, міжнародний координатор служіння GLOW 