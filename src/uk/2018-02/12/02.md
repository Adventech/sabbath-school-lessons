---
title:  Люте вино
date:   17/06/2018
---

`Прочитайте Об’явл. 14:8; 16:19; 17:5; 18:2, 10, 21 – шість згадок про Вавилон у книзі Об’явлення. З урахуванням старозавітної історії про буквальний Вавилон, що ці тексти повідомляють про духовний Вавилон у контексті подій останніх днів?` 

Існує думка, що Біблія – це історія двох міст – Єрусалима й Вавилона. І якщо Єрусалим у всій Біблії був містом Бога та Його народу заповіту (Псал. 102:22; Ісаї 52:9; 65:19; Об’явл. 3:12), то Вавилон уособлював пригноблення, жорстокість, фальшиву релігію й відкрите повстання проти Бога. 

Вавилон насамперед асоціюється з Вавилонською вежею (Бут. 11:9). У тексті 1 Петра 5:13 апостол передає вітання від церкви у «Вавилоні», під яким слід розуміти не руїни стародавнього царства, розташованого на території сучасного Іраку, а Рим, котрий незабаром стане гнобителем Церкви. Це дуже відмітна назва у світлі книги Об’явлення та представленої в ній ролі Риму. 

`Прочитайте Об’явл. 14:8 і 18:2, 3. Що в цих віршах сказано про згубний вплив Вавилона на світ і Божий народ?`

ляє згубний вплив на весь світ. Вислів «лютим вином своєї розпусти» (Об’явл. 14:8) – пряма вказівка на фальшиву доктрину, оманливе вчення, порочні практики та їхні наслідки. Вавилон – це сила, яка спонукає до зла й охопила «всі народи» (Об’явл. 18:3). Тому кожній людині необхідно бути обережною, аби уникнути її розтлінного впливу. 

`Погляньте на сучасний світ, де панують розбещеність, безлад і пригноблення. Як це свідчить про те, наскільки сильно нам необхідно утвердитися в Христі та Його Слові?`