---
title:  Вавилон та Армаґедон
date:   16/06/2018
---

### Біблійні тексти для дослідження: 
Об’явл. 14:8; 16:19; Ісаї 52:9; Об’явл. 18:1-10; 16:12-16; 1 Цар. 18:1-40; 1 Кор. 15:1, 2.

> <p>Пам’ятний вірш</p> 
> «На її чолі було написане ім’я, таємниця: Вели- кий Вавилон – мати розпусниць і земних гидот» (Об’явл. 17:5).

Як уже зазначалося раніше, книга Об’явлення побудована на образах і лексиці, узятих безпосередньо зі Старого Завіту. Наприклад, Вавилон у книзі Об’явлення згадується шість разів, але йдеться не про давнє царство Навуходоносора, яке зникло з арени всесвітньої історії за багато століть до нашої ери. Іван використовує образи Старого Завіту для передачі важливих істин. У цьому разі стародавній Вавилон – велика релігійно-політична влада, яка в минулому пригноблювала Божий народ, – символізує велику релігійно-політичну владу, яка спробує зробити те ж саме наприкінці часу. 

Те ж саме можна сказати і про слово Армаґедон. Воно використане тільки в книзі Об’явлення, але ґрунтується на єврейському вислові, який, очевидно, означає «гора Мегідо» – конкретне місце в стародавньому Ізраїлі. З поняттям «Армаґедон» пов’язана величезна кількість спекуляцій. Багато людей вважає, що грандіозний військовий бій перед кінцем світу буквально відбудеться саме в Мегідо. 

Цього тижня ми розглянемо поняття «Вавилон» та «Армаґедон», а також дізнаємося, що про ці образи повідомляє Біблія.