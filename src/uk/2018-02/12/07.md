---
title:  Для подальшого дослідження
date:   22/06/2018
---

«В описі битви при Армаґедоні в кількох місцях потворні тварини й жахливі події на мить відступають на другий план і з’являються проблиски істини, що носить особистий характер. Один із таких проблисків ми бачимо в Об’явл. 16:15: «Ось, приходжу, мов злодій. Блаженний, хто пильнує і хто береже свій одяг, щоб не ходити нагим і щоб не бачили його сорому!». Цей текст, наведений у середині біблійного уривка, де використана назва Армаґедон, перегукується з багатьма уривками зі Старого Завіту, де йдеться про особисте приготування до Приходу Ісуса й подій останнього часу. 

Ще один подібний текст записаний в Об’явл. 17:14: «Вони будуть вести війну з Агнцем, і Агнець переможе їх, бо Він є Господь господарів, і Цар царів; а ті, що з Ним, – покликані, вибрані та вірні». У цій великій заключній битві бере участь армія людей, головна мета яких – не знищити інших за допомогою зброї, а залишатися вірними Божественному покликанню й обранню. Ця битва докорінно відрізняється від тих, які ще досі провадять народи й повстанські організації. І, як уже було неодноразово сказано, битва при Армаґедоні – це боротьба за розум і серце, заклик зберегти вірність Агнцеві, заколеному за нас (Об’явл. 5:9, 10, 12; 13:8)» (Jon Paulien, Armageddon at the Door, p. 193). 

**Питання для обговорення** 

`1. Що можна сказати людині, котра вірить, ніби багато з описаних у книзі Об’явлення подій відбуватимуться в конкретних географічних місцях? Як допомогти їй побачити, що таке буквальне тлумачення текстів є хибним?` 

`2. Вплив Вавилону, як ми вже говорили, поширюється на весь світ. Які лжевчення пропонує Вавилон? Як ми можемо навчитися розрізняти їх та уникати?` 

`3. У цитаті Е. Уайт, наведеній в уроці за понеділок, сказано: «Доки церкви християнського світу не опиняться в такому становищі та не об’єднаються повністю зі світом, доти падіння Вавилону не буде остаточним». Яке серйозне застереження міститься тут для нас?`