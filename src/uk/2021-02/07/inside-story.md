---
title:  'Місіонерська історія'
date:   14/05/2021
---

#### «Ходімо до церкви»

_Ендрю Мак-Чесні_

Лікар Ернандо Діас ніколи не припиняв дякувати Богові за можливість працювати в клініці адвентистів сьомого дня при Колумбійському адвентистському університеті. Він давно християнин, але ніколи не любив Бога так сильно. Він усе ще не міг повірити: коли ніхто не хотів брати його на роботу лікарем, адвентистський медичний центр запропонував йому гнучкий графік, який дозволив проводити стільки часу з тяжкохворим дворічним сином Самуїлом, скільки було потрібно.

Любов до Бога переповнювала його серце. Він молився з кожним пацієнтом, котрий погоджувався на його пропозицію. Він розповідав усім хто хотів слухати, як Бог чудовим чином урятував життя його сина і дав йому роботу в клініці. Він запрошував людей до церкви при університеті де його сім’я поклонялася Богу щосуботи, не будучи адвентистами.

Коли Ернандо вже був членом Адвентистської церкви, з ним стався цікавий випадок. Він віз сім’ю до церкви і зупинився на червоне світло Вуличний торговець підійшов до автомобіля, аби продати йому жувальну гумку. Коли Ернандо опустив вікно, чоловік швидко підійшов до нього сподіваючись щось продати, але Ернандо несподівано сказав: «Ходімо до церкви!» Чоловік без вагань відповів: «Ходімо!»

З акценту чоловіка Ернандо зрозумів, що він із Венесуели. Тисяч венесуельців перетнули кордон сусідньої Колумбії в пошуках роботи через економічну кризу на своїй батьківщині. Ернандо поділився особистим свідченням дорогою до університетської церкви.

Наступної суботи венесуельський торговець повернувся до церкви з своєю сім’єю. Відтоді вони не пропустили жодної суботи. Зараз він готує їжу та продає її на вулиці біля адвентистської клініки, використовуючи візок, подарований членами церкви. Він і його сім’я відвідують біблійні курси і готуються до хрещення. Ернандо молиться, щоб ця сім’я віддала свої серця Ісусу, приєднавшись до шести інших людей, які прийняли хрещення завдяки його зусиллям.

Ернандо говорить, що привести людей до Ісуса неважко. Він слідує настановам, що були дані Ісусом чоловікові, раніше одержимому бісами: «Іди до свого дому, до своїх, і сповісти їм, що для тебе Господь зробив, як змилосердився над тобою!» (Марка 5:19). «Я не переставав прославляти Бога своїм особистим свідченням, — сказав Ернандо. — Це торкнулося багатьох сердець».

_Пожертви Тринадцятої суботи цього кварталу допоможуть відкрити центр впливу «Краще життя» при Колумбійському адвентистському університеті для підготовки студентів до місіонерського служіння._