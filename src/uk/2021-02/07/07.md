---
title:  'Для подальшого дослідження'
date:   14/05/2021
---

Прочитайте в книзі Е. Уайт «Патріархи і пророки» розділи «Вихід» (с. 281-290); «Від Червоного моря до Сінаю» (с. 291-302); «Закон, даний Ізраїлю» (с. 303-314).

«Дух рабства породжується прагненням жити згідно із законницькою релігією, через зусилля виконати вимоги Закону нашими власними силами. Ми отримуємо надію тільки тоді коли укладаємо такий самий завіт, який уклав Авраам, — завіт благодаті через віру в Ісуса Христа. Проповідуване Авраамові Євангеліє, завдяки якому він отримав надію, було тим самим Євангелієм, проповідуваним нам сьогодні, завдяки якому ми отримуємо надію. Авраам дивився на Ісуса — Проводиря і Вершителя також нашої віри» (Коментарі Е. Уайт. Біблійний коментар АСД. Т. 6. С. 1077).

«За роки неволі в Єгипті чимало ізраїльтян великою мірою втратили пізнання Божого Закону, змішавши його постанови з язичницькими звичаями і традиціями. Бог привів їх до Сінаю, де особисто проголосив Свій Закон» (Е. Уайт. Патріархи і пророки. С. 334).

**Запитання для обговорення:**

`1. Яким чином взаємини завіту були спрямовані на збереження фізичних і духовних свобод Ізраїлю? (Див. Левит 26:3-13; порівняйте з П. Зак. 28:1-15).`

`2. Прочитайте ще раз тексти Вих. 19:5, 6. Зверніть увагу на твердження Господа: «вся земля — то Моя». Чому Він згадав про це, говорячи про прагнення укласти завіт з народом? Як сюди вписується наше розуміння суботи і що вона означає?`

`3. Ми розуміємо, що отримуємо прощення гріхів тільки завдяки Божій благодаті. Як Божа благодать забезпечує нам можливість жити життям віри й послуху?`

**Висновок:**

Завіт, укладений Богом з Ізраїлем біля Сінаю, був завітом благодаті. Надавши безліч доказів Своєї милосердної любові й турботи завдяки надзвичайному визволенню з єгипетського рабства, Господь запросив народ укласти з Ним завіт, який зберігатиме й розвиватиме їхні свободи. Хоч ізраїльтяни погодилися, їм не вистачало справжньої віри, яка діє любов’ю. Подальша історія свідчить, що вони здебільшого не зрозуміли істинної природи цього завіту і перетворили його на систему спасіння ділами. Ми не повинні повторювати помилок Ізраїлю та ігнорувати даровану грішникам чудову благодать.