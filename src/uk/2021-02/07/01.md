---
title: 'Завіт на Сінаї'
date: 08/05/2021
---

### Біблійні тексти для дослідження
П. Зак. 1:29-31; Осії 11:1; Об’явл. 5:9; П. Зак. 29:10-13; Вих. 19:5, 6; Римл. 6:1, 2; Об’явл. 14:12; Римл. 10:3.

> <p>Пам’ятний вірш</p>
> «Ви бачили, що Я зробив був Єгиптові, і носив вас на крилах орлиних, і привів вас до Себе» (Вих. 19:4).

З маленьким хлопчиком, одним із семи дітей у сім’ї, стався нещасний випадок, і його доставили в лікарню. Родина хлопчика була бідна. Йому ніколи не діставалося більше, ніж частина склянки молока. Якщо склянка була повна, її ділили між собою двоє дітей, і той, хто пив першим, мав бути обережним, щоб не випити занадто багато. Коли малюка поклали в палату, медсестра принесла йому велику склянку молока. Кілька секунд він сумно дивився на неї, а потім пам’ятаючи про вбогість у своєму домі, запитав: «Скільки мені можна випити?» Клубок підступив до горла медсестри, і вона відповіла зі сльозами на очах: «Випий усе, дитинко випий усе!» (H. M. S. Richards. Free Grace. _Voice of Prophecy News_. June 1950. Р. 4).

Подібно до цього хлопчика, у стародавнього Ізраїлю, як і в нас, була перевага — пити до дна із джерел спасіння. Визволення Ізраїлю з багатовікового рабства та від гноблення було чудовим проявом Божественної благодаті. Так само й сьогодні Божественна благодать допомагає нам позбутися гріха.

**СТИСЛИЙ ОГЛЯД УРОКУ: Які образи  використав Господь, щоб описати Свої взаємини з Ізраїлем? Яким чином історії про Вихід та Сінай перегукуються з особистим спасінням людини? Яка роль Закону в Сінайському завіті?**

---

#### Додаткове читання: Вибрані цитати Эллен Уайт

Серед слухачів Спасителя було багато таких, кого привела до Нього віра, і до них Він сказав: «Якщо ви будете перебувати в Моєму слові, тоді справді будете Моїми учнями. І пізнаєте істину, а істина вас вільними зробить!» {ХНС 443.1}

Ці слова образили фарисеїв. Забувши, що народ довгий час перебуває під чужоземним ярмом, вони сердито закричали: «Ми є потомством Авраама і не були ні в кого й ніколи невільниками. То як же Ти кажеш, що станемо вільними?» Ісус подивився на цих рабів злоби, думки яких були зайняті помстою, і зі смутком у голосі відповів: «Знову й знову запевняю вас, що кожний, хто чинить гріх, є невільником гріха».14 Вони перебували в найстрашнішому рабстві — у полоні злого духа. {ХНС 443.2}

"Кожна душа, котра не бажає віддати себе Богові, перебуває під владою іншої сили і собі не належить. Вона може говорити про волю, залишаючись насправді найжалюгіднішим рабом; їй не дозволено бачити красу істини, тому що її розум поневолений сатаною. У той час, як така людина тішить себе думкою, нібито керується власним переконанням, насправді ж кориться волі князя темряви. Христос прийшов, щоб зняти рабські кайдани гріха з душі. {ХНС 443.3}

«Отож, якщо Син визволить вас, то справді будете вільні». «Бо Закон Духа, тобто життя в Христі Ісусі, визволив тебе від закону гріха і смерті». {ХНС 443.4}"