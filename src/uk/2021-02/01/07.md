---
title:  Для подальшого дослідження
date:   02/04/2021
---

Біблія переповнена закликами до грішників та відступників Порівняйте Псал. 95:7, 8; Ісаї 55:1, 2, 6, 7; Луки 15:3-7; 19:10 Які ще подібні біблійні тексти ви можете знайти?

Прочитайте в книзі Е. Уайт «Патріархи і пророки» розділи «Творіння» (с. 44-51), «Спокушення і падіння» (с. 52-62), «План викуплення» (с. 63-70).

«Я вважаю, що в цих двох Божественних словах прозвучала проповідь Євангелія, коли вони проникли в саму гущу заростей і досягли тремтливого слуху втікачів, — “Де ти?”. Твій Бог не бажає втратити тебе; Він прийшов, щоб знайти тебе, а незабаром пошле Свого Сина не тільки знайти, а й спасти втрачене» (Charles Haddon Spurgeon, The Treasury of the Bible (Grand Rapids, MI: Zondervan Publishing House, 1962) Old Testament, vol. 1, p. 11).

**Запитання для обговорення:**

`1. Оскільки добрий дбайливий Бог шукає людину, як ми можемо відгукнутися на такий вияв любові Отця й Ісуса Христа? Якої відповіді очікує від нас Господь?`

`2. Порівняйте біблійну картину людства, котре впало з високого місця в Божому творінні й потребує викуплення, з еволюційною теорією розвитку. Яка картина більш обнадійлива і чому?`

`3. Наскільки важливі для щастя людини взаємини любові? Чому для таких взаємин необхідний тісний зв’язок із Богом? Обговоріть вплив здорових людських стосунків на їхніх учасників (батько-дитина, друг-друг, чоловік-дружина, роботодавець-працівник і т. п.).`

**Висновок:**

Бог створив нас на Свій образ, щоб між Ним і нами могло існувати велелюбне спілкування. Хоч вторгнення гріха зруйнувало початковий союз, Господь прагне відновити ці взаємини за допомогою Плану спасіння. Наше життя набуває справжнього значення та ясності тільки тоді, коли ми вступаємо в союз із нашим Творцем.