---
title: 'Черепахи до самого низу...'
date: 28/03/2021
---

«На початку Бог створив Небо та землю» (Бут. 1:1).

Учений ледь завершив лекцію про обертання планет навколо Сонця і Сонця — навколо центру галактики, як підвелася літня жінка в чорних тенісних туфлях і сказала, що Земля — це плоский диск, який лежить на спині черепахи. Лектор жартома запитав, на чому ж стоїть ця черепаха, і жінка відповіла, що вона стоїть на інший черепасі. «Мем, — посміхаючись продовжив учений, — а на чому стоїть друга черепаха?» Жінка відповіла: «На ще одній черепасі», але перш ніж він встиг запитати, на чому стоїть третя черепаха, вона погрозила йому пальцем та виголосила: «Побережи сили, синку, черепахи — до самого низу!»

Якою б комічною не була ця історія, вона торкається _найважливішої_ проблеми людського існування — природи самого Всесвіту. Що це за світ, у якому ми перебуваємо не за власним вибором? Чому ми тут? Як сюди потрапили? І куди ми всі йдемо?

Це основні, фундаментальні запитання, які можуть поставити люди, оскільки наше розуміння того, хто ми та як сюди потрапили, впливатиме на наш спосіб життя.

`Розгляньте наведені тексти: Бут. 1:1; Псал. 100:3; Ісаї 40:28; Дії 17:26; Ефес. 3:9; Євр. 1:2, 10. Як вони відповідають на деякі з наведених вище запитань? Яка спільна думка їх об’єднує?`

Що цікаво, у Бут. 1:1 (та в інших текстах) Господь не намагається довести, що Він — Творець. Тут немає докладних аргументів, щоб підтвердити цю ідею. Факт викладено просто і ясно, без спроб обґрунтувати, пояснити або довести його. Або ми приймаємо його на віру, або ні. Віра, по суті, — єдиний спосіб прийняття цього факту, з однієї простої причини: ніхто з нас не був присутній при самому процесі творіння. Справді, з точки зору логіки для нас було б неможливо бути присутніми при власному творінні. Навіть секуляристи, яких би теорій щодо походження вони не дотримувалися, змушені поділяти такий погляд на віру з тієї ж причини, що й ми, креаціоністи ніхто з нас не був свідком цієї події.

`Проте Бог не просить нас вірити в Нього як у Творця, не даючи нам вагомих підстав для цього. Усвідомлюючи що нам необхідна певна міра віри майже в усіх сферах життя, чому має сенс вірити в те, що ми перебуваємо на Землі завдяки Творцю, а не з волі випадку?`

---

#### Додаткове читання: Вибрані цитати Эллен Уайт

"Спілкування з її Творцем — віч-на-віч, від серця до серця — було її високим привілеєм. Якби людина залишилася вірною Богові, усе це належало б їй навіки. Протягом вічності людина продовжувала б здобувати нові скарби знання, відкривати свіжі джерела щастя, отримувати дедалі ясніше розуміння мудрості, сили та любові Бога. Усе більш і більш повно… вона відображала б славу Творця. {ВЯЖ 195.2}

Але через непослух це було втрачено. Божественна подоба була спотворена гріхом і майже стерта. Фізичні сили людини ослабли, розумові здібності знизилися, духовне бачення затьмарилося. Вона стала підвладною смерті. Проте людство не було залишене без надії. Безмежною любов’ю та милістю був накреслений План спасіння і дароване життя як випробувальний термін. Відновлення в людині образу її Творця, повернення її до досконалості, у якій вона була створена, сприяння розвиткові тіла, розуму й душі з метою здійснити Божественний задум щодо її створення — у цьому мала полягати справа викуплення. Це — мета виховання й освіти, велика мета життя. {ВЯЖ 195.3}

Прославити Христа, уподібнитися до Нього, працювати для Нього — ось найвища мета життя, найбільша його радість. {ВЯЖ 196.1}