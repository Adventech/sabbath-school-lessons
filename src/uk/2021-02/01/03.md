---
title: 'За образом Творця (Бут. 1:27)'
date: 29/03/2021
---

Біблія стверджує, що Бог створив людство — чоловіків жінок — «на образ Божий» (Бут. 1:27). На підставі цієї ідеї дайте відповідь на такі запитання:

`1. Що означає вислів: «Бог на Свій образ людину створив»? У чому виявляється цей образ у нас?`

`2. Згідно з оповіддю Буття, чи створив Господь щось або когось ще «на образ Божий», крім людей? Якщо ні, що це говорить нам про наш унікальний статус, на відміну від решти земного творіння? Які уроки ми можемо почерпнути з такої відмінності?`

`3. У розповіді про створення людей які ще можна знайти особливості, котрі відрізняють їх від інших Божих створінь? Див. Бут. 2:7, 18-25.`

Хоч ми говоримо про Бога, використовуючи терміни людської мови, проте не повинні забувати, що Він — духовна Істота (Івана 4:24), Яка володіє Божественними якостями. А про самих себе можемо лише сказати: в нашій фізичній, розумовій і духовній природі ми певною мірою відображаємо нашого Божественного Творця, однак багато що про Нього залишається для нас таємницею. Біблія підкреслює духовні й розумові аспекти нашої свідомості. Ці аспекти ми можемо розвивати і покращувати. Саме унікальність людського розуму уможливлює здорові взаємини з Господом, на що всі інші Божі створіння на Землі не здатні.

Зверніть також увагу на унікальну розповідь про створення Богом жінки. І чоловіки, і жінки мають неймовірну перевагу бути створеними за Божим образом. У їхньому створенні немає і натяку на нижче становище одного перед іншим. Сам Господь створив їх обох з одного і того самого матеріалу. Від початку Творець зробив їх рівними та налагодив з ними особливі стосунки. Наші прабатьки обоє мали однакову можливість розвивати свої Богом дані характери так, щоб вони прославляли Його.

«Сам Бог дав Адамові супутницю. Він подбав про “поміч, подібну до нього”, — помічницю, гідну його супутницю, котра в любові та взаєморозумінні була б одне з ним. Єва створена з ребра, узятого від Адама. Це означало, що вона не повинна була ані керувати ним, як голова, ані бути кинутою під ноги і зневаженою; вона мала стати поруч із ним, як рівна йому, котру він мав любити та захищати» (Е. Уайт. Патріархи і пророки. С. 46).

---

#### Додаткове читання: Вибрані цитати Эллен Уайт

"При створенні людини була виявлена сила Бога як Особистості. Коли Бог створив людину за Своїм образом, людське тіло було досконалим у всьому, але в ньому не було життя. Тоді особистісний самосущий Бог вдихнув у це тіло дихання життя, і людина стала живою, мислячою істотою. Усі частини людського організму були приведені вдію: серце, артерії, вени, язик, руки, ноги, органи чуття, розумові здібності; усе запрацювало і було підпорядковано законові. Людина стала живою душею. Через Христа — Слово — особистісний Бог створив людину та наділив її розумом і силою. {СЗ 320.6}

Бог розсудив, аби людина, як вінець Його творіння, на відміну від нижчої категорії істот, виражала Його задум і відкривала Його славу. Однак людина не повинна звели чувати себе як Бога. {СЗ 320.8}"

Загублена монета із притчі Спасителя хоча й лежала серед бруду і сміття, усе ж була срібною. Власниця шукала її, бо вона мала цінність. Так і кожна душа: хоч вона і деградувала під впливом гріха, в очах Божих вважається дорогоцінністю. Як монета мала на собі зображення й напис панівної влади, так і людина при її створені несла образ та напис Бога. Незважаючи на те, що цей напис під впливом гріха став спотвореним і малопомітним, сліди його все ж залишаються на кожній душі. Бог бажає повернути Собі цю душу і відновити в ній Свій власний образ у праведності й святості. {СЗ 111.4}