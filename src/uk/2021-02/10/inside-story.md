---
title:  'Місіонерська історія'
date:   04/06/2021
---

#### Церква для туристів

_Ендрю Мак-Чесні_

Коли Бенджамін Стен, новий пастор церкви в Бухаресті, провів перше богослужіння в міжнародній Адвентистській церкві (єдиній англомовній церкві в румунській столиці), він був дуже засмучений, тому що лише три людини були присутні на служінні і всі троє були румунами.

Через три тижні він дізнався, що одна із цих трьох, 21-річна дівчина від’їжджає. Його руки остаточно опустилися. Після того як всі пішли, він запитав себе, чому Бог послав його до мертвої церкви. «Чому я тут? — молився він. — Для чого Ти дав мені таке випробування?»

Цієї миті до церкви ввійшло двоє американських студентів. Бенджамін зрозумів, що туристи мають потребу в місці для поклоніння. І він почав молитися

Два тижні потому, підходячи до церкви, він побачив чоловіка в костюм з краваткою, що стояв біля дверей. Чоловік жив із сім’єю в Польщі, але працював в Румунії. Він був християнином, але не належав до Адвентистської церкви. Вивчаючи Біблію, він захотів знайти церкву, що дотримується суботи. Бенджамін зрозумів, що до Румунії приїжджають на роботу іноземці але вони не говорять румунською. Їм також потрібне місце для поклоніння

За декілька місяців Бенджамін запропонував двом членам своєї ново церкви почати проводити Суботню школу і богослужіння по суботах вранці До цього в церкві не було Суботньої школи, а богослужіння, що тривало лише годину, проводилося в суботу ввечері. Ті виступили проти цієї пропозиції тому що вранці по суботах вони відвідували румунські церкви, де в них було багато друзів. Проте Бенджамін був наполегливий. «Ми приходимо сюди не англійську мову вивчати, — сказав він. — Ми приходимо сюди, щоб вивчати Біблію. Нам потрібно бути церквою, а не школою англійської мови».

Відвідуючи румунські церкви в Бухаресті, Бенджамін запросив двох підлітків і 30-річного чоловіка допомогти організувати програму богослужіння. Він почав рекламувати в соціальних мережах новий графік ранкового богослужіння. Першої ж суботи після цього прийшло 32 особи

«Вам треба було бачити вираз обличчя тих двох членів церкви, коли вони прийшли, — згадує Бенджамін. — Вони були здивовані, побачивши в церкві так багато людей, особливо молоді».

Через декілька тижнів чоловік з Польщі прийняв хрещення. Бенджамін не сумнівався, що міжнародна церква, заснована пастором Андріаном Боканяну 2010 року, відіграє важливу роль у Бухаресті. Сьогодні до не належить 26 осіб, а щотижнева відвідуваність коливається від 30 до 50 осіб, включаючи туристів, іноземних робітників та іноземних студентів.

Що сталося з тими трьома людьми, що були присутні в церкві в першу суботу? Тепер усі вони активно залучені до служіння, і навіть та дівчина що поїхала. Вона повернулася та звершує активне служіння в церкві.

_Зв’язатися з бухарестською міжнародною Церквою адвентистів сьомого дня можна за адресою: [facebook.com/englishadventist](facebook.com/englishadventist)._