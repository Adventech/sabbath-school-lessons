---
title: '«Ось дні наступають…»'
date: 30/05/2021
---


**Прочитайте Єрем. 31:31-34 і дайте відповіді на запитання:**

`1. Хто спонукає до укладання завіту?`

`2. Про чий Закон тут ідеться? Що це за Закон?`

`3. Які вірші говорять про взаємини, які Бог бажає мати зі Своїм народом?`

`4. Яке діяння Бога на користь Його народу становить основу взаємин завіту?`

Як бачимо, _новий завіт_ істотно не відрізняється від _старого_, укладеного з Ізраїлем біля гори Сінай. По суті, проблема Сінайського завіту полягала в тому, що він став старим через порушення його людьми (див. Єрем. 31:32).

Відповіді на згадані запитання містяться в цих чотирьох віршах (Єрем. 31:31-34) та підтверджують, що багато аспектів старого завіту залишаються і в новому. Новий завіт — це оновлений завіт, довершення, або виконання, першого.

`Зверніть увагу на останню частину тексту Єрем. 31:34, де йдеться про те, що Господь простить провини та гріх Свого народу. Хоч Він запевняє, що напише Закон на наших серцях і дасть його «в середину» нас, проте підкреслює, що простить наші гріхи та провини, які зневажають Закон, написаний у наших серцях. Чи не вбачаєте ви певну суперечність між цими ідеями? Якщо ні, то чому? Що означають слова в Римл. 2:15: «діло Закону написане в їхніх серцях»? (Див. Матв. 5:17-28).`

`Як ви можете використати досліджені сьогодні біблійн вірші, аби спростувати ідею про те, ніби Десять Заповідей (зокрема субота) у світлі нового завіту тепер недійсні? А як можна використати ці тексти, щоб підтвердити непорушність Закону?`

---

#### Додаткове читання: Вибрані цитати Эллен Уайт

Бог діє однаково в усі часи, хоч Його сила виявляється неоднаковою мірою і різними способами, відповідно до потреб людини в той чи інший час. Починаючи від Першої євангельської обітниці, протягом патріархальної та юдейської епох і аж до нашого часу поступово здійснюються Божі наміри в Плані викуплення. Спаситель, представлений у прообразному служінні через обряди й ритуали юдейського закону, — є саме Тим Спасителем, Якого відкриває нам Євангеліє. Хмари, що огортали Його божественний образ, розвіялися, сутінки й тіні зникли, й Ісус, Відкупитель світу, постає перед нами у всій досконалості. Він, Котрий проголосив Закон на Синаї, передавши Мойсееві Постанови церемоніального закону, є також Тим, Хто виголосив Нагірну проповідь. Великі принципи любові до Бога, які Він поклав за основу Закону й Пророків, — лише повторення того, що було сказане Ним через Мойсея до єврейського народу: «Слухай Ізраїлю: Господь, Бог наш — Господь один! І люби Господа, Бога Твого, усім серцем своїм, і всією силою своєю!» (Втор.6:4—5). «І будеш любити ближнього свого як самого себе» (Левит 19:18). Обидва закони, викладені одним і Тим же Учителем; Божі вимоги такі ж незмінні, як і принципи Його правління. Бо все виходить від Того, в Кому «немає переміни і ні тіні зміни» (Якова 1:17). {ПП 349.1}

Юдеї неправильно тлумачили обітницю Божу про Його вічну прихильність до Ізраїлю... Юдеї вважали, що походження від Авраама дає їм право на цю обітницю. Але вони випустили з уваги умови, котрі визначив Бог. Перш ніж дати цю обітницю, Він сказав: «Дам Закона Свого у їхнє нутро і на їхньому серці його напишу, і Я стану їхнім Богом, вони ж Моїм народом… бо їхню провину прощу, і не буду вже згадувати їм гріха!»25 {ХНС 81.5}