---
title:  'Місіонерська історія'
date:   11/06/2021
---

#### Хлопчик відроджує церкву, що вмирає

_Ендрю Мак-Чесні_

Пресвітер Адвентистської церкви попросив Алехандро проповідувати на його першій євангельській програмі, коли йому було вісім років.

«Ми хочемо сіяти зерно, а не збирати врожай», — пояснив пресвітер матері Алехандро.

Церква міста Т’єрра-Бомба в Колумбії поступово вмирала. Її старший пресвітер залишив церкву після євангельської програми. Члени церкви були розчаровані, і багато хто перестав її відвідувати.

Алехандро хвилювався перед першим виступом. Мама міцно обняла його, і вони молилися.

Люди заповнили подвір’я дому одного з членів церкви, де проводилася програма, щоб послухати, як буде проповідувати хлопчик.

Намагаючись зірвати програму, колишній пресвітер організував у своєму будинку домашню церкву, яка була на іншому боці вулиці й зустрічі якої проходили водночас із програмою.

Люди, що йшли до його будинку, чули, як хлопчик проповідує, і зупинялися. «Хто ця дитина-проповідник?» — запитували вони. Багато хто залишався послухати.

Колишній пресвітер був незадоволений, побачивши людей, що йшли на проповідь Алехандро, і він сам пішов до нього, щоб завадити проповіді, вимагаючи, щоб люди йшли до його дому.

«Досить його слухати. Ходімо звідси!» — говорив він людям, хапаючи їх за руки.

Деякі члени церкви пішли з ним, а багато хто залишився послухати проповідь Алехандро.

Це тривало кілька днів. Потім члени церкви люб’язно запросили колишнього пресвітера на євангельську програму. На їхній подив, він прийшов і більше не створював конфліктних ситуацій.

У рамках програми Алехандро відвідав домівки людей, як відгукнулися на його заклики до хрещення. Під час перших візитів троє людей підтвердили бажання укласти завіт з Богом Через деякий час неодружена пара виявила бажання прийняти хрещення. Коли вони дізналися, що, будучи співмешканцями порушили Божу заповідь, то узаконили свої стосунки. Після закінчення тижневої програми семеро людей вирішили прийняти хрещення.

Алехандро залишив Т’єрра-Бомба щасливим. Члени церкви також були щасливі. Церква стала сильною і продовжувала зростати. «Ісус знову переміг», — сказав Алехандро.

_Алехандро, 10-річний хлопчик-проповідник із Картахени Колумбія. Він почав проповідувати у віці чотирьох років і за шість років привів до хрещення 18 осіб, зокрема своїх батьків старшого брата. Детальніше про Алехандро читайте в дитячих місіонерських читаннях цього кварталу, які можна завантажити за адресою: [bit.ly/childrensmission](bit.ly/childrensmission). Пожертви Тринадцятої суботи цього кварталу допоможуть відкрити центр впливу «Краще життя» при Колумбійському адвентистському університеті для підготовки студентів до місіонерського служіння._