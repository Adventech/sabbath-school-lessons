---
title:  'Для подальшого дослідження'
date:   11/06/2021
---

«Найвищий ангел на Небесах не мав влади заплатити викуп хоча б за одну грішну душу. Херувими й серафими мають тільки ту славу, якою наділені Творцем як Його творіння; а примирення людини з Богом могло відбутися тільки з допомогою замісної Жертви і рівного Богові Захисника, Котрий володіє чеснотами, які дозволяють Йому заступатися перед Усемогутнім Богом за людину й відкрити Бога грішному світові. Поручитель за людство, його Посередник має володіти природою людини та бути пов’язаним з людською сім’єю, яку представляє. Крім того, як Посланець Бога Він повинен володіти Божественною природою, мати зв’язок із Безмежним, щоб явити Бога світові й бути Посередником між Богом і людьми» (Е. Уайт. Вибрані вісті. Т. 1. С. 257).

«Ісус продовжує: “Кожного, хто визнає Мене перед людьми, Син Людський визнає перед Божими ангелами” (Луки 12:8). _Ви маєте бути Моїми свідками на Землі, каналами, через як Моя благодать може текти для зцілення світу. Я ж буду вашим Представником на Небесах. Отець бачить не ваші вади характеру, але вас, зодягнутих у Мою досконалість. Я — Посередник, через Котрого вам будуть даровані благословення Неба І кожний, хто визнає Мене, ставши учасником Моєї жертви за грішних людей, буде визнаний як учасник слави й радості викуплених_» (Е. Уайт. Бажання віків. С. 357).

**Запитання для обговорення:**

`1. Прочитайте Римл. 5:2; Ефес. 2:18; 3:12. Що ці тексти повідомляють про наш доступ до Отця через Ісуса?`

`2. Прочитайте наведену вище другу цитату Еллен Уайт. Зверніть увагу, як автор пояснює роль Посередника. Дивлячись на нас, Отець бачить не наші вади характеру, а досконалість Христа. Подумайте, що це означає, та обговоріть із класом.`

`3. У світлі пройденого уроку як би ви відповіли на таке запитання: «Яке значення має для мого повсякденного життя факт, що Христос зараз перебуває в Небесній святині?».`

**Висновок:**

Старозавітну систему жертвоприношень було замінено новою. Тварин приносили в жертву грішні священники в земній святині, однак тепер у нас є Ісус, наша досконала Жертва Він представляє нас перед Отцем у Небесній святині, яка є основою нового завіту і його обітниць.