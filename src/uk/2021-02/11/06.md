---
title: 'Небесне служіння (Євр. 9:24)'
date: 10/06/2021
---

Дослідіть контекст вірша Євр. 9:24, де йдеться про служіння Христа на Небі для нас після Його жертовної смерті заради нас. Про це можна сказати багато чого, але ми зосередимося на останній частині вірша 24, де сказано, що нині Христос з’явився перед Божим обличчям за нас.

Подумайте, що це означає. Ми, грішні людські істоти, котрі загинули б від сяйва Божої слави, якби зараз постали перед нею; ми, порушники святого Божого Закону, маємо Спасителя Котрий з’явився перед Божим обличчям за нас. Ми маємо Представника, Який заступається за нас перед Отцем. Подумайте наскільки люблячим, милосердним і співчутливим був Христос тут, на Землі. І на Небі та сама Особа є нашим Посередником

Це друга частина Доброї вістки. Ісус не тільки поніс покарання за наші гріхи, узявши їх на Себе на хресті (1 Петра 2:24) а й перебуває в присутності Отця як Посередник між Небом Землею, між людством і Божеством.

Ісус як Бог і Людина (безгрішна досконала Людина) — єдиний, Хто може бути мостом над спричиненою гріхом прірвою що розділяє людину і Бога. Тому нам необхідно пам’ятати нині на Небесах перебуває Боголюдина, Яка пережила всі наш випробування, болі, спокуси (Євр. 4:14, 15) і представляє нас перед Отцем.

`«Бо один є Бог і один Посередник між Богом та людьми — Людина Ісус Христос, Який дав Себе як викуп за всіх, — свідчення свого часу» (1 Тим. 2:5, 6). Про яких два служіння Ісуса йдеться в цьому уривку та як вони відображалися в служінні земної святині?`

Ось найбільша вістка нового завіту: тепер завдяки Ісусові розкаяні грішники мають Посередника, Котрий представляє їх на Небі перед Отцем і здобув для них те, чого вони самі ніколи не змогли б здобути, — досконалу праведність, єдину праведність, здатну витримати присутність Бога. Із цією досконалою праведністю, здобутою через страждання (Євр. 2:10), Ісус стоїть перед Богом і просить про прощення наших гріхів і силу для перемоги над гріхом, оскільки без цього в нас не було б надії ні сьогодні, ні тим паче на суді.

`Поміркуйте в молитві про нашого Посередника, Котрий переміг усі спокуси та з’явився перед Богом на Небі. Що це означає особисто для вас? Яку надію й підбадьорення це дає?`

---

#### Додаткове читання: Вибрані цитати Эллен Уайт

Після вознесіння Спаситель почав Своє служіння як наш Первосвященик. Апостол Павло говорить: «Бо Христос увійшов не в рукотворне Святилище, яке було на зразок справжнього, але в саме Небо, щоб предстати нині за нас перед лице Боже» (Євр.9:24). {ВБ 396.1}

Служіння священика протягом усього року в першому відділенні святині, «за завісою», що відокремлювала, ніби двері, Святе від зовнішнього двору, символізує служіння Христа після Його вознесіння. Священик повинен був щодня приносити Богові кров жертви за гріх, а також фіміам куріння разом з молитвами ізраїльського народу. Так і Христос благав Отця зарахувати грішникам заслуги Своєї крові та заносив перед Ним молитви розкаяних віруючих разом з дорогоцінними пахощами Його власної праведності. Таке служіння відбувалося в першому відділенні небесної святині. {ВБ 396.2}

Заступництво Христа за нас полягає в тому, що Він представляє перед Отцем Свої божественні заслуги, пропонуючи Себе в якості нашого Замісника і Поручителя, бо Він вознісся на небо, щоб здійснити примирення за наші переступи... «В тому любов, що не ми полюбили Бога, а Він полюбив нас і послав Сина Свого на умилостивлення за гріхи наші» (1Йоан.4:10). «Тому-то може і спасати завжди тих, які приходять до Бога через Нього, бо Він завжди живий, щоб заступатись за них» (Євр.7:25). {ВХ 67.3}

Будучи нашим Первосвящеником і Заступником, Христос не потребував ні достоїнств, ні заступництва людини. Христос — єдина жертва за гріх. Молитви і визнання підносяться тільки до Нього — Того, Хто ввійшов одного дня за всіх у святе святих... {ЩМП 74.4}

Христос представив Отця світові, а перед Богом Він представляє обраних, в яких відновив моральний Божий образ. Вони — Його спадок... Ні священик, ні прочани не можуть відкрити Отця нікому з дітей Адама. У людини тільки один Посередник і Заступник, Який може прощати гріхи. Невже не повинні наші серця тремтіти від вдячності Тому, Хто віддав Ісуса для покриття наших гріхів? Подумайте про любов Отця, виявлену до нас! Ми не можемо виміряти цю любов. Немає такого виміру. Ми тільки можемо вказати на Голгофу, на Агнця, заколеного від створення світу. Це безмежна жертва. Чи можемо ми охопити безмежне? {ЩМП 74.5}