---
title: 'Нащадки Авраама'
date: 01/05/2021
---

### Біблійні тексти для дослідження
Єзек. 16:8; П. Зак. 28:1, 15; Єрем. 11:8; Бут. 6:5; Івана 10:27, 28; Гал. 3:26-29; Римл. 4:16, 17.

> <p>Пам’ятний вірш</p>
> «А ви — рід вибраний, царське священство, святий народ, придбаний, аби звіщати чесноти Того, Хто вас покликав із темряви до дивного Його світла» (1 Петра 2:9).

Якось в одному містечку годинник у вітрині ювеліра зупинився за чверть дев’ята. Зазвичай завдяки цьому годиннику багато городян дізнавалися, котра година. Того ранку люди, які йшли на роботу, глянувши на вітрину, зауважили: лише за чверть дев’ята; діти, котрі бігли до школи, були здивовані, виявивши, що в них ще достатньо часу, аби погуляти. У той день багато людей запізнилося, оскільки у вітрині ювеліра зупинився один маленький годинник» (C. L. Paddock. God’s Minutes (Nashville, TN: Southern Publishing Association, 1965). Р. 244, адаптовано).

Як точно цей випадок відображає невдачу стародавнього Ізраїлю! Господь помістив Ізраїль «в середині народів» (Єзек. 5:5) — на стратегічному сухопутному мосту між трьома континентами — Африкою, Європою й Азією. Ізраїль мав стати духовним «годинником» світу.

На жаль, Ізраїль, подібно до годинника у вітрині ювеліра, «зупинився». Проте це не було цілковитою невдачею, оскільки тоді, як і сьогодні, Бог мав вірний Останок. Дослідження цього тижня присвячене ідентичності й ролі справжнього Божого Ізраїлю в кожну епоху — включно з нашою.

**СТИСЛИЙ ОГЛЯД УРОКУ: Які обітниці завіту дав Господь Ізраїлеві? Які умови супроводжували їх? Наскільки добре народ виконував свої обіцянки? Що сталося, коли він не послухався?**

---

#### Додаткове читання: Вибрані цитати Эллен Уайт

Церква — це визначений Богом засіб для спасіння людей. Вона була створена для служіння, і її місія полягає в тому, щоб нести Євангеліє світові. Від початку Божий план передбачав, щоб Його Церква віддзеркалювала у світі Його повноту і щедроти. Члени Церкви, яких Він покликав із темряви до чудового Свого світла, повинні являти Його славу. Церква — сховище скарбів благодаті Христової, і через неї у кінцевому результаті буде виявлена «правителям і владам на небесах багатогранна Божа премудрість» (Ефес.3:10). {ДА 5.1}