---
title:  'Місіонерська історія'
date:   07/05/2021
---

#### Кожний крок шляху

_Ендрю Мак-Чесні_

Лікар Ернандо Діас перевіз свою сім’ю — дружину Еріку та дворічного сина Самуїла — з рідного міста на півночі Колумбії до Медельїна, другого з найбільших міст країни, для лікування нирок їхнього сина Самуїла. Ернандо був у відчаї Він не працював лікарем уже два роки, тому що був змушений доглядати за Самуїлом. Він потребував житла та роботи Першій рік Ернандо із сім’єю прожили в лікарні, але тепер їм було потрібне своє житло. Житло поряд з лікарнею було дороге. Ернандо молився та знайшов дім, господар якого здавав кімнати студентам. Він попросив кімнату в оренду.

— У мене лише одна вільна кімната, і студент уже заплатив за неї, — сказав господар.

— Послухайте, — сказав Ернандо. — Бог привів мене сюди тому що мені потрібна ця кімната.

Після спілкування з Ернандо господар здав йому кімнату на пів року безкоштовно.

Завдяки цій добрій справі Ернандо переконався, що Бог веде його.

Старший син Ернандо Іммер, якому було одинадцять років рік прожив у родичів в іншому місті. Ернандо хотів забрати сина, але потрібно було знайти гарну школу поблизу від дому Секретар лікарні дізналася про це бажання.

— Я знаю гарну християнську школу, — сказала вона. — Моя племінниця навчалася там. Вона належить адвентистам сьомого дня.

Ернандо не був знайомий з Адвентистською церквою Проте відвідування школи справило на нього гарне враження Іммер став її учнем.

Незадовго до початку навчального року Іммер повідомив учителю, що його батько лікар.

— Скажи йому, щоб він надіслав мені своє резюме, я відправлю його в клініку адвентистів, — сказала вчителька.

Вона знала, що адвентистський медичний центр на території Колумбійського адвентистського університету вже довгий час намагається знайти лікаря.

Іммер розповів про це батькові, і Ернандо передав своє резюме вчительці.

— Я хочу працювати, але не можу, тому що мені потрібно бути поряд з дитиною, — пояснив він.

— Не хвилюйтеся, — відповіла вчителька. — Просто приходьте на співбесіду.

На співбесіді Ернандо пояснив, що йому потрібний гнучкий графік. Незважаючи на цю умову, його взяли на роботу.

— Ми будемо зважати на ваш графік, — сказав головний лікар клініки і додав, що вони можуть організувати догляд за Самуїлом.

З вдячністю Ернандо прийняв запрошення на роботу і став лікарем адвентистської клініки. Він познайомився з ученням Церкви і почав відвідувати суботні богослужіння. У церкві він почав осмислювати любов Бога. «Адвентисти були гостинними, смиренними і щиро хотіли допомогти мені й моїй родині. Врешті-решт я привів свою сім’ю до церкви», — усміхаючись, розповідає Ернандо.

Сьогодні Самуїл — здоровий восьмирічний хлопчик. Ернандо працює лікарем повний робочий день в адвентистській клініці, де завдяки його особистому свідченню понад сто пацієнтів прийняло Христа.

Ернандо впевнений, що Бог вів його на кожному кроці: «Жодна лікарня не взяла б мене на роботу, — упевнений він. — Це було справжнім чудом, коли мене запросили на роботу до адвентистської клініки».