---
title:  'Місіонерська історія'
date:   16/04/2021
---

#### Створений для місії в Мексиці

_Ендрю Мак-Чесні_

Густаво Тарасена, 58-річний чоловік, не пастор, але він палко бажає утворювати церкви. Він прославив Бога, коли друга організована ним церква, розташована в Ла-Уастеці, невеликому поселенні на околиці Вільяермоси, Мексика, значно виросла за десять років. Проте він не знав, що робити далі. Густаво та його дружина Марія почали молитися.

«Що нам робити в новому році?» — молився він.

Через декілька тижнів молитов Густаво дізнався від районного пастора про можливість заснувати церкву в Плайяс-дель-Росаріо, де була невелика громада. Він молився три тижні й погодився очолити проєкт.

Один із членів церкви запропонував свій дім, у якому ніхто не жив що був розташований у Плайяс-дель-Росаріо, для проведення суботнього богослужіння й інших церковних заходів. У цьому ж домі Густаво ночував, коли приїжджав на служіння.

У першу суботу на богослужіння прийшли дві матері та дванадцять дітей. Побачивши так багато людей на першій зустрічі, Густаво зрозумів, що Бог благословляє цей проєкт і можна рухатися далі.

Він організував щотижневі євангельські зустрічі домашньої церкви, після чого кількість дітей зросла до двадцяти. Густаво вирішив проводити Суботню школу для дітей уранці в суботу і богослужіння в другій половині дня

Якось одна з матерів, що відвідувала богослужіння, опинилася в складній ситуації. Господиня дому, який вона орендувала, дізналася, що вона ходить до церкви, і пригрозила виселити її та п’ятьох її дітей. «Якщо ви продовжите ходити на ці зібрання, я вас вижену», — сказала вона.

Мати продовжила відвідувати зібрання, і їх виселили. Проте вона не засмутилася. Жінка швидко знайшла нове житло та продовжила залишатися вірною Господу. На домашній церкві почали молитися постити за жінку, котра вигнала їх із дому. Одного разу, під час поширення адвентистської літератури в Плайяс-дель-Росаріо, ця жінка взяла адвентистський журнал і попросила помолитися за неї. Через декілька тижнів вона приєдналася до домашньої церкви.

Тим часом Густаво організував другу серію євангельських зустрічей, цього разу в Домі молитви. Після закінчення уклали заповіт з Богом дві особи — жінка і хлопчик, які стали першими плодами його служіння. Лише через чотири місяці після початку служіння Густаво на новому місці й організації ним домашньої церкви з’явилися перші два члени церкви.

«Я вірю, що Бог приведе більше людей і наша невелика група перетвориться на велику церкву», — сказав Густаво.

_Дякуємо вам за пожертви Тринадцятої суботи 2018 року, котрі допомогли розширити Південно-Східну лікарню Церкви християн адвентистів._