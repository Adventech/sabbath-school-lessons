---
title:  'Для подальшого дослідження'
date:   09/04/2021
---

Прочитайте в книзі Е. Уайт «Патріархи і пророки» розділ «Авраам у Ханаані» (с. 132-138); у книзі «Пророки і царі» розділ «Божі пророки укріпляли їх» (с. 569-571).

«Ярмо, котре зобов’язує нас до служіння, — це Божий Закон. Великий Закон любові, відкритий в Едені, проголошений на Сінаї, а в Новому Завіті записаний у серці, з’єднує людину з Божою волею. Якби ми були залишені діяти за своїми нахилами й волею, то опинилися б у лавах сатани, запозичивши його риси. Тому Бог підпорядковує нас Своїй волі — святій, високій шляхетній. Він бажає, щоб ми терпляче й мудро виконували обов’язки служіння. Сам Христос, перебуваючи в людському тілі, узяв на Себе ярмо служіння. Він сказав: “Твою волю чинити мій Боже, я хочу, і Закон Твій — у мене в серці” (Псал. 40:9)

“Я зійшов з неба виконувати не Мою волю, а волю Того, Хто Мене послав” (Івана 6:38). Любов до Бога, прагнення прославити Його і любов до грішного людства спонукали Ісуса прийти на Землю, аби страждати й померти. Це була рушійна сила Його життя. Він закликає нас прийняти цей принцип» (Е. Уайт. Бажання віків. С. 329, 330).

**Запитання для обговорення:**

`1. Чи був завіт Бога з Ноєм, Аврамом, Мойсеєм і нами продовженням Його завіту з Адамом чи це було щось нове? Порівняйте Бут. 3:15; 22:18 і Гал. 3:8, 16.`

`2. Чому особистісний аспект завіту, аспект взаємин такий важливий? Ви можете мати юридично зобов’язуючий договір, «завіт» із кимось, без будь-якої тісної, особистої взаємодії. Однак така угода — зовсім не те, до чого прагне Господь у Своїх взаєминах завіту зі Своїм народом. Чому це так? Обговоріть.`

`3. Яким чином шлюб є хорошою аналогією завіту? У яких випадках аналогія шлюбу не відповідає опису завіту?`

**Висновок:**

Вторгнення гріха розірвало стосунки, які Творець спочатку встановив з людською сім’єю через наших прабатьків. Тепер за допомогою завіту Бог прагне відновити ті ж самі стосунки, засновані на любові. Цей завіт свідчить як про глибокі взаємини між Богом і нами (подібні до шлюбного зв’язку), так і про угоду щодо нашого спасіння і приведення нас в гармонію з Ініціатором завіту. Сам Бог, спонукуваний Своєю великою любов’ю до нас, ініціював взаємини завіту. Своїми милосердними обітницями й милосердними діяннями Він невпинно спонукає нас бути з Ним у союзі та підтримувати його.