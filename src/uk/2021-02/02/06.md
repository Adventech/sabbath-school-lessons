---
title: 'Новий завіт (Єрем. 31:31-33)'
date: 08/04/2021
---

В уривку Єрем. 31:31-33 вперше в Старому Завіті згадується Новий завіт. Цей завіт представлений у контексті повернення Ізраїлю з полону та повідомляє про благословення, які вони отримають від Бога.

Знову ж таки, як і в усіх інших завітах, Бог ініціює цей завіт і саме Він виконає його по Своїй благодаті.

Зверніть також увагу на використану тут мову. Господь називав Себе чоловіком для Ізраїлю; Він говорив про написання Його Закону в їхніх серцях; використовуючи мову завіту з Авраамом, підтверджує, що Він буде їхнім Богом і вони будуть Його народом. Отже, як і раніше, завіт — це не просто якась юридично зобов’язуюча угода, як у сучасних судах, натомість вона передбачає щось більше.

`Прочитайте Єрем. 31:33. Порівняйте цей вірш із Вих. 6:7, де докладно описана частина укладеного з Ізраїлем завіту. Знову ж таки, який ключовий елемент міститься в Новому завіті? Чого бажає Бог від Свого народу?`

`Прочитайте Єрем. 31:34. Порівняйте цей текст з Івана 17:3. Яку вирішальну справу звершує Господь, котра створює основу для цих відносин?`

В уривку Єрем. 31:31-34 можна виявити елементи і благодаті, і послуху, як і в більш ранніх завітах. Господь простить народові гріхи, спілкуватиметься з ними та пошле Свою благодать у їхнє життя. І як наслідок — люди просто підкоряються Йому; не формально й машинально, а виключно тому, що знають Господа, люблять Його і бажають служити Йому. У цьому суть взаємин завіту Бога з Його народом, саме таких взаємин Він прагне.

`Як ви розумієте ідею про те, що Закон записаний у наших серцях? Чи означає це, що Закон стає суб’єктивним та особистим, який необхідно тлумачити й застосовувати відповідно до індивідуальних особливостей наших сердець? Чи це означає щось інше? Якщо так, то що?`

---

#### Додаткове читання: Вибрані цитати Эллен Уайт

У Новому Завіті умови одержання вічного життя такі самі, як і в Старому, — цілковита покора. За часів Старого Завіту було багато гріхів, відзначених особливим зухвальством, зарозумілістю і самовпевненістю, викуплення від яких не передбачалося. У Новому Завіті, названому в Посланні до євреїв кращим’ Христос виконав Закон замість і заради порушників Закону за умови, що вони з розкаянням і з вірою приймають Його як особистого Спасителя... Милість і прощення є нагородою для всіх, хто приходить до Христа, довіряючись Його заслугам, здійсненим задля очищення людини від гріха. У «кращому» із Завітів ми очищуємося від гріха кров’ю Христа... Грішник не в стані самостійно викупити жодного свого гріха. Ми набуваємо сили не грішити, в розкаянні приймаючи безвідплатний дар спасіння Христа і Його обітниці. Їх може оцінити лише той, хто усвідомлює свої гріхи і залишає їх; хто, визнаючи своє безсилля, цілком покладається на Христа-Спасителя, Який прощає гріх. {ЩМП 307.4}

Священні, тривалі відносини між Христом і Його Церквою представлені в Біблії шлюбним зв’язком. Господь з’єднав Себе зі своїм народом урочистим заповітом. Він обіцяв бути його Богом, а Його народ зобов’язався належати тільки Йому одному. Господь говорить: «Я заручу тебе Собі навіки, я заручу тебе Собі в справедливості й у правді, в ласкавості й у любові» (Осія 2:21). {ВБ 357.1}

"Адвентисти сьомого дня повинні виконати серйозну роботу приготування, якщо хочуть стійко витримати випробування, що насуваються на них. Якщо ж вони бажають залишитися вірними Богові в сум’ятті і спокусах останніх днів, то повинні в покорі серця шукати в Господа мудрості, щоб опиратися зваблюванням ворога... {ВНО 354.2}

Ми завжди повинні пам’ятати про швидке повернення Господа й усвідомлювати, яку відповідальність ця істина накладає на кожного з нас. При сприянні Святого Духа ми повинні протистояти природним потягам і схильності до зла, викорчовуючи зі свого життя будь-яку нехристоподібну рису. Так ми приготуємо своє серце до прийняття Божого благословення, яке наділить нас благодаттю і приведе до згоди з вірою Ісуса. {ВНО 354.3}"

B цей час життя людей, котрі визнають Бога, має нести живе свідчення, щоб світ побачив: у цьому столітті, коли всюди панує зло, існують люди, які, відмовляючись від власної волі, прагнуть виконати Божу волю, — люди, у серці й житті яких вписаний Закон Божий. Нас очікують сильні спокуси, суворі випробування. Божий народ, котрий дотримується Заповідей, має приготуватися до цього часу лиха, здобуваючи більш глибокий духовний досвід і практичне знання праведності Христа... Не тільки до невіруючих, а й до членів Церкви сказані слова: «Шукайте Господа, доки можна знайти Його, кличте Його, як Він близько!» (Ісаї 55:6). {ВНО 354.4}