---
title:  'Місіонерська історія'
date:   09/04/2021
---

#### Фермер відкриває церкви

_Ендрю Мак-Чесні_

Адвентистський пастор попросив Хуан Вень-Міна, простого фермера допомогти заснувати церкву в невеликому селі, розташованому за 2,5 години їзди від його дому на півдні Тайваню.

Вень-Мін був здивований. Він не був членом Церкви, але щосуботи відвідував церкву у своєму селі. Він погодився допомогти. Вень-Мін поговорив з одним із членів Церкви, у якого була родичка в іншому селі Ба-Еао, де ще не було адвентистів. Вона дозволила організувати домашню церкву у своєму домі.

Вень-Мін і пастор по черзі проповідували на домашній церкві щосуботи. Упродовж шести місяців шість осіб уклали завіт з Богом. Приблизно через пів року після цього хрестився сам Вень-Мін.

Керівники Тайванської конференції були здивовані, як Бог благословив зусилля Вень-Міна на півдні Тайваню — у регіоні, де церква докладає надзвичайних зусиль, аби досягти людей Євангелієм. Вони попросили його відкрити церкву ще в одному селі — Санті. Церква була організована і через шість років продовжувала рости. Вень-Міна знову попросили організувати церкву — у Сіатейє. Після цього Вень-Мін уперше почав хвилюватися, що в нього немає богословської освіти, і він почав молитися

На перше богослужіння в Сіатейє прийшло лише дві людини. Він закликав їх відчинити двері своїх домівок для проведення по п’ятницях євангельської програми для сусідів. За вісім років церква виросла до 74 членів

Після сімнадцяти років заснування церков Вень-Мін сказав, що його секрет полягає в тому, щоб наслідувати лише приклад Христа, про який писала Еллен Уайт: «Лише метод Христа принесе справжній успіх у проголошенні людям Євангелія. Спаситель змішався з людьми як Той, Хто бажав їм добра. Він виявляв до них співчуття, служив їхнім нуждам і завойовував їхнє довір’я. А тоді говорив їм: “Ідіть за Мною”» (Служіння зцілення. С. 143)

Сьогодні Вень-Міну вже 75 років, але він досі активно старається задовольнити потреби людей. У Сіатейє він щосуботи привозить зі своє ферми манго, кавуни та гуаву для спільного обіду.

Молодий пастор, що замінив Вень-Міна в Сіатейє, здивовано запитав

— Як вам удалося створити таку церкву? Як мені це зробити?

— Виявляй милосердя, будь терплячим, скромним і люби інших, — відповів Вень-Мін. — Просто будь, як Ісус.

_Завдяки пожертвам Тринадцятої суботи 2018 року в адвентистських церквах на Тайвані було відкрито шість центрів впливу, орієнтованих на здоровий спосіб життя. Дякуємо за ваші пожертви, котрі допомагають поширювати Євангеліє._