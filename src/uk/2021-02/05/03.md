---
title: 'Месіанська обітниця (Частина 1)'
date: 26/04/2021
---

«І благословляться в тобі та в нащадках твоїх всі племена землі» (Бут. 28:14).

«А якщо ви Христові, то ви є нащадками Авраама і, згідно з обітницею, — спадкоємці» (Гал. 3:29).

Господь неодноразово говорив Авраамові, що в ньому благословляться всі народи землі (див. також Бут. 12:3; 18:18 22:18). Ця чудова обітниця завіту повторюється, оскільки з усіх обітниць вона найважливіша, найбільш довгострокова ця обітниця робить усі інші доцільними. У певному розумінн це була обітниця про початок існування єврейського народу з допомогою якого Господь бажав передати «всім племенам землі» вістку про істинного Бога та Його План спасіння. Проте ця обітниця повністю виконується тільки в Ісусі Христі Котрий походить від насіння Авраама і на хресті заплатив за гріхи «всіх племен землі».

`Поміркуйте про обітницю завіту, дану після потопу (у якій Господь обіцяв більше не руйнувати світ водою). Чи мала б вона якесь значення без обітниці про викуплення в Ісусі? І, взагалі, чи мала б значення будь-яка з Божих обітниць без обітниці про вічне життя в Христі? Як ви розумієте істину про те, що в Авраамі через Ісуса благословляться «всі племена землі»? Що це означає?`

Звичайно, обітниця завіту про Спасителя світу — найвизначніша з усіх Божих обітниць. Сам Спаситель стає засобом для виконання зобов’язань завіту і реалізації всіх інших його обітниць. Усі люди, євреї чи язичники, котрі вступають у союз з Господом, вважаються справжніми нащадками Авраама та спадкоємцями обітниці (Гал. 3:8, 9, 27-29) — обітниці вічного життя в безгрішному світі, де більше ніколи не буде зла, болю і страждань. Чи можна уявити собі кращу обітницю, ніж ця?

`Чому обітниця вічного життя у світі без гріха і страждань така приваблива для нас? Можливо, ми прагнемо опинитися в тому світі, оскільки спочатку були створені для нього і він є основоположним для нашої людської природи?`

---

#### Додаткове читання: Вибрані цитати Эллен Уайт

«А обітниці дані були Авраамові й насінню його» (Гал.3:16). Сам Авраам повинен був оволодіти спадщиною. Може видатися, що виконання Божої обітниці надовго відкладається, оскільки «в Господа один день — немов тисяча років, а тисяча років — немов один день» (2Петр.3:8), але в призначений час «воно обов’язково здійсниться, не спізниться» (Авак.2:3).

Спадщина Авраама та його насіння охоплювала не тільки Ханаан, а й усю землю. Так говорить апостол: «Не через закон була дана обітниця Авраамові і нащадкові його, що він буде спадкоємцем світу, але через праведність по вірі» (Римл.4:13). Біблія підкреслює, що обітниці, дані Авраамові, виконаються через Христа. Усі, що належать Христові, є нащадками «Авраама й за обітницею спадкоємці» «спадщини нетлінної й непорочної, та нев’янучої», — землі, очищеної від прокляття гріха (Гал.3:29; 1Петр.1:4). Бо «царство, і панування, і велич царств під усім небом буде дане народові святих Всевишнього», а «покірні успадкують землю, і будуть насолоджуватись повним миром» (Дан.7:27; Псал.36:11). {ПП 148.1}

Через улюбленого учня Йоана, який чув ці слова особисто, Дух Святий проголошує церквам: «А свідчення це, що Бог дав нам вічне життя, і це життя — в Його Сині Хто має Сина, той має життя». Ісус підтвердив: «Я воскрешу його останнього дня». Христос став одним із нас за тілом, щоб ми стали одне з Ним за духом. Саме завдяки такому єднанню ми вийдемо з могил, і не лише тому, що Христос виявить Свою силу, а й тому, що через віру Його життя стало нашим життям. Хто зрозумів справжню суть Христа і прийняв Його в серце, той має вічне життя. Христос пробуває в нас Духом, а Дух Божий, прийнятий у серце вірою, — це початок вічного життя. {ХНС 364.1}