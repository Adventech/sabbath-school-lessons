---
title: '«Звеличу ймення твоє»'
date: 29/04/2021
---

«І народом великим тебе Я вчиню, і поблагословлю Я тебе, і звеличу ймення твоє, — і будеш ти благословенням» (Бут. 12:2).

`У Бут. 12:2 Бог обіцяє возвеличити ім’я Авраама, тобто зробити його відомим. Чому Господь бажає зробити це для будь-якого розкаяного грішника? Хто заслуговує «звеличення» імені? (Див. Римл. 4:1-5; Якова 2:21-24). Бог звеличив ім’я Авраама задля його особистої вигоди чи з іншою метою? Обґрунтуйте.`

`Порівняйте Бут. 11:4 з Бут. 12:2. У чому різниця між цими двома віршами? Яким чином один текст представляє спасіння ділами, а другий — спасіння через віру?`

Хоч План спасіння ґрунтується виключно на служінні Христа заради нас, проте ми, як одержувачі Божої благодаті залишаємося його учасниками. Кожен з нас повинен виконати свою роль; наш вільний вибір стає помітним. Драма століть — боротьба між Христом і сатаною — продовжує розігруватися в нас та через нас. І людство, і ангели спостерігають за тим що відбувається з нами в цьому конфлікті (1 Кор. 4:9). Ось тому те, ким ми є, що говоримо і що робимо, надзвичайно важливе за рамками нашої особистої безпосередньої сфери має наслідки, які можуть відбитися на всьому Всесвіті. Нашими словами, діями і навіть ставленням ми можемо прославити Господа, Який так багато здійснив для нас, або зганьбити Його та Його Ім’я. Тому, коли Господь сказав Авраамові, що звеличить його ім’я, Він, безперечно, говорив про це не так як світ говорить про тих, хто володіє великим ім’ям. У Божих очах ім’я звеличують характер, віра, послух, смирення і любов до ближніх. Хоч такі якості часто поважають у світі, проте не вважають, що вони звеличують чиєсь ім’я.

Подумайте про чоловіків і жінок, які мають «великі» імена в сучасному світі: акторів, політиків, художників багатіїв. Що зробило цих людей відомими? Порівняйте їхню велич з величчю Авраама. Як цей контраст свідчить про те, наскільки у світі перекручене поняття величі? Чи впливає це світське поняття на наше уявлення про велич?

---

#### Додаткове читання: Вибрані цитати Эллен Уайт

Юдеї вважали себе нащадками Авраама, проте не робили вчинків Авраама і цим показали, що не є його справжніми дітьми. Тільки люди, котрі перебувають з ним у духовній гармонії, вважаються його правдивими нащадками. {ЦДБ 180.3}

У нашому світі є багато поранених засмучених сердець, котрі потребують підбадьорення. Господь має засоби для наповнення радістю цих розчарованих людей. Кожен із нас може віддавати свої таланти на ріст, розганяючи темряву і впускаючи сонячне світло надії та віри в Того, Хто так «полюбив світ, що дав Свого Єдинородного Сина, щоб кожний, хто вірить у Нього, не загинув, але мав життя вічне» (Івана 3:16). {ЦДБ 180.5}