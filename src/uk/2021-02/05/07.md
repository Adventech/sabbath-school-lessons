---
title:  'Для подальшого дослідження'
date:   30/04/2021
---

Прочитайте в книзі Е. Уайт «Патріархи і пророки» розділи «Авраам у Ханаані» (с. 132-144) і «Випробування віри» (с. 145-155)

«Випробування, якого зазнав Авраам, було не з легких: від нього вимагалася чимала жертва… Проте він без вагань підкорився поклику. Він не ставив питань про Обітовану землю… Бог сказав — і Його слуга повинен послухатися; найщасливішим місцем на землі було для нього те, яке йому призначив Бог» (Е. Уайт. Патріархи і пророки. С. 126).

Коли Аврам прийшов до Ханаану, Господь явився йому дав ясно зрозуміти: він тимчасово перебуватиме на землі, яку отримають його нащадки (Бут. 12:7). Бог повторив цю обіцянку кілька разів (див. Бут. 13:14-15, 17; 15:13, 16, 18; 17:8; 28:13, 15; 35:12). Приблизно через чотириста років, виконуючи цю обітницю (Бут. 15:13, 16), Господь сказав Мойсеєві, що виведе Ізраїль з Єгипту до краю, «що тече молоком та медом» (Вих. 3:8, 17; 6:8). Бог повторив цю обіцянку Ісусові Навину (І. Нав. 1:3), і за днів Давида вона була частково виконана (Бут. 15:18-21; 2 Сам. 8:1-14; 1 Цар. 5:1; 1 Хронік 19:1-19).

Прочитайте Євр. 11:9, 10, 13-16. Ці вірші допомагають зрозуміти, що Авраам та інші вірні патріархи вважали Ханаан символом кінцевої і постійної оселі викупленого Божого народу. В умовах гріха жодна постійна оселя неможлива. Життя швидкоплинне, «це пара, що на мить з’являється, а потім зникає» (Якова 4:14). Як духовні нащадки Авраама, ми також повинні усвідомлювати, що «не маємо тут постійного міста, але шукаємо майбутнього» (Євр. 13:14). Упевненість у майбутньому житті з Христом допомагає нам твердо стояти в нинішньому мінливому тлінному світі.

**Запитання для обговорення:**

`1. Який вплив має справляти Божа обітниця про нову землю на наш особистий християнський досвід? (Див. Матв. 5:5; 2 Кор. 4:17, 18; Об’явл. 21:9, 10; 22:17).`

`2. «Справжня велич мала стати результатом дотримання Заповідей Бога та співпраці з Ним у Його Божественному задумі» (Біблійний коментар АСД. Т. 1. С. 293). Обговоріть, що означає це твердження.`

**Висновок:**

Обітниці! Які дорогоцінні вони для віруючого! Чи будуть вони виконані? Віра відповідає: так!