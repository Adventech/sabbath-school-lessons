---
title:  'Для подальшого дослідження'
date:   21/05/2021
---

Прочитайте в книзі Е. Уайт «Бажання віків» розділ «Суперечка» (с. 607, 608); у книзі «Патріархи і пророки» розділ «Закон і заповіти» (с. 363-373).

Як уривок Матв. 22:34-40 допомагає нам краще зрозуміти (1) місце і значення Божого Закону в Його завіті; (2) ототожнення завіту із взаєминами?

«Перш ніж людина зможе в силі й по благодаті Христовій почати дотримуватися Заповідей Закону Божого, у серці має перебувати любов (пор. Римл. 8:3, 4). Послух без любові настільки ж неможливий, як і даремний. Проте там, де є любов людина автоматично прагне впорядкувати своє життя згідно з волею Бога, вираженою в Його Заповідях» (Біблійний коментар АСД. Т. 5. С. 484).

«У Заповідях Свого святого Закону Бог дав досконале правило життя. Він об’явив, що до кінця часу цей Закон, у якому не зазнає зміни жодна йота, залишатиметься обов’язковим для всіх людей. Христос прийшов прославити і звеличити Закон Він показав, що Закон утверджений на широкій основі любові до Бога й людини, і послух Його Заповідям — обов’язок людини. Ісус власним життям дав приклад послуху Божому Закону. У Нагірній проповіді Він показав, що Його вимоги виходять за межі зовнішніх учинків та поширюються на думки й наміри серця» (Е. Уайт. Дії апостолів. С. 505).

**Запитання для обговорення:**

`1. Чому, притягуючи людей до Бога, нитка любові виявляється сильнішою, ніж канат страху?`

`2. Чому заповідь «Любитимеш Господа Бога свого всім своїм серцем, і всією своєю душею, і всією своєю думкою!» (Матв. 22:37) — перша і найбільша заповідь?`

`3. Французька релігійна мислителька і філософ Симона Вейль одного разу написала: «Порядок — перша потреба всіх» (цитується за Russell Kirk. The Roots of American Order [Washington D.C.: Regnery Gateway, 1992]. Р. 3). Як ви розумієте її слова в контексті вивченого уроку, особливо концепції Закону?`

**Висновок:**

Божий Закон був невід’ємною частиною завіту. Однак цей завіт був завітом благодаті. Благодать ніколи не скасовує Закону. Навпаки, Закон — це засіб, завдяки якому благодать виявляється в житті тих, хто її отримує.