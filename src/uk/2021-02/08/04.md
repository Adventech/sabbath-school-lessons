---
title: 'Закон у завіті (П. Зак. 10:12, 13)'
date: 18/05/2021
---

`Що перше спадає вам на думку, коли ви роздумуєте про закон? Поліцейські, штрафи за порушення правил дорожнього руху, судді, в’язниця? Можливо, ви згадуєте про обмеження, правила, авторитарних батьків і покарання? А може, думаєте про порядок, гармонію, стабільність навіть про… любов?`

Єврейське слово тора, перекладене в нашій Біблії як «закон», означає «учення» або «повчання». Цей термін може використовуватися для позначення всіх Божих настанов: моральних громадянських, соціальних, релігійних. Він охоплює всі мудр поради, милостиво даровані Богом Своєму народові, щоб він мав життя надміру і фізично, і духовно. Не дивно, що псалмист називав благословенною людину, чия «воля» «в Законі Господнім… і про Закон Його вдень та вночі він роздумує!» (Псал. 1:2)

Читаючи _Закон_, або _Тору_, — настанови й повчання, записані в книгах Мойсея, що стали частиною завіту з Ізраїлем, — ми дивуємося з широкого спектру настанов. Закон торкається всіх аспектів життя Ізраїлю — сільського господарства, цивільного управління, соціальних взаємин, поклоніння.

`Як ви думаєте, чому Бог дав стільки настанов Ізраїлю? (Див. П. Зак. 10:13). Яким чином ці настанови були їм на благо — «щоб було тобі добре»?`

Функція Закону в рамках завіту полягала в тому, щоб забезпечити керівні принципи для нового життя людини-партнера за завітом. Закон знайомить учасника завіту з волею Бога, Котрого людина найповніше пізнає через послух вірою Його Заповідям та іншим настановам.

Роль Закону в реаліях взаємин завіту показала, що Ізраїль не міг ходити шляхами інших народів. Євреї не могли жити, керуючись лише законами природи, людськими міркуваннями, бажаннями або навіть соціальними, політичними й економічними потребами. Вони могли залишатися святим Божим народом, царським священством та особливим скарбом тільки завдяки безкомпромісному послухові відкритій волі Бога в усіх сферах життя.

`Подібно до давнього Ізраїлю, адвентисти сьомого дня отримали широкий спектр порад щодо кожного етапу християнського життя завдяки сучасному прояву пророчого дару. Чому ми повинні розглядати ці поради як дар від Бога, а не як обмеження незалежних думок і дій? З якими небезпеками ми стикаємося, перетворюючи цей дар на щось законницьке, як учинили ізраїльтяни зі своїми дарами? (Див. Римл. 9:32).`

---

#### Додаткове читання: Вибрані цитати Эллен Уайт

Мойсей, котрий розумів природу і значення Божого Закону, запевнив народ у тому, що жодний інший народ не має таких мудрих, справедливих і милосердних Заповідей, які були дані євреям. Дивіться, — сказав він, — я вас навчав постановам та законам, як заповідав мені Господь, Бог мій, щоб ви дотримувались їх у тому краї, куди ви йдете, щоб зайняти його. Бережіть і виконуйте їх, бо це мудрість ваша та ваш розум перед очима народів, які слухатимуть про усі ці постанови та й скажуть: «Справді, це мудрі і розумні люди — цей великий народ». {ПП 446.1}

Мойсей пригадав громаді той день, коли усі вони стояли перед лицем Господа, їхнього Бога при Хориві. Далі Він запитав євреїв: «Бож де на світі є такий великий народ, до кого Бог був би так близько, як є Господь Бог наш, кожного разу, як ми кличемо до нього? І де є такий великий народ, що мав би такі справедливі постанови й закони, як увесь той Закон, що я даю вам сьогодні?» Такі запитання можна і сьогодні задати сучасному Ізраїлю. Закони, дані Богом Його народові в давнину, були мудрішими, кращими й гуманнішими, ніж закони сучасних найцивілізованіших держав світу. Людські закони мають відбиток слабкості та пристрасті невідновленого серця, у той час, як на Божому Законі — печатка божественності. {ПП 446.2}