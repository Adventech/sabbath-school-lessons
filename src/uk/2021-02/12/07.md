---
title:  'Для подальшого дослідження'
date:   18/06/2021
---

«Єдиний для нього [грішника] шлях отримання праведності пролягає через віру. Вірою він може представити Богові заслуги Христа, і Господь зараховує грішникові послух Свого Сина. Бог приймає праведність Христа замість гріховності людини. Він приймає, прощає й виправдовує розкаяну віруючу в Господа душу, ставлячись до неї як до праведної та люблячи її, як Він любить Свого Сина. Ось яким чином віра залічується в праведність» (Е. Уайт. Вибрані вісті. Т. 1. С. 367).

«Коли через покаяння й віру ми приймаємо Христа як нашого Спасителя, Господь прощає наші гріхи та знімає з нас покарання за порушення Закону. Тепер грішник стоїть перед Богом як невинна людина; він знайшов милість Небес і завдяки Духові має спілкування з Отцем і Сином.

Однак необхідно виконати ще одну роботу, яка має тривалий характер. Душа повинна освячуватися істиною. І це також досягається завдяки вірі, бо тільки благодать Христа яку ми отримуємо через віру, здатна змінити характер людини» (Е. Уайт. Вибрані вісті. Т. 3. С. 191).

**Запитання для обговорення:**

`1. Які відмінності між живою і мертвою вірою? (Якова 2:17, 18). Як Павло описує живу віру? (Євр. 11:1, 2). Яке ключове слово допомагає усвідомити, до чого веде віра?`

`2. Як ви відповідаєте на такий аргумент (який цілком логічно обґрунтований): якщо ми спасенні тільки через зараховану праведність, а не через нашу власну, яке значення мають наші діла й поведінка?`

`3. «Бог приймає нас тільки завдяки Своєму улюбленому Синові, а наші добрі діла є результатом дії Його любові, яка прощає гріх. Ці діла не зараховуються нам, і ми не можемо представити їх як власні заслуги, котрі дарують спасіння нашим душам… Він [віруючий] не може представити власні добрі діла як доказ для спасіння своєї душі» (Е. Уайт Вибрані вісті. Т. 3. С. 199). Пам’ятаючи це висловлювання Еллен Уайт, дайте відповідь: чому ж добрі діла є настільки важливою частиною християнського досвіду?`

**Висновок:**

Для всіх віруючих і в старому, і в новому завітах Ісус сплатив борг перед Законом, щоб, зодягнені в праведність Христа вони могли прийти перед Боже лице.