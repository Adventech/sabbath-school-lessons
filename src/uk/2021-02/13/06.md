---
title: 'Новий завіт і місія'
date: 24/06/2021
---

«Отож, ідіть і навчіть усі народи, хрестячи їх в Ім’я Отця, Сина, і Святого Духа, навчаючи їх зберігати все, що Я заповів вам. І ось, Я з вами по всі дні аж до кінця віку!» (Матв. 28:19, 20)

У всьому світі люди часто борються з тим, що південноафриканський письменник Лоуренс ван дер Пост назвав «тягарем даремності». Люди отримують дар життя, але не знають, що з ним робити, з якою метою його дано та як його використати Це подібно до того, як дати людині бібліотеку рідкісних книг але не для того, аби вона читала їх, а щоб розпалювати ними піч. Яка жахлива трата цінностей!

Однак християнам нового завіту не потрібно боротися із цією проблемою. Оскільки люди, котрі знають (й особисто пережили) дивовижну вістку про розп’ятого й воскреслого Спасителя, Котрий помер за гріхи кожної людини, щоб усі могли мати життя вічне, пізнали радість. Беручи до уваги недвозначний заклик у Матв. 28:19, 20, віруючий має свою місію та призначення в житті, а саме — поширювати по світу дивовижну істину, яку він особисто пережив у Христі Ісусі. Який привілей! Майже все, що ми робимо у світі, загине разом з ним. Однак поширення Євангелія іншим людям — це праця, яка залишить слід у вічності. Обговоріть сенс та призначення місії.

`Ще раз прочитайте наведені вище тексти. Що конкретно, за словами Ісуса, ми повинні робити і про що говорить кожне з Його повелінь? Які обітниці дарують нам віру й мужність для виконання наказів Христа?`

`Сам Господь дав нам як християнам нового завіту чітке повеління. Ким би ми не були, яке б місце в житті не займали, чим би не були обмежені, усі можемо зробити свій внесок у загальну справу. Чим ви зараз займаєтеся? Чи можете зробити більше? Що може зробити ваш клас, аби відіграти більш значну роль у місії Церкви?`

---

#### Додаткове читання: Вибрані цитати Эллен Уайт

Для кожної з’єднаної з Христом душі не може бути такого поняття, як неповноцінне життя. Хто любить Ісуса всім серцем, розумом і душею та ближнього свого, як самого себе, той має широке поле для застосування своїх здібностей і впливу. Жодний талант не повинен бути використаний для потурання своїм примхам. Наше «я» має померти, а життя наше повинне бути сховане з Христом у Бозі... {ВНО 57.2}

Господь бажає, щоб ми цінували свої душі тією мірою (наскільки ми здатні її збагнути), якою оцінив їх Христос... Ісус помер, щоб звільнити людство від вічної загибелі. Тому ми маємо вважати себе викупленою Ним власністю. «Ви не належите самим собі... Адже ви викуплені за ціну. Тому прославляйте Бога у вашому тілі та у вашому дусі, які належать Богові» (1Кор. 6:19, 20). Усі наші сили розуму, душі й тіла належать Господові. Наш час також належить Йому. Ми повинні по можливості створити для себе найсприятливіші умови, аби виконувати Його служіння постійно підтримуючи зв’язок із Христом та щоденно вникаючи в дорогоцінну жертву, яка була принесена задля нас, щоб ми зробилися праведністю Божою в Ньому... {ВНО 57.3}

Кожний момент нашого життя представляє собою абсолютну реальність. Життя — не гра, воно надзвичайно важливе, несучи вічні наслідки. Роздумуючи над цим, ми усвідомлюємо потребу в Божій допомозі. Ми приходимо до переконання, що життя без Христа — поразка, але життя набуває сенсу, якщо Христос перебуває з нами. Тоді ми розуміємо, що без сили Божої милості і Святого Духа ми не можемо досягнути високої мети, яка поставлена перед нами. З допомогою Христа ми маємо набути Божий характер, щоби розум став збалансованим, щоби з душі зник неспокій. {ЩМП 86.2}