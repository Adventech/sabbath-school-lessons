---
title: Радість
date: 20/06/2021
---

«І пишемо вам про це, щоб наша радість була повною» (1 Івана 1:4).

Подумайте над наведеним вище текстом. Кількома простими словами Іван висловлює одну з найбільших переваг, якими ми як народ завіту володіємо, — це обітниця радості.

Нам, християнам, часто кажуть, щоб ми не піддавалися почуттям, що віра — не почуття і нам необхідно бути вище своїх емоцій. Усе це правильно. Однак ми не були б людьми якби в нас, створених істот, не було почуттів, емоцій і настрою Ми не можемо ігнорувати наші почуття; нам просто необхідно розуміти їх, відводити їм належне місце та, наскільки можливо, контролювати їх. Однак заперечувати почуття — значить заперечувати, що ми люди. Справді, як зазначено в тексті, у нас не тільки повинні бути почуття (зокрема радість), але вони мають бути повними. Іван навряд чи закликав заперечувати почуття, чи не так?

`Прочитайте наведений вище вірш у контексті, починаючи з першого вірша розділу. Що, за словами Івана, зробить їх радість повною? І чому це має викликати в них радість?`

Іван був одним з перших дванадцятьох апостолів. Він став учнем майже від самого початку служіння Христа, яке тривало три з половиною роки. Цей апостол був свідком найдивовижніших подій у житті Ісуса (він перебував біля Голгофського хреста, у Гетсиманії, на горі Преображення). Як очевидець, він мав повне право розповідати про ці події.

Однак зверніть увагу: Іван робить акцент не на собі, а на тому, що Ісус здійснив для учнів, аби вони мали спільність не тільки один з одним, а й із Самим Богом. Ісус відкрив нам шлях, щоб ми могли налагодити близькі взаємини з Господом; і один з наслідків цього близького спілкування — радість. Апостол бажає, щоб віруючі знали: усе, почуте ними про Ісуса, — правда, оскільки він бачив, торкався, відчував і чув Його. Тому вони теж можуть побудувати сповнені радості взаємини зі своїм Небесним Отцем, Який любить їх та віддав Себе у Своєму Синові заради них.

`У певному розумінні Іван проголошує особисте свідчення. Яке ваше свідчення про ваші взаємини з Ісусом? Що ви можете сказати, аби збільшити чиюсь радість у Господі, як це прагнув зробити Іван?`

---

#### Додаткове читання: Вибрані цитати Эллен Уайт

Зціливши жінку, Ісус бажав, щоб вона усвідомила, яке благословення отримала. Дари Євангелія не повинні приховуватися або використовуватися таємно. Тому Господь хоче, щоб ми визнали Його доброту. «Ви ж свідки Мої, — говорить Господь, — а Я Бог».7 {ХНС 325.1}

Наше свідчення про Його вірність — це обраний Небом засіб відкрити світові Христа. Ми повинні визнавати Його благодать, котра виявлялася у давнину через святих. Але найбільш дієвим буде свідчення про наш власний досвід. Ми стаємо Божими свідками, коли люди зауважують в нас дію Божественної сили. Життя і досвіди кожної людини унікальні. Бог бажає, щоб ми славили Його на підставі наших особистих досвідів. Якщо ці дорогоцінні свідчення на славу Його благодаті підкріпляються чистим християнським життям, вони мають у собі нездоланну силу для навернення душ. {ХНС 325.2}

Душа, що відгукнулася на Божу благодать, уподібниться до напоєного водою саду. Тоді зцілення твоє зросте, твоє світло засяє в пітьмі і слава Господня буде явлена над тобою. Будемо ж пам’ятати про милосердя та численні милості Господа. Подібно до ізраїльського народу, поставимо камені свідчення і напишемо на них дорогоцінні історії про те, що зробив для нас Бог. {ХНС 326.1}