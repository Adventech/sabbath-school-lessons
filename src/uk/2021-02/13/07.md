---
title:  'Для подальшого дослідження'
date:   25/06/2021
---

Прочитайте в книзі Е. Уайт «Велика боротьба» розділ «Звільнення Божого народу» (с. 635-645); у книзі «Дорога до Христа» розділ «Радість у Господі» (с. 115-126).

«Святий Божий Син був вільний від гріха й скорбот; Він ніс скорботи інших, бо на Нього були покладені беззаконня всіх нас. Він пов’язує Себе з людиною Божественним співчуттям та як Представник роду людського погоджується, щоб із Ним поводилися як зі злочинцем. Дивлячись у безодню страждань, спричинену нашими гріхами, Він пропонує усунути прірву розділення між людиною і Богом» (Е. Уайт. Біблійне відлуння та ознаки часу. 1 серпня 1892 р.).

«Прийди, мій брате, прийди такий, як є, грішний і нечистий Поклади тягар своєї вини на Ісуса й довірся Його заслугам Прийди зараз, доки час милості ще не закінчився; прийди з покаянням та засмученим серцем, і Бог милостиво простить тебе Не наважуйся відкинути ще одну можливість. Прислухайся до голосу милості, який нині благає тебе воскреснути з мертвих щоб Христос освітив тебе. Створюється враження, ніби кожна мить безпосередньо пов’язана з долями невидимого світу. Тож не допусти, аби гордість і невіра ще більше віддалили від тебе запропоновану милість. Якщо таке станеться, ти будеш стогнати і плакати: “Минули жнива, скінчилося літо, а ми не спасенні”» (Е. Уайт. Свідчення для Церкви. Т. 5. С. 353).

**Запитання для обговорення:**

`1. «Ми порівнюємо себе з Усесвітом, — писав Франциско Хосе Морено, — та усвідомлюємо своє невігластво й цілковите безсилля; звідси почуття незахищеності. Тому ми боїмося» (Between Faith and Reason: Basic Fear and the Human Condition (New York: Harper & Row, Publishers, 1977). Р. 7). Порівняйте це твердження з текстами Ефес. 3:17-19, які ми вивчали в цьому уроці. Обговоріть відмінності між цими двома висловлюваннями.`

`2. Бог обіцяє нам радість, оскільки ми віримо в Ісуса. Подумайте: радість і щастя — одне й те саме? Чи повинні ми завжди бути щасливими? Якщо ми нещасливі, чи означає це, що з нашим християнським досвідом не все гаразд? Як життя Христа допомагає нам відповісти на ці запитання?`

`3. Продовжте обговорення думки про наповнення «Божою повнотою» (Ефес. 3:19). Що це означає? Як ми можемо зазнати цього в нашому житті?`

**Висновок:**

Завіт — не просто якесь глибоке богословське поняття він визначає параметри наших спасенних взаємин із Христом взаємин, які дарують нам чудові переваги нині, а також після Його повернення.