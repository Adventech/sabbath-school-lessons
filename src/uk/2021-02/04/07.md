---
title:  'Для подальшого дослідження'
date:   23/04/2021
---

Прочитайте в книзі Е. Уайт «Патріархи і пророки» розділ «Покликання Авраама» (с. 125-131), у книзі «Дії апостолів» розділ «Євреї та язичники» (с. 188-200).

Веселка — це знак Божого завіту з Ноєм. Прочитайте Бут 17:10, щоб дізнатися, яким був знак Божого завіту з Авраамом Обрізання «призначалося для того, щоб: (1) відрізняти насіння Авраама від язичників (Ефес. 2:11); (2) увічнити пам’ять про завіт Єгови (Бут. 17:11); (3) сприяти вихованню морально чистоти (П. Зак. 10:16); (4) відображати праведність по вір (Римл. 4:11); (5) символізувати обрізання серця (Римл. 2:29) (6) передбачати християнський обряд хрещення (Колос. 2:11 12)» (Біблійний коментар АСД. Т. 1. С. 322, 323).

Веселка залишиться знаком Божої обітниці до кінця світу а обрізання — ні. За словами апостола Павла, Авраам одержав обрізання як печать праведності через віру в Бога (Римл 4:11). Однак через століття обрізання почали хибно розуміти як знак спасіння через послух Законові. За новозавітних часів обрізання втратило своє значення. Найважливішим елементом є віра в Ісуса Христа, яка сприяє оновленому життю в послуху Прочитайте Гал. 5:6; 6:15; 1 Кор. 7:18, 19.

**Запитання для обговорення:**

`1. Обговоріть взаємозв’язок між вірою й ділами. Чи може одне існувати без іншого? Якщо ні, то чому?`

`2. «І в наш час чимало людей проходить через такі самі випробування, що й Авраам. Голос Божий не промовляє до них безпосередньо з Небес‚ але Він закликає їх через учення Свого Слова та події‚ допущені Провидінням. Можливо, від них вимагається залишити кар’єру, яка обіцяє багатство та славу, товариство‚ друзів‚ вигідні зв’язки і навіть відмовитися від рідних, щоб іти дорогою‚ яка є нічим іншим‚ як шляхом самозречення‚ нестатків і жертовності. Бог має для них роботу‚ а спокійне й легке життя‚ друзі та родичі стоятимуть на перешкоді формування саме тих рис характеру‚ які необхідні для виконання цієї роботи… Бог відвертає їхню увагу від людського авторитету‚ людської сили‚ аби вони відчували потребу в Його допомозі та залежали повністю від Нього; щоб Він міг відкрити Себе їм. Хто готовий, відгукнувшись на заклик Провидіння, залишити свої виплекані мрії та коло друзів?» (Е. Уайт. Патріархи і пророки. С. 126, 127). Обговоріть сучасні історії людей, які прислухалися до такого заклику.`

**Висновок:**

Бог покликав Авраама до особливих взаємин з Ним — взаємин, які відкриють світові План спасіння.