---
title:  'Місіонерська історія'
date:   23/04/2021
---

#### У Бога завжди є план

_Ендрю Мак-Чесні_

Девід не замислювався про Бога доти, доки не втратив свій бізнес у складній судовій справі з найкращим другом, з яким вони колись разом починали. Здавалося, що всі наді зруйновано. Він вирішив вивчати теологію в адвентистському коледжі на Філіппінах. Девід виріс у заможній сім’ї і не хотів бути служителем. Він просто бажав краще зрозуміти Бога. І чоловік переїхав зі своєї атеїстичної батьківщини на Філіппіни

Через декілька місяців навчання Девід, що приєднався до місцевої євангельської програми, котра була обов’язковою частиною його освітньої програми, усе ще запитував себе чи є в нього майбутнє.

Вечорами він проповідував і спілкувався з відвідувачами Одна шкільна вчителька розповіла йому, що вже довгий час хоче укласти заповіт із Господом, але боїться, що чоловік уб’є її, якщо вона стане християнкою. За її проханням Девід почав проводити курси з вивчення Біблії. Урешті-решт вона уклала заповіт з Богом.

— Ви не боїтеся, що чоловік уб’є вас? — запитав її Девід

— Він може вбити мене, — відповіла жінка, — але все-таки я хочу прийняти хрещення.

Девід був уражений її вірою перед обличчям смерті. Він ніколи не бачив такої віри. У результаті жінка уклала заповіт з Богом, а чоловік не завдав їй шкоди.

Девід також потоваришував з хлопчиком, який приходив щовечора і хотів хреститися. Він домовився про зустріч з батьками, щоб запитати дозволу на хрещення, але батьки що належали до іншої християнської конфесії, були категорично проти. Девід відвідував їх багато разів, але вони так і не дозволили.

Через шість місяців адвентистський пастор знайшов Девіда в коледжі, щоб розповісти незвичайну історію. Якось у суботу сім’я з чотирьох осіб прийшла до його церкви і попросила хрестити їх. Він поцікавився в них, що вони знають про Біблію, і побачив, що вони добре знайомі з ученням Адвентистської церкви. Пастор не міг зрозуміти, звідки вони так добре знають Біблію. Ніхто з членів місцевої церкви не знав цю сім’ю і не проводив з ними біблійних уроків.

Нарешті пастор запитав:

— Як ви дізналися про Адвентистську церкву?

— Пів року тому в нашому місті проводилися євангельські програми, — розповів голова сім’ї. — Молодий іноземець багато разів приходив у наш дім і просив дозволу для хрещення нашого сина. Ми були категорично проти. Проте через шість місяців дослідження Біблії і роздумів уся наша сім’я вирішила приєднатися до Адвентистської церкви.

Девід не міг повірити своїм вухам. Він зрозумів, що у Бога завжди є план, навіть коли все здається безнадійним. Девід став пастором.

«Тепер я сприймаю своє життя як мандрівку, у якій навчаюся довіряти Богові й трудитися для Нього», — сказав він.