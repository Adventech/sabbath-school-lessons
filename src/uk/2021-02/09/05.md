---
title: 'Знак освячення'
date: 26/05/2021
---

«Тільки суботи Мої будете пильнувати, бо це знак поміж Мною та поміж вами для ваших поколінь, щоб ви познали, що Я — Господь, що освячує вас!» (Вих. 31:13).

Надзвичайно насичений біблійний уривок про суботу — Вих. 31:12-17, який записаний після вказівок Господа щодо будівництва святині та служіння в ній (Вих. 25:1-31:11).

У цьому уривку вперше виражено концепцію суботи як «знака» — видимого, зовнішнього, вічного знака між Богом і Його народом. Сам текст містить кілька цікавих концепцій, гідних нашого дослідження. У цьому тексті об’єднано дві нові ідеї:

1. Субота як _знак пізнання_.

2. Субота як _знак освячення_.

Розгляньмо аспект цього знака, пов’язаний із пізнанням. Єврейське розуміння пізнання включає в себе інтелектуальні, соціальні й емоційні аспекти. Пізнати означало не просто володіти інформацією про якийсь факт або людину. Це також означало наявність глибоких стосунків з тим, кого знали. Отже, пізнати Господа означало бути в правильних взаєминах із Ним — _служити_ Йому (1 Хронік 28:9), _боятися_ Його (Ісаї 11:3), _вірити_ Йому (Ісаї 43:10 ), _надіятися_ на Нього й _шукати_ Його (Псал. 9:11), _кликати_ Його Ім’я (Єрем. 10:25).

`Прочитайте кожен зі згаданих у попередньому абзац текстів. Яким чином ці тексти допомагають нам зрозуміти що означає «пізнати» Господа?`

Субота — знак освячення. Вона означає, що Господь освячує Свій народ (пор. Левит 20:8), тобто робить його святим (П. Зак. 7:6).

Процес освячення — така сама праця Божої викупної любові як і Його праця для спасіння й викуплення людини. І виправдання, і освячення — діяння Бога: «Я — Господь, що освячує вас!» (Левит 20:8). Отже, субота — це знак, який передає знання про Бога, Котрий освячує. «Субота, котра свідчить світові про Бога як про Творця, також свідчить про Нього як про Того Хто освячує нас» (Е. Уайт. Свідчення для Церкви. Т. 6. С. 350)

`Подумайте про день суботній і процес освячення, тобто про набуття святості. Яку роль у цьому процесі відіграє дотримання суботи? Як Господь може використовувати наш досвід дотримання суботи в справі нашого освячення?`

---

#### Додаткове читання: Вибрані цитати Эллен Уайт

Оскільки субота була встановлена для людини, вона є днем Господнім. Вона належить Христові, бо «все через Нього постало, і без Нього не постало нічого з того, що постало». Оскільки ж Христос створив усе, то цілком природно, що Він створив і суботу. Він відзначив її як пам’ятник творіння. Субота вказує на Нього як на Творця, Котрий освятив її. Вона проголошує: Той, Хто створив усе на небі й землі і Хто утримує все, є Головою Церкви, і Його силою ми примирені з Богом. Він сказав про Ізраїль: «І також Я дав їм Свої суботи, щоб були вони ознакою поміж Мною та між ними, щоб пізнати, що Я Господь, що освячує їх». Отже, субота — символ Христової сили, яка освячує нас. І вона дана всім, кого освячує Христос. Як знак Його освячу- вальної сили, субота дана всім тим, хто через Христа став частиною Божого Ізраїлю. {ХНС 267.2}