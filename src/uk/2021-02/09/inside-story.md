---
title:  'Місіонерська історія'
date:   28/05/2021
---

#### Заплаканий тату-майстер

_Ендрю Мак-Чесні_

Лікар Ернандо Діас, розмовляючи з пацієнтом, злякався, побачивши у дверному отворі свого кабінету величезного бритоголового чоловіка, який був увесь покритий татуюваннями. Татуювання були не лише на руках і шиї, але й на голові, покриваючи її чорно-синьою павутиною.

— Мені потрібно з вами терміново поговорити, — заявив чоловік.

— Будь ласка, дочекайтесь своєї черги, — сказав Ернандо.

Через декілька хвилин чоловік зайшов до кабінету і відразу ж розплакався. Величезний хлопець ридав, як немовля. Ернандо подивився документи цього чоловіка. У них було зазначено, що він ВІЛ-позитивний.

— Я не хочу хворіти на ВІЛ, — сказав чоловік, і по його татуйованих щоках потекли сльози.

— Я це сталося? — запитав Ернандо. — Чим ви займаєтеся?

— Я тату-художник, тіло — це моє полотно, — сказав чоловік.

— Як ви заразилися ВІЛ?

Чоловік відповів, що заразився на роботі.

— Але я не хочу хворіти на ВІЛ, — сказав він. — Я не хочу помирати

— Є Той, Хто може вас зцілити, — сказав Ернандо. — Я знаю, що ви можете не вірити в Бога, проте Він здатний вам допомогти.

Чоловік зізнався, що був атеїстом, але готовий переглянути свою думку.

— Чи бажаєте ви, щоб я помолився за вас? — запитав Ернандо. — Чи хочете ви прийняти Ісуса як свого Спасителя?

— Так, — плачучи, відповів чоловік.

Ернандо виголосив молитву покаяння. Коли в кінці молитви чоловік промовив ім’я Ісуса, він упав на підлогу.

Ернандо попросив тату-художника здати ще один тест на ВІЛ. Наступного тижня чоловік повернувся, широко усміхаючись.

— Я не хворий, — сказав він. — Я хочу подякувати Богу і вам. Бог зцілив мене.

Подальше обстеження показало, що він здоровий. Для людини це було чудо Боже.

Через декілька місяців Ернандо і його дружина Еріка робили покупки в торговому центрі, коли почули, як хтось кричить: «Лікарю! Лікарю!» Раптом до Ернандо підбіг тату-художник і підняв його, щільно стискаючи у своїх обіймах і прославляючи Бога за чудо зцілення.

Тату-художник є одним з десятків людей, яких Ернандо, 60-річний лікар, що працює в адвентистській клініці, розташованій на території Колумбійського адвентистського університету в Медельїні, привів до Ісуса.

_Пожертви Тринадцятої суботи цього кварталу допоможуть відкрити центр впливу «Краще життя» при Колумбійському адвентистському уніоні._