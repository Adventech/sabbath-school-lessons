---
title: 'Для подальшого дослідження'
date: 28/05/2021
---

Прочитайте коментарі Е. Уайт в книзі «Біблійний коментар АСД» (Т. 7, с. 968-970); у книзі Е. Уайт «Свідчення для Церкви» (Т. 6) розділ «Дотримання суботи» (с. 349-351); у книзі «Патріархи і пророки» розділ «Від Червоного моря до Сінаю» (с. 295-297).

Десять Заповідей всеосяжно й докорінно визначають взаємини між Богом і людиною, а також стосунки між людьми. Заповідь у центрі Десятислів’я — це заповідь про суботу. Вона особливим чином указує на Володаря суботи, свідкуючи про Його сферу влади та власності. Зверніть увагу на ці два аспекти: (1) Ім’я Божества: Ягве (ГОСПОДЬ), Який є Творець (Вих. 20:11; 31:17), і тому посідає унікальне місце; (2) сфера Його власності та влади — «небо та земля, море та все, що в них» (Вих. 20:11; пор. 31:17). У цих двох аспектах заповідь про суботу має характеристики, типові для печаток на міжнародних давніх близькосхідних договірних документах. Такі печатки зазвичай ставили в центрі договірних документів, як містили (1) ім’я божества (переважно язичницького бога) (2) згадку про сферу власності та влади (зазвичай обмежена географічна зона).

«Освячення Духом оповіщає про різницю між тими, хто має печатку Бога, і тими, хто дотримується фальшивого дня спокою

Коли прийдуть випробування, тоді буде ясно показано, що це за знак звіра. Це дотримання неділі…

Бог оголосив сьомий день Своєю суботою (Вих. 31:13, 17, 16).

У такий спосіб виявляється відмінність між вірними й невірними. Охочі мати печатку Божу на своїх чолах повинні дотримуватися суботи четвертої заповіді» (Е. Уайт. Біблійний коментар АСД. Т. 7. С. 980, 981).
**Запитання для обговорення:**

`1. Прочитайте Левит 19:30. Зверніть увагу, як цей вірш пов’язує святиню і суботу. Знаючи, знаком чого є субота, подумайте чому цей зв’язок такий важливий?`

`2. Запитайте себе: «Чи допомогло дотримання суботи зміцнити моє ходіння з Господом»? Якщо ні, що ви можете змінити?`

**Висновок:**

Субота — знак завіту, який сягає завершення Плану спасіння Вона нагадує про творіння та як знак завіту благодаті вказує нам на остаточне відновлення, коли Бог створить усе нове.