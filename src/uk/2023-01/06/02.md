---
title:  Ной знайшов прихильність
date:   05/02/2023
---

Слід врахувати, що людей, котрі шукають небесних скарбів, Бог часто закликає до серйозних змін тут, на Землі. Будьте готові, що і ви можете зіткнутися з тим самим, якщо потрібно.

`Прочитайте Бут. 6:5–14. Які радикальні зміни відбувалися в житті Ноя завдяки послуху Богові? Які уроки з історії Ноя ми можемо почерпнути для себе у світі, котрий потребує попередження про неминучу загибель?`

Ной міг би витратити свої час і ресурси на будівництво власного дому, але він вирішив радикально змінити своє життя і з нього присвятити 120 років на те, щоб відгукнутися на Божий заклик та побудувати ковчег.

Багато скептиків сьогодні відкидають історію про потоп як міф. У цьому немає нічого нового. «Допотопний світ у своїх міркуваннях покладався на те, що протягом століть закони природи залишалися незмінними. Пори року змінювали одна одну за встановленим спочатку порядком. До того часу ще не було дощу; земля зрошувалася росою або легким туманом. Річки ніколи не виходили з берегів, але мирно котили свої води до моря. Підвладні незмінним законам води не залишали своїх берегів» (Е. Уайт. Патріархи та пророки. С. 96). До потопу люди, ґрунтуючись на хибному розумінні реальності, стверджували, що потопу ніколи не станеться; після потопу, ґрунтуючись на хибному розумінні реальності, вони стверджують, що його ніколи й не було. Як говорить Біблія: «Немає під сонцем нічого нового» (Екл. 1:9).

Біблія також повідомляє, що люди будуть скептично ставитися до подій останнього часу, як це було за часів потопу (див. 2 Петра 3:3-7). Як ми можемо підготуватися до майбутньої руйнації? Існує таке свідоме рішення, як відтермінована винагорода. Для нас воно означає, що ми повинні терпляче виконувати працю, до якої нас покликав Бог, сподіваючись на більш славну майбутню нагороду. Ми не знаємо, коли Христос повернеться. У певному сенсі це не має значення. Але важливо те, що ми, як і Ной, робимо все, що Бог наказав нам робити, навіть якщо, як і у випадку з Ноєм, це означає деякі радикальні зміни в житті.

`Наскільки ви були б готові значно змінити своє життя заради Бога, якщо, подібно до Ноя, будете покликані виконати Його наказ? (Підказка: див. Луки 16:10.)`