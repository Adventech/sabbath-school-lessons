---
title:  Збирання скарбів на Небі
date:   04/02/2023
---

### Біблійні тексти для дослідження
Бут. 6:5–14; 13:10–12; 32:22–31; Євр. 11:8–13, 24–29; 2 Кор. 4:18.

> <p>Пам’ятний вірш</p>
> «Бо яка користь людині, якщо придбає весь світ, але занапастить душу свою?» (Марка 8:36).

Ісус запропонував нам найкращу у світі інвестиційну стратегію, коли сказав: «Не збирайте собі скарбів на землі, де міль та іржа нищать, і де злодії підкопують і крадуть, а збирайте собі скарби на небі, де ані міль, ані іржа не нищать, і де злодії не підкопують і не крадуть» (Матв. 6:19, 20). Свою інвестиційну стратегію Спаситель завершив словами: «Адже де ваш скарб, там буде й ваше серце» (Матв. 6:21). Тобто: «Покажіть Мені, на що ви витрачаєте свої гроші, і Я покажу вам, де перебуває ваше серце, бо куди б ви не вкладали свої гроші, ваше серце обов’язково піде за ними».

Чи хочете ви, щоб ваше серце перебувало в Божому Царстві? Якщо так, тоді вкладайте свої гроші туди, де вони пожнуть вічні нагороди. Вкладайте свій час, гроші й молитви в Божу справу. Учинивши так, ви незабаром станете ще більш зацікавленими в цій справі і ваше серце також піде за нею. Цього тижня ми розглянемо тексти й ілюстрації про те, як накопичувати скарби на Небесах і зрештою отримати вічну нагороду.