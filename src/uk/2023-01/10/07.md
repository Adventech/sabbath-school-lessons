---
title:  Для подальшого дослідження
date:   10/03/2023
---

Еллен Уайт написала два розділи на тему розподілу нашого майна. Див. «Свідчення для Церкви», т. 3, розділ «Багатим батькам» (с. 116-130); «Свідчення для Церкви», т. 4, розділ «Заповіт і спадщина» (с. 476-485).

У книзі «Поради з управління ресурсами» обговорюється планування спадкоємства (див. с. 323-335).

«Усі справи, які багато хто вважає за краще відкладати до самої смерті, слід виконати тоді, коли люди ще досить сильні й міцні, якщо, звичайно, вони справді вважають себе християнами. Якби люди за життя присвятили Богові своє майно, діючи як Його управителі, то отримали б задоволення від виконаного обов’язку. Самостійно здійснюючи свою волю, вони могли самі виконати Божі вимоги, замість того щоб перекладати цю відповідальність на інших» (Е. Уайт. Свідчення для Церкви. Т. 4. С. 480).

Що означає фраза «самостійно здійснюючи свою волю»? У звичайному заповіті особа, яка складає його, призначає його виконавця, котрий розподіляє майно після смерті цієї особи відповідно до її побажань, виражених у заповіті. Самостійно здійснюючи свою волю, ви просто самі розподіляєте своє майно ще за життя. Ви будете задоволені тим, що бачите результати і знаєте, що правильно розпоряджаєтеся довіреними Богом засобами.

Для християнина Другий прихід Христа – це «блаженна надія». Ми всі розуміємо, що це буде приголомшливо – побачити Ісуса на хмарах небесних. Ми прагнемо почути слова: «Гаразд, рабе добрий і вірний!» А якщо ми заспокоїмося до повернення Ісуса? Якщо ми виконували Його волю, то можемо отримати задоволення, побачивши, як завдяки нашим зусиллям Божа справа просувається вперед, і знаючи, що завдяки нашому майновому плану ця справа продовжуватиметься і після нашої смерті.

**Запитання для обговорення**:

`Хоч ми можемо збирати скарби на Небесах зараз, чому це не те саме, що намагатися заробити чи навіть «купити» собі спасіння добрими ділами?`

`Хоч нам слід бути щедрими дарувальниками за життя, ми також маємо бути мудрі. Чимало шахраїв у своїх виступах часто призначають конкретні дати та закликають слухачів жертвувати свої гроші. Вони заявляють, що певного дня відбудеться якась не­сподівана подія. А оскільки тоді наші гроші вже будуть безвартісні, краще віддати їх на служіння Богові зараз. Як нам навчитися відрізняти таке шахрайство від законних способів використання наших коштів на Божу справу навіть зараз?`