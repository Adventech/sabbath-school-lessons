---
title:  Благодійність на смертному одрі
date:   08/03/2023
---

**Які принципи містять наведені нижче тексти щодо нашого ставлення до грошей?**

`1 Тим. 6:17`

`2 Кор. 4:18`

`Прип. 30:8`

`Екл. 5:10`

Гроші можуть справляти на людей сильний вплив, який багатьох призвів до загибелі. Хто не чув про людей, котрі, навіть маючи великі статки, припустилися жахливих злочинів через гроші?

Проте так не має бути. Божою силою ми можемо подолати спробу ворога взяти те, що призначалося для благословення (тобто матеріальні засоби), і перетворити його на прокляття.

Одна з небезпек, з якою стикаються люди під час планування на випадок смерті, — збирати майно зараз, виправдовуючи це таким міркуванням: «Коли я помру, тоді зможу все це віддати». Хоч це краще, ніж просто витратити все зараз (один мільярдер заявив, що проживе правильно тільки в тому разі, якщо на його рахунку не залишиться коштів навіть на його похорон), однак ми можемо й повинні повестися правильно.

«Я бачила, що багато хто шкодує свої гроші для Божої справи за життя, заспокоюючи своє сумління тим, що заповість багато коштів для Бога перед смертю. Такі люди майже не виявляють віри й довіри Богові, боячись ще за свого життя пожертвувати щось суттєве для Нього. Однак благодійність на смертному одрі – зовсім не те, чого Бог вимагає від Своїх послідовників; вона не може виправдати користолюбство живих. Люди, котрі міцно тримаються за свою власність до останнього моменту, віддають її не справі Божій, а смерті. Люди постійно зазнають збитків. Розоряються банки, майно гине через нещасні випадки. Дехто хоче зробити щось добре, але відкладає це на потім, і сатана не допускає, щоб кошти потрапили до Божої скарбниці. Багатство втрачається раніше, ніж потрапляє до Бога, і сатана радіє з цього» (Е. Уайт. Свідчення для Церкви. Т. 5. С. 154).

`Чому ми повинні розумно підійти до планування спадкоємства?`