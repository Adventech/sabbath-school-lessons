---
title:  Планування спадкоємства
date:   04/03/2023
---

### Біблійні тексти для дослідження
Луки 12:16–21; Екл. 2:18–22; Прип. 27:23–27; 2 Кор. 4:18; Екл. 5:10; Колос. 1:15–17.

> <p>Пам’ятний вірш</p>
> «І я почув голос із неба, що промовляв: Напиши: блаженні ті мертві, які віднині помирають у Гос­поді. Дух промовляє: Так, нехай вони спочинуть від своїх трудів, а їхні діла йдуть слідом за ними» (Об’явл. 14:13).

Наближаючись до фіналу наших трудових років, ми переключаємо свою фінансову увагу на збереження наших активів в очікуванні завершення життя. Перехід від роботи до пенсії може бути дуже травмувальним досвідом. Як найкраще можна використати наші фінанси?

Коли люди стають старшими, вони починають турбуватися про майбутнє. Найбільш поширені страхи: померти дуже рано (не встигнувши подбати про сім’ю); жити надто довго (втратити свої активи чи заощадження); важка хвороба (усі мої ресурси можуть швидко вичерпатися); психічна або фізична інвалідність (хто подбає про мене?).

Коментуючи ці страхи, Еллен Уайт писала: «Усі ці страхи — породження сатани… Якби їхній [людей] внутрішній стан був до вподоби Богові, їхні останні дні могли б стати найкращими і найщасливішими в житті… Людям похилого віку слід залишити всі тривоги, скласти всі тягарі й насолоджу­ватися щастям, зростаючи для Небес» (Е. Уайт. Свідчення для Церкви. Т 1. С. 423)

`Цього тижня ми розглянемо Божу пораду щодо наших останніх років життя. Що ми повинні робити, чого нам слід уникати та якими принципами керуватися?`