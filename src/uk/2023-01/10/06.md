---
title:  Духовна спадщина
date:   09/03/2023
---

Хоч нам складно уявити, яким було б життя на Землі, якби люди не грішили, одне ми знаємо точно: не було б ані накопичення, ані жадібності, ні бідності – усього того, що мучить наш світ з давніх-давен. І навіть наше почуття власності щодо того, що ми заробили чесною працею, також є філософією життя в грішному світі. Однак, зрештою, незалежно від кількості зароблених нами коштів, ми завжди повинні пам’ятати про один важливий момент.

`Прочитайте запропоновані тексти. Яка головна думка міститься в них? Як ця ідея має вплинути на наше ставлення до матеріальних засобів, якими благословив нас Бог? Псал. 24:1; Євр. 3:4; Псал. 50:10; Бут. 14:19; Колос. 1:15–17.`

Ми є розпорядниками й управителями засобів, довірених нам Господом. Адже все це належить Богові, і саме Він дає нам життя, здоров’я, силу, здібності. Тому цілком логічно, що, завершивши нашу трудову діяльність та подбавши про свою сім’ю, решту ми повернемо Йому.

«Жертвуючи на Божу справу, ви збираєте собі скарби на Небесах. Усе, що ви туди вкладаєте, перебуває в безпеці, його не можна знищити або втратити, воно перетворюється на вічний, неминучий статок і буде перераховано на ваш рахунок у Небесному Царстві» (Е. Уайт. Поради з управління ресурсами. С. 342 ).

Є багато переваг у тому, щоб давати зараз, доки ми живі. Ось деякі з них:

1\. Дарувальник може побачити результати своїх пожертв: нову будівлю церкви, оплату навчання молодої людини, фінансування євангельської програми тощо.

2\. Окремі люди можуть отримати користь зараз, коли найбільше її потребують.

3\. Після смерті дарувальника не буде сварок між членами сім’ї чи друзями.

4\. Жертовність – добрий приклад щедрості й любові до ближніх.

5\. Такий дар мінімізує наслідки податку на майно.

6\. Прижиттєвий дар гарантовано буде передано бажаній організації (без втручання судів чи незадоволених родичів).

7\. Це демонструє, що серце дарувальника змінилося з егоїстичного на безкорисливе.

8\. Дарувальник збирає скарби на Небесах.