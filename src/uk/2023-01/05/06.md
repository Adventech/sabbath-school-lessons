---
title:  Обмеження терміну та питання про позики
date:   02/02/2023
---

`Прочитайте П. Зак. 15:1–5. Який наказ Господь дав Своєму народові?`

Закони стародавнього Ізраїлю регулювали питання не лише щодо рабів, слуг та землі (Вих. 21:2; Левит 25:3, 4), а й позикодавців. Оскільки позикодавці не хотіли прощати будь-яких боргів, найбільший термін, протягом якого людина могла залишатися в боргу, становив сім років. Наведені тексти свідчать: Господь піклується про такі фінансові питання, особливо коли вони стосуються Божого народу. Ці вірші також показують, що Господь визнавав реальність боргів незалежно від того, наскільки поганими вони були в цілому. Він також наголосив, що їх слід уникати, наскільки це можливо.

Сьогодні, навпаки, у багатьох країнах світу кредити на купівлю житла видаються на 30 та 40 років. Очевидно, одна з причин, через яку будинки коштують так дорого, полягає в доступності кредитів для їхнього придбання.

Тим часом багато батьків та студентів заклопотані тим, як позичити гроші на освіту. Звичайно, гарна освіта підвищує здатність людини отримувати дохід до кінця життя. Можливо, деяким людям доведеться позичати трохи грошей, щоб оплатити свою освіту, однак зважайте на такі чинники. Вам доведеться повертати гроші з відсотками. Тому постарайтеся отримати всі гранти й стипендії, на які ви можете претендувати. Працюйте та відкладайте все, що можете, на навчання. Відвідуйте тільки ті курси, які необхідні для отримання роботи. Попросіть батьків допомогти. У біблійні часи батьки давали своїм дітям землю, щоб вони могли заробляти на життя. Сьогодні такою «спадщиною» має бути освіта, щоб діти могли стати незалежними дорослими.

В ідеальному світі не було б жодних кредитів та боргів. Але оскільки ми живемо не в ідеальному світі, то можемо опинитися в ситуації, коли потрібно взяти кредит. Просто нам необхідно переконатися, що в нас найвигідніша угода та найнижча відсот­кова ставка. Потім слід узяти необхідний мінімум і погасити його якнайшвидше, щоб заощадити на відсотках. Однак, яким би не був рівень наших можливостей, нам слід прагнути уникати боргів. Дотримуючись біблійних фінансових принципів у повсякденному житті, ми можемо уникнути непотрібних боргів та жахливої напруги, яку вони створюють для нас і наших сімей.

`Якщо ви вже позичили людині гроші, наскільки ви чесні, справедливі й добрі у вашій угоді з нею? Як би ви поводилися, знаючи, що доведеться відповідати за свої справи перед Богом? (Див. Екл. 12:14).`