---
title:  Для подальшого дослідження
date:   03/02/2023
---

Трьохетапний процес ліквідації боргів насправді міститься на одній сторінці книги Еллен Уайт.

«Будьте рішучі в тому, щоб ніколи не залізати в борги. Краще багато в чому собі відмовити, ніж брати гроші в борг. Борг – це прокляття вашого життя. Рятуйтеся від нього, як від зарази.

Укладіть із Богом завіт, що за допомогою Його благословення ви розрахуєтеся з усіма вашими зобов’язаннями і не будете більше позичати ні в кого, навіть якщо вам доведеться жити лише на юшці й хлібі... Не сумнівайтеся, не піддавайтеся розчаруванню і не відступайте. Відмовте своїм забаганкам, візьміть під контроль апетит, накопичуйте гроші й поверніть борги.

Звільніться від них якнайшвидше. Коли ви нарешті будете знову вільні, не робіть нових боргів, так здобудете велику перемогу» (Поради з управління ресурсами. С. 257).

Якщо вам потрібна додаткова допомога, щоб звільнитися від боргів, спробуйте скористатися такими порадами:

Сформуйте бюджет. Складіть простий бюджет, записуючи всі свої доходи і витрати протягом трьох місяців. Багато хто дивується, коли дізнається, скільки грошей вони витрачають на непотрібні речі.

Ліквідуйте кредитні картки. Кредитні картки – одна з основних причин сімейних боргів. Ними так легко користуватися, але так важко розплатитися за борги. Якщо ви виявили, що щомісячно не повністю погашаєте заборгованість за картками і що використовуєте їх для купівлі товарів, які в іншому випадку не купили б, вам слід знищити кредитні картки, доки вони не зруйнували вас або ваш шлюб, або і те, й інше.

Почніть заощаджувати. Іноді ми не знаємо, скільки могли б заощадити на щомісячних витратах, якби були просто обережні з деякими дрібницями, які купуємо. Такі витрати швидко накопичуються, збільшуючи борги.

**Запитання для обговорення**:

`Обсяг боргів, які взяли на себе багато країн і навіть окремі люди, вражає. Яким був ваш особистий досвід з боргами та проблемами, які вони створили для вас чи інших людей?`

`Що ваша помісна церква може зробити, аби допомогти своїм членам навчитися керувати боргом чи фінансовими питаннями загалом?`

`Які біблійні обітниці можуть допомогти вам у захисті від спокус цього світу та від небезпеки жадібності?`