---
title:  Для подальшого дослідження
date:   06/01/2023
---

«Серце Бога прив’язане до Своїх земних дітей любов’ю, що сильніша за смерть. Віддавши Свого Сина, Він в одному цьому дарунку віддав нам усе Небо. Життя, смерть і посередництво Спасителя, служіння ангелів, благання Святого Духа, турбота Отця, Який стоїть над усіма і діє через усіх, постійна зацікавленість небожителів — усе це задля спасіння людини» (Е. Уайт. Дорога до Христа. С. 21).

«Зрікаючись власного “я” та віддаючись Христові, ми стаємо членами Божої сім’ї, а все, що є в домі Отця, належить і нам. Усі багатства Божі є нашою власністю як у цьому світі, так і в прийдешньому. Служіння ангелів, дар Духа Його, праця Його слуг – усе дано нам. Світ з усім, що є в ньому, належить нам тією мірою, якою це сприяє для нашого добра» (Е. Уайт. Нагірна проповідь Христа. С. 110).

**Запитання для обговорення**:

`Обговоріть наведені вище цитати із праць Е. Уайт. Усвідомлюючи, що всі ці дивовижні дари Бог дає Своїм дітям, ми тільки можемо вигукнути разом із псалмистом: «Чим я віддячу Господеві за все добро, яке мені дає?» (Псал. 116:12). Складіть список усіх благословень і дарів, якими Бог наділив вас у вашому житті, і будьте готові поділитися своїми думками з класом. Нехай цей список нагадує вам, наскільки ви повинні бути вдячні Богові.`

`Бог не тільки наш Творець, а й Уседержитель (див. Євр. 1:3; Йова 38:33–37; Псал. 135:6, 7; Колос. 1:17; Дії 17:28; 2 Петра 3:7). Господь Своєю силою підтримує існування всього: від галактик у космосі до кожної клітини нашого організму та до ядерних сил. Як ця істина повинна допомогти нам зрозуміти наш обов’язок перед Богом щодо використання всіх Його дарів? Як ця реальність допомагає нам спрямовувати наше життя в правильне русло?`

`В уроці йшлося про те, чому з усіх Божих дарів Ісус є найбільшим Даром. Яким було б наше життя без Ісуса й тієї великої надії, яку Він дарує нам? Один письменник-­атеїст назвав людей «великими шматками плоті, яка псується на кістках, що руйнуються». Чому без дару Євангелія він мав би рацію?`