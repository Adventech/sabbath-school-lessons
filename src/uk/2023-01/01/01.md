---
title:  Частина Божої сім’ї
date:   31/12/2022
---

### Біблійні тексти для дослідження:
Гал. 3:26, 29; Псал. 50:10–12; 1 Хронік 29:13, 14; Филп. 4:19; 1 Івана 5:3; Матв. 6:19–21.

> <p>Пам’ятний вірш</p>
> «Подивіться, яку любов дав нам Отець, щоб ми звалися Божими дітьми! І такими ми є» (1 Івана 3:1).

Дивовижна особливість наших, як християн, взаємин з Богом полягає в тому, що Він довіряє нам управляти Його справами на Землі. На початку історії людства Бог довірив Адамові та Єві піклуватися про ідеальне творіння (див. Бут. 2:7–9, 15). Господь дав зрозуміти людині, що від присвоєння імен тваринам до піклування про сад і наповнення Землі дітьми — у всіх сферах ми повинні працювати від Його Імені.

Господь також благословляє нас ресурсами й довіряє керувати ними, наприклад, відкладати гроші, виписувати чеки, робити електронні перекази, складати бюджети або приносити наші десятини й пожертвування до церкви в суботу вранці. Бог спонукає нас витрачати дані нам ресурси на власні потреби, потреби ближніх та просування Його справи. Це може здатися неймовірним, але саме нам Господь довірив виховувати Його дітей, будувати Його заклади й навчати майбутні покоління. Під час дослідження цього уроку ми довідаємося про привілеї та обов’язки тих, хто є частиною Божої сім’ї.