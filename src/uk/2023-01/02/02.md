---
title:  Завіт спасіння
date:   08/01/2023
---

Смерть Христа на Голгофі уможливила спасіння кожної людини, котра будь-коли жила або житиме. На відміну від обітниці про пори року, спасіння не є одностороннім, його не отримують усі люди, незалежно від їхніх учинків. Учення про те, що всі люди, без винятку, будуть спасенні, називається «універсалізмом».

Ісус ясно навчав: хоч Він помер за все людство, багато людей іде широким шляхом до руйнації і вічної смерті ­(див. Матв. 7:13, 14).

**Що наведені тексти повідомляють про те, як люди ­отримують дар спасіння в Ісусі?**

`1 Івана 5:13`

`Матв. 10:22`

`Івана 6:29`

`2 Петра 1:10, 11`

Павло розумів двосторонню природу завіту спасіння. Знаючи, що незабаром його стратять, апостол упевнено написав своєму дорогому другові Тимофію, що виконав свою частину завіту. «Адже я вже стаю жертвою, і настає час мого відходу. Я звершив добрий подвиг, свій біг закінчив, віру зберіг. А тепер приготовлено мені вінець праведності, який того дня дасть мені Господь, справедливий Суддя, і не лише мені, а й усім, хто полюбив Його прихід» (2 Тим. 4:6–8).

Апостол наголошує: «Я звершив добрий подвиг, свій біг закінчив, віру зберіг». Однак він завжди ясно розумів, що спасіння можна здобути лише через віру, а не діла Закону, тому не вважав свої діла чи досягнення заслугою перед Богом. «Вінець праведності», який очікує його (гр. дикайосюнес стефанос), – це праведність Ісуса, до якої Павло прагнув вірою та за яку тримався до кінця свого життя.

`Хоч спасіння – незаслужений дар, у чому різниця між тими, хто приймає цей дар, і тими, хто не приймає його? Що вимагається від тих, хто прийняв цей дар?`