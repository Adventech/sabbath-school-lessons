---
title:  Шануй Господа
date:   10/01/2023
---

Приповісті Соломонові – це книга здебільшого не про добро і зло, а про мудрість і нерозумність. Читаючи цю книгу, можна побачити переваги мудрості та пастки нерозумності.

`Прочитайте Прип. 3:1–10. Які чудові обітниці записані в уривку? Що означає вислів «з первоплодів усіх своїх прибутків»?`

Бог просить нас поставити Його на перше місце в управлінні нашим майном на знак визнання того, що Він володіє всім і дбає про нас. Господь запевнив нас: якщо ми зробимо так, Він благословить нас. Поставити Бога на перше місце – це акт віри, акт уповання всім серцем на Господа, а не на власні сили.

Хресний подвиг Ісуса найбільше спонукає нас довіряти нашому люблячому Богові. Коли ми усвідомлюємо, що кожному з нас дароване в Ісусі як нашому Творцеві (Івана 1:1-4), Уседержителі (Євр. 1:3) й Викупителі (Об’явл. 5:9), тоді зрозуміємо, що шанувати Господа від маєтку нашого – це найменше, що ми можемо зробити.

«Господь не лише назвав десятину Своєю, але й пояснив, як слід відкладати кошти для Нього. Він сказав: “Шануй Гос­пода від свого маєтку і з первоплодів усіх своїх прибутків”. Це означає, що ми не можемо використовувати наші кошти насамперед для себе, а вже потім залишок принести Богові, навіть якщо це буде десятина. Божа частка має бути відкладена насамперед» (Е. Уайт. Поради з управління ресурсами. С. 81).

Господь запевняє: якщо ми поставимо Його на перше місце, тоді наші комори будуть переповнені. Однак це не станеться за допомогою чуда; тобто ви не прокинетеся одного разу і не виявите раптом, що ваші комори й бочки переповнені. Реальність така: Біблія містить принципи успішного управління, ретельного планування та фінансової відповідальності, а вірність Богові – наш перший і головний обов’язок.

`Але як нам навчитися довіряти Богові та Його обітницям, коли ми зіткнулися з фінансовими труднощами, хоч намагалися бути вірними Господу?`