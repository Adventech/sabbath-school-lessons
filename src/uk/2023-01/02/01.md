---
title:  Божі завіти з людиною
date:   07/01/2023
---

### Біблійні тексти для дослідження
Матв. 10:22; Івана 6:29; П. Зак. 28:1–14; Прип. 3:1–10; Мал. 3:7–11; Матв. 6:25–33.

> <p>Пам’ятний вірш</p>
> «Отже, якщо ти неухильно будеш слухатися голосу Господа, свого Бога, дотримуючись і виконуючи всі Його Заповіді, які я тобі сьогодні заповідаю, то Господь, твій Бог, поставить тебе вище всіх народів землі. Тебе досягнуть і на тобі спочинуть усі наступні благословення, якщо ти слухатимешся голосу Гос­пода, свого Бога» (П. Зак. 28:1, 2).

Хоч як дивно, Бог уклав завіти з нами. Більшість із них двосторонні, а це означає, що обидві сторони (Бог і люди) повинні виконувати свою частину умов. Схема двостороннього завіту: «Якщо ти робитимеш це, я робитиму те». Або: «Я зроблю це, якщо ти зробиш це».

Значно рідше стикаємося з одностороннім завітом, тобто: «Я зроблю це незалежно від того, зробите ви щось чи ні». Деякі завіти Бога з людством є односторонніми. Наприклад, після потопу Бог пообіцяв людству й усім земним створінням: незалежно від наших дій, ніколи не буде іншого потопу, який покрив би всю землю (див. Бут. 9:9–16). Господь також пообіцяв: «Надалі, у всі дні землі, сівба і жнива, холод і спека, літо і зима, день і ніч – не припиняться» (Бут. 8:22). Пори року чергуватимуться незалежно від того, що ми робимо.

Протягом тижня ми вивчатимемо деякі важливі двосторонні завіти між Богом та Його дітьми. Молімося, щоб милістю Божою ми виконали свою частину завіту.