---
title:  Управління у важкі часи
date:   11/03/2023
---

### Біблійні тексти для дослідження
2 Хронік 20:1–22; 1 Хронік 21:1–14; 2 Петра 3:3–12; 1 Івана 2:15–17; Об’явл. 13:11–17.

> <p>Пам’ятний вірш</p>
> «Принось Богові в жертву подяку і виконуй дані тобою Всевишньому обітниці. Тоді покличеш до Мене в день скорботи, – Я тебе визволю, і ти Мене прославиш» (Псал. 50:14, 15).

Іноді здається, що наш світ виходить із-під контролю: війни, кровопролиття, злочинність, аморальність, стихійні лиха, пандемії, економічна невизначеність, політична корупція та багато іншого. В окремих людей та сімей виникає сильне спонукання думати насамперед про власне виживання. Тому думки зосереджені на пошуку безпеки за цих невизначених часів, і це можна зрозуміти.

Життєві труднощі щодня вимагають від нас багато уваги. Борги необхідно оплачувати, дітей потрібно ростити, майно слід підтримувати — усе це потребує часу й роздумів. До того ж нам потрібні одяг, їжа, житло. У Нагірній проповіді Ісус згадав про ці основні потреби, а потім сказав: «Бо ж знає ваш Отець Небесний, що цього всього потребуєте. Шукайте насамперед Царства Божого і Його праведності, а це все вам додасться» (Матв. 6:32, 33).

У скрутні часи, коли нам як ніколи необхідно покладатися на Господа, ми повинні зробити кілька конкретних кроків, які ґрунтуються на біблійних принципах.