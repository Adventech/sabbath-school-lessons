---
title:  Планування успіху
date:   18/02/2023
---

### Біблійні тексти для дослідження
Екл. 12:1; Бут. 2:15; 39:2–5; 1 Тим. 5:8; Колос. 3:23, 24; Прип. 3:5–8.

> <p>Пам’ятний вірш</p>
> «Що тільки робите, робіть від душі, наче для Господа, а не для людей. Знайте, що від Господа одержите нагороду – спадщину, адже служите Господеві Христові!» (Колос. 3:23, 24).

Більшість людей хоче прожити успішне, щасливе життя.

Звичайно, у грішному світі, де трагедія й нещастя можуть статися раптово, досягнути цієї мети не завжди легко.

До того ж постає запитання: як ми визначаємо успіх? Проаналізуємо життя Йосипа. Чи можна назвати його успішним? А якщо воно було успішним, то коли? З рідного дому – до ями, з ями – у рабство, з рабства – до в’язниці, з в’язниці – до палацу… А що можна сказати про Івана Хрестителя? Він пройшов шлях постійної боротьби та протидії, в’язницю, мученицьку смерть. Наскільки успішним було його життя? Знову ж таки, усе залежить від того, як ви визначаєте слово «успішне».

Цього тижня ми розглянемо поняття успіху в контексті основних принципів управління та фінансових відносин. Незалежно від того, хто ми і де живемо, фінанси та фінансові відносини є частиною нашого життя, подобається нам це чи ні. Які ж практичні кроки ми можемо зробити на цьому шляху, котрі, хоч і не гарантують успіху, проте можуть допомогти нам уникнути поширених пасток і помилок, що перешкоджають фінансовому успіху.