---
title:  Для подальшого дослідження
date:   24/02/2023
---

«Жодний діловий проєкт, жодний життєвий план не може бути міцний і досконалий, якщо охоплює лише короткі роки людського життя й ігнорує вічне майбутнє… Ніхто не може збирати собі скарб на Небесах, не удосконалюючи і не облагороджуючи своє життя на Землі» (Е. Уайт. Виховання та освіта. С. 145).

«В основі ділової чесності та справжнього успіху лежить визнання того, що все в Божих руках. Творець усього — справжній Господар того, що створив. Ми лише Його управителі. Він довірив нам усе, щоб ми розпорядилися цим під Його керівництвом» (там само. С. 137).

Через гостру необхідність забезпечувати свої сім’ї ми часто думаємо, що наше завдання — просто отримувати дохід. Але, як християни, ми також повинні виконувати свою частину великого доручення, яке Ісус дав усім Своїм послідовникам (див. Марка 16:15). Щодо цього доручення Еллен Уайт пише: «Не всі покликані бути служителями або місіонерами в прямому розумінні цього слова, але всі можуть бути Його співпрацівниками в поширенні Доброї вістки своїм ближнім. Вістка звучить для всіх: знатних і простих, освічених і неосвічених, старих і молодих» (там само. С. 264).

«Нам слід старанніше дотримуватися Божого плану в нашому житті, робити все можливе в тій сфері, яка нам найближча, віддати свій шлях Богові та стежити за ознаками Його керівництва — це правила, які гарантують надійне керівництво у виборі заняття» (там само. С. 267).

**Запитання для обговорення**:

`Як ми, християни, визначаємо, що таке «успішне» життя? Яка існує різниця між світським визначенням успіху й біблійним? Чи можна назвати успішним життя Івана Хрестителя, яке трагічно закінчилося у в’язниці через примху злої жінки? Поясніть свою відповідь.`

`Як ми пояснимо факт, що багато дуже успішних за світськими мірками людей не дотримуються жодного з біблійних принципів управління багатством або життям загалом? А що можна сказати про тих, хто дотримується цих принципів, проте не досягає успіху? Як нам розуміти такі ситуації?`