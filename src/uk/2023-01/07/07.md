---
title:  Для подальшого дослідження
date:   17/02/2023
---

«”Коли прийде Син Людський у Своїй славі й усі ангели з Ним, тоді сяде на престолі Своєї слави; і зберуться перед Ним усі народи, і відділить їх один від одного” (Матв. 25:31, 32). Таку картину великого судного дня Христос зобразив перед Своїми учнями на Оливній горі. Він показав, що того дня рішення буде прийняте на підставі єдиного критерію. Коли перед Спасителем зберуться народи, там будуть тільки два класи людей, а їхня вічна доля залежатиме від того, що вони зробили або знехтували зробити задля Нього для бідних і стражденних» (Е. Уайт. Бажання віків. С. 637).

«Коли ви відчиняєте свої двері для нужденних і стражденних дітей Христа, то приймаєте невидимих ангелів. Ви маєте дружнє спілкування з небесними істотами. Вони приносять із собою святу атмосферу радості й миру. Ангели приходять із хвалою на устах, а у відповідь на Небесах лунає чудова мелодія. Кожен учинок милосердя відгукнеться там музикою. Небесний Отець зі Свого престолу дивиться на безкорисливих працівників як на Свій найцінніший скарб» (там само. С. 639).

**Запитання для обговорення**:

`«Адже убогі не переведуться на цій землі» (П. Зак. 15:11). Це Боже пророцтво було проголошене тисячі років тому, але, на жаль, воно виконується й у наші дні. Як ми маємо реагувати на нього сьогодні? Деякі використовують ці слова для виправдання своєї відмови від допомоги бідним, розмірковуючи так: «Бог сказав, що бідні завжди будуть серед нас, отже, така доля». У чому хибність такого погляду?
`

`Апостол Павло писав: «Багатим нинішнього часу нагадуй, аби не носилися високо й не покладали надії на непевне багатство, але на Бога, Який нам усе дає щедро, для насолоди, щоб ми чинили добро, збагачувалися в добрих ділах, були щедрими, радо ділилися, збираючи собі скарб – добру основу на майбутнє, аби осягнути справжнє життя» (1 Тим. 6:17–19). Зверніть увагу: існує небезпека надіятися на своє багатство, а не на живого Бога. Чому це так легко зробити багатим людям, хоч вони знають, що зрештою навіть усі їхні гроші не збережуть їм життя? Чому ми всі повинні бути обережні і покладатися тільки на живого Бога?`