---
title:  Найменшим із братів
date:   11/02/2023
---

### Біблійні тексти для дослідження
Луки 4:16–19; 19:1–10; Ісаї 61:1, 2; П. Зак. 15:11; Матв. 19:16–22; Йова 29:12–16.

> <p>Пам’ятний вірш</p>
> «Тоді Цар скаже тим, які праворуч: Прийдіть, благословенні Мого Отця, успадкуйте Царство, приготоване вам від створення світу!» (Матв. 25:34).

У Біблії часто згадуються приходьки (їх також називають іноземцями, іноплемінниками, чужинцями), сироти і вдови. Ці люди можуть належати до категорії, яку Ісус назвав Своїми найменшими братами (див. Матв. 25:40).

Як ми можемо визначити цих людей сьогодні? Приходьками в біблійні часи були люди, змушені залишити свою батьківщину, можливо, через війну чи голод. У наш час це мільйони біженців, котрі втратили все через обставини, у яких ці люди опинилися не з власної волі.

Сироти – це діти, які втратили батьків унаслідок війни, нещасного випадку чи хвороби. До цієї групи належать і ті, чиї батьки перебувають у в’язниці або відсутні з інших причин. Яке широке поле для служіння відкривається тут!

Вдови – це жінки, які втратили своїх чоловіків з тієї самої причини, що й сироти. Багато таких жінок є головами неповних сімей і можуть скористатися допомогою церкви.

Оскільки ми управителі Божими справами, допомога бідним — це не просто одна із чеснот, а наслідування прикладу Ісуса й послух Його Заповідям.