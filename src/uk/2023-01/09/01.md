---
title:  Стережіться зажерливості
date:   25/02/2023
---

### Біблійні тексти для дослідження
Ісаї 14:12–14; Ефес. 5:5; І. Нав. 7; Івана 12:1–8; Дії 5:1–11; 1 Кор. 10:13.

> <p>Пам’ятний вірш</p>
> «Глядіть і стережіться всякої зажерливості, бо не від надміру багатства залежить життя людини!» (Луки 12:15).

Зажерливість – це невгамовна жадоба до наживи, до багатства, яке вам не належить. Зажерливість є великою проблемою, настільки великою, що фактично стоїть поруч з обманом, крадіжкою й убивством. Це зло настільки згубне, що Бог вирішив застерегти від нього у Своєму великому моральному Законі: «Не жадатимеш дому свого ближнього, не жадатимеш дружини свого ближнього, ні його раба, ні його невільниці, ні його вола, ні його осла, ні будь-чого, що є у твого ближнього» (Вих. 20:17).

Зажерливість часто долучають до огидних гріхів, які не допустять людину в Царство Боже. «Хіба ви не знаєте, що неправедні не успадкують Божого Царства? Не обманюйте себе: ні розпусники, ні ідоляни, ні перелюбники, ні блудники, ні мужоложники, ні злодії, ні користолюбці (гр. плеонектес – ­«корисливий, жадібний, зажерливий»), ні п’яниці, ні наклепники, ні розбійники Божого Царства не успадкують» (1 Кор. 6:9, 10).

Зажерливість стоїть поруч з ідолопоклонством, розпустою, крадіжкою? Саме про це свідчать біблійні тексти. Цього тижня ми розглянемо приклади того, наскільки небезпечний цей гріх і що ми можемо зробити, аби подолати його.