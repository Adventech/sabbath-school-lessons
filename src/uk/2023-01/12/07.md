---
title:  Для подальшого дослідження
date:   24/03/2023
---

Пропонуємо вам опис церковної сім’ї, яка є фінансово вірним управителем Божої справи на Землі.

**Бачення управління для церков адвентистів сьомого дня по всьому світу**

І пастори, і лідери помісних церков уже досягли успіху у створенні сприятливого середовища управління фінансами в громаді. Вони навчили, підготували, підтримали й підбадьорили церковну сім’ю в біблійному управлінні фінансами.

Люди запроваджують біблійні засади у своє життя. Вони зростають у щедрості, регулярно відкладають гроші на непередбачені витрати й виходять із рабства споживчих боргів.

Їхній спосіб життя вирізняється поміркованістю, дисципліною, достатком. Гроші вже не є ідолом, віруючі зростають у своїх взаєминах із Богом-Творцем.

Суботнього ранку люди прибувають на богослужіння. У їхній поведінці відчувається умиротворення, вдоволеність і вдячність, відсутнє занепокоєння з приводу фінансових питань.

Подружні конфлікти через гроші значною мірою усунуті. Сім’ї приходять на богослужіння, передчуваючи присутність і дію Господа серед них.

Служіння громади повністю фінансуються, і вона має сильну програму допомоги незаможним. Церква відчутно поширює любов Христа на всіх нужденних.

Було виділено кошти для утримання церковних приміщень у найкращому стані.

Перед усіма нами стоїть запитання: «Що Бог закликає нас робити з ресурсами, які Він довірив нам?».

**Запитання для обговорення**:

`У класі обговоріть біблійне вчення про спасіння по вірі та нагороду по ділах. Як ми можемо узгодити ці два поняття?`

`Чому навчатися задовольнятися тим, що ми маємо зараз, не означає, що нам не можна прагнути до поліпшення свого фінансового стану? Коли ці ідеї не суперечать одна одній?`

`Безперечно, нас чекає вічність. Який вибір ми робимо зараз та як він допоможе визначити, де ми проведемо цю вічність?`