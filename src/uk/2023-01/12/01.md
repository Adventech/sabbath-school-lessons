---
title:  Нагорода за вірність
date:   18/03/2023
---

### Біблійні тексти для дослідження
Євр. 11:6; Ісаї 62:11; Римл. 6:23; Івана 14:1–3; Об’явл. 21; Матв. 25:20–23; Римл. 8:16–18.

> <p>Пам’ятний вірш</p>
> «Сказав йому його пан: Гаразд, рабе добрий і вірний! У малому був ти вірний, над великим тебе поставлю. Увійди в радість свого пана!» (Матв. 25:21).

Хоч ми ніколи не зможемо заслужити спасіння, Біблія використовує надію на нагороду як мотивацію для вірного життя одержувачів незаслуженої Божої милості, оскільки завжди й усе ми отримуємо лише з Божої благодаті.

Як написав Давид: «Господній Закон бездоганний, – він укріплює душу. Господнє свідчення вірне, – навчає мудрості простодушних. Господні накази справедливі, – вони звеселяють серце. Господня Заповідь ясна, – дає світло очам. Господній страх чистий, – він перебуватиме навіки. Господні постанови незмінні, бо вони справедливі. Вони бажані більше за золото, – навіть безліч щирого золота, – солодші за мед, і то мед стільниковий. Адже й Твій слуга збережений ними. У їх дотриманні – велика нагорода» (Псал. 19:8–12).

У багатьох біблійних текстах ідеться про нашу нагороду, про те, що нам обіцяно через Христа після Другого приходу, коли жахливий кружний шлях гріха раз і назавжди закінчиться.

Що нам обіцяно та яку ми маємо гарантію, що отримаємо обіцяне?