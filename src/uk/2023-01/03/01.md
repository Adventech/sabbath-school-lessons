---
title:  Урок
date:   14/01/2023
---

### Біблійні тексти для дослідження
Бут. 14:18–20; Мал. 3:10; П. Зак. 12:5–14; Левит 27:30; 1 Цар. 17:9–16; 1 Кор. 4:1, 2.

> <p>Пам’ятний вірш</p>
> «Принесіть усі десятини до храмової скарбниці, щоб у Моєму Храмі була пожива і так випробуйте Мене, – говорить Господь Саваот, – хіба Я не відкрию вам небесних отворів і не зіллю на вас надміру благословень!» (Мал. 3:10).

Розділ 14 книги Буття розповідає про повернення Аврама після виконання успішної місії зі звільнення бранців, жителів Содома, серед яких був його небіж Лот із сім’єю. Цар Содома був такий вдячний за порятунок, що запропонував Аврамові все майно мешканців, відвойоване Аврамом у битві. Патріарх не тільки відмовився від цієї пропозиції, але й віддав Мелхиседекові десятину з усього, що мав.

Відразу після того, як патріарх віддав десятину, Господь явився йому і сказав: «Не бійся, Авраме, Я – твій щит. Твоя винагорода буде дуже велика» (Буття 15:1). Фактично це означало: «Не хвилюйся. Я буду твоїм Захисником і Годувальником». Набагато пізніше Мойсей звелів ізраїльтянам, коли вони готувалися увійти до Ханаану: «Щороку обов’язково відділяй десятину з кожного врожаю твого насіння, що збираєш з поля... щоб ти навчився боятися ГОСПОДА, твого Бога, по всі дні» (П. Зак. 14:22, 23).

Еллен Уайт пише: «Від людей вимагалося приносити дари на релігійні потреби значно раніше, ніж Мойсеєві була заповідана будь-яка певна система; це почалося ще за днів Адама» (Свідчення для Церкви. Т. 3. С. 393).

Що це все означає для нас сьогодні?