---
title:  Для подальшого дослідження
date:   20/01/2023
---

Прочитайте найбільш повне свідчення Еллен Уайт про десятину в книзі «Свідчення для Церкви» (том 9, с. 245-252). Дослідіть розділ III в книзі «Поради з управління ресурсами» (с. 65-107).

«Якби всі десятини нашого народу текли до скарбниці Господа, тоді були б отримані такі благословення, що дари й пожертвування на священні цілі зросли б удесятеро і в такий спосіб відкрився б канал, що з’єднує Бога з людиною» (Е. Уайт. Свідчення для Церкви. Т. 4. С. 474).

Це дивовижна заява. Якби ми всі були вірні в десятині, Бог благословив би нас засобами, аби збільшити наші пожертви на 1000 %.

«У третьому розділі Малахії міститься договір, який Бог уклав з людиною. Тут Господь уточнює, як Він діятиме в наданні Своїх великих дарів тим, хто чесно повертатиме Йому десятину та приношення» (Ellen G. White, Review and Herald, December 17, 1901).

«Усім потрібно пам’ятати: Божі вимоги до нас є основою всіх інших вимог. Він щедро наділяє нас дарами, і договір, укладений Ним з людиною, полягає в тому, щоб десята частина її власності поверталася до Бога. Господь милостиво довіряє управителям Свої скарби, але про десятину говорить: “Вона належить Мені”. Відповідно до того, яку власність Бог дав людині, вона має вірно повертати Богові десяту частину всього свого майна. Цю безумовну постанову виголосив Сам Ісус Христос» (Е. Уайт. Свідчення для Церкви. Т. 6. С. 384).

**Запитання для обговорення**:

`Зупиніться докладніше на думці про те, що практика десятини зародилася не в стародавньому Ізраїлі. Як цей факт допомагає нам зрозуміти безумовність цього зобов’язання з нашого боку перед Богом?`

`Обговоріть у класі запитання, поставлене наприкінці уроку за понеділок. Подумайте, що станеться, якщо люди самі визначатимуть, де має бути храмова скарбниця для їхньої десятини? Що трапилося б із нашою Церквою? Чи була б у нас Церква взагалі? Дехто каже: «Моя десятина надто мала, тому вона не має значення»? А що сталося б, якби всі так думали?`

`Поділіться в класі, чого ви навчилися і що зрозуміли, віддаючи десятину. Чого ви можете навчити інших щодо цієї практики?`