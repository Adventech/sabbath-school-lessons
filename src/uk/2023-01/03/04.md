---
title:  Ціль десятини
date:   17/01/2023
---

`Прочитайте Левит 27:30 та Числ. 18:21, 24. Які повеління щодо десятини висловив Господь?`

Господь – Власник усього (Псал. 24:1) і не потребує коштів. Але оскільки десятина належить Йому, Він повідомляє нам, що її слід використовувати для підтримки євангельського служіння. Тому потреби служителів забезпечує Божа десятина.

Покоління Левія, котре служило в старозавітному святилищі, не отримало великих володінь, як інші покоління. Левитам були дані певні міста, зокрема міста-сховища, з достатньою ділянкою землі навколо них для власних садів. Десятину ізраїльтян використовували для утримання левитів, котрі також віддавали десятину зі свого доходу (Числ. 18:26; Неем. 10:38).

`Прочитайте Дії 20:35. Про що говорив апостол Павло і як це пов’язано з питанням десятини?`

Десятина важлива тому, що допомагає нам встановити довірчі взаємини з Богом. Щоб віддати одну десяту частину свого доходу (хоч формально вона все одно належить Богові), необхідно виявити віру; але завдяки застосуванню в житті принципу десятини ваша віра зростатиме.

Подумайте про останні часи, коли вірні не зможуть ні купувати, ні продавати, як описано в Об’явл. 13, 14. Коли весь світ буде проти нас, довіра до Бога, до Його провидіння, сили й любові стане надзвичайно важливою. Вірність у десятині, безперечно, допомагає розвинути таку довіру. Тому всім нам необхідно заздалегідь навчитися довіряти Богові незалежно від нашої ситуації.

Друга вагома причина для вірності в десятині – доступ до обіцяних реальних благословень Господа. У рамках договору про десятину Він пообіцяв такі великі благословення, що ми не матимемо достатньо місця, аби помістити їх. Завдяки такому надлишку ми зможемо допомогти іншим та підтримати Божу справу.

`Чи переконалися ви на власному досвіді, що «блаженніше давати, ніж брати»?`