---
title:  Для подальшого дослідження
date:   27/01/2023
---

У небесній пам’ятній книзі також відзначається фінансова вірність членів Божої сім’ї. «Ангел, який веде запис, точно фіксує кожну пожертву, присвячену Богові та вкладену в скарбницю, а також і те, куди потім пішли ці гроші. Око Господа помічає не тільки кожен фартинг, пожертвуваний на Його справу, а й дух, з яким він був пожертвуваний, — охоче чи неохоче. Мотив, яким керувався жертводавець, також записується. Саможертовні й віддані Богові люди, котрі повертають Йому те, що належить Йому за правом, отримають нагороду згідно зі своїми ділами. Навіть якщо пожертвувані кошти були використані неправильно та не досягли мети, яку мав дарувальник — прославлення Бога і спасіння душ, ті, хто пожертвував у щирості душі, звернувши погляд на Божу славу, усе одно не втратять своєї нагороди» (Е. Уайт. Свідчення для Церкви. Т. 2. С. 518).

«Бог хоче, щоб люди молилися і планували поступ Його справи. Проте, як і Корнилій, ми маємо об’єднати молитву із жертовністю. Наші молитви й милостині мають постати перед Господом як пам’ятник. Віра без діл мертва, а без живої віри неможливо догодити Богові. Поки молимося, ми повинні віддавати все, що можемо: як свою працю, так і свої засоби для здійснення наших молитов. Якщо ми втілюємо нашу віру в життя, Бог не забуде про нас. Він відзначає кожен учинок любові та самозречення. Він відкриває шляхи, на яких ми можемо виявити свою віру в ділах» (Ellen G. White, Atlantic Union Gleaner, June 17, 1903).

**Запитання для обговорення**:

`Як поєднуються молитва та жертовність? Тобто як молитва може допомогти вам дізнатися, на що, коли та скільки жертвувати?`

`В одному відомому американському журналі була надрукована стаття про молодих фахівців на Уолл-стріт, які заробляли дуже великі гроші, проте були нещасні, порожні, сповнені страху й занепокоєння. Один з них, інвестиційний менеджер, сказав: «Яке значення після моєї смерті матиме те, що я отримав додатковий один відсоток прибутку у свій інвестиційний портфель?» Які уроки ми можемо почерпнути з цієї історії про те, як жертовність може бути духовно корисна для дарувальника, допомагаючи йому звільнитися від «омани багатства» (Матв. 13:22)?`

`У першій наведеній вище цитаті Еллен Уайт зверніть увагу на думку про неправильне використання пожертвуваних коштів. Чому ця думка важлива для жертводавця?`