---
title:  Приношення для Ісуса
date:   21/01/2023
---

### Біблійні тексти для дослідження:
2 Кор. 9:6, 7; П. Зак. 16:17; Псал. 116:12–17; 1 Хронік 16:29; Марка 12:41–44; 14:3–9.

> <p>Пам’ятний вірш</p>
> «Чим я віддячу Господеві за все добро, яке мені дає? Я підійму чашу спасіння та прикличу Господнє Ім’я! Обітниці, дані мною Господеві, я виконаю перед усім Його народом» (Псал. 116:12-14).

Крім десятини, ми віддаємо приношення від 90 %, що залишилися в нашому розпорядженні після повернення десятини Богові. Саме тут починається щедрість. Божий народ віддавав різні види приношень, наприклад, жертви за гріх (у відповідь на Божу милість); подячні жертви (на знак визнання Божого захисту, благословень здоров’я, процвітання й підтримувальної сили). Були також приношення для бідних, для будівництва й обслуговування дому поклоніння.

Отримуючи безліч Божих дарів, ми починаємо розуміти: наші приношення – це щось більше, ніж просто засоби для благоустрою місця паркування або купівлі мантій для хору. Ми приносимо наші дари у відповідь на те, що Бог здійснив для нас, особливо через жертву Ісуса. «Ми любимо Його, бо Він перший полюбив нас» (1 Івана 4:19). Церква на різних рівнях (помісна громада, конференція, уніон, дивізіон, Генеральна Конференція) використовує наші дари для звершення Божої справи. Цього тижня ми розглянемо, що Біблія говорить про приношення, які виражають нашу участь в управлінні Божою справою на Землі.