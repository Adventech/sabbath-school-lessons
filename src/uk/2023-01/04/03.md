---
title:  Яку частину коштів відокремлювати для приношень?
date:   23/01/2023
---

`Прочитайте П. Зак. 16:17. Що є критерієм визначення розміру наших приношень?`

Наші приношення відображають визнання й подяку Богові за Його рясні дари та благословення в нашому житті. Тому, як зазначено в наведеному вище вірші, розмір наших пожертв залежить від того, чим ми були благословенні.

«Від кожного, кому дано багато, багато й жадатимуть» (Луки 12:48).

`Прочитайте Псал. 116:12–14. Як ми повинні відповісти на запитання, поставлене у вірші 12? Чи ця відповідь включає наші приношення?`

Як ми можемо віддячити Богові за всі Його благословення? Відповідь проста: ми ніколи не зможемо віддячити Господу повною мірою. Однак найкраще, що можемо зробити, – бути щедрими в Божій справі й у допомозі ближнім. Посилаючи Своїх учнів у місіонерську подорож, Ісус сказав їм: «Даром отримали – даром давайте» (Матв. 10:8). Наша щедрість у приношеннях сприяє розвитку христоподібного характеру. У такий спосіб ми зрікаємося егоїзму на користь любові; нам необхідно дбати про інших та про Божу справу, як це робив Христос.

Завжди пам’ятатимемо: «Бо так Бог полюбив світ, що дав...» (Івана 3:16). Що більше ми накопичуємо для себе, то більш егоїстичним стає наше серце і більш нещасними ми почуваємося.

Ми самі визначаємо, яку суму віддавати, куди й на які цілі жертвувати. Але приношення Господу — це християнський обов’язок, який має духовне і моральне значення. Нехтувати цим означає завдавати собі духовної шкоди, часом навіть більшої, ніж ми вважаємо.

`Що ваші приношення й ваше ставлення до них відкривають про ваші взаємини з Богом?`