---
title:  'Спеціальні проЄкти: дари з великої банки'
date:   26/01/2023
---

Дослідження показали, що лише близько 9 % активів людей є ліквідними і можуть бути внесені як пожертвування в будь-який час. Готівка, чекові книжки, заощадження, фонди грошового ринку тощо зазвичай вважаються ліквідними активами, принаймні для їхніх власників. Більшість наших активів, близько 91 %, «вкладено» в нерухомість, таку як будинки, худоба або інший неліквідний товар.

Різницю у відсотковому співвідношенні ліквідних і неліквідних активів можна проілюструвати, поклавши 1000 монет у дві різні скляні банки, де 10 монет представляють кожен відсотковий пункт. У маленькій баночці буде 90 монет, що становлять 9 % ліквідних активів, а у великій банці – 910 монет, які становлять 91 % неліквідних активів.

Більшість людей віддає свої пожертви з маленької баночки — зі своїх ліквідних активів. Це те, що вони мають на поточному рахунку або в гаманці. Але коли людина справді чимось схвильована, вона дає з великої банки. Біблія містить багато таких історій.

`Прочитайте Марка 14:3–9 та Івана 12:2–8. Які були головні герої на бенкеті в Симона? Наскільки цінним був дар Марії? Чому вона помазала Ісуса саме тоді?`

Дар Марії коштував 300 динаріїв – повний річний заробіток трудівника. Фактично це був дар з «великої банки». Після цього Юда зрадив Ісуса, отримавши трохи більше третини цієї суми – 30 срібняків* з «маленької баночки» (Матв. 26:15). Щоб принести дар з великої банки — з наших інвестицій, — потрібні справжня любов і відданість. Але якщо ми жадібні, як Юда, то можемо продати свою душу майже задарма.

Про служіння Варнави в Новому Завіті згадується 28 разів. Ми знаємо його насамперед як супутника апостола Павла й великого місіонера. Однак про підставу для цього всього сказано в уривку, де вперше ми зустрічаємо ім’я Варнави. У текстах Дії 4:36, 37 ідеться про його дар, приношення воістину з «великої банки». Яке сильне підтвердження слів Христа: «Адже де твій скарб, там буде і твоє серце» (Матв. 6:21)!

`Чому жертовна благодійність важлива як для дарувальника, так і для отримувача?`