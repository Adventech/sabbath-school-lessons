---
title:  Приношення і поклоніння
date:   24/01/2023
---

Біблія не дає нам конкретної програми поклоніння. Богослужіння включають принаймні чотири моменти. У Новому Завіті цей перелік включає вивчення/проповідь, молитву, музику, десятину й приношення.

Тричі на рік усі чоловіки (та сім’ї) Ізраїлю мали з’являтися перед Господом у Єрусалимі. І «не з’являтимешся перед Господом з порожніми руками» (П. Зак. 16:16). Отже, частиною поклоніння було повернення десятини та принесення дарів. Найчастіше на Пасху, П’ятидесятницю та Свято наметів діти Божі приносили свої десятини й дари. Важко уявити, що хтось міг прийти на ці свята з порожніми руками. Для стародавнього Ізраїлю принесення десятин і дарів було центральною частиною їхнього поклоніння. Справжнє поклоніння – це вияв нашої вдячності Богові не лише в словах, піснях і молитвах, а й у принесенні наших пожертв до Господнього дому. Ізраїльтяни приносили їх до храму; ми приносимо їх до церкви по суботах на знак поклоніння Господу та визнання Його Володарем усього, що маємо.

`Прочитайте 1 Хронік 16:29; Псал. 96:8, 9; 116:16–18. Як ми можемо застосувати викладені тут принципи у власному досвіді поклоніння?`

Для Божих дітей, на котрих покладена відповідальність за управління Його справами на Землі, приносити свої пожертвування — це перевага, можливість та відповідність. Якщо Господь дав нам дітей, щоб ми виховували їх для Нього, то ми повинні розділити з ними радість, приносячи десятини й дари до Суботньої школи і на церковні богослужіння. У деяких місцях люди повертають десятину через банківські перекази або в інший спосіб. Як би ми це не робили, повернення десятин і приношень є частиною нашого досвіду поклоніння Богові.

`Яким є ваш особистий досвід у тому, що принесення десятини й дарів — це частина поклоніння? Як ця практика впливає на ваші взаємини з Господом?`