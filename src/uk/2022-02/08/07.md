---
title:  Для подальшого дослідження
date:   20/05/2022
---

Оскільки Авраам був незвичайним пророком, з яким Гос­ подь хотів поділитися Своїми планами (див. Бут. 18:17), Бог увійшов в людську сферу Авраама й поділився з ним Планом спасіння через жертву Свого Сина.

«Ісак ‒ це прообраз Сина Божого, Який був принесений у жертву за гріхи світу цього. Бог у такий спосіб хотів відобразити у свідомості Авраама Євангеліє спасіння людей. А щоб зробити це, показати йому істину й випробувати його віру, Він зажадав від Авраама принести в жертву улюбленого сина Ісака. Усі скорботи і страждання, пережиті Авраамом протягом цього похмурого і страшного випробування, були призначені для того, щоб глибоко відобразити в його свідомості План викуплення грішного людства. Це було зроблено, щоб він на власному досвіді усвідомив, наскільки велика самопожертва нескінченного Бога, коли Він віддав на смерть Свого Сина, аби врятувати людей від остаточного падіння. Жодна душевна мука не могла для Авраама зрівнятися з тією, якої він зазнав, коли, підкоряючись небесному повелінню, приносив у жертву Ісака» (Е. Уайт. Свідчення для Церкви. Т. 3. С. 369).

«Авраам постарів та очікував наближення смерті, однак йому потрібно було зробити ще одну справу, яка стосувалася виконання обітниці щодо його нащадків. За Божественним призначенням Ісак мав посісти місце Авраама як хоронитель Божого Закону й родоначальник вибраного народу. Однак він досі залишався неодруженим. Мешканці Ханаану були ідоло­ поклонниками, і Бог заборонив Своєму народові укладати з ними шлюби, знаючи, що це призведе до відступництва. Патріарх побоювався, щоб його син не одружився в оточенні‚ яке згубно впливало б на нього... На думку Авраама, вибір дружини для сина був серйозною та вкрай важливою справою. Він переживав‚ щоб син не одружився з тією‚ яка відверне його від Бога... Ісак, покладаючись на мудрість і любов батька, охоче віддав цю справу до його рук‚ вірячи, що Сам Бог допоможе зробити відповідний вибір» (Е. Уайт. Патріархи і пророки. С. 171).

**Запитання для роздумів:**

`1. Поговоріть у класі про готовність Авраама принести в жерт­ ву Ісака. Спробуйте уявити, яку віру розкриває ця розповідь. Що так дивує і водночас непокоїть у цій історії?`

`2. Що можна сказати про свободу волі? Чому наша віра не має сенсу, якщо вона не є реальністю? Які приклади свободи волі наводяться в Біблії і як, незважаючи на неправильний вибір людей, Божа воля врешті-решт виконується?`