---
title:  Обітниця
date:   14/05/2022
---

### Біблійні тексти для дослідження
Бут. 22–25; Євр. 11:17; Левит 18:21; Івана 1:1–3; Римл. 4:1–12; 5:6–8.

> <p>Пам’ятний вірш</p>
> «А Авраам був старий, у літа ввійшов. І Господь Авраама поблагословив був усім» (Бут. 24:1).

Нарешті, як і обіцяв Бог, Сарра «породила сина Авраамові в старості його» (Бут. 21:2), і він назвав немовля Ісаком (вірші 1–5). Проте розповідь про Авраама далека від завершення, досягаючи кульмінаційного моменту, коли за наказом Божим той узяв свого сина й «пішов до краю Морія», щоб принести його в жертву «на одній із тих гір». Ісак, однак, був замінений бараном (22:13), що свідчило про готовність Бога благословити народи через «насіння» Авраама (вірші 17, 18). Цим насінням був Ісус Христос (див. Дії 13:23). Отже, у цій дивовижній (і певною мірою тривожній) історії ще більше розкривається План спасіння. Вона містить глибокі духовні уроки.

Через 17 років після вищевказаних подій помирає Сарра (див. Бут. 23), а Ісак ще неодружений. Потім Авраам виявляє ініціативу й сприяє укладанню шлюбу свого сина з Ревекою (розділ 24), яка народить двох синів (25:21–23), а сам Авраам одружується на Кетурі, яка народить йому шістьох синів (вірші 1–6). Цього тижня ми простежимо за Авраамом до кінця його життя (вірші 7–11).