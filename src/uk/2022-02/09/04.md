---
title:  Обманутий ошуканець
date:   24/05/2022
---

`Прочитайте Бут. 29:1–30. Чому Бог допускає, щоб Яків був обманутий Лаваном? Які уроки засвоїв Яків?`

Перше, що бачить Яків, прибувши на місце призначення, ‒ це камінь, що, можливо, спрямовує думки до каменя Бет-Еля, який означав Божу присутність (28:18, 19). Саме цей камінь, зрештою, дасть змогу Якову спілкуватися з Рахіль. Коли Яків чує від пастухів, що йде Рахіль зі своїми вівцями, щоб напоїти їх, він просить пастухів відвалити камінь. Вони відмовляються, що дає Якову можливість зробити це самому й відрекомендуватися Рахілі (29:11, 12).

У відповідь Рахіль побігла до своєї сім’ї. Цей перший контакт між Яковом і Рахіль був плідним: «І покохав Яків Рахіль» (вірш 18), і настільки, що сім років, які він працював на Лавана в обмін на Рахіль, були, «як кілька днів» (вірш 20).

Проте після цих семи років Якова обманюють. У ніч весілля він виявляє у своєму ліжку не Рахіль, а її старшу сестру Лію. Скориставшись метушнею святкування, сильними емоціями вразливістю Якова, Лаван влаштував цей трюк. Цікаво, що Яків використовує те ж корінне слово щодо слова «обманив»​​ (вірш 25), яке використовував Ісак, щоб охарактеризувати поведінку Якова стосовно батька і брата (27:35).

Зверніть увагу на те, що таке ж мислення передбачається в _lex talionis_ (законі відплати): «око за око, зуба за зуба» (Вих. 21:24; пор. з Бут. 9:6), яке змушує винного ототожнити себе зі своєю жертвою в тому, що злочинець стикається з тим самим, із чим зіткнулася жертва. Аналогічно: те, що Яків вчинив з кимось іншим, пізніше було зроблено щодо нього.

Тепер Яків розуміє, що означає бути жертвою обману. Бог викладає урок Якову щодо його обману шляхом неправдивих слів і дій Лавана, спрямованих проти Якова. Хоч Яків як «обманець» (27:12) добре знає, що таке неправда, він дивується, коли сам стає жертвою обману. Тому ставить запитання: «Нащо ж обманив ти мене?» (29:25), показуючи, що він знає: обман ‒ це погано.

`Хоч Яків був обманщиком, він сам був обманутий. Як ми можемо навчитися довіряти Богові, коли не бачимо відновлення «справедливості», але зауважуємо, що лиходіям усе минається, а невинні страждають?`