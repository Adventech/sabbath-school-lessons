---
title:  Для подальшого дослідження
date:   27/05/2022
---

Бог обрав Якова не тому, що він це заслужив, а через Свою благодать. І все ж таки Яків наполегливо працював у спробах заслужити благодать, що саме собою є суперечністю. Якби він її заслужив, то це були б діла, а не благодать (див. Римл. 4:1–5), що йде врозріз з Євангелієм. Лише пізніше Яків почав розуміти сенс Божої благодаті й що означає довіряти Богові, жити вірою і повністю залежати від Нього. Досвід Якова містить важливий урок для амбітної людини: не прагніть просуватися за рахунок інших.

«Яків розраховував придбати право первородства шляхом обману, але його спіткало розчарування. Йому здавалося, що він, перетворившись на біженця, позбувся всього: зв’язку з Богом, дому й усього, що було йому дорогим. А що зробив Бог? Він зглянувся на нього в його безпорадному стані, побачив його розчарування, а також добрі спонукання в серці прославити Бога. Щойно Господь побачив стан Якова, Він відразу показав йому таємничу драбину, що символізує Ісуса Христа. Перед нами людина, яка втратила будь-який зв’язок з Господом, однак Небесний Бог зглянувся над нею й погоджується, щоб Христос заповнив Собою прірву, яка утворилася внаслідок гріха. Ми могли б поглянути вгору і сказати: я прагну до Неба, але як мені досягти його? Я не бачу туди шляху. Так міркував і Яків, тому Бог показує йому у видінні драбину, що зв’язує Землю з Небом, з Ісусом Христом. Людина може піднятися нею, бо основа її покоїться на Землі, а верхня щаблина досягає Неба» (Коментарі Е. Уайт. Біблійний коментар АСД. Т. 1. С. 1095).

**Запитання для роздумів:**

`1. Проаналізуйте характери Ісака, Ревеки, Якова, Ісава, Лавана, Рахілі, Лії. Поміркуйте про весь цей обман, про підступність. Що це говорить нам про людську природу загалом і про Божу благодать?`

`2. Читаючи історію Якова, які докази ви можете знайти, що згодом його характер розвивався й удосконалювався?`

`3. Як ми, адвентисти сьомого дня, можемо опинитися в небезпеці зайняти таку ж позицію, яку займав Ісав щодо свого первородства? А як ми можемо подбати про те, щоб ніколи не перестати любити й цінувати увесь цей даний нам Богом світ?`