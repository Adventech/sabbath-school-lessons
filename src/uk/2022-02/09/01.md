---
title:  Яків-обманщик
date:   21/05/2022
---

### Біблійні тексти для дослідження
Бут. 25:21–34; 28:10–22; 11:1–9; 29:1–30; 30:25–32.

> <p>Пам’ятний вірш</p>
> «І промовив Ісав: “Тому звалось ім’я його: Яків, і він обманив двічі мене: забрав перворідство моє, а це тепер забрав благословення моє”. І сказав він: “Чи ти не заховав для мене благословення?”» (Бут. 27:36).

Розглянемо продовження історії сім’ї Ісака, диво-дитини, раннього предка обіцяного насіння. Однак початок цієї історії не дуже вдалий. Недосконалий характер його сина Якова виявиться в суперництві між двома братами за право первородства (25:27–34) і, отже, за благословення Ісака (розділ 27).

Оскільки Яків обманув батька й викрав благословення у свого старшого брата, йому довелося рятуватися втечею. У вигнанні Бог зустрівся з ним в Бет-Елі (28:10–22). Після цього Яків, ошуканець, сам буде неодноразово обманутим. Замість Рахілі, яку любив Яків (розділ 29), йому віддали її старшу сестру Лію, і Якову довелося працювати 14 років, щоб отримати своїх дружин.

Однак Яків також отримав Боже благословення, бо у вигнанні в нього народяться 11 синів і Господь примножить його багатство.

У цій історії ми бачимо, що Бог виконав Свої обітниці завіту незалежно від того, як часто Його народ зазнавав поразки.