---
title:  Йосип, принц Єгипту
date:   11/06/2022
---

### Біблійні тексти для дослідження
Бут. 41:37–46; 42–45; Римл. 5:7–11; 1 Цар. 3:12.

> <p>Пам’ятний вірш</p>
> «І сказав фараон Йосипові: “Дивись, – я поставив тебе над усім краєм єгипетським» (Бут. 41:41).

Тепер Йосип ‒ начальник у Єгипті, і його брати вклоняться перед ним, не знаючи, хто він (див. Бут. 42). Брати Йосипа змиряться, коли Йосип змусить їх повернутися з Веніямином (див. Бут. 43). А коли Веніямину загрожуватиме небезпека, чого побоювалися брати (див. Бут. 44), вони благатимуть про милість цього могутнього чоловіка, про якого сказали: «Ти такий, як фараон» (44:18). Наприкінці, коли Йосип відкриється своїм братам, вони зрозуміють: попри все зло, заподіяне ними Йосипу, Бог обернув це на добро.

Цікаво, що всі подальші події, що мали бути пов’язані з успіхом Йосипа, більше пов’язані з покаянням його братів. Їхні поїздки від Йосипа до батька і назад, перешкоди, з якими вони зіткнулися, змусили братів згадати свій злочин стосовно Йосипа та батька, і вони усвідомили своє беззаконня щодо Бога. Брати переживають увесь цей досвід як Божественний суд. І все ж таки зворушливий емоційний висновок, що викликає в усіх сльози і радість, також містить вістку прощення для них, незважаючи на їхні недобрі вчинки.