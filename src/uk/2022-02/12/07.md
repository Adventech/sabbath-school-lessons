---
title:  Для подальшого дослідження
date:   17/06/2022
---

Прочитайте з книги Е. Уайт «Патріархи і пророки» розділи «Йосип у Єгипті» (С. 213–223); «Йосип та його брати» (С. 224–232).

«Три дні ув’язнення були днями гіркого смутку для синів Якова. Вони розмірковували про свою колишню неправильну поведінку, особливо про свою жорстокість щодо Йосипа. Брати знали: якщо вони будуть визнані винними у шпигунстві й не зможуть надати доказів для свого виправдання, то повинні будуть померти або стануть рабами. Вони сумнівалися, що докладені ними зусилля змусять батька погодитися на те, щоб після жорстокої смерті, яку, як він думав, прийняв Йосип, Веніямин залишив його. Вони продали Йосипа в рабство й боялися, що Бог мав намір покарати їх стражданнями рабства. Йосип вважає, що батько і сім’ї братів, можливо, страждають від нестачі їжі, і переконаний: брати розкаялися у своєму жорстокому поводженні з ним і в жодному разі не поводитимуться з Веніямином так, як колись із ним» (Е. Уайт. Духовні дари. Т. 3. С. 155, 156).

«Йосип був задоволений. Він випробував своїх братів побачив у них плоди істинного покаяння у гріхах» (там само. С. 165).

**Запитання для роздумів:**

`1. У класі дайте відповідь на запитання наприкінці уроку за четвер, докладно обговоріть його. Як ви вважаєте, чи був би Йосип настільки милостивий до своїх братів, якби в його житті не обернулося все на добро? Які моменти в історії Йосипа розкривають нам його характер і пояснюють його милосердя?`

`2. Як життя Йосипа співзвучне із життям Христа?`

`3. Йосип випробував своїх братів. Якими схожими способами Бог нас випробовує?`

`4. Навіть через стільки років брати усвідомили свою вину за вчинене з Йосипом. Як це свідчить про те, наскільки сильним може бути почуття вини? І хоч нам може бути пробачено й ми можемо прийняти Боже прощення, як нам навчитися прощати себе, незалежно від того, наскільки ми недостойні цього прощення?`