---
title:  Прихід Йосипа до влади
date:   12/06/2022
---

Сни фараона відкрили Йосипу, «що Бог робить» (Бут. 41:28) у цій землі. Йосип, однак, не закликає відразу ж фарао­ на повірити в Бога. Навпаки, негайний відгук Йосипа ‒ дія. Він пропонує економічну програму. Цікаво, що увагу фараона привертає лише економічна частина міркувань юнака. Здається, що економічні висновки цікавлять царя Єгипту більше, ніж духовне значення снів і Божа роль у цій ситуації.

`Прочитайте Бут. 41:37–57. Яке місце Бога в успіху Йосипа?`

Фараон призначає Йосипа керівником країни не стільки тому, що він правильно витлумачив його сни й розповів про майбутній голод, скільки тому, що він запропонував розв’язання цієї проблеми, «і була та річ добра в очах фараона та в очах усіх його рабів» (вірш 37). Вибір фараона, схоже, був радше прагматичним, ніж релігійним. І все ж таки фараон визнає присутність «Духа Божого» (вірш 38) у Йосипі, назвавши його «розумним й мудрим» (вірш 39); такий вислів свідчить про мудрість, дану людині Богом (див. вірш 33; пор. з 1 Цар. 3:12). Усі деталі, викладені в біблійній розповіді, відповідають сторичній ситуації в Єгипті того часу. З політичного погляду факт, що фараон призначає Йосипа візиром, не є незвичайним для Стародавнього Єгипту, де були підтверджені випадки призначення візирів-чужоземців.

Наступних сім років – це роки такого достатку, що урожаю зерна «не було вже числа» (вірш 49), і це було ознакою надприродної дії Провидіння. Порівняння «як морський пісок» (вірш 49) показує, що таке Боже благословення (22:17). В осо­бистому житті Йосипа це благословення відображається в народженні двох синів, що свідчить про присутність того самого Бога за цими двома явищами. Йосип має двох синів, чиї імена відображають пережитий Йосипом досвід Божого провидіння, що обернув спогад про біль на радість (Манасія) і колишнє лихо на плодючість (Єфрем). Який яскравий приклад того, що Бог перетворив погане на щось дуже добре!

`Як люди, дивлячись на наше життя, можуть побачити реальність могутності нашого Бога?`