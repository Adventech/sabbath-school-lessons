---
title:  Сни фараона
date:   09/06/2022
---

`Прочитайте Бут. 40:1–41:36. Як сни фараона пов’язані зі снами царедворців? Яке значення цієї паралелі?`

І в цих подіях із життя Йосипа ми бачимо провидіння Господа. Через деякий час йому доручають ув’язнених, двоє з яких виявляються колишніми царедворцями фараона, чашником і пекарем (41:9–11). Їх обох непокоять сни, яких вони не можуть зрозуміти, оскільки «відгадати його немає кому» (40:8). Потім Йосип тлумачить ці сни.

Паралельно зі снами двох царедворців фараон також бачить два сни, яких ніхто не може витлумачити (41:1–8). У цей момент чашник з волі Провидіння згадує про Йосипа й ре­комендує його фараону (вірші 9–13).

Фараон стурбований своїми снами, як і царедворці своїми, і, подібно до них, розповідає свої сни (вірші 14–24), а Йосип тлумачить їх. Як і в снах царедворців, у снах фараона відоб­ ражаються паралелі символів: дві групи по сім корів (ситих та худих), як і дві групи колосків (здорових та тонких), символізують два періоди: роки благополучні і роки голоду. Сім корів становлять паралель із сімома колосками, повторюючи одну й ту ж вістку, що свідчить про їхнє Божественне походження, як і сни Йосипа (41:32; пор. з 37:9).

Хоч фараону сон витлумачив Йосиф, він переконався, що фараон знає: саме Бог, Елогíм, показав царю, що збирався зробити (41:25, 28). Фараон зрозумів цю вістку, адже, призначаючи головного над цією землею, навів такий аргумент: «Що Бог відкрив тобі це все, то немає такого розумного й мудрого, як ти. Ти будеш над домом моїм, а слів твоїх уст буде слухатися ввесь народ мій» (вірші 39, 40).

Як цікаво: завдяки Богу Йосип переходить від управителя над домом Потіфара до відповідального за в’язнів у підземній в’язниці й до правителя усього Єгипту. Яка дивовижна історія про те, як навіть у вкрай важких обставинах відкривається Боже провидіння.

`Як ми можемо навчитися довіряти Господу й покладатися на Його обітниці, коли здається, що Він мовчить?`