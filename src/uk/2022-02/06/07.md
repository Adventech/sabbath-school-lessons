---
title:  Для подальшого дослідження
date:   06/05/2022
---

Прочитайте з книги Е. Уайт «Патріархи і пророки» розділ «Авраам у Ханаані» (С. 134–136).

«Христова Церква має бути благословенням; її члени повинні відчувати щастя, передаючи благословення іншим. Бог обрав Свій народ перед світом не лише для того, щоб прийняти його як Своїх синів і дочок, але й щоб через них посилати світу благословення Божественного просвіщення. Господь обрав Авраама не лише бути другом Божим, а й стати посередником, що передає особливі дорогоцінні переваги, які Господь бажав подарувати народам. Авраам мав стати світлом серед моральної темряви, що оточувала його.

Щоразу, благословляючи Своїх дітей світлом і істиною, Бог робив це не тільки для того, щоб вони мали дар вічного життя, але й щоб навколишні люди також були духовно освічені... “Ви ‒ сіль землі”. І коли Бог робить Своїх дітей сіллю, Він бажає зберегти не тільки їх, а й використовує їх як інструмент для збереження інших людей...

Чи сяєте ви, наче живі камені в Божій будові?.. Нашу релігію не можна назвати справжньою, якщо вона не контролює нас у кожному нашому ділі. У наші діла необхідно щодня вплітати практичне благочестя. На наші серця повинна впливати благодать Христа, що перетворює. У нас повинно бути менше власного “я” і більше Ісуса» (Е. Уайт. Відображаючи Христа. С. 205).

**Запитання для роздумів:**

`1. У світлі благословення Аврама: «... І поблагословлю Я тебе... і будеш ти благословенням» (Бут. 12:2), що означає бути благословенням? Як ми, люди, котрі поклоняються тому ж Богу, що й Аврам, можемо бути благословенням для інших?`

`2. Проаналізуйте напівправду Аврама щодо його сестри-­дружини. Що було не так? Що гірше: казати неправду чи казати напівправду (але фактично брехати)?`

`3. Прочитайте ще раз Бут. 14:21–23 ‒ відповідь Аврама на пропозицію царя Содому. Чому він відповів саме так і який важливий урок ми можемо почерпнути з цієї історії? Чи не мав би рації Аврам, якби взяв запропоновану йому царем винагороду?`