---
title:  Для подальшого дослідження
date:   03/06/2022
---

Прочитайте з книги Е. Уайт «Патріархи і пророки» розділ «Ніч боротьби» (С. 195–203).

«Досвід, який пережив Яків тієї ночі боротьби і мук, символізує випробування, через яке повинен пройти Божий народ напередодні Другого приходу Христа... Таким буде досвід Божого народу в його останній боротьбі із силами зла. Господь випробує їхню віру, непохитність і впевненість у тому‚ що Його сила здатна врятувати їх. Сатана намагатиметься викликати в них страх‚ навіюючи думки про те‚ що їхнє становище безнадійне, а гріхи надто великі, аби бути прощеними. Божі діти глибоко усвідомлюватимуть свої вади і‚ згадуючи власне життя‚ втратять усяку надію. Та, пам’ятаючи про велику Божу милість, переживаючи щире каяття, ці люди благатимуть Його про здійснення обітниць, даних у Христі для безпомічних розкаяних грішників. Їхня віра не захитається від того, що вони не отримають негайної відповіді на свої молитви. Вони міцно триматимуться Божої сили, як Яків тримався Ангела, а їхні душі благатимуть: “Не пущу Тебе, коли не поблагословиш мене”...

Однак історія Якова переконує: Бог не залишить тих, котрі були спокушені згрішити‚ але навернулися до Нього в щирому розкаянні. Завдяки самозреченню й непохитній вірі Яків отримав те, чого не зміг здобути власними зусиллями. Так Господь показав Своєму слузі, що тільки Божественні сила і благодать можуть дати йому благословення, якого він так прагнув. Подібним буде досвід людей‚ котрі житимуть в останні дні. Оточені небезпеками, охоплені розпачем, вони повинні будуть покладатися лише на заслуги викупної Жертви. Власними зусиллями ми нічого не можемо досягти» (Е. Уайт. Патріархи і пророки. С. 201–203).

**Запитання для роздумів:**

`1. Чому слабкість Якова є можливістю для Божої благодаті? Які паралелі можна провести між досвідом Якова і твердженням Павла: «Коли я немічний, ‒ тоді я сильний» (2 Кор. 12:10)?`

`2. Чому, на вашу думку, Біблія розкриває стільки неприємних подробиць про життя багатьох її героїв? Який сенс робити це? Який урок ми можемо почерпнути з цього?`

`3. Проаналізуйте детальніше питання ідолопоклонства. Які ідоли нашої культури, нашої цивілізації? Як ми можемо переконатися, що не поклоняємося нікому і нічому, окрім Господа?`