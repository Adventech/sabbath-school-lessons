---
title:  Яків-Ізраїль
date:   28/05/2022
---

### Біблійні тексти для дослідження
Бут. 32:23–32; 33; 34:30–35:29; Осії 12:3, 4; Єрем. 30:5–7.

> <p>Пам’ятний вірш</p>
> «І сказав: “Не Яків буде називатися вже ймення твоє, але Ізраїль; бо ти боровся з Богом та з людьми, – і подужав“» (Бут. 32:29).

Сімейна сага Якова триває ‒ і хороші її події, і погані. Проте у всьому цьому видно руку Бога і Його вірність обітницям завіту.

Цей урок значною мірою присвячений Якову, особливо його зустрічі з Ісавом ‒ жертвою підступності Якова. Що тепер зробить з ним брат, котрий упродовж усіх цих років плекав ненависть і образу до нього?

Якова огортав страх перед подіями, що насуваються. Однак, на його щастя, Господь, Бог батьків, знову з’явився йому в події, що стала символом переживань Божого народу, відома як «час недолі для Якова» (див. Єрем. 30:5–7). І тієї ночі Яків-обманщик став Ізраїлем; він отримав нове ім’я для нового початку ‒ початку, який урешті-решт приведе до створення народу, названого на його честь.

Історія патріархів і їхніх сімей описана в Біблії для того, щоб показати: Бог вірний і виконає Свої обітниці, хоча часом Його народ, як може здатися, робить усе можливе, щоб зупинити це виконання.