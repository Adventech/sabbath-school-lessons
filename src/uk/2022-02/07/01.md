---
title:  Завіт з Авраамом
date:   07/05/2022
---

### Біблійні тексти для дослідження
Бут. 15–19:29; Римл. 4:3, 4, 9, 11, 22; 9:9; Гал. 4:21–31; Амоса 4:11.

> <p>Пам’ятний вірш</p>
> «А Аврам відізвався: “Господи, Господи, – що даси Ти мені, коли я бездітний ходжу, а керівник мого господарства – він Елі-Езер із Дамаску”» (Бут. 15:2).

У Бут. 15 ми наближаємося до вирішального моменту, коли Бог офіційно скріплює Свій завіт з Авраамом. Завіт з Авраамом ‒ це другий завіт (_берѝт_) після завіту з Ноєм.

Подібно до завіту з Ноєм, завіт з Авраамом охоплює й інші народи, оскільки, зрештою, завіт з Авраамом є частиною вічного завіту, запропонованого всьому людству (див. Бут. 17:7; Євр. 13:20).

Укладання завіту в житті Авраама сповнене страху і сміху. Аврам боїться (див. Бут. 15:1), так само як Сарра (18:15) і Аґар (21:17). Сміються Аврам (17:17), Сарра (18:12), а Ізмаїл навіть висміює (21:9). Наведені розділи співзвучні з людською чутливістю і теплотою. Авраам прагне спасти нечестивих содомлян; він піклується про Сарру, Аґар і Лота, а також гостинний до трьох чужинців (18:2–6).

Саме в цьому контексті ім’я «Аврам», що вказує на благородство і добропорядність, буде змінено на «Авраам», що означає «батько безлічі народів» (17:5). Отже, досліджувані далі розділи свідчитимуть про універсальність природи завіту Бога з Авраамом.