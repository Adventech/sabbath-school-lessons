---
title:  Для подальшого дослідження
date:   13/05/2022
---

Прочитайте з книги Е. Уайт «Патріархи і пророки» розділ «Закон і Завіти» (С. 370–373).

Терпеливе й наполегливе благання Авраама, звернене до Бога за народ Содому (див. Бут. 18:22–33), повинно спонукати нас молитися за нечестивих, навіть якщо вони, на нашу думку, перебувають у безнадійному гріховному стані. Окрім того, уважна відповідь Бога на наполегливість Авраама і Його готовність прощати навіть заради «десяти» праведників ‒ це «революційна» концепція, як зазначив Герхард Хазел: «Надзвичайно революційним чином старе колективне мислення, яке підводило невинного члена спільноти під покарання, переміщене в щось нове: наявність останку праведних людей могла мати функцію збереження всіх... Заради справедливості [_цедакá_] останку Ягве простив би нечестивому місту. Це поняття широко розкрите в пророчому висловлюванні Раба Ягве, що звершує спасіння “для багатьох”» (Gerhard F. Hasel. _The Remnant: The History and Theology of the Remnant Idea From Genesis to Isaiah_, 3rd edition (Berrien Springs, MI: Andrews University Press.1980). Рp. 150, 151).

«Навколо нас душі‚ що прямують до загибелі‚ — такої ж безнадійної та жахливої‚ яка спіткала Содом. Кожний день є для когось останнім днем випробування. Щогодини хтось відходить у вічність‚ де вже ніколи не почує про Божу милість. Де ж той голос перестороги, який би благав беззаконника рятуватися від жахливої загибелі? Де руки, які були б простягнуті до грішника, аби врятувати його від смерті? Де ті, котрі б у покорі та з непохитною вірою благали Бога про нього? Дух, виявлений Авраамом, ‒ дух Христа. Сам Божий Син є великим Заступником за грішника. Той, Хто заплатив за викуплення людської душі‚ добре знає її ціну» (Е. Уайт. Патріархи і пророки. С. 140).

**Запитання для роздумів:**

`1. Веселка й обрізання названі «знаком завіту». Які загальні риси, а також відмінності між цими двома завітами?`

`2. Хоч Авраам був покликаний Богом і часто згадується в Новому Завіті як приклад того, що означає жити вірою, він часом вагався. Які позитивні уроки й життєві застереження ми повинні почерпнути з його прикладу?`

`3. Деякі люди виступають проти ідеї, що Бог покарає тих, хто заблукав, заявляючи, що така дія суперечила б Його любові. Чим ми можемо аргументувати, що Божа любов містить не лише милість і благодать, а й справедливість і відплату?`