---
title:  Ознака завіту з Авраамом
date:   10/05/2022
---

`Прочитайте Бут. 17:1–19 і Римл. 4:11. У чому духовне і пророче значення обряду обрізання?`

Невіра Аврама, про яку свідчить попередня історія (див. Бут. 16), порушила взаємини Аврама з Богом. Упродовж усього цього часу Він мовчав. Тепер, уперше за минулий період, Господь знову звертається до патріарха. Бог відновлює зв’язок з Аврамом і повертає його до того моменту, коли Він уклав з ним завіт (15:18).

Цікаво, що цей завіт, засвідчений обрізанням, описаний за допомогою термінів, що вказують на перше пророцтво про Месію (пор. Бут. 17:7 з 3:15). Паралель між цими двома текстами передбачає, що дана Авраму Божа обітниця стосується не тільки фізичного народження людей; вона містить духовну обітницю спасіння для всіх народів Землі. Обітниця «вічного заповіту» (17:7) стосується діяльності месіанського насіння, жертви Хрис­ та. Ця жертва гарантує вічне життя всім, хто претендує на неї вірою і тим, з чим пов’язана віра (пор. з Римл. 6:23 і Тита 1:2).

Цікаво, що обітниця вічного майбутнього міститься в зміні імен Аврама і Сари. Імена «Аврам» і «Сара» стосуються хнього нинішнього статусу: «Аврам» означає «піднесений батько», а Сара ‒ «принцеса/пані» (принцеса Аврама). Зміна їхніх імен на «Авраам» і «Сарра» вказувала на майбутнє: «Авраам» означає «батько багатьох» (народів), а Сарра – «принцеса / пані» (для всіх). Паралельно із цим, але не без деякої іронії, ім’я «Ісак» («він посміється») ‒ це нагадування про сміх Авраама (перший сміх, зазначений у Писанні, див. Бут. 17:17); це сміх скептичний або, можливо, сміх від подиву.

У будь-якому разі, хоч Авраам і вірив в те, що Господь однозначно пообіцяв йому, проте досі боровся із сумнівом, аби з вірою й довірою дожити до виконання цієї обітниці.

`Як ми можемо навчитися безперервно вірити, навіть якщо часом боремося із сумнівами, як це робив Авраам? Чому для нас важливо не здаватися, незважаючи на періоди сумнівів?`