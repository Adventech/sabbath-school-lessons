---
title:  Творіння
date:   28/03/2022
---

`Прочитайте Бут. 1:4, 10, 12, 18, 21, 25, 31; 2:1–3. Яке значення має повторення слів «добре воно» в першій розповіді про творіння? Який урок міститься наприкінці цієї розповіді про творіння (Бут. 2:1–3)?`

На кожному етапі розповіді про творіння Бог оцінює Свою роботу як _тов_, «добре». Зазвичай читачі розуміють: цей прик­ метник означає, що Божі дії щодо творіння були успішними й що висловлювання Господа: «добре воно» означає: «усе вдалося». Світло освітлювало (Бут. 1:4), рослини приносили плоди (вірш 12) і т. ін.

Однак єврейське слово _тов_ указувало на щось більше, ніж ефективність життєдіяльності. Воно також використовується в Біблії для вираження естетичної оцінки чогось прекрасного (Бут. 24:16). Крім того, це слово вживається як протиставлення злу (Бут. 2:9), що асоціюється зі смертю (Бут. 2:17).

Фраза «добре воно» означає, що творіння бездоганно функціонувало, було прекрасним і досконалим, у ньому не було зла. Світ ще не був подібний до нашого світу, який постраждав від гріха й смерті, ‒ ось ідея, виражена у вступі до другої розповіді про творіння (див. Бут. 2:5).

Такий опис процесу творіння радикально суперечить тео­ ріям еволюції, догмою яких є твердження: унаслідок низки випадкових подій світ формувався поступово, від найнижчого стану і аж до найвищого.

Навпаки, біблійний автор стверджує, що Бог створив світ із наміром і раптово (Бут. 1:1). У ньому не було нічого випадкового або ненавмисного. Світ виник не сам собою, а лише внаслідок волі Бога та Його слова (Бут. 1:3). Дієслово _бара_, «творити», перекладене в Бут. 1 як «створив» ‒ «на початку Бог створив Небо та землю», ‒ з’являється лише в поєднанні з певним суб’єктом ‒ Богом й означає раптовість: _Бог сказав, і сталося так_.

Текст розповіді про творіння повідомляє нам, що тоді Бог «усе… вчинив» (Бут. 1:31), і, на думку Самого Творця, усе створене було визнане вельми добрим. У Бут. 1:1 сказано про саму подію ‒ створення Неба і Землі; а в Бут. 2:1 оголошено, що ця подія завершилася. І все це було створено, зокрема й суботу, за сім днів.

`Чому ідея про мільярди років еволюції повністю анулює історію творіння в книзі Буття? Чому ці два погляди абсолютно несумісні?`