---
title:  Творіння
date:   26/03/2022
---

### Біблійні тексти для дослідження
Псал. 100:1–3; Бут. 1, 2; Вих. 20:8–11; 40:33; Матв. 25:14–30; 19:7–9.

> <p>Пам’ятний вірш</p>
> «На початку Бог створив Небо та землю» (Бут. 1:1).

Книга Буття, а отже, уся Біблія починається з опису Божих дій творіння. Цей факт дуже важливий, оскільки означає, що створення Землі знаменує початок людської й біблійної історії. Ця істина також указує на те, що розповідь про творіння, викладена в книзі Буття, має таку ж історичну достовірність, як і інші події людської й біблійної історії.

Два тексти про творіння в Бут. 1, 2 містять уроки щодо Бога й людства. Вивчивши урок цього тижня, ми краще зрозуміємо глибоке значення сьомого дня ‒ суботи. Ми розмірковуватимемо про створення Богом із пороху земного людей за Його образом, а також про призначення дерева пізнання добра і зла, його зв’язок із деревом життя.

Найважливіший урок біблійних історій про початок ‒ урок про благодать. Наше існування ‒ виключно акт благодаті. Бог створив небеса і Землю, коли людей ще не було. Як і наше створення, викуплення ‒ дар від Бога. І наскільки важливим є факт, що обидві концепції, створення і викуплення, містяться в заповіді про сьомий день, суботу!