---
title:  Для подальшого дослідження
date:   01/04/2022
---

Прочитайте з книги Е. Уайт «Виховання та освіта» розділ «Наука і Біблія» (С. 128, 129); із книги «Історія спасіння» розділ «Створення світу» (С. 21, 22).

«Оскільки книга природи і книга одкровення [тобто Біблія] носять на собі печать одного й того ж видатного Розуму, між ними не може не бути гармонії. Різноманітними методами й мовами вони свідчать про одні й ті ж великі істини. Наука завжди відкриває нові чудеса, проте зі своєї дослідницької праці вона не може представити нічого, що, за умови правильного розуміння, суперечило б Божественному одкровенню. Книга природи й писане Слово проливають світло одне на одне. Вони знайомлять нас із Богом, коли навчають певних істин з законів, через які Він діє.

Однак висновки, помилково зроблені зі спостережень за природою, призвели до хибної ідеї про конфлікт між наукою та одкровенням; тому в спробах узгодити останні приймали такі тлумачення Святого Письма, котрі підривають і руйнують силу Божого Слова. Вважали, що геологія суперечить буквальному тлумаченню оповіді Мойсея про творіння. Вона стверджує, що для еволюції Землі зі стану хаосу потрібні були мільйони років. З метою пристосувати Біблію до цього так званого відкриття науки було зроблено припущення, що дні творіння були тривалими невизначеними періодами, які охоплювали тисячі або ж і мільйони років.

Такий висновок є абсолютно безпідставним. Біблійна оповідь не суперечить ані собі, ані вченню природи» (Е. Уайт. Виховання та освіта. С. 128, 129).

**Запитання для роздумів:**

`1. Чому якість нашої віри може постраждати, якщо ми вважаємо, що біблійні історії про початок не є історичними фактами, а були легендами, міфами, призначеними для викладу духовних уроків людям? Які підказки в біблійному тексті припускають, що автор знав про історичність цих історій, як і інших історій у книзі Буття? Яке свідчення Ісуса про історичну істинність цих історій?`

`2. Що книга Буття повідомляє про важливість управління Землею? Як ми можемо бути гідними управителями нашої планети, водночас уникаючи будь-якої небезпеки поклоніння самому творінню замість Творця, що є реальною спокусою? (Див. Римл. 1:25).`

`3. Незважаючи на руйнівні наслідки гріха протягом довгих тисячоліть, як початкове чудо, краса та велич створеного, що «вельми добре», і досі нам відкривається, засвідчуючи про милість і силу Бога?`