---
title:  Для подальшого дослідження
date:   22/04/2022
---

Особливо повчальне порівняння менталітету та поведінки людей і стану світу до потопу й людей у наші дні. Проаналізуйте ці паралелі.

«Гріхи, які вимагали покарання в допотопному світі, є й у наші дні. Страх Божий залишив серця людей, а до Його Закону вони ставляться з байдужістю і зневагою. Своєю великою любов’ю до всього світського сучасне покоління уподібнюється до допотопних людей... Бог засудив людей допотопного світу не за те, що вони їли й пили... Їхній гріх полягав у тому, що вони вживали ці дари, не виявляючи вдячності до Подателя, та опоганювали себе‚ потураючи бажанню свого апетиту без усяких меж. Одруження саме собою не було порушенням закону. Шлюб був задумом Божим‚ однією з перших постанов‚ установлених Творцем. Він дав спеціальні вказівки щодо цього обряду, наділивши його святістю і красою. Однак Божі вказівки були забуті, справжнє призначення шлюбу спотворене; він почав служити задоволенню пристрастей.

Таке ж становище зауважується й сьогодні. Люди зловживають тим, що законне... Обман, хабарництво і злодійство залишаються без осуду як серед вищих, так і нижчих прошарків суспільства. Преса рясніє повідомленнями про вбивства... Дух анархії охопив цілі народи‚ а воєнні події‚ які час від часу викликають жах світу‚ свідчать лише про прихований вулкан пристрастей і беззаконня‚ який‚ вийшовши один раз з-під контролю‚ принесе Землі спустошення. Картини із життя допотопного світу‚ змальовані на сторінках богонатхненної Книги‚ правдиво повідомляють про той стан, до якого прямує сучасне суспільство. Тепер, у нашому столітті, у країнах‚ що називають себе християнськими‚ щоденно здійснюються не менш жахливі злочини, як і ті‚ за які були знищені прадавні грішники» (Е. Уайт. Патріархи і пророки. С. 101, 102).

**Запитання для роздумів:**

`1. Які загальні характеристики суспільства до потопу й нашого суспільства? Як ці характеристики свідчать про благодать і любов Господа, Який досі намагається спасти кожну людину?`

`2. Деякі люди стверджують, що потоп Ноя був локальною подією. Чому ця ідея хибна? Якби це було правдою, то чому кожна локальна повінь (і кожна веселка) свідчили б, що Бог сказав неправду?`