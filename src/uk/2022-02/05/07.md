---
title:  Для подальшого дослідження
date:   29/04/2022
---

Прочитайте з книги Е. Уайт «Патріархи і пророки» розділ «Вавилонська вежа» (С. 117–124).

«Тут вони задумали побудувати місто‚ а в ньому вежу ‒ настільки велику, щоб вона стала чудом світу. Цим також ставилося за мету перешкодити людям утворювати поселення в різних місцях. Бог наказав розселитися по всій Землі, заповнити її та обробляти, а будівничі Вавилонської вежі мали намір утримати весь народ в одному місці та заснувати монархію‚ яка поступово заволоділа б усією землею. Отже, хнє місто стало б центром всесвітньої імперії, а його слава викликала б загальне захоплення й пошану світу та принесла б визнання його засновникам. Велична вежа, яка сягала б небес, мала стати пам’ятником могутності та мудрості її будівничих, увічнюючи їхню славу для всіх прийдешніх поколінь.

Мешканці Шинеарської рівнини не довіряли Божому завітові, згідно з яким Він уже ніколи не приведе на Землю вод потопу. Чимало з них узагалі заперечувало існування Бога, пояснюючи трагедію потопу дією природних сил. Інші ж вірили в надприродну Істоту‚ Котра знищила допотопний світ, їхні серця‚ подібно до Каїнового‚ повставали проти Неї. А ще спорудження вежі будівничими мало на меті забезпечити собі порятунок на випадок потопу. Зводячи будівлю‚ висота якої перевищувала б рівень води під час потопу‚ люди сподівалися захистити себе від будь-якої небезпеки. Піднявшись до хмар‚ вони також хотіли збагнути причини потопу. Уся ця справа була розрахована на те‚ аби ще більше зміцнити гордість будівничих‚ відвернути думки майбутніх поколінь від Бога та ввести їх в долопоклонство» (Е. Уайт. Патріархи і пророки. С. 118, 119).

**Запитання для роздумів:**

`1. Наведіть приклади з історії чи сьогодення про те, які неприємності можуть виникнути від тих, хто прагне вчинити собі ймення.`

`2. Як ми, Церква Божа, можемо уникнути небезпечного прагнення побудувати власну Вавилонську вежу?`