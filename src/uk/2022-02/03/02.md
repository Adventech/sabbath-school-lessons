---
title:  Каїн і Авель
date:   10/04/2022
---

`Прочитайте Бут. 4:1, 2. Що ми дізнаємося з уривка про народження цих двох братів?`

Перша подія, описана біблійним автором відразу після виг­ нання Адама з Еденського саду, ‒ народження дитини. У ста­ роєврейському вислові в Бут. 4:1 слово «Господь» (Ягве) безпосередньо пов’язане зі словом «людина», про що свідчить буквальний переклад: «Набула чоловіка від Господа». У де­ яких біблійних перекладах ця фраза записана так: «Народила я дитину чоловічої статі ‒ Господа».

Буквальний переклад передбачає, що Єва пам’ятає проро­ цтво про Месію з Бут. 3:15 і вірить, що народила свого Спасителя, Господа. «Прихід Спасителя був провіщений ще в Едені. Коли Адам і Єва вперше почули цю обітницю, вони очікували ї скорого виконання. Наші прабатьки раділи народженню свого первістка, сподіваючись, що він стане Визволителем» (Е. Уайт. Бажання віків. С. 31).

Фактично більша частина четвертого розділу Буття присвячена Каїну. Він не лише первісток, син, якому майже «поклонялися» батьки; з діалогу двох братів у цьому розділі записані лише слова Каїна. Єва схвильовано висловлюється про народження Каїна, проте нічого не говорить про народження Авеля, принаймні нічого, зазначеного в тексті, на відміну від народження Каїна. Автор просто повідомляє, що «далі вона породила» (4:2).

Саме ім’я Каїн походить від єврейського дієслова канá, що означає «набувати», «заволодіти» чимось дорогоцінним і могутнім. З іншого боку, єврейське ім’я Хевéль (Авель) означає «пара» (Псал. 62:10) і «подув вітру» (Псал. 144:4, переклад Р. Турконяка), тобто невловимість, порожнеча, відсутність матерії. Це ж слово хевéль неодноразово використано в книзі Еклезіяста для позначення «марноти». Ми не маємо можливості вдаватися в подробиці цих коротких текстів, але ідея полягає в тому, що Адам і Єва пов’язували свою надію лише з Каїном, оскільки вірили: він, а не його брат, був обіцяним Месією.

`Які речі в житті справді є хевелем, проте ми ставимося до них так, начебто вони мають значно більше значення? Чому так важливо бачити різницю між значущим і другорядним?`