---
title:  Каїн і його спадщина
date:   09/04/2022
---

### Біблійні тексти для дослідження
Бут. 4; Євр. 11:4; Михея 6:7; Ісаї 1:11; 1 Кор. 10:13; 1 Івана 3:12; Бут. 5; 6:1–5.

> <p>Пам’ятний вірш</p>
> «Отож, коли ти добре робитимеш, то підіймеш обличчя своє, а коли недобре, то в дверях гріх підстерігає. І до тебе його пожадання, а ти мусиш над ним панувати» (Бут. 4:7).

У книзі Буття відразу після гріхопадіння, а потім вигнання Адама та Єви з Едену, описуються народження і смерті, і всі вони ‒ на виконання Божих пророцтв у попередньому розділі. Як паралельні розділи, Бут. 3 і 4 містять багато спільних тем і слів: описи гріха (3:6–8; пор. з 4:8), прокляття від адамѝ, «землі» (3:17, пор. з 4:11) і вигнання (3:24, пор. з 4:12, 16).

Мета цих паралелей ‒ підкреслити виконання пророцтв, даних Богом Адаму і Єві після гріхопадіння. Перша подія після вигнання Адама сповнена надії: народження первістка, у якому Єва бачить виконання обітниці, почутої нею в пророцтві про Месію (3:15). Вона вважала, що її первісток є обіцяним Месією.

Подальші події: злочин Каїна, злочин Ламеха, скорочення тривалості життя і зло, що примножується, ‒ усе це виконання прокляття, записаного в Бут. 3.

Однак навіть у цьому разі надія не втрачена.