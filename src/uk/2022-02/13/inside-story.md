---
title:  Місіонерська історія
date:   24/06/2022
---

#### Десять років молитви
_Ендрю Мак-Чесні_

Уїнстон Кроуфорд, волонтер із США, котрий викладає англійську мову в московському університеті, запросив одного студента на богослужіння до Церкви адвентистів сьомого дня.

Студента Сашка богослужіння не вразило. Уїнстон засмутився. «Я більше не запрошуватиму його», ‒ сказав він собі. Проте почав молитися за Сашка, щоб Господь торкнувся його серця.

Минали місяці, Уїнстон і Сашко потоваришували. Якось Уїнстон навіть поїхав разом із Сашком на канікули до нього додому до Карелії та продовжував молитися за нього.

Закінчивши рік волонтерської служби, Уїнстон повернувся до Сполучених Штатів. Він продовжував підтримувати зв’язок з Сашком. Коли за кілька років Сашко відвідав Сполучені Штати, вони разом провели час у Чикаго.

Уїнстон продовжував молитися. Минуло понад десять років. Якось Сашко надіслав йому повідомлення через WhatsApp.

«Я хочу вивчати Біблію. – написав він. ‒ Чи допоможеш мені в цьому?» Уїнстон надзвичайно зрадів. «Звісно!» ‒ відповів він. Молоді люди домовилися зустрічатися раз на тиждень онлайн.

На першій зустрічі Саша був зачарований, коли вони прочитали Бут. 1. Особливо здивувало його те, що Бог визначив для людини вегетаріанську дієту. Сашко був вегетаріанцем і вважав, що дотримання рослинної дієти – це просто рекомендація лікарів.

– Я й не знав, що про це сказано у Біблії! ‒ дивувався він.

Наприкінці зустрічі він із захопленням сказав: «Я читав Пушкіна, Достоєвського та інших класиків, але читання Біблії приносить мені особливе задоволення!»

Уїнстон дякував Богові, адже він розумів, що Святий Дух торкається серця Сашка. Після трьох тижнів вивчення Біблії Сашко запитав, чи можуть вони зустрічатися двічі на тиждень. Уїнстон погодився і продовжував молитися. «Мене надихає те, що через десять років він сам запропонував вивчати Біб­ лію разом. Це повністю Божа заслуга», – говорить Уїнстон.

_Ця історія ілюструє місіонерську мету № 5 Стратегічного плану А­двентистської Церкви на період 2020 – 2025 роки під назвою «Ідемо разом». Мета звучить так: «Навчати віруючих та їхні сім’ї жити так, щоб вони були сповнені Святим Духом»._