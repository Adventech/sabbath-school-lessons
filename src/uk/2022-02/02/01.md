---
title:  Гріхопадіння
date:   02/04/2022
---

### Біблійні тексти для дослідження
Бут. 3; 2 Кор. 11:3; Об’явл. 12:7–9; Івана 8:44; Римл. 16:20; Євр. 2:14; 1 Тим. 2:14, 15.

> <p>Пам’ятний вірш</p>
> «І Я покладу ворожнечу між тобою й між жінкою, між насінням твоїм і насінням її. Воно зітре тобі голову, а ти будеш жалити його в п’яту» (Бут. 3:15).

Коли Господь поселив наших прабатьків у прекрасному Едені, Він застеріг їх: «Із кожного дерева в Раю ти можеш їсти. Але з дерева знання добра й зла ‒ не їж від нього, бо в день їди твоєї від нього ти напевно помреш!» (Бут. 2:16, 17). Застереження не їсти від дерева пізнання добра й зла свідчить: хоч Адам і Єва мали знати добро, проте не повинні були знати зла.

Ми, звичайно, можемо зрозуміти, чому, чи не так?

Загроза смерті, додана до перестороги про непослух, також була виконана: вони помруть (див. Бут. 3:19). Наші прабатьки також були вигнані з еденського раю (вірш 24), тому не мали доступу до дерева життя, оскільки в іншому випадку вони могли б жити вічно як грішники (вірш 22).

Однак у розпал цієї трагедії народжується надія (вірш 15), що називається протоєвангеліє, або «першою євангельською обітницею». Так, у цьому тексті представлена перша євангельська обітниця Біблії; людям уперше повідомили: незважаючи на гріхопадіння, Бог проклав шлях спасіння для всього людства.