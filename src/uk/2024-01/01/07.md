---
title:  Для подальшого дослідження
date:  05/01/2024
---

Прочитайте в книзі Е. Уайт «Пророки і царі» розділ «Храм та його освячення» (с. 35-50); у книзі «Вісті для молоді» розділ «Благотворний вплив музики» (с. 291, 292).

Книга Псалмів складається зі 150 псалмів, об’єднаних у п’ять книг: Книга I (псалми 1-41), Книга II (псалми 42-72), Книга III (псалми 73-89), Книга IV (псалми 90-106) і Книга V (псалми 107-150). Поділ на п’ять книг - це рання єврейська традиція, що відповідає поділу П’ятикнижжя на п’ять книг.

Книга Псалмів свідчить про деякі вже наявні збірники псалмів: про збірники Корея (псалми 42-49, 84, 85, 87, 88), про збірку синів Асафа (псалми 73-83), про пісні прочан (псалми 120-134) та «алілуйні» псалми (псалми 111-118). Текст Псал. 72:20 свідчить про меншу збірку псалмів Давида.

Тимчасом як більшість псалмів пов’язана з часом царя Давида й ранньої монархії (X століття до н. е), їхня кількість продовжувала зростати протягом наступних століть: під час розділеної монархії, Вавилонського полону й у період після полону. Цілком можливо, що єврейські книжники під керівництвом Ездри об’єднали менші збірки псалмів в одну книгу, коли працювали над організацією служінь у новому храмі.

Факт, що книжники звели воєдино книгу Псалмів, не применшує її Божественного натхнення. Книжники, як і псалмисти, були вірними служителями Бога, і Він керував їхньою працею (Ездри 7:6, 10). Божественно-людську природу псалмів можна порівняти із союзом Божественного й людського у втіленому Господі Ісусі. «Але Біблія, котра містить дані Богом істини, висловлені людською мовою, свідчить про союз між Божественним і людським єством. Такий союз існував у Христа, Котрий водночас був Сином Божим і Сином Людським. Отже, як щодо Біблії, так і щодо Христа залишається правильним те, що “Слово стало плоттю і перебувало між нами”» (Е. Уайт. Велика боротьба. С. 8).

**Запитання для обговорення**

`1. Як ви розумієте, що псалми є Божественно-людськими молитвами й піснями? Як ця ідея допомагає нам усвідомити близькість, яку Бог бажає мати зі Своїм народом? Як ця ідея розкриває, наскільки Бог близький до людства й кожного з нас?`

`2. У класі розкажіть, як ви прочитали в псалмах те, що прямо стосувалося вашої ситуації. Яку втіху й надію ви знайшли тоді?`