---
title:  Як читати Псалми
date:  30/12/2023
---

> <p>Пам’ятний вірш</p>
> «Ось слова, які Я сказав вам, коли ще був з вами: Має збутися все написане про Мене і в Законі Мойсея, і в Пророків, і в Псалмах! Тоді розкрив їхній розум, щоби зрозуміли Писання» (Луки 24:44, 45).

### Біблійні тексти для дослідження
1 Хронік 16:1, 7; Неем. 12:1, 8; Псал. 25:1-5; 33:1-4; Римл. 8:26, 27; Псал. 82:8; 121:7.

Протягом століть книга Псалмів була збіркою молитов і пісень як для євреїв, так і для християн. І хоч псалми - це переважно звернені до Господа слова самих псалмистів, псалми походили не від смертних людей, а від Бога, Який надихав їх.

Справді, Господь надихнув людей написати чудові вірші, тому, як і в усьому Писанні (2 Петра 1:21), у псалмах Він звертається до нас через Своїх служителів, натхнених Святим Духом. Ісус та автори Нового Завіту цитували псалми і згадували про них як про Писання (Марка 12:10; Івана 10:34, 35; 13:18). Вони також є Божим Словом, як і книга Буття або Послання до римлян.

Різні автори давнього Ізраїлю написали псалми єврейською поетичною мовою, тому вони відображають їхній особливий світ, хоч би якими універсальними не були їхні вістки. Прийняття псалмів як Божого Слова й пильна увага до їхніх поетичних особливостей, історичного, богословського та літургійного контекстів мають величезне значення для розуміння їхніх вісток, які, здолавши тисячі років, сягають до наших днів.