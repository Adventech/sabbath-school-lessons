---
title:  Для подальшого дослідження
date:  09/02/2024
---

Прочитайте в книзі Е. Уайт «Небесні принципи щасливого життя» розділ «Блаженства» (с. 6-13, 29-35).

Псалми - це протест проти людської байдужості до несправедливості; це відмова прийняти зло. Псалмисти керуються не жагою помсти, а прагненням прославити Господнє Ім’я. Тому праведним належить радіти, коли вони побачать Божу помсту злу, оскільки в такий спосіб у світі відновлюється Божа справедливість (Псал. 58:11, 12). Псалми зобов’язують людей виступати проти зла і шукати приходу Божого Царства у всій його повноті. У псалмах ми чуємо запевнення, що Бог потішить і визволить нас. Господь підійметься!

««Коли будуть ганьбити вас і переслідувати…», то «радійте та веселіться», - говорить Ісус. Він радить їм узяти «за приклад страждання і терпіння» пророків, які говорили ім’ям Господнім (Якова 5:19). Авель, перший християнин із синів Адама, помер мучеником. Енох «ходив з Богом», але світ не знав його. З Ноя глузували, як з фанатика, котрий даремно підіймав тривогу. “А інші зазнали наруги та ран, а також кайданів й в’язниці”. “Інші були замучені, бо відмовлялися від визволення, щоб осягнути краще воскресіння”» (Євр. 11:35, 36)» (Е. Уайт. Небесні принципи щасливого життя. С. 33).

**Запитання для обговорення**

`1. Болюче усвідомлення існування зла у світі може змусити нас задуматися, чи справді Господь царює. Як нам зростити непохитну віру, яка вистоїть навіть у спокусі? На чому ми повинні зосередитися, щоб зберегти нашу віру в любов, доброту й силу Господа? Що хрест відкриває нам про Бога та Його характер?`

`2. Чому важливо не надіятися на людські можливості (вождів, інститути, громадські рухи) як на найвищу мудрість для досягнення справедливості у світі, а покладатися виключно на Боже Слово та Його суд?`

`3. Яке практичне значення істини в тому, що святилище є місцем Божественного суду?`

`4. Як нам розуміти різку мову деяких псалмів? Як ця мова допомагає нам відчути глибину переживань псалмиста?`