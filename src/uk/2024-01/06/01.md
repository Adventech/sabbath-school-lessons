---
title:  Я підіймуся
date:  03/02/2024
---

> <p>Пам’ятний вірш</p>
> «Через утиски нужденних та зітхання убогих підіймуся негайно, - говорить Господь, - пошлю спасіння кожному, хто його потребує» (Псал. 12:6).

### Біблійні тексти для дослідження
Псал. 18:4-19; 40:2-4; Втор. 15:7-11; Псал. 82; 96:6-10; 99:1-4; Римл. 8:34.

Наш вік - не єдиний, коли лютують зло, несправедливість і пригноблення. У такий самий час жили і псалмисти. Отже, псалми - це також протести проти насильства та пригноблення в нашому світі, як і у світі псалмистів.

Так, Господь стримує Свій гнів завдяки Своєму довготерпінню, не бажаючи, аби хтось загинув, але щоб усі покаялися й вирівняли свої шляхи (2 Петра 3:9-15). І хоча час, призначений для Божого втручання, не завжди збігається з людськими очікуваннями, день Божого суду гряде (Псал. 96:13; 98:9). Нам просто потрібно довіряти Господу і Його обітницям, доки не настане цей день.

Тільки Творець, Чий престол заснований на праведності та справедливості (89:15; 97:2), може забезпечити Своєю справедливістю стабільність і процвітання світу. Подвійний аспект Божественного суду включає звільнення пригноблених та знищення безбожних (7:7-18).

І саме це одного разу відбудеться, але в Божий час, а не в наш, що й підкреслює псалмист.