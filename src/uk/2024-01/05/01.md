---
title:  Спів Господньої пісні на чужій землі
date:  27/01/2024
---

> <p>Пам’ятний вірш</p>
> «Як можемо ми співати Господню пісню на чужій землі?» (Псал. 137:4).

### Біблійні тексти для дослідження
Псал. 79:5-13; 88:4-13; 69:2-4; 22:2; 77; 73:1-20; 1 Петра 1:17.

Навіть при швидкому прочитанні книги Псалмів можна виявити, що вони звучать у недосконалому світі, у світі гріха, зла, страждання та смерті. Непорушному творінню, яким керує Владика Господь і Його праведні закони, постійно загрожує зло. Гріх усе більше розбещує світ, і земля все більше стає «чужою землею» для Божого народу. Ця реальність стає для псалмиста проблемою: «Як жити життям віри на чужій землі?»

Як ми вже дізналися, псалмисти визнають верховне правління, владу та праведні суди Бога. Вони знають, що Господь - вічний, незмінно надійний Притулок і допомога у важкі часи. Саме тому псалмисти часом бувають спантеличені (а хто не буває?) уявною відсутністю Бога і процвітанням зла перед лицем доброго й милосердного Владики Господа. Парадоксальна природа псалмів як молитов проявляється в реакції псалмистів на Його мовчання. Інакше кажучи, псалмисти реагують на відсутність Бога так само, як і на Його присутність.