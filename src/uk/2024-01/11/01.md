---
title:  Прагнення до Бога в Сіоні
date:  09/03/2024
---

> <p>Пам’ятний вірш</p>
> «Моя душа знемагає і тужить за Господніми дворами. Моє серце і моє тіло радісно линуть до Живого Бога» (Псал. 84:3).

### Біблійні тексти для дослідження
Псал. 84; Об’явл. 21:3; Псал. 122; 87; Гал. 3:28, 29; Матв. 28:18-20; Псал. 46; 125.

Пісні Сіону - це радісні гімни, які звеличують красу Сіону й панування Господа, Який править зі Своєї святої гори. Ці псалми часто прославляють достоїнства Господнього дому і виражають любов до святилища, що можна знайти і в інших псалмах. Багато з псалмів Сіону написали сини Корея, які, будучи храмовими музикантами (1 Хронік 6:31-38) і придверними біля воріт храму (1 Хронік 9:19), отримали благословення Господнього дому.

Що робить Сіон джерелом надії і радості? Сіон представляв присутність Бога серед Його народу. Як народ Ізраїлю - обраний Богом народ (Втор. 7:6), так і Сіон - обрана Богом гора (Псал. 78:68; 87:2). Бог царює із Сіону (99:1, 2), а також заснував на Сіоні Свій храм (87:2). Отже, Сіон є місцем Божественного благословення і притулку. Сіон часто згадується паралельно або навіть взаємозамінний з Єрусалимом і святилищем, центром Божих діянь для спасіння стародавнього світу.

Благословення Сіону переповнюють землю, оскільки Особа та благодать Господа не обмежені певним святим місцем. Сіон - радість усієї землі (48:3), і це підтверджує, що Всесвіт належить Богові.