---
title:  "Велика, вище небес, милість Твоя."
date:  10/02/2024
---

> <p>Пам’ятний вірш</p>
> «Я прославлятиму Тебе серед людей, Господи, співатиму Тобі між народами, бо велика, вище небес, милість Твоя, і вірність Твоя аж до хмар!» (Псал. 57:10, 11).

### Біблійні тексти для дослідження
Псал. 136; 51; 130; 113; 123.

Псалмисти усвідомлюють, що вони духовно вбогі й не мають нічого доброго, аби запропонувати Богові. Тобто у них немає нічого, що могло б рекомендувати їх перед святим престолом Господа (40:18). Псалмисти розуміють: вони, як і всі ми, потребують Божої благодаті. Фактично вони потребують Євангелія.

Псалми неодноразово наголошують на тому, що люди повністю залежать від Божої милості. На щастя, Його милість вічна, про що свідчать як Боже творіння, так і історія Божого народу (136). Перед вічним Господом людське життя минуще, як трава, але Він жаліє людей, оновлює їхні сили (103:3, 5, 15) і дарує їм обітницю про вічність.

Божий народ знаходить втіху в тому, що Господь вірний Своєму завіту. Молитви народу часто сповнені надії, оскільки звернені до співчутливого Небесного Отця (103:13; 68:6; 89:27). Нові досвіди Божих дітей, пережиті з Господом благодаті й любові, зміцнюють їхню рішучість поклонятися та служити Богу і нікому чи нічому іншому.