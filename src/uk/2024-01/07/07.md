---
title:  Для подальшого дослідження
date:  16/02/2024
---

Прочитайте в книзі Е. Уайт «Дорога до Христа» розділ «Грішник потребує Спасителя» (с. 17-22).

У псалмах голоси Божого народу зливаються воєдино і повторюють приспів «Милосердя Його вічне», прославляючи вічну Божу любов (Псал. 106:1; 107:1; 118:1-4, 29; 136). «Не прославляти Бога означало б забути всі Його благословення, не цінувати Божі дари. Тільки ті, хто прославляє, не забувають. Розмірковувати й говорити про Бога - це ще не прославляти Його. Хвала починається тоді, коли людина визнає велич і діяння Бога та відгукується захопленням Його добротою, милосердям і мудрістю» (Hans LaRondelle. Deliverance in the Psalms. Р. 178).

Значення урочистого визнання Божої вічної милості стає ще глибшим, коли ми пам’ятаємо, що завітні любов, милість і вірність (хесед) Господа залишаються незмінними серед гріха й бунту людей проти Нього.

«Ми згрішили проти Нього і не заслуговуємо на Його милості, однак Він Сам сповнив наші уста чудовими словами благання: “Та не відкидай нас ради Ймення Свого, не безчесть трону слави Своєї, пам’ятай, не зламай заповіту Свого із нами” (Єрем. 14:21). Він Сам урочисто пообіцяв зглянутися на наші благання, коли ми прийдемо до Нього, визнаючи власні негідність та гріх. Честь Його престолу є запорукою виконання Його слова, даного нам» (Е. Уайт. Наочні уроки Христа. С. 148).

Усвідомлення того, що Бог був милостивий до нього (Псал. 103:2), спонукає псалмиста сказати: «Господь здійснює правосуддя на суді щодо всіх скривджених» (вірш 6). Отже, кінцева мета особистого свідчення псалмиста і прославлення Божої милості в житті полягає в тому, аби переконати інших у Його милосерді, щоб вони могли відкрити Господу свої серця, отримати Його спасенну благодать і прославити Його (Псал. 9:12, 13; 22:23-28; 66:16).

**Запитання для обговорення**

`1. Яке практичне значення факту, що Божа милість заради спасіння людей вічна? Чому це не означає, що людина може продовжувати грішити, оскільки милість Божа - навіки?`

`2. Як ми поєднуємо Боже прощення гріхів з концепцією Божого суду над гріхом?`

`3. Як узгоджуються новозавітні висловлювання про Божу милість з її описом у псалмах (Ефес. 2:4, 5; 1 Тим. 1:16; Тита 3:5; Євр. 4:16)?`