---
title:  Уроки минулого.
date:  02/03/2024
---

> <p>Пам’ятний вірш</p>
> «Що ми чули і зрозуміли, що розповіли нам наші батьки. Не будемо приховувати від наступних поколінь та від їхніх дітей, звіщаючи про славу Господню та Його силу, - про всі Його дивовижні діла, які Він учинив» (Псал. 78:3, 4).

### Біблійні тексти для дослідження
Псал. 78; 105; Гал. 3:29; Псал. 106; 80; Числ. 6:22-27; Псал. 135.

У багатьох псалмах прославлення набуває форми розповіді про Господні великі спасенні діяння. Ці псалми часто називають «псалмами історії спасіння» або «історичними псалмами». Одні з них звертаються до Божого народу, закликаючи його засвоїти уроки зі своєї історії, зокрема з власних помилок і помилок своїх предків. Певні історичні псалми містять вступні примітки до пісень, які звертають увагу на минулі чудові діяння Бога для добра Його дітей і зміцнюють їхню віру в Господа, Який здатний звільнити народ від його теперішніх труднощів.

Особлива привабливість історичних псалмів полягає в тому, що вони допомагають нам розглядати наше життя як частину історії Божого народу і називати це минуле своїм. Оскільки нас прийняли в сім’ю історичного Божого народу через Христа (Римл. 8:15; 9:24-26; Гал. 4:6, 7), історична спадщина давнього Ізраїлю - це справді розповідь про наше духовне походження. Тому ми можемо й повинні вивчати уроки з їхнього минулого, які також є нашими.

Нам необхідно усвідомити, що кожне покоління Божого народу відіграє свою особливу роль у грандіозному історичному відкритті основних цілей Бога у великій боротьбі.