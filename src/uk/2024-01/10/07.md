---
title:  Для подальшого дослідження
date:  08/03/2024
---

Прочитайте Дії 7 і Євр. 11. Згідно з Новим Завітом, яка кінцева мета Божого суверенного керівництва в історії?

Історичні псалми є могутнім свідченням вірності Господа Його народові. Кожна подія в історії Божих дітей була передбаченим кроком, який вів до остаточного виконання Божественної обітниці про Спасителя світу в Особі Ісуса з Назарета. Навіть випробування, які часто спантеличували Божих дітей і змушували їх думати, що Господь залишив їх, перебували під Його суверенним контролем і були частиною Його провидіння, оскільки Бог - Господь історії. Псалмист уміло викладає істину про те, що навіть невірність народу не може завадити Господу піклуватися про них і виконати Свої обітниці. Однак нерозкаяні особи та групи були виключені з благословень завіту, і їхній безславний кінець слугує постійним попередженням про те, що життя без Бога веде до загибелі.

Псалми закликають Божих дітей усіх часів покладатися на Господа й залишатися вірними Йому. «Нам не треба боятися майбутнього, якщо тільки ми не забудемо шлях, яким вів нас Господь, і Його настанови, дані нам в нашій минулій історії» (Е. Уайт. Нариси з життя Е. Уайт. С. 196).

Аби Божий народ безстрашно крокував уперед, йому необхідно знати факти своєї історії. Еллен Уайт радить віруючим читати псалми 105 і 106 «принаймні один раз на тиждень» (Свідчення для проповідників. С. 98).

Історія Божого народу показує, що жодна обітниця, яку Бог дав у Своєму Слові, не залишиться невиконаною. Це включає в себе як Божественні обітниці про турботу в теперішньому, так і обітниці майбутнього при Другому приході Христа, Який встановить Боже Царство справедливості й миру на Новій Землі.

**Запитання для обговорення**

`1. Які благословення дарує пам’ять про Божу вірність і керівництво в історії? Які наслідки забуття або ігнорування уроків минулого? Як ми можемо застосувати той самий принцип до нас як Церкви, покликаної виконувати ту саму місію, яку був покликаний здійснювати і стародавній Ізраїль?`

`2. Як псалми спонукають нас усвідомити Божу турботу в нашому житті та проявити терпіння й довіру до Божих діянь, навіть коли нелегко зрозуміти, чому все відбувається саме так, а не інакше?`

`3. Як ми можемо зробити вивчення історії Божого народу більш помітним у нашому особистому служінні та в загальних богослужіннях?`