---
title:  Мудрість для праведного життя
date:  17/02/2024
---

> <p>Пам’ятний вірш</p>
> «Навчи нас так рахувати наші дні, аби ми набули мудре серце!» (Псал. 90:12).

### Біблійні тексти для дослідження
Псал. 119:1-16; 90; 95:7-11; 141; 128; Івана 3:16.

Господь завдяки Своїй благодаті дарує прощення гріхів і творить нове серце для грішника, який кається й тепер живе вірою.

Боже Слово містить вказівки для праведного життя (Псал. 119:9-16). Виконання Божого Закону - це в жодному разі не законницьке дотримання правил; це життя в близьких взаєминах з Богом, життя, сповнене благословень (119:1, 2; 128).

Однак життя праведної людини не позбавлене спокус. Іноді праведні можуть піддатися спокусі через підступну природу гріха (141:2-4). Господь допускає випробування, щоб вірність (або невірність) Його дітей була ясно відкрита. Якщо Божі діти прислухаються до Його вказівок і застережень, їхня віра буде очищена і довіра до Нього зміцниться. Мудрість для праведного життя здобувається через динаміку життя з Богом серед спокус і труднощів. Отже, молитва: «Навчи нас так рахувати наші дні, аби ми набули мудре серце!» (90:12), відображає постійне зобов’язання бути вірними Господу.