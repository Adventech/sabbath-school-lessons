---
title:  Для подальшого дослідження
date:  23/02/2024
---

У наш час здобуття мудрості здається не таким бажаним, як досягнення щастя. Люди більше хочуть бути щасливими, ніж мудрими. Та чи можемо ми бути по-справжньому щасливими і жити повноцінним життям без Божественної мудрості? Псалми ясно відповідають: не можемо. Добра вістка полягає в тому, що нас не просять обирати між мудрістю та щастям. Божественна мудрість приносить справжнє щастя.

Це може проілюструвати простий приклад з єврейської мови. Єврейське слово «крок» у множині (ашурей) дуже схоже за звучанням зі словом «щастя» (ашрей). Хоч у перекладах ми втрачаємо цю асоціацію, вона доносить ясну вістку: кроки/ноги, які тримаються Божої стежки, ведуть до «блаженного» (тобто щасливого) життя (Псал. 1:1; 17:5; 37:31; 44:19; 89:16; 119:1). У Біблії мудрість і щастя не є абстрактними поняттями, а реальним досвідом.

Їх здобувають у взаєминах з Богом, у яких є благоговіння, прославлення, Божа сила та довіра Йому. У тексті Псал. 25:14 сказано, що «відкривається Господь тим, котрі Його бояться, і Свій Заповіт Він їм сповіщає».

«Нехай буде хвала, честь і подяка Господеві за те, що Він подарував нам світлі образи. Зв’язуймо ж у своїй пам’яті воєдино всі докази Його любові, щоб завжди мати їх перед очима. Божий Син, Який залишив трон Свого Отця і прийняв людську подобу, щоб визволити нас з-під влади сатани; Його перемога, отримана для нас, відкрила нам Небо і дала змогу побачити Царство Божої слави; грішний людський рід, спасенний від загибелі, до якої призвів гріх, і знову відновлений у спілкуванні з Богом; усі ті, котрі витримали Боже випробування через віру в Христа, зодягаються в Його праведність і підіймаються до Його престолу - ось ті істини, над якими Бог запрошує нас розмірковувати» (Е. Уайт. Дорога до Христа. С. 117).

**Запитання для обговорення**

`1. Як Боже Слово може стати для людини джерелом утіхи, а не просто настановою? Як насичення Божим Словом пов’язане з перебуванням в Ісусі Христі, Слові (Івана 1:1; 15:5, 7)?`

`2. Що відбувається, коли люди свідомо й постійно відкидають Боже вчення (Псал. 81; 95)? Як ви вважаєте, чому це відбувається?`

`3. Чому шлях безбожних іноді може здаватися більш бажаним, ніж настанови праведних (Псал. 141)? Як нам ставитися до очевидного факту, що в безбожних часто все добре?`