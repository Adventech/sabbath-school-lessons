---
title:  Господь Чує І Визволяє
date:  20/01/2024
---

> <p>Пам’ятний вірш</p>
> «Праведні волають, і Господь чує й визволяє їх від усіх їхніх нещасть» (Псал. 34:18).

### Біблійні тексти для дослідження
Псал. 139:1-18; 121; 17:8; Матв. 23:37; 1 Кор. 10:1-4; Євр. 4:15, 16.

Знову і знову автори псалмів наголошують, що Владика Господь, Який створив і підтримує Усесвіт, також є особистісним Богом, Який ініціює та підтримує взаємини зі Своїм народом.

Господь близький до Свого народу та Свого творіння і на небі, і на землі (Псал. 73:23, 25). Хоч Він «встановив Свій престол на Небі» (103:19), проте також «близький до всіх, котрі волають до Нього, - до тих, котрі від щирого серця благають Його» (145:18). Автори псалмів неухильно відстоюють істину про те, що Господь - Бог живий, Який діє заради добра тих, хто до Нього кличе (55:17-23). Псалми важливі саме тому, що їхні автори отримали натхнення від Бога, і вони звернені до Нього - живого Бога, Який чує молитви й відповідає на них.

Ми повинні пам’ятати, що відгук на заклик Господа - це життя віри в Нього і послух Його Заповідям. Ніщо, окрім віри й послуху, не до вподоби Богові, як про це часто свідчила історія Ізраїлю.