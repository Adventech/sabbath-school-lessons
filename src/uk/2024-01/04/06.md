---
title:  Допомога зі СВЯТИЛИЩА
date:  25/01/2024
---

`Прочитайте Псал. 3:5; 14:7; 20:2-4; 27:5; 36:9; 61:5; 68:6, 36. Згідно із цими текстами, звідки надходить допомога?`

Лейтмотив духовного й фізичного притулку та допомоги особливо розкривається в контексті Святилища. Святилища - це місце допомоги, безпеки та спасіння. Воно надає притулок занепокоєним. Господь захищає сиріт і вдів, дає силу Своєму народові зі Свого Святилища. Коли «із Сіону, досконалого у своїй красі, з’явився Бог у сяйві» (Псал. 50:2), тоді проголошуються Божі праведні суди і сходить благословення Господнє (84:5; 128:5; 134:3).

Притулок у Святилищі перевершує захист, який надає будь-яке інше місце у світі, оскільки там живе Бог. Безпеку людині надає не просто храм як міцна будівля, а присутність Господа. Так і гора Сіон, на якій жив Господь, перевершує інші гори, хоч сама собою вона була скромним пагорбом (Псал. 68:16, 17; Ісаї 2:2).

> <p></p>
> «Адже маємо не Такого Первосвященика, Який не може співчувати нашим слабкостям, але Який подібно до нас був випробуваний у всьому, за винятком гріха. Тому приступаймо сміливо до престолу благодаті, щоб одержати милість і знайти благодать для своєчасної допомоги» (Євр. 4:15, 16).

`Як ці тексти перегукуються з висловлюваннями псалмиста про святилище?`

Святість Божого Святилища спонукає псалмиста визнати, що всі люди грішні і не заслуговують на Боже благовоління, тому він стверджує, що спасіння ґрунтується лише на вірності та благодаті Господа (Псал. 143:2, 9-12). Ніщо не наділяє нас жодними заслугами перед Богом. Якщо люди перебувають у правильних взаєминах з Господом через покаяння і прийняття Його благодаті та прощення, тільки тоді вони можуть просити Бога запевнення у визволенні. Служіння у святилищі відображало спасіння, яке ми здобуваємо в Ісусові.