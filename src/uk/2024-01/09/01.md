---
title:  Благословенний, хто приходить в Ім'я Господнє.
date:  24/02/2024
---

> <p>Пам’ятний вірш</p>
> «Камінь, який відкинули будівничі, став наріжним Каменем, - від Господа це походить, і видається дивовижним у наших очах» (Псал. 118:22, 23).

### Біблійні тексти для дослідження
Псал. 23; Івана 10:11-15; Псал. 22; 89:28-33; Колос. 1:16; Псал. 2; Євр. 7:20-28.

Псалми свідчать про Особу та служіння Христа. У псалмах видно майже всі аспекти Його діянь, передбачених у Плані спасіння. Псалмисти різними способами і часто з разючою точністю передбачають життя й діяльність Христа.

Розкриті в псалмах теми включають Божественність Христа, Його синівство, послух, турботу про Божий храм, Його сутність як Доброго Пастиря, зраду Ісуса, страждання Христа, смерть, воскресіння, вознесіння, священство і царювання. Усі ці моменти, передбачені за багато століть до втілення Ісуса, містяться в книзі Псалмів.

Не дивно, наприклад, що, говорячи про Своє служіння, Ісус вказував на псалми, коли розмовляв з учнями дорогою до Емауса (Луки 24:44). Христос хотів, щоб вони знайшли у псалмах підтвердження того, Ким Він є.

Декілька псалмів, які мають типологічне виконання у Христі, включають псалми 24, 45, 72, 101 (ідеальний Цар і Суддя); 88, 102 (молитви стражденного Божого Раба).

У всіх псалмах - у висловлених стогнаннях, подяках, прославленні та благаннях про справедливість і визволення - ми можемо почути відлуння молитви Христа про спасіння світу.