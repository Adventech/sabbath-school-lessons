---
title:  Для подальшого дослідження
date:  01/03/2024
---

Прочитайте в книзі Е. Уайт «Бажання віків» розділ «З нами Бог» (с. 19-26).

Будучи водночас молитвами Христа і молитвами про Христа, псалми представляють унікальне одкровення про Особу Христа і про Його викупне служіння як Того, Хто є «з нами Бог» (Матв. 1:23). Ісус - «з нами Бог» у невідступних молитвах за тих, хто гине і страждає. Він - «з нами Бог» у благаннях про справедливість і визволення. Христос - «з нами Бог» у наших переживаннях та розпачі, Який показує нам шлях переможної віри. Він став для нас вічним Священником і Царем, щоб спасти нас від вічної загибелі. У Христі, досконалому Цареві з роду Давида, виконуються всі урочисті Божі обітниці про спасіння (2 Кор. 1:20).

Еллен Уайт проникливо описує єднання Христа з людством: «Своєю людською природою Христос з’єднав Себе з людством, а Своєю Божественною природою Він тримається за престол Божий. Як Син Людський, Він залишив нам приклад послуху, а як Син Божий - дає силу бути слухняними. Це Христос промовляв до Мойсея з куща на горі Хорив, кажучи: “Я ТОЙ, ЩО Є… Отак скажеш Ізраїлевим синам: Сущий послав мене до вас” (Вих. 3:14). Це була запорука визволення Ізраїлю. Отже, коли Він “постав у подобі людини”, то проголосив Себе Сущим - Я Є. Немовля з Вифлеєма, лагідний, покірний Спаситель ‒ це Бог, що “з’явився в тілі” (1 Тим. 3:16). І до нас Він промовляє: “Я Є Пастир добрий”; “Я Є хліб живий”; “Я Є дорога, і правда, і життя”; “дана Мені вся влада на небі й на землі” (Івана 10:11; 6:51; 14:6; Матв. 28:18). Я Є запорука всякої обітниці. Я Є; не бійся» (Бажання віків С. 24, 25).

**Запитання для обговорення**

`1. Як Господь виявив непохитну вірність Своєму завіту, незважаючи на невірність народу? Яку втіху це приносить сьогодні Божим дітям, які ведуть боротьбу?`

`2. Як унікальне вище священство Христа за чином Мелхиседека зміцнює упевненість Божого народу в спасінні?`

`3. Євангеліє свідчить, що багато месіанських обітниць у псалмах виконалися в Ісусі Христі. Як це підтверджує істинність Божого Слова? Чому ми повинні чинити опір будь-якому настрою, який може послабити нашу віру в Боже Слово?`

`4. Яку велику втіху ми можемо отримати зі слів Христа: «Дана Мені вся влада на небі й на землі» (Матв. 28:18)? Як ми застосовуємо цю обітницю в нашому житті?`