---
title:  Навчи нас молитися
date:  06/01/2024
---

> <p>Пам’ятний вірш</p>
> «І сталося, що Ісус молився в одному місці, а коли закінчив, то один з Його учнів сказав Йому: Господи, навчи нас молитися, як і Іван навчив своїх учнів» (Луки 11:1).

### Біблійні тексти для дослідження
Псал. 105:5; Колос. 3:16; Якова 5:13; Псал. 44; 22; 13; 60:1-7.

Серед деяких християн домінує думка, що лише не завчена молитва є справжньою. Однак учні Ісуса отримали велику нагороду, коли попросили Господа навчити їх молитися. Бог помістив збірку молитов - псалми - у серце Біблії для того, щоб не тільки показати нам, як молився Божий народ у давнину, а й навчити нас, як ми можемо молитися сьогодні.

З найдавніших часів псалми формували молитви Божого народу, зокрема й молитви Ісуса (1 Хронік 16:7, 9; Неем. 12:8; Матв. 27:46; Ефес. 5:19). Цього тижня ми розглянемо роль псалмів для Божого народу у їхній життєвій подорожі та зростанні у їхніх взаєминах з Богом. Ми повинні пам’ятати, що псалми - це молитви, безцінні не лише завдяки їхнім богословськім ідеям, а й завдяки потенціалу збагатити і перетворити наші особисті й загальні молитви.

Молитва на підставі псалмів допомогла багатьом віруючим налагодити й підтримувати регулярне повноцінне молитовне життя.

Цього тижня ми продовжимо розглядати псалми, особливо в контексті життєвих обставин, коли не все гаразд.