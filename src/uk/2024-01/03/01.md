---
title:  Господь царює
date:  13/01/2024
---

> <p>Пам’ятний вірш</p>
> «Господь царює. Він зодягнений у велич, - Господь зодягнений і підперезаний всемогутністю. Тому Всесвіт стоїть твердо й не захитається» (Псал. 93:1).

### Біблійні тексти для дослідження
Псал. 8; 100; 97; 75; 105:7-10; 25:10; Гал. 3:26-29.

Псалми непохитно підтримують віру в Боже царювання. Господь створив і підтримує все. Він суверенний Цар у Всесвіті, Який править справедливо та праведно. Його закони й постанови добрі й оживляють тих, хто їх дотримується. Господь - справедливий Суддя, Який дбає про те, щоб світ залишався добре впорядкованим; і Він здійснює це, винагороджуючи праведних і караючи безбожних.

Божий завіт з Ізраїлем відіграє особливу роль у підтриманні безпеки світу, оскільки він передвіщає Господнє спасіння. Бог прийняв Ізраїль як Своє дорогоцінне володіння, обравши його з усіх народів і зробивши Своїм народом. Господь вірний Своєму завіту і продовжує піклуватися про Своїх дітей, незважаючи на їхню невірність, а іноді й непокору.

Отже, суверенне правління Господа робить світ стабільним і безпечним. Псалмисти бажають, щоб читач зрозумів цю важливу істину. Використовуючи такий світогляд як свій маяк, псалмисти прагнуть досягти успіху й віддано служити Богові.