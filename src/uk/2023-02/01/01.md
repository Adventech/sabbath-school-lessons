---
title:  Ісус перемагає – сатана програє
date:  25/03/2023
---

### Біблійні тексти для дослідження
Об’явл. 12; Ефес. 5:25–27, 32; Филп. 3:9; Дан. 7:25; Ісаї 14:12–14; Об’явл. 13:14–17.

> <p>Пам’ятний вірш</p>
> «Тож змій розлютився на жінку і пішов воювати з рештою її нащадків, які зберігають Божі заповіді й мають свідчення Ісуса» (Об’явл. 12:17).

У книзі «Дивовижні поразки на полі бою» американський автор Кормак О’Браєн викладає історії армій, які, незважаючи на серйозну чисельну перевагу противника, усе ж таки перемагали. У книзі йдеться про армію Ганнібала чисельністю 55000 воїнів, яка розгромила «непереможну» римську армію чисельністю 80000 осіб. Книга також повідомляє про дивовижну перемогу грецької армії Олександра Македонського над Перською імперією.

Ми теж боремося з підступним ворогом не на життя, а на смерть. Цей ворог перевершує нас силою і здається непереможним. Ми можемо подумати, що перемога недосяжна й нам загрожує неминуча поразка. З людської точки зору є всі підстави вважати, що сили сатани знищать нас.

Та, слава Богові, хоч ми в меншості, хоч у нас нібито немає шансів, хоч напади сатани жорстокі, завдяки Ісусові ми переможемо. Про це свідчить остання книга Біблії – Об’явлення: Ісус перемагає – сатана програє. Суть цієї битви викладена у 12-му розділі Об’явлення, який ми вивчатимемо цього тижня. Вивчення 12-го розділу підготує нас до розуміння 14-го розділу Об’явлення і Трьохангельської вістки.