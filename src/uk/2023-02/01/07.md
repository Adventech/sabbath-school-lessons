---
title:  Для подальшого дослідження
date:  31/03/2023
---

У певному сенсі можна стверджувати, що Бог не мав вибору: якщо Він хотів, аби істоти могли любити Його та інших, то мав створити їх вільними. Не будучи вільними, вони не могли б любити, а що було б із нашим Усесвітом без любові? Тоді Всесвіт був би таким, яким його уявляють деякі люди, а саме: це не що інше, як бездушна машина, яка працює відповідно до суворих законів причини й наслідку. Тоді ми були б лише пакетами субатомних часточок із плоті і крові, що підкоряються тільки законам фізики. Жахлива картина, чи не так? До того ж вона суперечить тим істинам, які відчуває і знає кожен з нас. Наприклад, хіба хтось із нас думає, що любов до наших батьків, дітей, подружжя – це виключно розташування атомів?

«Правління Боже ґрунтується на Законі любові‚ тому щастя всіх розумних істот залежить від повної згоди з великими принципами справедливості. Бог бажає‚ щоб усі створені Ним істоти служили Йому з любові‚ щоб це служіння було зумовлене розумінням Його характеру. Він не знаходить задоволення у вимушеній покорі; Він дає кожному свободу волі‚ щоб люди могли добровільно служити Йому.

Доки всі створені істоти виявляли вірність Законові любові‚ у всьому Божому Всесвіті панувала досконала гармонія. Виконання волі Творця було радістю для небесного воїнства. Відображення Його слави та прославлення Його імені приносило їм насолоду. А оскільки Бога вони любили понад усе‚ то й у ставленні одне до одного виявляли довір’я і безкорисливість. Жодний фальшивий звук не порушував небесної гармонії» (Е. Уайт. Патріархи і пророки. С. 34, 35).

**Запитання для обговорення**

`1. Чому 12-й розділ Об’явлення є відповідним вступом до Трьохангельської вістки, особливо з урахуванням останнього конфлікту у світі?`

`2. Як Об’явлення 12 дає надію вам особисто в спокусах і випробуваннях, з якими ви стикаєтеся?`

`3. Дехто вважає, що наші дії багато в чому визначаються спадковістю та довкіллям. Чи згодні ви з таким твердженням? Як наш вибір впливає на нашу поведінку? Який зв’язок існує між тим, що ми обираємо, і тим, як Бог діє в нашому житті?`