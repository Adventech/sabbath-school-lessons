---
title:  Вічне Євангеліє
date:  08/04/2023
---

### Біблійні тексти для дослідження
Об’явл. 14:6–12; 1 Кор. 15:1–4; Римл. 3:24–26; 1 Петра 1:18–20; Матв. 28:19, 20; Дії 1:8.

> <p>Пам’ятний вірш</p>
> «І я побачив іншого ангела, який летів серед неба. Він мав вічне Євангеліє, щоби звіщати його жителям землі, – усякому народові, поколінню, племені й народності» (Об’явл. 14:6).

У стародавньому Ізраїлі, коли навколишні язичники поклонялися безлічі «богів» з дерева й каменю, ясне, конкретне і сильне свідчення віри Божого народу було таке: «Слухай, Ізраїлю! Господь, наш Бог, – Господь єдиний» (П. Зак. 6:4).

Протягом століть спів Шема (ця назва молитви походить від давньоєврейського слова «чути» або «слухати») нагадував євреям про духовне бачення, яке об’єднувало їх як народ та зміцнювало їхню рішучість зберігати свою унікальну ідентичність як шанувальників єдиного істинного Бога.

Для нас, адвентистів сьомого дня, Трьохангельська вістка в Об’явл. 14 – це своєрідна Шема. Вона є нашим ідентифікаційним свідченням віри, представляючи нас і нашу місію у світі. Фактично наша унікальна пророча ідентичність описана в Об’явл. 14:6–12, і саме тут джерело нашого прагнення сповіщати Євангеліє світові.

Цього тижня ми почнемо докладно вивчати уривок Об’явл. 14:6–12, але спробуємо зробити це через призму благодаті, слухаючи, як Бог звертається до нашого серця.