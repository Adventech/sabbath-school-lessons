---
title:  Для подальшого дослідження
date:  14/04/2023
---

Приділіть більше часу роздумам про нашу потребу бути частиною чогось більшого, ніж ми самі й наше обмежене, короткочасне життя з його помилками, болем і розчаруваннями. Бажання бути частиною більшого має особливе значення. Що таке окрема людина порівно з навколишньою нескінченністю? Жити тільки для себе, коли поза нами існує цілий космос, – це все одно, що бути замкненим на все життя в одиночній камері серед великого міста, вібрація якого відчувається крізь стіни. І заради чого більш величного, славного і значущого ми могли б жити, ніж проголошення обітниці про вічне життя, дане нам в Ісусові?

«Слуги Божі із сяючими святою ревністю обличчями поспішатимуть з одного місця до іншого, щоб звістити небесну вістку. Тисячі голосів проголосять це застереження по всій Землі. Будуть звершуватися чудеса, хворі зцілятимуться, ознаки й чудеса супроводжуватимуть віруючих. Сатана також буде творити “фальшиві чудеса, так що й вогонь зводитиме з неба додолу перед людьми” (Об’явл. 13:13). Отже, жителі Землі повинні будуть визначити власну позицію» (Е. Уайт. Велика боротьба. С. 612).

**Запитання для обговорення**

`1. «Дехто написав мені, запитуючи, чи вістка про виправдання вірою є вісткою третього ангела, і я відповіла: ”Це воістину вістка третього ангела“» (Е. Уайт. The Advent Review and Sabbath Herald, 1 квітня 1890). Як істина про виправдання вірою пов’язана із Трьохангельською вісткою?`

`2. Докладніше зупиніться на словосполученні «вічне Євангеліє». Чому Євангеліє названо вічним?`

`3. Яке значення має те, що адвентисти сьомого дня працюють у багатьох країнах світу? Що це говорить про те, як Бог досі благословляв наші зусилля? Як ваша місцева громада і навіть Суботня школа можуть відіграти велику роль у завершенні Божої справи на Землі?`