---
title:  Для подальшого дослідження
date:  09/06/2023
---

«На самому початку великої боротьби на Небесах сатана мав на меті скасувати Закон Божий. Щоб досягти цього, він повстав проти Творця. Вигнаний через це з Неба, він продовжує ту саму справу на Землі. Уводити людей в оману та спонукати їх до порушення Закону Божого — це найголовніша мета сатани. Незалежно від того, чи досягається це порушенням усього Закону, чи тільки однієї із заповідей, результат неминуче той самий…

Намагаючись викликати в людей зневажливе ставлення до Божественних постанов, сатана спотворив учення Біблії, а внаслідок цього у віровчення тисяч людей, котрі запевняють, що вірять у Святе Письмо, закралися серйозні помилки. Заключна велика битва між істиною й оманою буде й останньою битвою віковічної боротьби довкола Закону Божого. Ми живемо напередодні цієї заключної боротьби – між законами людськими і Заповідями Єгови, між релігією Біблії та релігією переказів і традицій» (Е. Уайт. Велика боротьба. С. 582).

У книзі Об’явлення поклоніння і творіння нерозривно пов’язані. Основне питання конфлікту між добром і злом: «Чи гідний Бог поклоніння?»

Як ми бачили, суботнє поклоніння ґрунтується на визнанні Христа як Творця. Ісус постійно підкреслює значення суботнього дня, «Володарем» якого Він назвав Себе (див. Матв. 12:8; Марка 2:28; Луки 6:5). Субота нагадує нам, хто ми такі як люди. Вона свідчить про цінність кожної людини. Субота постійно зміцнює розуміння, що нас створив Бог і наш Творець гідний нашої вірності й нашого поклоніння. Ось чому диявол так ненавидить суботу. Це золота ланка, що з’єднує нас із Творцем, і саме тому вона відіграє вирішальну роль у фінальній кризі.

**Запитання для обговорення**

`1. Які принципи лежать в основі домагань морського звіра щодо влади? У який спосіб такі самі думки можуть непомітно оволодіти нашим розумом?`

`2. Що ви відповісте тим, котрі стверджують: вважати сатану буквальною істотою — це примітивні забобони, яких освічені інтелігентні люди не можуть сприймати серйозно? Які аргументи ви могли б навести у відповідь?`