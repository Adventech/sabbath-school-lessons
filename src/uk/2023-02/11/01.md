---
title:  Печать Бога та знак звіра Частина 1
date:  03/06/2023
---

### Біблійні тексти для дослідження
Об’явл. 14:4, 12; 13:15–17; Ефес. 2:8–10; Матв. 27:45–50; Луки 5:18–26.

> <p>Пам’ятний вірш</p>
> «І я побачив іншого ангела, котрий підіймався від сходу сонця і мав печать Живого Бога. Він звернувся гучним голосом до чотирьох ангелів, яким було дано шкодити землі й морю, промовляючи: Не завдавайте шкоди ні землі, ні морю, ні дереву, доки не відмітимо печаттю рабів нашого Бога на їхніх чолах!» (Об’явл. 7:2, 3).

Аналізуючи події останнього часу, пов’язані зі знаком звіра, ми зауважуємо важливий момент – різницю між діями Бога та діями ворога людських душ.

Центральні питання великої боротьби між Христом і сатаною зосереджені на вірності, авторитеті й поклонінні. Усі пророцтва про звіра (Об’явл. 13), малий ріг (Дан. 7) і людину беззаконня (2 Сол. 2) зображують силу, яка узурпує Божу владу, вимагає вірності і запроваджує фальшиву систему поклоніння. Відбувається це за допомогою сили, примусу, а часом підкупу й винагороди — усе для того, щоб змусити людей поклонятися.

Натомість великою рушійною силою Божого Царства є любов. Замість того щоб поклонятися звірові, Божі діти поклоняються Господу, отримуючи від цього найбільшу радість і найвищу насолоду. Вони віддані Йому, бо знають, наскільки Він відданий їм. В останній час від отримання знака звіра віруючих стримує любов до Ісуса, любов настільки глибока, що ніщо не може розірвати їхній зв’язок із Ним.

В уроці поточного тижня ми вивчатимемо ці істини.