---
title:  1844 рік
date:  04/05/2023
---

Перші 490 років із 2300-річного періоду були призначені спеціально для стародавнього єврейського народу та пов’язані з Першим приходом Христа. Остання частина 2300 років пов’язана з Божим народом (як євреями, так і язичниками), а також з очищенням Небесного святилища та Другим приходом Христа.

Перші 490 років були пов’язані з Першим приходом Месії і закінчилися 34 р. н. е. Віднімаючи 490 років від 2300 років, отримуємо 1810 років. Цей період у 1810 р. стосується вже новозавітної Церкви. Якщо до 34 р. н. е. додати 1810 років, приходимо до 1844 р. н. е.

У світлі істини про Небесне святилище і суд останнього часу (Об’явл. 14:6,7) Бог звертається до всього людства з останнім закликом відгукнутися на Його любов, прийняти Його благодать і жити благочестивим життям послуху.

Прочитайте Левит 16:16. Що було причиною очищення земної святині і що це говорить нам про Євангеліє?

Через гріхи й переступи єврейського народу святиня потребувала очищення, що було можливо тільки через кров тварин. Ми також потребуємо Спасителя, на смерть Якого вказували жертви, заколоті в День викуплення. Кров Христа – єдиний засіб очищення від наших гріхів та гарантія нашої безпеки в судний день.

Прочитайте Левит 23:26–29. Що Бог наказав Своєму народові робити в День викуплення і що це означає для нас сьогодні?

Ізраїльтяни отримали повеління «смиряти свої душі». Це означає, що вони мали покірно досліджувати свої серця, визнавати гріхи, каятися й просити Бога очистити їх, як первосвященник очищав земну святиню.

Пророчі розділи 7-9 книги Даниїла і 14-й розділ Об’явлення приділяють особливу увагу наполегливим закликам підготуватися до години суду. З 1844 року ми живемо в час суду, і вістка першого ангела проголошує: «Прийшла година Його суду» (Об’явл. 14:7). Як же сьогодні ми можемо «смиряти свої душі»?