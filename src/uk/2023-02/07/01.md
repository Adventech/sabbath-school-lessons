---
title:  Поклоніння Творцеві
date:  06/05/2023
---

### Біблійні тексти для дослідження
Об’явл. 1:9; Ісаї 40:26; 2 Кор. 5:17; Колос. 1:17; Об’явл. 4:11; Івана 19:16–30.

> <p>Пам’ятний вірш</p>
> «Достойний Ти, Господи і Боже наш, прийняти славу, честь і силу, адже Ти створив усе, і завдяки Твоїй волі все постало і було створене!» (Об’явл. 4:11).

Багато чого у своєму житті люди сприймають як належне. Наприклад, маленькі діти сприймають як належне своїх батьків, оскільки вони знають їх усе своє коротке життя. Ми, дорослі, сприймаємо як належне сонце, небо, повітря, землю під нашими ногами і навіть існування довколишнього світу. Адже ми нечасто зупиняємося, ставлячи собі філософське запитання: «Чому замість нічого є щось?»

Для чого взагалі існує наш Усесвіт з усіма його чудесами, величчю, пишнотою? Згідно з останніми науковими теоріями (їм властиво змінюватися), наш Усесвіт існував не завжди. А існування людини не випадкове; це чудо, що ми живемо на планеті Земля. Незважаючи на різні міфи про те, ніби Всесвіт виник без першопричини і без втручання надприродної сили Творця, ми віримо: наш Усесвіт існує тому, що Бог-Творець створив і його, і все, що в ньому.