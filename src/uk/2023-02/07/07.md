---
title:  Для подальшого дослідження
date:  12/05/2023
---

«Лише шати, запропоновані Самим Христом, можуть зробити нас спроможними з’явитися в присутність Бога. У ці шати – одяг Його власної праведності – Христос зодягне кожну розкаяну, віруючу душу. “Раджу тобі, – каже Він, – купити в Мене… білу одіж, щоб зодягнутися, аби не видно було сорому твоєї наготи” (Об’явл. 3:18).

Цей одяг, зітканий на небесному верстаті, не має жодної нитки людського винаходу. Христос, Котрий був у людському тілі, досягнув досконалого характеру і цим характером бажає наділити й нас. ”Уся праведність наша – немов поплямована одіж» (Ісаї 64:6). Усе, що ми самі можемо зробити, спотворене гріхом. Та Син Божий ”з’явився, аби взяти наші гріхи, а в Ньому гріха нема“. Гріх визначений як “беззаконня” (1 Івана 3:5, 4)» (Е. Уайт. Наочні уроки Христа. С. 311).

Поклоніння Богові – одна з головних тем у Святому Письмі. Упродовж усієї старозавітної епохи пророки докоряли Божому народові за поклоніння іншим богам, а також за поклоніння Господу згідно зі звичаями язичницького світу. Конфлікт між поклонінням Богові та поклонінням іншим богам стоїть у центрі вселенської боротьби.

«Поклоніння є фундаментальним аспектом існування, оскільки пов’язане з тим, що повинні робити люди як живі істоти, коли постають у присутності Творця… Тільки живі можуть поклонятися Господу; мертві не можуть хвалити Його й поклонятися Йому… Наш Творець запрошує нас віддати Йому своє життя в акті поклоніння, щоб отримати його назад від Нього збагаченим та використовувати його для добра інших. Поклоніння пов’язане із самою природою й метою нашого існування та з необхідністю мати центр за межами нас самих, який звільняє нас від егоїзму. Не поклонятися Богові означає втратити сенс існування, це означає існувати в стані дезорієнтації і, отже, помирати, наближаючись до повного зникнення, бо ми відірвані від самого джерела життя» (Анхель Мануель Родрігес. Завершення космічного конфлікту: роль Трьохангельської вістки. С. 42).

**Запитання для обговорення**

`1. Чому в грішному світі недостатньо того, що Бог створив нас? Чому ми також потребуємо викуплення?`

`2. Згадайте випадок зі свого життя, коли ви побачили дію сили Бога заради вас та прояв Його любові особисто до вас. Потім подумайте про те, що Цей самий Бог створив увесь космос! І Цей самий Бог любить вас і дбає про ваше життя. Чому усвідомлення цього факту не тільки втішає, а й упокорює нас?`

`3. Якби теорія еволюції була істинна, чи наше життя мало б хоч якийсь сенс? Поясніть свою відповідь.`