---
title:  Для подальшого дослідження
date:  23/06/2023
---

«Слуги Божі із сяючими святою ревністю обличчями поспішатимуть з одного місця до іншого, щоб звістити небесну вістку. Тисячі голосів проголосять це застереження по всій Землі. Будуть здійснюватися чудеса, хворі зцілятимуться, ознаки й чудеса супроводжуватимуть віруючих. Сатана також буде творити “фальшиві чудеса, так що й вогонь зводитиме з неба додолу перед людьми” (Об’явл. 13:13). Отже, жителі Землі повинні будуть визначити власну позицію.

Ця вістка буде поширюватися не так людською мудрістю, як глибоким переконанням Божого Духа. Докази вже надано. Насіння було посіяне, тепер воно зійде i принесе плоди. Друковані твори, котрі розповсюджували місіонери, справили свій вплив. Проте багатьом людям, на яких ця вістка справила велике враження, щось перешкодило до кінця пізнати істину й підкоритися їй. Тепер промені світла проникають усюди, істина постане в усій ясності, i щирі діти Божі розірвуть узи, які зв’язували їх. Сімейні зв’язки, церковні обов’язки тепер безсилі втримати їх. Істина дорожча за все. Незважаючи на сили темряви, які об’єдналися проти істини, велика кількість людей перейде на бік Бога» (Е. Уайт. Велика боротьба. С. 612).

**Запитання для обговорення**

1. Еллен Уайт стверджує, що «вістка про виправдання вірою… воістину вістка третього ангела» (Євангелізм. С. 190). Що це означає? Як виправдання вірою пов’язане із Трьохангельською вісткою?

2. Прочитайте ще раз текст Об’явл. 14:12. У чому різниця між дотриманням Божих Заповідей та законництвом? Коли послух стає законництвом? Як людина, котра не дотримується Заповідей Божих, може бути законником?

3. Що можна відповісти тим, хто критикує нас, коли ми говоримо про страшних звірів та грізні застереження із книги Об’явлення? Крім очевидної відповіді, яка полягає в тому, що ми проголошуємо біблійні істини, що ще ви можете сказати?

4. Обговоріть у класі теперішні світові події. Які події, очевидцями котрих ви стали, можуть призвести до фінальних подій? Як нам не загрузнути в безплідних роздумах про те, що нам ще не відкрито?