---
title:  Осяяні Божою славою
date:  17/06/2023
---

### Біблійні тексти для дослідження
1 Сол. 5:1–6; Івана 8:32; Об’явл. 18:1; 4:11; 5:6, 12; 13:8; Вих. 33:18, 19;

> <p>Пам’ятний вірш</p>
> «Після цього я побачив іншого ангела, який сходив з неба і мав велику владу, і земля освітилася від його слави» (Об’явл. 18:1).

Фінальні події історії Землі рано чи пізно розгорнуться. Коли і як саме – нам не відкрито у Святому Письмі. Однак ми й так знаємо достатньо. Буде ухвалено закони, які зобов’язуватимують дотримуватися неділі, на противагу дотриманню четвертої заповіді. Книга Об’явлення відкрила нам найважливіші питання майбутніх подій та їхніх головних учасників. Вона також повідомила в загальних рисах, що станеться, коли, на відміну від поклоніння Тому, Хто створив «небо, землю, море і джерела вод» (Об’явл. 14:7), усі «мешканці землі, імена яких не записані в книзі життя Агнця, заколеного від заснування світу» (Об’явл. 13:8), поклоняться звірові та його образу. Отже, імена всіх людей, які вирішили прямувати за Господом Ісусом Христом і дотримуватися Його Заповідей, залишаються у Книзі життя. Наскільки краще бути в Божому реєстрі, ніж у реєстрі людському!

Бог заснував Церкву адвентистів сьомого дня для передачі Трьохангельської вістки світові. Тому нам, адвентистам, самим потрібно навернутися до істини, якою вона є в Ісусі, і бути перетвореними й оновленими вічним Євангелієм (див. Об’явл. 14:6), яке зосереджене на смерті Христа за нас – гарантії нашого спасіння в Ньому.