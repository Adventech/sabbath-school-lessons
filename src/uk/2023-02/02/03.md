---
title:  Повернення Сина Людського
date:  03/04/2023
---

У 14-му розділі Об’явлення містяться ключові тексти останнього послання Господа Його народові й світові. Центральне місце в цьому розділі посідає повернення Ісуса й виконання Його обітниці: «І ви побачите Сина Людського, Який сидітиме праворуч Сили та йтиме на хмарах небесних!» (Марка 14:62).

`Прочитайте Об’явл. 14:14. Який титул використано у вірші для опису Ісуса під час Його повернення на Землю? Як ви вважаєте, чому Іван уживає саме цей титул щодо Ісуса?`

У Євангеліях Ісус 82 рази називав Себе Сином Людським. Це було одне з Його улюблених імен. Цим словосполученням Він виразив Свою ніжність, щоб ідентифікувати Себе з нами. Він наш Спаситель, Який розуміє нас, відчув на Собі всі спокуси земного життя і пройшов через наші випробування. Він – Син Людський – повертається, щоб забрати нас додому. Це Той самий Ісус, Котрий жив серед нас. Він має право спасти нас, бо став одним з нас. Однак Він зміг протистояти всій люті сатанинських спокус і перемогти.

**Що ми дізнаємося про Ісуса, Сина Людського, з наведених нижче текстів Євангелія від Матвія 16:27; 24:27,30; 25:31,32. Зверніть увагу на деякі моменти в наведених віршах:**

`Матвія 16:27`

`Матвія 24:27,30`

`Матвія 25:31,32`

1. Ісус, Син Людський, прийде в славі зі Своїми ангелами.
2. Він відокремить овець від козлів (це вістка про суд).
3. Долю кожної людини буде вирішено навіки.

Поміркуйте про ім’я «Син Людський» і про те, що воно повідомляє про людинолюбство Христа. Він, Бог, став одним із нас, але, на відміну від нас, ніколи не згрішив. Яку дивовижну надію можна почерпнути з того, що 1) Бог любить нас; 2) Він усе знає про наші щоденні битви; 3) Господь може дарувати нам перемогу?