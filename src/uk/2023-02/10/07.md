---
title:  Для подальшого дослідження
date:  02/06/2023
---

«“Великий Вавилон” у книзі Об’явлення – це особливий союз відступницьких релігій наприкінці часів… ”Великий Вавилон“– це ім’я, яким Провидіння називає всесвітній релігійний союз папства, відступницького протестантизму і спіритизму… Термін “Вавилон” позначає самі організації та їхніх лідерів, а не членів церкви. Вони названі “багатьма водами” (Об’явл. 17:1, 15)» (Біблійний коментар АСД. Т. 7. С. 851, 852).

«Сатана зводить людей двома великими оманами: безсмертям душі та святістю недільного дня. Перша з них закладає основу для спіритизму, а друга зміцнює зв’язки з Римом» (Е. Уайт. Велика боротьба. С. 588).

Духи мертвих відігравали важливу роль у вавилонській релігії. Вавилоняни твердо вірили у вчення про безсмертя душі. Вони вірили, що після смерті душа потрапляє в духовний світ. Доктрина про безсмертя душі суперечить вченню Писання. Єврейська енциклопедія ясно вказує на походження фальшивої ідеї про безсмертну душу. «Віра в те, що душа продовжує своє існування після розкладання тіла… про це ніде не сказано у Святому Письмі… Віра в безсмертя душі прийшла до євреїв від грецького вчення і переважно через філософію Платона, його головного представника. Платон прийшов до цього вчення через орфічні й елевсинські містерії, у яких дивно змішалися вавилонські та єгипетські погляди» (Кауфман Колер. Єврейська енциклопедія. Безсмертя душі. 1906 р.).

**Запитання для обговорення**

1. Чому розуміння істини про смерть таке важливе? Від чого нас захищає ця істина? Чому вона несе нам утіху?

2. Деякі хитрощі диявола очевидні, інші завуальовані. Як нам не бути ошуканими ні тими, ні іншими?