---
title:  Дороги, які видаються прямими
date:  28/05/2023
---

Говорячи про останні дні, Ісус висловив сильне попередження: «Адже постануть лжемесії та лжепророки й чинитимуть ознаки та чудеса, щоби звести, якщо вдасться, і вибраних» (Марка 13:22). Хто такі «вибрані»? Пізніше Він сказав: «І з гучною сурмою Він пошле Своїх ангелів, і зберуть Його вибраних з чотирьох вітрів, з одного кінця неба до другого» (Матв. 24:31). Страшно подумати, але обман в останні дні буде настільки сильний, що навіть вірні можуть спокуситися.

Прочитайте Об’явл. 12:9. Кого обманює сатана? Як ми розуміємо ці слова?

В останні дні, як і в усі віки, Бог матиме вірних людей. Проте наведений текст свідчить, наскільки поширений сатанинський обман.

Прочитайте Прип. 14:12. Яке серйозне попередження міститься в тексті?

Часто можна почути таку думку: потрібно прислухатися до своєї совісті, аби визначити для себе, що правильно чи неправильно, що добре чи погане, а потім жити згідно зі своїми поняттями. Однак Писання говорить, що всі ми грішники, усі зіпсовані (Єрем. 17:9; Римл. 3:9–18), тому довіряти своїм почуттям – це гарантований спосіб рано чи пізно помилитися у своїх висновках. Протягом століть багато зла скоїли саме ті люди, котрі були переконані в правоті своєї справи. Тобто вони йшли шляхом, який видавався їм прямим.

Тому нам слід досліджувати Боже Слово та, покладаючись на нього, підкоряючись Святому Духові, навчатися відрізняти істину від омани, правильне від неправильного, добро від зла. Керуючись власними почуттями й поняттями, ми легко можемо стати жертвами сатанинського обману.

Подумайте про людей, котрі діяли на підставі власних понять про добро і зло (і навіть про Божу волю), однак при цьому чинили зло. Які уроки ми можемо почерпнути із цих трагічних прикладів?