---
title:  Останні обмани сатани
date:  27/05/2023
---

### Біблійні тексти для дослідження
Об’явл. 12:9; 16:13-14; 18:4-5; 1 Сол. 4:16-17; Єзек. 8:16; 20:1–20.

> <p>Пам’ятний вірш</p>
> «Освяти їх істиною Своєю! Твоє Слово – то істина» (Івана 17:17).

Це був чудовий вересневий ранок у Чикаго. Сонце зійшло над озером Мічиган, водії боролися із заторами на швидкісних автомагістралях Кеннеді та Ейзенхауера, а діти йшли до школи. Тоді оголосили інформацію, від якої стало моторошно і страшно всім жителям Чикаго. Люди несподівано занедужували, а деякі помирали лише через кілька годин після прийому капсул «Тайленолу» – анальгетика, протизапального засобу. При тестуванні виявилося, що кожна капсула містила ціаністий калій, смертельну отруту. Божевільний чоловік підробив ліки. Досі невідомо, хто це вчинив.

Книга Об’явлення попереджає нас, що жителі Землі питимуть смертоносне зілля, назване «вином Вавилону». Фальшиві доктрини й учення ведуть до смерті. Однак світ не залишився без протиотрути й захисту від духовної отрути! Цією протиотрутою є Трьохангельська вістка.

Цього тижня ми поговоримо про обмани Вавилону та план Ісуса щодо нашого спасіння від цих смертоносних обманів.