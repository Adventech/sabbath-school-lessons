---
title:  Послух через благодать
date:  01/06/2023
---

Жінка в пурпурі й кармазині, зображена в Об’явл. 17, обійшла народи з чашею, наповненою вином, і тепер світ напоєний фальшивими вченнями Вавилону. Еллен Уайт пояснює значення вина Вавилону: «Що це за вино? Її фальшиві вчення. Вона дала світові фальшиву суботу замість суботи четвертої заповіді і повторила обман, який сатана вперше сказав Єві в Едені, – природне безсмертя душі» (Review and Herald, 6 грудня 1892 р.). Мільйони людей прийняли ці фальшиві вчення. Тому Бог звертається до Свого народу, який перебуває в омані, з останнім закликом.

Прочитайте Об’явл. 18:4, 5. З яким закликом Господь звертається до багатьох людей, які все ще перебувають у відступницьких релігійних організаціях?

Як ми вже говорили, багато хто з Божого народу перебуває в тих релігійних організаціях, які спотворили біблійні вчення. Ці люди не розуміють істин Святого Письма. Божий заклик простий: «Вийди з неї, народе Мій, щоб не був ти спільником її гріхів, і щоб ти не був захоплений її карами» (Об’явл. 18:4).

Прочитайте й порівняйте вірші 1 Івана 3:4 та Римл. 14:23. Як Біблія визначає гріх? Як гармонують між собою ці біблійні тексти?

Гріх – це порушення Божого Закону, злочин. Єдиний спосіб дотримуватися Закону — вірою в силу живого Христа. Ми слабкі, немічні, нерішучі, грішні людські істоти. Коли ми вірою приймаємо Христа, Його благодать викупляє наше минуле та зміцнює наше сьогодення. Він дає нам «благодать і апостольство» (Римл. 1:5). Господь закликає Свій народ вийти із церков, які не шанують Закон Божий і не дотримуються його. Христос закликає адвентистів, які святять суботу, залишити всі егоцентричні людські спроби бути слухняними і жити благочестивим життям з вірою в благодать Христа, котра спасає нас від засудження і панування гріха. Як вірність Ізраїлю Закону (П. Зак. 4:6) була б сильним свідченням для світу, так і наша вірність може стати сильним свідченням і допомогти вивести людей з Вавилону.