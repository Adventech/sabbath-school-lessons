---
title:  Для подальшого дослідження
date:  19/05/2023
---

«Ми повинні поклонятися Богові, бо Він Творець. У небесній літургії небесні істоти висловили цю ідею дуже лаконічно: “Ти створив усе” (Об’явл. 4:11). На Землі необхідно якомога більше підкреслювати роль Бога-Творця, тому ангел закликає: “Поклоніться Тому, Хто створив небо, землю, море і джерела вод!” (Об’явл. 14:7). Ангел використовує мову четвертої заповіді, щоб підсилити заклик до поклоніння Богові (Вих. 20:11).

У Декалогу заповідь про суботу стоїть як його печать, оскільки вона визначає титул Бога – Творець; підтверджує територію, над якою Він править, – усе, що Він створив; і показує Його право на владу, бо Він створив усе. Щоб дракон міг досягти успіху, він повинен у якийсь спосіб скасувати цю пам’ятку» (Анхель Мануель Родрігес. Завершення космічного конфлікту: роль Трьохангельської вістки. С. 40, 41).

**Запитання для обговорення**

`1. Як вістка про суботу відповідає на важливі запитання життя, наприклад: звідки я прийшов, чому я тут і яка моя вічна доля?`

`2. Подумайте про чудо творіння. Поміркуйте про чудо власного існування у безмежному Всесвіті. Як факт, що головна пам’ятка цього творіння, субота, приходить до нас щотижня без винятку, свідчить про важливість учення про творіння?`

`3. Як викладено тему поклоніння в Дан. 3 та 6? Що з цих богонатхненних розповідей може допомогти нам підготуватися до випробувань, з якими зіткнеться вірний Божий народ під час кризи, пов’язаної зі «знаком звіра»?`