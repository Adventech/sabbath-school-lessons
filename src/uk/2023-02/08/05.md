---
title:  Творіння, субота й останній час
date:  17/05/2023
---

Велика боротьба, яка розпочалася на Небі тисячі років тому, була пов’язана з владою Бога. Це питання актуальне і сьогодні.

Прочитайте Об’явл. 14:7,9,12. Узагальніть ці вірші, закінчивши речення в поданих нижче рядках.

Вірш 7 – це заклик до

Вірш 9 – це урочистий заклик не

У вірші 12 зображено народ, який

Наведені вірші ясно свідчать, що центральним питанням останнього конфлікту між добром і злом, Христом і сатаною буде поклоніння. Кому ми поклоняємося: Творцеві чи звірові? Оскільки творіння є основою нашої віри (якщо не вірити в Бога як Творця, який сенс має все інше?), сьомий день (субота), згаданий у розповіді про творіння (Бут. 2:1–3), – це вічний і незмінний знак творіння.

Узурпувати сьомий день – це узурпувати владу Господа на найвищому рівні, Його владу як Творця. Фактично це прагнення посісти місце Самого Бога (2 Сол. 2:4).

Звичайно, найважливіше питання останніх днів: чи належать Ісусові наша любов і наша вірність. Адже Біблія навчає, що любов до Бога виявляється в послуху Заповідям (1 Івана 5:3; Об’явл. 14:12). А серед усіх Заповідей заповідь про суботу має особливе значення, адже тільки вона вказує на Бога як Творця (Вих. 20:8–11). Не дивно, що саме дотримання цієї заповіді буде зовнішнім знаком остаточного розмежування між тими, хто поклоняється Господу, і тими, хто поклоняється звірові (Об’явл. 14:11, 12). Усвідомлюючи, наскільки субота важлива в поклонінні Творцеві, можна зрозуміти, чому в останній час боротьба точитиметься саме навколо цього питання.

Багато людей стверджує: не має значення, який день вважати днем спокою, головне – дотримуватися одного із семи днів тижня. Як Біблія відповідає на це твердження?