---
title:  Субота й останній час
date:  13/05/2023
---

### Біблійні тексти для дослідження
Якова 2:8–13; П. Зак. 5:12–15; Псал. 32:6,9; Об’явл. 14; 21:1; 2 Петра 3:13.

> <p>Пам’ятний вірш</p>
> «Просвітити всіх, у чому полягає здійснення таємниці, що від віків була схована в Бозі, Котрий усе створив через Христа» (Ефес. 3:9).

Суть гідності людства полягає в походженні. Факт, що нас створив Сам Бог, надає цінності кожній людині. Зародок в утробі матері, підліток з паралізованими нижніми кінцівками, юнак із синдромом Дауна та бабуся із хворобою Альцгеймера — усі вони мають величезну цінність для Господа. Він – їхній Отець, вони – Його сини й доньки. «Бог, Який створив світ і все, що в ньому, будучи Господом неба і землі, не живе в рукотворних храмах… Створив Він з одного весь людський рід, щоб жив по всій поверхні землі, визначивши заздалегідь окреслені пори та межі їхнього проживання» (Дії 17:24, 26).

Ми всі спадкоємці одного Отця і належимо до однієї сім’ї. Ми брати й сестри, створені та сформовані Богом. Факт, що нас створив Господь, дарує нам справжнє почуття власної гідності. Поєднуючи гени і хромосоми, формуючи унікальну біологічну структуру вашої особистості, Бог не використовував шаблонів. Таких, як ви, більше немає у всьому Всесвіті. Кожен з нас — унікальне, єдине у своєму роді створіння, істота такої величезної цінності, що Господь, Творець Всесвіту, утілився та приніс Себе в жертву за нас і наші гріхи!