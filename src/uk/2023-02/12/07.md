---
title:  Для подальшого дослідження
date:  16/06/2023
---

«Коли протестантизм простягне руку через прірву й подасть її римській владі, коли він прокладе міст через прірву, що розділяє його зі спіритизмом, коли під впливом цього потрійного союзу наша країна [Сполучені Штати] зруйнує всі принципи своєї Конституції і зречеться протестантсько-республіканських принципів правління, а також створить усі необхідні передумови для поширення папської омани, тоді ми остаточно переконаємося, що наблизився час чудотворних дій сатани і близький кінець усьому» (Е. Уайт. Свідчення для Церкви. Т. 5. С. 451).

«Ми схильні забувати факт, що неділя — це день поклоніння ворожим силам у сюжетній лінії книги Об’явлення. Неділя — надзвичайно важливий символ, що відкриває неймовірну підступність і хитрість дракона… Ця зміна Божого Закону виражає в одній звичайній дії саму суть ненависті дракона до Бога в космічному конфлікті. Дракон прагнув узурпувати владу Бога у Всесвіті, зображуючи себе справжнім об’єктом поклоніння та стверджуючи, що Божий Закон несправедливий і його слід змінити. Дракон змінив Закон на стику Десятислів’я, де Бог представлений як Творець і Викупитель, єдиний, гідний поклоніння (Вих. 20:8–11; П. Зак. 5; пор. Об’явл. 4:11; 5:9, 13, 14). У зміні Закону виявляється не тільки ненависть дракона до волі Господа (Його Закону), але також його спроба узурпувати статус Бога, ставши об’єктом поклоніння… Універсалізація цієї зміни в Законі забезпечить йому перемогу» (Анхель Мануель Родрігес. Завершення космічного конфлікту: роль Трьохангельської вістки. С. 53, 54).

**Запитання для обговорення**

1. Живучи в очікуванні останніх подій, чому ми повинні бути обережні, аби не впадати у фанатизм, не встановлювати дат і не думати понад те, що було відкрито нам через натхнення Святого Духа? У чому небезпека таких вигадок та які були результати, коли очікувані події не відбувалися?

2. Що ми можемо відповісти людям, котрі говорять: «З огляду на нинішній стан світу ваш сценарій про знак звіра та переслідування просто нереальний»? Чому такі міркування помилкові? (Зрештою сьогодні ми бачимо, як швидко у світі можуть відбутися великі зміни).