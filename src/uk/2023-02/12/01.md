---
title:  Печать Бога та знак звіра Частина 2
date:  10/06/2023
---

### Біблійні тексти для дослідження
Об’явл. 12:6, 14; Дан. 7:25; 2 Сол. 2:3, 4; П. Зак. 6:8; 11:18; Вих. 20:8–11.

> <p>Пам’ятний вірш</p>
> «І я побачив іншого ангела, котрий підіймався від сходу сонця і мав печать Живого Бога. Він звернувся гучним голосом до чотирьох ангелів, яким було дано шкодити землі й морю, промовляючи: Не завдавайте шкоди ні землі, ні морю, ні дереву, доки не відмітимо печаттю рабів нашого Бога на їхніх чолах!» (Об’явл. 7:2, 3).

У XV столітті високо в Альпах, на півночі Італії, проживали вальденці — народ, який вирішив залишатися вірним Біблії. Через непохитну вірність Христу вони зазнавали лютих гонінь. У 1488 році в долині Лойзе армія панівної церкви жорстоко вбила багато вальденців за їхню віру.

Ще одна хвиля переслідувань прокотилася в XVII столітті, коли герцог Савойський послав на територію вальденців восьмитисячну армію і звелів місцевим жителям розквартирувати його військо у своїх оселях. Вальденці виконали вимогу, але це була хитра стратегія ворогів, аби солдати мали легкий доступ до своїх жертв. 24 квітня 1655 року о четвертій годині ранку було дано сигнал починати різанину. Число загиблих перевищило 4000 осіб.

На жаль, історія повторюється. Пророцтво про знак звіра стосується останньої ланки в безбожному ланцюзі релігійних переслідувань, який сягає глибини віків. Як і минулі переслідування, це гоніння буде спрямоване на те, аби примусити всіх прийняти певні вірування й загальну систему поклоніння. Однак, як завжди, Бог матиме людей, які залишаться непохитними.