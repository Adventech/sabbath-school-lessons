---
title:  Для подальшого дослідження
date:  28/04/2023
---

Проаналізуйте, яке глибоке розуміння пропонує нам Дух пророцтва щодо стану Божого народу в останні дні, під час суду й кінця світу.

«Єдиною надією вірних у ті дні залишиться милість Божа, а єдиним захистом – молитва. Як Ісус, син Єгосадака, молився перед Ангелом, так і члени Церкви Останку з розбитими серцями й щирою вірою благатимуть про прощення і визволення через Ісуса, свого Заступника. Вони цілком усвідомлюють гріховність свого життя, усвідомлюють свою слабкість і негідну поведінку та, дивлячись на себе, готові впасти у відчай. Спокусник стоїть поруч і звинувачує їх. Свого часу він також протидіяв Ісусові, синові Єгосадака. Лукавий указує на їхній забруднений одяг, тобто на недосконалий характер. Він нагадує про їхні малодушність і нерозсудливість, гріхи невдячності, неподібність до Христа, про те, що вони неодноразово ганьбили свого Викупителя…

Діти Божі винні багато в чому. Сатана добре знає всі їхні гріхи, бо сам же змусив учинити їх, а тепер він виставляє ці гріхи у вкрай перебільшеному світлі, заявляючи: “Невже Бог вижене від Свого лиця мене й моїх ангелів та винагородить винних у тих же гріхах? Ти не можеш так учинити, якщо Ти – Бог правосуддя. У такому разі Твій престол не буде утверджений на правді й суді. Справедливість вимагає, щоб людям було винесено заслужений вирок”.

Незважаючи на свої гріхи, послідовники Христа не підкорилися владі зла. Вони зрікалися своїх гріхів та шукали Господа в покорі й покаянні, тому Божественний Захисник заступається за них. Той, Хто відчув на Собі невдячність людей, Хто знає їхній гріх, але також знає і їхнє покаяння, говорить: “Господь нехай заборонить тобі, сатано. Я віддав Своє життя за ці душі. Вони накреслені на Моїх долонях”» (Е. Уайт. Свідчення для Церкви. Т. 5. С. 473, 474).

**Запитання для обговорення**

1. Як знання того, що «прийшла година Його суду», впливає на наше повсякденне життя? Якщо бути чесними перед самими собою і Богом, то можна сказати, що це знання не сильно на нас впливає, чи не так? Як ми можемо змінити таке становище?

2. Чому суд – добра вістка? У класі поговоріть про роль Ісуса на суді. Як знання й розуміння того, що тільки завдяки подвигу Ісуса заради нас ми маємо надію на спасіння, можуть спонукати нас бути вірними Йому?

3. Як суд відкриває перед Усесвітом характер Бога? Як ця ідея узгоджується з концепцією великої боротьби?