---
title:  Добра вістка про суд
date:  22/04/2023
---

### Біблійні тексти для дослідження
Об’явл. 14:7; Псал. 50:1–4; Об’явл. 20:12; Дан. 7:9, 14, 26; Об’явл. 4:2–4; 5:1–12.

> <p>Пам’ятний вірш</p>
> «Проголошуючи гучним голосом: Побійтеся Бога й віддайте Йому славу, бо прийшла година Його суду! Поклоніться Тому, Хто створив небо, землю, море і джерела вод!» (Об’явл. 14:7).

Біблія ясно повідомляє, що Бог є Богом суду і що рано чи пізно праведний суд, якого так не вистачає тут і зараз, відбудеться і здійснить його Сам Бог, «Суддя всієї землі» (Бут. 18:25; див. також Псал. 57:11; 93:2; 97:9). Тоді, як сказав Павло: «Кожний з нас сам за себе дасть відповідь Богові» (Римл. 14:12).

Страшно подумати про це, чи не так? Чи можете ви собі уявити, як будете звітуватися про своє життя перед Самим Богом, Котрий знає все, «приведе на суд кожну справу, і навіть утаємничену, – добра вона, чи злочинна» (Екл. 12:14)? Однак саме суд розкриє доброту, справедливість і милість Бога в тому, як Він поводиться зі спасенними та із заблудлими.

Цього тижня ми глибше дослідимо тему суду у зв’язку з великою боротьбою, яка вирує у Всесвіті. Також ми приділимо особливу увагу тому, що відбувається, коли люди стикаються з неминучим «майбутнім судом» (Дії 24:25).