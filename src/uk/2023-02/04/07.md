---
title:  Для подальшого дослідження
date:  21/04/2023
---

Поміркуйте над словами апостола Павла про Ісуса: «Він може завжди спасати тих, хто приходить до Бога через Нього» (Євр. 7:25). Грецьке слово пантелес, перекладене в Біблії словом «завжди», означає «повний, завершений, абсолютний». Саме так Ісус спасає нас, а наше завдання повністю віддати себе Йому, прийнявши Його перемогу для нас. Ми повинні покладатися на Нього, а не на себе.

«Ми можемо узагальнити вислів “побійтеся Бога” в Об’явленні як останній заклик Господа до людства обрати Його своїм славним величним Богом, Котрий переможе силу зла, що протистоїть Йому та Його плану для людського роду (пор. Об’явл. 14:9–11). Цей страх виявляється, принаймні нині (пор. Об’явл. 6:14–17), не в жаху і трепеті, а в радісному, сповненому любові виконанні Закону Бога й у винятковому послуху Йому. Жодна інша сила не повинна бути визнана гідною такої відданості й вірності. Фактично інших варіантів немає, бо на горизонті вселенського конфлікту альтернативою є лише дії демонічних сил, приречених на зникнення (Об’явл. 16:13, 14; 17:14; 20:11–15). Тому вислів “побійтеся Бога” – це добре Божественне запрошення приєднатися до Господа в космічному конфлікті, щоб стояти перед Його славним обличчям та відчувати радість від вічного спілкування з Ним (Об’явл. 21:3, 4; 22:3–5)» (Анхель Мануель Родрігес. Завершення космічного конфлікту: роль Трьохангельської вістки. С. 27).

**Запитання для обговорення**

`1. Подумайте про неймовірну силу Бога, Котрий створив та підтримує Всесвіт. Ми не можемо охопити своїм розумом Усесвіт, як же можемо хоч би почати осягати Творця цього Всесвіту? Подумайте про те, наскільки Він незбагненний і могутній. І цей Бог колись звершуватиме суд над нами. Як ці факти допомагають нам зрозуміти ідею страху Господнього і його значення?`

`2. Як нам уникнути законництва під час обговорення біблійних концепцій святості, духовної боротьби й перемоги? Чому слід завжди пам’ятати, що єдиною основою нашої надії на спасіння є лише перемога Христа за нас на хресті?`

`3. У Слові Божому нам обіцяна перемога над гріхом. Однак ми часто виявляємо, що зазнаємо поразки та не живемо праведним життям, до якого Ісус закликає нас. Чому так відбувається? Що перешкоджає нам дозволити Богові здійснити в нас ті перетворення, які Він обіцяв нам?`