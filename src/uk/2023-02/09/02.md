---
title:  Дві контрастних системи
date:  21/05/2023
---

Прочитайте Об’явл. 12:17; 17:14. Як зображено Божу Церкву та як сатана реагує на неї?

Протягом століть у Бога завжди були люди, котрі залишалися вірними Йому. У вірші Об’явл. 12:17 про них сказано, що вони «зберігають Божі заповіді», а в тексті Об’явл. 17:14 – вони «покликані, вибрані та вірні».

Прочитайте Об’явл. 14:8; 17:1-2. Яку урочисту вістку проголошує ангел і чому Вавилон заслужив такий вирок?

Іван написав книгу Об’явлення наприкінці першого століття. До цього часу стародавнє місто Вавилон лежало в руїнах уже кілька століть.

У книзі Об’явлення стародавнє місто Вавилон – це прообраз Вавилону останнього часу. У пророцтвах книги Об’явлення Вавилон – фальшива релігійна система, подібна до старозавітного Вавилону. Принципи, якими керувався давній Вавилон, стануть основою сучасного духовного Вавилону.

В уривку Об’явл. 17:1–6 змальовано жінку, котра одягнена в пурпур і кармазин та сидить на багряному звірі. Святе Письмо називає її розпусницею. Вона залишила свого істинного Коханого, Ісуса Христа. Тут апостол Іван змальовує образ відступницької релігійної системи, яка має сильний вплив у світі. В Об’явл. 17:2 сказано, що з цією розпусницею «чинили розпусту земні царі, а вином її розпусти впивалися жителі землі». «Впивалися вином»? Це словосполучення завжди має негативне значення в Біблії, а в Об’явленні воно символізує лжевчення, фальшиві доктрини, беззаконні дії.

Ця влада негативно вплинула як на лідерів, так і на простих людей. Що є нашим єдиним захистом від омани диявола? Ефес. 6:10–18.