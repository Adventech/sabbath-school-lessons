---
title:  Для подальшого дослідження
date:  26/05/2023
---

«Вістка з 14-го розділу книги Об’явлення, що проголошує падіння Вавилону, стосується тих релігійних об’єднань, які колись були чистими, але потім деградували. А оскільки ця вістка проголошується після застереження про суд, це свідчить, що вона буде проповідуватися в останні дні, тому не може стосуватися тільки Римсько-католицької церкви; бо ця церква вже протягом багатьох століть перебуває в занепаді» (Е. Уайт. Велика боротьба. С. 383).

У Дан. 3:5 міститься історія про трьох євреїв, яким було наказано: «Упадіть долілиць і поклоніться золотій статуї, спорудженій царем Навуходоносором». Ця історія є моделлю майбутніх подій, коли духовний Вавилон в останні дні також нав’язуватиме поклоніння «образу звіра» (див. Об’явл. 13:15; 14:9, 11; 16:2; 19:20; 20:4). Цікаво зазначити, що друга заповідь (Вих. 20:4-5), яку порушили б троє євреїв, це одна з двох заповідей, які духовний Вавилон намагається підробити. У Дан. 7:25 також написано, що ця влада прагнутиме «змінити часи та закон».

Яку ще заповідь змінив духовний Вавилон? Безперечно, четверту заповідь, яка є основою питання поклоніння. Ця заповідь буде центральна в останній кризі, коли ми постанемо перед остаточним вибором: поклонятися Господу, Котрий створив «небо, землю, море і все, що в них, а сьомого дня Він спочив» (Вих. 20:11; див. Об’явл. 14:7), або звірові та його образу.

**Запитання для обговорення**

`1. Як Вавилонська вежа пов’язана із сучасним духовним Вавилоном? У чому вони подібні?`

`2. Ісус дав владу Своїй Церкві, однак небезпечно повністю довіряти свій релігійний досвід до рук будь-якого духовного лідера. Як поєднати ці, здавалося б, протилежні ідеї? Які межі церковної влади?`

`3. Звідки ми можемо дізнатися, що ідолопоклонство (один із гріхів Вавилону) – це не лише поклоніння статуям? Як навіть протестанти можуть впасти в ідолопоклонство?`

`4. Які ще паралелі можна знайти між примусовим поклонінням, описаним у Дан. 3, і подіями останнього часу?`