---
title:  Місто «Омана»
date:  20/05/2023
---

### Біблійні тексти для дослідження
Об’явл. 17:1, 2, 4–6, 15; 18:1–4; Матв. 16:18; Єрем. 50:33–38 (переклад І. Огієнка); Псал. 116:4–8.

> <p>Пам’ятний вірш</p>
> «Вони будуть вести війну з Агнцем, і Агнець переможе їх, адже Він – Господь володарів, і Цар царів, а ті, хто з Ним, – покликані, вибрані та вірні» (Об’явл. 17:14).

Тема великої боротьби символічно представлена в книзі Об’явлення двома жінками: жінкою, одягненою в сонце (Об’явл. 12), і жінкою, одягненою в пурпур (Об’явл. 17). У 12-му розділі Об’явлення зображено яскравий символ жінки, одягненої в сонце, в осяйну славу Христа. Вона вірна своєму істинному Коханому, Ісусові. Вона не опоганена лжевченнями. У всіх книгах Біблії цнотлива жінка символізує Божу наречену, істинну Церкву. У тексті Єрем. 6:2 пророк говорить: «Вродливу й випещену дочку Сіону Я спустошу». Пророк використовує вислів «дочка Сіону», щоб описати Божий народ (див. також Ефес. 5:25–32; Осії 2:20).

З іншого боку, Біблія порівнює релігійне відступництво з перелюбом (Якова 4:4). Говорячи про заколот і невірність Ізраїлю, пророк Єзекіїль журиться: «Ти – просто жінка-перелюбниця, котра, замість свого чоловіка приймала чужих мужчин» (Єзек. 16:32).

Вивчаючи урок цього тижня, ми зосередимо увагу на згаданих двох жінках із книги Об’явлення та дослідимо конфлікт між істиною й оманою.