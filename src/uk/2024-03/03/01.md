---
title:  Розбіжності
date:  13/07/2024
---

### Біблійні тексти для дослідження
Марка 2:1–3:6; 3:20–35; Михея 6:6–8; 1 Сам. 21:1–6; Луки 12:53; 14:26.

> <p>Пам’ятний вірш</p>
> «І сказав їм: Суботу встановлено для людини, а не людину для суботи, тому Син Людський є Володарем і суботи» (Марка 2:27, 28).

Євангеліє від Марка 2:1–3:6 містить п’ять історій, які ілюструють різницю між ученням Ісуса та вченням релігійних лідерів. Ці історії побудовані за певною схемою, у якій кожна наступна історія пов’язана з попередньою за допомогою тематичної паралелі. Остання історія поєднується з першою.

Кожна із цих історій ілюструє, Ким є Ісус, про що свідчать твердження в Марка 2:10, 17, 20, 28. Уроки за неділю, понеділок і вівторок заглибляться у зміст цих розповідей.

Уроки за середу й четвер досліджують історії з Марка 3:20–35.

Ці історії є прикладом техніки, яка має назву «принцип бутерброда». Ця оповідальна модель з’являється в Євангелії від Марка щонайменше шість разів. У кожному випадку в центрі уваги перебуває якийсь важливий аспект природи Ісуса та Його ролі як Месії чи природи учнівства.

Цього тижня ми прочитаємо кілька розповідей про Ісуса й засвоїмо кілька важливих уроків.