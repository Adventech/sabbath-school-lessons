---
title:  Воскреслий Господь
date:  21/09/2024
---

### Біблійні тексти для дослідження
Марка 15:42–47; 16; Колос. 2:10–12; 1 Кор. 15:1–8; Дан. 9:24–27; Івана 20:11–18.

> <p>Пам’ятний вірш</p>
> «А він каже їм: Не лякайтеся! Ви шукаєте Ісуса Назарянина, розп’ятого? Він воскрес – нема Його тут! Ось місце, де поховали Його!» (Марка 16:6).

Розп’яття Ісуса стало похоронним дзвоном для надії і віри Його учнів. Це були темні дні для них, оскільки вони не тільки переживали смерть свого Вчителя, а й боялися за своє життя (див. Івана 20:19).

Читаючи Марка 16, останній розділ цього Євангелія, ми дослідимо, що сталося після смерті Ісуса.

По-перше, ми розглянемо час воскресіння Христа і з’ясуємо причину, чому жінки прийшли до гробниці того недільного ранку. Адвентисти іноді оминають тему воскресіння Ісуса, адже її використовують для виправдання святості неділі. Натомість ми побачимо, чому в цьому дні воскресіння та в цій події є радість для нас.

По-друге, урок пояснить перші вірші Марка 16, пов’язуючи їх із темою, яка проходить через усю книгу. Ми дослідимо цю тему в понеділок і вівторок.

По-третє, завершуючи тиждень, у середу й четвер ми розглянемо решту віршів Марка 16 та обговоримо місію, покладену на нас. Своє дослідження ми завершимо розглядом заклику поширювати Євангеліє в усьому світі.