---
title:  Радіти воскресінню Ісуса
date:  22/09/2024
---

`Прочитайте Марка 15:42–16:6. Що там відбулося і чому ця історія така важлива для розповіді про воскресіння Ісуса?`

Усі автори Євангелій свідчать, що Ісус помер у п’ятницю (див. Матв. 27:62; Марка 15:42; Луки 23:54; Івана 19:14, 31, 42). Більшість коментаторів розуміють це як період від заходу сонця в четвер і до заходу в п’ятницю. Ісус помер у п’ятницю ввечері, а потім був швидко похований до заходу сонця.

У суботу Господь відпочивав у гробниці, і всі учні Ісуса також відпочивали. «Повернувшись, вони приготували пахощі та миро, а в суботу спочивали, згідно із заповіддю» (Луки 23:56). Тобто всі виконували четверту заповідь.

У суботу ввечері жінки купили пахощі, а в неділю вранці пішли до гробниці, щоб намастити тіло Ісуса. Звісно, Христа там не було!

`Прочитайте Колос. 2:10–12. Що Новий Завіт свідчить про воскресіння Ісуса?`

Жодне слово в Біблії не натякає на святість неділі як пам’ятника воскресіння Христа. Цю функцію виконує хрещення. «Тож ми поховані з Ним через хрещення в смерть, щоб так, як Христос встав із мертвих славою Отця, так і ми почали би ходити в оновленні життя» (Римл. 6:4).

Незважаючи на хибне богослов’я щодо недільного богослужіння, ми, адвентисти, повинні радіти дню воскресіння Ісуса. Своєю смертю і воскресінням Христос здобув перемогу над смертю, і в Його воскресінні ми здобуваємо впевненість у спасіння.

`«Благословенний Бог і Отець Господа нашого Ісуса Христа, Який зі Свого великого милосердя через воскресіння з мертвих Ісуса Христа відродив нас до живої надії» (1Петра 1:3). Подивіться на впевненість Павла щодо воскресіння Ісуса. Як ми можемо здобути таку впевненість?`