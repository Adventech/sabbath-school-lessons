---
title:  Для подальшого дослідження
date:  05/07/2024
---

Прочитайте розділ «Голос у пустині» (С. 97–108) у книзі Еллен Уайт «Бажання віків» і розділ «Провісники Євангелія» (С. 166–176) у книзі «Дії апостолів».

Вістка першого ангела з Об’явл. 14:6, 7 паралельна євангельській вістці Ісуса в Марка 1:15.

Перший ангел приносить вічне Євангеліє для світу останнього часу, готуючись до Другого приходу. Подібно до слів Ісуса, вістка ангела складається з таких самих трьох елементів.

- Побійтеся Бога
- Віддайте Йому славу
- Поклоніться Творцю

Вістка першого ангела свідчить про початок суду перед Другим приходом. Про цей суд, який розпочався 1844 року, ідеться в пророцтві Даниїла 8:14 про 2300 днів. Після суду святі Всевишнього отримають царство (див. Дан. 7:22). Заклик першого ангела боятися Бога, прославити і поклонитися Йому – це заклик до учнівства для світу в останній час, коли сили звіра з Об’явлення 13 являтимуть хибного бога для шанування, прославлення й поклоніння.

Як вістка Ісуса в Марка 1 була тісно пов’язана з пророцтвами Даниїла, так і вістка першого ангела також тісно переплетена з книгою Даниїла в кінці земної історії.

**Запитання для обговорення**

`Порівняйте образи Івана Хрестителя й Ісуса в Євангелії від Марка 1:1–13. Які особливі уроки ми можемо засвоїти?`

`Подумайте про значення хрещення. Прочитайте Римл. 6:1–4 та Івана 3:1–8 і порівняйте їх з хрещенням Ісуса, описаним у Марка 1:9–13. Які паралелі й контрасти ви бачите? Як це допомагає вам ясніше зрозуміти значення хрещення?`

`Порівняйте суть Євангелія від Ісуса в Марка 1:14, 15 і вістку першого ангела в Об’явл. 14:6, 7. Як розуміння цих послань допомагає вам краще усвідомити свою місію?`