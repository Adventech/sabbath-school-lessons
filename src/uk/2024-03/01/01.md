---
title:  Початок Євангелія від Марка
date:  29/06/2024
---

### Біблійні тексти для дослідження
Дії 13:1–5, 13; 15:36–39; Марка 1:1–15; Ісаї 40:3; Дан. 9:24–27.

> <p>Пам’ятний вірш</p>
> «А після того, як був виданий Іван, Ісус прийшов до Галилеї і проповідував Радісну Звістку Царства Божого. Він казав: Сповнився час, і наблизилося Царство Боже. Покайтеся і віруйте в Євангеліє!» (Марка 1:14, 15).

Хто написав Євангеліє від Марка і для чого? У жодному Євангелії не вказано ім’я автора. Один з найімовірніших авторів – Іван, про що свідчить посилання на улюбленого учня Ісуса (див. Івана 21:20, 24).

Однак від давніх-давен кожне з канонічних Євангелій асоціювалося або з апостолом (Матвієм, Іваном), або зі сподвижником апостола. Наприклад, Євангеліє від Луки пов’язане з Павлом (див. Колос. 4:14; 2 Тим. 4:11; Филм. 1:24), а Євангеліє від Марка – з Петром (див. 1 Петра 5:13).

Хоч автор Євангелія від Марка ніколи не називає у тексті свого імені, ранні церковні перекази вказують, що автором Євангелія від Марка був Іван Марко, який колись подорожував з Павлом і Варнавою (див. Дії 13:2, 5), а пізніше був соратником Петра (див. 1 Петра 5:13).

Цього тижня ми зробимо перший крок і дізнаємося про Марка те, що написано в Біблії, розглянемо його ранню невдачу й подальше змужніння. Потім ми дослідимо перший розділ Євангелія від Марка, щоб подивитися на розвиток історії, і дізнаємося, чому цей місіонер (який спочатку зазнав невдачі, а потім був відроджений) написав таке послання.