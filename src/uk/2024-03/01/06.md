---
title:  Суть Євангелія словами Ісуса
date:  04/07/2024
---

`Прочитайте Марка 1:14, 15. Які три частини євангельської вістки проголошував Ісус?`

Тут Марко підсумовує просте та пряме послання Ісуса. Три частини цієї вістки проілюстровано в наведеній таблиці:

| Категорія | Зміст |
| --- | --- |
| Пророцтво про час | Сповнився час |
| Обітниця Завіту | Наблизилося Царство Боже |
| Заклик до учнівства | Покайтеся і віруйте в Євангеліє |

Пророцтво про час, на яке посилався Ісус, – це пророцтво про 70 тижнів з книги Даниїла 9:24–27. Це пророцтво здійснилося під час хрещення Ісуса, коли Він був помазаний Святим Духом і розпочав Своє служіння (див. Дії 10:38). Ось особливості дивовижного пророцтва про 70 тижнів:

![Chart](https://sabbath-school-resources-assets.adventech.io/uk/ss/2024-03/01/chart.png)

У цьому пророцтві один день відповідає одному року (див. Числ. 14:34; Єзек. 4:6). Час виконання пророцтва розпочався 457 р. до н. е. з указу, який видав Артаксеркс, цар Персії, що дозволяв завершити роботу з відновлення Єрусалима (див. Ездри 7).

Шістдесят дев’ять пророчих тижнів тривали до 27 року н. е., часу, коли Ісус був хрещений і помазаний Святим Духом на початку Свого служіння.

Його розп’яття відбулося через три з половиною роки.

Завершення 70-го тижня відбулося 34 року після Р. Х., коли Степана побили камінням і євангельська вістка почала поширюватися серед язичників.

`Коли ви востаннє вивчали пророцтво про 70 тижнів? Як знання цього пророцтва може допомогти зміцнити вашу віру не тільки в Ісуса, а й у достовірність пророчого Слова?`