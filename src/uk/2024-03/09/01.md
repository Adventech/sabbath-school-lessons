---
title:  Суперечки у Єрусалимі
date:  24/08/2024
---

### Біблійні тексти для дослідження
Марка 11; 12:1–34; 1 Цар. 1:32–48; Зах. 9:9, 10; Ісаї 56:7; Єрем. 7:11.

> <p>Пам’ятний вірш</p>
> «І коли ви стоїте на молитві, прощайте, коли маєте щось проти когось, щоб і ваш Отець Небесний простив вам ваші провини» (Марка 11:25).

У розділах 2 і 3 Євангелія від Марка міститься низка розбіжностей між ученням Ісуса й ученнями релігійних лідерів (див. Урок 3). Цього тижня ми дослідимо нові розбіжності у поглядах Христа з книжниками й фарисеями, які виникли після Його прибуття до Єрусалима. Кожна із цих суперечок присвячена важливим питанням життя християнина. Настанови Ісуса, дані навіть у таких напружених ситуаціях, допомагають віруючим знайти орієнтир як у фундаментальних питаннях віри, так і в практичних питаннях повсякденного життя.

Книжники й фарисеї прийшли, щоб протистояти Ісусові, збентежити й перемогти Його, але їм це не вдалося. Урок цього тижня включатиме аналіз того, що саме призводить до протистояння Богові. Ми також розглянемо, що християни можуть зробити, щоб зруйнувати забобони і звернутися до сердець тих, хто чинить опір заклику Святого Духа.

У розділі 11 описано служіння Ісуса в Єрусалимі на Пасху (березень-квітень). Тексти Марка 11–16 охоплюють трохи більше одного тижня. Час розповіді помітно сповільнився. Перші 10 розділів охоплюють приблизно три з половиною роки. Це сповільнення свідчить про важливість цих заключних сцен.