---
title:  Для подальшого дослідження
date:  23/08/2024
---

Прочитайте розділи «Благословення дітей» та «Одного бракує тобі» у книзі Еллен Уайт «Бажання віків» (С. 511–523).

«Ісус завжди любив дітей. Він приймав їхню дитячу прихильність і щиру, неудавану любов. Вдячна хвала з їхніх чистих уст звучала як приємна музика, відсвіжуючи Його дух, утомлений спілкуванням з лукавими, лицемірними людьми. Куди б не приходив Спаситель, лагідний вираз Його обличчя, м’яке, доброзичливе поводження здобували любов і довір’я дітей» (Е. Уайт. Бажання віків. С. 511).

«Тим, хто, подібно до молодого юдейського начальника, обіймає високу відповідальну посаду й має великі маєтки, може видатися надто великою жертвою відмовитися від усього, щоб піти за Христом. Але це правило поведінки для всіх, хто бажає стати Його учнем. Ніщо, менше за послух, не буде прийняте. Підпорядкування волі Божій – суть учення Христа. Часто таке підпорядкування представляють і пропонують мовою, котра видається авторитарною, оскільки немає іншого шляху для спасіння людини, як тільки відтяти ті чинники, котрі інакше здеморалізують усю істоту» (Е. Уайт. Бажання віків. С. 523).

**Запитання для обговорення**

`Як ви можете допомогти дітям і молоді залишатися на зв’язку з Христом і в церкві?`

`Іноді люди кажуть, що їм байдуже до грошей. Це неправда. Усіх непокоять гроші, і в цьому немає нічого поганого. Чому ж виникає так багато запитань і чому вірні християни, як багаті, так і бідні, мають бути обачними у своєму ставленні до грошей?`

`Якби Ісус запитав вас: «Що ти хочеш, щоб Я зробив для тебе?» – що б ви відповіли?`

`Поміркуйте про слова Ісуса в Марка 10:43–45. Як навчитися служити самому, а не чекати на служіння собі? Що це означає в контексті того, як ми живемо та взаємодіємо з іншими?`