---
title:  Навчаючи учнів. Частина II
date:  17/08/2024
---

### Біблійні тексти для дослідження
Марка 10; Бут. 1:27; 2:24; Гал. 4:1, 2; Римл. 6:1–11; Ісаї 11:1–16.

> <p>Пам’ятний вірш</p>
> «Адже й Син Людський не прийшов, щоб служили Йому, але щоб послужити і душу Свою віддати як викуп за багатьох!» (Марка 10:45).

Дослідження цього тижня охоплює розділ 10 Євангелія від Марка, завершуючи спеціальну частину, де Ісус навчає Своїх учнів перед хресними подіями. Приблизно половина розділу присвячена самим учням, а решта – питанням, важливим для учнівства, але показаним через призму інших людей, які взаємодіють з Ісусом. Приходять фарисеї і сперечаються з Христом про розлучення. Батьки приводять своїх дітей, щоб Господь благословив їх. Багатий запитує про вічне життя, а сліпий просить прозріння.

Цей розділ містить важливі настанови про те, що означає слідувати за Ісусом. Порушуються питання шлюбу, дітей, ставлення до багатства, а також нагороди й ціни слідування за Христом. Завершує цей розділ зцілення сліпого (див. Марка 10:46–52; пор. з Марка 8:22–26) як прекрасна ілюстрація слідування за Ісусом.

Водночас ці уроки готують послідовників Господа – чи то учнів 2000 років тому, чи учнів у ХХ столітті – до випробувань у земному житті.