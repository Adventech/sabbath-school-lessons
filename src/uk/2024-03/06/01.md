---
title:  Зсередини назовні 
date:  03/08/2024
---

### Біблійні тексти для дослідження
Марка 7; 8:11–21; Ісаї 29:13; Вих. 20:12.

> <p>Пам’ятний вірш</p>
> «Нічого немає поза людиною, що входило б у неї і робило б її нечистою, але те, що виходить із неї, – те людину опоганює» (Марка 7:15).

Цього тижня ми дослідимо розділ 7 і першу частину розділу 8 Євангелія від Марка. На початку розділу 7 виникли суперечки через те, що Ісус відкинув релігійну традицію. Однак у такий спосіб Він показав, що насправді має глибоке значення для сучасного християнського життя.

Потім Ісус поставив запитання, яке відчинило двері до справжнього розуміння віри. Після цього Христос вирушив до Тира й Сидона, де зустрів жінку, яка була єдиною людиною Нового Завіту, котра виграла суперечку з Ісусом. Його зустріч із нею незвичайна і приховує кілька секретних послань, які ця жінка вловила, і завдяки її вірі Христос задовольнив її прохання.

Сьомий розділ, де йдеться про ще одне зцілення, показує важливу істину: якими б неймовірними не були чудеса, їх часто недостатньо, щоб відкрити серця для істини. Що доброго принесли чудеса релігійним лідерам, які відкинули Ісуса?

У розділі 8 ми розглянемо значення закваски як символу вчень і традицій. Ці розповіді містять важливі уроки про сенс і практику релігійного життя.