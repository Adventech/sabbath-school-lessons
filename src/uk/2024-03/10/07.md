---
title:  Для подальшого дослідження
date:  06/09/2024
---

Прочитайте розділ «На Оливній горі» у книзі Еллен Уайт «Бажання віків» (С. 627–636).

Сьогодні у світі відбувається багато разючих подій. Люди справді налякані. Як ми, адвентисти сьомого дня, маючи своєрідний «внутрішній радар», можемо використовувати ці події, щоб вказати людям на надію, яку ми маємо в Ісусові та на обітницю про Його Другий прихід?

«Оскільки ми не знаємо точного часу Другого приходу, нам дано повеління пильнувати. “Блаженні ті раби, пан яких, прийшовши, застане їх на сторожі” (Луки 12:37). Хто пильнує, очікуючи Приходу Господнього, ті не залишаються бездіяльними. Очікування Приходу Христа повинно спонукати людей боятися Господа і Його судів за беззаконня. Воно має пробудити їх до усвідомлення великого гріха – відкинення Його дарів милості. Люди, котрі в очікуванні Господа пильнують, очищають свої душі послухом істині. З невсипущим пильнуванням вони поєднують старанну працю. Усвідомлюючи, що Господь біля дверей, вони ревно співпрацюють з Божественними силами в справі спасіння душ. Це – вірні й мудрі управителі, котрі дають челяді свого Пана “своєчасно мірку пшениці” (Луки 12:42). Вони проголошують істину, особливо актуальну в теперішній час. Як Енох, Ной, Авраам і Мойсей звіщали істину для свого часу, так і слуги Христа тепер проголошують особливе застереження для свого покоління» (Е.Уайт. Бажання віків. С. 634).

**Запитання для обговорення**

`Одна річ – віддавати частину коштів на Божу справу, а інша – віддавати ці гроші жертовно. У чому різниця та чому вона важлива?`

`Чому впродовж століть і в сучасному світі Бог допускає гоніння на Свій народ? Як тема великої боротьби допомагає зрозуміти, чому існують гоніння?`

`Які ознаки приходу Христа особливо помітні у світі?`

`Подумайте про стан мертвих і про те, що до Другого приходу Христа мертві перебувають у стані, подібному до сну. Помираючи, люди заплющують очі, і що буде, коли вони знову їх відкриють? Як ця ідея допомагає нам усвідомити, що Другий прихід Христа близький для кожної людини?`