---
title:  Останні дні
date:  31/08/2024
---

### Біблійні тексти для дослідження
Марка 12:41–44; 13:1–32; Дан. 9:24–27; 7:25; 1 Сол. 4:13–18.

> <p>Пам’ятний вірш</p>
> «І тоді побачать Сина Людського, Який іде на хмарах з великою силою і славою. І тоді Він пошле ангелів, збере Своїх вибраних з чотирьох вітрів, від краю землі – до краю неба» (Марка 13:26, 27).

Урок цього тижня розпочинається з короткої історії, записаної наприкінці розділу 12 Євангелія від Марка, де Ісус зауважує учинок вдови. Проте основну частину уроку присвячено розділу 13 і разючому пророцтву про долю Єрусалимського храму. Цей розділ, поряд з паралелями в Матвія 24 і Луки 21, розповідає про падіння Єрусалима та про подальші події аж до кінця світу.

У розділі 13 ясно сказано, що пророцтво охоплює час від Першого приходу Ісуса до останнього часу, Його Другого приходу. Подібно до багатьох інших учéнь Ісуса в Євангелії від Марка, настанови Господа є відповіддю на запитання Його учнів. Ці запитання дають Ісусові можливість навчити їх істин, життєво важливих для християнського життя. Христос не тільки передбачає майбутнє, а й навчає Своїх учнів, як підготуватися до майбутніх випробувань.