---
title:  Гидота спустошення
date:  03/09/2024
---

`Прочитайте Марка 13:14–18. Яку підказку дав Ісус, аби зрозуміти, що означає «гидота спустошення»?`

Ісус наблизився до центрального пункту пророцтва про падіння Єрусалима в Марка 13:14. Він сказав про «гидоту спустошення». Господь зауважив: хто читає, нехай зрозуміє. У такий спосіб Ісус указав учням на книгу Даниїла. Ця термінологія з’являється в Дан. 9:27; 11:31; 12:11, а також у Дан. 8:13.

`Прочитайте Дан. 9:26, 27. Хто такий «Помазаник» і що це за «народ майбутнього володаря»?`

«Помазаник» у Дан. 9:26 – це єврейське слово māšiaḥ, Месія. Уважно вивчаючи Дан. 9:24–27, ми розуміємо, що слово «Помазаник» стосується Першого приходу Ісуса Христа.

Проте що це за «народ майбутнього володаря», який несе запустіння Єрусалиму? Місто зруйнував римський полководець Тит. Отже, здається логічним, що це «володар», про якого йдеться в Дан. 9:26, 27. Ці розповіді пов’язані, адже те, як обійшлися з Месією, означало швидку загибель міста.

Що ж це за «гидота спустошення», про яку сказав Ісус, звертаючись до книги Даниїла? На жаль, багато вчених вважає, що це стосується опоганення храму, яке здійснив Антіох Єпіфан у II столітті до н. е. Однак Ісус описав «гидоту спустошення» як те, що відбудеться після Його перебування на Землі, тому навряд чи ця подія могла статися за два століття до земного служіння Христа.

Господь назвав Своїм учням ознаку прийдешнього зруйнування Єрусалима і сказав, як їм урятуватися. Цю пересторогу потрібно було пам’ятати протягом 40 років до спустошення міста. Християни послухалися цього застереження, і жоден з них не загинув при зруйнуванні Єрусалима.

`Як і пророкував Ісус, Єрусалим був зруйнований. Як ми можемо навчитися довіряти Йому та всім пророцтвам Біблії?`