---
title:  Для подальшого дослідження
date:  20/09/2024
---

Прочитайте розділи «На суді Пилата», «Голгофа» і «Звершилося»» у книзі Еллен Уайт «Бажання віків» (С. 723–764).

«Пилат палко прагнув звільнити Ісуса. Однак він бачив, що не може зробити це, не втративши свого становища й репутації. Щоб не позбутися світської влади, він вирішив пожертвувати життям невинної людини. Скільки людей, подібно до Пилата, жертвують принципом, щоб уникнути втрат чи страждань. Сумління й обов’язок указують на один шлях, а власні інтереси – на інший. Потік у напрямку зла сильний, і кожного, хто йде на компроміс зі злом, цей потік затягує в густу темряву гріха» (Е. Уайт. Бажання віків. С. 738).

«На Христа як нашу Замісну Жертву й нашого Поручителя були покладені беззаконня всіх нас. Його зарахували до злочинців, щоб Він міг викупити нас від осудження Законом. Вина всіх нащадків Адама гнітила Його серце. Гнів Бога проти гріха, страшний вияв Його невдоволення з причини беззаконня наповнили душу Його Сина жахом. Усе Своє життя Христос проголошував грішному світові Добру вістку про милосердя та вибачливу любов Отця. Можливість спасіння для найгіршого грішника була головною темою Його проповіді. Однак тепер під жахливим тягарем вини, який Він несе, Ісус не може бачити примирливого обличчя Отця. У годину найсильніших мук Спаситель був позбавлений Божественної підтримки, і це пронизало Його серце такою скорботою, яку ніколи не зможе повністю зрозуміти людина. Душевні муки були настільки великими, що Він майже не відчував фізичного болю» (Е. Уайт. Бажання віків. С. 753).

**Запитання для обговорення**

`Подивіться, яке важливе значення мала теологія викупної Жертви для Еллен Уайт (і Біблії; див., наприклад, Ісаї 53). Чому богослов’я, яке применшує головну роль викупної смерті Христа за нас і того, що Він поніс покарання за наші гріхи, є хибним?`

`Хто чи що таке «Варавва» у сучасному світі, якого просять звільнити замість Ісуса?`

`Як історія Йосипа з Ариматеї свідчить, що не можна судити про людину за зовнішністю?`

`Прочитайте Дан. 9:24–27. Чому ви повинні вміти пояснити ці тексти будь-кому, хто попросить? Чи могли б ви зробити це?`