---
title:  Радій, Царю юдейський!
date:  16/09/2024
---

`Прочитайте Марка 15:15–20. Що зробили воїни з Ісусом і яке значення цього вчинку?`

Римляни жорстоко били в’язнів перед стратою. З жертви знімали одяг, прив’язували до стовпа, а потім били шкіряними батогами, до яких були причеплені шматки кісток, скла, каміння та цвяхів.

Після того як Ісуса побили, воїни, яким була доручена страта, продовжили принижувати Його, одягнувши в багряницю, поклавши на Його голову терновий вінець і висміюючи Його як Царя юдейського.

Для читача очевидна іронія цієї сцени, адже Ісус справді Цар і глузливі слова воїнів проголошують цю істину. Дії воїнів були пародією на те, як солдати вітали римського імператора. Насміхаючись з Ісуса, воїни били Його по голові тростиною, плювали на Нього і поклонялися Йому в глузливій пошані. Христос з досконалим спокоєм зносив найбрутальніші образи та знущання, і з Його вуст не злетіло жодне слово нарікання.

Частиною римської страти було те, що засуджений ніс свій хрест оголеним. Це мало ще більше принизити і зганьбити людину перед суспільством. Однак юдеї ненавиділи публічну наготу. У Марка 15:20 наголошується, що вони зняли з Нього багряницю і знову одягли в Його одежу.

Подумайте, як іронічно: вони глузливо поклонялися Ісусові як Царю, хоч Він справді був Царем не лише євреїв, а і їхнім Царем.

`Ці люди гадки не мали, що вони роблять. Але чому їхнє невігластво не дарує їм прощення в Судний день?`