---
title:  Притчі
date:  20/07/2024
---

### Біблійні тексти для дослідження
Марка 4:1–34; Якова 1:21; Ісаї 6:1–13; Псал. 104:12; Дан. 4:10–12.

> <p>Пам’ятний вірш</p>
> «І Він говорив їм: Зважайте на те, що чуєте: якою мірою міряєте, такою й вам відміряють, і додасться вам. Адже хто має, тому дасться, а хто не має, то й те, що має, буде забране від нього!» (Марка 4:24, 25).

Уроки цього тижня присвячено притчам із розділу 4 Євангелія від Марка. З усіх синоптичних Євангелій (від Матвія, Марка й Луки) у Марка найменше притч.

Протягом багатьох років учені сперечалися про значення й тлумачення притч Ісуса: як їх інтерпретувати; що вони означають; чому Христос використав їх; які уроки вони мали викласти; їх слід розуміти буквально чи вони були алегорією тощо.

Цього тижня ми не шукатимемо відповідей на всі ці запитання. Натомість ми розглянемо притчі й дослідимо, що Ісус хотів сказати.

У розділі 4 Євангелія від Марка всього п’ять притч: про сіяча, світильник, міру, про ріст пшениці і зерно гірчиці. Більша частина розділу – це притча про сіяча. Спочатку Ісус розповідає цю притчу, потім пояснює, навіщо Він навчає через притчі, а далі йде тлумачення цієї притчі. У неділю, понеділок і вівторок ми розглянемо триступеневу модель цієї притчі. У середу й четвер ми дослідимо решту притч.