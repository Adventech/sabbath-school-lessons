---
title:  Притчі про ріст пшениці
date:  25/07/2024
---

`Прочитайте Марка 4:26–29. Яка головна думка цієї притчі?`

Євангеліє від Марка має паралелі або в Матвія, або в Луки, або в обох. Проте ця притча є винятком і міститься тільки в Євангелії від Марка. У центрі уваги цієї короткої притчі процес зростання. Ісус показав принципи Божого Царства. Люди відіграють свою роль у цьому процесі, але справжнє зростання – це робота Бога. Також це не нескінченний процес, оскільки історія різко обривається з дозріванням зерна. Так само Другий прихід Христа раптово покладе край нашій світовій історії.

`Прочитайте Марка 4:30–32. Який важливий акцент міститься в притчі про гірчичне зерно?`

Ця притча підкреслює, як щось дуже маленьке виростає у щось напрочуд велике. Насіння гірчиці зазвичай має діаметр від 1 до 2 міліметрів. Описана тут рослина, імовірно, чорна гірчиця (Brassica nigra) з крихітним насінням (понад 700 насінин в одному грамі). Хоч це й не найменше насіння у світі, воно досить мале, особливо порівняно з тією рослиною, яка з нього виростає (до 3 м заввишки). Ісус зазначив, що на гілках цієї рослини навіть гніздяться птахи. Це посилання на Псал. 104:12, а також на Дан. 4:10–12. У псалмі 104 йдеться про силу Бога, Який створив світ, а в розділі 4 книги Даниїла Навуходоносор представлений як велике дерево, під яким весь світ знаходить тінь і їжу.

Ісус наголошує, що Боже Царство, яке почалося з дуже малого, стане великим і разючим. Люди за часів Христа, можливо, дивилися зверхньо на запорошеного мандрівного проповідника з Галилеї з групою учнів, але час показав, що Його Царство благодаті продовжить поширюватися в усьому світі.

`«І це Євангеліє Царства буде проповідуватися по всьому світі на свідчення всім народам, – і тоді прийде кінець» (Матв. 24:14). Подумайте, якою була церква, коли Ісус зробив це передбачення. Чому це є чудовим передбаченням, яке зміцнює нашу віру?`