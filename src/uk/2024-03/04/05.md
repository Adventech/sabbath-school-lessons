---
title:  Світильник і мірна чаша
date:  24/07/2024
---

`Прочитайте Марка 4:21–23. На чому Ісус робить особливий акцент у притчі про світильник?`

Будинки в тій частині світу відрізнялися розміром і конструкцією, залежно від місця розташування й достатку. За часів Ісуса будинки почали будуватися за грецьким зразком, довкола двору, але з різним рівнем складності. А може, Христос говорив про невеликі будинки селян. Не важливо, великий будинок чи маленький, річ у тому, що одного разу правда про Ісуса відкриється всьому світові.

У Марка 4:21 Ісус поставив два запитання. Перше передбачало негативну відповідь: «І казав їм: Чи приносять світильник, щоб поставити під посудину чи під ліжко?» Друге запитання передбачало позитивну відповідь: «Чи щоб поставити на свічнику?» Світильники створені для освітлення, інакше вони втрачають своє призначення. У Євангелії від Марка 4:22 ця притча пояснюється тим, що будь-які секрети рано чи пізно розкриються. Той, чия електронна пошта чи комп’ютер були зламані, знає про розкриття секретів! Однак Ісус говорить тут про Євангеліє.

`Прочитайте Марка 4:24, 25. Який урок викладає Ісус притчею про мірну чашу?`

У багатьох містах світу свіжі продукти продаються на ринках. Продавці зазвичай мають пристрій для зважування продуктів, які вони продають. І звичайна практика таких продавців додати трохи більше до купленого товару, щоб покупець відчув, що з ним поводяться справедливо. Ісус звернув увагу на те, як добрі продавці поводяться з покупцями, щоб наголосити на відкритості до істини. Якщо людина відкрита і йде за світлом, вона отримає ще більше. Та якщо вона відкидає світло, то в неї забереться навіть те, що вона мала раніше.

`Як ми можемо краще засвоїти принцип: якою мірою ви міряєте, такою і вам відміряють? Подумайте про це в контексті своїх стосунків з іншими людьми.`