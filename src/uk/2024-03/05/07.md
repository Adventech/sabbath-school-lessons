---
title:  Для подальшого дослідження
date:  02/08/2024
---

Прочитайте розділи «Перестань, ущухни!» і «Дотик віри» (С. 333–348) з книги Еллен Уайт «Бажання віків».

«Усі, хто навчається в Бога, повинні засвідчити, що їхнє життя не узгоджується зі світом, його звичаями й діями; кожному потрібно набути особистого досвіду в пізнанні волі Бога. Кожен зокрема має чути, як Він промовляє до серця. Коли стихають усі голоси й ми в тиші стоїмо перед Ним, тоді в мовчанні душі можна найвиразніше почути голос Бога. Він велить нам: “Вгамуйтесь та знайте, що Бог Я” (Псал. 46:11). Лише так можна знайти справжній спокій. І це ефективне приготування для тих, хто працює для Бога. Оновлена в такий спосіб душа буде оточена атмосферою світла й миру серед напруження повсякденних справ та метушливого натовпу. Ваше життя духмянітиме пахощами, у ньому відкриється Божественна сила, яка досягне людських сердець» (Е. Уайт. Бажання віків. С. 363).

«Їхні невдоволені серця запитували: якщо Ісус зміг здійснити стільки чудес, свідками яких вони були, то чи не може Він дати здоров’я, силу й багатство всьому Своєму народові? Чи не може визволити їх від гнобителів та увінчати силою і славою? Факт, що Він назвав Себе Божим Посланцем і однак відмовився стати царем Ізраїлю, був для них незбагненною таємницею. Його відмову хибно витлумачили. Багато хто дійшов висновку: Ісус не наважується заявити про Свої права, бо Сам сумнівається в Божественності власної місії. Так вони відкрили свої серця для невір’я, і посіяне сатаною насіння принесло плід за своїм родом – хибне розуміння й відступництво» (Е. Уайт. Бажання віків. С. 385).

**Запитання для обговорення**

`Якби хтось запитав вас, від чого звільнив вас Ісус, що б ви відповіли?`

`Обговоріть, чому Бог іноді допускає, щоб посадили до в’язниці та стратили таких добрих людей, як Іван Хреститель. Яку втіху чи надію ми можемо знайти, незважаючи на всі ці труднощі?`

`Які уроки можна засвоїти, читаючи про чудо насичення 5000 осіб, для церковних громад з обмеженими ресурсами?`

`Порівняйте поширене сьогодні уявлення про Ісуса з Його описом у Марка 5 і 6. Хто використовує Ісуса для досягнення політичної влади та панування над іншими?`