---
title:  Чудеса біля озера
date:  27/07/2024
---

### Біблійні тексти для дослідження
Марка 4:35–41; 5:1–43; Псал. 104:1–9; Числ. 27:17.

> <p>Пам’ятний вірш</p>
> «Та Він йому не дозволив, але сказав йому: Іди до свого дому, до своїх, і сповісти їм, що для тебе Господь зробив, як змилосердився над тобою!» (Марка 5:19).

Служіння Ісуса було зосереджене в Галилеї, особливо в районі Галилейського моря, озера завдовжки приблизно 21 км і завширшки 13 км. Це найбільше водоймище цього регіону було центром життя людей, які проживали неподалік.

Розділ 4 Євангелія від Марка закінчується тим, що Ісус і Його учні подорожували Галилейським морем. Здійнялася велика буря, яку Христос заспокоїв, звернувшись до вітру та хвиль. Шостий розділ Євангелія закінчується схожою сценою, але того разу Ісус ішов до Своїх учнів по воді. Між цими сценами на воді Господь здійснив численні чудеса, а Його учні розпочали свою місіонерську діяльність. Цього тижня ми розглянемо всі ці історії.

Основним у цих драматичних історіях є те, що читач може побачити, Хто такий Ісус. Він Той, Хто може втихомирити бурю, зцілити біснуватого, зцілити жінку, яка лише доторкнулася до Його одягу, воскресити мертву дівчину, проповідувати у Своєму рідному місті, спонукати Своїх учнів здійснювати місіонерську діяльність, нагодувати 5000 осіб п’ятьма хлібами та двома рибами. Ці неймовірні прояви сили наближали учнів до розуміння, що Христос – Божий Син.