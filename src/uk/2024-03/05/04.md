---
title:  Благання про зцілення
date:  30/07/2024
---

`Прочитайте Марка 5:21–24. Які риси Яіра ви помітили?`

Релігійні лідери, такі як Яір, зазвичай не дружили з Ісусом (див. Марка 1:22; 3:2, 6, Луки 13:14). Тому цілком імовірно, що він упав у відчай. Розпач Яіра виявився в тому, як він упав до ніг Христа. Його прохання зрозуміють батьки й матері, адже його дочка помирала. Проте він вірив, що Ісус може допомогти. Не промовивши жодного слова, Ісус пішов зі зневіреним батьком до його дому.

`Прочитайте Марка 5:25–34. Що зупинило Ісуса на шляху до оселі Яіра?`

Розповідь раптово обривається – і ми бачимо жінку, яка дванадцять років страждала від кровотечі. Ця історія про Яіра і хвору жінку – друга в Євангелії від Марка, побудована за принципом бутерброда (див. Марка 3:20–35 в Уроці 3). У цій історії різні люди, начальник синагоги Яір і нечиста жінка, прийшли до Ісуса по допомогу.

Жінка підійшла ззаду і торкнулася Його одягу. Вона одразу ж зцілилася. Проте Ісус зупинився й запитав: «Хто доторкнувся до Мого одягу?»

Жінка, яка була дуже хвора, раптово одужала. Однак вона боялася, що Ісус розгнівається на неї. Вона переживала шквал емоцій. Проте Христос хотів зцілити не лише її тіло, а й душу.

Потім історія повертається до Яіра (див. Марка 5:35–43). Начальник синагоги також пережив шквал емоцій. Ісус не дозволив нікому зайти з Ним і батьками, крім Петра, Якова та Івана. Ісус стверджував, що дівчинка не померла, а спить. Він випровадив усіх, хто супроводжував Його, і ввійшов до кімнати, де лежала мертва дитина. Узявши її за руку, Христос промовив: «Таліта кум». Марко переклав ці слова: «Дівчино, кажу тобі, встань!». Насправді слово таліта означає «ягня» і є ласкавим зверненням до дитини вдома. Наказ зберігати все в таємниці є частиною таємниці одкровення, яка проходить через усе Євангеліє від Марка і вказує на те, Ким є Ісус.