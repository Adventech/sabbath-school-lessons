---
title:  Субота з Ісусом
date:  06/07/2024
---

### Біблійні тексти для дослідження
Марка 1:16–45; 5:41; Івана 1:29–42; Луки 6:12; Левит 13.

> <p>Пам’ятний вірш</p>
> «Тож сказав їм Ісус: Ідіть за Мною, і Я зроблю вас ловцями людей» (Марка 1:17).

Кожне Євангеліє знайомить з початком служіння Ісуса по-особливому.

Матвій показує, як Ісус закликає учнів, а потім виголошує Нагірну проповідь.

Лука розповідає про першу суботню проповідь Ісуса в синагозі Назарета.

Іван говорить про покликання перших учнів і про весілля в Кані, де Ісус здійснює Своє перше чудо.

У Євангелії від Марка йдеться про покликання чотирьох учнів, про суботу в Капернаумі й подальші події.

«Субота з Ісусом», описана на початку Євангелія від Марка, дає читачеві уявлення про те, Хто такий Ісус. У цьому уривку міститься мало Його слів: короткий заклик до учнівства, наказ нечистому духові, план відвідування інших місць і зцілення прокаженого із вказівкою показатися священникові, щоб той засвідчив очищення. Акцент робиться на дії, особливо на зціленні людей. Автор Євангелія любить використовувати слова «відразу», «враз», щоб проілюструвати стрімкий перебіг служіння Ісуса.