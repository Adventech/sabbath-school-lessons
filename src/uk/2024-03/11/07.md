---
title:  Для подальшого дослідження
date:  13/09/2024
---

Прочитайте розділи «Перед Анною і судом Каяфи» та «Юда» у книзі Еллен Уайт «Бажання віків» (С. 698–722).

«Тимчасом як ганебні клятви були ще на устах Петра, а голосний спів півня бринів у його вухах, Спаситель відвернувся від жорстоких суддів і пильно подивився на Свого бідолашного учня. Цієї миті погляд Петра зустрівся з поглядом Учителя. У Його лагідних очах Петро прочитав глибокий жаль і смуток, але в них не було гніву.

Вигляд цього блідого, змученого стражданнями обличчя, ці тремтячі уста, цей погляд, сповнений співчуття і прощення, пронизали його серце, немов стрілою. Його совість прокинулася. Пам’ять стрепенулася. Петро згадав, як лише кілька коротких годин тому обіцяв, що піде зі своїм Господом у в’язницю й на смерть. Він пригадав свій сум, коли Спаситель сказав йому у верхній світлиці, що цієї ночі він тричі зречеться свого Господа. Петро щойно заявив, що не знає Ісуса, але тепер з гіркотою усвідомив, як добре знав його Господь, як безпомилково читав його серце, про віроломність якого не знав навіть він сам» (Е. Уайт. Бажання віків. С. 712, 713).

**Запитання для обговорення**

`Порівняйте Юду та Петра. У чому вони були схожі, а чим відрізнялися в подіях перед розп’яттям Христа?`

`Обговоріть значення Вечері Господньої. Як ми можемо зробити цю подію більш значущою та залучити до участі більше членів Церкви?`

`Обговоріть той факт, що Бог сказав «ні» як відповідь на молитву Ісуса в Гетсиманії. Що означає, коли Бог говорить нам «ні»?`

`Хоч Петро дуже засмутив Ісуса своїм зреченням, Христос не відкинув його. Яку надію ви можете отримати для себе із цього факту?`