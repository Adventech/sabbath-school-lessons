---
title:  Вибрані та випробувані
date:  07/09/2024
---

### Біблійні тексти для дослідження
Марка 14; Івана 12:4–6; Римл. 8:28; Вих. 24:8; Єрем. 31:31–34; Зах. 13:7.

> <p>Пам’ятний вірш</p>
> «І Він казав: Авва, Отче! Для Тебе можливе все! Забери цю чашу від Мене! Але хай буде не те, що Я хочу, але те, що Ти!» (Марка 14:36).

Розділи 14–16 Євангелія від Марка описують страждання, смерть і воскресіння Ісуса. Як зазначалося в Уроці 9, останні шість розділів охоплюють події одного тижня. Більшість описаних подій у Марка 14–16 відбуваються у четвер і п’ятницю Страсного тижня. Ісус помер у п’ятницю, а воскрес у неділю.

Урок цього тижня присвячений розділу 14 і розпочинається з п’ятої історії, побудованої за принципом бутерброда. Потім іде опис Таємної вечері, а далі – ніч у Гетсиманії. Там Христа заарештували та привели до синедріону. Сцена судового розгляду пов’язана зі зреченням Петра та є шостою і останньою з подвійних історій у Євангелії від Марка. І знову відбуваються дві протилежні дії, але вони підтверджують ту саму істину.

Протягом усієї розповіді переплітаються два контрастних сюжети. Марко коротко викладає їх читачам, розкриваючи тріумф Ісуса.