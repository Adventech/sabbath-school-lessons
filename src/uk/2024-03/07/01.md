---
title:  Навчаючи учнів. Частина I
date:  10/08/2024
---

### Біблійні тексти для дослідження
Марка 8:22–38; 9:1–50; Матв. 20:29–34; Івана 12:25; Мал. 4:5, 6; Луки 9:30, 31.

> <p>Пам’ятний вірш</p>
> «І, покликавши людей та Своїх учнів, сказав їм: Хто хоче йти за Мною, нехай зречеться себе самого, візьме свій хрест і йде за Мною» (Марка 8:34).

Перша частина Євангелія від Марка наголошує на тому, Хто такий Ісус. Його глибоке вчення і великі чудеса ясно свідчать: Він – Месія. У той вирішальний і поворотний момент розповіді Ісус запитав Своїх учнів, за кого вони вважають Його.

Петро чітко відповів на це запитання, і Ісус одразу почав пояснювати, куди веде Його дорога як Месії. І ми знаємо, що Його шлях проходить через Голгофу.

З кінця восьмого і до кінця десятого розділу Євангелія від Марка Ісус зосереджується на тому, щоб розповісти учням про Свій шлях. У цих розділах Він говорить про страждання, смерть і воскресіння. Далі Христос дає спеціальні настанови щодо учнівства. Ці важливі уроки актуальні й сьогодні.

Також у цих розділах ідеться про зцілення двох сліпих (у середині розділу 8 та наприкінці розділу 10). Ці розповіді яскраво ілюструють, що учнівство включає духовне розуміння того, Ким є Ісус і для чого Він прийшов. Як Його вчення кинуло виклик дванадцятьом учням 2000 років тому, так і сьогодні воно показує учням Ісуса високу ціну і велику цінність слідування за Ним.