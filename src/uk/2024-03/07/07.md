---
title:  Для подальшого дослідження
date:  16/08/2024
---

Прочитайте розділи «Служіння» і «Хто найбільший?» у книзі Еллен Уайт «Бажання віків» (С. 426–446).

«Славі передує покора. На найпочесніше місце серед людей Небо обирає працівника, котрий, подібно до Івана Хрестителя, упокорює себе перед Богом. Учень, який найбільше уподібнився до дитини, – найефективніший у праці для Бога. Небесні істоти можуть співпрацювати з тим, хто не прагне звеличити себе, а працює для спасіння душ» (Е. Уайт. Бажання віків. С. 436).

«Усе, що дає нам перевагу над іншими, – освіта, культура, шляхетність характеру, християнське виховання, релігійний досвід, – робить нас боржниками перед тими, хто не має таких переваг. По можливості ми повинні служити їм. Якщо ми сильні, то повинні підтримувати руки слабких. Ангели слави, котрі постійно бачать лице Отця Небесного, знаходять радість у служінні Його малим. Немічні душі, які мають чимало недобрих рис характеру, – особливий об’єкт їхньої опіки. Ангели завжди перебувають там, де їхня присутність найбільш необхідна. Вони поряд з тими, хто провадить найважчу боротьбу зі своїм “я”, хто перебуває в найнесприятливіших обставинах життя. У цьому служінні також беруть участь істинні послідовники Христа» (Е. Уайт. Бажання віків. С. 440).

**Запитання для обговорення**

`Прочитайте ще раз Марка 8:27–29. Як часто ви говорите іншим про свою віру в Ісуса як у Христа?`

`Як досягнути балансу між досвідом спілкування з Христом на вершині гори та простим досвідом служіння потребам інших?`

`У класі обговоріть відповідь на запитання про велич наприкінці уроку за середу. Як ви визначили різницю між тим, як світ дивиться на велич і як її бачить Бог? Хто ті люди, яких світ вважає великими, а Бог, можливо, ні? Навпаки, кого Господь може вважати великим, а світ ігнорує чи навіть зневажає? Що ця різниця говорить нам про те, наскільки хибними насправді є ідеали в цьому світі?`

`Як ми можемо навчитися настільки серйозно ставитися до гріха, що, як сказав Ісус, краще бути покаліченим, аніж згрішити?`