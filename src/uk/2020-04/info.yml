---
  title: "Християнська освіта"
  description: "«Страх Господній – початок премудрости, а пізнання Святого – це розум» (Прип. 9:10). Подумайте над цим текстом. Він містить у собі два тісно пов’язаних поняття: «страх» ‒ у значенні «побожний трепет, захоплення, благоговіння від усвідомлення слави й сили Бога»; та «пізнання» ‒ у значенні «вивчення й розуміння істини про характер Бога». Отже, мудрість, пізнання й розум походять від Самого Бога. Це цілком логічно. Адже Бог – Джерело всього сущого, єдиний, Хто створив і підтримує все, що існує (Івана 1:1-3; Колос. 1:16, 17). Що б ми не вивчали, про що б не знали – про кварки<sup>*</sup>, гусінь, наднові зірки, ангелів, демонів, «правителів і влади на небесах» (Ефес. 3:10) – усе існує лише завдяки Богові. Господь – Джерело істинного знання, мудрості й розуму. Писання ясно говорить: «Бог є любов» (1 Івана 4:8), що відображено в такій цитаті Еллен Уайт: «Любов, основа творіння й викуплення, є основою і справжнього виховання й освіти. Про це ясно свідчить Закон, даний Богом як дороговказ у житті. Його перша велика заповідь: “Люби Господа Бога свого всім серцем своїм, і всією душею своєю, і всією силою своєю, і всією думкою своєю” (Луки 10:27). Любити Його, Безмежного, Усезнаючого Бога, всією силою, думкою і серцем означає найвищий розвиток кожної здібності. Це означає, що в усьому єстві — у тілі, розумі, як і в душі, — має бути відновлений образ Божий» (Виховання та освіта. С. 16). Оскільки Господь – Джерело всякого істинного знання, усякої істинної освіти, християнська освіта має спрямовувати наш розум до Нього та Його власного об’явлення про Себе. Через природу, через написане Слово, через об’явлення Христа в цьому Слові нам дано все необхідне, і навіть більше, щоб ми побудували близькі взаємини з нашим Господом та справді любили Його всім серцем і всією душею. Природа, навіть опоганена тисячоліттями гріха, продовжує свідчити, і досить могутньо, про милостивий характер Бога, якщо вивчати її у світлі Святого Письма. Однак саме написане Слово, Біблія, – це досконалий стандарт істини, найбільше відкриття про те, Хто є Бог і що Він здійснив та здійснює для людства. Писання, його вістка про творіння й викуплення мають бути центром будь-якої християнської освіти. Апостол Іван сказав, що Ісус Христос – «Світло, яке освічує кожну людину, що приходить у світ» (Івана 1:9). Інакше кажучи, як лише через Ісуса кожна людська істота отримує життя, так через Нього кожна людина отримує й Божественне світло, певне розуміння трансцендентних, тобто недоступних для пізнання, істини і милості. Однак усі ми перебуваємо в боротьбі, Великій боротьбі, у якій ворог душ докладає максимум зусиль, щоб перешкодити нам отримати це пізнання. Отже, з чого б не складалася християнська освіта, вона повинна допомогти учням краще зрозуміти світло, послане нам Богом з Небес. Інакше, за словами Ісуса: «…яка користь людині, якщо придбає весь світ, але занапастить душу свою?» (Марка 8:36). Яка вам користь від прекрасної освіти в галузі науки, літератури, економіки чи техніки, якщо наприкінці життя ви зазнаєте другої смерті у вогняному озері? Відповідь очевидна, чи не так? Тому саме таким буде предмет обговорення на наших уроках в поточному кварталі. Що означає мати християнську освіту та яким чином ми як Церква можемо знайти спосіб, щоб усі її члени здобули таку освіту? Цей посібник з вивчення Біблії в Суботній школі написано президентами адвентистських коледжів та університетів Північної Америки."
  human_date: "Жовтень · Листопад · Грудень 2020"
  start_date: "26/09/2020"
  end_date: "25/12/2020"
  color_primary: "#88C489"
  color_primary_dark: "#2A973C"