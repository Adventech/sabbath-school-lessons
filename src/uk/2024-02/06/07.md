---
title: 'Для подальшого дослідження'
date: 10/05/2024
---

«Коли Біблія була заборонена світською й церковною владами, коли її свідчення зазнавали перекручень і було докладено всіх зусиль з боку людей і демонів, щоб відвернути людський розум від неї; коли тих, хто насмілювався звіщати її істини, переслідували, видавали, мучили, живими ховали в підземних тюрмах, страчували за їхню віру або змушували шукати собі притулку в неприступних горах, міжгір’ях, печерах, – тоді вірні свідки пророкували, зодягнуті у волосяницю. Та, незважаючи на це, вони продовжували своє свідчення протягом усього періоду 1260 років. У найтемніші часи були вірні мужі, які любили Слово Боже i ревно дбали про його честь. Цим вірним слугам була дана мудрість, сила i влада звіщати Його правду впродовж усього цього часу» (Е. Уайт. Велика боротьба. С. 267, 268).

«Коли Франція публічно зреклася Бога й відкинула Біблію, нечестиві люди і духи темряви тріумфували: нарешті вони досягли бажаної мети і королівство звільнилося від обмежень Божого Закону… Стримувальна сила Божого Духа, яка обмежує сатанинську жорстокість, була значною мірою забрана, і той, для кого єдина радість полягає в нещасті людей, отримав повну свободу дій. Люди, котрі служили гріху, мусили збирати відповідні плоди доти, доки всю країну не захлеснули невимовні злочини. Зі спустошених провінцій та зруйнованих міст до Неба долинав зойк розпачу і страждання. Здавалося, що Франція зазнала сильного землетрусу. Релігія, закон, громадський порядок, сім’я, держава, церква – усе було зруйновано беззаконною рукою, що піднялася проти Закону Божого» (там само. С. 285, 286).

«Якщо Церква не буде прямувати дорогою, вказаною їй Провидінням Божим, і не буде приймати кожний промінь світла, котре їй посилається, виконуючи в усьому свої обов’язки, тоді релігія неминуче перетвориться на пусте дотримання форм, і дух благочестя залишить її» (там само. С. 315, 316).

**Питання для обговорення**:

`1. Як у Французькій революції розкрилися принципи великої боротьби?`

`2. Один атеїст написав: «Ми вільні ставити власні цілі й наважуватися виходити за будь-які інтелектуальні межі, не шукаючи заборонних знаків». Чому саме фраза «не шукаючи заборонних знаків» відкриває мотиви, через які багато хто відкидає Бога? Як це допомагає пояснити події, що сталися під час Французької революції?`

`3. Яке значення має видіння Івана про Небесне святилище у зв’язку з останніми подіями?`