---
title: 'Для подальшого дослідження'
date: 12/04/2024
---

«Даремними були намагання сатани шляхом насильства знищити Церкву Божу. Велика боротьба, у якій учні Ісуса жертвували своїм життям, не припинилася й тоді, коли ці вірні прапороносці впали на своєму посту. Однак у поразці була їхня перемога. Слуг Божих убивали, але Христова справа неухильно просувалася вперед. Євангеліє продовжувало ширитися, i число його прихильників зростало. Добра вістка дійшла до країв, недоступних навіть для римського орла. Один християнин у відповідь на погрози правителів-язичників, що закликали до переслідування, сказав: “Ви можете вбивати, катувати й засуджувати нас... але ваша несправедливість є доказом нашої невинності... Ваша жорстокість не принесе вам користі”. Переслідування лише сприяли тому, що багато людей приймали ці переконання. “I що більше ви нас будете знищувати, то більше людей ставатимуть на наші місця, бо кров християн – це насіння” (Tertulian. Apology. Ch. 50)» (Е.Уайт. Велика боротьба. С. 41, 42).

«Часто для слабких у вірі таємниче Провидіння, Яке допускає праведним терпіти гоніння й переслідування від рук нечестивих, є причиною великого збентеження i нерозуміння. Деякі майже втрачають віру в Бога через те, що Він дозволяє, аби найгірші люди жили добре, а праведні й благородні зазнавали від них утисків i страждань. “Хіба можливо, – запитують вони, – щоб Той, Хто справедливий, милосердний, а також усемогутній, міг зносити таку несправедливість i пригноблення?” Це запитання недоречне. Бог дав нам достатньо доказів Своєї любові. Ми не повинні сумніватися в Його доброті лише через те, що не здатні зрозуміти планів Його Провидіння» (Е.Уайт. Велика боротьба. С. 46, 47).

**Питання для обговорення**:

`1. Як ви вважаєте, чому Бог іноді дозволяє Своєму народові страждати?`

`2. Ваш друг запитує вас: «Де був Бог, коли я страждав? Якщо Він любить мене, то чому допустив такі важкі часи в моєму житті?» Що ви відповісте йому?`

`3. Як ваша місцева громада може стати дбайливою спільнотою та впливати на світ? Обговоріть практичні способи застосування того, що ви вивчили цього тижня.`