---
title: 'Наближається конфлікт'
date: 08/06/2024
---

> <p>Пам’ятний текст</p>
> «Освяти їх істиною [Своєю]! Твоє Слово – то істина» (Івана 17:17).

### Біблійні тексти для дослідження
Об’явл. 14:7, 9, 12; 4:11; 13:1, 2; 12:3–5, 17; 13:11–18.

Відносно новий медичний пристрій під назвою «Біочіп», або «Чіп Veri», розміром з рисове зерно можна імплантувати пацієнтові під шкіру. Біочіп містить інформацію про історію хвороби пацієнта, яку потім можна отримати, провівши зовнішнім сканером по ділянці тіла пацієнта, куди імплантований Біочіп. Деякі християни вбачають у цьому частину «змови» з метою закарбувати в людях знак звіра. Для інших знак звіра пов’язаний зі штрих-кодом на упаковках з їжею або із загадковим числом на доларових купюрах, яке приблизно дорівнює 666. Декотрі люди асоціюють число звіра з масонським орденом, ілюмінатами, чорними гелікоптерами ООН та самою Організацією Об’єднаних Націй.

Мета уроку цього тижня – показати, що майбутній конфлікт буде зосереджений на питанні поклоніння. Сатана кине виклик авторитетові Бога, намагаючись скасувати Божий Закон. Центром глобального конфлікту щодо поклоніння стане четверта заповідь. Сатана ненавидить суботу, оскільки ненавидить Творця. Він використовуватиме насильство, тиск, владу, щоб зруйнувати нашу відданість Христові. Відбудеться зіткнення різних поглядів з приводу справжнього та хибного дня поклоніння. Останній заклик Бога – це заклик бути вірними Христу, незважаючи на переслідування, економічний бойкот, ув’язнення та смертний вирок. Цей урок ясно показує, що Ісус Христос достатньо могутній, аби провести нас через останній конфлікт на Землі.