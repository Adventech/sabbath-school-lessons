---
title: 'Для подальшого дослідження'
date: 24/05/2024
---

Зверніть увагу, як описано служіння Ісуса для нас під час суду, а також і наша роль: «Ісус не виправдовує їхніх гріхів, але вказує на розкаяння, віру та, благаючи простити їх, Він підносить Свої зранені руки перед Отцем і святими ангелами й каже: Я знаю їх на ім’я. “Подивись, Я записав тебе на долонях” (Ісаї 49:16). “Жертва Богові – це скрушений дух; серцем смиренним і впокореним Ти, Боже, не погордуєш” (Псал. 51:19). Звертаючись до обвинувача Свого народу, Христос каже: “Нехай заборонить тобі Господь, сатано! Забороняє тобі Господь, Котрий обрав Єрусалим!” (Зах. 3:2)» (Е. Уайт. Велика боротьба. С. 483, 484).

«Факт, що люди, котрі називають себе Божими дітьми, представлені перед Господом у забрудненому одязі, має привести до смирення і глибокого дослідження серця всіх, хто сповідує Його Ім’я. Усі люди, які справді очищають душі послухом істині, будуть найскромнішої думки про себе. Що уважніше вони розглядають чистий характер Христа, то сильніше бажають відповідати Його образу і то менше чистоти й святості бачать у собі. Однак, усвідомлюючи свій гріховний стан, ми маємо покладатися на Христа як на нашу праведність, освячення та викуплення. Ми не можемо відповісти на сатанинські звинувачення проти нас. Лише Христос може навести переконливе заперечення на наш захист. Він здатний змусити обвинувача замовкнути за допомогою доказів, які ґрунтуються не на наших, а на Його заслугах» (Е. Уайт. Свідчення для Церкви. Т. 5. С. 471).

«Сьогодні ми живемо у великий день примирення. У прообразному служінні, коли первосвященник здійснював очищення Ізраїлю, усі повинні були розкаятися в гріхах, упокорюючи свої душі перед Господом, щоб не бути винищеними з-посеред народу. Так само всі, хто бажає, щоб їхні імена залишалися в Книзі життя, мають тепер, у ці дні випробовування, яких уже так небагато залишилося, упокорювати свої душі перед Богом, жалкуючи про гріх та щиро каючись» (Е. Уайт. Велика боротьба. С. 488, 489).

**Питання для обговорення**:

`1. Які почуття викликає думка про те, що заради нас Ісус простягає Свої пробиті руки перед Отцем? Чому це наша єдина надія під час судового процесу?`

`2. Ми живемо в День викуплення. Викуплення – це справа Бога зі спасіння заблудлих грішників. Чому тоді вістка про те, що Бог щодня працює для спасіння грішників, – це хороша вістка?`

`3. Зверніть увагу на такі слова Еллен Уайт: «Тільки Христос може дієво заступитися за нас. Він здатний змусити обвинувача замовкнути за допомогою аргументів, які ґрунтуються не на наших заслугах, а на Його власних» (Advent Review and Sabbath Herald. January 2, 1908). Як ви можете мати цю надію?`