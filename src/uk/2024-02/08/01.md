---
title: 'Світло зі Святині'
date: 18/05/2024
---

> <p>Пам’ятний текст</p>
> «У тому, про що я веду мову, головним є ось що: ми маємо такого Первосвященника, Який сів на небі праворуч престолу Величності. Він – Служитель святині та істинного намету, який поставив Господь, а не людина» (Євр. 8:1, 2).

### Біблійні тексти для дослідження
Вих. 25:8, 9, 40; Євр. 8:1–6; Левит 16:21, 29–34; 23:26–32; Євр. 9:23–28; Дан. 7:9, 10; Матв. 25:1–13; Об’явл. 11:19.

Незабаром після розчарування 22 жовтня 1844 року, після молитви й вивчення Біблії, деякі мілерити зрозуміли свою помилку. Пророцтво про 2300 днів стосувалося не Другого приходу Ісуса, як усі вважали, а служіння Христа в Небесній святині, так переконливо описаного в Посланні до євреїв.

Очищення Небесної святині було завершенням очищення земної святині, про що написано в книзі Левит. Аби краще зрозуміти цю важливу істину, проаналізуйте паралелі між розділами 7 і 8 книги Даниїла:

| Дан. 7 | Дан. 8 |
| --- | --- |
| Вавилон | |
| Мідо-Персія | Мідо-Персія |
| Греція | Греція |
| Рим | Рим |
| Суд на Небесах | Очищення Святині |

Ці паралелі допомагають зрозуміти сутність очищення Святині, тобто великий слідчий суд перед Другим приходом Христа. Цього тижня ми досліджуватимемо життєво важливу біблійну істину про служіння Христа в Небесній святині.