---
title: 'Керовані надією'
date: 11/05/2024
---

> <p>Пам’ятний текст</p>
> «І скажуть у той день: Ось наш Бог! На Нього ми покладали надію, і Він нас спас! Це – Господь, на Якого ми надіялись, тому будемо радіти і веселитися Його спасінням!» (Ісаї 25:9).

### Біблійні тексти для дослідження
1 Сол. 4:13–18; Матв. 24:27, 30, 31; 2 Петра 1:19–21; Дан. 8:14; 9:24–27; Ездри 7:7–13.

Другий прихід Христа – одна із центральних тем Писання. Це золота нить, яка пронизує священні сторінки Біблії. Один учений підрахував, що Другий прихід Христа згадується в Старому Завіті 1845 разів. У 260 розділах Нового Завіту налічується понад 300 згадок про повернення Христа, тобто в кожному 25-му вірші написано про це. Ця подія згадується у 23 із 27 книг Нового Завіту.

Після того, як Реформація в Європі зазнала краху і їй заважали розбіжності й розбрат, протестантизм укоренився в Новому світі, зокрема в Сполучених Штатах. Тут багато віруючих прагнуло підхопити прапор істини, включно з істиною про Другий прихід.

Серед них був фермер-баптист на ім’я Уїльям Міллер. Вивчаючи Біблію, він повірив, що прихід Ісуса відбудеться найближчими роками. Потім почав проповідувати цю звістку, започаткувавши рух, який, хоч і зіткнувся з великим розчаруванням, відкрив багатьом людям біблійні істини, актуальні і для нинішнього покоління.

Цього тижня ми розглянемо питання про те, чому протягом століть Другий прихід Христа наповнював серця віруючих радістю та як ми можемо підготуватися до цієї великої події.