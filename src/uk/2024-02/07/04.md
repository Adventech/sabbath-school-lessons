---
title: 'Уїльям Міллер та Біблія'
date: 14/05/2024
---

Як Бог використав протестантських реформаторів з метою відкрити істину про виправдання через віру в Христа, так Він використав Уїльяма Міллера, щоб звернути увагу людей на істину про Другий прихід Христа. Досліджуючи Писання, Міллер відкрив для себе Христа, Котрий любив Його більше, ніж він міг собі уявити. З Біблією, ручкою і записником він почав читати Буття і читав не швидше, ніж міг зрозуміти кожен прочитаний уривок. Порівнюючи текст із текстом, він дозволив Біблії пояснювати саму себе.

`Прочитайте Ісаї 28:9, 10; Прип. 8:8, 9; Івана 16:13; 2 Петра 1:19–21. Які принципи тлумачення Біблії пропонують ці уривки?`

Коли Уїльям Міллер порівнював текст із текстом, йому відкривалися таємниці Біблії. Він шукав їх, як захований скарб, і був щедро винагороджений. Святий Дух відкрив Боже Слово для його розуміння. Міллер досліджував пророцтва з такою самою старанністю, як і інші біблійні уривки.

`Прочитайте Дан. 1:17; 2:45; 1 Петра 1:10, 11; Об’явл. 1:1–3. Що ці тексти повідомляють нам про розуміння біблійних пророцтв?`

Біблійні пророчі книги не вкриті таємницею. Люблячий Бог дав нам Своє пророче Слово, щоб підготувати нас до вирішальних подій, які незабаром розгорнуться у світі. Уїльям Міллер ясно розумів, що Біблія – найкращий тлумач своїх пророцтв та образів. Звірі символізують царів чи царства (див. Дан. 7:17, 23), вітер – руйнівні сили (див. Єрем. 49:36), вода – народи чи нації (див. Об’явл. 17:15), жінка – Церкву (див. Єрем. 6:2; Ефес. 5:22–32). Часові пророцтва Даниїла та Об’явлення також викладені символічною мовою, де один пророчий день – це один буквальний рік (див. Чис. 14:34; Єзек. 4:6). Застосувавши ці принципи біблійного тлумачення, Уїльям Міллер був вражений, бо подумав, що може визначити час повернення Христа.

`Чому правильне розуміння пророчого символізму надзвичайно важливе для нашої віри?`