---
title: 'Для подальшого дослідження'
date: 17/05/2024
---

«Як і перші учні, Уїльям Міллер і його співробітники не до кінця розуміли важливе значення вістки, яку проповідували. Помилки, які давно закоренилися в Церкві, заважали їм прийти до правильного розуміння одного важливого пункту пророцтва. Тому, хоч вони й звіщали світові вістку, доручену їм Богом, але через неправильне розуміння її змісту зазнали розчарування… Однак Бог досяг Своєї доброї цілі, дозволивши, щоб вістка перестороги про Суд була проголошена саме в такий спосіб. Великий день наближався, й у Своєму провидінні Бог допустив, аби був проголошений «точний» час Другого приходу.

Це було допущено, щоб відкрити людям, чим були наповнені їхні серця. Ця вістка була призначена для випробування й очищення Церкви. Люди повинні були самі переконатися, до чого прив’язане їхнє серце: до цього світу чи до Христа й небесних цінностей. Вони говорили, що люблять Спасителя, а тепер мали змогу довести свою любов. Чи були вони готові зректися світських надій і прагнень та з радістю вітати Прихід свого Господа? Ця вістка мала допомогти їм побачити свій справжній духовний стан, її послав милостивий Бог, щоб вони пробудилися та в розкаянні й покорі шукали Його» (Е. Уайт. Велика боротьба. С. 350–352).

**Питання для обговорення**:

`1. Які уроки ми можемо почерпнути з досвіду Уїльяма Міллера? Чому часом Бог допускає, щоб ми виклали своє хибне розуміння?`

`2. Чому розуміння уривка Дан. 9:24–27 важливе для підтвердження цілісності Біблії та Божественності Христа?`

`3. Яку роль відіграє розуміння пророцтв у Плані спасіння? Чому пророцтва важливі в Плані Бога?`