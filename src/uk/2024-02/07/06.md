---
title: 'Найдовша пророча хронологія'
date: 16/05/2024
---

`Прочитайте Ездри 7:7–13. Коли було видано наказ, який дозволяв ізраїльським бранцям у Персії повернутися на батьківщину та відновити свій храм?`

Наказ був виданий Артаксерксом, царем Персії, 457 року до н. е. Цей указ був останнім із трьох указів, які дозволяли євреям повернутися, щоб відбудувати Єрусалим та відновити богослужіння в храмі. Цей третій указ був найповнішим і знаменує собою початок пророцтва про 2300 днів (років).

`Прочитайте Дан. 9:25, 26. Коли мав розпочатися весь цей пророчий період? Які важливі події передречені в зазначених текстах?`

У цьому чудовому пророцтві ангел Гавриїл провістив, що «від виходу наказу про повернення Ізраїлю» до Месії пройде 69 пророчих тижнів, або 483 пророчих днів, тобто буквальних років. Наказ було видано восени 457 року до н. е., отже, 483 роки сягають осені 27 року н. е. Слово «Месія» (давньоєврейське Маши́ах) означає «Помазаник». Восени 27 року н. е. Христос охрестився й був помазаний Святим Духом (див. Дії 10:38). Після Свого хрещення Ісус вирушив до Галилеї, говорячи, що «сповнився час, і наблизилося Царство Боже» (Марка 1:14, 15).

Навесні 31 року н. е., у середині цього останнього пророчого тижня, через три з половиною роки після Свого хрещення Ісус був розп’ятий на Голгофі. Система жертвоприношень, яка вказувала на Агнця Божого, пришла до свого завершення. Образ зустрівся з прообразом, тому всі постанови церемоніальної системи втратили своє значення та були скасовані.

`Прочитайте Дан. 9:27. Чим мало закінчитися пророцтво про 70 тижнів?`

Спеціально відведені для євреїв 70 тижнів, або 490 років, закінчилися 34 року н. е. в момент відкинення синедріоном євангельської вістки (див. Дії 6:8–7:60).

Якщо відмінусувати 490 років від пророчого періоду 2300 років, залишиться 1810 років для завершення пророцтва. Це приводить до 1844 року. Уїльям Міллер і перші адвентисти вірили, що святилище в Дан. 8:14 – е Земля, і припускали, що 1844 року Христос прийде, щоб очистити Землю вогнем (див. таблицю в наступному уроці).