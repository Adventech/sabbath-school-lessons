---
title: 'Надія на скоре повернення Ісуса'
date: 24/06/2024
---

`Прочитайте Івана 14:1–3; Тита 2:11–14. Як наведені вірші можуть підбадьорити й потішити нас у час скрути?`

Слова Ісуса: «Хай не тривожиться ваше серце», – це Його запевнення в тому, що Він ніколи не залишить нас і знову прийде, щоб забрати нас додому. Цей світ не наш дім. Настане найкращий день – день Другого приходу Христа. Кожен 25-й вірш Нового Завіту говорить про повернення нашого Господа. Коли настануть темні дні і деспотичні дії церковно-державної влади загрожуватимуть нашому життю, обітниця про Прихід Христа наповнить наші серця надією. Це «блаженна надія», яка впродовж віків надихала вірних Божих дітей.

`Прочитайте Об’явл. 6:15–17; Ісаї 25:8, 9. Як реагуватимуть на Прихід Христа праведні й нечестиві? Чим пояснюється різниця між поведінкою цих людей?`

Нечестиві усвідомлюють жахливі наслідки гріха, тоді як праведники приймуть чудові дари благодаті. Повстання проти Бога призводить до страху, вини, осуду і, зрештою, до вічної смерті. Прийняття Його спасенної благодаті дарує прощення, мир та вічну радість при Його славному поверненні.

`Прочитайте Об’явл. 15:3, 4; 19:7. Що скажуть викуплені у відповідь на славне спасіння, дароване їм через Христа?`

«Хрест Христа буде предметом вивчення і прославлення викупленими впродовж вічності. У Христі прославленому вони бачитимуть Христа розп’ятого… Те, що Творець усіх світів, Вершитель долі всіх людей відмовився від Своєї слави та принизив Себе з любові до людини, постійно викликатиме подив і захоплення жителів Усесвіту» (Е. Уайт. Велика боротьба. С. 650, 651).

`Прочитайте Об’явл. 12:17; 17:13, 14; 19:11–16. Зверніть увагу на послідовність цих текстів. Що тут сказано про останню земну битву й остаточну перемогу Христа?`