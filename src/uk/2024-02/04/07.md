---
title: 'Для подальшого дослідження'
date: 26/04/2024
---

«Бог освітив великим світлом розум цих вибраних мужів, відкривши їм багато хибних поглядів Риму, проте вони не отримали всієї повноти світла, яке мало злитися на світ. За допомогою цих Своїх слуг Бог виводив народ із темряви Римської церкви, але на них чекали численні серйозні перешкоди, тому Господь провадив їх крок за кроком, відкриваючи стільки, скільки вони були здатні витримати. Реформатори не були готові відразу прийняти все світло. Люди, які тривалий час перебували в темряві, не можуть витримати сяйва полуденного сонця; щось подібне могло трапитися і з ними. Тому Бог відкривав їм істину поступово і такою мірою, якою народ міг її сприйняти. У кожному столітті щоразу нові вірні працівники провадили народ усе далі й далі шляхом Реформації» (Е. Уайт. Велика боротьба. С. 102, 103).

«В іншому листі, звертаючись до священника, котрий став учнем Євангелія, Гус із глибокою покорою писав про свої помилки, картаючи себе за те, що “із задоволенням носив багатий одяг та витрачав багато годин на порожні заняття”. Далі він додав зворушливе застереження: “Нехай твої думки зосереджуються на славі Божій та справі спасіння душ, а не на чинах і маєтках. Будь обережний, не прикрашай свого дому більше, ніж свою душу, а понад усе піклуйся про духовне зростання. Будь благочестивим і покірним щодо бідних,

не розтринькуй свого майна на бенкети й учти. Якщо не будеш удосконалювати свого характеру та стримуватися від надмірностей, я боюся, що ти будеш жорстоко покараний, як і я... Ти знаєш моє вчення, бо з дитинства отримував настанови від мене, тому я вважаю зайвим знову писати тобі про це. Але заклинаю тебе милосердям нашого Господа: не наслідуй мене в жодному прояві марнославства, яке помітив у мене» (Е. Уайт. Велика боротьба. С. 105, 106).

**Питання для обговорення**:

`1. Як ви розумієте словосполучення «повнота світла»? Чому Бог відкриває істину поступово? Як ці принципи можна застосувати до Божої Церкви сьогодні?`

`2. Як нові відкриття істини пов’язані з попередніми істинами, котрі зрозуміли діти Божі? Чому нове світло ніколи не повинно суперечити попередньому?`

`3. Незалежно від того, де ми проживаємо, наше суспільство впроваджуватиме цінності, ідеї й моральні правила, які суперечать біблійному вченню. Визначивши ці розбіжності, як ми особисто і Церква загалом маємо реагувати на них? Як нам залишатися добрими громадянами і водночас не приймати фальшивих цінностей, які проголошує наше суспільство?`

`4. Яке враження справив на вас процитований вище лист Яна Гуса? Яка думка реформатора найбільше приголомшила вас?`