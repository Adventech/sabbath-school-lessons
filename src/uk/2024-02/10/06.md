---
title: 'Спіритизм в останні дні (Частина 2)'
date: 06/06/2024
---

Наша надія на спасіння корениться в Христі. Його простягнуті з любов’ю руки пропонують нам прийняти Його безмежно дорогоцінну жертву. Незабаром Христос повернеться, щоб заявити про Свої права. У Посланні до Тита 2:13 Другий прихід Христа названий «блаженною надією».

Мета сатани – зруйнувати цю надію. Він чинитиме ознаки й чудеса, аби відвести людей від біблійної істини про спасіння в Христі.

«Тут терпіння святих, які бережуть Божі заповіді та віру Ісуса!» (Об’явл. 14:12). В останній битві сатана зробить усе можливе, щоб перешкодити людям дотримуватися Божих заповідей і мати «віру Ісуса». Отже, необхідно обережно ставитися до будь-якого вчення, навіть якщо воно супроводжується ознаками й чудесами, адже воно може відвернути нас від цих двох характеристик народу Останку.

`Прочитайте Матв. 24:23–27; 2 Кор. 11:13, 14; 2 Сол. 2:9–12. Що ці уривки говорять про спокусливу силу і манеру роботи сатани?`

В останній час сатана здійснить свій останній обман: «Незабаром на небі з’являться страшні надприродні знамення, викликані нечистими духами, що здатні творити чудеса. Духи бісівські вийдуть до царів землі i до всього світу, щоб заманити їх у тенета обману i переконати об’єднатися із сатаною в його останній битві проти небесного правління. У такий спосіб будуть зведені як правителі, так i піддані. З’являться люди, що видаватимуть себе за Христа, претендуючи на титул i поклоніння, які належать тільки Спасителеві світу. Вони творитимуть дивовижні чудеса зцілення i запевнятимуть, що мають відкриття з Неба. Проте ці відкриття суперечитимуть свідченню Святого Письма.

Заключним актом цiєї великої драми спокуси буде спроба сатани видати себе за Христа. Церква давно вже заявляла, що чекає Приходу Спасителя як здійснення своїх надiй. I великий обманщик створить видимість Приходу Христа. У рiзних частинах свiту сатана з’являтиметься серед людей як велична істота в осяйному блиску, нагадуючи собою Сина Божого, описаного Іваном у книзi Об’явлення (1:13–15). Слава, яка оточуватиме сатану, перевершить усе, що будь-коли бачили очі смертної людини» (Е. Уайт. Велика боротьба. С. 623–624, курсив автора посібника).

`Чому розуміння істин про Другий прихід Христа і стан померлих надзвичайно важливе для нас?`