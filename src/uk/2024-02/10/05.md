---
title: 'Спіритизм в останні дні (Частина 1)'
date: 05/06/2024
---

`Прочитайте Матв. 24:5, 11, 24; 2 Сол. 2:7–9; Об’явл. 13:13, 14; 16:13, 14. З яким обманом люди зіткнуться в останній час?`

Безпосередньо перед Другим приходом Ісуса диявол використовуватиме великі ознаки й чудеса, щоб звести безліч людей. Коментуючи оманливу силу демонічних духів, Анхель Родрігес робить промовисту заяву: «Їхня сила переконання полягає не в змісті їхнього послання, а в силі надприродних проявів, названих “ознаками” й “чудесами”. Отже, ці ознаки апелюють до афективної* сторони людини, а не до її дискреційних** та раціональних здібностей. Факт, що ці ознаки здійснюють біси, свідчить: єднальна сила послання трьох бісів [дракона, звіра і лжепророка] носить спіритичний характер, Бог не є їхнім джерелом або основою. У міру того, як світовий конфлікт наближається до завершення, на арену людської історії безпрецедентним чином вийде демонічна сила. Спіритизм, основою якого є небіблійне вчення про безсмертя душі, майже захопить світ у полон».

`Чому небезпечно довіряти своїм емоціям? Яку роль вони відіграють у нашому досвіді віри? Як сатана може впливати на наші почуття?`

«Сатана давно готується до своєї останньої спроби звести світ… Він торував шлях до появи спіритизму – шедевру його звабної сили. Він ще не досяг повного здійснення своїх задумів. Це станеться в останній час... За винятком тих, кого збереже сила Божа через віру в Його Слово, увесь світ буде втягнутий у цей обман. Фатальне почуття безпеки заколисує людей, вони прокинуться тільки тоді, коли зливатиметься гнів Божий» (Е.Уайт. Велика боротьба. С. 562).

Наша єдина безпека – в Ісусі та Його Слові. Неважко зрозуміти, як мільйони, навіть мільярди людей, котрі не розуміють стану померлих, будуть захоплені різними оманами, пов’язаними з ідеєю про те, що мертві продовжують жити після смерті.

`Від яких поширених обманів навіть зараз захищені ті, хто розуміє, що мертві сплять?`