---
title: 'Для подальшого дослідження'
date: 07/06/2024
---

Нас попереджали: «До багатьох з’являться демонські духи під виглядом померлих родичів або друзів і звіщатимуть їм найнебезпечніші єресі. Ці відвідувачі впливатимуть на наші найніжніші почуття і чинитимуть чудеса, щоб надати більшої ваги й сили своїм словам. Ми повинні бути готовими зустріти їх біблійною істиною про те, що мертві нічого не знають, а ті, хто з’явився під їхнім виглядом, – це демонські духи.

Ми наближаємося до “години випробування, що має прийти на Всесвіт, аби випробувати мешканців Землі” (Об’явл. 3:10). Тоді всі, чия віра не ґрунтується на міцному фундаменті Слова Божого, будуть зведені й переможені. Сатана діє “з усякою оманою неправди” (2 Сол. 2:10), щоб підкорити собі синів людських, а його звабна сила постійно зростатиме. Проте він зможе досягнути своєї цілі лише тоді, коли люди добровільно піддадуться його спокусам. Хто щиро прагне пізнати істину та послухом очистити свою душу, роблячи усе можливе, щоб приготуватися до боротьби, той знайде в Бозі праведності надійний захист. “Оскільки ти зберіг слово Мого терпіння, то Я і тебе збережу…” (Об’явл. 3:10)‚ – обіцяв Спаситель. Він радше пошле всіх небесних ангелів охороняти Свій народ, ніж допустить, щоб хоч одна душа, яка довірилася Йому, була переможена сатаною» (Е. Уайт. Велика боротьба. С. 558, 559, 560, 561).

**Питання для обговорення**:

`1. Які тонкі спіритичні дії може використовувати сатана для впливу на розум? Яку роль у цьому відіграють ЗМІ?`

`2. Як ви можете поділилися своєю вірою з другом, котрий нещодавно втратив близьку людину і вірить, що вона перебуває на Небесах? Що доречно або недоречно говорити в такій ситуації?`