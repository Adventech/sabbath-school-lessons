---
title: 'Смертельні наслідки спіритизму'
date: 02/06/2024
---

Вигадка про те, що смерть – це лише вхід у нову стадію життя, ґрунтується на концепції природного безсмертя душі. Ця язичницька ідея проникла до Церкви на ранньому етапі, коли вона відійшла від своїх біблійних основ у спробі зробити свою віру зрозумілою для всього римського світу. «Теорія про безсмертя душі – одна з тих облудних теорій, яку Рим запозичив у язичників і запровадив у християнську релігію» (Е. Уайт. Велика боротьба. С. 549).

> <p></p>
> «Не бійтеся тих, хто вбиває тіло, душі ж убити не можуть; бійтеся більше того, хто може і душу, і тіло погубити в геєні» (Матв. 10:28).

`Що цей вірш відкриває нам про ймовірне безсмертя душі?`

Господь заборонив Своєму народові займатися окультизмом будь-якого роду. Вони не повинні були терпіти серед себе «ні заклинача, ні черевомовця, ні того, хто гадає, або викликає духів померлих…» (П. Зак. 18:11). Таких людей слід було побивати камінням до смерті (див. Левит 20:27). Покарання здається неймовірно суворим, але покликане захистити Ізраїль від поклоніння фальшивим богам.

Окультизм породжений дияволом. Він спокушає людей хибним поклонінням та підробляє справжні стосунки з Богом, але він ніколи не зможе задовольнити найглибші потреби серця. Спіритизм лежить в основі плану сатани захопити наш світ у полон омани. Однак Ісус Своїми благодаттю й могутністю звільняє бранців від ланцюгів цього зла.

`Прочитайте Екл. 9:5; Йова 7:7–9; Ісаї 8:19, 20. Що ці біблійні уривки відкривають нам про смерть і спілкування з померлими?`

Віровчення про те, що померлі відразу після смерті потрапляють на Небеса, ґрунтується не на Біблії. Воно існує так само давно, як і вчення про дотримання неділі, і так міцно закоренилося, що людям дуже важко відмовитися від нього. Намагаючись виправдати свої переконання, люди використовують кілька вирваних із контексту біблійних віршів. Однак це лжевчення не захистить їх від нав’язаного сатаною обману, особливо під час останньої кризи.

`Чи намагалися ви пояснити стан мертвих іншим християнам? Якщо так, то на чому ґрунтувалися ваші пояснення?`