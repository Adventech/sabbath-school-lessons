---
title: 'снова Божого правління'
date: 25/05/2024
---

> <p>Пам’ятний текст</p>
> «Тож змій розлютився на жінку і пішов воювати з рештою її нащадків, які зберігають Божі Заповіді й мають свідчення Ісуса» (Об’явл. 12:17).

### Біблійні тексти для дослідження
Об’явл. 14:6–12; Екл. 12:13, 14; Прип. 28:9; Дан. 7:25.

Завдяки інтенсивному вивченню Біблії адвентисти зрозуміли значення Божого Закону у Святому Святих Небесного святилища. Заглибившись у суть Божого Закону, вони також відкрили для себе значення суботи четвертої заповіді. Ця заповідь найбільше з усіх чітко визначає Бога як нашого Творця. Ця істина – основа справжнього поклоніння, вона буде особливо актуальною в останні дні земної історії (див. Об’явл. 14:6–12).

Від початку мета сатани полягала в тому, аби, підважуючи авторитет Божого Закону, завадити розумним істотам поклонятися Господу. Диявол знає, що згрішити «в одному» означає стати «винним у всьому» (Якова 2:10), тому спонукає людей порушувати Божий Закон. Він ненавидить суботу, бо вона нагадує людям про Творця та поклоніння Йому. Однак субота також закріплена в Божому Законі у Святому Святих Небесного святилища. Закон визначає, що таке гріх, тому має залишатися чинним, включаючи заповідь про суботу.

Мета цього уроку – показати зв’язок між Небесним святилищем, Божим Законом, суботою й останньою всесвітньою кризою. Ми також дослідимо значення суботи для останнього покоління.