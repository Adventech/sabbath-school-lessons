---
title: 'Непорушність Божого Закону'
date: 27/05/2024
---

`Прочитайте Матв. 5:17, 18; Псал. 111:7, 8; Екл. 12:13, 14; 1Івана 5:3; Прип. 28:9. Що повідомляють ці тексти про непорушність, незмінність Божого Закону?`

Адвентисти сьомого дня йдуть слідами протестантських реформаторів, котрі відстоювали святість Божого Закону. Зверніть увагу на серйозне твердження Джона Уеслі: «Якщо ми говоримо про ритуальний, або церемоніальний закон, переданий Мойсеєм дітям Ізраїлю, що містить усі приписи й постанови щодо стародавніх жертвоприношень і служіння в храмі, то наш Господь прийшов справді зруйнувати його, анулювати, цілком знищити... Проте морального Закону, який міститься в Десяти Заповідях і якого дотримувалися пророки, Він не скасував. Ісус не збирався усувати якусь його частину. Це Закон, який ніколи не може бути порушений, він “стоїть, як вірний свідок на небесах”... Кожна частина цього Закону повинна залишатися в силі для всього людства і за всіх часів. Він залежить не від часу, місця чи будь-яких інших мінливих обставин, а від природи Бога і природи людини та їхнього незмінного ставлення один до одного» (Upon Our Lord’s Sermon on the Mount, Discourse V, John Wesley’s Sermons: An Anthology. Nashville, TN: Abington Press. 1991. РР. 208, 209).

`Порівняйте тексти Вих. 34:5–7 з Римл. 7:11, 12; Псал. 19:7–11; 89:15; 119:142, 172. Що ці вірші повідомляють про взаємозв’язок між Божим Законом і Божим характером?`

Оскільки Закон Бога є відображенням Його характеру, основою Його престолу та моральною основою людства, сатана ненавидить його. «Кожному було зрозуміло: якщо земна святиня побудована за образом Небесної, то Закон, що зберігався в ковчегу земної святині, був точною копією Закону, який містився в небесному ковчегу, а прийняття істини про Небесну святиню передбачало й визнання вимог Закону Божого з дотриманням суботи згідно з четвертою заповіддю. У цьому полягала таємниця запеклого рішучого опору тому гармонійному тлумаченню Священного Писання, завдяки якому стало відомим служіння Христа в Небесній святині» (Е. Уайт. Велика боротьба. С. 434, 435).

`Які аргументи найчастіше наводять люди на доказ того, що ми більше не зобов’язані дотримуватися Десяти Заповідей? Як ви вважаєте, що насправді стоїть за цим?`