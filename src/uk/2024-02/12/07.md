---
title: 'Для подальшого дослідження'
date: 21/06/2024
---

Ще 1851 року адвентистські піонери ототожнювали другого звіра з Об’явл. 13:11–17 зі Сполученими Штатами Америки. Напевно, тоді було важко зрозуміти, як Сполучені Штати зможуть примусити весь світ поклонятися першому звірові (див. Об’явл. 13:12). Навіть 1880 року весь флот Сполучених Штатів складався лише із 48 старих кораблів.

Однак після закінчення холодної війни жодна держава не могла зрівнятися зі Сполученими Штатами за військовим рівнем. І хоч американці насолоджувалися прекрасними свободами, часи стають дедалі важчими. Неважко вже зараз побачити, як ці свободи зневажають або навіть повністю відкидають.

«Усі, хто не погодиться із цим [дотриманням фальшивої суботи], спочатку зазнають громадського покарання, і зрештою буде проголошено, що вони заслуговують смерті. З іншого боку, Закон Божий, який велить шанувати день відпочинку, встановлений Творцем, також вимагає послуху i попереджає про Божий гнів щодо тих, хто порушує Його Заповіді» (Е. Уайт. Велика боротьба. С. 604, 605).

«Щойно наблизиться буря, багато з тих, які повірили у вістку третього ангела, але не освятилися через послух істині, відмовляться від власних поглядів і приєднаються до її противників. Об’єднавшись зі світом та перейнявши його духа, вони почнуть дивитися на речі так, як дивиться на них світ, а коли настане час випробовування, вони виявляться готовими обрати легкий i популярний шлях. Талановиті люди, з приємними манерами, які колись раділи істині, використають свої здібності для того, щоб зводити душі. Вони стануть найлютішими ворогами своїх колишніх братів. Коли ті, хто дотримується суботи, будуть віддані до суду за свою віру, ці віровідступники стануть найдіяльнішим знаряддям сатани: вони будуть зводити наклепи й оскаржувати їх, а фальшивими свідченнями й доносами підбурюватимуть проти них правителів» (Е. Уайт. Велика боротьба. С. 608, 609).

**Питання для обговорення**:

`1. Чому розуміння подій останніх днів таке важливе в майбутній кризі? Як Писання захищає нас від обману?`

`2. Демократичні суспільства в усьому світі упродовж століть були бастіонами релігійної свободи. Невже це може так швидко змінитися?`

`3. Подумайте над наведеною вище цитатою Еллен Уайт. Як наш сьогоднішній вибір може призвести до того, що завтра ми опинимося в групі ненавернених адвентистів?`

`4. Як змінюється вістка другого ангела після Гучного поклику? У який спосіб кожному з нас необхідно підготуватися, щоб отримати Пізній дощ і брати участь у завершенні Божої справи на Землі?`