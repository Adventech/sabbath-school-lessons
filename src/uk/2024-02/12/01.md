---
title: 'Завершальні події на Землі'
date: 15/06/2024
---

> <p>Пам’ятний текст</p>
> «Набувай істину і не продавай мудрості, повчання і розуму» (Прип. 23:23).

### Біблійні тексти для дослідження
Івана 8:32; Єзек. 20:12, 20; Об’явл. 7:1, 2; 14:1; Йоіла 2:21–24; Осії 6:3; Якова 5:7, 8; Об’явл. 18:1–4.

Припустимо, що у вас є дочка-студентка, яка повертається додому на літні канікули. Чекаючи на її прибуття, ви з тривогою стежите за погодою. Ви починаєте непокоїтися, оскільки погода швидко псується. На обрії згущуються грозові хмари. Зривається шалений вітер, дощ ллє як із відра, починається буря. Під її натиском падають дерева. Незабаром головна дорога до вашого міста стає непрохідною. Однак один з ваших сусідів повідомляє, що можна проїхати другорядною дорогою, обминувши повалені дерева. Хоча спілкування утруднене, ви маєте можливість надіслати дочці текстове повідомлення, детально описавши, як їй безпечно повернутися додому.

Найбільше бажання Ісуса – безпечно провести нас крізь життєві бурі й повернути додому. Еллен Уайт пише: «Настає буря, невблаганна у своїй люті. Чи готові ми до неї?» (Свідчення для Церкви. Т. 8. С. 315). Мета життя, смерті, воскресіння та служіння Христа в Небесній святині – гарантувати наше повернення додому. Пророчі послання книг Даниїла й Об’явлення – це Божественні настанови, особливо для людей останнього часу. Ці настанови допоможуть нам пережити життєві бурі, щоб ми змогли відчути теплі обійми люблячого Спасителя.

Упродовж цього тижня ми будемо досліджувати пророче Слово, щоб довідатися, що воно повідомляє про завершальні події на Землі. Ми знову переконаємося: Усемогутній Христос може провести нас через останній земний конфлікт і повернути додому.